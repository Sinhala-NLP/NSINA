{
       "Source": "hirunews",
       "Timestamp": "Friday, 12 May 2017 - 21:01",
       "Headline": "Update : මිනුවන්ගොඩ නිවසකින් හමුවූ ඝාතනය කළ මළ සිරුර ගම්පහ රෝහලට",
       "News Content": "මිනුවන්ගොඩ - පත්තන්ඩුවල ප්‍රදේශයේ නිවසක කාමරයක් තුළ තිබී ඝාතනය කළ බවට සැක කෙරෙන පුද්ගල මළ සිරුරක් සොයාගෙන තිබෙනවා.\nඊයේ පස්වරුවේ සොයා ගත් මළ සිරුරේ ගෙළ ප්‍රදේශයේ කැපුම් තුවාල දක්නට ලැබෙන බවයි පොලීසිය ප්‍රකාශ කළේ.\nපොලිස් හදිසි දුරකථන අංකයට ලද ඇමතුමක් මත මෙම මළ සිරුර සොයාගෙන ඇති අතර මිය ගිය පුද්ගලයාගේ වයස අවුරුදු 63ක්.\nඔහු ගම්පහ ප්‍රදේශයේ පදිංචි පුද්ගලයෙකු වන අතර මෙම නිවස කුලියට ගෙන පදිංචිව සිට ඇති බවයි මූලික විමර්ශනවලදී අනාවරණ වී ඇත්තේ.\nමිනුවන්ගොඩ වැඩබලන මහේස්ත්‍රාත් මංගල වර්ණකුලසූරිය ඉදිරියේ මරණ පරීක්ෂණය සිදුකිරීමෙන් අනතුරුව දේහය පශ්චාත් මරණ පරීක්ෂණ කටයුතු සඳහා ගම්පහ රෝහලට යොමු කරන ලෙස නියෝග කර තිබෙනවා.\nUpdate : Saturday, May 13, 2017 08.01\n--------------------------------------------------\nමිනුවන්ගොඩ, පත්තඩුවල ප්‍රදේශයේ නිවසකින් හෙල කපා ඝාතනය කරන ලද පුද්ගල මළ සිරුරක් සොයාගෙන තිබෙනවා.\nමෙලෙස ඝාතනය කර ඇත්තේ වයස අවුරුදු 63ක පුද්ගලයෙකු බවයි පොලිසිය පවසන්නේ.",
       "URL": "https://www.hirunews.lk/161201/update-මිනුවන්ගොඩ-නිවසකින්-හමුවූ-ඝාතනය-කළ-මළ-සිරුර-ගම්පහ-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=4520"
}