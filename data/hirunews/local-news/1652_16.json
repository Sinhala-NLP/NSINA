{
       "Source": "hirunews",
       "Timestamp": "Sunday, 03 October 2021 - 14:19",
       "Headline": "ඉන්දීය එන්නතට ලෝක සෞඛ්‍ය සංවිධානයේ අනුමැතිය ලැබෙන ලකුණු",
       "News Content": "ඉන්දියාවේ භාරත් බයෝටෙක් සමාගමේ කොවැක්සීන් කොවිඩ් මර්දන එන්නත සඳහා මේ මාසයේදී ලෝක සෞඛ්‍ය සංවිධානයේ අනුමැතිය ලැබෙනු ඇති බව එම සමාගම විශ්වාසය පළ කරනවා.\nඉන්දියාවේ ආසාදිතයින් සහ මරණ පසුගිය සතියේ තරමක් පහළ ගිය ද ඊයේ දිනය වන විට එය යළි ඉහළ ගොස් ඇති බවයි ඉන්දීය මාධ්‍ය වාර්තා කළේ.\nඒ අනුව ගත වූ දිනයේ එරටින් නව ආසාදිතයින් 24,354ක් වාර්තා වී තිබෙනවා.\nකෙසේ වෙතත්, ලක්ෂ 3කට ආසන්න එරට සක්‍රිය ආසාදිතයින් සංඛ්‍යාව දින 200කට පමණ පසු පහත වැටී තිබීම ද විශේෂත්වයක්.",
       "URL": "https://www.hirunews.lk/283937/ඉන්දීය-එන්නතට-ලෝක-සෞඛ්‍ය-සංවිධානයේ-අනුමැතිය-ලැබෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1652"
}