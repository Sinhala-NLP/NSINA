{
       "Source": "hirunews",
       "Timestamp": "Monday, 09 October 2017 - 15:51",
       "Headline": "මහනගර, නගර සභා සහ ප්‍රාදේශීය සභා පනත් කෙටුම්පත් සම්මතයි",
       "News Content": "මහනගර සභා, නගර සභා සහ ප්‍රාදේශීය සභා සංශෝධන පනත් කෙටුම්පත් අද සංශෝධන සහිතව පාර්ලිමේත්තුවේදී සම්මත වුණා.\nපාර්ලිමේන්තුවට අදාළ පනත් කෙටුම්පත් ඉදිරිපත් කරනු ලැබුවේ පළාත් සභා හා පළාත් පාලන අමාත්‍ය ෆයිසර් මුස්තාෆා විසින්.\nමෙම පනත් කෙටුම්පත පාර්ලිමේන්තුවට ඉදිරිපත් කිරීමට පෙර ශ්‍රී ලංකාව විසින් උතුරු කොරියාවට සම්බාධක පැනවීම සම්බන්ධයෙන් විපක්ෂයේ ප්‍රධාන සංවිධායක අනුර කුමාර දිසානායක, ආණ්ඩුවෙන් ප්‍රශ්න කළ කළා.\nඊට පිළිතුරු ලබාදෙමින් විදේශ කටයුතු අමාත්‍ය තිලක් මාරපන කියා සිටියේ එක්සත් ජාතීන්ගේ ආරක්ෂක මණ්ඩලය ගනු ලබන තීරණයකට අනුව සම්බාධක පැනවීමට කටයුතු කළ බවයි.\nජගත් සංවිධාන නියෝග ක්‍රියාවට නැංවීමට අදාළ පනතක් පාර්ලිමේන්තුව මගින් සම්මත කර ඇති බව මෙහිදී සභානායක, අමාත්‍ය ලක්ෂ්මන් කිරිඇල්ල කියා සිටියා.",
       "URL": "https://www.hirunews.lk/173010/මහනගර-නගර-සභා-සහ-ප්‍රාදේශීය-පනත්-කෙටුම්පත්-සම්මතයි",
       "Category": "Local News",
       "Parent URL": "https://www.hirunews.lk/local-news.php?pageID=4280"
}