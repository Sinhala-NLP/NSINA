{
       "Source": "hirunews",
       "Timestamp": "Monday, 10 April 2017 - 8:04",
       "Headline": "ශ්‍රී ලංකාවට ත්‍රිකුණාමලයේ තෙල් ටැංකි 10 ක අයිතිය",
       "News Content": "ඉන්දියාවට බදු ගිවිසුමක් මගින් ලබාදී තිබූ ත්‍රිකුණාමලය ගබඩා සංකීර්ණයේ තෙල් ටැංකිවලින් 10 ක් ශ්‍රී ලංකාවටත්, තවත් 14 ක් ඉන්දියාවටත් ලබාදීම සඳහා මූලික එකඟතාවකට පැමිණ ඇති බව ඛනිජ තෙල් සහ පෙට්‍රෝලියම් වායු පිළිබඳ අමාත්‍ය චන්දිම වීරක්කොඩි පවසනවා.\nඊට අදාළ ගිවිසුමට අත්සන් කිරීම ඉන්දීය අග්‍රාමාත්‍ය නරේන්ද්‍ර මෝදිගේ ශ්‍රී ලංකා සංචාරයට සමගාමීව සිදුවන බවයි ඔහු කියා සිටියේ.\nමැයි මාසයේ ශ්‍රී ලංකාවේ පැවැත්වෙන එක්සත් ජාතීන්ගේ වෙසක් දින උත්සවයට සහභාගිවීම සඳහායි ඉන්දීය අග්‍රාමාත්‍යවරයා ශ්‍රී ලංකාවට පැමිණීමට නියමිතව ඇත්තේ.",
       "URL": "https://www.hirunews.lk/158884/ශ්‍රී-ලංකාවට-ත්‍රිකුණාමලයේ-තෙල්-ටැංකි-10-ක-අයිතිය",
       "Category": "Local News",
       "Parent URL": "https://www.hirunews.lk/local-news.php?pageID=4570"
}