{
       "Source": "hirunews",
       "Timestamp": "Monday, 08 May 2023 - 9:31",
       "Headline": "කළුතර සිසුවිය අභිරහස් ලෙස මියගිය සිද්ධියට තවත් සැකකරුවෙක් අත්අඩංගුවේ",
       "News Content": "කළුතර - නාගොඩ ප්‍රදේශයේ තාවකාලික නවාතැන්පොළක පස් මහල් ගොඩනැගිල්ලක තුන් වැනි මහලින් ඇද වැටී අභිරහස් ලෙස සිසුවියක් මියයාමේ සිද්ධිය සම්බන්ධයෙන් තවත් සැකකරුවෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ සිසුවිය සහ අනෙක් පිරිස ලැගුම්හලට පැමිණීමට කුලී පදනම මත ලබාගත් මෝටර් රථයේ රියදුරායි.\nදැනට අත්අඩංගුවට ගැනීමට සොයන තරුණයා පලාගොස් ඇත්තේ ද මෙම මෝටර් රථයෙන්.\nසිසුවිය සමඟ පිරිමි පුද්ගලයන් දෙදෙනෙකු සහ තවත් කාන්තාවක් මෙලෙස පැමිණ තිබූ අතර, ඉන් කාන්තාව සහ එක් අයෙකු ඊයේ(07) අත්අඩංගුවට ගෙන තිබුණා.\nඅනෙක් තරුණයා මේ වනවිට පලාගොස් තිබෙනවා.\nපෙරේදා(06) පස්වරුවේ තවත් තරුණ යුවලක් සහ තරුණයෙකු සමඟ අදාළ නවාතැන්පොලට පැමිණ තිබුණා.\nපසුව ඇයගේ සිරුර හමුවූයේ නවාතැන්පොල පිටුපස දුම්රිය මාර්ගය ආසන්නයේ වැටී තිබියදියි.\nමියගිය පාසල් සිසුවියගේ පශ්චාත් මරණ පරීක්ෂණය ඊයේ(07) සිදු කර තිබෙනවා.\nඒ කළුතර - නාගොඩ රෝහලේ දීයි.\nඑහිදී අධිකරණ වෛද්‍ය නිලධාරිවරයා විසින් සිසුවියගේ මරණය සම්බන්ධයෙන් විවෘත තීන්දුවක් ලබාදී ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.\nඒ අනුව කළුතර දකුණ පොලිසියේ විශේෂ පොලිස් කණ්ඩායමක් සිද්ධිය සම්බන්ධයෙන් තවදුරටත් පරීක්ෂණ සිදුකරනු ලබනවා.",
       "URL": "https://www.hirunews.lk/334565/කළුතර-සිසුවිය-අභිරහස්-ලෙස-මියගිය-සිද්ධියට-තවත්-සැකකරුවෙක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=361"
}