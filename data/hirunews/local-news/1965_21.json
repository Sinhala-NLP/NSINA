{
       "Source": "hirunews",
       "Timestamp": "Sunday, 09 May 2021 - 14:02",
       "Headline": "මල් වගාකරුවන් අසීරුතාවක (වීඩියෝ)",
       "News Content": "රසායනික පොහොර ආනයනය නතර කිරීමට රජය ගත් තීරණයත් සමග තමන් පොහොර හිඟයහකට මුහුණ පා ඇති බවට එළවළු ගොවීන් චෝදනා කරනවා.\nරජයේ මෙම හදිසි තිරණය හේතුවෙන් තමන්ද දැඩි අසීරුතාවකට පත්ව ඇති බව දේශීය මල්වගාකරුවන්ද පවසනවා.\nරසායනික පොහොර නොමැති වීමෙන් මේ වන විට දිවයිනේ ප්‍රදේශ රැසක ගොවීන් මුහුණ දී සිටින්නේ දැඩි ගැටලුවකටයි.\nඇලහැර ප්‍රාදේශීය ලේකම් කොට්ඨාසයේ දම්පුරගම සහ දමනයාය ගම්මාන දෙකේ ගොවීන් යල කන්නයේ වී වැපිරීම මේ වන විට ආරම්භ කර තිබුණද වගාවට අවශ්‍ය පොහොර මෙතෙක් නොලැබුණු බවට චෝදනා කරනවා.\nමේ හේතුවෙන් ප්‍රමාණවත් අස්වැන්නක් කරා යාමට නොහැකි තත්ත්වයක් උද්ගතවී ඇති බවයි ගොවීන් පවසන්නේ.\nමේ අතර, මෙරට එළවලු සහ පළතුරු අවශ්‍යතාවයෙන් සියයට 40කට වැඩි ප්‍රමාණයක් සපයන කල්පිටිය අර්දද්වීපයේ ගොවීන් පවසන්නේද ප්‍රමාණවත්ව\nපොහොර නොලැබීම හේතුවෙන් ඉදිරියේදී තම අස්වනු සැපයීම මුලුමනින්ම අඩාලවිය හැකි බවයි.\nරසායනික පොහොර සහ කෘමිනාශක නොමැතිකමින් ගොවිතැන් කටයුතු අත්හැරීමට සිදුව ඇති බවට මහවැලි එච් කලාපයේ මඩාටුගම ගොවීන්ද මැසිවිල\nනගනවා.\nපොහොර සහ වල් නාශක ලබා ගැනීම සඳහා වෙළෙඳසැල් ආශ්‍රිතව මෙන්ම ගබඩා අසලද ගොවීන් රැඳී සිටින ආකාරය දිවයිනේ ප්‍රදේශ කිහිපයකම දක්නට ලැබුණා.\nරසායනික පොහොර සහ කෘමිනාෂක ආනයනය නතර වීමත් සමඟ එළවළු වගාවන්වල අස්වැන්නේ අඩුවීමක් දක්නට ලැබෙන බවට නුවරඑලිය ප්‍රදේශයේ\nගොවීන් මැසිවිලි නගනවා.\nරසායනික පොහොර ආනයන නතර කිරීමත් සමඟ වැලිමඩ ඌව පරණගම - කැප්පෙටිපොල, බොරලන්ද, දියතලාව, බණ්ඩාරවෙල ආදී ප්‍රදේශවල දේශීය මල්වගාකරුවන්ද වගාවන්ට අවශ්‍ය පොහොර නොමැතිව අසීරුතාවකට පත්ව සිටිනවා.",
       "URL": "https://www.hirunews.lk/270871/මල්-වගාකරුවන්-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1965"
}