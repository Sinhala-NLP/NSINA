{
       "Source": "hirunews",
       "Timestamp": "Thursday, 09 January 2020 - 12:40",
       "Headline": "රජයේ විධායක නිලධාරීන්ගේ 15,000 දීමනාව තාවකාලිකව අත්හිටුවයි",
       "News Content": "රාජ්‍ය සේවයේ විධායක ගණයේ නිලධාරීන්ට විශේෂ දීමනාවක් ලබාදීම තාවකාලිකව අත්හිටුවීමට රජය තීරණය කර තිබෙනවා.\nසියලූ අමාත්‍යාංශ ලේකම්වරුන්, පළාත් ප්‍රධාන ලේකම්වරුන් හා දෙපාර්තමේන්තු ප්‍රධානීන් වෙත රාජ්‍ය පරිපාලන අමාත්‍යාංශයේ ලේකම් එස්. හෙට්ටිආරච්චි මේ බව දැනුම්දී ඇත්තේ චක්‍රලේඛයක් නිකුත් කරමින්.\nරාජ්‍ය සේවයේ විධායක නිලධාරීන්ට විශේෂ දීමනාවක් ලබාදීමේ මෙම තීරණය තාවකාලිකව අත්හිටුවීමට පසුගිය දෙවනදා පැවති අමාත්‍ය මණ්ඩල රැස්වීමේදී තීරණය කර ඇති බවයි එම චක්‍රලේඛයේ වැඩිදුරටත් සඳහන් වන්නේ.\nරජයේ විධායක නිලධාරීන්ට ශ්‍රේණි අනුව ලබාදීමට නියමිතව තිබූ රුපියල් 15,000 ක දීමනාවේ විෂමතා ඉවත් කිරීමේ තීරණය පසුගිය ජනවාරි 1වනදා සිට ක්‍රියාත්මක කිරීමට නියමිතව තිබුණා.",
       "URL": "https://www.hirunews.lk/231894/රජයේ-විධායක-නිලධාරීන්ගේ-15000-දීමනාව-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2962"
}