{
       "Source": "hirunews",
       "Timestamp": "Saturday, 05 June 2021 - 11:44",
       "Headline": "ඉන්දියාවේ කොරෝනා ආසාදිතයන් මාස දෙකකින් අඩුම අගයට",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 120,000 ක් හඳුනාගෙන ඇති අතර, එය දින 58 කින් අවම අගය බවයි ඉන්දීය සෞඛ්‍ය අමාත්‍යාංශය සඳහන් කළේ.\nඑරට සමස්ත කොරෝනා ආසාදිතයන් සංඛ්‍යාව මේ වනවිට දෙකෝටි අසූහය ලක්ෂයකට අධිකයි.\nකෙසේ නමුත්, ගත වූ පැය 24 තුල ඉන්දියාවෙන් කොරෝනා මරණ 3380 ක් වාර්තා වී ඇත්තේ එරට සමස්ත මරණ සංඛ්‍යාව තුන්ලක්ෂ 44,000 දක්වා ඉහළ නංවමින්.\nඑමෙන්ම, ගත වූ දින 12 තුලම නව ආසාදිතයන් සංඛ්‍යාව කොරෝනා පරීක්ෂා වලට යොමුකරන සංඛ්‍යාවෙන් සියයට 10 කට අඩු අගයක් ගන්නා බවයි සෞඛ්‍ය අංශ ප්‍රකාශ කළේ.",
       "URL": "https://www.hirunews.lk/273444/ඉන්දියාවේ-කොරෝනා-ආසාදිතයන්-මාස-දෙකකින්-අඩුම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1905"
}