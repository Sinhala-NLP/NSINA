{
       "Source": "hirunews",
       "Timestamp": "Sunday, 12 May 2019 - 11:11",
       "Headline": "යාත්‍රාව පෙරලීමෙන් අනතුරට ලක්වූ ධීවරයන් පිරිසක් බේරා ගැනේ",
       "News Content": "අම්බලන්ගොඩට ආසන්න මුහුදු ප්‍රදේශයේදී අනතුරට පත්ව සිටි ධීවරයන් 10 දෙනෙකු බේරා ගැනීමට නාවික හමුදාව සමත්වී තිබෙනවා.\nඊයේ වෙරළබඩ මුර යාත්‍රාවකට අනුයුක්ත නාවිකයන් පිරිසක් විසින් මෙම පිරිස බේරාගෙන ඇති බවයි නාවික හමුදාව සඳහන් කළේ.\nඊයේ උදෑසන හික්කඩුව ධීවර වරායෙන් ධීවර කටයුතු සඳහා පිටත්ව ගිය මෙම යාත්‍රාව පෙරලීම හේතුවෙන් ධීවරයන් අනතුරට ලක්ව තිබුනා.\nඒ පිළිබඳ ලැබුනු තොරතුරු අනුව මුර සංචාරයේ නිරතව සිටි නාවික හමුදා යාත්‍රාව විසින් අදාළ ධීවරයන් බේරාගෙන තිබෙනවා.\nදැඩි පරිශ්‍රමයකින් පසු බේරා ගැනුනු ධීවරයන් නිරුපද්‍රිතව ගාල්ල වරායට රැගෙන ඒමෙන් පසු ඥාතීන් වෙත භාරදුන් බවයි නාවික හමුදාව සඳහන් කළේ.",
       "URL": "https://www.hirunews.lk/216228/යාත්‍රාව-පෙරලීමෙන්-අනතුරට-ලක්වූ-ධීවරයන්-පිරිසක්-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3356"
}