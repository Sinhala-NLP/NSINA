{
       "Source": "hirunews",
       "Timestamp": "Friday, 15 March 2019 - 18:48",
       "Headline": "කෙන්යාව සහ ශ්‍රී ලංකාව අතර ද්වීපාර්ශවීය සාකච්ඡා",
       "News Content": "නව ක්ෂේත්‍ර ඔස්සේ සබඳතා ශක්තිමත් කර දෙරටේ ජනතාවට පුළුල් ප්‍රතිලාභ ලබාදීම කෙරෙහි කෙන්යා - ශ්‍රී ලංකා රාජ්‍ය නායකයින්ගේ අවධානය යොමුවුණා.\nඒ කෙන්යාවේ නිල සංචාරයක නිරත ජනාධිපති මෛත්‍රීපාල සිරිසේන සහ එරට ජනාධිපති උහුරු කෙන්යාටා අතර අද සිදුවූ නිල හමුවේදීයි.\nඅතිශය සමාන පරිසරයක් සහ අත්දැකීම් සහිත සමාන අභියෝගයන්ට මුහුණදී සිටින රටවල් දෙකක් වන ශ්‍රී ලංකාව සහ කෙන්යාවට නව සබදතා තුලින් ප්‍රතිලාභ ලබා ගත හැකි ආකාරය මෙහිදී සාකච්ඡා කෙරුණා.\nකෘෂිකර්ම ක්ෂේත්‍රයේ කටයුතුවලදී සහය දැක්වීම සහ කෙන්යාවේ පොල් වගාව ව්‍යාප්ත කිරීම වෙනුවෙන් ශ්‍රී ලංකාවේ සහයෝගය ලබාදීමටද ජනාධිපති මෛත්‍රීපාල සිරිසේන එරට ජනාධිපති උහුරු කෙන්යාටා එකඟතාවය පළ කළ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/212461/කෙන්යාව-සහ-ශ්‍රී-ලංකාව-අතර-ද්වීපාර්ශවීය-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=3453"
}