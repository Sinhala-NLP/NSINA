{
       "Source": "hirunews",
       "Timestamp": "Thursday, 13 May 2021 - 14:33",
       "Headline": "මාගම්පුර වරායේ වාහන ප්‍රතිඅපනයනය ඉහළ අගයක",
       "News Content": "හම්බන්තොට - මාගම්පුර ජාත්‍යන්තර වරායේ වාහන ප්‍රතිඅපනයන කටයුතු පසුගිය අප්‍රේල් මාසයේ ඉහළම අගයක් සලකුණු කරනවා.\nඅප්‍රේල් මාසයේදී වාහන 62,736 ක් හම්බන්තොට වරාය මගින් ප්‍රතිඅපනයනය කර ඇති අතර, පළමු මාස 4 තුල මෙහෙයවූ වාහන සංඛ්‍යාව එක්ලක්ෂ 93,690 ක්.\nහම්බන්තොට වරාය මගින් ප්‍රතිඅපනයනය කෙරුණු වාහන වැඩි ප්‍රමාණයක් ඉන්දියාවේ චෙන්නායි, මුන්ද්‍රා සහ එන්නෝර් වරාය වලින් මෙන්ම, දකුණු කොරියාවේ ගන්සන් සහ පියොන්ටීක් වරාය වලින් පැමිණ තිබෙනවා.\nදකුණු අප්‍රිකාවේ ඩර්මන්, මෙක්සිකෝවේ වරකෲස්, ඇමෙරිකාවේ සැන් ඇන්තෝනියෝ, නෙදර්ලන්තයේ රොටර්ඩෑම් සහ ප්‍රංශයේ ලීහාවි එම වාහන ප්‍රධාන වශයෙන් ප්‍රතිඅපනයනය කෙරුණු වරාය ලෙස දැක්වෙනවා.",
       "URL": "https://www.hirunews.lk/271253/මාගම්පුර-වරායේ-වාහන-ප්‍රතිඅපනයනය-ඉහළ-අගයක",
       "Category": "Local News",
       "Parent URL": "https://www.hirunews.lk/local-news.php?pageID=1956"
}