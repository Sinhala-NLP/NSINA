{
       "Source": "hirunews",
       "Timestamp": "Saturday, 09 September 2023 - 18:36",
       "Headline": "එංගලන්ත පුරවැසි තරුණියක් ගල්කිස්සේ නිවාස සංකීර්ණයකින් බිමට වැටී මරුට",
       "News Content": "මුහුණු පොත හරහා හඳුනාගත් බව කියන මෙරට තරුණයකුගේ ආරාධනයක අනුව පැමිණ ගල්කිස්ස අල්විස් පෙදෙස ‘‘බ්ලූඕෂන්‘‘ නිවාස සංකීර්ණයේ නැවති සිටි එංගලන්ත පුරවැසි තරුණියක එහි 13 වන මහලෙන් බිමට වැටී මියගොස් ඇතැයි ගල්කිස්ස පොලිසිය පවසනවා.\nමෙලෙස ජීවිතක්ෂයට පත්ව ඇත්තේ සින්නයියා අලගේෂ්වරන් රොමීනා නමැති තරුණියක්.\nමෙම සිදුවීම අද (09) අලුයම2.00 ට පමණ සිදුව ඇති අතර, ජීවිතක්ෂයට පත්වූ මෙම තරුණිය හෙට දිනයේ නැවත එංගන්තය බලා යෑමට නියමිතව තිබූ බවයි පොලිසිය පවසන්නේ.\nමෙම සිද්ධිය සම්බන්ධයෙන් මියගිය තරුණිය සමඟ මුහුණු පොත හරහා සම්බන්ධතාවයක් පවත්වාගෙන ගිය තරුණයා සැකපිට පොලිස් බාරයට ගෙන ඇති අතර, ඔහු නීති ශිෂ්‍යයකු බවට තොරතුරු ලැබී ඇතැයි ද පොලිසිය පවසනවා.\nමෙම මරණය සම්බන්ධයෙන් ගල්කිස්ස පොලිසිය වැඩිදුර පරීක්ෂණ සිදුකරයි.",
       "URL": "https://www.hirunews.lk/347731/එංගලන්ත-පුරවැසි-තරුණියක්-ගල්කිස්සේ-නිවාස-සංකීර්ණයකින්-බිමට-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=41"
}