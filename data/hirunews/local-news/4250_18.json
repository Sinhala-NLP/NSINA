{
       "Source": "hirunews",
       "Timestamp": "Friday, 27 October 2017 - 10:34",
       "Headline": "යළි බලයට පැමිණි චීන ජනපතිට අග්‍රාමාත්‍යවරයාගෙන් සුබ පැතුම්",
       "News Content": "2022 වසර දක්වා යළි චීනය පාලනය කිරීමේ වරම හිමිකර ගත් එරට ජනාධිපති ෂී ජින් පින්ට අග්‍රාමාත්‍ය රනිල් වික්‍රමසිංහ සුබපැතුම් එක් කර තිබෙනවා.\nනිවේදනයක් නිකුත් කරමින් අග්‍රාමාත්‍ය කාර්යාලය සදහන් කළේ ජනාධිපති ෂී ජින් පින් යළි දෙවන ධුර කාලයට පත්වීමත් සමග චීනය සහ ශ්‍රී ලංකාව අතර, පැවති ද්වීපාර්ශවීය මිත්‍රත්වය තවදුරටත් වර්ධනය වනු ඇති බවයි.\nසිය පළ වන ධුර කාලයටත් වඩා දෙවන ධුර කාලයේදී ශ්‍රී ලංකාව සමග එක්ව කටයුතු කිරීමට ඔහුට හැකියාව ලැබෙනු ඇතැයි තමා විශ්වාස කරන බව අග්‍රාමාත්‍යවරයා සුබ පැතුම් පණිවුඩයේ වැඩිදුරටත් සදහන් කර තිබෙනවා.",
       "URL": "https://www.hirunews.lk/174563/යළි-බලයට-පැමිණි-චීන-ජනපතිට-අග්‍රාමාත්‍යවරයාගෙන්-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=4250"
}