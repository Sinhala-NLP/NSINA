{
       "Source": "hirunews",
       "Timestamp": "Thursday, 18 March 2021 - 8:46",
       "Headline": "මධ්‍යම පාන්තිකයන්ට නිවාස",
       "News Content": "මධ්‍යම පාන්තිකයින්ට නිවාස 100 කින් යුත් මහල් නිවාස ඉදිකිරීමේ සියපත නිවාස ව්‍යාපෘතිය ආරම්භ කිරීම සඳහා මේ වනවිට සියලු සැලසුම් සකස් කර ඇති බව ග්‍රාමීය නිවාස රාජ්‍ය අමාත්‍යංශය පවසනවා.\nඑහි ලේකම් කීර්ති රංජිත් කියා සිටියේ අඩු ආදායම්ලාභීන් සඳහා සෑම ග්‍රාමසේවා කොට්ඨාසයකටම එක් නිවසක් බැගින් ඉදිකිරීමේ වැඩසටහනද මේ වනවිට ආරම්භ කර ඇති බවයි.\nසියපත නිවාස ව්‍යාපෘතිය යටතේ ඉදිකෙරෙන මහල් නිවාස සංකීර්ණයක කාමර 2 කින් සමන්විත වර්ග අඩි 650 කින් යුත් එක් නිවසක මිල රුපියල් මිලියන 6 යි දශම 9 ක් පමණ වනවා.\nඇස්තමේන්තු කිරීම් වලට අනුව කාමර 3 කින් සමන්විත නිවසක මිල රුපියල් මිලියන 9 ක්.\nඉන් සියයට 24ක මුදලක් පළමුව ගෙවා නිවාස වෙන් කරවා ගත හැකි අතර ඉතිරි මුදල වාරික ලෙස වසර 30 ක් දක්වා ගෙවීමට අවස්ථාව ලබා දෙනු ඇති.\nඒ සදහා සියයට 6 යි දශම 2යි 5ක පොලිී අනුපාතයක් යටතේ බැංකු ණයක් ලබා ගැනීමටද පහසුකම් ලබා දෙන බවයි ග්‍රාමීය නිවාස රාජ්‍ය අමාත්‍යංශය සදහන් කළේ.",
       "URL": "https://www.hirunews.lk/265709/මධ්‍යම-පාන්තිකයන්ට-නිවාස",
       "Category": "Local News",
       "Parent URL": "https://www.hirunews.lk/local-news.php?pageID=2081"
}