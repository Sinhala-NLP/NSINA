{
       "Source": "hirunews",
       "Timestamp": "Tuesday, 23 November 2021 - 9:42",
       "Headline": "විදේශ මුදල් තොගයක් නීතිවිරෝධීව රැගෙන යාමට තැත් කළ පුද්ගලයෙකු ගුවන් තොටුපළේදී අත්අඩංගුවට",
       "News Content": "රුපියල් එක්කෝටි 40 ලක්ෂ 60,000ක් වටිනා දේශීය හා විදේශීය මුදල් තොගයක් නීතිවිරෝධී ලෙස ඩුබායි රාජ්‍යය වෙත රැගෙන යාමට තැත් කළ පුද්ගලයෙකු කටුනායක ගුවන් තොටුපළේදී රේගු නිලධාරීන් විසින් අද අලුයම අත්අඩංගුවට ගනු ලැබුවා.\nමොහු කොළඹ පදිංචි 27 හැවිරිදි ව්‍යාපාරිකයෙකු බව සඳහන්.\nඅලුයම 2.55ට ඩුබායි බලා නික්මීමට නියමිතව තිබූ ඒ.කේ 649 දරණ යානයෙන් විදේශගතවීමට පැමිණි මොහුගේ අත්බෑගය තුළ සැගවූ රුපියල් කෝටියක මුදලක් සහ ඇමරිකානු ඩොලර් 20,000ක් හමුවූ බවයි රේගුව ප්‍රකාශ කළේ.",
       "URL": "https://www.hirunews.lk/288895/විදේශ-මුදල්-තොගයක්-නීතිවිරෝධීව-රැගෙන-යාමට-තැත්-කළ-පුද්ගලයෙකු-ගුවන්-තොටුපළේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1543"
}