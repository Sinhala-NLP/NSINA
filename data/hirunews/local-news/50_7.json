{
       "Source": "hirunews",
       "Timestamp": "Tuesday, 05 September 2023 - 18:02",
       "Headline": "\"පාස්කු ප්‍රහාරය ගැන ජාත්‍යන්තර පරීක්ෂණයකට යන්න\" - විපක්ෂ නායක (වීඩියෝ)",
       "News Content": "ජනාධිපතිවරණයට ඉදිරිපත් වූ අපේක්ෂයකු ලෙස එවකට කාදිනල්තුමා ඇතුළු බහුතරයක් රටේ ජාතික ආරක්ෂාව තහවුරු කරතැයි කියන විශ්වාසය මත ගෝඨාභය රාජපක්ෂව බලයට ගෙන ආ බවත් මේ වන විට විදෙස් ගවේෂණයක් හරහා පාස්කු ප්‍රහාරයට මුල් වූ මහ මොළකරුවන් සම්බන්ධයෙන් සුවිශේෂි අනාවරණයක් සිදුව ඇති බවත් මෙරට පාලකයන් ඒ සම්බන්ධයෙන් සත්‍ය සෙවීමට කටයුතු නොකිරිම සම්බන්ධයෙන් තමා කණගාටු වන බවයි සජිත් ප්‍රේමදාස අද (05) පාර්ලිමේන්තුවේ දී පැවසුවා.\nඑමෙන්ම අමාත්‍යවරයා පැවසුවේ ඒ සම්බන්ධ වගකිව යුතු මහමොලකරුවන් සෙවීම මෙරට දී සිදුකළ නොහැකි බවත්, ඒ සදහා ජාත්‍යන්තර පරීක්ෂණයක් අවශ්‍ය බවයි.\nකාදිනල්තුමා විසින් තමන්ට විරුද්ධව ඡන්දය ලබා දෙන ලෙස එවකට පැවසීම සම්බන්ධයෙන් කණගාටු නොවන බවත්, එසේ කිව්වේ පාස්කු ප්‍රහාරය නිසා ඇති වූ වේදනාවට බවත්, එම වේදනාව කතෝලික ප්‍රජාව තුළ අදටත් තිබෙන බවත් පැවසූ විපක්ෂ නායකවරයා කියා සිටියේ කාදිනල්තුමාට මෙන්ම කතෝලික ප්‍රජාවට අපහාස නොකර වහාම මේ සම්බන්ධයෙන් විධිමත් ජාත්‍යන්තර පරීක්ෂණයකට යා යුතු බවයි.",
       "URL": "https://www.hirunews.lk/347250/පාස්කු-ප්‍රහාරය-ගැන-ජාත්‍යන්තර-පරීක්ෂණයකට-යන්න-විපක්ෂ-නායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=50"
}