{
       "Source": "hirunews",
       "Timestamp": "Wednesday, 21 June 2017 - 13:25",
       "Headline": "ඥානසාර හිමියන්ගේ මතවලට ඇමති එස්.බී. එකඟ වෙයි",
       "News Content": "පූජ්‍ය ගලගොඩඅත්තේ ඥානසාර හිමියන්ගේ ඇතැම් මතවාදයන් පිළිබදව තමන් ද එකඟ වන බව අමාත්‍ය එස්.බී.දිසානායක පවසනවා.\nකොළඹ අද (21) කැදවා තිබූ මාධ්‍ය හමුවකට එක්වෙමින් අමාත්‍යවරයා ප්‍රකාශ කළේ උන්වහන්සේ අධිකරණයට භාරවීම සාධණීය කරුණක් ලෙස දකින බවයි.\nඅස්ගිරි පාර්ශවයට, තම ප්‍රකාශ පිළිබදව යම් කලකිරිමක් ඇත්නම්, ඒ පිළිබදව තමන් සමාව අයදින බව අමාත්‍ය එස්. බී. දිසානායක ප්‍රකාශ කළා.\nකෙසේ වෙතත්, ජාතිවාදී ප්‍රකාශ සිදුකරන ඕනෑම පුද්ගලයෙකු අත්අඩංගුවට ගත යුතු බව වැවිලි කර්මාන්ත අමාත්‍ය නවීන් දිසානායක ප්‍රකාශ කළා.\nසිරිකොත එක්සත් ජාතික පක්ෂ මූලස්ථානයේ අද පැවති මාධ්‍ය හමුවකදී බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් පිළිබදව මාධ්‍යවේදියෙකු යොමුකළ ප්‍රශ්නයකට පිළිතුරු ලෙසයි අමාත්‍යවරයා මේ බව කියා සිටියේ.",
       "URL": "https://www.hirunews.lk/164083/ඥානසාර-හිමියන්ගේ-මතවලට-ඇමති-එස්-බී-එකඟ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4458"
}