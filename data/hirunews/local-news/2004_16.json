{
       "Source": "hirunews",
       "Timestamp": "Thursday, 22 April 2021 - 7:39",
       "Headline": "අධ්‍යාපනයේ කඩිනම් වෙනසක් අවශ්‍ය බවට, ජනපතිගෙන් ප්‍රකාශයක්(වීඩියෝ)",
       "News Content": "අධ්‍යාපනයේ නව නැම්මක් සඳහා අවශ්‍ය වෙනස්කම් කඩිනමින් හඳුන්වා දෙන බව ජනාධිපති ගෝඨාභය රාජපක්ෂ ප්‍රකාශ කළා.\nජනාධිපතිවරයා මේ බව කියා සිටියේ අරලියගහ මන්දිරයේ ඊයේ පැවති “රටක් වටිනා පොතක් ” පොත් දස දහසක් ලිවීමේ ජාතික වැඩසටහනේ පළමු අදියරෙහි සහතික පත් ප්‍රදානෝත්සවයට එක්වෙමින්.\nරටට වැඩදායී සහ ආර්ථිකයට ඝෘජුවම දායකවන දරු පිරිසක් අනාගතයට දායාද කිරීම රජයේ අරමුණ බවයි ජනාධිපතවරයා එහිදී සඳහන් කළා.\nමේ අතර රජයේ අපේක්ෂිත ඉලක්ක වෙත ළගා වී නැති ආයතන පිළිබඳ වාර්තාවක් ලබා දෙන ලෙස ජනාධිපතිවරයා රාජ්‍ය අමාත්‍යවරුන්ට දැනුම් දී තිබෙනවා.\nඒ, කොටුව ජනාධිපති මන්දිරයේදී ඊයේ ඔවුන් හමුවූ අවස්ථාවේදියි.",
       "URL": "https://www.hirunews.lk/269139/අධ්‍යාපනයේ-කඩිනම්-වෙනසක්-අවශ්‍ය-බවට-ජනපතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2004"
}