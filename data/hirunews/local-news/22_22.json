{
       "Source": "hirunews",
       "Timestamp": "Monday, 18 September 2023 - 13:17",
       "Headline": "ආසියානු කුසලාන අවසන් තරග පරාජය ගැන සැකයක් (වීඩියෝ)",
       "News Content": "ආසියානු කුසලාන එක්දින ක්‍රිකට් තරගාවලියේ ඉන්දියාවට එරෙහිව පැවති අවසන් මහා තරගය පරාජයට පත්වීම සම්බන්ධයෙන් විමර්ශනයක් සිදුකරන ලෙස ඉල්ලමින් පොලිස් මූලස්ථානයට අද (18) පැමිණිල්ලක් යොමු කෙරුණා.\nඅල්ලස, දූෂණය නාස්තියට එරෙහි පුරවැසි බලය සංවිධානයේ සභාපති ජාමනී කමන්ත තුෂාර පොලිස් මූලස්ථානයට පැමිණිල්ල ඉදිරිපත් කිරීමෙන් අනතුරුව මාධ්‍ය වෙත අදහස් දක්වමින් කියා සිටියේ ඉතා අඩු ලකුණු සංඛ්‍යාවකට ඉන්දියාව හමුවේ ශ්‍රී ලංකා කණ්ඩායම දැවී යාම සම්බන්ධයෙන් සැකයක් පවතින බවයි.\nකොළඹ ආර්. ප්‍රේමදාස ක්‍රීඩාංගණයේදී ඉන්දියාවට එරෙහිව ඊයේ පැවති අවසන් මහා තරගයේදී ශ්‍රී ලංකා කණ්ඩායම පන්දු වාර 15 යි පන්දු 2 ක් තුළ ලකුණු 50 කට දැවී ගියා.\nඅල්ලස, දූෂණය, නාස්තියට එරෙහි පුරවැසි බලය සංවිධානයේ සභාපති ජාමනී කමන්ත තුෂාර කියා සිටියේ පොලිස් මූලස්ථානයට පැමිණිල්ලක් ඉදිරිපත් කළේ තරගය පාවාදී ඇත්ද යන්න සම්බන්ධයෙන් සැකයක් පැවතීම හේතුවෙන් බවයි.",
       "URL": "https://www.hirunews.lk/348634/ආසියානු-කුසලාන-අවසන්-තරග-පරාජය-ගැන-සැකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=22"
}