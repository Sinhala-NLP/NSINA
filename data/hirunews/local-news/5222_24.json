{
       "Source": "hirunews",
       "Timestamp": "Monday, 04 January 2016 - 17:30",
       "Headline": "කොළඹ නගරයේ වාහන නවතා තැබීමේදී ගාස්තු අයකිරීමට මීටර් ක්‍රමයක්",
       "News Content": "කොළඹ නගරයේ වාහන නවතා තැබීමේදී ගාස්තු අය කිරීමට මීටර් ක්‍රමයක් හදුන්වා දී ඇති බව කොළඹ නගරාධිපති ඒ.ජේ.එම් මුසම්මිල් පවසනවා.\nකොළඹ නගරයේ නවතා තැබෙන වාහන සදහා නැවතුම් ගාස්තු අය කිරීම අද සිට නීත්‍යානුකූලව සිදුකරනු ලබනවා.\nඑහි ආරම්භක පියවරක් ලෙස ගාලූපාර සහ ඩුප්ලිකේෂන් මාර්ගයේ වාහන නැවතුම් ස්ථාන 1600 ක් සදහා නැවතුම් ගාස්තු අය කෙරෙන බවයි කොළඹ මහනගර සභාව සදහන් කළේ.\nනගරයේ වාහන තදබදය අවම කිරීම සහ කොළඹ නගරයට පැමිණෙනන් හට අපහසුතාවයකින් තොරව වාහන නවතා තැබීමට ඉඩ සැලැස්වීම මෙම නව ක්‍රමයේ අරමුණයි.\nමෙහිදී පැයක කාලසීමාවක් සදහා යතුරුපැදියකට රුපියල් 10 ක් ද, ත්‍රිරෝද රථයකට රුපියල් 20 ක් ද, මෝටර් රථ සහ වෑන් රථයකට රුපියල් 30 ක් ද අය කරනු ඇති.\nඑමෙන්ම බස් සහ ලොරි රථ සදහා රුපියල් 50 ක මුදලක් අය කරන බවයි කොළඹ මහ නගර සභාවේ නගරාධිපති ඒ.ජේ.එම් මුසම්මිල් සඳහන් කළේ.",
       "URL": "https://www.hirunews.lk/123379/කොළඹ-නගරයේ-වාහන-නවතා-තැබීමේදී-ගාස්තු-අයකිරීමට-මීටර්-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=5222"
}