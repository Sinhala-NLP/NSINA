{
       "Source": "hirunews",
       "Timestamp": "Monday, 19 August 2019 - 18:17",
       "Headline": "කංජිපානි ඉම්රාන් සමඟ සබඳතා පැවැත්වූ බවට චෝදනා එල්ල වූ CCD තුන් දෙනාට ස්ථාන මාරු",
       "News Content": "සංවිධානාත්මක අපරාධකරුවෙකු වන මොහොමඞ් නජීම් මොහොමඞ් ඉම්රාන් හෙවත් කංජිපානි ඉම්රාන් සමඟ සබඳතා පැවැත්වූ බවට චෝදනා එල්ල වූ කොළඹ අපරාධ කොට්ඨාශයේ උප පොලිස් පරීක්ෂකවරුන් තුන් දෙනා වහාම ක්‍රියාත්මක වන පරිදි ස්ථාන මාරු කර යවා තිබෙනවා.\nඒ අනුව යාපනය, මුලතිව් සහ මන්නාරම යන පොලිස් කොට්ඨාශවලට ඔවුන් මාරු කර යැවුණු බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ.",
       "URL": "https://www.hirunews.lk/222546/කංජිපානි-ඉම්රාන්-සමඟ-සබඳතා-පැවැත්වූ-බවට-චෝදනා-එල්ල-වූ-ccd-තුන්-දෙනාට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=3190"
}