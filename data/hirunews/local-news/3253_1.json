{
       "Source": "hirunews",
       "Timestamp": "Friday, 12 July 2019 - 7:36",
       "Headline": "ගාලු මුහුදේදී හෙරොයින් බවට සැකකෙරෙන මත්ද්‍රව්‍ය කිලෝ 60ක් සමඟ සැකකරුවන් 9දෙනෙකු අත්අඩංගුවට",
       "News Content": "ගාලු වරායට ආසන්න මුහුදේ දී සැක කටයුතු විදෙස් යාත්‍රාවක තිබී මත්ද්‍රව්‍ය කිලෝග්‍රෑම් 60ක් සමඟ සැකකරුවන් 9 දෙනෙකු නාවික හමුදාව අත්අඩංගුවට ගෙන තිබෙනවා.\nඊයේ පරීක්ෂාවට ලක් කෙරුණු මෙම යාත්‍රාවේ ධජයක් හෝ ලියාපදිංචි සලකුණු නොතිබුණු බව සඳහන්.\nඑහිදී එම යාත්‍රාව තුළ තිබී සොයා ගත් මත්ද්‍රව්‍ය හෙරොයින් බවට සැක කෙරෙනවා.\nඅදාළ යාත්‍රාව මේ වන විට ගොඩබිමට රැගෙන එමින් තිබෙන බවයි නාවික හමුදා මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර හිරු ප්‍රවෘත්ති අංශයට සදහන් කළේ.\nමේ අතර, පෙරේදා දිනයේදී ද ගාලු වරායට ඔබ්බෙන් වන මුහුදු ප්‍රදේශයේදී මෙරට ධීවර යාත්‍රාවක තිබී මත්ද්‍රව්‍ය සාම්පල් කිහිපයක් සමඟ සැකකරුවන් සිව් දෙනෙකු නාවික හමුදාව අත්අඩංගුවට ගත්තා.\nමෙම ධීවර යාත්‍රාව සහ අත්අඩංගුවට ගත් සැකකරු විදේශීය යාත්‍රාව අතර කිසියම් සබදතාවක් තිබේ ද යන්න පරීක්ෂණ සිදුකරන බවයි නාවික හමුදාව කියා සිටියේ.",
       "URL": "https://www.hirunews.lk/220133/ගාලු-මුහුදේදී-හෙරොයින්-බවට-සැකකෙරෙන-මත්ද්‍රව්‍ය-කිලෝ-60ක්-සමඟ-සැකකරුවන්-9දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3253"
}