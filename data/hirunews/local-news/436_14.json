{
       "Source": "hirunews",
       "Timestamp": "Tuesday, 04 April 2023 - 8:12",
       "Headline": "නව ගෑස් මිල අද ප්‍රකාශයට",
       "News Content": "නව ගෑස් මිල ගණන් අද (04) ප්‍රකාශයට පත් කෙරෙනවා.\nලිට්‍රෝ සමාගමේ සභාපති මුදිත පීරිස් ප්‍රකාශ කළේ, අද (04) මධ්‍යම රාත්‍රියේ සිට බලපැවැත්වෙන පරිදි ගෘහස්ථ ගෑස් සිලින්ඩරයක මිල රුපියල් 1,000කට ආසන්න අගයකින් පහත දැමීමට අපේක්ෂා කරන බවයි.\nනව ගාස්තු ප්‍රකාශ කිරීම සඳහා ලිට්‍රෝ සමාගම විසින් අද පෙරවරුවේ මාධ්‍ය හමුවක් ද කැඳවා තිබෙනවා.\nලෝක වෙළඳපොලේ ගෑස් මිල අඩුවීම සහ රුපියල ශක්තිමත් වීම ඇතුළු කරුණු සලකා මිල සූත්‍රයට අනුව මෙම සංශෝධනය සිදුකරෙන බවයි ලිට්‍රෝ සමාගමේ සභාපති මුදිත පීරිස් ප්‍රකාශ කළේ.\nලාෆ් ගෑස් සමාගම ද ප්‍රකාශ කළේ, අද (04) දිනයේ සිය මිල ගණන් ද පහත දැමීමට අපේක්ෂා කරන බවයි.\nමේ වනවිට කිලෝග්‍රෑම් 12.5 ලිට්‍රෝ ගෑස් සිලින්ඩරයක් රුපියල් 4,743කට අලෙවි වන අතර 12.5 ලාෆ් ගෑස් සිලින්ඩරයක් අලෙවි වන්නේ රුපියල් 5,280 යි.",
       "URL": "https://www.hirunews.lk/331658/නව-ගෑස්-මිල-අද-ප්‍රකාශයට",
       "Category": "Local News",
       "Parent URL": "https://www.hirunews.lk/local-news.php?pageID=436"
}