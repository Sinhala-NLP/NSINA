{
       "Source": "hirunews",
       "Timestamp": "Sunday, 23 September 2018 - 9:44",
       "Headline": "පොළොන්නරුවේ පුතා පියා ඝාතනය කරද්දී, කැළණියේ පියා පුතා ඝාතනය කරයි",
       "News Content": "පොළොන්නරුව පළුගස්දමන ප්‍රදේශයේදී මුගුරකින් පහරදීමෙන් පුද්ගලයෙකු තම පියා ඝාතනය කර තිබෙනවා.\nඊයේ සවස 6.10 ට පමණ ඉඩම් ආරවුලක් දුරදිග යාම හේතුවෙන් පහරදීම සිදුව ඇති බවයි පොලිසිය කියාසිටියේ.\nබරපතල තුවාල ලැබු 69 හැවිරිදි පියා පොළොන්නරුව රෝහලට ඇතුලත් කිරීමෙන් පසුව රාත්‍රී 9 ට පමණ මියගොස් තිබෙනවා.\nමෘත ශරීරය පොළොන්නරුව රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nඝාතනය සිදු කළ සැකකරු අත්අඩංගුවට ගෙන ඇති අතර පොළොන්නරුව පොලිසිය වැඩිදුර විමර්ශණ සිදු කරනවා.\nමේ අතර කැළණිය ගෝනවල ප්‍රදේශයේ නිවසකදී පියෙකු තියුණු ආයුධයකින් කළ පහරදීමකින් ඔහුගේ පුත්‍රයා මියගොස් තිබෙනවා.\nඊයේ රාත්‍රී 7 ට පමණ පහරදීම සිදුවී ඇත්තේ පවුල් ආරවුලක් දුරදිග යාම හේතුවෙන්.\nඑහිදි බරපතල තුවාල ලැබූ 26 හැවිරිදි තරුණයා බියගම රෝහලට ඇතුලත් කිරීමෙන් පසු මරණයට පත්වුනා.\nසැකකාර පියා ප්‍රදේශයෙන් පළාගොස් ඇති අතර ඔහු අත්අඩංගුවට ගැනීම සඳහා කැළණිය පොලිසිය විමර්ශ්ණ ආරම්භ කර තිබෙනවා.",
       "URL": "https://www.hirunews.lk/200521/පොළොන්නරුවේ-පුතා-පියා-ඝාතනය-කරද්දී-කැළණියේ-පියා-පුතා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3735"
}