{
       "Source": "hirunews",
       "Timestamp": "Friday, 31 December 2021 - 7:56",
       "Headline": "ඉදිරි වෘත්තිය ක්‍රියාමාර්ග ගැන සාකච්ඡාවට 3 වැනි දා විශේෂ රැස්වීමක්",
       "News Content": "2022 වාර්ෂික ස්ථාන මාරු ලැයිස්තුව ඇතුළු ගැටලුවලට අදාළ ව දැඩි වෘත්තීය ක්‍රියාමාර්ගයකට එළඹීම සම්බන්ධයෙන් සාකච්ඡා කිරීමට ලබන 3 වැනි දා විශේෂ මධ්‍යම කාරක සභා රැස්වීමක් කැඳවා ඇති බව රජයේ වෛද්‍ය නිලධාරීන්ගේ සංගමය පවසනවා.\nඑහි මාධ්‍ය කමිටු සාමාජික වෛද්‍ය හංසමාල් වීරසූරිය ඊයේ කොළඹ පැවති මාධ්‍ය හමුවක දී කියා සිටියේ, හෙට සිට බලාත්මක විය යුතු 2022 වාර්ෂික ස්ථාන මාරු ලයිස්තුව මෙතෙක් සකස් කිරීමට සෞඛ්‍ය අමාත්‍යංශය මගින් කටයුතු කර නො මැති බවයි.\nරජයේ වෛද්‍ය නිලධාරීන්ගේ සංගමයට අයත් වෛද්‍යවරුන් පසුගිය 21 වැනි දා දීප ව්‍යාප්ත වර්ජනයක් ක්‍රියාත්මක කළ අතර, ඒ හේතුවෙන් රෝහල් වෙත පැමිණි රෝගීන් දැඩි අපහසුතාවට පත් වුණා.",
       "URL": "https://www.hirunews.lk/292624/ඉදිරි-වෘත්තිය-ක්‍රියාමාර්ග-ගැන-සාකච්ඡාවට-3-වැනි-දා-විශේෂ-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1458"
}