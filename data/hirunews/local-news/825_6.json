{
       "Source": "hirunews",
       "Timestamp": "Tuesday, 04 October 2022 - 17:06",
       "Headline": "අන්තරේ පාගමනකට කඳුළු ගෑස් සහ ජල ප්‍රහාර (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය විසින් සංවිධානය කර තිබූ විරෝධතාවක් විසුරුවා හැරීම සඳහා පොලිසිය අද (04) කදුලු ගෑස් සහ ජල ප්‍රහාරයක් එල්ල කළා.\nත්‍රස්තවාදය වැළැක්වීමේ පනත යටතේ රඳවා ගෙන සිටින එහි කැඳවුම්කරු වසන්ත මුදලිගේ ඇතුලු ශිෂ්‍ය ක්‍රියාකාරින් කිහිපදෙනෙකු නිදහස් කරන ලෙස ඉල්ලමිනුයි ඔවුන් මෙම විරෝධතාව අද පස්වරුවේ කිරිබත්ගොඩ නගරයෙන් ආරම්භ කරනු ලැබුවේ.\nවිරෝධතාව හේතුවෙන් කොළඹ - නුවර ප්‍රධාන මාර්ගය පැයක පමණ කාලයක් අවහිර වූ බව ද පොලිසිය ප්‍රකාශ කළා.\nඅනතුරුව පිරිස විසුරුවා හැරීමට පොලිසිය ජල සහ කඳුළු ගෑස් ප්‍රහාරයක් එල්ල කරනු ලැබුවා.\nකෙසේ වෙතත් විරෝධතාකරුවන් මේ වන විට කැළණිය විශ්වවිද්‍යාලය ඉදිරිපිට සරසවි මාවතේ විරෝධතා රැලියන් ආරම්භ කර තිබෙනවා.\nඑසේම විරෝධතාව අතරතුරදී අන්තර් විශ්වවිද්‍යාලයීය භික්ෂු බල මණ්ඩලයේ කැඳවුම්කරු පූජ්‍ය රත්කරව්වේ ජිනරතන හිමියන් අත්අඩංගුවට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/317031/අන්තරේ-පාගමනකට-කඳුළු-ගෑස්-සහ-ජල-ප්‍රහාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=825"
}