{
       "Source": "hirunews",
       "Timestamp": "Sunday, 23 December 2018 - 17:34",
       "Headline": "යතුරුපැදි අනතුරුවලින් තරුණයින් තිදෙනෙක් ජීවිතක්ෂයට",
       "News Content": "දිවයිනේ ප්‍රදේශ දෙකකදී යතුරුපැදි අනතුරුවලින් තරුණයන් තුන්දෙනෙකු ජීවිතක්ෂයට පත්වී තිබෙනවා.\nඉන් එක් අයෙක් 16 හැවිරිදි පාසල් ශිෂ්‍යයෙක්.\nමාතර - කොටවිල - කඹුරුගමුව වැව අසළදී අද (23) අලුයම සිදුවූ රිය අනතුරකින් තරුණයන් දෙදෙනෙකු ජීවිතක්ෂයට පත්ව වුණා.\nවැලිගම සිට මාතර දෙසට ධාවනය කරමින් තිබූ යතුරුපැදිය වේගය පාලනය කර ගැනිමට නොහැකිව මාර්ගයෙන් ඉවතට පැන විදුලි කණුවක ගැටී මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑහිදී යතුරුපැදියේ ගමන් ගත් 20 හැවිරිදි සහ 21 හැවිරිදි තරුණයින් දෙදෙනා බරපතල තුවාල ලබා මාතර රෝහලට ඇතුළත් කිරීමේදී ජීවිතක්ෂයට පත්ව තිබෙනවා.\nඔවුන් තිහගොඩ සහ කොටපොල ප්‍රදේශවල පදිංචිකරුවන්.\nමේ අතර, වැලිපැන්න පන්නිල ප්‍රදේශයේ ඊයේ (22) පස්වරුවේ සිදුවු යතුරුපැදි අනතුරකින්  පාසල් සිසුවෙකු ජිවිතක්ෂයට පත්වුණා.\nඅවිත්තාවේ සිට පන්නිල බලා ධාවනය වෙමින් තිබූ යතුරුපැදිය පාලනය කර ගැනිමට නොහැකිව මාර්ගයෙන් ඉවතට පැන පෙරළි යාමෙන් මෙම අනතුරු සිදු වු බවයි පොලිසිය සඳහන් කළේ.\nසිද්ධියෙන් තුවාල ලැබු යතුරුපැදියේ ගමන් ගත් දෙදෙනා ඉත්තෑපාන රෝහල ඇතුළත් තිරිමෙන් අනතුරුව එහි පසුපැදිකරු වන ඉංගිරිය ප්‍රදේශයේ පදිංචි 16 හැවිරිදි පාසල් සිසුවා ජිවිතක්ෂයට පත්වුණා.",
       "URL": "https://www.hirunews.lk/206660/යතුරුපැදි-අනතුරුවලින්-තරුණයින්-තිදෙනෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3592"
}