{
       "Source": "hirunews",
       "Timestamp": "Sunday, 19 March 2023 - 14:25",
       "Headline": "ගල් අඟුරු නෞකා 03ක් දිවයිනට (වීඩියෝ)",
       "News Content": "ගල් අඟුරු මෙට්‍රික් ටොන් 180,000ක් රැගත් ගල් අඟුරු නෞකා 03 ක් මේ වන විට (19) දිවයිනට ළඟා වී තිබෙනවා.\nලංකා ගල් අඟුරු සමාගම සඳහන් කළේ ඒ අනුව මේ වනවිට ඇණවුම් කර ඇති ගල් අඟුරු නෞකා 30න් නෞකා 19ක් මෙරටට පැමිණ ඇති\nබවයි.\nපසුගිය 16 වනදා දිවයිනට පැමිණි 17 වන ගල් අඟුරු නෞකාවේ ගල් අඟුරු තොග ගොඩබෑමේ කටයුතු මේ වන විට සිදුකෙරෙන බවයි ලංකා ගල් අඟුරු සමාගම සඳහන් කළේ තවත් නෞකා තුනක ගල් අඟුරු ගොඩබෑමේ කටයුතු හෙට (20) දිනයේදී ආරම්භ කිරීමට නියමිතයි.\nඅදාළ නෞකා තුනෙන් පමණක් රැගෙනවිත් ඇති ගල් අඟුරු තොගය මෙට්‍රික් ටොන් 180,000ක්.\nඊට අමතරව තවත් ගල් අඟුරු නෞකා 03ක් මේ වන විට දිවයින බලා යාත්‍රා කරමින් පවතින බවයි ලංකා ගල් අඟුරු සමාගමේ සභාපති ශෙහාන් සුමනසේකර පැවසුවේ.\nඒ අනුව, නොරොච්චෝලේ ලක්විජය බලාගාරය ක්‍රියාත්මක කිරීම සඳහා ප්‍රමාණවත් ගල් අඟුරු සංචිත පවතින බවයි ඔහු පවසන්නේ.\nනොරොච්චෝලේ බලාගාරය පූර්ණ ධාරිතාවයෙන් ක්‍රියාත්මක කිරීම සඳහා දිනකට අවශ්‍ය කෙරෙන ගල් අඟුරු ප්‍රමාණය මෙට්‍රික් ටොන් 7500ක්.\nඒ අනුව ගල් අඟුරු නෞකා 30ක් දිවයිනට රැගෙන ඒම ලංකා ගල් අඟුරු සමාගමේ අපේක්ෂාවයි.\nමේ වසරේ ඉතිරි කාලය සඳහා විදුලි ජනනය සඳහා ගල් අඟුරු නෞකා 27ත් 28ත් අතර සංඛ්‍යාවක් ප්‍රමාණවත් වනු ඇති බවටයි ගණන් බලා ඇත්තේ.\nමේ අතර විදුලි බිල, ජල බිල සහ භාණ්ඩ මිල පහල දමන ලෙස බල කරමින් ජාතික ජන බලවේගය අම්බලන්ගොඩ නගරයේ පන්දම් දල්වමින් විරොධතාවක නිරත වුණා.\nඅසාධාරණ ලෙස ඉහළ දැමූ විදුලි බිල වහා පහත හෙලනු යන මැයෙන් ඊයේ රාත්‍රි පිළියන්දල කොටගෙදර ප්‍රදේශයේදීද පන්දම් දල්වා විරෝධතාවයක්\nපැවැත්වුණා.\nජාතික ජන බලවේගයේ ක්‍රියාකාරී සාමාජික සාමාජිකාවන් පිරිසක් එම විරෝධතාව සංවිධාන කර තිබුණා.\nඉහළ යන ජීවන වියදමට සහ වැඩි වූ විදුලි බිලට විරෝධය දක්වමින් පැවති ජනතා විරෝධතාවයක් ගාල්ල - පින්නදුව නව නගරයේදීත් පැවැත්වුණා.",
       "URL": "https://www.hirunews.lk/330361/ගල්-අඟුරු-නෞකා-03ක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=466"
}