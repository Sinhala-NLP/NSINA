{
       "Source": "hirunews",
       "Timestamp": "Wednesday, 14 April 2021 - 2:18",
       "Headline": "අලුත් අවුරුදු උදාව අද (14) අලුයම 02.33 ට",
       "News Content": "තවත් විනාඩි කිහිපයකින් අලුත් අවුරුදු උදාව සිදුවනවා.\nඒ අලුයම 02.33 ට යි.\nඑමෙන්ම මෙවර ආහාර පිසීමේ නැකත පූර්ව භාග 06.17ට යෙදී ඇති අතර  ලා කොළ වර්ණ (පලාවන්) වස්ත්‍රාභරණයෙන් සැරසී නැගෙනහිර දිශාව බලා ළිප් බැඳ, ගිනි මොළවා එළකිරී මිශ්‍ර කිරි බතක් ද මුං ඇට මිශ්‍ර කැවිලි වර්ගයක් ද පිළියෙල කර ගැනීම යෝග්‍ය බවයි නැකත් චාරිත්‍රවල සඳහන් වන්නේ.\nමේ අතර, වැඩ ඇල්ලීම, ගණුදෙනු කිරීම සහ ආහාර අනුභවය පූර්ව භාග 07.41ට යෙදෙන සුබ මොහොතින් සිදුකළ යුතුයි.\nලා කොළ වර්ණ (පලාවන්) වස්ත්‍රාභරණයෙන් සැරසී නැගෙනහිර දිශාව බලා සියලු වැඩ අල්ලා ගණුදෙනු කොට ආහාර අනුභවය සිදු කළ යුතු යැයි නැකත් චාරිත්‍රවල සඳහන්.",
       "URL": "https://www.hirunews.lk/268378/අලුත්-අවුරුදු-උදාව-අද-14-අලුයම-02-33-ට",
       "Category": "Local News",
       "Parent URL": "https://www.hirunews.lk/local-news.php?pageID=2022"
}