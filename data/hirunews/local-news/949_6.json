{
       "Source": "hirunews",
       "Timestamp": "Thursday, 11 August 2022 - 14:55",
       "Headline": "ජනපති මන්දිරයට ඇතුළු වී සමාජ මාධ්‍යයට ඡායාරූප දැමූ කාන්තාවන් දෙදෙනෙකු අත්අඩංගුවට (වීඩියෝ)",
       "News Content": "කොටුව ජනාධිපති මන්දිරයට ඇතුළු වී ජනාධිපතිවරයා අසුන් ගන්නා ආසනවල අසුන්ගෙන ඡායාරූප සමාජ මාධ්‍යයට නිකුත් කළ කාන්තාවන් දෙදෙනෙකු කොළඹ මධ්‍යම කොට්ඨාශ අපරාධ විමර්ශන ඒකකය අද (11) අත්අඩංගුවට ගෙන තිබෙනවා.\nඔවුන් මේ වන විට අධිකරණය වෙත ඉදිරිපත් කිරීමට කටයුතු කර ඇති බව යි වාර්තා වන්නේ.\nමොරටුව ප්‍රදේශයේ පදිංචි කාන්තාවන් දෙදෙනෙකු මෙලෙස අත්අඩංගුවට ගෙන ඇති අතර, ඔවුන් පානදුර ප්‍රදේශයේ වෙළෙඳසල් දෙකක් පවත්වාගෙන යන බවට ද අනාවරණ වුණා.",
       "URL": "https://www.hirunews.lk/312472/ජනපති-මන්දිරයට-ඇතුළු-වී-සමාජ-මාධ්‍යයට-ඡායාරූප-දැමූ-කාන්තාවන්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=949"
}