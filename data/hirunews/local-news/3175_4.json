{
       "Source": "hirunews",
       "Timestamp": "Wednesday, 28 August 2019 - 16:56",
       "Headline": "බැඳුම්කර පරීක්ෂණ කඩිනම් කරන්නැයි ජනපතිගෙන් උපදෙස්",
       "News Content": "බැඳුම්කර චෝදනා සම්බන්ධ පරීක්ෂණ කටයුතු කඩිනම් කරන ලෙස ජනාධිපති මෛත්‍රීපාල සිරිසේන අදාළ අංශවලට උපදෙස් ලබාදී තිබෙනවා.\nබැඳුම්කර වංචාව පිළිබඳ විමර්ශන සභාවේ සාමාජිකයින් ඇතුලූ බලධාරීන් පිරිසක් සමඟ අද පෙරවරුවේ ජනාධිපති කාර්යාලයේ පැවති සාකච්ඡාවකදී ජනාධිපතිවරයා මේ බව ප්‍රකාශ කළ බවයි ජනාධිපති මාධ්‍ය අංශය නිවේදනය කළේ.\nඑම පරීක්ෂණ කටයුතු ඉතා කඩිනමින් ක්‍රියාත්මක කර වැරදිකරුවන්ට එරෙහිව පියවර ගන්නා ලෙසද ජනාධිපතිවරයා එහිදී වැඩිදුරටත් උපදෙස්  ලබාදී ඇති අතර, පරික්ෂණ පමාවීම යුක්තිය ඉටුවීමට බාධාවක් බවද පෙන්වා දී තිබෙනවා.",
       "URL": "https://www.hirunews.lk/223141/බැඳුම්කර-පරීක්ෂණ-කඩිනම්-කරන්නැයි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3175"
}