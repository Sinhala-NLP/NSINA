{
       "Source": "hirunews",
       "Timestamp": "Friday, 04 November 2022 - 11:41",
       "Headline": "බොර තෙල් මිල පහළට",
       "News Content": "ලෝක වෙළෙඳපොළෙහි බොර තෙල් මිල තවදුරටත් අඩු වී ඇති බව විදෙස් මාධ්‍ය වාර්තා කරනවා.\nඉන්ධන සඳහා චීනයේ ඉල්ලුම අඩු වීම සහ එක්සත් ජනපදයේ පොලි අනුපාත නැවත වරක් වැඩි වෙතැ යි යන අනුමානය හේතුවෙන් ලෝක වෙළෙඳපොළෙහි බොර තෙල් මිල සඳහා බලපෑම් එල්ල වී ඇති බව එම වාර්තාවල සඳහන්.\nබ්‍රෙන්ට් බොර තෙල් බැරලයක මිල ඩොලර් 94.45 දක්වාත් වෙස්ට් ටෙක්සාස් ඉන්ටර්මීඩියෙට් බොර තෙල් බැරලයක මිල ඩොලර් 87.90 දක්වාත් අඩු වී තිබෙනවා.\nමේ අතර, ඉන්ධන මිල සූත්‍රයට අනුව මෙරට ඉන්ධන මිල සංශෝධනය වීමට නියමිත ව තිබුණේ, ඊයේ (03) දිනයේ වූ නමුත් එවැනි මිල සංශෝධනයක් සිදු වුණේ නෑ.\nඅමාත්‍ය කංචන විජේසේකර ට්විටර් පණිවිඩයක් නිකුත් කරමිනු යි ඒ බව දැනුම් දුන්නේ.",
       "URL": "https://www.hirunews.lk/319589/බොර-තෙල්-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=758"
}