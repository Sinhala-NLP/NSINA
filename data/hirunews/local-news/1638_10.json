{
       "Source": "hirunews",
       "Timestamp": "Sunday, 10 October 2021 - 7:53",
       "Headline": "පැන්ඩෝරා පත්‍රිකා ගැන ලැබුණු සියලු පැමිණිලි ගැන අල්ලස් කොමිසමේ අවධානය",
       "News Content": "ආන්දෝලනාත්මක පැන්ඩෝරා සිද්ධිය සම්බන්ධයෙන් ලැබුණු සියළු පැමිණිලි පිළිබඳව විමර්ශනවලදී අවධානය යොමු කරන බව අල්ලස් කොමිසම ප්‍රකාශ කළා. ඒ පාර්ශවයන් කිහිපයක් ඊට අදාළව ඉදිරිපත් කළ පැමිණිලි සම්බන්ධයෙන් හිරු ප්‍රවෘත්ති අංශය කොමිසමෙන් කළ විමසීමකදීයි.\nපැන්ඩෝරා සිද්ධිය සම්බන්ධයෙන් හිටපු අමාත්‍යවරියක වන නිරූපමා රාජපක්ෂගේ සැමියා වන තිරුකුමරන් නඩේෂන් පෙරේදා අල්ලස් කොමිසම වෙත පැමිණ පැය 03 ක පමණ කාලයක් ප්‍රකාශයක් ලබා දුන්නා.\nඔහු වැඩිදුර ප්‍රකාශයක් ලබාගැනීම සඳහා යළිත් ලබන සිකුරාදා කොමිසම හමුවේ යළි පෙනී සිටීමට නියමිතයි.",
       "URL": "https://www.hirunews.lk/284577/පැන්ඩෝරා-පත්‍රිකා-ගැන-ලැබුණු-සියලු-පැමිණිලි-ගැන-අල්ලස්-කොමිසමේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1638"
}