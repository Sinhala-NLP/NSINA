{
       "Source": "hirunews",
       "Timestamp": "Saturday, 25 November 2017 - 18:53",
       "Headline": "ගෝඨාභය වෙනුවෙන් ජනපති හමුවීමට ගිය බව ඇල්ලේ ගුණවංශ හිමියන් කියයි",
       "News Content": "හිටපු ආරක්ෂක ලේකම් ගෝඨාභය රාජපක්ෂ වෙනුවෙන් පෙනී සිටින්නේ ඇයිදැයි දේශය සුරැකීමේ ජාතික සංවිධානයේ සභාපති පූජ්‍ය ඇල්ලේ ගුණවංශ හිමියන් අද (25) පැහැදිලි කළා.\nඒ රාවණා බලය සංවිධානයේ මහ සමුළුව කොළඹ සම්බුද්ධත්ව ජයන්ති මන්දිරයේදී අමතමින්.\n‘‘මෙරටේ ජාතිවාදී වචනය ගෙනාවේ කාලකන්නි ඇතැම් දේශපාලන පක්ෂ කිහිපයක්. අපිට කිව්වෙ ජාති ප්‍රේමීන් කියලා. ගෝඨාභය රාජපක්ෂ මහත්තයාව පෙරේදා අත්අඩංගුවට ගන්න ගියා. අපි ගියා නායක හාමුදුරුවෝ කිහිපනමක් ජනාධිපතිතුමා හමුවෙන්න. මේ වැඬේ කරන්න එපා කියලා කිව්වා. එහෙනම් නඩු දාන්න කිව්වා. මොකද ? එහෙම කිව්වේ මේ රටේ නිදහස් කරපු මිනිස්සුන්ට ඉඳිකටුවක වෙනසක් වෙන්න අපිට ඉඩ දෙන්න බැහැ. ඔහුගේ පුද්ගලික ප්‍රශ්න තියෙනවා නම්, වංචා තියෙනවා නම්, දූෂණ තියෙනවා නම්, එහෙනම් නඩු දාන්න. හිර ගෙදර මම මේ දවස් ටිකේ ගියා කිහිපවිටක්. නාවික හමුදාවේ කොමදොරුවරු ඉන්නවා දෙන්නෙක්. තව දුක් විඳිනවා චෝදනා පත්‍රයක් නැහැ. තව දසනායක කියලා කොමදොරුවරයෙක් ඉන්නවා., මේ නාවික හමුදාපති වන තත්ත්වයට ආපු අය. අන්න හිරේ දාලා ඉන්නවා. අපිට මේ නිදහසේ ජීවත්වීමේ අයිතිය අරන් දීපු, තමන්ගේ ඇස් මස් දන් දීපු මේ මිනිස්සුන්ට මෙහෙම කරන්න දෙන්න පුළුවන් ද අපිට. ’’",
       "URL": "https://www.hirunews.lk/176923/ගෝඨාභය-වෙනුවෙන්-ජනපති-හමුවීමට-ගිය-බව-ඇල්ලේ-ගුණවංශ-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4201"
}