{
       "Source": "hirunews",
       "Timestamp": "Friday, 11 September 2020 - 10:34",
       "Headline": "ඉන්දියාවේ කොරෝනා වෛරස් ආසාදිතයන් 45 ලක්ෂය ඉක්මවයි",
       "News Content": "අද උදෑසනින් අවසන් වූ පැය 24 තුළ තවත් නව ආසාදිතයන් 96,551ක් වීමත් සමඟ ඉන්දියාවේ සමස්ත කොරෝනා වෛරස් ආසාදිතයන් සංඛ්‍යාව 45 ලක්ෂය ඉක්මවා තිබෙනවා.\nඑමෙන්ම ගතවූ පැය 24 තුළ තවත් කොරෝනා මරණ 1,209ක් ඉන්දියාවෙන් වාර්තාවී ඇති අතර, ඒ අනුව එරට කොරෝනා මරණ සංඛ්‍යාව 76,304 දක්වා ඉහළ යනවා.\nමේ අතර ලෝක සෞඛ්‍ය සංවිධානය ප්‍රකාශ කළේ ඇස්ට්‍රා - සෙනෙකා කොරෝනා එන්නතේ අත්හදාබැලීම් තාවකාලිකව අත්හිටවුවද වෛරසයට එරෙහි එන්නතක් සංවර්ධනය කිරීමේ ප්‍රයත්නය අධෛර්යමත් නොවිය යුතු බවයි.\nබ්‍රිතාන්‍යයේ ඔක්ස්ෆර්ඞ් විශ්වවිද්‍යාලය ප්‍රමුඛව සංවර්ධනය කෙරුණු එම එන්නත කොරෝනා වෛරසයට එරෙහිව මෙතෙක් නිපදවූ සාර්ථකම එන්නත ලෙස සැළකුණද එමඟින් ස්නායු පද්ධතියේ රෝගී තත්ත්වයන් වර්ධනය වීමත් සමඟ එහි අත්හදාබැලීම් නතර කෙරුණා.\nඑමෙන්ම චීනය කොරෝනා වෛරසයට එරෙහිව සංවර්ධනය කර ඇති නාස් කුහරයට ලබාදෙන දියර ඉසිරුම් එන්නතෙහි අත්හදාබැලීම් සඳහා එරට නියාමනයේ අනුමැතිය හිමිව ඇති බව සඳහන්.",
       "URL": "https://www.hirunews.lk/249940/ඉන්දියාවේ-කොරෝනා-වෛරස්-ආසාදිතයන්-45-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2462"
}