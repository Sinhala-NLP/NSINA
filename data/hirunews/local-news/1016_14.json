{
       "Source": "hirunews",
       "Timestamp": "Saturday, 16 July 2022 - 18:07",
       "Headline": "වැඩ බලන ජනාධිපතිගෙන් හදිසි සහන වැඩසටහනක්",
       "News Content": "ආර්ථික පීඩනය හේතුවෙන් දුෂ්කරතාවට පත්ව සිටින මහජනතාවට ඉන්ධන, ගෑස් සහ අත්‍යාවශ්‍ය ආහාර ද්‍රව්‍ය ලබාදීමේ කඩිනම් සහන වැඩපිළිවෙළක් ක්‍රියාත්මක කිරීමට වැඩබලන ජනාධිපති රනිල් වික්‍රමසිංහ තීරණය කර තිබෙනවා.\nඅද (16) පෙරවරුවේ මැති ඇමතිවරුන් සමඟ පැවති සාකච්ඡාවක දී ඔහු මෙම තීරණය ඔවුන්ට දැනුම් දී තිබෙනවා.\nඅදාළ වැඩසටහන සඳහා, අගෝස්තු මාසයේ දී ඉදිරිපත් කෙරෙන සහන අයවැයෙන් අමතර මුදලක් යෙදවීමටයි තීරණය කර ඇත්තේ.\nතව ද මෙරට ආහාර සුරක්ෂිතතාව සඳහා වන වැඩපිළිවෙළ කඩිනම් කරන ලෙස මෙම සාකච්ඡාවේදී වැඩබලන ජනාධිපතිවරයා විසින් මන්ත්‍රීවරුන්ට උපදෙස් තිබෙනවා.\nඑහි දී ඉන්ධන සහ පොහොර නිතිපතා සහ කඩිනමින් ලබාදීමට විශේෂ අවධානයක් යොමු කළ යුතු බව ද වැඩබලන ජනාධිපතිවරයා විසින් මන්ත්‍රීවරුන්ට කියා තිබෙන අතර ව්‍යාපාරිකයින්ට බාධාවකින් තොරව ව්‍යාපාර කරගෙන යාමට අවශ්‍ය පරිසරය සකස් කිරීමට සැලසුම් කර ක්‍රියාත්මක කරන බව ද වැඩබලන ජනාධිපතිවරයා කියා තිබෙනවා.\nමේ අතර සාමකාමී විරෝධතාකරුවන් භාරදුන් සැලැස්ම හොඳ සැලසුමක් ලෙස මහජන කවුන්සිලය විසින් පිළිගෙන ඇති බව ද වැඩබලන ජනාධිපතිවරයා අදාළ සාකච්ඡාවේ දී කියා තිබෙනවා.",
       "URL": "https://www.hirunews.lk/310149/වැඩ-බලන-ජනාධිපතිගෙන්-හදිසි-සහන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1016"
}