{
       "Source": "hirunews",
       "Timestamp": "Monday, 13 February 2023 - 13:44",
       "Headline": "රියදුරු අසුනේ දී හටගත් හෘදයාබාධයකින් පුද්ගලයෙකු මරුට (වීඩියෝ)",
       "News Content": "හිඟුරක්ගොඩ - මින්නේරිය බස් මාර්ගයේ බස් රථ රියැදුරෙකු හදිසි හෘදයාබාධයක් හටගැනීමෙන් ජීවිතක්ෂයට පත්ව තිබෙනවා.\nඅද (13) පෙරවරුවේ අදාළ රියදුරු සිය බස් රථය ධාවනය කරමින් සිටියදියි ඔහුට මෙම හෘදයාබාධය හටගෙන ඇත්තේ.\nහෘදයාබාධය හේතුවෙන් රියදුරු රියදුරු අසුනේ ම ජීවිතක්ෂයට පත්ව ඇති අතර, පාලනයෙන් තොර වූ බස් රථය මාර්ගයෙන් ඉවතට පැනීමෙන් අසල තිබූ සාප්පුවක ගැටී නතර වී තිබෙනවා.\nකෙසේවෙතත් ප්‍රදේශවාසීන් එක්ව රියදුරුව රෝහල්ගත කළ ද ඒ වනවිටත් ඔහු ජීවිතක්ෂයට පත්ව සිටි බවයි වාර්තා වන්නේ.\nරියදුරුට හෘදයාබාධය හටගැනීමෙන් පසුව බස් රථය පාලනයකින් තොරව පැමිණ සාප්පුවේ ගැටෙන ආකාරය එහි සවිකර තිබූ සීසීටීවී කැමරාවක ද සටහන් ව තිබුණා.",
       "URL": "https://www.hirunews.lk/327316/රියදුරු-අසුනේ-දී-හටගත්-හෘදයාබාධයකින්-පුද්ගලයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=539"
}