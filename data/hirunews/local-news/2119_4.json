{
       "Source": "hirunews",
       "Timestamp": "Monday, 01 March 2021 - 7:30",
       "Headline": "නකල්ස් කඳුවැටියේ වන විනාශයක්",
       "News Content": "ලෝක උරුමයක් ලෙස සැලකෙන නකල්ස් කඳු පන්තියේ ඉතා සුන්දර ස්ථානයක් වන පතන ප්‍රදේශයේ වටිනා දුර්ලභ ශාක රැසක් ඉදිකිරීමක් සඳහා කපා දමා ඇති බවට ප්‍රදේශවාසීන් පවසනවා.\nමේ අතර, දැනට දිවයිනට බලපා ඇති වියළි කාලගුණයත් සමඟ රක්ෂිත ගිනි ගැනීම් සම්බන්ධයෙන් අවදානය යොමු කළ යුතු බව ජාතික ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කරනවා.\nවිශේෂයෙන් සතුන් දඩයම් කිරීම සඳහා කැළෑ ගිනි තැබීම් සිදුවන බැවින් එසේ වුවහොත් වියළි කාලගුණයත් සමඟ එය සීග්‍රයෙන් පැතිර යා හැකි බවයි එම මධ්‍යස්ථානය සඳහන් කළේ.\nබදුල්ල - ඇටම්පිටිය - තවලම්තැන්න ප්‍රදේශයේ රක්ෂිතයක ඊයේ (28) දහවල් ඇතිවූ ගින්නකින් අක්කර 20කට වැඩි භූමි ප්‍රමාණයක් විනාශ වී තිබෙනවා.",
       "URL": "https://www.hirunews.lk/263949/නකල්ස්-කඳුවැටියේ-වන-විනාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2119"
}