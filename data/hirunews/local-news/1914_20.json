{
       "Source": "hirunews",
       "Timestamp": "Tuesday, 01 June 2021 - 11:16",
       "Headline": "බංග්ලාදේශ දඟ පන්දු පුහුණුකරු තනතුර හේරත්ට හිමිවන ලකුණු",
       "News Content": "බංග්ලාදේශ කණ්ඩායමේ දඟ පන්දු පුහුණුකරු ලෙස රංගන හේරත් තෝරා ගැනීමට ඇති ඉඩකඩ වැඩි බව බංග්ලාදේශ ක්‍රිකට් පාලක මණ්ඩලයේ ක්‍රිකට් පරිපාලන සභාපති අක්‍රම් ඛාන් පවසනවා.\nඒ අනුව රංගන හේරත් නවසීලන්ත සුපිරි දඟ පන්දු යවන්නෙකු වන ඩැනියල් විටෝරි වෙනුවට බංග්ලාදේශ කණ්ඩායමට කැඳවනු ඇති.\nරංගන හේරත් සැලකෙන්නේ ලොව බිහිවූ විශිෂ්ඨතම වමත් දඟ පන්දු යවන්නා ලෙසටයි.\nටෙස්ට් තරඟ 93කදී ඔහු විසින් දවාගෙන ඇති කඩුලු සංඛ්‍යා 433ක්.\nක්‍රිකට් ඉතිහාසයේ එතරම් කඩුලු සංඛ්‍යාව දවාගත් වෙනත් කිසිඳු වෙනත් වමත් දඟ පන්දු යවනෙකු හමුවන්නේ නැහැ.\nරංගන හේරත් සමඟ බංග්ලාදේශ කණ්ඩායමේ දඟ පන්දු පුහුණුකාර ධුරය සඳහා සලකා බැලෙන්නේ පකිස්ථානයේ සයිඩ් අජ්මාල් සහ ඉන්දීය හිටපු දඟ පන්දු යවන්නෙකු වන සුරාජ් බහාතුලේ දෙදෙනායි.\nකෙසේ වෙතත් බංග්ලාදේශ ක්‍රිකට් ආරංචි මාර්ග පවසන්නේ රංගන හේරත් තමන්ගේ පළමු තේරීම බවයි.",
       "URL": "https://www.hirunews.lk/273049/බංග්ලාදේශ-දඟ-පන්දු-පුහුණුකරු-තනතුර-හේරත්ට-හිමිවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1914"
}