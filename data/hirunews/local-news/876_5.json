{
       "Source": "hirunews",
       "Timestamp": "Sunday, 11 September 2022 - 13:12",
       "Headline": "එළවළු මිලට කාලගුණයෙන් බලපෑමක්",
       "News Content": "පසුගිය දිනවල පැවති අයහපත් කාලගුණ තත්වය හේතුවෙන් සිදු වූ වගා හානියත් සමඟ එළවළු මිල ගණන් යළි ඉහළ යමින් පවතින බව හැටන් ප්‍රදේශයේ ගොවීන් පවසනවා.\nමෙම තත්වය මත ගොවීන් මෙන්ම තොග සහ සිල්ලර වෙළඳුන්ද අපහසුතාවට පත්ව ඇති බවයි වාර්තාවන්නේ.\nමේ වනවිටත් බෝංචි කිලෝවක් රුපියල් 600 ක්, කැරට් කිලෝවක් රුපියල් 400 ක්, මාළු මිරිස් කිලෝවක් රුපියල් 800 ක් සහ වම්බටු කිලෝවක් රුපියල් 400 ක් දක්වා මිල ඉහළ ගොස් ඇති බවයි වෙළඳුන් පවසන්නේ.\nමීට අමතරව කැකිරි, පිපිඤ්ඤා මෙන්ම මඤ්ඤොක්කා මිලද ඉහළ ගොස් ඇති බව සඳහන්.\nමේ අතර පසුගිය කන්නයට සාපේක්ෂ මෙවර ලොකු ළුෑණු වගාව සඳහා විශාල පිරිවැයක් දැරීමට සිදුවීම සහ වර්ෂාව හේතුවෙන් වූ හානි නිසා සිය අස්වැන්න අඩු වී ඇති බව ලොකු ළුෑණු ගොවීන් පවසනවා.\nඔවුන් කියා සිටියේ ඉතිරිව ඇති අස්වැන්න සඳහා සාධාරණ මිලක් ලබාදීමට කටයුතු කළ යුතු බවයි.",
       "URL": "https://www.hirunews.lk/315124/එළවළු-මිලට-කාලගුණයෙන්-බලපෑමක්",
       "Category": "Local News",
       "Parent URL": "https://www.hirunews.lk/local-news.php?pageID=876"
}