{
       "Source": "hirunews",
       "Timestamp": "Wednesday, 20 January 2016 - 15:56",
       "Headline": "අවතැන්වූවන් පදිංචි කෙරෙන ඉඩම්, මාස 6ක් තුළ පෙන්වා අවසන් කරන්න",
       "News Content": "උතුරේ අවතැන්ව සිටින ජනතාව නැවත පදිංචි කෙරෙන ඉඩම් පෙන්වීම මාස 6ක් තුළ සිදුකර අවසන් කරන ලෙස ජනාධිපති මෛත්‍රීපාල සිරිසේන නිලධාරීන්ට උපදෙස් ලබාදී තිබෙනවා.\nමේ සම්බන්ධයෙන් විශේෂ සාකච්ඡාවක් ඊයේ පස්වරුවේ ජනාධිපති කාර්යාලයේ පැවැත්වුණු අතර, එහිදී ජනාධිපතිවරයා මෙම උපදෙස් ලබාදුන් බවයි ජනාධිපති මාධ්‍ය ඒකකය නිවේදනය කළේ.\nජනාධිපති මෛත්‍රීපාල සිරිසේන පසුගිය වසරේ යාපනයේ පැවැති රාජ්‍ය නත්තල් උත්සවයට සහභාගි වූ අවස්ථාවේදී අවතැන්වූවන් රැදී සිටින කඳවුරක් වෙත ගොස් ඔවුන් පිළිබද සොයා බැලීමක් සිදුකළා.\nඑහිදී ජනාධිපතිවරයා සඳහන් කළේ අවතැන්වූවන්ට අදාළ ඉඩම් පෙන්වීම කඩිනමින් සිදුකර අවසන් කරන බවයි.",
       "URL": "https://www.hirunews.lk/124376/අවතැන්වූවන්-පදිංචි-කෙරෙන-ඉඩම්-මාස-6ක්-තුළ-පෙන්වා-අවසන්-කරන්න",
       "Category": "Local News",
       "Parent URL": "https://www.hirunews.lk/local-news.php?pageID=5202"
}