{
       "Source": "hirunews",
       "Timestamp": "Thursday, 17 March 2022 - 13:27",
       "Headline": "තවත් ණයක් වෙනුවෙන් ශ්‍රී ලංකාව අද පස්වරුවේ ගිවිසුමකට එළඹෙයි ? (වීඩියෝ)",
       "News Content": "ඉන්දියාවෙන් අමරිකානු ඩොලර් බිලියනයක ණය මුදලක් ලබා ගැනීම සඳහා වන මූල්‍ය ගිවිසුම අද (17) පස්වරුවේ අත්සන් කිරීමට නියමිත බවට රජයේ ආරංචි මාර්ග පවසනවා.\nඒ අනුව අද පස්වරුවේ දී අදාළ ගිවිසුම සඳහා අත්සන් තැබීම සිදු කරනු ලබන්නේ, මුදල් අමාත්‍යාංශයේ ලේකම් එස්.ආර්.ආටිගල විසින්.\nමේ අතර තෙල් නිෂ්පාදන මිල දී ගැනීම සඳහා ලබාදෙන ණය මුදල අමරිකානු ඩොලර් මිලියන 500 සිට ඩොලර් මිලියන 750 තෙක් වැඩි කරන ලෙස ශ්‍රී ලංකාව විසින් ඉන්දීය රජයෙන් ඉල්ලීමක් කර ඇති බවට ද තොරතුරු වාර්තා වනවා.",
       "URL": "https://www.hirunews.lk/299700/තවත්-ණයක්-වෙනුවෙන්-ශ්‍රී-ලංකාව-අද-පස්වරුවේ-ගිවිසුමකට-එළඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1288"
}