{
       "Source": "hirunews",
       "Timestamp": "Wednesday, 23 March 2022 - 19:44",
       "Headline": "කුසගින්නට කොස් ගෙඩියක් කැඩීමට ගිය ඥාති පුතාට බාප්පා තියුණු ආයුධයකින් පහරදී ඝාතනය කරයි (වීඩියෝ)",
       "News Content": "ඇල්පිටිය - පිටුවල දෙකේ කණුව ප්‍රදේශයේදී කොස්ගෙඩියක් සම්බන්ධයෙන් ඇති වූ ආරවුලක් නිසා තම ඥාති බාප්පා කෙනෙකු කළ පහරදීමකින් 33 හැවිරිදි පුද්ගලයෙකු ජිවිතක්ෂයට පත්වුණා.\nගර්භනී කාන්තාවක් වූ සිය බිරිඳගේ සහ පවුලේ අයගේ දිවා ආහාරය සඳහා ඔහු කොස්ගෙඩිය කඩා ගෙන ඇති අතර කොස්ගස සම්බන්ධයෙන් පැවති ආරවුලක් සිද්ධියට හේතුවී තිබෙනවා.\nමේ අතර, ග්‍රෑන්ඩ්පාස් - වෙහෙරගොඩැල්ල මං සන්ධියේදී තියුණු ආයුධයකින් පහර දී පුද්ගලයෙකු ඝාතනය කර තිබුණේ උකස් තබන ලද ගුවන් විදුලි යන්ත්‍රයක් සම්බන්ධයෙන් ඇති වූ ආරවුලක් හේතුවෙන්.",
       "URL": "https://www.hirunews.lk/300217/කුසගින්නට-කොස්-ගෙඩියක්-කැඩීමට-ගිය-ඥාති-පුතාට-බාප්පා-තියුණු-ආයුධයකින්-පහරදී-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1275"
}