{
       "Source": "hirunews",
       "Timestamp": "Monday, 10 July 2023 - 20:03",
       "Headline": "බංකොලොත්භාවය සොයන පොහොට්ටු ලේකම්ගේ කමිටුවෙන් සජබෙ ඉවත්වෙයි (වීඩියෝ)",
       "News Content": "රටේ ඇතිවූ බංකොලොත්භාවයට හේතු සෙවීම සඳහා පත් කළ පාර්ලිමේන්තු විශේෂ කාරක සභාවෙන් සමගි ජන බලවේගයේ සහ සමගි ජන සන්ධානයේ මන්ත්‍රීවරුන් ඉවත්වීමට තීරණය කර තිබේනවා.\nපොදුජන පෙරමුණේ මහලේකම් පාර්ලිමේන්තු මන්ත්‍රී සාගර කාරියවසම්ගේ සභාපතිත්වයෙන් යුත් එම කාරක සභාව සදහා වන සමාජික මන්ත්‍රීවරුන් 13කුගේ නම් කථානායක මහින්ද යාපා අබේවර්ධන පසුගියදා පාර්ලිමේන්තුවට ඉදිරිපත් කරනු ලැබුවා.\nඑහිදි විපක්ෂය ඊට විරෝධය පළකළේ එහි සභාපතිත්වය සහ වැඩි සමාජික පිරිසක් පොදුජන පෙරමුණෙන් නම් කර තිබිම හේතුවෙන්.\nඑහි සභාපතිත්වය ලබා දෙන ලෙස විපක්ෂය ආණ්ඩුවට දැනුම් දී තිබුණත් එය ඉටු නොවීම නිසා අදාළ කාරක සභාවේ සාමාජිකත්වයෙන් සමගි ජනබලවේගය සහ සමගි ජන සන්ධානයේ මන්ත්‍රීවරුන් ඉවත් වීමට තීරණය කළ බවයි විපක්ෂ නායක සජිත් ප්‍රේමදාස පාර්ලිමේන්තුවේ අද පැවති සාකච්ඡාවකදී කියා සිටියේ.",
       "URL": "https://www.hirunews.lk/340759/බංකොලොත්භාවය-සොයන-පොහොට්ටු-ලේකම්ගේ-කමිටුවෙන්-සජබෙ-ඉවත්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=195"
}