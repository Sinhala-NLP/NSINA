{
       "Source": "hirunews",
       "Timestamp": "Sunday, 16 October 2022 - 18:09",
       "Headline": "හොංකොං හි සමස්ත පාලනය තමන් සතු බව චීන ජනපති කියයි",
       "News Content": "හොංකොං රාජ්‍යයේ සමස්ථ පාලනය තම රට සතු බව චීන ජනාධිපති ෂී ජිංපින් පවසනවා.\nඔහු මේ බව සඳහන් කළේ චීන කොමියුනිස් පක්ෂයේ 20 වන කොංග්‍රස් සමුළුව අමතමින්.\nචීනය විසින් හොංකොං රාජ්‍යයේ පැවති අවුල් සහගත පාලන තන්ත්‍රය යහපත් තත්ත්වයට ගෙන ආ බව චීන ජනාධිපතිවරයා එහිදී සදහන් කර තිබෙනවා.\nඑමෙන්ම තායිවානයේ බෙදුම්වාදයට එරෙහිව චීනය විශාල අරගලයක් සිදුකළ බවත්, එහි භෞමික අඛණ්ඩතාවයට එරෙහි විය හැකි බවට අධිෂ්ඨානයෙන් කටයුතු කරන බවත් චීන ජනාධිපතිවරයා සඳහන් කළ බවයි විදෙස් වාර්තා සදහන් කළේ.\nතායිවානයට එරෙහි හමුදා ක්‍රියාකාරකම් සාධාරණීකරණය කළ චීන ජනාධිපතිවරයා එහිදී වැඩිදුරටත් පැවසුවේ තමන් ඒ හරහා රටේ ගෞරවය, ස්වෛරීත්වය සහ මූලික අවශ්‍යතා ආරක්ෂා කළ බවයි.",
       "URL": "https://www.hirunews.lk/318046/හොංකොං-හි-සමස්ත-පාලනය-තමන්-සතු-බව-චීන-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=798"
}