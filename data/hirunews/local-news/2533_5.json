{
       "Source": "hirunews",
       "Timestamp": "Saturday, 08 August 2020 - 8:38",
       "Headline": "හෙරොයින් සහ තියුණු ආයුධ සමඟ දෙදෙනෙකු බියගමදී අල්ලයි",
       "News Content": "හෙරොයින් සහ තියුණු ආයුධ කිහිපක් සමඟ පුද්ගලයින් දෙදෙනෙකු බියගම - කොළඹහේන වත්ත ප්‍රදේශයේදී ඊයේ අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාසය සඳහන් කළේ හෙරොයින් ග්‍රෑම් දෙකයි මිලිග්‍රෑම් 200 ක් සහ තියුණු ආයුධ හතරක් සහිතව ත්‍රිරෝද රථයකින් ගමන් කරමින් සිටි දෙදෙනෙකු මෙලෙස අත්අඩංගුවට ගත් බවයි.\n21 සහ 23 වන වයස්වල පසුවන ඔවුන් බියගම ප්‍රදේශයේම පදිංචිකරුවන් වන අතර, අද දිනයේදී මහර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/247343/හෙරොයින්-සහ-තියුණු-ආයුධ-සමඟ-දෙදෙනෙකු-බියගමදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2533"
}