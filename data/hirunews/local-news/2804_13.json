{
       "Source": "hirunews",
       "Timestamp": "Friday, 10 April 2020 - 17:45",
       "Headline": "නාවික හමුදාව විසින් නිශ්පාදනය කළ විෂබීජහරණ කුටියක් ජාතික රෝහලට (ඡායාරූප)",
       "News Content": "නාවික හමුදාව විසින් නිශ්පාදනය කරන ලද විෂබීජහරණ කුටියක් කොළඹ ජාතික රෝහල් පරිශ්‍රයේ ස්ථාපිත කර තිබෙනවා.\nනාවික හමුදා සමාජ මෙහෙවර ව්‍යාපෘතිය යටතේ නාවික පර්යේෂණ හා සංවර්ධන ඒකකය විසින් නිශ්පාදනය කරන ලද මෙම කුටිය අද කොළඹ ජාතික රෝහලේ බාහිර ප්‍රතිකාර ඒකකය වෙත ලබාදීම සිදු කෙරුනා.\nජාතික රෝහලේ සෞඛ්‍ය සේවා නියෝජ්‍ය අධ්‍යක්ෂ විසින් නාවික හමුදාපතිවරයාගෙන් කළ ඉල්ලීමකට අනුව එය ලබාදී තිබෙනවා.\nවිශේෂයෙන් දෛනිකව ප්‍රථිකාර ලබාගැනීමට පැමිණෙන ජනතාවගේ සහ රෝහල් කාර්ය මණ්ඩලයේ ආරක්ෂාව වෙනුවෙනුයි මෙම විෂබීජහරණ කුටිය ස්ථාපිත කර ඇත්තේ.\nනාවික හමුදා පර්යේෂණ සංවර්ධන ඒකකය විසින් නිශ්පාදනය කරන ලද මෙවැනි කුටි මේ වන විට රෝහල් කිහිපයක් වෙත ලබාදීමට කටයුතු කර ඇති බවයි නාවික හමුදාව කියාසිටියේ.",
       "URL": "https://www.hirunews.lk/238352/නාවික-හමුදාව-විසින්-නිශ්පාදනය-කළ-විෂබීජහරණ-කුටියක්-ජාතික-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2804"
}