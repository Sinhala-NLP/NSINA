{
       "Source": "hirunews",
       "Timestamp": "Sunday, 09 April 2023 - 13:27",
       "Headline": "අලුත් අවුරුදු දුරගමන් බස් රථවල ගාස්තු වැඩි බවට මගීන්ගෙන් චෝදනා",
       "News Content": "අඩුවූ ගාස්තුව ලබා නොදෙමින් අලුත් අවුරුද්දට ගම් බිම් බලා යන ජනතාවගෙන් බස් රථ සේවකයන් වැඩි ගාස්තු අය කරන බවට චෝදනා එල්ලවනවා.\nමගීන් පවසන්නේ විවිධ හේතු දක්වමින් මෙලෙස වැඩි ගාස්තු අය කරන බවයි.\nකෙසේ වෙතත් ලංකා පෞද්ගලික බස් හිමියන්ගේ සංගමයෙන් අප මේ පිළිබඳව විමසීමක් කළා.\nඑහි සභාපති ගැමුණු විජේරත්න සඳහන් කළේ අතිරේක සේවා සපයන්නේ නම් වැඩි ගාස්තුවක් අය කිරීමට සිදුවන බවයි.\nඑය මීට පෙරද සිදුව ඇති බව ඔහු සඳහන් කළා.\nජාතික ගමනාගමන කොමිසන් සභාව පවසන්නේ වැඩි ගාස්තු අය කරන බස් රථ වැටලීමේ මෙහෙයුම් දිවයින පුරා ක්‍රියාත්මක බවයි.\nකිසියම් පැමිණිල්ලක් වෙතොත් ගමනාගමන කොමිසන් සභාවේ 1955 කෙටි දුරකථන අංකයට එම තොරතුරු ලබාදීමේ හැකියාව පවතිනවා.\nමේ අතර ගම්බිම් බලා යන මගී ජනතාවගේ පහසුව වෙනුවෙන් විශේෂ බස් සේවා ක්‍රියාත්මක බව ප්‍රවාහන අමාත්‍ය බන්දුල ගුණවර්ධන සඳහන් කළා.\nඒ, මහනුවර ප්‍රදේශයේ දී අදහස් දක්වමින්.",
       "URL": "https://www.hirunews.lk/332088/අලුත්-අවුරුදු-දුරගමන්-බස්-රථවල-ගාස්තු-වැඩි-බවට-මගීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=424"
}