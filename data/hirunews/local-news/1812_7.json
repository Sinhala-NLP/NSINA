{
       "Source": "hirunews",
       "Timestamp": "Sunday, 18 July 2021 - 18:49",
       "Headline": "ඉන්දියාවට ලකුණු 263ක ඉලක්කයක්",
       "News Content": "ශ්‍රී ලංකාව සහ සංචාරක ඉන්දියාව අතර පැවැත්වෙන පළමු එක්දින තරඟයේ කාසිය වාසිය දිනා පළමුව පන්දුවට ශ්‍රී ලංකා කණ්ඩායම නියමිත පන්දුවාර 50 තුල කඩුලු 09ක් දැවී ලකුණු 262ක් රැස් කිරීමට සමත් වුණා.\nඑහිදී ශ්‍රී ලංකා පිල වෙනුවෙන් අවිශ්ක ප්‍රනාන්දු ලකුණු 32ක්, චරිත් අසලංක ලකුණු 38ක්, නායක දසුන් ශානක ලකුණු 39ක් සහ චාමික කරුණාරත්න නොදැවී ලකුණු 43ක් රැස් කළා.\nශ්‍රී ලංකා ඉනිමේ ආරම්භය සාර්ථක වුවත් මැදපෙළ පිතිකරුවන්ට ලකුණු අතර පැමිණීමට ඉන්දීය පන්දු යවන්නන් ඉඩ ලබාදුන්නේ නැහැ.\nඒ අනුව පන්දු යැවීමේ දී යුශ්වේන්ද්‍ර චාහල්,  කුල්දීප් යාදෙව් සහ දීපක් චාහල් ශ්‍රී ලංකා ඉනිමේ කඩුලු දෙක බැගින් බිඳ දැමුවා.\nතරඟය ජයග්‍රහණය වෙනුවෙන් ඉන්දියාවට ලකුණු 263ක පහසු ඉලක්කයක් හිමිව තිබෙනවා.\nතරඟය පැවැත්වෙන්නේ කොළඹ ආර්. ප්‍රේමදාස ක්‍රීඩාංගනයේයි.",
       "URL": "https://www.hirunews.lk/277339/ඉන්දියාවට-ලකුණු-263ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1812"
}