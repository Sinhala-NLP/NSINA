{
       "Source": "hirunews",
       "Timestamp": "Friday, 21 January 2022 - 11:13",
       "Headline": "දක්ෂිණ අධිවේගී මාර්ගයේ රථවාහන 4ක් එකිනෙක ගැටේ(වීඩියෝ)",
       "News Content": "දක්ෂිණ අධිවේගී මාර්ගයේ කොට්ටාව සහ කහතුඩුව අතර අද උදෑසන සිදු වු රිය අනතුරක් හේතුවෙන් කොට්ටාව පිටවීමේ දොරටුව ආසන්නයේ මේ වනවිට දැඩි රථවාහන තදබදයක් පවතිනවා.\nකිලෝමීටර් 1.7 කණුව ආසන්නයේ දී මාතර සිට කොට්ටාව දෙසට ධාවනය වු වෑන් රථයක් සහ මෝටර් රථ 3ක් මෙලෙස එකිනෙක ගැටී ඇති බව පොලිසිය සඳහන් කළා.\nඅනතුරට ලක් වූ වාහන අධිවේගී මාර්ගයෙන් ඉවත් කිරිමේ කටයුතු මේ වනවිට සිදු කෙරෙමින් පවතින අතර, අනතුරෙන් තුවාල ලැබූ පුද්ගලයන් තුන්දෙනෙකු ප්‍රතිකාර සඳහා කළුබෝවිල රෝහලට ඇතුළත් කර තිබෙනවා.",
       "URL": "https://www.hirunews.lk/294664/දක්ෂිණ-අධිවේගී-මාර්ගයේ-රථවාහන-4ක්-එකිනෙක-ගැටේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1410"
}