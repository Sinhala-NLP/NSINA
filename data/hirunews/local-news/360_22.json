{
       "Source": "hirunews",
       "Timestamp": "Monday, 08 May 2023 - 11:50",
       "Headline": "මහ පාරේ අනතුරු වැලක් සිදු කළ මන්ත්‍රී පුත්‍රයා අත්අඩංගුවට (වීඩියෝ)",
       "News Content": "පසුගියදා මැරීන් ඩ්‍රයිව්හිදී SUV රථයක් වාහන දෙකක ගැටීමෙන් අනතුරක් සිදුවුණා.\nමෙම අනතුර හිටපු පාර්ලිමේන්තු මන්ත්‍රී අර්ල් ගුණසේකරගේ පුත්‍රයා විසින් සිදු කළ අනතුරක් බවටයි වාර්තා වන්නේ.\nමේ සම්බන්ධයෙන් බම්බලපිටිය පොලිසිය වැඩිදුර පරීක්ෂණ සිදු කරනු ලබනවා.\nCCTV දර්ශනවල සටහන් වූ මෙම අනතුර සමාජ මාධ්‍ය ජාලා ඔස්සේ ද පැතිර ගියා.\nඒ අනුව වේගයෙන් පැමිණි SUV රථයක් බම්බලපිටිය මැරීන් ඩ්‍රයිව් ප්‍රදේශයේදී මාර්ග ඉදිකිරීම් කිහිපයක් මඟහැරීමට යාමේදී පාලනය කරගත නොහැකිව තවත් වාහන දෙකක ගැටෙන අයුරු CCTV කැමරාවේ සටහන්ව තිබුණා.\nSUV රථයේ සිටි තරුණයින්ට බරපතල තුවාල කිසිවක් සිදු වී නැහැ.\nකෙසේ වෙතත් මාර්ගයේ ගමන් ගත් ජීප් රථයට සහ වාහන දෙකකට දැඩි හානි සිදුව තිබෙනවා.\nඅදාළ තරුණයා පොලිසිය විසින් අත්අඩංගුවට ගෙන ඇති අතර අද(08) ඔහු අධිකරණයට ඉදිරිපත්කිරීමට නියමිත බවයි පොලිසිය සඳහන් කළේ.",
       "URL": "https://www.hirunews.lk/334583/මහ-පාරේ-අනතුරු-වැලක්-සිදු-කළ-මන්ත්‍රී-පුත්‍රයා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=360"
}