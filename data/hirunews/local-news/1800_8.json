{
       "Source": "hirunews",
       "Timestamp": "Friday, 23 July 2021 - 22:10",
       "Headline": "කුඩා දැරියක් අපයෝජනය ගැන CIA හෙළිදරව්වෙන් පසු බලධාරීන්ගේ අවදානය (වීඩියෝ)",
       "News Content": "කුරුණෑගල - ගොඩවෙල ප්‍රදේශයේදී පිරිසක් විසින් අපයෝජනයට ලක් කළ බව කියන දැරිය සම්බන්ධයෙන් හිරු CIA කළ හෙළිදරව්වෙන් අනතුරුව ඒ පිළිබඳව ජාතික ළමා රක්ෂක අධිකාරියේ අවධානය යොමුව තිබෙනවා.\nපොලිසිය අදාල සිද්ධිය සම්බන්ධයෙන් සිදුකරන පරීක්ෂණ පිළිබඳ ළමාඅආරක්ෂක අධිකාරිය නියාමනයෙන් පසුවන බවයි එහි සභාපති මහාචාර්ය මුදිත විදානපතිරණ මහතා ප්‍රකාශ කලේ.\nහිරු සී.අයි.ඒ. හරහා ඊයේ අප මෙලෙස හෙළිකලේ කුරුණෑගල - රිදීගම - ගොඩවෙල ප්‍රදේශයේ ජීවත්වන වයස අවුරුදු 14 ක දැරියක් සම්බන්ධවයි.\nඇගේ මව මන්ද මානසික තත්ත්වයෙන් පෙළෙන කාන්තාවක් වන අතර අසල පිහිටි ඇලකින් වැලිගොඩ දමමින් ඔවුන් ගත කළේ දුෂ්කර දිවියක්.\nවැලි ගොඩදැමීම සදහා මව නිවසින් බැහැරව සිටින අවස්ථාවල කාමාතුරයින් පිරිසක් විසින් මෙම දැරියට කලක පටන් ලිංගික අපයෝජන සිදුකර ඇති බවයි ඇය හිරු සී.අයි.ඒ. වෙත තොරතුරු හෙළි කලේ.",
       "URL": "https://www.hirunews.lk/277833/කුඩා-දැරියක්-අපයෝජනය-ගැන-cia-හෙළිදරව්වෙන්-පසු-බලධාරීන්ගේ-අවදානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1800"
}