{
       "Source": "hirunews",
       "Timestamp": "Monday, 10 October 2022 - 17:43",
       "Headline": "රිමාන්ඩ් කර සිටින තිළිණි ප්‍රියමාලිට ජංගම දුරකතනය ලැබුණු ආකාරය හෙළිවේ",
       "News Content": "බරපතල මූල්‍ය වංචා චෝදනා මත රක්ෂිත බන්ධනාගාර ගත කර සිටින තිළිණි ප්‍රියමාලි සතුව තිබී සොයාගත් ජංගම දුරකතනය ඇයට වෙනත් කාන්තා රැදවියෙකු විසින් ලබා දී ඇති බවට දැනට සිදු කරන ලද විමර්ශන වලදී අනාවරණ වී තිබෙනවා.\nඊට අදාළව බන්ධනාගාරයේ කාන්තා අංශයේ නිලධාරීන්ගෙන් සහ රැදවියන්ගෙන් මේ වන විට ප්‍රකාශ ලබා ගනිමින් පවතින බවයි බන්ධනාගාර කොමසාරිස් පාලන හා මාධ්‍ය ප්‍රකාශක චන්දන ඒකනායක සඳහන් කළේ.",
       "URL": "https://www.hirunews.lk/317509/රිමාන්ඩ්-කර-සිටින-තිළිණි-ප්‍රියමාලිට-ජංගම-දුරකතනය-ලැබුණු-ආකාරය-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=812"
}