{
       "Source": "hirunews",
       "Timestamp": "Sunday, 20 December 2020 - 6:38",
       "Headline": "ඉඳුරුවේ ප්‍රදේශ දෙකක් හුදෙකලා කෙරේ",
       "News Content": "ඉඳුරුව - තුන්දූව බටහිර සහ තුන්දූව නැගෙනහිර යන ග්‍රාම නිලධාරී වසම් හුදකලා ප්‍රදේශ ලෙස නම් කර ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය ප්‍රකාශ කළා.\nමේ අතර නව ආසාදිතයන් 618 ක් සමඟ මෙරට සමස්ත කොරෝනා ආසාදිතයන් සංඛ්‍යාව 36,667ක් දක්වා ඉහළ යනවා.\nමොවුන් සියලුදෙනා පෑලියගොඩ කොවිඩ් පොකුරේ ආශ්‍රිතයන් බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මිනුවන්ගොඩ - බ්‍රැන්ඩික්ස්, පෑලියගොඩ සහ බන්ධනාගාර කොවිඩ් පොකුරේ 32,998 ක් දක්වා ඉහළ යනවා.\nආසාදිතයන් 8,944 ක් තවදුරටත් රෝහල් ගතව ප්‍රතිකාර ලබන අතර, සුවය ලැබූ සංඛ්‍යාව 27,552 ක්.\nමේ අතර ජනතාව සමඟ නිරන්තරයෙන් ගැවසෙන තමන්ව ද පී.සී.ආර්. පරික්ෂණ සඳහා යොමු කරන ලෙස ජාතික ඒකාබද්ධ ත්‍රිරෝද රථ රියදුරන්ගේ සහ කර්මාන්තකරුවන්ගේ සංගමය ඉල්ලා සිටිනවා.\nඑමෙන්ම ශ්‍රී ලංකාව තුළ කොවිඩ් 19 පාලනය කිරීම සඳහා ගන්නා සියලු‍ උත්සහයන්ට සිය සංවිධානයේ ආශිර්වාදය සහ සහයෝගය ලබාදෙන බව ලෝක සෞඛ්‍ය සංවිධානයේ ශ්‍රී ලංකාවේ නේවාසික නියෝජිත වෛද්‍ය රාසියා පෙන්සේ ප්‍රකාශ කළා.\nඇය මේ බව සඳහන් කළේ ප්‍රාථමික සෞඛ්‍ය සේවා, වසංගත රෝග සහ කොවිඩ් රෝග පාලනය පිළිබද රාජ්‍ය අමාත්‍ය විශේෂඥ වෛද්‍ය සුදර්ශිනී ප්‍රනාන්දුපුල්ලේ සමඟ සෞඛ්‍ය අමාත්‍යාංශයේදී පැවති හමුවේදියි.\nඑහිදි මෙරට තුළ ඉතා සාර්ථක ප්‍රතිශක්තිකරණ වැඩසටහන් ක්‍රියාත්මක වූ අතර ඒ හරහා මෙරට ජනතාවගේ ප්‍රතිශක්තිකරණ හැකියාව ඉහළ මට්ටමක පැවැති බවත් නැවත එවැනි වැඩසටහන් ක්‍රියාත්මක කිරීමේ අවශ්‍යතාව පිළිබදව රාජ්‍ය අමාත්‍යවරිය සෞඛ්‍ය සංවිධානයේ ශ්‍රී ලංකාවේ නේවාසික නියෝජිත වෛද්‍ය රාසියා පෙන්සේ හමුවේ අවධාරණය කර තිබෙනවා.",
       "URL": "https://www.hirunews.lk/257436/ඉඳුරුවේ-ප්‍රදේශ-දෙකක්-හුදෙකලා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}