{
       "Source": "hirunews",
       "Timestamp": "Thursday, 27 April 2017 - 12:41",
       "Headline": "ෆොන්සේකාගේ අලූත් තනතුර ගැන අමරවීර පහදයි",
       "News Content": "අමාත්‍ය ෆීල්ඞ් මාර්ෂල් සරත් ෆොන්සේකාට ලබාදී ඇත්තේ ත්‍රිවිධ හමුදාව මෙහෙය වීමේ වගකීමක් නොවන බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර පවසනවා.\nඅමාත්‍යාංශයේ අද පැවැති මාධ්‍ය හමුවකට එක්වෙමිනුයි ඔහු මේ බව කියා සිටියේ.\nකෙසේ වෙතත්, ඊයේ පැවැති කැබිනට් තීරණ දැනුම් දීමේ මාධ්‍ය හමුවට එක්වෙමින් සම කැබිනට් ප්‍රකාශක, අමාත්‍ය රාජිත සේනාරත්න සඳහන් කළේ දැනට දරණ තනතුරුවලින් ඉවත් වී හෝ අමාත්‍ය ෆීල්ඞ් මාර්ෂල් සරත් ෆොන්සේකා මෙවැනි තනතුරක් භාර ගත යුතු බවට අමාත්‍ය මණ්ඩලයේදී යෝජනා වූ බවයි.\nත්‍රිවිධ හමුදාව ඇතුළු ආරක්ෂක අංශ සමඟ ඒකාබද්ධව ගැටළු නිරාකරණය කිරීම සදහා නව තනතුර ඇති කරන බව ද ඔහු කියා සිටියා.",
       "URL": "https://www.hirunews.lk/160089/ෆොන්සේකාගේ-අලූත්-තනතුර-ගැන-අමරවීර-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4544"
}