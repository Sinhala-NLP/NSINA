{
       "Source": "hirunews",
       "Timestamp": "Sunday, 27 March 2022 - 9:16",
       "Headline": "මාවනැල්ලේ කනත්තකට ගැසූ අකුණකින් 25 ක් රෝහලේ (වීඩියෝ)",
       "News Content": "මාවනැල්ල - බැමිණිවත්ත ප්‍රදේශයේ සුසාන භූමියක ඊයේ (26) පැවති අවමංගල අවස්ථාවක දී අකුණු සැරයක් වැදීමෙන් පුද්ගලයින් 25 දෙනෙකු මාවනැල්ල රෝහලට ඇතුළත් කර තිබෙනවා.\nපොලීසිය සඳහන් කළේ ඒ අතර ළමුන් 7 දෙනෙකු ද සිටින බවයි.\nසුළු තුවාල සහ කම්පන තත්ත්වයන් හේතුවෙන් ඔවුන් රෝහල්ගත කර ඇති අතර ඔවුන්ගේ තත්ත්වය බරපතළ නොවන බවයි රෝහල් ප්‍රකාශකයෙකු සඳහන් කළේ.\nමේ අතර සෝමාවතී රක්ෂිතයට අයත් කැළෑ ප්‍රදේශයක දර කැපීමට යාම හේතුවෙන් අත්අඩංගුවට ගත් සැකකරු 53 දෙනා අද (27) කන්තලේ මහේස්ත්‍රාත් අධිකරණයට ඉදිරිපත් කිරීමට නියමිතයි.\nපොලීසිය සඳහන් කළේ සැකකරුවන් සමග දර ප්‍රවාහනයට යොදා ගත් ට්‍රැක්ටර් රථ 8 ක්ද මේ වන විට පොලිස් භාරයට ගෙන ඇති බවයි.\nමුස්ලිම් උපවාස සමයේ සාම්ප්‍රදායිකව සිදු කරන කැඳ සෑදීම සඳහා අදාල පිරිස විසින් එලෙස රක්ෂිතයේ දර කපා ඇති බව පොලීසිය ප්‍රකාශ කළා.",
       "URL": "https://www.hirunews.lk/300490/මාවනැල්ලේ-කනත්තකට-ගැසූ-අකුණකින්-25-ක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1268"
}