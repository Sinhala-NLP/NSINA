{
       "Source": "hirunews",
       "Timestamp": "Friday, 10 November 2017 - 16:26",
       "Headline": "විදේශ අමාත්‍යාංශයෙන් නිකුත් කරන ලේඛන සඳහා නව ගාස්තු ප්‍රකාශයට පත් කෙරේ",
       "News Content": "ලබන වසරේ ජනවාරි මස 1 වන දා සිට විදේශ කටයුතු අමාත්‍යාංශයේ කොන්සියුලර් අංශය මගින් නිකුත් කරන ලිපිලේඛනවල මිල ගණන් මේ වන විට ගැසට් මගින් ප්‍රකාශයට පත් කර තිබෙනවා.\nඒ අනුව විභාග දෙපාර්තමේන්තුව මගින් නිකුත් කරන ලද අමාත්‍යාංශයට අදාළ විභාග සහතිකය සඳහා රුපියල් 500ක මුදලක් ද, විදේශීය ජාතිකයෙකුට ශ්‍රී ලංකා රජය විසින් නිකුත් කරන  ඕනෑම සහතිකයක් සඳහා රුපියල් 1500ක් මුදලක් ද අය කෙරෙනු ඇති.\nමීට අමතරව අපනයන කටයුතු ඉටු කිරීම සඳහා නිකුත් කරන ලේඛනයක් සඳහා රුපියල් 6000ක් ද, වෙනත් සියලූ ලේඛන සඳහා රුපියල් 800ක මුදලක් ද අය කෙරෙනවා.",
       "URL": "https://www.hirunews.lk/175731/විදේශ-අමාත්‍යාංශයෙන්-නිකුත්-කරන-ලේඛන-සඳහා-නව-ගාස්තු-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4225"
}