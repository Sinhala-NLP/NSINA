{
       "Source": "hirunews",
       "Timestamp": "Monday, 24 July 2023 - 22:39",
       "Headline": "බහින් බස් වීමක් දුරදිග යාමෙන් පුද්ගලයෙකුට දිවි අහිමි වෙයි",
       "News Content": "පානදුර ත්‍රිරෝද රථ ගාලක ඇති වූ බහින් බස් වීමක් දුර දිග යාමෙන් පුද්ගලයෙකු මියගොස් තිබෙනවා.\nත්‍රිරෝද ගාල් කිරිමට ඉඩ ලබාගැනීම සම්බන්ධයෙන් දෙදෙනෙකු අතර ඇති වූ බහින් බස් වීමක් හේතුවෙන් එක් පුද්ගලයෙකු අනෙක් පුද්ගලයාට පහර දී ඇති බවයි වාර්තා වන්නේ.\nමෙම පහර කෑමෙන් තුවල ලැබූ පුද්ගලයා රෝහල් ගත කර ඇති අතර එහිදී එම පුද්ගලයා මිය ගොස් ඇති බවයි අප වාර්තාකරු සඳහන් කළේ.\nකෙසේ වෙතත් අදාළ පුද්ගලයින් දෙදෙනා මිතුරන් බවද මුලික පොලිස් විමර්ශනවල දී අනාවරණය වී ඇති අතර මිය ගිය පුද්ගලයා අසනීපෙන් සිට ඇති බවයි වාර්තා වී ඇත්තේ.\nමෙසේ මිය ගොස් ඇත්තේ වයස අවුරුදු 46ක් වන පානදුර කෙසෙල්වත්ත ගාලුපාරේ පදිංචිකරුවෙක්.\nපොලිසිය වැඩිදුරටත් සඳහන් කර සිටියේ පහර දුන් පුද්ගලයා මේ වන විට අත්අඩංගුවට ගෙන ඇති බවයි.",
       "URL": "https://www.hirunews.lk/342407/බහින්-බස්-වීමක්-දුරදිග-යාමෙන්-පුද්ගලයෙකුට-දිවි-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=155"
}