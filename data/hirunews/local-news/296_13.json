{
       "Source": "hirunews",
       "Timestamp": "Saturday, 03 June 2023 - 17:25",
       "Headline": "පොලිස් නිලධාරීන්ට පහරදුන් පුද්ගලයෙක් අත්අඩංගුවට",
       "News Content": "පැමිණිල්ලක් විසඳීමට ගිය පොලිස් සැරයන්වරයකු සහ පොලිස් කොස්තාපල්වරුන් දෙදෙනෙකුට එල්ල වූ පහරදීමක් හේතුවෙන් බරපතළ තුවාල ලබා අනුරාධපුර රෝහලට ප්‍රතිකාර සඳහා ඇතුළත් කර තිබෙනවා.\nමෙලෙස පහර කෑමට ලක්ව ඇත්තේ ඔයාමඩුව පොලිසියේ නිලධාරීන් තිදෙනෙක්.\nවැල්ලමල්ගම ප්‍රදේශයේ නිවසක විදුලි වයරයක් කපා දැමීම සම්බන්ධයෙන් 119 හදිසි ඇමතුම් අංකයට ලද පැමිණිල්ලක් මත මෙම පොලිස් නිලධාරීන් එම ස්ථානයට ගොස් තිබෙනවා.\nඑම අවස්ථාවේදී එහි සිටි පිරිස් පොලිස් නිලධාරීන්ට පහරදී ඇති අතර පොලිස් නිලධාරීන් එම ස්ථානයට ගිය ත්‍රිරෝද රථයට ද පහර දී අලාභහානි කර ඇති බව පොලීසිය සදහන් කළේ.\nපහරදීමට සම්බන්ධ එක් සැකකරුවෙකු පොලීසිය විසින් අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/336965/පොලිස්-නිලධාරීන්ට-පහරදුන්-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=296"
}