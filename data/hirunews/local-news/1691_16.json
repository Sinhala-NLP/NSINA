{
       "Source": "hirunews",
       "Timestamp": "Wednesday, 15 September 2021 - 8:17",
       "Headline": "කබ්රාල් මහබැංකු අධිපති ලෙස වැඩ භාරගැනීම අද පෙරවරුවේ",
       "News Content": "අමාත්‍යාංශ ලේකම්වරයෙකු මෙන්ම වසර 9කට ආසන්න කාලයක් මහබැංකුවේ අධිපති ධුරය ද හෙබ වූ ප්‍රවීණ වරලත් ගණකාධිකාරීවරයෙකු වෙන අජිත් නිවාඩ් කබ්රාල් ශ්‍රී ලංකා මහබැංකුවේ නව අධිපතිවරයා ලෙස අද පෙරවරුවේ වැඩ භාර ගැනීමට නියමිතයි.\nඒ, මෙරට 16 වැනි මහබැංකු අධිපතිවරයා ලෙසයි.\nශ්‍රී ලංකා මහබැංකුවේ නව අධිපතිවරයා ලෙස අජිත් නිවාඩ් කබ්රාල් පසුගිය දා යළි පත් කරනු ලැබුවේ ජනාධිපති ගෝඨාභය රාජපක්ෂ විසින්.\nඅජිත් නිවාඩ් කබ්රාල් මීට පෙර රාජ්‍ය අමාත්‍යවරයෙකු ලෙස කටයුතු කළ අතර, ඔහු එම ධුරයෙන් ඉල්ලා අස් වූ බවට පසුගිය දා පාර්ලිමේන්තු මහලේකම්වරයා වෙත ද දැනුම් දුන්නා.\nඒ අනුව ඔහු ඉල්ලා අස්වීමෙන් පුරප්පාඩු වූ ජාතික ලැයිස්තු මන්ත්‍රී ධුරය සඳහා ජයන්ත කැටගොඩ නම් කරනු ලැබුවා.\nහිටපු මහබැංකු අධිපති ඩබ්ලිව්.ඩී. ලක්ෂ්මන් ඊයේ සිය ධුරයෙන් විශ්‍රාම ගත් අතර, මහබැංකු කාර්ය මණ්ඩලය හමු වී පෙරේදා ඔහු සමුගෙන තිබුණා.",
       "URL": "https://www.hirunews.lk/282241/කබ්රාල්-මහබැංකු-අධිපති-ලෙස-වැඩ-භාරගැනීම-අද-පෙරවරුවේ",
       "Category": "Local News",
       "Parent URL": "https://www.hirunews.lk/local-news.php?pageID=1691"
}