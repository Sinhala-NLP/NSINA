{
       "Source": "hirunews",
       "Timestamp": "Sunday, 21 May 2017 - 9:07",
       "Headline": "තීරුබදු නොගෙවා ගෙන්වන ලද පලිබෝධනාශක තොගයක් අත්අඩංගුවට (ඡායාරූප)",
       "News Content": "තීරු බදු නොගෙවා මෙරටට ගෙන්වන ලද පලිබෝධනාශක තොගයක් දිඹුලපතන ප්‍රදේශයේදී අත්අඩංගුවට ගෙන තිබෙනවා.\nඊයේ දහවල් සිදුකළ වැටලීමකදී ලොරියකින් ප්‍රවාහනය කරමින් සිටියදී මෙම පලිබෝධනාශක තොගය අත්අඩංගුවට ගෙන ඇත්තේ සැකකරුවෙකු ද සමගයි.\nඑහිදී බදු නොගෙවා මෙරටට ආනයනය කරන ලද පලිබෝධනාශක ලීටර දෙක බැගින් පිරවූ බදුන් 144 ක්, බලපත්‍ර නොමැතිව ප්‍රමිතියකින් තොරව නිෂ්පාදනය කරන ලද තවත් පලිබෝධනාශක බඳුන් 13 ක් සහ පලිබෝධනාශක සකස් කිරීමට යොදාගන්නා අමුද්‍රව්‍ය බහලූම් 11 ක් මෙලෙස අත්අඩංගුවට ගෙන ඇති බවයි පොලීසිය සඳහන් කළේ.\nඅත්අඩංගුවට ගත් සැකකරු කොටගල ප්‍රදේශයේ පදිංචිකරුවෙකු වන අතර, අද ඔහු හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - මස්කෙළිය ගාමිණී බණ්ඩාර",
       "URL": "https://www.hirunews.lk/161794/තීරුබදු-නොගෙවා-ගෙන්වන-ලද-පලිබෝධනාශක-තොගයක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4507"
}