{
       "Source": "hirunews",
       "Timestamp": "Friday, 27 May 2016 - 8:58",
       "Headline": "නායයාමේ අවදානමට ලක්වූ හැටන් කොළඹ - මාර්ගයේ කිතුල්ගල ප්‍රදේශය ප්‍රතිසංස්කරණය කෙරේ",
       "News Content": "නායයාමේ අවදානමට ලක්වී තිබූ හැටන් - කොළඹ ප්‍රධාන මාර්ගයේ කිතුල්ගල - මඩමෝද මාර්ගයේ බර වාහන ධාවනය කිරීමෙන් වළකින්නැයි පොලිසිය ඉල්ලීමක් කරනවා.\nආපදා තත්ත්වයෙන් පසුව මාර්ගය ප්‍රතිසංස්කරණය කළ ද තවදුරටත් නායයාමේ අවදානම පවතින බවයි පොලිසිය සදහන් කළේ.\nමේ හේතුවෙන් හැටන් - කොළඹ ප්‍රධාන මාර්ගයේ ගමන් ගන්නා බස් රථවල මගීන්ට නායයාමේ අවදානමට ලක්වී ඇති ස්ථානය පසුකිරීමට සිදුව ඇත්තේ පාගමනින්.\nඑම මාර්ගයෙන් ගමන් කරනා බර වාහන නුවර මාර්ගය ඔස්සේ ධාවනය කර පේරාදෙණිය - ගම්පොල හරහා හැටන් නගරයට ධාවනය කරන ලෙසයි පොලිසිය ඉල්ලා සිටින්නේ.",
       "URL": "https://www.hirunews.lk/134126/නායයාමේ-අවදානමට-ලක්වූ-හැටන්-කොළඹ-මාර්ගයේ-කිතුල්ගල-ප්‍රදේශය-ප්‍රතිසංස්කරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5030"
}