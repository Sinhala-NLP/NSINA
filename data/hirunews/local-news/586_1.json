{
       "Source": "hirunews",
       "Timestamp": "Sunday, 22 January 2023 - 13:15",
       "Headline": "මෙරට ණය ප්‍රතිව්‍යූහගතකරණය ගැන චීනයේ ස්ථාවරය අද ජාත්‍යන්තර මූල්‍ය අරමුදලට (වීඩියෝ)",
       "News Content": "මෙරට ණය ප්‍රතිව්‍යූහගතකරණය සම්බන්ධයෙන් චීනයේ ස්ථාවරය අද (22) දිනයේදී ජාත්‍යන්තර මූල්‍ය අරමුදලට දැනුම් දීමට නියමිත බව වාර්තා වනවා.\nඒ අනුව චීනය විසින් එය ලිපියක් මඟින් භාරදෙනු ඇති බවයි හින්දුස්ථාන් ටයිම්ස් පුවත්පත පෙන්වා දෙන්නේ.\nශ්‍රී ලංකාවේ තිරසාර සංවර්ධනය ඇති කිරීම සහ ණයබර ලිහිල් කිරීම පිළිබඳ ධනාත්මක කාර්යයක් ඉටුකරමින් සිටින බවයි චීන විදේශ අමාත්‍යංශයේ මාධ්‍ය ප්‍රකාශක වැන්ග් චෙන් බෙන්ග් පසුගියදා ප්‍රකාශ කළේ.\nමේ අතර ශ්‍රී ලංකාවේ ණය ප්‍රතිව්‍යුහගතකරණය සම්බන්ධයෙන් ඉන්දියාවේ ස්ථාවරය පසුගිය 16 වනදා ජාත්‍යන්තර මූල්‍ය අරමුදල වෙත ලිඛිතව දැනුම් දුන්නා.\nඑමෙන්ම ශ්‍රී ලංකාව වෙනුවෙන් ණය සහන ලබාගැනීම සහ ඉදිරි ආර්ථික කටයුතු සම්බන්ධයෙන් ජාත්‍යන්තර මූල්‍ය අරමුදල සහ පැරිස් සමාජය සමඟ ගැඹුරින් සාකච්ඡා කිරීමට ඉන්දියාව සූදානම් බව හින්දුස්ථාන් ටයිම්ස් පුවත්පත වැඩිදුරටත් පෙන්වාදී තිබෙනවා.",
       "URL": "https://www.hirunews.lk/325632/මෙරට-ණය-ප්‍රතිව්‍යූහගතකරණය-ගැන-චීනයේ-ස්ථාවරය-අද-ජාත්‍යන්තර-මූල්‍ය-අරමුදලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=586"
}