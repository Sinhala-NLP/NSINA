{
       "Source": "hirunews",
       "Timestamp": "Saturday, 24 June 2023 - 10:23",
       "Headline": "STF බව පවසමින් වැලිපැන්නේ පොලිස් නිලධාරියෙකුගේ නිවස කොල්ලකෑ තවත් සැකකරුවෙකු අත්අඩංගුවට",
       "News Content": "පොලිස් විශේෂ කාර්ය බලකායේ නිලධාරීන් බවට පවසමින් වැලිපැන්න ප්‍රදේශයේදී පොලිස් නිලධාරියෙකුගේ නිවසකට ඇතුලුවී ගිනි අවි පෙන්වා නිවැසියන් බියගන්වා දේපළ කොල්ලකෑමේ සිද්ධියට තවත් සැකකරුවෙකු අත්අඩංගුවට ගෙන තිබෙනවා.\nමනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසය විසින් සිදුකරන ලද විමර්ශනයකට අනුව 42 හැවිරිදි පස්ගොඩ පදිංචිකරුවෙකු වන මොහු ඊයේ අත්අඩංගුවට ගෙන ඇත්තේ රොටුඹ ප්‍රදේශයේදීයි.\nඑහිදී ඔහු සතුව තිබී මෙරට නිෂ්පාදිත බෝර 12 හේ ගිනි අවියක් සහ හෙරොයින් ග්‍රෑම් 11 කට අධික ප්‍රමාණයක්ද සොයාගෙන ඇති බවයි පොලිස් මාධ්‍ය කොට්ඨාසය සඳහන් කළේ.\nමෙම සිද්ධිය සම්බන්ධයෙන් මීට පෙර මොරටුව, පානදුර සහ දොඩංගොඩ ප්‍රදේශවලදී සැකකරුවන් තුන්දෙනෙකු මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසය විසින් අත්අඩංගුවට ගෙන තිබුණා.",
       "URL": "https://www.hirunews.lk/338915/stf-බව-පවසමින්-වැලිපැන්නේ-පොලිස්-නිලධාරියෙකුගේ-නිවස-කොල්ලකෑ-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=241"
}