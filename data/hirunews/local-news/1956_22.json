{
       "Source": "hirunews",
       "Timestamp": "Thursday, 13 May 2021 - 14:15",
       "Headline": "ඉන්දීය කොවැක්සීන් එන්නත ළමයින් සඳහා සායනික පරීක්ෂාවට",
       "News Content": "ඉන්දියාවේ ප්‍රථම දේශීය කොරෝනා එන්නත වන භාරත් බයෝටෙක් කොවැක්සීන් එන්නත අවුරුදු දෙකේ සිට 18 දක්වා ළමයින් සඳහා සායනික පරීක්ෂණවලට යොමු කිරීමට තීරණය කර තිබෙනවා.\nඒ, ඒ සඳහා ඉන්දීය රජයේ ඖෂධ පාලකවරයාගේ අනුමැතිය හිමිවීමත් සමඟයි.\nඉන්දියාව විසින් කොරෝනා එන්නතක් ළමයින් සඳහා සායනික පරීක්ෂා සඳහා යොදා ගන්නා ප්‍රථම අවස්ථාව මෙයයි.\nමෙම දෙවන සහ තුන්වන අදියරේ සායනික පරීක්ෂණය සඳහා නිරෝගී ළමයින් 525 දෙනෙකුට දින 28 ක පරතරයක් සහිතව කොවැක්සීන් එන්නත් මාත්‍රා දෙක ලබාදීමට නියමිතයි.",
       "URL": "https://www.hirunews.lk/271250/ඉන්දීය-කොවැක්සීන්-එන්නත-ළමයින්-සඳහා-සායනික-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=1956"
}