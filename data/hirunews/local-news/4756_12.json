{
       "Source": "hirunews",
       "Timestamp": "Tuesday, 13 December 2016 - 8:04",
       "Headline": "මාගම්පුර වරාය සේවකයන් සිල් සමාදන් වෙයි",
       "News Content": "තමන් වරාය අධිකාරියට බඳවා ගන්නා ලෙස පවසමින් හම්බන්තොට - මාගම්පුර වරාය සේවකයින් පිරිසක් ආරම්භ කළ සත්‍යග්‍රහය අද 7 වන දිනටත් ක්‍රියාත්මකයි.\nඊයේ දිනයේ අධිෂ්ඨාන පූජාවක නිරත වූ සත්‍යග්‍රහයේ නිරත සේවකයින් අද දිනයේදී ශීල සමාදාන ව්‍යාපාරයක නිරත වන බවයි මාගම්පුර වරාය සේවක කමිටුවේ සභාපති අයි.කේ. ඔමේෂ් කියා සිටියේ.\nසේවක සත්‍යග්‍රහය හේතුවෙන් දින 6ක් පුරා අවහිර වී තිබූ මාගම්පුර වරායේ ප්‍රධාන පිවිසුම් දොරටුව ඊයේ විවෘත කෙරුණා.\nපසුගිය 7 වන දා ආරම්භ කෙරුණු මෙම සත්‍යග්‍රහය අතරතුර ඇති වූ උණුසුම් තත්ත්වයක් වාර්තා කිරීමට ගිය හිරු මාධ්‍යවේදියාට නාවික හමුදාපති වයිස් අද්මිරාල් රවීන්ද්‍ර\nසී. විජේගුණරත්න පරුෂ වචනයෙන් බැන වැදී පහර දී තිබුණේ පසුගිය 10 වන දායි.\nඒ පිළිබදව හිරු මාධ්‍යවේදියා පොලීසියට පැමිණිලි කිරීමෙන් පසුව ඊයේ දිනයේ පොලිස් පරීක්ෂණ ආරම්භ කෙරුණේ හම්බන්තොට සහකාර පොලිස් අධිකාරී ප්‍රසන්න අල්විස්ගේ ප්‍රධානත්වයෙන්.\nකෙසේ වෙතත්, නාවික හමුදාපතිවරයාගේ මෙම පහරදීම සම්බන්ධයෙන් මේ වන විට පක්ෂ, විපක්ෂ දේශපාලනඥයන්, සිවිල් සංවිධාන මෙන්ම මාධ්‍ය සංවිධාන ද විරෝධය පළ කරනවා.",
       "URL": "https://www.hirunews.lk/149572/මාගම්පුර-වරාය-සේවකයන්-සිල්-සමාදන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4756"
}