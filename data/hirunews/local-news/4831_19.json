{
       "Source": "hirunews",
       "Timestamp": "Wednesday, 19 October 2016 - 7:25",
       "Headline": "යුරෝපා සංගමයෙන් බිලියන 34ක ආධාරයක්",
       "News Content": "2020 වසර දක්වා කාලය තුළ සංවර්ධන ආධාර ලෙස මෙරටට රුපියල් බිලියන 34 ක මුදලක් ලබාදීමට යුරෝපා සංගමය තීරණය කර තිබෙනවා.\n2007 වසරේ සිට 2013 වසර දක්වා ලබාදුන් ආධාර මුදල් හා සැසදීමේදී මෙය දෙගුණයක වැඩිවීමක් බවයි අග්‍රාමාත්‍ය කාර්යාලය සඳහන් කළේ.\nතිරසාර සාමයක් ඇති කිරීම, අභ්‍යන්තර අවතැන්වූවන් යළි පදිංචි කිරීම සහ දුප්පත්කමින් පීඩිත ප්‍රදේශ සංවර්ධනය කිරීම උදෙසා මෙම ආධාර ලබාදීමට යුරෝපා සංගමය තීරණය කර තිබෙනවා.\nඑමෙන්ම පසුගිය මාස 21 ක කාලය තුළ ශ්‍රී ලංකාව ලබා ඇති ප්‍රගතිය සම්බන්ධයෙන්ද යුරෝපා සංගමයේ ප්‍රසාදය හිමිවී ඇති බවයි අග්‍රාමාත්‍ය කාර්යාලය වැඩිදුරටත් සඳහන් කළේ.\nබ්‍රසල්ස් නුවරට ගොස් සිටින අග්‍රාමාත්‍ය රනිල් වික්‍රමසිංහ සහ යුරෝපා කොමිසමේ උප සභාපතිනි ෆෙඩෙරිකා මොගෙරිනි අතර හමුවක් ඊයේ පැවැත්වුණා.\nඑහිදීයි මෙරට සංවර්ධනය සඳහා ආධාර ලබාදීමට ඇය කැමැත්ත පළ කර ඇත්තේ.",
       "URL": "https://www.hirunews.lk/145554/යුරෝපා-සංගමයෙන්-බිලියන-34ක-ආධාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4831"
}