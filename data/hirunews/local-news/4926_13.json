{
       "Source": "hirunews",
       "Timestamp": "Friday, 12 August 2016 - 12:07",
       "Headline": "දේශපාලනයෙන් තොර අධ්‍යාපන ක්‍රමයක් යහපාලන ආණ්ඩුවේ ප්‍රතිපත්තියයි - අගමැති",
       "News Content": "දේශපාලන අරමුණුවලින් තොර අධ්‍යාපනයක් යහපාලන ආණ්ඩුවේ ප්‍රතිපත්තිය වන බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nකොළඹ විහාර මහාදේවි උද්‍යානයේ පැවැත්වෙන 51 වන කොළඹ - බාලදක්ෂ ජම්බෝරියට අද (12) උදෑසන සහභාගි වෙමින් අග්‍රාමාත්‍යවරයා කියා සිටියේ ගුරු හිගය නැතිකොට දුෂ්කර පළාත්වල අධ්‍යාපන තත්ත්වය ද ඉහළ නංවන බවයි.\n‘‘විශේෂයෙන්ම කාලයක් තිස්සේ අධ්‍යාපනයේ අරමුණ වුණේ, අධ්‍යාපනය කරන්න නෙවෙයි. දේශපාලනය කරන්න. දේශපාලන අරමුණුවලින් අධ්‍යාපනයක් කරන්න බැහැ. දේශපාලන අරමුණු කරන්න ගියොත් අධ්‍යාපනය සාර්ථක වෙන්නේ නැහැ. අපේ රටේ ශිෂ්‍ය ශිෂ්‍යාවන් ගණනාවක් අධ්‍යාපන පාසල් ක්‍රමයෙන් ඉවත් වුණා. ඉවත් වෙලා අනාගතයක් නැති කර ගත්තා. ඒ නිසා මෛත්‍රීපාල ජනාධිපතිතුමා ප්‍රධාන ආණ්ඩුවේ අපේ මූලික අරමුණ වෙලා තියෙන්නේ විශේෂයෙන්ම අධ්‍යාපනය දියුණු කරලා ශිෂ්‍ය ශිෂ්‍යාවන් දියුණු කරලා හොඳ අධ්‍යාපනයක් ලබලා දෙන්න. අද විශාල විද්‍යා ගණිත ගුරුවරු හිඟයක් තියෙනවා. දැන් තියෙන කාර්ය මණ්ඩලයට අමතරව තවත් 5000 ක් බඳවාගෙන පුහුණු කිරීමේ වැඩසටහනක් අපි සාකච්ඡා කරගෙන යනවා. ඒ අය විශේෂයෙන් දුෂ්කර පාසල්වල ගුරුවරු හැටියට තමයි ක්‍රියාකරන්න තිබෙන්නේ.’’ යනුවෙන් එහිදී අග්‍රාමාත්‍යවරයා වැඩිදුරටත් කියා සිටියා.",
       "URL": "https://www.hirunews.lk/140447/දේශපාලනයෙන්-තොර-අධ්‍යාපන-ක්‍රමයක්-යහපාලන-ආණ්ඩුවේ-ප්‍රතිපත්තියයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4926"
}