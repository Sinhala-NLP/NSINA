{
       "Source": "hirunews",
       "Timestamp": "Thursday, 18 March 2021 - 9:03",
       "Headline": "කොළඹ 60ට වැඩි අයට එන්නත් ලබා ගන්නැයි ඉල්ලීමක්",
       "News Content": "කොළඹ මහ නගර සභා සීමාවේ වයස අවුරුදු 60 ට වැඩි පුද්ගලයින්ට කොරෝනා එන්නත ලබාගන්නා ලෙස එහි ප්‍රධාන සෞඛ්‍ය වෛද්‍ය නිලධාරී රුවන් විජේමුණි පවසනවා.\nඔහු මේ බව කියා සිටියේ ඊයේ මාධ්‍ය වෙත අදහස් දක්වමින්.\nකෙසේ වෙතත්, පූජ්‍ය මුරුත්තෙට්ටුවේ ආනන්ද හිමියන් කියා සිටියේ කොරෝනා එන්නත්කරණ වැඩසටහන නිසි ක්‍රමවේදයකින් යුතුව ක්‍රියාත්මක විය යුතු බවයි.\nනව ආසාදිතයින් 338 දෙදෙනෙකු ඊයේ හඳුනා ගැනීමත් සමඟ මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව 88,862 ක් දක්වා ඉහල ගියා.\nනව ආසාදිතයින්ගෙන් 309 දෙනෙකු පෑලියගොඩ කොවිඩ් පොකුරේ ආශ්‍රිතයින් වන අතර බන්ධනාගාර පොකුරේ ආසාදිතයින් 13 දෙනෙකු  ද හඳුනාගෙන තිබෙනවා.\nඑමෙන්ම විදේශයන්හි සිට පැමිණි 16 දෙනෙකු ද ආසාදිතයින් ලෙස ඊයේ හඳුනා ගැණුනා.\nඒ අනුව ආසාදිතයින් 2600ක් තවදුරටත් රෝහල්ගතව ප්‍රතිකාර ලබන අතර සුවය ලැබූ සංඛ්‍යාව 85,725ක්.\nඑමෙන්ම නව මරණ 03 ක් ඊයේ වාර්තා වීමත් මෙරට මරණ සංඛ්‍යාව 537ක් දක්වා ඉහල ගියා.\nමැදිරිගිරිය, පොල්ගස්ඕවිට සහ ආඬිගම ප්‍රදේශවලින් මෙම මරණ වාර්තා වනවා.",
       "URL": "https://www.hirunews.lk/265713/කොළඹ-60ට-වැඩි-අයට-එන්නත්-ලබා-ගන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2081"
}