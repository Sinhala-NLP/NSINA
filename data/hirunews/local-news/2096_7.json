{
       "Source": "hirunews",
       "Timestamp": "Thursday, 11 March 2021 - 8:25",
       "Headline": "හෙරොයින් සමඟ දෙයියන්දරින් ඇල්ලූ යුවලගේ නිවාස 04 ක් පරීක්ෂාවට",
       "News Content": "මාතර - දෙයියන්දර - දෙනගම ප්‍රදේශයේදී සොයා ගත් රුපියල් කෝටි 70 කට අධික වටිනාකමකින් යුත් කිලෝග්‍රෑම් 74 කට ආසන්න හෙරොයින් තොගය සමඟ අත්අඩංගුවට ගත් යුවලගේ දුරකතන දත්ත විශ්ලේෂණ වාර්තා ඔස්සේ තවදුරටත් පරීක්ෂණ සිදුකෙරෙනවා.\nඊයේ අදාළ කාන්තාව වාසය කළ මහනුවර ප්‍රදේශයේ නිවාස 03 ක් සහ පිරිමි පුද්ගලයා වාසය කළ මීගමුවේ නිවසක් පරීක්ෂාවට ලක් කළ බවයි පොලිසිය සඳහන් කළේ.\nකෙසේ වෙතත්, එම නිවාසවලින් හෙරොයින් හෝ වෙනත් කිසිදු නීතිවිරෝධී ද්‍රව්‍යයක් හමුවී නැහැ.\nහෙරොයින් සමඟ අත්අඩංගුවට ගත් යුවල ඊයේ දෙයියන්දර මහේස්ත්‍රාත් අධිකරණයට ඉදිරිපත් කිරීමෙන් පසුව දින 7ක කාලයක් රදවාගෙන ප්‍රශ්න කිරීම සදහා පොලීසියට අවසර ලබාදී තිබෙනවා.\nමාතර කොට්ඨාශ අපරාධ විමර්ශන ඒකකය සොයා ගත් මෙම හොරොයින් තොගය දැනට විදේශ රටකට පළා ගොස් සිටින මත්කුඩු ජාවාරම්කරුවෙකු වන නඳුන් චින්තක හෙවත් හරක් කටා ට අයත් බවයි පොලීසිය ප්‍රකාශ කළේ.",
       "URL": "https://www.hirunews.lk/264993/හෙරොයින්-සමඟ-දෙයියන්දරින්-ඇල්ලූ-යුවලගේ-නිවාස-04-ක්-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=2096"
}