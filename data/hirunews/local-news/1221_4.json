{
       "Source": "hirunews",
       "Timestamp": "Wednesday, 20 April 2022 - 9:49",
       "Headline": "ආහාර විෂවීමකින් කොග්ගල ඇඟලුම් කර්මාන්තශාලාවක 200කට ආසන්න පිරිසක් රෝහලට (වීඩියෝ)",
       "News Content": "කොග්ගල ආයෝජන කලාපයේ ඇඟලුම් කර්මාන්තශාලාවක සේවක සේවිකාවන් 200කට ආසන්න පිරිසක් ආහාර විෂවීමක් හේතුවෙන් කරාපිටිය ශික්ෂණ රෝහලට ඇතුළත් කර තිබෙනවා.\nපොලීසිය සඳහන් කළේ ක්ලාන්තය සහ ආමාශගත රෝගී තත්ත්වයන් හේතුවෙන් මොවුන් රෝහල්ගත කර ඇති බවයි.\nමේ අතර උදෑසන ආහාරය ලබාගැනීමෙන් පසු ඇති වූ ආසාත්මික තත්ත්වයක් හේතුවෙන් රෝහල්ගත කෙරුණු කොග්ගල ආයෝජන කලාපයේ ඇඟලුම් කර්මාන්තශාලාවක සේවක සේවිකාවන් පිරිස 350ක් දක්වා ඉහළ ගොස් තිබෙනවා.\nඉන් 325 දෙනෙකු කරාපිටිය ශික්ෂණ රෝහලටත් අනෙක් පිරිස හබරාදුව ප්‍රාදේශීය රෝහලටත් ඇතුළත් කෙරුණා.\nමෙම පිරිස රෝහල්ගත කෙරුණේ ක්ලාන්තය සහ ආමාශගත රෝගී තත්ත්වයන් හේතුවෙන්.\nසිද්ධිය සම්බන්ධයෙන් හබරාදූව පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/302345/ආහාර-විෂවීමකින්-කොග්ගල-ඇඟලුම්-කර්මාන්තශාලාවක-200කට-ආසන්න-පිරිසක්-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1221"
}