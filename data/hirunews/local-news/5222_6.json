{
       "Source": "hirunews",
       "Timestamp": "Tuesday, 05 January 2016 - 10:26",
       "Headline": "පාකිස්තාන  අග්‍රාමාත්‍ය නවාස් ෂරීෆ් පිළිගැනීමේ රාජ්‍ය උත්සවය ඇරඹේ",
       "News Content": "තුන්දින නිළ සංචාරයක් සඳහා ඊයේ ශ්‍රී ලංකාවට පැමිණි පාකිස්තාන අග්‍රාමාත්‍ය නවාස් ෂරීෆ් පිළිගැනීමේ නිළ රාජ්‍ය උත්සවය ජනාධිපති ලේකම් කාර්යාල පරිශ්‍රයේදී මේ වන විට ආරම්භ වී තිබෙනවා.\nඑම අවස්ථාවට ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ ඇතුළු අමාත්‍ය මණ්ඩලය ද එක්ව සිටිනවා.\nදෙරටේ ජාතික ගීත වාදනය කිරීමෙන් අනතුරුව පාකිස්තාන අග්‍රාමාත්‍යවරයා වෙනුවෙන් ආචාර වෙඩි මුර 21ක් පැවැත්වීම ද මෙහිදී දක්නට ලැබුණා.\nඉන් අනතුරුව පාකිස්තාන නායකයාට උපහාර ලෙස හමුදා ආචාර පෙළපාලියක් ද පැවැත්වුණා.",
       "URL": "https://www.hirunews.lk/123411/පාකිස්තාන-අග්‍රාමාත්‍ය-නවාස්-ෂරීෆ්-පිළිගැනීමේ-රාජ්‍ය-උත්සවය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5222"
}