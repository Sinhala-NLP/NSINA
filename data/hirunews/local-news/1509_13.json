{
       "Source": "hirunews",
       "Timestamp": "Wednesday, 08 December 2021 - 8:18",
       "Headline": "මැණික් ඇණවුම් ඔන්ලයින් ක්‍රමවේදයට",
       "News Content": "ඇමෙරිකානු ඩොලර් 3000 දක්වා මැණික් ඇණවුම් ඔන්ලයින් ක්‍රමවේදයට සිදු කිරිම සඳහා වන ගැසට් පත්‍රයට කර්මාන්ත කටයුතු පිළිබඳ අමාත්‍යාංශයීය උපදේශක කාරක සභාවේ අනුමැතිය හිමි ව තිබෙනවා.\nඑසේම, මැණික් හා ස්වර්ණාභරණ අධිකාරිය මඟින් එහි දී අය කළ 0.5%ක ගාස්තුව 0.25% අඩු කිරීම ද එම ගැසට් නිවේදනය මඟින් සිදු වනවා.\nපාර්ලිමේන්තුවේ දී රැස් වූ උපදේශක කාරක සභාවේ අවධානය තවත් කරුණු කිහිපයක් පිළිබඳ යොමු වී ඇති අතර, දැනට විරෝධයක් හේතුවෙන් නතර වී ඇති රත්නපුර - වේ ගඟ ආශ්‍රිත ව මැණික් ගැරීම සඳහා දියත් කළ ව්‍යාපෘතිය පිළිබඳව ද එහි දී සාකච්ඡා කෙරුණා.",
       "URL": "https://www.hirunews.lk/290372/මැණික්-ඇණවුම්-ඔන්ලයින්-ක්‍රමවේදයට",
       "Category": "Local News",
       "Parent URL": "https://www.hirunews.lk/local-news.php?pageID=1509"
}