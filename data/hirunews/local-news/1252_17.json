{
       "Source": "hirunews",
       "Timestamp": "Sunday, 03 April 2022 - 15:33",
       "Headline": "හදිසි නීතිය ගැන ජාත්‍යන්තර‍යේ නොසතුට (වීඩියෝ හා ඡායාරූප)",
       "News Content": "මෙරටට හදිසි නීතිය පැනවීම පිළිබඳව යුරෝපා සංගමය ට්විටර් සටහනක් තබමින් සිය කනස්සල්ල පළ කර තිබෙනවා.\nඑමෙන්ම ජනතාවගේ සාමකාමී විරෝධතාව පළ කිරීමේ ප්‍රජාතාන්ත්‍රික අයිතිය සුරක්ෂිත කරන ලෙසයි ඔවුන් රජයෙන් ඉල්ලා සිටින්නේ.\nමෙය ශ්‍රී ලාංකිකයින්ට අසීරු කාලයක් බවත් මෙම තත්ත්වය යුරෝපා සංගමය සමීපව නිරීක්ෂණය කරන බවත් එම ට්විටර් සටහනේ වැඩි දුරටත් දක්වා තිබෙනවා.\nමේ අතර මෙරට හදිසි තත්ත්වයක් ප්‍රකාශයට පත් කිරීම සහ ඇඳිරි නීතිය පැනවීම සම්බන්ධයෙන් ශ්‍රී ලංකාවේ ජර්මානු තානාපති හොගර් ෂූබට් මහතා සඳහන් කර ඇත්තේ හදිසි තත්ත්වයක් ඇතිවී තිබෙන්නේ ශ්‍රී ලාංකීය ජනතාවට මිස රජයට නොවන බවයි.\nජනතාව මුහුණ දෙන හදිසි තත්ත්වය මත ඔවුන් වීදී විරෝධතාවලටවලට යොමු වුණා විනා ඔවුන් වීදී බැසීම හේතුවෙන් හදිසි තත්ත්වයක් ඇති නොවූ බව තානාපතිවරයා පෙන්වා දෙනවා.\nඑබැවින් හදිසි තත්ත්වයේ හේතුව සහ ප්‍රතිඵලය පටලවා නොගය යුතු බව ඔහු නිකුත් කළ ට්විටර් පණිවුඩයේ සඳහන්.",
       "URL": "https://www.hirunews.lk/301103/හදිසි-නීතිය-ගැන-ජාත්‍යන්තර‍යේ-නොසතුට-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1252"
}