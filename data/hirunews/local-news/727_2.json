{
       "Source": "hirunews",
       "Timestamp": "Thursday, 17 November 2022 - 22:53",
       "Headline": "ව්‍යාජ ලිපි ලේඛණ මගින් බ්‍රිතාන්‍යයට පනින්න හැදූ 3ක් කොටුවෙයි",
       "News Content": "ව්‍යාජ බ්‍රිතාන්‍ය වීසා බලපත්‍ර භාවිත කරමින් කටුනායක බණ්ඩාරනායක ජාත්‍යන්තර ගුවන්තොටුපලින් බ්‍රිතාන්‍ය බලා යාමට උත්සාහ කළ පුද්ගලයන් තුන්දෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණේ යාපනයේ මල්ලාවි සහ චාවකච්චේරි යන ප්‍රදේශවල පදිංචි තරුණයින් තිදෙනෙක්.\nවයස අවුරුදු 23ත් 31ත් අතර වයසේ පසුවන මෙම තරුණයින් තිදෙනා වැඩිදුර පරීක්ෂණ සඳහා කටුනායක ජාත්‍යන්තර ගුවන්තොටුපල අපරාධ පරීක්ෂණ දෙපාර්තමේන්තු කොට්ඨාශය වෙත භාරදුන්නා.\nඅදාළ පුද්ගලයින් ඉදිරිපත් කළ ගමන් බලපත්‍රවල තිබූ බ්‍රිතාන්‍ය වීසා සහතිකය පිළිබඳ සැක සිතූ ආගමන විගමන නිලධාරීන් ඒ පිළිබඳව සිදු කළ ප්‍රශ්න කිරීමකින් අනතුරුවයි මෙම තරුණයින් ඔවුන්ගේ භාරයට ගෙන ඇත්තේ.",
       "URL": "https://www.hirunews.lk/320655/ව්‍යාජ-ලිපි-ලේඛණ-මගින්-බ්‍රිතාන්‍යයට-පනින්න-හැදූ-3ක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=727"
}