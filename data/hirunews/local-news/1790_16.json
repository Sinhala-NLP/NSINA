{
       "Source": "hirunews",
       "Timestamp": "Wednesday, 28 July 2021 - 13:55",
       "Headline": "අගමැති, අමරපුර මහානිකායේ මහානායක අග්ගමහා පණ්ඩිත දොඩම්පහල චන්ද්‍රසිරි නාහිමියන් බැහැ දකී",
       "News Content": "අග්‍රාමාත්‍ය මහින්ද රාජපක්ෂ, අමරපුර මහානිකායේ මහානායක ධුරයට පත් අග්ගමහා පණ්ඩිත දොඩම්පහල චන්ද්‍රසිරි නාහිමියන් ඊයේ බැහැදුටුවා.\nඒ රාජගිරිය - කලපලුවාව තපෝවන භාවනා මධ්‍යස්ථානයේදීයි. එහිදී අග්‍රාමාත්‍යවරයා නාහිමියන්ගෙන් සුවදුක් විමසූ අතර, උන්වහන්සේ කෙටි අනුශාසනාවක් ද එම අවස්ථාවේදී සිදුකළා.\nකොරෝනා ව්‍යාප්තිය පාලනය කිරීම සඳහා රජය ගෙන යන වැඩපිළිවෙල ප්‍රශංසනීය බව පැවසූ නාහිමියන්, පාසල් කඩිනමින් ආරම්භ කිරීම සහ දරුවන්ගේ ආරක්ෂාව පිලිබඳ රජය දැඩි ක්‍රියාමාර්ග ගත යුතු බවයි සඳහන් කර ඇත්තේ.",
       "URL": "https://www.hirunews.lk/278230/අගමැති-අමරපුර-මහානිකායේ-මහානායක-අග්ගමහා-පණ්ඩිත-දොඩම්පහල-චන්ද්‍රසිරි-නාහිමියන්-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=1790"
}