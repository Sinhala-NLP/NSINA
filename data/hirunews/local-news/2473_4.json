{
       "Source": "hirunews",
       "Timestamp": "Sunday, 06 September 2020 - 17:00",
       "Headline": "වැසි තවදුරටත් - සුළඟේ වේගයත් ඉහළට (වීඩියෝ)",
       "News Content": "දිවයිනේ දැනට පවතින වැසි තත්ත්වය තවදුරටත් පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nඇතැම් ස්ථානවලට මිලිමීටර් 150ක තද වැසි ඇති විය හැකි බවයි එම දෙපාර්තමේන්තුව සදහන් කළේ.\nඑමෙන්ම, දිවයින හරහා විටින් විට පැයට කිලෝමීටර් 50ත්, 60ත් අතර තද සුළං ඇති විය හැකියි.\nදිවයිනට බලපා ඇති වැසි සහිත කාලගුණයත් සමඟ ඇති වූ තද සුළං හේතුවෙන් ප්‍රදේශ කිහිපයක ගස් කඩා වැටීම් හා නිවාස හානි වාර්තා වනවා.\nඋණවටුන - කුළුණුකන්ද - පහළවෙල ප්‍රදේශයේ නිවසක් ඉදිරිපිටදි කිතුල් ගහක් කඩා වැටීමෙන් 59 හැවිරිදි කාන්තාවක් ජීවිතක්ෂයට පත්වුණා.\nඑමෙන්ම, ගාල්ල දිස්ත්‍රික්කයේ අම්බලන්ගොඩ, රත්ගම, බෝපේ -  පෝද්දල ප්‍රදේශවල ගස් කඩා වැටීම් හේතුවෙන් නිවාස හානි සහ විදුලිය බිඳවැටීම් වාර්තා වන බවයි දිස්ත්‍රික් ආපදා කළමනාකරණ ඒකකය සඳහන් කළේ.\nමාතර දිස්ත්‍රික්කයේ සහ බස්නාහිර පළාතේ ප්‍රදේශ කිහිපයක ද ගස්කඩා වැටීම් හේතුවෙන් මාර්ග අවහිරතා වාර්තා වුණා.\nමේ අතර, ධීවරයින්ට හෙට දහවල් 12 දක්වා ධීවර කටයුතු වල නොයෙදෙන ලෙස ධීවර දෙපාර්තමේන්තුවේ සෝදිසි මෙහෙයුම් පිළිබඳ සහකාර අධ්‍යක්‍ෂ පද්මප්‍රිය තිසේරා ඉල්ලීමක් කළා.\nගත වු පැය කිහිපය තුල වැඩිම වාර්ෂාපතනය වන මිලිමිටර් 86 ක්  කළුතර දිස්ත්‍රික්කයේ වළල්ලාවිට ප්‍රදේශයෙන් වාර්තා වනවා.",
       "URL": "https://www.hirunews.lk/249548/වැසි-තවදුරටත්-සුළඟේ-වේගයත්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2473"
}