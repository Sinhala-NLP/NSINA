{
       "Source": "hirunews",
       "Timestamp": "Tuesday, 25 April 2023 - 20:11",
       "Headline": "වැඩි මිල බිත්තර - කල් පැන්න කිරිපිටි විකුණපු වෙළඳුන්ට දඩ",
       "News Content": "පාරිභෝගික කටයුතු පිළිබඳ අධිකාරිය පනවන ලද නඩු 19ක් සඳහා කොළඹ මහෙස්ත්‍රාත් අධිකරකරණය මගින් රුපියල් මිලියන 1.9ක දඩ මුදලක් නියම කර තිබෙනවා. ඒ බව හෙළිවූයේ එම අධිකාරිය විසින් අද (25) දින නිකුත් කළ මාධ්‍ය නිවේදනයක් මගිනුයි.\nබිත්තර වැඩි මිලට අලෙවි කළ වැල්ලවත්ත සුපිරි වෙළඳසැළකට රු.500,000/- දඩ මුදලක් ද මරදාන, කිරුළපන හා අංගොඩ යන ප්‍රදේශයන්හි සිල්ලර\nවෙළඳසැල් 09කට රුපියල් මිලියන 1.3ක දඩ මුදලක් ද නියම කර ඇති බවයි එම මාධ්‍ය නිවේදනයේ සඳහන් වන්නේ.\nකොළඹ දී සිදු කළ වැටලීමක දී සොයා ගන්නා ලද මිලියන 2.2කට අධික, කල් ඉකුත් වූ කිරිපිටි තොගයක් ද රු. 200,000/- ක් වටිනා ආනයනික චොකලට් සහ බිස්කට් තොගයක් ද විනාශ කිරීමටයි ගරු අධිකරණය නියෝග කර තිබෙන්නේ.\nඑමෙන්ම පාරිභෝගික කටයුතු පිළිබඳ අධිකාරිය පනත හා විධාන උල්ලංඝනය කරන වෙළඳුන් සොයා දීප ව්‍යාප්තව වැටලීම් සිදු කරන බවයි පාරිභෝගික කටයුතු පිළිබඳ අධිකාරිය නිකුත් කළ මාධ්‍ය නිවේදනයේ සඳහන් වන්නේ.",
       "URL": "https://www.hirunews.lk/333442/වැඩි-මිල-බිත්තර-කල්-පැන්න-කිරිපිටි-විකුණපු-වෙළඳුන්ට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=391"
}