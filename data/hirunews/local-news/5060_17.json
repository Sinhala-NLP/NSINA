{
       "Source": "hirunews",
       "Timestamp": "Wednesday, 04 May 2016 - 13:38",
       "Headline": "දේශීය ආදායම් පනත සංශෝධනය කෙරේ",
       "News Content": "රටේ මූල්‍ය ක්‍රියාවලියට වඩාත් විනිවිදභාවයකින් යුතුව දායක විය හැකි පරිදි දේශීය ආදායම් පනත සංශෝධනය කිරීමට අමාත්‍ය මණ්ඩල අනුමැතිය හිමිවී තිබෙනවා.\nඒ අනුව, කඩිනමින් සංශෝධිත පනත් කෙටුම්පත සකස් කිරීමට කටයුතු කෙරෙන බවයි රජයේ ප්‍රවෘත්ති දෙපාර්තමේන්තුවේ පැවැත්වෙන කැබිනට් තීරණ දැනුම්දීමේ මාධ්‍ය හමුවට එක්වෙමින් සම කැබිනට් ප්‍රකාශක අමාත්‍ය ගයන්ත කරුණාතිලක ප්‍රකාශ කළේ.\nවරින් වර සිදුකර ඇති සංශෝධන තුළින් දේශීය ආදායම් පනත සංකීර්ණවීම නිසා ආයෝජකයන්ගේ ආකර්ශනය අඩුවී තිබීම, එය නව්‍යකරණය කිරීමට හේතුවයි.",
       "URL": "https://www.hirunews.lk/132403/දේශීය-ආදායම්-පනත-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5060"
}