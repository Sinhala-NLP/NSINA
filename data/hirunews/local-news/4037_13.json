{
       "Source": "hirunews",
       "Timestamp": "Thursday, 15 March 2018 - 8:32",
       "Headline": "අල්ලස් ගත් ආයුර්වේද නිලධාරීන් දෙදෙනෙකු අත්අඩංගුවට",
       "News Content": "රුපියල් 50,000 ක අල්ලස් ලබාගැනීමේ චෝදනාව මත මහරගම ආයුර්වේද දෙපාර්තමේන්තුවට අනුයුක්තව රාජකාරි කරන සහකාර නීති නිලධාරියෙකු සහ සූත්‍ර කමිටු සාමාජිකයෙකු වන ආයුර්වේද වෛද්‍යවරයෙකු අල්ලස් හෝ දූෂණ විමර්ශන කොමිසමේ නිලධාරීන් ඊයේ (14) අත්අඩංගුවට ගත්තා.\nආයුර්වේද නිෂ්පාදන සමාගමක් සඳහා මේ වසරට අදාළව බලපත් ලබාදීම සඳහා අදාළ ලිපි ගොනු අනුමත කර දීම වෙනුවෙන් රුපියල් ලක්ෂ 3 ක මුදලක් මොවුන් ඉල්ලා තිබෙනවා.\nපසුව එය ලක්ෂ දෙකහමාරකට අඩු කර ඇති අතර, ඉන් අත්තිකාරම් මුදලක් ලෙසයි රුපියල් 50,000 ක මුදලක් ඊයේ (14) දිනයේදී ලබාගෙන ඇත්තේ.",
       "URL": "https://www.hirunews.lk/185947/අල්ලස්-ගත්-ආයුර්වේද-නිලධාරීන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4037"
}