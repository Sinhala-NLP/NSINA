{
       "Source": "hirunews",
       "Timestamp": "Monday, 16 May 2022 - 14:17",
       "Headline": "බෙංගමුවේ නාලක හිමියන්ගෙන් රනිල් ගැන සහතිකයක් (වීඩියෝ)",
       "News Content": "මෙරට ආර්ථික ගැටලුවලට විසඳුම් දිය හැකි දැනට පාර්ලිමේන්තුවේ සිටින එකම පුද්ගලයා රනිල් වික්‍රමසිංහ මහතා බව පූජ්‍ය බෙංගමුවේ නාලක හිමියන් පවසනවා.\nඋන්වහන්සේ මේ බව සඳහන් කළේ, කිරිබත්ගොඩ ශ්‍රී සුදර්ශනාරාම විහාරස්ථානයේ පැවති උත්සවයකින් අනතුරුව මාධ්‍ය වෙත අදහස් දක්වමින්.\nආචාර්ය අධිනීතිඥ හරිස්චන්ද්‍ර විජේතුංග මහතා විසින් රචිත වෙළුම් 3කින් සමන්විත සිංහල ශබ්ද කෝෂය එළිදැක්වීමේ උත්සවය කිරිබත්ගොඩ - සුදර්ශනාරාම විහාරස්ථානයේදී පැවැත්වුණා.\nමෙම අවස්ථාවට කැලණිය විශ්වවිද්‍යාලයේ සංස්කෘතික අධ්‍යයන අංශයේ පීඨාධිපති පූජ්‍ය ඉඳුරාගාරයේ ධම්ම රතන හිමි සහ සංඝ රත්නය ඇතුළු පිරිසක් එක්ව සිටියා.\nසිංහල භාෂාව ගැන උනන්දුවක් දක්වන්නන්ට නිවැරදිව වචන උච්චාරණය කිරීම මෙන්ම සිංහල වචනවල නිවැරදි තේරුම් දැන ගැනීම පිණිස මෙම කෘතිය සම්පාදනය කර තිබෙනවා.",
       "URL": "https://www.hirunews.lk/304505/බෙංගමුවේ-නාලක-හිමියන්ගෙන්-රනිල්-ගැන-සහතිකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1165"
}