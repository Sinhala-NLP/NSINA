{
       "Source": "hirunews",
       "Timestamp": "Tuesday, 30 August 2016 - 12:46",
       "Headline": "උඩුදුම්බරට සහ යටිනුවරට නව සංවිධායකවරු",
       "News Content": "ශ්‍රී ලංකා නිදහස් පක්ෂයේ උඩුදුම්බර නව ආසන සංවිධායකවරයා ලෙස නියෝජ්‍ය අමාත්‍ය අනුරාධ ජයරත්න සහ යටිනුවර ආසන සංවිධායක ලෙස මධ්‍යම පළාත් ප්‍රධාන අමාත්‍ය සරත් ඒකනායක පත් කර තිබෙනවා.\nඅදාළ පත්වීම් ලිපි ජනාධිපතිවරයා අතින් ජනාධිපති කාර්යාලයේදී අද පිරිනමනු ලැබුවා.\nමීට පෙර උඩුදුම්බර ආසනයේ නිදහස් පක්ෂ සංවිධායක ලෙස සරත් ඒකනායක කටයුතු කළ අතර, යටිනුවර ආසනයේ සංවිධායකවරයා ලෙස කටයුතු කළේ හිටපු නියෝජ්‍ය අමාත්‍ය අර්ල් ගුණසේකරයි.",
       "URL": "https://www.hirunews.lk/141817/උඩුදුම්බරට-සහ-යටිනුවරට-නව-සංවිධායකවරු",
       "Category": "Local News",
       "Parent URL": "https://www.hirunews.lk/local-news.php?pageID=4901"
}