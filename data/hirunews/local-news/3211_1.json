{
       "Source": "hirunews",
       "Timestamp": "Wednesday, 07 August 2019 - 19:14",
       "Headline": "විපක්ෂ නායක ස්වාධීන කොමිසමක් ඉල්ලයි",
       "News Content": "පාස්කු ඉරිදා ප්‍රහාරය සම්බන්ධයෙන් සොයා බැලීමට ස්වාධීන කොමිසමක් පත් කරන ලෙස ජනාධිපතිවරයාගෙන් සහ අග්‍රාමාත්‍යවරයාගෙන් ඉල්ලා සිටින බව විපක්ෂ නායක මහින්ද රාජපක්ෂ ප්‍රකාශ කළා.\nඒකාබද්ධ විපක්ෂයේ පාර්ලිමේන්තු, පළාත් සභා සහ පළාත් පාලන කතෝලික මන්ත්‍රී කණ්ඩායමක් සමග අද සිදුකළ සාකච්ඡාවකදීයි මෙම තීරණය ගෙන ඇත්තේ.\nපාර්ලිමේන්තු මන්ත්‍රීවරුන් වන ජොන්ස්ටන් ප්‍රනාන්දු, නිමල් ලන්සා, අරුන්දික ප්‍රනාන්දු, සනත් නිශාන්ත ඇතුළු පිරිසක් ඊට එක්ව සිටියා.\nඅනතුරුව, විපක්ෂ නායක මහින්ද රාජපක්ෂ මාධ්‍ය වෙත අදහස් දක්වමින් කියා සිටියේ ස්වාධීන පුද්ගලයන්ගෙන් සැදුම්ලත් මෙම කොමිසම විපක්ෂයේ සහ ආණ්ඩු පක්ෂයේ කැමැත්ත අනුව පත් කර ගත යුතු බවයි.",
       "URL": "https://www.hirunews.lk/221750/විපක්ෂ-නායක-ස්වාධීන-කොමිසමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3211"
}