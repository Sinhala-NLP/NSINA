{
       "Source": "hirunews",
       "Timestamp": "Thursday, 06 January 2022 - 18:40",
       "Headline": "මහජනතාවගේ සුරක්ෂාව උදෙසා පොලිසියට ලද තෑග්ග (ඡායාරූප)",
       "News Content": "ශ්‍රී ලංකා පොලීසියේ සියලුම පොලිස් කොට්ඨාස ආවරණය වන පරිදි පොලිස් ස්ථානයන්හි පරිසර ආරක්ෂණ අංශ වෙත පාපැදි 300ක් බෙදාදීමේ වැඩසටහනට අනුව බස්නාහිර පළාතේ ගල්කිස්ස, මීගමුව, කැළණිය, ගම්පහ, කළුතර , නුගේගොඩ හා පානදුර යන පොලිස් කොට්ඨාසවල පාරිසරික අංශ වෙත පා පැදි බෙදා දීම අද (06) පෙරවරුවේ සිදු කෙරුණා.\nපොලිස් ක්ෂේත්‍ර බලකා මූලස්ථානයේ දී පරිසර ආරක්ෂණ කොට්ඨාසයේ අධ්‍යක්ෂ ජ්‍යේෂ්ඨ පොලිස් අධිකාරි රොෂාන් රාජපක්ෂගේ ප්‍රධානත්වයෙන් මෙය පැවැත්වුණු බවයි පොලිස් මාධ්‍ය අංශය නිකුත් කළ නිවේදනයේ දැක්වෙන්නේ.\nමහජනතාවට අවශ්‍ය පාරිසරික ආරක්ෂාව ලබාදීම, නගර අලංකරණය කිරීම හා මහජන පීඩාවලට කඩිනමින් සහන සැලසීම ආදී කටයුතු කාර්යක්ෂමව සිදු කිරීම සඳහා පාරිසරික අංශ නිලධාරින් හට තම පොලිස් වසම් තුළ ගමන් පහසුව සැලසීමේ අරමුණින් මෙම පා පැදි බෙදා දීම සිදු කෙරුණා.",
       "URL": "https://www.hirunews.lk/293218/මහජනතාවගේ-සුරක්ෂාව-උදෙසා-පොලිසියට-ලද-තෑග්ග-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1444"
}