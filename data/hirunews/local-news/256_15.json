{
       "Source": "hirunews",
       "Timestamp": "Monday, 19 June 2023 - 9:12",
       "Headline": "ඩෙංගු උවදුරින් මිඳීමට පාසල් සිසුන්ට දිග ඇදුම්",
       "News Content": "පාසල් කාලය තුළදී දරුවන්ට මදුරුවන් දෂ්ඨ කිරීම වැළැක්වීම සඳහා අත් පා ආවරණය වන දිගු ඇඳුම් ඇඳීම සුදුසු බවට යෝජනාවක් ඉදිරිපත් වී තිබෙනවා.\nඩෙංගු මර්දනය පිළිබඳ බස්නාහිර පළාත් අනු කමිටුව විසිනුයි අදාළ යෝජනාව ඉදිරිපත් කර ඇත්තේ.\nමේ සම්බන්ධයෙන් අධ්‍යාපන අමාත්‍යාංශයේ ද අවධානය යොමුව තිබෙනවා.\nමේ අතර වසරේ මේ දක්වා කාලය තුළ ඩෙංගු රෝගීන් 44500කට වැඩි පිරිසක් වාර්තා වී ඇති අතර සිදුව ඇති මරණ සංඛ්‍යාව 27ක්.\nඉන් බහුතරයක් බස්නාහිර පළාතෙන් වාර්තා වන අතර පාසල් සිසුන්ද වැඩි වශයෙන් ඩෙංගු රෝගයට ගොදුරු වී තිබෙනවා.\nඑම නිසා පාසල් දරු දැරියන්ට අත් පා ආවරණය වන සුදුසු ඇඳුමක් ඇඳීමෙන් මදුරුවන් දෂ්ඨ කිරීම වළක්වා ගත හැකි බවයි ඩෙංගු මර්දනය පිළිබඳ බස්නාහිර පළාත් අනු කමිටුවේ අදහස වී ඇත්තේ",
       "URL": "https://www.hirunews.lk/338369/ඩෙංගු-උවදුරින්-මිඳීමට-පාසල්-සිසුන්ට-දිග-ඇදුම්",
       "Category": "Local News",
       "Parent URL": "https://www.hirunews.lk/local-news.php?pageID=256"
}