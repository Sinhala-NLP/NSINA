{
       "Source": "hirunews",
       "Timestamp": "Wednesday, 29 June 2016 - 18:15",
       "Headline": "මර්දනයට එරෙහිව ජාතික ව්‍යාපාරයක්",
       "News Content": "ආණ්ඩුවේ මර්ධනයට එරෙහිව ජාතික ව්‍යාපාරයක් ආරම්භ කිරීමට තීරණය කළ බව පාර්ලිමේන්තු මන්ත්‍රී ඩලස් අලහප්පෙරුම ප්‍රකාශ කළා.\nඑහි මුල් පියවර ලෙස ලබන මස 28 වනදා මහනුවර සිට කොළඹ දක්වා ආණ්ඩු විරෝධී පා ගමනක් දියත් කරන බවයි ඒකාබද්ධ විපක්ෂය අද කැඳවා තිබූ මාධ්‍ය හමුවට එක්වෙමින් ඔහු කියා සිටියේ.\nඒ සඳහා එක්වන ලෙස ජනතා විමුක්ති පෙරමුණට සහ ආණ්ඩු විරෝධී සියලූම පාර්ශවවලටද ඔහු ආරාධනා කළා.\nඑහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී ඩලස් අලහප්පෙරුම කියා සිටියේ ජය පරාජය ගැන නොසිතා පළාත්පාලන මැතිවරණයද කඩිනමින් පැවැත්වීමට ද රජය පියවර ගතයුතු බවයි.",
       "URL": "https://www.hirunews.lk/136790/මර්දනයට-එරෙහිව-ජාතික-ව්‍යාපාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4985"
}