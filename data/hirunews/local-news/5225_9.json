{
       "Source": "hirunews",
       "Timestamp": "Saturday, 02 January 2016 - 15:07",
       "Headline": "තංගල්ලේදී යතුරුපැදි දෙකක් ගැටී අයෙක් මරුට",
       "News Content": "තංගල්ල - සිටිනාමළුව හන්දිය ප්‍රදේශයේදී යතුරුපැදි දෙකක් එකිනෙක ගැටී සිදුවූ අනතුරකින් පුද්ගලයෙකු ජීවිතක්ෂයට පත්ව තිබෙනවා.\nතංගල්ල පොලිසිය සදහන් කළේ ඊයේ රාත්‍රී සිදුවු මෙම අනතුරෙන් එක් යතුරුපැදියක ගමන් කළ පුද්ගලයෙකු මෙලෙස ජීවිතක්ෂයට පත්ව ඇති බවයි.\nමියගිය පුද්ගලයා වයස අවුරුදු 59 ක් පමණ වන තංගල්ල ප්‍රදේශයේ පදිංචිකරුවෙකු බවයි වාර්තා වන්නේ.\nඅනතුරෙන් තුවාල ලැබූ අනෙක් යතුරුපැදියේ පැදිකරු සහ පසුපැදිකරු බරපතල තුවාල ලබා මාතර රෝහලට ඇතුළත් කර තිබෙනවා.",
       "URL": "https://www.hirunews.lk/123273/තංගල්ලේදී-යතුරුපැදි-දෙකක්-ගැටී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5225"
}