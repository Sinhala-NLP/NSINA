{
       "Source": "hirunews",
       "Timestamp": "Friday, 20 January 2023 - 13:37",
       "Headline": "මහජනයාට ඇති ප්‍රධාන අභියෝග 2ක් ගැන පුබුදු ජයගොඩගෙන් හෙළිදරවුවක් (වීඩියෝ)",
       "News Content": "පළාත් පාලන ඡන්ද විමසීමේ ඇප තැන්පත් කිරීම සඳහා දේශපාලන පක්ෂවලට සහ ස්වාධීන කණ්ඩායම්වලට ලබා දී තිබූ කාලය අද (20) මධ්‍යහ්න 12න් අවසන් වුණා.\nඡන්ද විමසීම සඳහා නාම යෝජනා භාර දීමට වෙන්කර ඇති කාලය හෙට දහවල් 12ට අවසන් වීමට නියමිත බව යි මැතිවරණ කොමිසම නිවේදනය කළේ.\nපළාත් පාලන ඡන්ද විමසීමේ ඇප තැන්පත් කිරීම සඳහා දේශපාලන පක්ෂවලට සහ ස්වාධීන කණ්ඩායම්වලට අද මධ්‍යහ්න 12 දක්වා කාලය ලබා දී තිබූ අතර, පෙරටුගාමී සමාජවාදී පක්ෂය කොළඹ දිස්ත්‍රිකයේ පළාත් පාලන ආයතන 6ක් සඳහා ඇප මුදල් තැන්පත් කිරීම සිදු කෙරුණා.\nඑහි දී අදහස් දක්වමින් පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ අවධාරණය කළේ, ආණ්ඩුව විසින් විවිධ උපක්‍රම භාවිත කරමින් ඡන්ද කල් දැමීමට උත්සාහ කරන බව යි.\nඒ අනුව ඉදිරියේ දී මහජනතාවට අභියෝග 2කට මුහුණ දීමට සිදු වී ඇති බව පුබුදු ජයගොඩ සඳහන් කරනවා.\nඑනම් මැතිවරණයක් දිනා ගැනීම සහ මැතිවරණයෙන් පත් වන නියෝජිතයන්ගේ බලය සංවරණය කළ හැකි පාර්ලිමේන්තුවෙන් පරිබාහිර මහජන බලයක් ගොඩ නැඟීම යි.\nමේ අතර, නාම යෝජනා භාරදීමට වෙන්කර ඇති කාලය හෙට දහවල් 12ට අවසන් වීමට නියමිත බවයි මැතිවරණ කොමිසම නිවේදනය කළේ.",
       "URL": "https://www.hirunews.lk/325489/මහජනයාට-ඇති-ප්‍රධාන-අභියෝග-2ක්-ගැන-පුබුදු-ජයගොඩගෙන්-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=590"
}