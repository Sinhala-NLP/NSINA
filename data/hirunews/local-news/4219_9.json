{
       "Source": "hirunews",
       "Timestamp": "Tuesday, 14 November 2017 - 14:50",
       "Headline": "ලංගම බස් රථයක ගැටී කාන්තාවක් මරුට (ඡායාරූප)",
       "News Content": "අද පෙරවරුවේ අම්පාර නගරයේදී ලංගම බස් රථයකට හසුව කාන්තාවක් මියගොස් තිබෙනවා.\nඑම බස් රථයේම පැමිණි මෙම කාන්තාව සෙනරත් සෝමරතන ක්‍රීඩාංගනය අසලන් බැස ගමන් කරමින් සිටියදී ධාවනය වූ බස් රථය දෙසට වැටීම නිසා මෙම අනතුර සිදුව තිබුණා.\nබස් රථයේ රියදුරු අම්පාර පොලීසිය මගින් අත්අඩංගුවට ගෙන තිබෙනවා.\nඅනතුරින් මියගොස් ඇත්තේ උහන, මායාදුන්න ප්‍රදේශයේ පදිංචි ඩිංගිරි මැණිකේ නැමැති 69 හැවිරිදි කාන්තාවක්.\nසිද්ධිය පිළිබඳ වැඩිදුර පරීක්ෂණ අම්පාර පොලිසිය මගින් ක්‍රියාත්මකයි.\nඅම්පාර - වසන්ත චන්ද්‍රපාල",
       "URL": "https://www.hirunews.lk/176011/ලංගම-බස්-රථයක-ගැටී-කාන්තාවක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4219"
}