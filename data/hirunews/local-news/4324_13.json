{
       "Source": "hirunews",
       "Timestamp": "Wednesday, 13 September 2017 - 13:11",
       "Headline": "හෙට සිට වර්ෂාවේ තාවකාලික අඩුවීමක්",
       "News Content": "නිරිත දිග මෝසම් කාලගුණ තත්වය පැවතිය ද හෙටින් පසු වැසි තත්වයේ තාවකාලික අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත්, අද (13) පස්වරු කාලයේදී ප්‍රදේශ රැසකට ගිඟුරුම් සහිත වැසි අපේක්ෂා කරන බවයි එම දෙපාර්තමේන්තුවේ අධ්‍යක්ෂක අතුල කරුණානායක සදහන් කළේ.\nමේ අතර, පවතින අයහපත් කාලගුණ තත්වය හේතුවෙන් කෑගල්ල සහ මාතලේ යන දිස්ත්‍රික්කවලට නිකුත් කළ නායයාමේ අවදානම තවදුරටත් ක්‍රියාත්මක බව ආපදා කළමනාකරණ මධ්‍යස්ථානය කියා සිටියා.\nපෙරේදා මාවනැල්ල - අම්බුළුවාව - පහත අම්බලාව අක්කර 100 ගම්මානයේ නායයෑම සිදුවූ ස්ථානය ගොඩනැගිලි පර්යේෂණ සංවිධානයේ නිලධාරින් විසින් අද පරීක්ෂා කිරීමට නියමිතයි.\nනායයාම හේතුවෙන් අවදානම් කලාපයේ සිටි පවුල් 05 ක් තවදුරටත් ආරක්ෂිත ස්ථානවල රදවා තිබෙනවා.\nඑසේම, කළුතර ඊයේ රාත්‍රී ඇදහැළුණු අධික වර්ෂාව හේතුවෙන් කුකුළේ ගඟ ජලාශයේ වාන්දොරටුවක් අද අළුයම යළි විවෘත කර ඇති බවයි ආපදා කළමනාකරණ මධ්‍යස්ථානය කියා සිටියේ.",
       "URL": "https://www.hirunews.lk/170809/හෙට-සිට-වර්ෂාවේ-තාවකාලික-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4324"
}