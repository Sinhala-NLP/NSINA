{
       "Source": "hirunews",
       "Timestamp": "Friday, 21 July 2023 - 20:20",
       "Headline": "ජාතික රෝහලේ නිර්වින්දන ඖෂධ හිඟයක්?",
       "News Content": "නිර්වින්දන ඖෂධ හිඟය හේතුවෙන් කොළඹ ජාතික රෝහලේ රෝගීන් විශාල පිරිසකගේ සැත්කම් ප්‍රමාද වී ඇති බව සමස්ත ලංකා හෙඳ සංගමය පවසනවා.\nමේ සම්බන්ධයෙන් හිරු ප්‍රවෘත්ති අංශය කොළඹ ජාතික රෝහලේ අධ්‍යක්ෂ විශේෂඥ වෛද්‍ය කුමාර වික්‍රමසිංහගෙන් විමසීමක් සිදු කළා.\nඔහු කියා සිටියේ නිර්වින්දන ඖෂධ හිඟය හේතුවෙන් කිසිදු සැත්කම් ප්‍රමාදයක් සිදූ නොවූ බවයි.\nවෙනත් සමාගමකින් ගෙන්වන ලද නිර්වින්දන ඖෂධ තොගයක් අද (21) දිනයේ සැත්කම් සදහා භාවිතා කළ බව ද ඔහු සඳහන් කළා.\nමේ අතර, ජනමාධ්‍ය වෙත ප්‍රකාශ නිකුත් කිරීමට රාජ්‍ය නිලධාරීන්ට නීතිමය හැකියාවක් නොමැති බවට දන්වමින් සෞඛ්‍ය අමාත්‍ය ලේකම්වරයා විසින් චක්‍රලේඛනයක් නිතුක් කර තිබෙනවා.",
       "URL": "https://www.hirunews.lk/342064/ජාතික-රෝහලේ-නිර්වින්දන-ඖෂධ-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=163"
}