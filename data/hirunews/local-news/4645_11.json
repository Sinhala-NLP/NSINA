{
       "Source": "hirunews",
       "Timestamp": "Friday, 24 February 2017 - 9:31",
       "Headline": "අනියම් බිරිඳව මරා වලදමා සිමෙන්තිත් දමා සැකකරු පලා ගිහින් - සිරුර ගොඩගනී (ඡායාරූප)",
       "News Content": "විසි දෙහැවිරිදි කාන්තාවක් ඝාතනය කර නිවස තුළ වලදමා ඊට උඩින් රතු සිමෙන්ති අතුරා තිබියදී ඊයේ (23) සිරුර සොයාගත් බව හඟුරන්කෙත පොලිසිය පවසනවා.\nමෙසේ ඝාතනය කර ඇත්තේ හේවාහැට පදිංචි විසි දෙහැවිරිදි එක්දරු මවක් බවයි වාර්තාවන්නේ.\nසැකකරු 33 හැවිරිදි පියෙකු වන අතර ඔහු මෙම කාන්තාව සමඟ කලක සිට අනියම් ඇසුරක් පවත්වා තිබෙන බවත් ඔහුගේ නීත්‍යානුකූල බිරිඳ විදේශ ගත වී ඇති බවත් පොලිසිය කළ මූලික පරීක්ෂනවලදී හෙළිවී තිබෙනවා.\nමෙම ඝාතනය සිදුව ඇත්තේ ඉකුත් ජනවාරි මස 29 වැනිදා හෝ ඊට ආසන්න කාලයක බවයි පොලිසිය සඳහන් කළේ.\nනායයාමක් හේතුවෙන් ජනතාව ඉවත් කළ ප්‍රදේශයක තිබෙන පාළු නිවසකදී මෙම ඝාතනය සිදුවී ඇති අතර ඔවුන් එම නිවසේ ජීවත්ව තිබෙනවා.\nඝාතනයට ලක් වූ කාන්තාව සහ සැකකරුට දරුවෙකු ද සිටින බවයි පොලිසිය සඳහන් කළේ.\nකෙසේ වෙතත් මේවන විට සැකකරු ප්‍රදේශයෙන් පලා ගොස් ඇති බවයි වාර්තාවන්නේ.\nහඟුරන්කෙත -නීල්",
       "URL": "https://www.hirunews.lk/155322/අනියම්-බිරිඳව-මරා-වලදමා-සිමෙන්තිත්-දමා-සැකකරු-පලා-ගිහින්-සිරුර-ගොඩගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4645"
}