{
       "Source": "hirunews",
       "Timestamp": "Monday, 13 April 2020 - 21:36",
       "Headline": "මේ වසරේ ශ්‍රී ලංකාවේ ඍණ ආර්ථික වර්ධනයක් - ලෝක බැංකුව",
       "News Content": "ශ්‍රී ලංකාවේ ආර්ථිකය මේ වසර තුළ සියයට 3කින් පමණ සංකෝචනය වනු ඇති බව ලෝක බැංකුව පවසනවා.\nඑමගින් දකුණු ආසියාව සඳහා නිකුත් කළ පුරෝකථනයේ දැක්වෙන්නේ ඒ අනුව මේ වසරේ මෙරට ආර්ථිකයේ වර්ධනය සියයට ඍණ 3ක් ඍණ 0.5ත් අතර අගයක පවතිනු ඇති බවයි.\nශ්‍රී ලංකාව මේ වසරේ අපේක්ෂා කළේ සියයට 2.6ක අවම වර්ධනයක්.\nඑහෙත් කොරෝනා වෛරස් ගෝලීය වසංගතය සමඟ මෙරට ආර්ථික ක්‍රියාකාරකම් මෙන්ම සංචාරක සහ අපනයන කටයුතු ද ඇණහිට තිබෙනවා.\nඑමෙන්ම, ඇඟලූම් අපනයන ආදායම ද මේ වසරේ ජුනි කාර්තුවේදී ඩොලර් බිලියන 1.5කින් පමණ පහත වැටෙනු ඇති බව විශ්ලේෂකයන්ගේ අදහසයි.\nඇඳිරි නීතිය ඇතුළු කොරෝනා වෛරස් සීමාවන් හේතුවෙන් දේශීය පාරිභෝජනය, ආහාර - ඖෂධ වැනි මූලික ද්‍රව්‍යවලට සීමා වීම ද ආර්ථික වර්ධනය අඩාල වීමට හේතුවක්.",
       "URL": "https://www.hirunews.lk/238581/මේ-වසරේ-ශ්‍රී-ලංකාවේ-ඍණ-ආර්ථික-වර්ධනයක්-ලෝක-බැංකුව",
       "Category": "Local News",
       "Parent URL": "https://www.hirunews.lk/local-news.php?pageID=2798"
}