{
       "Source": "hirunews",
       "Timestamp": "Saturday, 02 September 2023 - 12:43",
       "Headline": "බිරිඳට පහර දුන් පොලිස් කොස්තාපල්වරයාට වැඩ වරදී",
       "News Content": "බිරිඳට මෝල් ගසකින් පහරදී තුවාල සිදුකළ පොලිස් කොස්තාපල්වරයෙකු ආරච්චිකට්ටුව පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කුරුඳුවත්ත පොලිස් ස්ථානයට අනුයුක්තව රාජකාරි කරන පොලිස් කොස්තාපල්වරයෙකු බවයි වාර්තා වෙන්නේ\nඅධික ලෙස බීමත්වමෙම පහරදීම සිදුකර ඇති අතර බිරිඳ විසින් පොලිස් කොස්තාපල් සැමියාගේ අත් පා ගැට ගසා ආරච්චිකට්ටුව පොලිසියට පැමිණ පැමිණිලි කිරීමෙන් අනතුරුව සැකකාර පොලිස් කොස්තාපල්වරයා අත්අඩංගුවට ගත් බව පොලිසිය පවසනවා.\nඑම සම්බන්ධව ඉදිරි විමර්ශන ආරච්චිකට්ටුව පොලීසිය විසින් සිදුකරන බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/346897/බිරිඳට-පහර-දුන්-පොලිස්-කොස්තාපල්වරයාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=56"
}