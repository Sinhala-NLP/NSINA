{
       "Source": "hirunews",
       "Timestamp": "Monday, 13 September 2021 - 7:35",
       "Headline": "නීතිය පාසල් විෂය නිර්දේශයට ඇතුළත් කිරීම ගැන වාර්තාව සති දෙකකින්",
       "News Content": "නීතිය විෂය, පාසල් විෂය නිර්දේශයට ඇතුලත් කිරීම සඳහා වෙන තාක්ෂණික කමිටුවේ වාර්තාව සති 2ක් ඇතුළත ඊට අදාළ අනුකාරක සභාව වෙත ලබා දීමට නියමිත යි.\nමේ බව පසුගිය දා පාර්ලිමේන්තු සංකීර්ණයේ පැවති අධ්‍යාපන අමාත්‍යංශ උපදේශක කාරක සභාවේ දී අනාවරණ වූ බවයි පාර්ලිමේන්තුවේ සන්නිවේදන දෙපාර්තමේන්තුව නිවේදනය කළේ.\nනීතිය, වෙන ම විෂයක් ලෙස නොව පුරවැසි අධ්‍යාපනය විෂයේ කොටසක් ලෙස ඇතුලත් කළ යුතු බවට ද එහි දී යෝජනා වී තිබෙනවා.\nමෙම උපදේශක කාරක සභාව අධ්‍යාපන අමාත්‍ය සභානායක දිනේෂ් ගුණවර්ධනගේ ප්‍රධානත්වයෙන් පැවති අතර, පාසල්වල පවතින විදුහල්පති පුරප්පාඩු පිරවීම සඳහා නිසි ක්‍රමවේදයක් කඩිනමින් සැකසීමේ අවශ්‍යතාව ද මෙහි දී සාකච්ඡාවට ලක් වී තිබෙනවා.",
       "URL": "https://www.hirunews.lk/282062/නීතිය-පාසල්-විෂය-නිර්දේශයට-ඇතුළත්-කිරීම-ගැන-වාර්තාව-සති-දෙකකින්",
       "Category": "Local News",
       "Parent URL": "https://www.hirunews.lk/local-news.php?pageID=1696"
}