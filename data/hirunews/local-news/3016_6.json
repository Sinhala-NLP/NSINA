{
       "Source": "hirunews",
       "Timestamp": "Friday, 06 December 2019 - 7:43",
       "Headline": "කාලගුණයෙන් රතු නිවේදනයක්",
       "News Content": "දිවයිනේ උතුරු, නැගෙනහිර, උතුරුමැද, ඌව සහ මධ්‍යම පළාත්වල වැසි තත්ත්වය අද දිනයේ තවදුරටත් වර්ධනය වන බව කාලගුණ විද්‍යා දෙපාර්තමේන්තුව පවසනවා.\nදිවයින පුරා අහස වලාකුලෙන් බරව පවතිනු ඇති.\nඑමෙන්ම, යාපනය, කිලිනොච්චිය, මුලතිව්, මන්නාරම සහ වව්නියාව දිස්ත්‍රික්කවල ඇතැම් ස්ථානවලට මිලිමීටර් 150 - 200 පමණ ඉතා තද වර්ෂාපතනයක් ඇති විය හැකියි.\nඅනුරාධපුර, පොළොන්නරුව, ති්‍රකුණාමලය, මඩකලපුව, අම්පාර, නුවරඑළිය, බදුල්ල සහ මොණරාගල යන දිස්ත්‍රික්කවල ඇතැම් ස්ථානවලට මිලිමීටර් 100 - 150 පමණ තද වර්ෂාපතනයක් ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nඊට අමතරව සබරගමුව, දකුණු සහ බස්නාහිර පළාත්වල මෙන්ම මාතලේ, පුත්තලම සහ මහනුවර දිස්ත්‍රික්කවල ඇතැම් ස්ථානවලට මිලිමීටර් 75 - 100 පමණ තරමක තද වර්ෂාපතනයක් ඇති විය හැකියි.",
       "URL": "https://www.hirunews.lk/229650/කාලගුණයෙන්-රතු-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=3016"
}