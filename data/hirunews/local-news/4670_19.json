{
       "Source": "hirunews",
       "Timestamp": "Wednesday, 08 February 2017 - 19:52",
       "Headline": "ආර්ථික අපහසුතා ඇති තරුණයින් වැරදි මග යැවූ ජාවාරමක් හෙලිවෙයි",
       "News Content": "කූට ව්‍යාපාරිකයන් පිරිසක් විසින් ආර්ථික අපහසුතා ඇති තරුණයින් කංසා වගාව සදහා යෙදවීමේ ජාවාරමක් තණමල්විල ප්‍රදේශය ආශ්‍රිතව ක්‍රියාත්මක වනවා.\nහිරු සී.අයි.ඒ  කළ මුලික විමර්ශනයේදී හෙළිවුණේ තණමල්විල කුඩාඔය වනගත ප්‍රදේශයේ ඉඩම් රැසක් ඒ සදහා අදාල ව්‍යාපාරිකයින් තරුණයන්ට ලබාදී ඇති බවයි.\nජාවාරම්කරුවන් කොළඹට රැගෙනඒම සදහා කංසා තොගයක් සුදානම් කර ඇති බව තහවුරු කරගත් කොළඹ සුරාබදු විශේෂ වැටලීම් ඒකකය උපාය දුතයින් යොදවමින් එම කංසා තොගය මිලදී ගැනීමට සුක්ෂම සැලැස්මක් සකස් කළා.\nඅදාල ගණුදෙනුව සදහා  බව පවසමින් කංසා ජාවාරම්කරුවන් කුඩාඔය ප්‍රදේශයට ගෙන්වා ගත්තේ ඒ අනුවයි.\nඅවසන් මොහොතේ නිලධාරින් පිළිබද සැකසිතූ ජාවාරමේ ප්‍රධාන සැකකරු පළායාමට සැරෙසෙද්දී ඔහුව දැඩි පරිශ්‍රමයකින් අත්අඩංගුවට ගැනීමට නිලධාරීන් සමත් වුණා.\nවැටලීමේදී කොළඹට රැගෙන ඒම සදහා සකස්කර තිබු කිලෝග්‍රෑම් 10 කට අධික කංසා තොගයක් නිලධාරින් භාරයට ගැනුනා.\nඅත්අඩංගුවටගත් සැකකරු ඉදිරිපත් කෙරුණේ වැල්ලවාය මහේස්ත්‍රාත් අධිකරණයටයි.\nඑහිදී වැල්ලවාය මහේස්ත්‍රාත් කේසර සමරදිවාකර මහතා නියෝග කළේ අදාළ සැකකරු මේ මස 17 වැනි දින දක්වා රක්ෂිත බන්ධනාගාරගත කරන ලෙසයි.",
       "URL": "https://www.hirunews.lk/154009/ආර්ථික-අපහසුතා-ඇති-තරුණයින්-වැරදි-මග-යැවූ-ජාවාරමක්-හෙලිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4670"
}