{
       "Source": "hirunews",
       "Timestamp": "Monday, 03 July 2023 - 11:32",
       "Headline": "රුපියල් කෝටියක කේරළ ගංජා සමඟ දෙදෙනෙක් අත්අඩංගුවට",
       "News Content": "මන්නාරම පොලිසිය විසින් මන්නාරම - පල්ලමඩු පාරේදී රුපියල් කෝටියක් පමණ වටිනා කේරළ ගංජා කිලෝග්‍රෑම් 86ක් සමඟ පුද්ගලයින් දෙදෙනෙකු ඊයේ (02) අත්අඩංගුවට ගෙන තිබෙනවා.\nමන්නාරම පොලිසියේ අපරාධ විමර්ශන අංශයට ලැබුණු රහසිගත තොරතුරකට අනුව මග රැක සිටි පොලිස් නිලධාරීන් පිරිසක් අදාළ පුද්ගලයින් දෙදෙනා අත්අඩංගුවට ගෙන පරීක්ෂා කිරීමේදී කිලෝ ග්‍රෑම් දෙක බැගින් අසුරණ ලද කේරළ ගංජා පැකට් තොගය හමු වී ඇති බව පොලිසිය පවසනවා.\nසැකකරුවන් වෙනත් පුද්ගලයකුට අලෙවි කිරීම සඳහා මෙම කේරළ ගංජා තොගය රැගෙන යමින් සිටියදී පොලිසිය විසින් අත්අඩංගුවට ගත් බවයි වාර්තා වන්නේ.\nඅත්අඩංගුවට ගත් පුද්ගලයින් මන්නාරම පේසාලේ සහ මුලතිව් පුදුකුඩිරිප්පු ප්‍රදේශවලට අයත් 35 හැවිරිදි පුද්ගලයින් දෙදෙනෙක්.\nසැකකරුවන් දෙදෙනා මන්නාරම අධිකරණයට ඉදිරිපත් කිරීමට පියවර ගෙන තිබෙනවා.",
       "URL": "https://www.hirunews.lk/339836/රුපියල්-කෝටියක-කේරළ-ගංජා-සමඟ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=217"
}