{
       "Source": "hirunews",
       "Timestamp": "Friday, 09 December 2022 - 12:01",
       "Headline": "ජනපති කාර්‍යාලට අඩියකට වඩා උස මෙට්ටයක් ගෙනත් (වීඩියෝ)",
       "News Content": "ඉකුත් ජූලි මස 11 වැනිදා පාර්ලිමේන්තුව විසින් ඇනවුම් නොකරන ලද භාණ්ඩ කිහිපයක් පාර්ලිමේන්තුවට ගෙනැවිත් ඇති බවත්, ඒ භාණ්ඩ සඳහා පෞද්ගලික ආයතනයකින් මුදල් ගෙවා ඇති බවත්, එලෙස ගෙනා භාණ්ඩ අතර අඩියක උසින් ‍යුතු සුපිරි මෙට්ටයක් ඇති බවත් බවත් පාර්ලිමේන්තු මන්ත්‍රී බුද්ධික පතිරණ ප්‍රකාශ කරනවා.\nඅද (09) පාර්ලිමේන්තුවේ දී ඒ බව ප්‍රකාශ කළ මන්ත්‍රීවරයා කියා සිටියේ, අදාල භාණ්ඩ සඳහා අවශ්‍ය ලියකියවිලිවලට අත්සන් තබා ඇත්තේ ජනාධිපතිවරයාගේ පාර්ලිමේන්තු ලේකම්වරයා බවත්, එම මෙට්ටය ගෙනැවිත් ඇත්තේ ජනාධිපති කාර්‍යාලයට බවත් මන්ත්‍රීවරයා හෙළිදරව් කළා.\nමේ බව හෙළි කළ මන්ත්‍රීවරයා වැඩිදුරටත් කියා සිටියේ, අදාල භාණඩවලට මුදල් ගෙවූ පෞද්ගලික ආයතනය විසින් ම ජනාධිපතිවරයාගේ දිවුරුම් දීමේ උත්සවයට අදාල බිල්පත් ගෙවා ඇත්තේ අදාල ආයතනය විසින් බවයි.\nඑබැවින් ඒ සඳහා පරීක්ෂණයක් පවත්වන ලෙසත් මන්ත්‍රීවරයා පාර්ලිමේන්තු මහ ලේකම්වරයාගෙන් ඉල්ලා සිටියා.\nමේ අතර පාර්ලිමේන්තු මන්ත්‍රී හේෂා විතානගේ පාර්ලිමේන්තුවට පවසා සිටියේ හම්බේගමුව ප්‍රදේශයේ අක්කර 20ක භූමි ප්‍රමාණයක් උක්ත සිද්ධියට අදාල සමාගමට පවරා ඇති බවයි.",
       "URL": "https://www.hirunews.lk/322277/ජනපති-කාර්‍යාලට-අඩියකට-වඩා-උස-මෙට්ටයක්-ගෙනත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=678"
}