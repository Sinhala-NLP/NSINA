{
       "Source": "hirunews",
       "Timestamp": "Monday, 15 August 2022 - 18:42",
       "Headline": "උතුරේ කාන්තාවකට ඉන්දීය පුරවැසිභාවය",
       "News Content": "උතුරේ කාන්තාවකට ඉන්දීය පුරවැසිභාවය ලබා දී එම කාන්තාවට ඉන්දීය ජාතිකයෙකු ලෙස සලකා ගමන් බලපත්‍රයක් නිකුත් කරණ ලෙස තමිල්නාඩු මහාධිකරණය විසින් තීන්දුවක් ලබා දී තිබෙනවා.\nඑම කාන්තාවගේ දෙමව්පියන් උතුරේ සිට යුද සමයේදී ඉන්දියාවට පලා ගොස් ඇති අතර එහිදී එම\nදෙමව්පියන්ට දාව උපත ලද දියණියටයි මෙසේ ඉන්දීය පුරවැසිභාවය හිමිව තිබෙන්නේ.\nඇය මුලින්ම තමන්ට ඉන්දීය පුරවැසිභාවය ලබා දෙන ලෙස ඉල්ලීමක් කොට ඇතත් ඊට ඉන්දීය බලධාරීන්ගෙන් කිසිදු ප්‍රතිචාරයක් නොලැබුනු පසුව ඇය ඉන්දියාවේ තමිල්නාඩු මහාධිකරණයේ නඩුවක් ගොණු කිරීමෙන් පසුව පැවති නඩු විභාගයේදී ඇයට ඉන්දීය පුරවැසිභාවය හිමි වී තිබෙනවා.\nකන්දයීයා නාලනී නැමති මෙම කාන්තාව 1986 අප්‍රේල් 21 වන දින මණ්ඩපම් කඳවුරේ උපත ලද ඇය මේ වන විට විවාහ වී දරුවන් දෙදෙනෙකු සිටින බව ඇය විසින් අධිකරණයට පෙන්වා දී ඇති බව සඳහන් වනවා.",
       "URL": "https://www.hirunews.lk/312846/උතුරේ-කාන්තාවකට-ඉන්දීය-පුරවැසිභාවය",
       "Category": "Local News",
       "Parent URL": "https://www.hirunews.lk/local-news.php?pageID=938"
}