{
       "Source": "hirunews",
       "Timestamp": "Wednesday, 14 December 2016 - 7:45",
       "Headline": "සප්ත කන්‍යා කඳුවැටියේ අතරමංවූ පස්දෙනා සොයා ගැනේ",
       "News Content": "සප්තකන්‍යා කඳු වැටියේ අලි බැලීමට ගොස් අතරමංවූ පස්දෙනා මේ වන විට සොයාගෙන තිබෙනවා.\nමෙහෙයුමේ නිරතව සිටි පොලිස් විශේෂ කාර්ය බලකා කණ්ඩායම විසින් මොවුන් සොයා ගත් බවයි යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනවිරත්න හිරු ප්‍රවෘත්ති අංශයට සඳහන් කළේ.\nඊයේ පස්වරුවේ මොවුන් සිටින ස්ථානය ගුවන් හමුදාව විසින් සොයා ගනු ලැබුවේ බෙල් 412 වර්ගයේ යානයෙන් මෙහෙයුම් දියත් කිරීමෙන් අනතුරුවයි.\nලක්ෂපාන වතු යායේ කළමනාකරුගේ පුත්‍රයා, ඔහුගේ මිතුරෙකු සහ තරුණියන් දෙදෙනෙකු සමඟ ඔවුන්ට සහයට පැමිණි පුද්ගලයෙකු සප්තකන්‍යා කඳුවැටියේ සැරි සරන අලි නැරඹීමට ගොස් අතරමංවූයේ පෙරේදා දිනයේයි.",
       "URL": "https://www.hirunews.lk/149644/සප්ත-කන්‍යා-කඳුවැටියේ-අතරමංවූ-පස්දෙනා-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4755"
}