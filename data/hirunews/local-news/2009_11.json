{
       "Source": "hirunews",
       "Timestamp": "Monday, 19 April 2021 - 20:27",
       "Headline": "අලුත් අවුරුද්දේ රාජකාරී ඇරඹූ ජනපති සහ අගමැති (වීඩියෝ)",
       "News Content": "උදා වූ සිංහල දෙමළ අලුත් අවුරුද්දේ රාජකාරී අරඹමින් ජනාධිපති ගෝඨාභය රාජපක්ෂ මහතා අද මැති ඇමතිවරුන් සහ සිය කාර්යය\nමණ්ඩලය හමුවුණා.\nඅග්‍රාමාත්‍ය මහින්ද රාජපක්ෂ මහතා ද අරලියගහ මන්දිරයේදී අලුත් අවුරුද්දේ වැඩකටයුතු ආරම්භ කළා.\nඋදා වූ සිංහල දෙමළ අලුත් අවුරුද්දේ රැකී රක්ෂා සඳහා පිටත්ව යාමේ නැකත අද පෙරවරුවේ යෙදී තිබුණා.\nඒ, අනුව, නව වසරේ රාජකාරී කටයුතු ආරම්භ කරමින් ජනාධිපති ගෝඨාභය රාජපක්ෂ මහතා අද පෙරවරුවේ ජනාධිපති කාර්යාලයේ දී මැති ඇමතිවරුන් සහ\nසිය කාර්ය මණ්ඩලය හමුවුණා.\nමෙහිදි ජනාධිපතිවරයා අවධාරණය කළේ, අභියෝග ජය ගනිමින් ජනතා අපේක්ෂා සාක්ෂාත් කර ගැනීමට සුබවාදී ආකල්පයෙන්, අධිෂ්ඨානයෙන්, කැපවීමෙන් ක්‍රියාකළ යුතු බවයි.\nමැති ඇමතිවරුන්ට සහ කාර්ය මණ්ඩලයට අලුත් අවුරුද්ද වෙනුවෙන් සුබ පැතුම් එක්කළ ජනාධිපතිවරයා අනතුරුව ඔවුන් සමඟ සුහද කතාබහක ද නිරත වුණා.",
       "URL": "https://www.hirunews.lk/268923/අලුත්-අවුරුද්දේ-රාජකාරී-ඇරඹූ-ජනපති-සහ-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2009"
}