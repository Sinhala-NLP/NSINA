{
       "Source": "hirunews",
       "Timestamp": "Friday, 02 December 2022 - 21:55",
       "Headline": "මහ නගර සභාව ගිල ගන්නා අලි ජීවිත (වීඩියෝ)",
       "News Content": "පො‍‍‍‍‍ළොන්නරුව මහ නගර සභාව මගින් ගල්ලෑල්ල ප්‍රදේ‍ශයේ අක්‍රමවත් ලෙස පවත්වාගෙන යන ක‍සළ අංගනයක් නිසා ප්‍රදේශයේ වනඅලින්ට දැඩි ජීවිත තර්ජනයක් එල්ල වී තිබෙනවා.\nප්‍රදේශවාසීන් පෙන්වා දෙන්නේ පොලිතින් සහ ප්ලාස්ටික් ආහාරයට ගැනීමෙන් වන අලින් ජීවිතක්‍ෂයට පත්වීමේ අවස්ථා ද වාර්තාවන බවයි.\nපොළොන්නරුව මහ නගර සභාව මගින් මෙම කස‍ළ අංගනය පවත්වාගෙන යන්නේ ගල්ලෑල්ල - කුසුම්ගම ප්‍රදේ‍ශයේයි.\nකසළ ප්‍රතිචක්‍රීකරණය කිරීමේ අරමු‍ණින් වසර 5ක කාලයක් තිස්සේ පොළොන්නරුව, කදුරුවෙල නගර සහ ඒ ආශ්‍රිත ප්‍රදේ‍ශවලින් එක්රැස්වන කසළ මෙම අංගනය වෙත ගෙනැවිත් දමනවා.\nඑමෙන්ම රුපියල් කෝටි ගණනක මුදලක් වැය කර කසළ ප්‍රතිචක්‍රීකරණය කිරීම වෙනුවෙන් යන්ත්‍රසූත්‍ර ස්ථාපිත කර ඇතත් මෙහි කිසිදු කසළ ප්‍රතිචක්‍රීකරණයක් සිදු\nනොවන අතර සිදුවන්නේ කසළ බැහැර කිරීමක් පමණයි.\nනිවෙස් සහ වෙළඳසැල්වලින් බැහැර කෙරෙන කසළ වෙන් වෙන් වශයෙන් මහ නගර සභාවේ ට්‍රැක්ටර් රථ වෙත භාර දුන්නද ඒවා මෙම කසළ අංගනයේ එකම\nස්ථානයක් වෙත බැහැර කර ඇත්තේ මෙලෙසින්.\nජල ගැලුම් නිම්න ජාතික උද්‍යානයට මායිම්ව පිහිටා ඇති මෙම කසළ අංගනයේ කසළ ආහාරයට ගැනීම සඳහා නිරන්තරයෙන් වන අලි මෙම ස්‍ථානයට පැමිණෙනවා.\nකසළ අංගනය වටා විදුලි වැටක් ඉදිකර ඇතත් එය මේ වන විට පවතින්නේ අක්‍රිය තත්ත්වයේයි.\nනිසි ප්‍රතිචක්‍රීකරණයකට ලක් නොවී පවතින පොලිතින් සහ ප්ලාස්ටික් වන අලින් විසින් රිසි සේ ආහාරයට ගන්නේ මෙලෙසින්.\nඒ හරහා වන අලින්ට එල්ල වී ඇත්තේ දැඩි ජීවිත තර්ජනයක්.\nමෙවැනි ගැටලු පිළිබඳව කොතෙක් පෙන්වා දුන්නද ඒවාට කිසි දිනක විසඳුම් නොලැබීමෙන් ජීවිතවලින් වන්දි ගෙවන්නට සිදුව ඇත්තේ මෙම අහිංසක වන සතුන්ටයි.\nනමුත් මෙම පාරිසරික විනාශයන් නිසා මිනිසුන්ටද ජීවිතවලින් වන්දි ගෙවීමට සිදුවන කාලය බොහෝ දුර නොවනු ඇති.",
       "URL": "https://www.hirunews.lk/321825/මහ-නගර-සභාව-ගිල-ගන්නා-අලි-ජීවිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=692"
}