{
       "Source": "hirunews",
       "Timestamp": "Tuesday, 21 February 2023 - 8:05",
       "Headline": "රජයේ සේවකයන්ට දීමනාවක්",
       "News Content": "මේ වසර අවසන් වන විට රජයේ සේවකයින්ට කිසියම් දීමනාවක් ලබා දීම කටයුතු කරන බව කෘෂිකර්ම අමාත්‍ය මහින්ද අමරවීර පවසනවා.\nගන්නෝරුව ජාතික කෘෂිකර්ම තොරතුරු හා සන්නිවේදන මධ්‍යස්ථානයේ ඊයේ (20) පැවති වැඩසටහනකින් අනතුරුව මාධ්‍ය වෙත අදහස් දක්වමිනු යි ඔහු මේ බව සඳහන් කළේ.\nමේ අතර, වැටුප් රහිත නිවාඩු ලබා මෙවර පුංචි ඡන්දයට ඉදිරිපත්ව සිටින රාජ්‍ය සේවකයන්ට ඡන්දය කල්යාම නිසා මාස තුනක් යනතුරු වැටුප් නොලැබීමේ අවධානමක් මතුවී තිබෙනවා.\nඒ, රාජ්‍ය පරිපාලන අමාත්‍යංශය විසින් නිකුත් කළ චක්‍රලේඛයකට අනුවයි.\nඡන්දය කල්ගිය හොත් නාම යෝජනා බාරදුන් දිනයේ සිට මාස තුනක් ගතවන තෙක් එම අපේක්ෂකයා වැටුප් රහිත නිවාඩු ලබා සිටිය යුතු බවද එහි සඳහන්.\nකෙසේ වෙතත් ඒ පිළිබඳව සංශෝධනයක් සිදුකර අග්‍රාමාත්‍යවරයා සමඟ සාකච්ඡා කොට එය වෙනස් කිරීමට කටයුතු කරන බවයි රාජ්‍ය පරිපාලන අමාත්‍යාංශයේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශට සඳහන් කළේ.\nපසු ව එය අමාත්‍ය මණ්ඩලය හමුවට ඉදිරිපත් කරන බව ද එම ප්‍රකාශකයා වැඩිදුරටත් කියා සිටියා.",
       "URL": "https://www.hirunews.lk/327919/රජයේ-සේවකයන්ට-දීමනාවක්",
       "Category": "Local News",
       "Parent URL": "https://www.hirunews.lk/local-news.php?pageID=523"
}