{
       "Source": "hirunews",
       "Timestamp": "Thursday, 02 June 2022 - 17:38",
       "Headline": "මහින්ද කහඳගම CID අත්අඩංගුවට (වීඩියෝ)",
       "News Content": "මැයි මස 9 වනදා ඇති වූ ප්‍රචන්ඩකාරි සිදුවීමට අදාළ නඩුවේ සැකකරුවෙකු ලෙස නම් කර සිටි කොළඹ නාගරික මන්ත්‍රී මහින්ද කහඳගම අද අපරාධ පරීක්ෂණ දෙපාර්තමේන්තුවට භාරවීමෙන් පසු අත්අඩංගුවට ගැණුනා.\nහිටපු අමාත්‍ය ජොන්ස්ටන් ප්‍රනාන්දු සහ නාගරික මන්ත්‍රී මහින්ද කහඳගම මෙම නඩුවේ සැකකරුවෙකු ලෙස නම් කරන බවයි අපරාධ පරීක්ෂණ දෙපාර්තමේන්තුව වෙනුවෙන් පෙනී සිටි අතිරේක සොලිසිටර් ජෙනරාල් අයේෂා ජිනසේන ඊයේ අධිකරණයට දන්වා සිටියේ.\nමේ අතර, රඹුක්කන වෙඩි තැබීමේ සිද්ධියට අදාළව අභියාචනාධිකරණය විසින් පොලිස්පතිවරයාට සහ අපරාධ පරීක්ෂණ දෙපාර්තමේන්තුවේ අධ්‍යක්ෂකවරයාට නොතීසි නිකුත් කර තිබෙනවා.\nඒ සිද්ධියට අදාළව දැනට රක්ෂිත බන්ධනාගාර ගත කර සිටින කෑගල්ල ජ්‍යෙෂ්ඨ පොලිස් අධිකාරී කේ. බී. කීර්තිරත්න ඇතුළු නිලධාරීන් 4 දෙනෙකු විසින් අභියාචනාධිකරණයේ ගොනුකර ඇති රීට් පෙත්සමක් අද කැඳවූ අවස්ථාවේදීයි.\nතමන් අත්අඩංගුවට ගැනීමට කෑගල්ල මහේස්ත්‍රාත් අධිකරණය විසින් ලබාදී ඇති නියෝගය බල රහිත කරන ලෙස ඉල්ලමිනුයි ඔවුන් මෙම පෙත්සම ගොනුකර ඇත්තේ.",
       "URL": "https://www.hirunews.lk/306038/මහින්ද-කහඳගම-cid-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1123"
}