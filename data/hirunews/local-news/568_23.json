{
       "Source": "hirunews",
       "Timestamp": "Tuesday, 31 January 2023 - 11:02",
       "Headline": "සැමියාගේ විශ්‍රාම වැටුප ඉල්ලා අබාධිත රණවිරු බිරිඳක් නිහඬ විරෝධයක (ඡායාරූප)",
       "News Content": "වසර 22ක පූර්ණ සේවා කාලයකින් පසුව විශ්‍රාම ලබා සිටියදී මිය ගිය තම රණවිරු සැමියාගේ විශ්‍රාම වැටුප මාස 07කට ආසන්න කාලයක් ගතවුව ද මෙතෙක් තමන්ට නො ලැබීම පිළිබඳ පවසමින් රණවිරු බිරිඳක් නිහඬ විරෝධතාවක නිරත වී තිබෙනවා.\nමෙම කාන්තාව පාදයක් ද අහිමි ව රෝගී තත්ත්වයෙන් පසුවන බව ද වාර්තා වනවා.\nඉපලෝගම රණජයපුර රණවිරු ගම්මානයේ දී ඇය විරෝධතාවයේ නිරත වී ඇති අතර, තම සැමියාගේ විශ්‍රාම වැටුප කඩිනමින් ලබා දෙන ලෙස යි ඇය ඉල්ලා සිටින්නේ.\nමිය ගිය මෙම රණවිරුවා යුධ හමුදා ලාන්ස් කෝප්‍රල්වරයකු වන අතර, ඔහුගේ අබාධිත බිරිඳ ඉපලෝගම රණජයපුර රණවිරු ගම්මානයේ පදිංචි ගම්මානයේ පදිංචි ආර්.කේ.පී.විමලාවතී නමැති 57 හැවිරිදි කාන්තාවක්\nඑම රණවිරුවා ජීවත් ව සිටි සමයේ පටන් එම නිවසේ ආදරයෙන් ඇති දැඩි කළ බිංදු නමැති සුරතල් සුනඛයා ද ඇය සමඟ එම නිහඩ විරෝධතාවයට එක්ව සිටීම ද විශේෂත්වයක්.\nවසර 22ක යුද හමුදා පූර්ණ සේවා කාලය තුළ මෙඅ රණවිරුවා පුර්ණභූමි පදක්කම, උතුරු නැගෙනහිර සංග්‍රාමික පදක්කම, රිවිරැස මෙහෙයුම් පදක්කම, 50 වන නිදහස් ස්වර්ණ ජයන්ති පදක්කම, 50 වන යුද්ධ හමුදා සංවත්සර පදක්කම, නැගෙනහිර මානුෂිය මෙහෙයුම් පදක්කම හා උතුරු මානුෂීය මෙහෙයුම් පදක්කම ආදී පදක්කම්වලින් ද පිදුම් ලබා ඇති බව යි ඔහුගේ බිරිඳ පවසන්නේ.",
       "URL": "https://www.hirunews.lk/326294/සැමියාගේ-විශ්‍රාම-වැටුප-ඉල්ලා-අබාධිත-රණවිරු-බිරිඳක්-නිහඬ-විරෝධයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=568"
}