{
       "Source": "hirunews",
       "Timestamp": "Saturday, 09 April 2022 - 7:19",
       "Headline": "පූඪළුඔය - වටගොඩ නිවසක දී කාන්තාවක් ඝාතනය කෙරේ (වීඩියෝ සහ ඡායාරූප)",
       "News Content": "තලවකැලේ පොලිස් වසමේ වටගොඩ ප්‍රදේශයේ නිවසක කාන්තාවක් ගෙල සිර කර ඝාතනය කර ඇති බවට ලද තොරතුරක් මත තලවකැලේ පොලීසිය විමර්ශන ආරම්භ කර තිබෙනවා.\nමෙලෙස ඝාතනයට ලක්ව ඇත්තේ, වයස අවුරුදු 84 ක් වන පූඩළුඔය - වටගොඩ ප්‍රදේශයේ පදිංචිකාරිනියක්.\nමරණකාරිය නිවසේ තනිව රැඳී සිටියදී ඇයගේ කට රෙදි පටියකින් ගැට ගසා ගෙල ද රෙදි පටියකින් සිරකොට ඝාතනය කර තිබෙනවා.\nඇයගේ කන පැළඳි කරාබු ජෝඩුව ද ඝාතකයා විසින් කොල්ලා කා ඇති බවයි පොලිස් විමර්ශනවල දී හෙළි වී ඇත්තේ.\nසිද්ධිය සම්බන්ධයෙන් තලවකැලේ පොලීසිය විමර්ශන ආරම්භ කර තිබෙනවා.\nමේ අතර යාපනය - උදයපුරම් ප්‍රදේශයේ අතුරුදන්වූ කාන්තාවක් පහරදීමකින් ජීවිතක්ෂයට පත්ව ඇති බව අනාවරණ වී තිබෙනවා.\nසිද්ධිය සම්බන්ධයෙන් තුන්දෙනෙකු අත්අඩංගුවට ගෙන ඇති අතර, ඇතිවූ ආරවුලක් මත අදාළ කාන්තාව ඝාතනය කර ඇති බවයි විමර්ශනවල දී හෙළිවී ඇත්තේ.\nමියගිය කාන්තාවගේ සිරුර සහ ඇය පැමිණි යතුරුපැදිය ද මනියම්තෝට්ටම් ප්‍රදේශයේ ගෙවත්තක වළ දමා තිබියදී සොයාගැනීමට පොලිසිය සමත් වී තිබෙනවා.",
       "URL": "https://www.hirunews.lk/301527/පූඪළුඔය-වටගොඩ-නිවසක-දී-කාන්තාවක්-ඝාතනය-කෙරේ-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1241"
}