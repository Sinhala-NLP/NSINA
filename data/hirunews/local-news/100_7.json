{
       "Source": "hirunews",
       "Timestamp": "Monday, 14 August 2023 - 9:41",
       "Headline": "පාකිස්ථානයේ නිදහස් දිනය අදයි",
       "News Content": "පාකිස්ථානයේ නිදහස් දිනය අදට (14) යෙදී තිබෙනවා.\nඒ නිමිත්තෙන් රට පුරා විවිධ උත්සව සංවිධාන කර ඇති බවයි විදෙස් වාර්තා සඳහන් කළේ.\nප්‍රධාන නිදහස් උත්සවය ඉස්ලාමාබද් අගනුවර සංවිධාන කර තිබෙනවා.\n1947 වසරේදී බ්‍රිතාන්‍ය පාලනයෙන් දකුණු ආසියාවේ වයඹ ප්‍රදේශයෙහි නිදහස් මුස්ලිම් රාජ්‍යයක් ස්ථාපිත කිරීමේ අරමුණ සහිතව පැන නැගුණු පාකිස්ථාන නිදහස් ව්‍යාපාරය හේතුවෙන් පාකිස්ථානය බිහිවුණා.\nඑහි නායකත්වය දරනු ලැබුවේ පාකිස්ථානයේ පියා ලෙස සැළකෙන සමස්ත ඉන්දියා මුස්ලිම් ලීගයේ නායක මොහොමඩ් අලි ජින්නා විසින්.\nදිගු කළක පාලනයෙන් පසු බ්‍රිතාන්‍යයන් ඉන්දියාවට නිදහස ලබාදීමේ දී ජාතීන් දෙක අතර ඇතිවූ බෙදීම පාකිස්ථානය බිහිවීමට මුල්වූ අතර, ඉන්දියාව හෙට සිය නිදහස් දිනය සැමරීමට නියමිතයි.",
       "URL": "https://www.hirunews.lk/344758/පාකිස්ථානයේ-නිදහස්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=100"
}