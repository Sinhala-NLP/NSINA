{
       "Source": "hirunews",
       "Timestamp": "Wednesday, 24 November 2021 - 13:39",
       "Headline": "කින්නියා පාලම් පාරුවේ ක්‍රියාකරුවන් තිදෙනෙකු පොලිස් අත්අඩංගුවට",
       "News Content": "ත්‍රිකුණාමලය - කින්නියා කලපුවේ පාලම් පාරුවක් පෙරළී හයදෙනෙකු ජීවිතක්ෂයට පත්වීමේ සිද්ධිය සම්බන්ධයෙන් පාලම් පාරුවේ හිමිකරු ඇතුළු පුද්ගලයන් 3 දෙනෙකු අත්අඩංගුවට ගෙන තිබෙනවා.\nඅනෙක් අත්අඩංගුවට ගත් පුද්ගලයින් දෙදෙනා පාලම් පාරුවේ ක්‍රියාකරුවන් බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියේ.\nදෙදෙනෙකු ත්‍රිකුණාමලය පොලීසියට සහ සෙසු පුද්ගලයා කින්නියා පොලීසියට භාර වීමෙන් අනතුරුවයි මෙලෙස අත්අඩංගුවට ගෙන ඇත්තේ.",
       "URL": "https://www.hirunews.lk/289016/කින්නියා-පාලම්-පාරුවේ-ක්‍රියාකරුවන්-තිදෙනෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1540"
}