{
       "Source": "hirunews",
       "Timestamp": "Monday, 13 June 2016 - 9:56",
       "Headline": "UPDATE:තැපැල් සේවක අතිකාල වර්ජනය නිසා පිට පළාත්වලට ලිපි බෙදීම අඩාලයි",
       "News Content": "තැපැල් සේවකයින් ආරම්භ කර ඇති වෘත්තීය ක්‍රියාමාර්ගය හේතුවෙන් පිට පළාත්වලට ලිපි බෙදාහැරීම සියයට 90කින් පමණ අඩාල වී ඇති බව  තැපැල් සේවා ඒකාබද්ධ වෘත්තිය සමිති පෙරමුණ පවසනවා.\nඊයේ මධ්‍යම රාත්‍රියේ සිට තැපැල් සේවකයින් සිය අතිකාල සේවයෙන් ඉවත්වීමේ වෘත්තීය ක්‍රියාමාර්ගයකට එළඹුණේ වැටුප්  විෂමතා ඉවත් කිරීම ඇතුලූ ඉල්ලීම් 14 ක් මුල් කරගනිමින්.\nමේ සම්බන්ධයෙන් හිරු ප්‍රවෘත්ති අංශය තැපැල්පති රෝහණ අබේරත්නගෙන් විමසීමක් කළා.\nමෙම වෘත්තිය ක්‍රියාමාර්ගය නිසා ලිපි බෙදාහැරීමේ කටයුතුවලට බාධාවක් එල්ලවී ඇති බව ඔහු සඳහන් කළා.",
       "URL": "https://www.hirunews.lk/135406/updateතැපැල්-සේවක-අතිකාල-වර්ජනය-නිසා-පිට-පළාත්වලට-ලිපි-බෙදීම-අඩාලයි",
       "Category": "Local News",
       "Parent URL": "https://www.hirunews.lk/local-news.php?pageID=5008"
}