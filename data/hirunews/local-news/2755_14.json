{
       "Source": "hirunews",
       "Timestamp": "Monday, 04 May 2020 - 10:37",
       "Headline": "සති 9 කට පසු ඉතාලි වැසියන්ට ඥාතීන් බැලීමට අවස්ථාව",
       "News Content": "කොරෝනා වෛරසයෙන් යුරෝපයේ දැඩි බලපෑමකට ලක්ව තිබූ ඉතාලියේ සති 9 කට පසු අද පළමුවරට එරට වැසියන්ට තම ඥාතීන් බැලීමට නිදහස හිමිව තිබෙනවා.\nවිදෙස් වාර්තා සඳහන් කළේ එරට පිරිමි පුද්ගලයන්ගේ සියයට 72ක පිරිසක් එනම් මිලියන හතරක ජනතාවක් අද සිට යළි තම වැඩබිම් වෙත පැමිණෙනු ඇති බවයි.\nඑමෙන්ම අවන්හල් ද ආහාර රැගෙන යාම සඳහා පමණක් යළි විවෘත කෙරෙන බවයි වාර්තාවන්නේ.\nකෙසේ වෙතත් තැබෑරුම් සහ අයිස්ක්‍රීම් වෙළඳසැල් තවදුරටත් වසා තැබෙන අතර, පොදු ප්‍රවාහනයේදී සියලුදෙනාට මුඛ ආවරණ පළඳින ලෙසයි එරට සෞඛ්‍ය අංශ උපදෙස් දී ඇත්තේ.\nඉතාලිය එවැනි පියවරක් ගෙන ඇත්තේ එරටින් කොරෝනා ආසාදිතයන් දෙලක්ෂ 10,717ක් සහ මරණ 28,884ක් වාර්තාවන පසුබිමකයි.",
       "URL": "https://www.hirunews.lk/240021/සති-9-කට-පසු-ඉතාලි-වැසියන්ට-ඥාතීන්-බැලීමට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=2755"
}