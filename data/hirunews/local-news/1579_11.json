{
       "Source": "hirunews",
       "Timestamp": "Sunday, 07 November 2021 - 7:47",
       "Headline": "මුතුරාජවෙල සත්‍යග්‍රහය තුන්වන දිනටත්",
       "News Content": "මුතුරාජවෙල තෙත්බිම් කලාපයේ ඉඩම් හෙක්ටයාර 3,863 ක් නාගරික සංවර්ධන අධිකාරියට පවරා ගැනීමට අදාළව නිකුත් කළ ගැසට් නිවේදනයට විරෝධය පළ කරමින් කඳාන නගරයේ ආරම්භ කළ සත්‍යග්‍රහය අද 03 වන දිනටත් ක්‍රියාත්මකයි.\nඅදාළ ගැසට් නිවේදනය හරහා සිය නිවාස අහිමිවීමේ අවදානමකට ලක්ව ඇති බව සත්‍යග්‍රහයට එක්වූවන් ප්‍රකාශ කළා.\nකෙසේ වෙතත්, නාගරික සංවර්ධන රාජ්‍ය අමාත්‍ය නාලක ගොඩහේවා ප්‍රකාශ කළේ ගැසට් නිවේදනයට අදාළ භූමි ප්‍රදේශය තුළ ඇති කිසිදු නිවසක් ඉවත් කිරීමට කටයුතු නොකරන බවයි.\nමේ අතර මුතුරාජවෙල තෙත්බිම් කලාපයේ ඉඩම් හෙක්ටයාර 3,863ක් නාගරික සංවර්ධන අධිකාරියට පවරා ගැනීමට අදාළව නිකුත් කළ ගැසට් නිවේදනයට එරෙහිව අගරදගුරු අති උතුම් මැල්කම් කාදිනල් රංජිත් හිමිපාණන් ද ශ්‍රේෂ්ඨාධිකරණය හමුවේ පෙත්සමක් ගොනුකළා.\nඋන්වහන්සේ එමගින් ඉල්ලා තිබුණේ අදාළ ගැසට් නිවේදනය බල රහිත කරන රීට් ආඥාවක් නිකුත් කරන ලෙසයි.",
       "URL": "https://www.hirunews.lk/287233/මුතුරාජවෙල-සත්‍යග්‍රහය-තුන්වන-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=1579"
}