{
       "Source": "hirunews",
       "Timestamp": "Wednesday, 23 December 2015 - 11:45",
       "Headline": "නාලක ගොඩහේවාට අදත් ඇප නෑ",
       "News Content": "විනිමය හා සුරැකුම්පත් කොමිසමේ හිටපු සභාපති ආචාර්ය නාලක ගොඩහේවා  ඇතුළු තුන් දෙනා යළි රක්ෂිත බන්ධනාගාර ගත කර තිබෙනවා.\nලබන 04 වනදා දක්වා බන්ධනාගාර ගත කරන ලෙසට කොටුව මහේස්ත්‍රාත් අධිකරණයයි අද නියෝගය ලබාදී ඇත්තේ.\n2013 වසරේදී සුරැකුම්පත් සහ විනිමය කොමිෂන් සභාවේ සිදුවූ රුපියල් ලක්ෂ 50ක මූල්‍ය අක්‍රමිකතාවක් සම්බන්ධයෙන් පොලිස් මූල්‍ය අපරාධ විමර්ශන කොට්ඨාශය මගින්  ඔහු අත්අඩංගුවට ගනු ලැබුවේ පසුගිය 7 වනදායිග\nමීට පෙර මෙම මූල්‍ය වංචාව සම්බන්ධයෙන්  විනිමය කොමිසමේ හිටපු නියෝජ්‍ය අධ්‍යක්‍ෂ ජනරාල්වරයෙකු  වූ ධම්මික පෙරේරා සහ පෞද්ගලික ආයතනයක ප්‍රධානියෙකු වන රොනී ඊබ්‍රාහිම් නැමැත්තා අත්අඩංගුවට ගෙන අද දින දක්වා රක්ෂිත බන්ධනාගාර ගත කර තිබුණා",
       "URL": "https://www.hirunews.lk/122644/නාලක-ගොඩහේවාට-අදත්-ඇප-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5237"
}