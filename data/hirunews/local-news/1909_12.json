{
       "Source": "hirunews",
       "Timestamp": "Thursday, 03 June 2021 - 15:10",
       "Headline": "හිරු එළිය කළ තවත් ගමක් - වලේබොඩට හොඳ මඟක් (වීඩියෝ)",
       "News Content": "මිනිස් ජීවිත රැසක් දැඩි අවදානමට හෙලමින් තිබූ බලන්ගොඩ වලේබොඩ කම්බි පාලම පිළිබඳ අප රතු මිනිත්තුව ඔස්සේ අනාවරණ කළා.\nමාස කිහිපයක් ඉක්මයන්නටත් මත්තෙන් බලධාරීන් ඒ පිළිබඳ අවධානය යොමු කර ඊට කඩිනමින් විසඳුම් ලබාදීම සතුටට කරුණක්.\nබලන්ගොඩ වලේබොඩ ප්‍රදේශයෙන් ගලා බසිනා ගලා බසිනා වළවේ ගඟ හරහා ඉදි කෙරුණු කම්බි පාලම වසර කිහිපයක සිට දැඩි ලෙස අබලන්ව ඇති බව අප රතුමිනිත්තුව ඔස්සේ අනාවරණ කළා.\nඑම ප්‍රදේශයේ 200කට ආසන්න ජනතාවක් සිය දෛනික අවශ්‍යතා ඉටු කරගැනීමට එගොඩ මෙගොඩ ගමන් යන්නේ මෙම පාලම මතිනුයි.\nඅදාළ ගැටළුව පිළිබද කළ හෙළිදරව්වෙන් පසු මේ සම්බන්ධයෙන් වගකිව යුතු බලධාරීන් කඩිනමින් ඊට පිළියම් යෙදීමට කටයුතු කර තිබෙනවා.\nඒ අනුව වසර ගණනක් දැඩි ලෙස අබලන්ව පැවති බලංගොඩ වලේබොඩ කම්බි පාලම ප්‍රතිසංස්කරණයට ලක්ව ඇත්තේ මෙලෙසින්.",
       "URL": "https://www.hirunews.lk/273271/හිරු-එළිය-කළ-තවත්-ගමක්-වලේබොඩට-හොඳ-මඟක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1909"
}