{
       "Source": "hirunews",
       "Timestamp": "Friday, 11 August 2023 - 9:10",
       "Headline": "ගත වූ පැය විසි හතරේ වැඩිම උෂ්ණත්වය වවුනියාවෙන්",
       "News Content": "ගත වූ පැය විසි හතර තුළ වැඩිම උෂ්ණත්වය වන සෙල්සියස් අංශක 37.7 වවුනියාවෙන් වාර්තාවී තිබෙනවා.\nකාලගුණ විද්‍යා දෙපාර්තමේන්තුව ප්‍රකාශ කළේ අවම උෂ්ණත්වය වන සෙල්සියස් අංශක 12.6 නුවරඑළියෙන් වාර්තා වී ඇති බවයි.\nගතවූ පැය විසි හතර තුළ වැඩිම වර්ෂාපතනය මොණරාගල දිස්ත්‍රික්කයට ලැබී ඇති අතර, එය මිලිමීටර 63.7 ක්.\nමේ අතර නැගෙනහිර සහ ඌව පළාත්වලට හා මුලතිව් සහ වවුනියාව දිස්ත්‍රික්කවලට අද සවස් හෝ රාත්‍රී කාලයේදී තැනින් තැන මිලිමීටර 50 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑමෙන්ම බස්නාහිර සහ සබරගමුව පළාත්වලත්, ගාල්ල, මාතර, මහනුවර සහ නුවරඑළිය දිස්ත්‍රික්කවලත් වැසි වාර කිහිපයක් ඇතිවිය හැකි බවයි එම දෙපාර්තමේන්තුව සඳහන් කළේ",
       "URL": "https://www.hirunews.lk/344404/ගත-වූ-පැය-විසි-හතරේ-වැඩිම-උෂ්ණත්වය-වවුනියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=107"
}