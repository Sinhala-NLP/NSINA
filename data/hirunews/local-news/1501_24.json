{
       "Source": "hirunews",
       "Timestamp": "Saturday, 11 December 2021 - 12:50",
       "Headline": "තැපැල් වෘත්තිය සමිති සඳුදා වර්ජනයක",
       "News Content": "සේවා ගැටලු විසඳීම ඇතුළු ඉල්ලීම් කිහිපයක් මුල් කරගෙන තැපැල් දෙපාර්තමේන්තුවේ සියලු වෘත්තීය සමිති අනිද්දා පැය 32ක සංකේත වර්ජනයක් ක්‍රියාත්මක කිරීමට තීරණය කර තිබෙනවා.\nතැපැල් හා විදුලි සංදේශන නිලධාරීන්ගේ සංගමයේ සභාපති ශාන්ත කුමාර මීගම කියා සිටියේ, ඒ අනුව සඳුදා සවස 4 සිට 14 වන දා මධ්‍යම රාත්‍රීය වන තුරු එම සංකේත වැඩ වර්ජනය ක්‍රියාත්මක බවයි.\nමේ අතර, තමන්ට හිමි රුපියල් දස දහසේ දීමනාව ලබාදෙන ලෙස ඉල්ලා අධ්‍යාපන සමුපකාර පොදු සේවක සංගමය ආරම්භ කර ඇති වර්ජන ක්‍රියාමාර්ගය ඉදිරියේ දී තවදුරටත් දැඩි කරන බව එම සංගමයේ සභාපති නන්දන හේවගේ ප්‍රකාශ කළා.",
       "URL": "https://www.hirunews.lk/290681/තැපැල්-වෘත්තිය-සමිති-සඳුදා-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1501"
}