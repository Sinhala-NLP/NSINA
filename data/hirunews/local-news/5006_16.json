{
       "Source": "hirunews",
       "Timestamp": "Tuesday, 14 June 2016 - 16:10",
       "Headline": "මාධ්‍යවේදියාට පහරදුන් දෙදෙනා යළි රිමාන්ඩ්",
       "News Content": "වෙබ් මාධ්‍යවේදී ෆ්‍රෙඩී ගමගේට පහරදීමේ සිද්ධියට අදාළව අත්අඩංගුවට ගෙන සිටින සැකකරුවන් දෙදෙනා මේ මස 21 වනදා දක්වා අද යළි රක්ෂිත බන්ධනාගාර ගත කෙරුණා.\nඒ, මීගමුව ප්‍රධාන මහේස්ත්‍රාත් රුචිර වැලිවත්ත හමුවට ඉදිරිපත් කිරීමෙන් අනතුරුවයි.\nවිත්තියේ නීතීඥවරුන් සැකකරුවන්ට ඇප ඉල්ලා සිටියද මහේස්ත්‍රාත්වරයා සඳහන් කර ඇත්තේ මාධ්‍යවේදියෙකුට සිදුකළ පහරදීම සුළු කොට තැකිය නොහැකි බැවින් ඇප ප්‍රතික්ෂේප කරන බවයි. නඩුව යළි කැඳවන ලබන 21 වනදා සැකකරුවන් හඳුනාගැනීමේ පෙරට්ටුවකටද ඉදිරිපත් කිරීමටද නියමිතයි.",
       "URL": "https://www.hirunews.lk/135539/මාධ්‍යවේදියාට-පහරදුන්-දෙදෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5006"
}