{
       "Source": "hirunews",
       "Timestamp": "Tuesday, 28 December 2021 - 8:12",
       "Headline": "විමල්, වාසුදේව හා ගම්මන්පිල යන අමාත්‍යවරුන් ධුරවලින් ඉවත් නො කරන බවට ජනපතිගෙන් ප්‍රකාශයක්",
       "News Content": "කැබිනට් මණ්ඩල සාමුහික වගකීමක් තුළ ඉන් වියුක්ත මතයක් දැරු පමණින් ම කැබිනට් අමාත්‍යවරුන් තිදෙනකු වන විමල් වීරවංශ, වාසුදේව නානායක්කාර සහ උදය ගම්මන්පිල ඔවුන්ගේ අමාත්‍ය ධුරවලින් ඉවත් කිරීමට තමන්ට කිසිදු අවශ්‍යතාවක් නැතැ යි ජනාධිපතිවරයා අවධාරණය කරනවා.\nමාධ්‍ය ආයතන ප්‍රධානින් සමඟ ජනාධිපති නිල නිවසේ දී ඊයේ (27) පැවති හමුවකදියි ජනාධිපතිවරයා මේ බව අවධාරණය කළේ.\nසාමූහික වගකීමක් තුළ එහි ගන්නා තීන්දු තිරණ සම්බන්ධයෙන් වෙනස් මතයක් දරන්නේ නම් එය කැබිනට් මණ්ඩලය නියෝජනය කරමින් සිටිය දී නො කර ඉන් ඉවත් වී ඒ වෙනුවෙන් පෙනී සිටීම වඩාත් සුදුසු බව තම අදහස බව ද ජනාධිපතිවරයා මෙහි දී පැවසුවා.\nඉකුත් ප්‍රේමදාස ආණ්ඩු සමයේ ද සාමූහික වගකීම කඩකිරීම සම්බන්ධයෙන් ලලිත් ඇතුළත්මුදලි සහ ජී.එම්. ප්‍රේමචන්ද්‍ර යන අමාත්‍යවරුන්ට එරෙහි ව මාක් ප්‍රනාන්දු විනිසුරුවරයා විසින් නඩු තීන්දුවක්ද ලබා දී ඇති බව ද ජනපතිවරයා සිහිපත් කළා.",
       "URL": "https://www.hirunews.lk/292336/විමල්-වාසුදේව-හා-ගම්මන්පිල-යන-අමාත්‍යවරුන්-ධුරවලින්-ඉවත්-නො-කරන-බවට-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1465"
}