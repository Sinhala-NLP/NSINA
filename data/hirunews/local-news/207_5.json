{
       "Source": "hirunews",
       "Timestamp": "Friday, 07 July 2023 - 11:03",
       "Headline": "ගුරුවරයෙක් කළ පහර දීමකින් ශිෂ්‍යාවක් රෝහලේ",
       "News Content": "යාපනයේ වලිකාමම් ප්‍රදේශයේ පාසලක තුන් වන ශ්‍රේණියේ ශිෂ්‍යාවකට පන්තිභාර ගුරුවරයා විසින් පහර දීම නිසා එම සිසුවිය තුවාල ලබා තිබෙනවා.\nඑම පහර කෑම නිසා සිසුවියගේ දකුණු අත උස්සා ගැනීමට නොහැකි අන්දමට තුවාල වී ඉදිමී ඇති අතර දෙමව්පියන් මේ සම්බන්ධයෙන් යාපනයේ අධ්‍යාපන බලධාරීන්ට පැමිණිලි කර ඇති බවයි වර්තා වන්නේ.\nඅප ප්‍රාදේශීය වාර්තාකරු සඳහන් කළේ තුවාල ලැබූ දැරිය ප්‍රතිකාර සදහා යාපනය ශීක්ෂණ රෝහලට ඇතුළත් බවයි.\nසිද්ධිය සම්බන්ධයෙන් යාපනය කලාප අධ්‍යාපන අධ්‍යක්ෂවරයා පරීක්ෂණයක් ආරම්භ කර තිබෙන අතර අදාළ ගුරුවරයා නිවාඩු ලබා පාසලෙන් බහැරව ගොස් ඇති බවයි වාර්තා වී ඇත්තේ.\nමේ සිදුවීමත් සමගම මේ වසරේ ගත වූ මාස හයක කාලය තුළ යාපනයේ පාසල් ගුරුවරුන් සිසු සිසුවියන්ට පහර දීමේ නව වන සිද්ධිය මෙය බව බවයි වාර්තා වන්නේ.",
       "URL": "https://www.hirunews.lk/340312/ගුරුවරයෙක්-කළ-පහර-දීමකින්-ශිෂ්‍යාවක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=207"
}