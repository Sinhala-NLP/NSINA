{
       "Source": "hirunews",
       "Timestamp": "Wednesday, 17 August 2016 - 13:01",
       "Headline": "හුංගමින් සහ කඩවතින් බිළිඳු මළ සිරුරු හමුවේ",
       "News Content": "කඩවත - ගනේමුල්ල මාර්ගයේ - ගල්හේන ක්‍රීඩාංගනයේ තිබී දිනක් වයසැති බිළිඳු මළ සිරුරක් අද (17) උදෑසන සොයා ගෙන තිබෙනවා.\nකඩවත පොලිසියට ලැබුණු තොරතුරක් මතයි අදාළ බිළිඳු මළ සිරුර බෑගයක දමා තිබියදී සොයා ගෙන ඇත්තේ.\nබිළිදාගේ මළ සිරුර රාගම රෝහලේ තැන්පත් කර තිබෙනවා.\nපොලිසිය සදහන් කළේ බිළිදාගේ මව කවුරුන් ද යන්න මෙතෙක් සොයා ගෙන නොමැති බවයි.\nමේ අතර, හම්බන්තොට - හුංගම - රන්න - ගෝඨයිම්බර ප්‍රදේශයේ ඇළ මාර්ගයක් අසල තිබී දිනක් වයසැති බිළිෙකුගේ මළ සිරුරක් ද ඊයේ සොයා ගැණුනා.\nමෙතෙක් සිදුකර ඇති පරීක්ෂණවලින් හෙළි වී ඇත්තේ ගෝඨයිම්බර ප්‍රදේශයේ පදිංචි 19 හැවිරිදි තරුණියක් ඇලේ දියනා නිවසට යන අතරතුර සිහිසුන්ව මග ඇද වැටීම නිසා අගුණකොලපැලැස්ස රෝහලට ඇතුළත් කිරීමෙන් පසු හම්බන්තොට මහරෝහලට මාරු කර යවා ඇති බවයි.\nතරුණිය දියනාමින් සිටියදී දරුවා බිහිකරන්නට ඇතැයි පොලිසිය සැක කරනවා. කෙසේ වෙතත්, මෙම සිද්ධිය සම්බන්ධයෙන් විශේෂ පරීක්ෂණයක් ආරම්භ කර ඇති බවයි හුංගම පොලිසිය සදහන් කළේ",
       "URL": "https://www.hirunews.lk/140835/හුංගමින්-සහ-කඩවතින්-බිළිඳු-මළ-සිරුරු-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4919"
}