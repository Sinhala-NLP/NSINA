{
       "Source": "hirunews",
       "Timestamp": "Tuesday, 14 February 2017 - 19:35",
       "Headline": "බුදු රුව යොදා ගනිමින් විසිතුරු භාණ්ඩ සැකසීමේ ජාවාරමක්",
       "News Content": "බුදුරජාණන් වහන්සේට නිගරුවන ලෙස බුදුරුව උපයෝගී කරගනිමින් භාණ්ඩ නිෂ්පාදනය මෙරට නීතියට අනුව තහනම් කටයුත්තක්.\nඑහෙත් ගාල්ල ප්‍රදේශයේ සුනඛ සංරක්ෂණ මධ්‍යස්ථානයක බුදුරුව යොදා විසිතුරු භාණ්ඩ අලෙවි කරනා බවට හිරු සී.අයි.ඒ වෙත තොරතුරු\nවාර්තා වුණා.\nඅද සී.අයි.ඒ අනාවරණය ඒ පිළිබඳවයි.\nවිදේශිකයන් මෙන්ම මෙරට වැසියන්ද සේවය කරනා ගාල්ල තල්පේ ප්‍රදේශයේ පවත්වාගෙන යන සුනඛ සංරක්ෂණ මධ්‍යස්ථානයක බුදුරුවට\nනිගරුවන ලෙස නිෂ්පාදනය කර ඇති ආභරණ අලෙවි කරනා බවට හිරු සී.අයි.ඒ වෙත රහසිගත තොරතුරක් ලැබුණා.\nඒ අනුව අදාළ ස්ථානයට අප ගොස් කළ සොයා බැලීමේදී බුදුරුවෙහි හිස කොටස උපයෝගී කරගනිමින් අත් පළඳනා විකිණීමට තබා ඇති අයුරු හෙළි\nවුණා.\nමෙම එක් පළඳනාවක මිල යුරෝ 10 ක් වන අතර එය මෙරට මුදල්වලින් රුපියල් 1600 ක් පමණවනවා.\nඅප කළ ගවේෂණයේදී හෙළි වුණේ අත් පළඳනාවලට අමතරව කාන්තා කරාඹු, පෙන්ඩන්ට් ආදියද බුදුරුව යොදා ගනිමින් නිෂ්පාදනය කර ඇති බවයි.\nසුනඛයන්ගේ රුව යොදා නිෂ්පාදනය කර ඇති ආභරණ අතරම බුදු රුව යොදා සෑදූ ආභරණ අලෙවි කිරීම සඳහා තබා තිබීම ශෝචනීය කරුණක්.\nඕනෑම ආගමක ශාස්තෘවරයෙකුටල ආගමික සංකේතයකට නිගාකිරීම කිසිදු අයුරකින් අනුමත කළ නොහැකියි.\nඑවන් පසුබිමක් තුළ මෙවැනි ක්‍රියා සඳහා නීතියේ වැට බැඳෙන්නේ කවදාද?\nහිරු සී.අයි.ඒ ඉදිරියේදීත් අවධානයෙන්.",
       "URL": "https://www.hirunews.lk/154496/බුදු-රුව-යොදා-ගනිමින්-විසිතුරු-භාණ්ඩ-සැකසීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4661"
}