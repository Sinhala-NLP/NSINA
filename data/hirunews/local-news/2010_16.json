{
       "Source": "hirunews",
       "Timestamp": "Monday, 19 April 2021 - 13:24",
       "Headline": "පාස්කු ඉරිදා සැමරුමට විදෙස් තානාපතිවරුන්ටත් ඇරයුම්",
       "News Content": "පාස්කු ඉරිදා ත්‍රස්ත ප්‍රහාරයෙන් මියගිය පුද්ගලයින් වෙනුවෙන් පැවැත්වෙන සමරුව සඳහා විදෙස් රටවල තානාපතිවරුන්ටද, කතෝලික සභාව ආරාධනා කර තිබෙනවා.\nප්‍රහාරයෙන් රටවල් 13 ක සංචාරකයින් ද මියගිය අතර, ඒ අනුව  එම රටවල මෙරට තානාපතිවරුන්ට ආරාධනා කර ඇති බවයි කොළඹ අගරදගුරු පදවි ජන සන්නිවේදන අධ්‍යක්ෂ ජූඩ් ක්‍රිෂාන්ත ප්‍රනාන්දු පියතුමන් කියා සිටියේ.\nමේ අතර පාස්කු ප්‍රහාරය සිහි කරමින් ක්‍රියාවට නංවන වැඩපිළිවෙල සම්බන්ධයෙන් අගරදගුරු අති උතුම් මැල්කම් කාදිනල් රංජිත් හිමිපාණන් අද ප්‍රකාශයට පත් කිරීමට නියමිතයි.\nඒ, විශේෂ මාධ්‍ය හමුවක් කැඳවමින්.\nමේ අතර දිවයින පුරා සියලුම දේවස්ථාන සඳහා අනිද්දා ආරක්ෂාව ලබාදෙන ලෙස පොලිස් මූලස්ථානය සියලුම පොලිස් ස්ථාන ඇතුලු ජ්‍යෙෂ්ඨ නිලධාරීන් වෙත දැනුම්දී තිබෙනවා.\nඒ, මීට වසර දෙකකට පෙර මේ මස 21 වනදා සිදුවූ පාස්කු ඉරිදා ප්‍රහාරයෙන් මියගිය සහ තුවාල ලැබූවන් සිහි කර දේවස්ථානවල දේව මෙහෙයන් සහ ආගමික වැඩසටහන් සංවිධාන කර තිබීම හේතුවෙන්.",
       "URL": "https://www.hirunews.lk/268875/පාස්කු-ඉරිදා-සැමරුමට-විදෙස්-තානාපතිවරුන්ටත්-ඇරයුම්",
       "Category": "Local News",
       "Parent URL": "https://www.hirunews.lk/local-news.php?pageID=2010"
}