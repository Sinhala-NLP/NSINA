{
       "Source": "hirunews",
       "Timestamp": "Friday, 28 October 2016 - 21:48",
       "Headline": "යහලුවන් සමග සොයුරියට හදි කල සොහොයුරාට වැඩ වරදී",
       "News Content": "අවුරුදු 9 ක් වයසැති පාසැල් දැරියකට ලිංගික අපයෝජන කිරීමේ චෝදනා මත එම දැරියගේ සොහොයුරා සහ තවත් දෙදෙනෙකු පරිවාස භාරයට පත්කර තිබෙනවා.\nදිඹුල පොලිසිය විසිනුයි සැකකරුවන් අත්අඩංගුවට ගෙන හැටන් මහේස්ත්‍රාත් හමුවට ඉදිරිපත් කර තිබුනේ.\nඅපයෝජනයට ලක්වු දැරියගේ බාල සොහොයුරා සහ ඔහුගේ මිතුරන් දෙදෙනෙකු මෙම සැකකරුවන් අතර වනවා.\nඅදාළ දැරිය නාවලපිටිය රෝහලේ නේවාසිකව ප්‍රතිකාර ලබන බව සඳහන්.\nමෙම සිද්ධිය පිළිබඳ රෝහල් වෛද්‍යවරුන් හෙළිකර ගැනීමෙන් අනතුරුව රෝහල් පොලිසිය හරහා දිඹුල පොලිසියට කල දැනුම්දීමක් මතයි සැකකරුවන් අත්අඩංගුවට ගැනුනේ.\nදැරියගේ මව විදේශ රැකියාවක නිරතවන අතර පියා මව හැරගොස් ඇතැයි හෙළිවී තිබෙනවා.\nඑබැවින් දැරිය හැදී වැඩී ඇත්තේ මිත්තණිය භාරයේයි.\nමෙම දැරියට තවත් සොහොයුරන් දෙදෙනෙකු සිටින බව ද සඳහන්.\nදිඹුල පොලිසියයි සිද්ධිය පිලිබඳ පරීක්ෂණ මෙහෙයවන්නේ.",
       "URL": "https://www.hirunews.lk/146310/යහලුවන්-සමග-සොයුරියට-හදි-කල-සොහොයුරාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4818"
}