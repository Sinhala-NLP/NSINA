{
       "Source": "hirunews",
       "Timestamp": "Tuesday, 05 July 2016 - 15:06",
       "Headline": "මැණික් ගඟේ දිය නෑම අවධානයෙන්",
       "News Content": "දිය නෑම සඳහා මැණික් ගඟ භාවිතා කිරීමේදී ප්‍රවේශම් වන්නැයි මොණරාගල දිස්ත්‍රික් ලේකම් ඩී.ඒ. පද්මකුලසූරිය කතරගම වන්දනාවේ පැමිණෙන බැතිමතුන්ගෙන් ඉල්ලා සිටිනවා.\nකතරගම පෙරහර මංගල්‍යය අදින් ආරම්භ වන අතර, මේ වන විටත් බැතිමතුන් විශාල සංඛ්‍යාවක් කතරගම ප්‍රදේශයට පැමිණ ඇති බවයි හිරු වාර්තාකරු සදහන් කළේ.\nමේ අතර, මැණික් ගෙඟ් දිය නාමින් සිටි පුද්ගලයෙකු ඊයේ රාත්‍රියේ කිඹුල් ප්‍රහාරයකට ලක්වුණා.\nමැදිරිගිරිය - දිවුලන්කඩවල විහාරගම ප්‍රදේශයේ පදිංචි 69 හැවිරිදි එක් දරු පියෙකු වන මොහුගේ පාදයක කොටසක් කිඹුලා විසින් ඩැහැගෙන ගොස් ඇති බවයි හිරු වාර්තාකරු කියා සිටියේ.\nබැතිමතුන් සඳහා දන්සලක් පැවැත්වීමට කතරගම ප්‍රදේශයට පැමිණ සිටියදී මොහු අනතුරට ලක්ව තිබෙනවා.",
       "URL": "https://www.hirunews.lk/137263/මැණික්-ගඟේ-දිය-නෑම-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4977"
}