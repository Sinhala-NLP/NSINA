{
       "Source": "hirunews",
       "Timestamp": "Saturday, 29 January 2022 - 13:15",
       "Headline": "බන්දුල ගුණවර්ධන කියන්නේ හතරවරං බොරු - ආචාර්ය හර්ෂ ද සිල්වා",
       "News Content": "බන්දුල ගුණවර්ධන හතරවරං බොරු කියන බව පාර්ලිමේන්තු මන්ත්‍රී ආචාර්ය හර්ෂ ද සිල්වා පවසනවා.\nභාණ්ඩ හා සේවා අපනයන 2020ට වඩා 21 ඉදිරියෙන් සිටින බව කීම පට්ටපල් බොරුවක් බවයි මන්ත්‍රීවරයා පෙන්වා දෙන්නේ.\n2021 දී අපේ අපනයන ආදායම ඉහළට නොගිය බව පෙන්වාදෙන මන්ත්‍රීවරයා කියා සිටියේ, 2021ට බලාපොරොත්තු වූ බිලියන 24 න් හිමි වූයේ ද බිලියන 15ක් බවයි.\n1995 වසරේ දී වියට්නාමය සහ ශ්‍රී ලංකාව අපනයන කළේ ඩොලර් බිලියන 12ක් වන අතර, අද වනවිට ලංකාව අපනයනය කරන්නේ ඩොලර් බිලියන 15ක් වන අතර වියට්නාමය ඉන් ඔබ්බට ගොස් ඩොලර් බිලියන 336ක් අපනයනය කරන බව ද හෙතෙම අනාවරණය කළා.\nමේ අයුරින් ළිං මැඩියන් සේ හිදිමින් ආනයන අපනයන ආර්ථිකය සැකසීම සිදු කළ නොහැකි බවයි මන්ත්‍රී හර්ෂ ද සිල්වා ප්‍රකාශ කළේ.\nලෝකය දෙස බලමින්, බදු තාප්පවලින් වටකරගෙන මෙම ක්‍රියාවලිය සිදු කරමින් රටේ ඩොලර් අර්බුදයට විසඳුම් සෙවිය නොහැකි බවත්, එතුළින් ණය ගෙවා දැමීමට නොහැකි බවත් මන්ත්‍රීවරයා පෙන්වා දෙනවා.",
       "URL": "https://www.hirunews.lk/295557/බන්දුල-ගුණවර්ධන-කියන්නේ-හතරවරං-බොරු-ආචාර්ය-හර්ෂ-ද-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=1389"
}