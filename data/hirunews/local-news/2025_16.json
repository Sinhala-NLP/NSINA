{
       "Source": "hirunews",
       "Timestamp": "Monday, 12 April 2021 - 10:51",
       "Headline": "යාපනයේ නීති විරෝධී මත්පැන් නිෂ්පාදනාගාරයක් වටලයි (වීඩියෝ)",
       "News Content": "යාපනය කොට්ඨාස අපරාධ විමර්ශන ඒකකය විසින් නීති විරෝධී මත්පැන් නිෂ්පාදනාගාරයක් වටලා තිබෙනවා.\nමෙම මත්පැන් නිෂ්පාදනාගාරය පවත්වාගෙන ගිය මල්ලාක්කම් ප්‍රදේශයේ පදිංචි 48 හැවිරිදි පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, නියෝජ්‍ය පොලිස්පති නීතිඥ අජිත් රෝහණ සඳහන් කළේ , නීතිවිරෝධී ලෙස මත්පැන් නිෂ්පාදනය කර රජයේ අනුමත මත්පැන් ආකාරයට ලේබල් යොදා වෙළෙඳපොළට නිකුත් කිරීමක් මෙම ස්ථානයේදී සිදු වන බව වාර්තා වී ඇති බවයි.\nඒ ආකාරයට සාදන ලද මිලිලීටර් 750 මත්පැන් ‌බෝතල් 42ක්, මිලිලීටර් 180 මත්පැන් ‌බෝතල් 262ක් හා මත්පැන් ලීටර් 3000ක් සහ අදාළ ව්‍යාජ ලේඛන පොලිසිය භාරයට ගෙන තිබෙනවා.",
       "URL": "https://www.hirunews.lk/268222/යාපනයේ-නීති-විරෝධී-මත්පැන්-නිෂ්පාදනාගාරයක්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2025"
}