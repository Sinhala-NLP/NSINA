{
       "Source": "hirunews",
       "Timestamp": "Friday, 06 April 2018 - 7:50",
       "Headline": "නිදහස් පක්ෂ ඇමතිවරුන්ට එරෙහි එජාප විශ්වාසභංගය අද කතානායකට",
       "News Content": "අග්‍රාමාත්‍යවරයාට එරෙහි විශ්වාසභංග යෝජනාවට පක්ෂව ඡන්දය ලබාදුන් නිදහස් පක්ෂ මැති ඇමතිවරුන්ට එරෙහිව එක්සත් ජාතික පක්ෂය ගෙන එන විශ්වාසභංගය අද (06)කතානායකවරයාට භාරදීමට නියමිතයි.\nඊට අත්සන් ලබාගැනීම ඊයේ පාර්ලිමේන්තු සංකීර්ණයේදී සිදුකෙරුණා.\nමේ අතර, අග්‍රාමාත්‍යවරයාට එරෙහි විශ්වාසභංග යෝජනාවට විපක්ෂව ඡන්දය ලබාදුන් නියෝජිතයන් පිළිබඳ විශ්වාසය කඩ වී ඇති බව ශ්‍රී ලංකා නිදහස් පක්ෂයේ භාණ්ඩාගාරික අමාත්‍ය එස්.බී.දිසානායක පවසනවා.\nහිරු ප්‍රවෘත්ති අංශයට අදහස් දක්වමින් අමාත්‍යවරයා කියා සිටියේ ඔවුන්ට විරුද්ධව ඉදිරියේදී තවත් විශ්වාසභංගයක් ගෙන ඒමට කටයුතු කරන බවයි.",
       "URL": "https://www.hirunews.lk/187753/නිදහස්-පක්ෂ-ඇමතිවරුන්ට-එරෙහි-එජාප-විශ්වාසභංගය-අද-කතානායකට",
       "Category": "Local News",
       "Parent URL": "https://www.hirunews.lk/local-news.php?pageID=4003"
}