{
       "Source": "hirunews",
       "Timestamp": "Friday, 16 April 2021 - 13:01",
       "Headline": "උත්සව සමයේ දින දෙකක් තුළ රිය අනතුරු මරණ 30 ක් 150 ක් රෝහලේ (වීඩියෝ)",
       "News Content": "අලුත් අවුරුදු සමයේ ගතවූ ගතවූ දින දෙකක කාලසීමාව තුළ සිදුවූ රිය අනතුරු හේතුවෙන් පුද්ගල මරණ 30 ක් වාර්තාවනවා.\nඑමෙන්ම 150 කට අධික පිරිසක් එම අනතුරුවලින් තුවාල ලබා රෝහල් ගතකර ඇති බවයි පොලිස් මූලස්ථානය සඳහන් කළේ.\nමෙම අනතුරුවලින් බහුතරයක් යතුරුපැදි අනතුරුවීම විශේෂත්වයක්.\nඑමෙන්ම ත්‍රිරෝද රථ සහ මෝටර් රථ අනතුරුද ඉහළ මට්ටමක පවතිනවා.\nසිදුවූ අනතුරුවලින් සියයට 80 ක ප්‍රතිශතයක් වාහන එකිනෙක ගැටීමෙන් සිදුවූ ඒවායි.\nඅධික වේගයෙන් රිය ධාවනය අනතුරු බොහොමයකට හේතුවී ඇති අතර, රියදුරුට නින්දයාම සහ කාර්මික දෝෂද එම අනතුරුවලට හේතුවී තිබෙනවා.\nමේ අතර මාර්ග ආරක්ෂාව පිළිබඳ ජාතික සභාව පවසන්නේ නිසි වේලාවට ගමන් ආරම්භ නොකිරීමෙන් ඇතිවන ප්‍රමාදය නිසා, වේගයෙන් රිය ධාවනය කිරීම අනතුරු බොහොමයකට හේතුවී ඇති බවයි.",
       "URL": "https://www.hirunews.lk/268598/උත්සව-සමයේ-දින-දෙකක්-තුළ-රිය-අනතුරු-මරණ-30-ක්-150-ක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2016"
}