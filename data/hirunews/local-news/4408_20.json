{
       "Source": "hirunews",
       "Timestamp": "Saturday, 22 July 2017 - 19:33",
       "Headline": "1400 ක් ඉල්ලා ගම්මිරිස් ගොවීන් අදත් විරෝධයේ",
       "News Content": "ආනයනික ගම්මිරිස් වෙළදපොලට නිකුත් වීම හේතුවෙන් දේශීය ගම්මිරිස් මිල පහත වැටී ඇති බවට චෝදනා කරමින් ඇඹිලිපිටියේ ප්‍රදේශවාසීන් පිරිසක් අද (22) පෙරවරුවේ උද්ඝෝෂණයක නිරත වුණා.\nඔවුන් ඇඹිලිපිටිය - රත්නපුර ප්‍රධාන මාර්ගයේ උඩගම හන්දියේ සිට පාගමනින් ඇඹිලිපිටිය ඔරලෝසු කණුව අසලට පැමිණ එහිදී විරෝධතාවයේ නිරත වූ බවයි අප වාර්තාකරු කියා සිටියේ.\nඒ සදහා කොළොන්න, ඇඹිලිපිටිය ආදී ප්‍රදේශවල ගම්මිරිස් ගොවීන් මෙන්ම ප්‍රාදේශීය දේශපාලනඥයින් ද එක්වුණා.\nමේ උද්ඝෝෂණය අතරතුර මාධ්‍ය වෙත අදහස් දැක්වූ ඒකාබද්ධ විපක්ෂය නියෝජනය කරන රත්නපුර දිස්ත්‍රික් පාර්ලිමේන්තු මන්ත්‍රී රංජිත් සොයිසා කියා සිටියේ රුපියල් 1400 ක මිලක් ගම්මිරිස් කිලෝවක් සදහා ගොවීන්ට ලබාදිය යුතු බවයි.\nඑමෙන්ම, මොනරාගල - බඩල්කුඹුර ප්‍රදේශයේ ගොවීන් පිරිසක් ද අද පෙරවරුවේ බඩල්කුඹුර නගරයේදී උද්ඝෝෂණයක නිරත වුණේ ගම්මිරිස්වලට නිසි මිලක් නොමැති බව ප්‍රකාශ කරමින්.\nකෙසේ වෙතත්, කැකිරාව - ගල්කිරියාගම ප්‍රදේශයේ පැවති වැඩසටහනකට එක්වෙමින් ප්‍රාථමික කර්මාන්ත අමාත්‍ය දයා ගමගේ අදාළ තත්ත්වය සම්බන්ධයෙන් කියා සිටියේ ගම්මිරිස් සදහා නිසි මිලක් නොලැබීම සම්බන්ධයෙන් තමන් ද කණගාටුවට පත්වන බවයි.",
       "URL": "https://www.hirunews.lk/166525/1400-ක්-ඉල්ලා-ගම්මිරිස්-ගොවීන්-අදත්-විරෝධයේ",
       "Category": "Local News",
       "Parent URL": "https://www.hirunews.lk/local-news.php?pageID=4408"
}