{
       "Source": "hirunews",
       "Timestamp": "Saturday, 25 June 2022 - 12:59",
       "Headline": "තේ දල්ලේ හෙට දවස සුබ ද ? (වීඩියෝ)",
       "News Content": "තේ කර්මාන්තය සඳහා අවශ්‍ය ඉන්ධන සැපයීමට රජයට නිශ්චිත සැලැස්මක් නොමැති වී හේතුවෙන් එම කර්මාන්තය අභාවයට යමින් පවතින බව තේ කර්මාන්තකරුවන් පවසනවා.\nපහතරට තේ කර්මාන්තරුවන් පිරිසක් අකුරැස්සේ දී පැවැත්වූ ප්‍රවෘත්ති සාකච්ඡාවකදී ඔවුන් මේ අදහස් පළකළා.\nමීට දශක පහකට පමණ පෙරදී මෙරට තේ නිෂ්පාදනය ලෝක අවශ්‍යතාවෙන් සියයට හතලිහක් තරම් සම්පූර්ණ කිරීමට සමත් වූ කර්මාන්තයක්.\nමෙරට තේ කර්මාන්තයට අවුරුදු 150කට අධික කාලයක් සම්පූර්ණ වී ඇති පසුබිමක වර්තමානයේ රටෙහි පවතින ඉන්ධන අර්බුදය හමුවේ තේ කර්මාන්තයේ නියැලෙන්නන් දුෂ්කරතා රැසකට මුහුණ දී තිබෙනවා.",
       "URL": "https://www.hirunews.lk/308135/තේ-දල්ලේ-හෙට-දවස-සුබ-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1069"
}