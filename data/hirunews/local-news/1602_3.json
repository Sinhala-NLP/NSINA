{
       "Source": "hirunews",
       "Timestamp": "Wednesday, 27 October 2021 - 15:46",
       "Headline": "දිවයින පුරා පැය 48ක විදුලිය ඇනහිටීමකට සූදානම් වන්න - ලංකා විදුලිබල මණ්ඩල වෘත්තීය සමිති සන්ධානය අනතුරු අඟවයි",
       "News Content": "දිවයින පුරා පැය 48ක විදුලිය කප්පාදුවකට ලංකා විදුලිබල මණ්ඩල වෘත්තීය සමිති සන්ධානය සුදානම් වන බව පවසනවා.\nයුගදනවි බලාගාරය ඇමරිකානු සමාගමකට ලබා දීමේ ගිවිසුම සම්බන්ධයෙන් වෘත්තීය සමිති සමග ආණ්ඩුවේ හවුල්කාර පක්ෂ නියෝජිතයින් පිරිසක් අතර  පැවති සාකච්ඡාවකදී ලංකා විදුලිබල මණ්ඩල වෘත්තීය සමිති සන්ධානය මෙම අදහස්  පල කළා.\nරජය නියෝජනය කරන පක්ෂ 11ක නියෝජිතයින්ගේ මෙම හමුව පැවැත්වුණේ ශ්‍රී ලංකා කොමියුනිස්ට් පක්ෂ කාර්යාලයේදීයි.\nවරාය,ඉන්ධන, විදුලිය ඒකාබද්ධ වෘත්තීය සමිති එකමුතුවද මෙම සාකච්ඡාව සඳහා සහභාගී වුණා.",
       "URL": "https://www.hirunews.lk/286206/දිවයින-පුරා-පැය-48ක-විදුලිය-ඇනහිටීමකට-සූදානම්-වන්න-ලංකා-විදුලිබල-මණ්ඩල-වෘත්තීය-සමිති-සන්ධානය-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=1602"
}