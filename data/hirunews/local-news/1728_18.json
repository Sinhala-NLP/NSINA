{
       "Source": "hirunews",
       "Timestamp": "Friday, 27 August 2021 - 7:00",
       "Headline": "අද දිනයේත් දිවයිනේ ප්‍රදේශ කිහිපයකට ම වැසි (වීඩියෝ)",
       "News Content": "දිවයිනේ නිරිත දිග ප්‍රදේශවලට අද දිනයේත් විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම වැසි තත්ත්වය ඉදිරි දින කිහිපයේත් බලාපොරොත්තු විය හැකී.\nබස්නාහිර,මධ්‍යම,සබරගමුව පළාත්වලට හා ගාල්ල, මාතර දිස්ත්‍රික්වලටත් මි.මී 100ට වැඩි වැසි ඇති වේ.\nඌව පළාත, මඩකලපුව, අම්පාර, හම්බන්තොට ඇතුළු දිවයිනේ සෙසු දිස්ත්‍රික්වලත් විටින් විට මද වැසි බලාපොරොත්තු විය හැකි බවට කාලගුණ විද්‍යා දෙපාර්තමේන්තුව සඳහන් කරනවා.\nමධ්‍යම කඳුකරයේ බටහිර බෑවුම, උතුර, උතුරු මැද, වයඹ යන ප්‍රදේශවල හා දකුණු පළාත, ත්‍රිකුණාමලය යන දිස්ත්‍රික්වලත් සුළඟේ වේගය පැ.කි.මී (40-50) දක්වා වර්ධනය විය හැකී.\nගිගුරුම් සහ තද වැසි බලාපොරොත්තු විය හැකි අතර, තද සුළං හා අකුණු මඟින් සිදුවන අනතුරුවලින් ආරක්ෂා වන ලෙසට කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/280686/අද-දිනයේත්-දිවයිනේ-ප්‍රදේශ-කිහිපයකට-ම-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1728"
}