{
       "Source": "hirunews",
       "Timestamp": "Wednesday, 08 February 2023 - 19:43",
       "Headline": "දිනේෂ් ෂාෆ්ටර්ගේ මරණයට හේතුව හෙළිවෙයි",
       "News Content": "කෝටිපති ව්‍යාපාරික දිනේෂ් ෂාෆ්ටර්ගේ මරණය සිදුව ඇත්තේ සයිනයිඩ් ශරීරගත වීමෙන් බවට විමර්ශන නිලාධාරීන් අධිකරණය හමුවේ ප්‍රකාශ කර තිබෙනවා.\nඒ අදාළ සිද්ධිය සම්බන්ධ නඩුව අද අලුත්කඩේ ප්‍රධාන මහේස්ත්‍රාත් අධිකරණයේදී කැඳවු අවස්ථාවේදියි.\nමෙහිදී ෂාෆ්ටර් මහතාගේ පාර්ශ්වය වෙනුවෙන් පෙනී සිටි ජනාධිපති නීතිඥ අනූජ ප්‍රේමරත්න කියා සිටියේ මරණයට හේතුව සම්බන්ධයෙන් ඉදිරිපත් වී ඇති වෛද්‍ය සාක්ෂි පරස්පර බවයි.\nඑකම වෛද්‍යවරයා අවස්ථා දෙකක දී මරණයට හේතු දෙකක් ඉදිරිපත් කර ඇති බව ඔහු අධිකරණය හමුවේ සඳහන් කළා.",
       "URL": "https://www.hirunews.lk/326993/දිනේෂ්-ෂාෆ්ටර්ගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=548"
}