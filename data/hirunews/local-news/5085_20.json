{
       "Source": "hirunews",
       "Timestamp": "Sunday, 17 April 2016 - 12:44",
       "Headline": "විග්නේෂ්වරන් හෙට ජනපති සහ අගමැති හමුවේ",
       "News Content": "උතුර පළාත් ප්‍රධාන අමාත්‍ය සී වී විග්නේෂ්වරන් සහ ජනාධිපති මෛත්‍රිපාල සිරිසේන අතර විශේෂ හමුවක් හෙට පැවැත්වෙනවා.\nජනාධිපති කාර්යාලයේදී පැවැත්වෙන මෙම සාකච්ඡාව සඳහා අග්‍රාමාත්‍ය රනිල් වික්‍රමසිංහද සහභාගිවීමට නියමිත බවයි වාර්තාවන්නේ.\nඋතුරේ ඉඩම් ගැටළුව පිළිබඳව සාකච්ඡා කිරීම මෙහි අරමුණ බව උතුර පළාත් ප්‍රධාන අමාත්‍ය සී වී විග්නේෂ්වරන් සඳහන් කළා.\nඋතුරේ වැසියන්ට අයත් ඉඩම් රජයේ අවශ්‍යතාවන්ට ලබා නොගන්නා බවට ජනාධිපතිවරයා තමන්ට මීට ඉහතදී පොරොන්දු වූ බවයි ප්‍රධාන අමාත්‍යවරයා සඳහන් කළේ.\nඑම විශ්වාසය මත තමන් මෙම සාකච්ඡාවට සහභාගි වන බවද ඔහු සඳහන් කළා.\nමෙහිදී නැවත පදිංචි කිරීමේ කටයුතු සම්බන්ධයෙන් ස්ථීර ප්‍රතිපත්තියක් සකස් කිරීම කෙරෙහිද ප්‍රධාන අමාත්‍යවරයාගේ අවධානය යොමුවී තිබෙනවා.\nඒ සම්බන්ධයෙන්ද හෙට දිනයේදී ජනාධිපතිවරයා සමඟ අදහස් හුවමාරු කරගැනීමට තමන් සූදානම් බවයි උතුර පළාත් ප්‍රධාන අමාත්‍ය සී වී විග්නේෂ්වරන් කියා සිටියේ.",
       "URL": "https://www.hirunews.lk/131032/විග්නේෂ්වරන්-හෙට-ජනපති-සහ-අගමැති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5085"
}