{
       "Source": "hirunews",
       "Timestamp": "Tuesday, 15 May 2018 - 13:36",
       "Headline": "ඉන්ධන මිල ඉහළ දැමීමට විපක්ෂයේ විරෝධය",
       "News Content": "භුමිතෙල් ඉහළ දැමීම නිසා ධීවර මෙන්ම ගොවි සහ වතුකරයේ ජනතාව ද පීඩාවට පත්ව ඇති බව පාර්ලිමේන්තු මන්ත්‍රී රෝහිත අබේගුණවර්ධන පවසනවා.\nකොළඹ අද පැවැති මාධ්‍ය හමුවකට එක්වෙමින් මන්ත්‍රීවරයා මේ බව කියා සිටියා.\nඑමෙන්ම ජනතා විමුක්ති පෙරමුණ සිය පක්ෂ මූලස්ථානයේ අද කැදවා තිබූ මාධ්‍ය හමුවකට එක්වෙමින් ඉන්ධන මිල ඉහළ යාම සම්බන්ධයෙන් අදහස් පළ කරනු ලැබුවා.\nඑහි ප්‍රචාරක ලේකම්, පාර්ලිමේන්තු මන්ත්‍රී විජිත හේරත් කියා සිටියේ ඉන්ධන මත බදු පැනවීම, මෙලෙස මිල ඉහළ යාමට හේතු වී ඇති බවයි.",
       "URL": "https://www.hirunews.lk/190793/ඉන්ධන-මිල-ඉහළ-දැමීමට-විපක්ෂයේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3944"
}