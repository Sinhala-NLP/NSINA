{
       "Source": "hirunews",
       "Timestamp": "Tuesday, 07 June 2016 - 14:18",
       "Headline": "තිසා වැවේ මසුන් මියයයි (ඡායාරූප)",
       "News Content": "සතියක කාලයක සිට අනුරාධපුර - තිසාවැවේ මසුන් විශාල ලෙස මිය යමින් පවතින බවට හිරු ප්‍රවෘත්ති අංශයට වාර්තාවුණා.\nකොරළි නැමති මත්ස්‍ය විශේෂය පමණක් මෙලෙස මිය යන බවට පවසන ප්‍රදේශවාසීන් මේ නිසා තිසා වැව අවට ප්‍රදේශය පුරා මේ දිනවල දුඟදක් හමන බවයි කියා සිටියේ.\nතිසා වැවේ දිය නෑමද මේ වනවිට අනුරාධපුර දිස්ත්‍රික් ලේකම්වරයා විසින් තහනම් කර තිබෙනවා. මේ නිසා වැවට අපද්‍රව්‍ය එකතුවීමට තිබෙන අවස්ථාව අඩුබැවින් එකම වර්ගයක මසුන් පමණක් මෙලෙස මියයෑම ගැටළු සහගත බවයි ප්‍රදේශවාසීන් සඳහන් කළේ.\nඅනුරාධපුර පූජා නගරයට සහ අවට ප්‍රදේශයට නළ මගින් පානීය ජලය සැපයන්නේද තිසා වැවෙන්.\nඡායාරූප  - අතුල බණ්ඩාර",
       "URL": "https://www.hirunews.lk/134985/තිසා-වැවේ-මසුන්-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5016"
}