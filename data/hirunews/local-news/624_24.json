{
       "Source": "hirunews",
       "Timestamp": "Wednesday, 04 January 2023 - 7:22",
       "Headline": "දෙමළ ජාතික සන්ධානය, ජනපති හමුවට",
       "News Content": "දෙමළ ජාතික සන්ධානය සහ ජනාධිපති රනිල් වික්‍රමසිංහ අතර හමුවක් හෙට (05) සිදු වනවා.\nඑහිදී 13 වන සංශෝධනය, දෙමළ ජනතාවගේ ගැටළුවලට විසඳුමක් මෙන්ම දේශපාලන සිරකරුවන් නිදහස් කිරීම ඇතුළු කරුණු සම්බන්ධයෙන් සාකච්ඡා කෙරෙනු ඇති බවයි වාර්තා වන්නේ.\nඅදාළ සාකච්ඡාව සඳහා දෙමළ ජාතික සන්ධානයේ නායක, පාර්ලිමේන්තු මන්ත්‍රී ආර්.සම්බන්ධන් සහ එහි මාධ්‍ය ප්‍රකාශක, පාර්ලිමේන්තු මන්ත්‍රී එම්.ඒ. සුමන්දිරන් එක්වන බව සඳහන්.\nඅදාළ සාකච්ඡාව සඳහා අමාත්‍යවරුන් වන ඩග්ලස් දේවානන්දා, විජේදාස රාජපක්ෂ සහ අලි සබ්රි එක්වනවා.\nඉදිරියේ දී සියලු ම දෙමළ දේශපාලන පක්ෂ සමඟ ජනාධිපතිවරයා සිදු කිරීමට නියමිත සාකච්ඡාවට සමගාමීව යි මෙම හමුව සිදු කෙරෙන්නේ.",
       "URL": "https://www.hirunews.lk/324225/දෙමළ-ජාතික-සන්ධානය-ජනපති-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=624"
}