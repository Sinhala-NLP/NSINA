{
       "Source": "hirunews",
       "Timestamp": "Tuesday, 18 October 2022 - 20:27",
       "Headline": "ලොව ප්‍රමුඛම විද්‍යාඥයන් අතර ලංකාවේ පාර්ලිමේන්තු මන්ත්‍රීවරයෙක්",
       "News Content": "අමෙරිකා එක්සත් ජනපදයේ ස්ටැන්ෆර්ඩ් විශ්වවිද්‍යාලය සහ එල්සිවයර් ප්‍රකාශකයන් එක්ව සිදුකරන නවතම ශ්‍රේණිගත කිරීම්වලට අනුව ශ්‍රී ලාංකික විද්‍යාඥයන් 38 දෙනෙකු ලොව ප්‍රමුඛ පෙළේ විද්‍යාඥයන් (2%) අතරට ඇතුළත්ව සිටිනවා.\nලොව පුරා විද්‍යාඥයන්ගේ ප්‍රකාශනවල ප්‍රබලතාව දැක්වෙන \"සී අගය\" (C-Score) මත මෙම වර්ගීකරණය සිදුකර තිබෙනවා.\nවිෂයයන් 176ක් පුරා විහිදී ගිය විද්‍යාඥයන් මෙහිදී ඇගයීමට ලක්කර තිබෙනවා.\nශ්‍රී ලංකික විද්‍යාඥයන් වන මෙත්තිකා විතානගේ, සේනක රාජපක්ෂ, රනිල් ජයවර්ධන, නිමල් සේනානායක, සරෝජ් ජයසිංහ, SAM කුලරත්න, ජනක ද සිල්වා, නීලිකා මලවිගේ, කමනි මෙන්ඩිස් යන මහාචාර්යවරු ද මේ අතර වනවා.\nරජරට විශ්වවිද්‍යාලයේ ඖෂධ විද්‍යාව පිළිබඳ මහාචාර්යවරයා වූ දැනට අනුරාධපුර දිස්ත්‍රික් පාර්ලිමේන්තු මන්ත්‍රීවරයකු ලෙස කටයුතු කරන චන්න ජයසුමන ද මෙම ලැයිස්තුවට ඇතුළත්ව තිබීම විශේෂත්වයක්.",
       "URL": "https://www.hirunews.lk/318218/ලොව-ප්‍රමුඛම-විද්‍යාඥයන්-අතර-ලංකාවේ-පාර්ලිමේන්තු-මන්ත්‍රීවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=794"
}