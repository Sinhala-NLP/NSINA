{
       "Source": "hirunews",
       "Timestamp": "Tuesday, 28 June 2022 - 19:43",
       "Headline": "ඊ.ටී.අයි. - ද ෆිනෑන්ස් ඇතුළු අසාර්ථක සමාගම් පහක් ඈවරයි",
       "News Content": "ඊ.ටී.අයි ෆිනෑන්ස් ලිමිටඩ් ඇතුළු අසාර්ථක මූල්‍ය සමාගම් 5 ක් ඈවර කිරීම සඳහා ඉදිරියේදී ක්‍රියාමාර්ග ගන්නා බව ශ්‍රී ලංකා මහබැංකුව පවසනවා.\nඒ අදාළ සමාගම් සම්බන්ධයෙන් සොයා බැලීම සඳහා ශ්‍රී ලංකා මහබැංකුවේ මුදල් මණ්ඩලය පත් කළ උපදේශන කමිටුවේ නිර්දේශ මතයි.\nසෙන්ට්‍රල් ඉන්වෙස්ට්මන්ට් ඇන්ඩ් ෆිනෑන්ස් ලිමිටඩ්, ඊ.ටී.අයි. ෆිනෑන්ස් ලිමිටඩ්, ටී.කේ.එස්.ෆිනෑන්ස් ලිමිටඩ්, ද ෆිනෑන්ස් කම්පනී පී.එල්.සී සහ ද ස්ටෑන්ඩර්ඩ් ක්‍රෙඩිට් ෆිනෑන්ස් ලිමිටඩ් යන සමාගම්වලට 2021 ඔක්තෝම්බර් මාසය වනවිට මුදල් ව්‍යාපාර කටයුතු පවත්වාගෙන යාමට නිකුත් කර තිබූ බලපත්‍ර අවලංගු කර තිබුණා.\nඅදාළ අසාර්ථක මූල්‍ය සමාගම් සහ පුනර්ජීවන සඳහා ඉදිරිපත් විය හැකි විකල්ප යෝජනා පරීක්ෂා කිරීම වෙනුවෙන් ශ්‍රී ලංකා මහබැංකුවේ මුදල් මණ්ඩලය විසින් අසාර්ථක බලපත්‍රලාභී මූල්‍ය සමාගම් පුනර්ජීවන උපදේශන කමිටුවක් පිහිටුවනු ලැබුවේ ඉන් අනතුරුවයි.",
       "URL": "https://www.hirunews.lk/308439/ඊ-ටී-අයි-ද-ෆිනෑන්ස්-ඇතුළු-අසාර්ථක-සමාගම්-පහක්-ඈවරයි",
       "Category": "Local News",
       "Parent URL": "https://www.hirunews.lk/local-news.php?pageID=1061"
}