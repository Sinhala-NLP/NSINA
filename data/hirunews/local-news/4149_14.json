{
       "Source": "hirunews",
       "Timestamp": "Saturday, 30 December 2017 - 20:01",
       "Headline": "බලධාරීන්ගේ නොසැලකිල්ලෙන් සිදුවන හානිය",
       "News Content": "යාල ජාතික වනෝද්‍යානය යනු මෙරට සංචාරක කර්මාන්තයට විශාල වශයෙන් දායකත්වයක් ලබා දෙන ස්ථානයක්.\nවනෝද්‍යානය නැරඹීමට පැමිණෙන සංචාරකයන් රැගත් සෆාරි ජීප් රථ හාරසියයක් පමණක් දිනකට ප්‍රධාන දොරටුවෙන් වනෝද්‍යානය තුළට ඇතුළුවීම සීමා කිරීමට රජය තීරණයක් ගනු ලැබුවේ වන සතුන්ගේ නිදහස පිළිබඳ අවධානය යොමු කරමින්.\nඑම තීරණය පැසසිය යුතු වුවත් එය ක්‍රියාත්මක කිරීමේදී සිදුවන අඩුපාඩු සංචාරක කර්මාන්තයට මරු පහරක් එල්ල කර තිබෙනවා.\nමීට හේතුව වන්නේ වනෝද්‍යානයට ඇතුළුවීමට ප්‍රවේශපත් ලබාදීම එක් කවුළුවකට පමණක් සීමා වීමයි.\nමෙලෙස ප්‍රවේශ පත් ලබාගැනීමට කාලය වැය කරන සංචාරකයන්ට සිය සනීපාරක්ෂක කටයුතු සිදුකර ගැනීමට පවා දිගු පෝලිම්වල සිටීමට සිදුවනවා.\nඒ, මෙම ස්ථානයේ ඇත්තේ එක් වැසිකිලියක් පමණක් වීම හේතුවෙන්.\nයාල වනෝද්‍යානයේ වෙසෙන වන සතුන් රැක ගැනීම මෙන්ම මෙරට සංචාරක කර්මාන්තය රැක ගැනීමද බලධාරීන් සතු වගකීමක්.\nබලධාරීන්ගේ නොසැලකිල්ල හේතුවෙන් සිදුවන්නා වූ හානිය මෙරට සමස්ත සංචාරක කර්මාන්තයට දැඩි බලපෑමක් එල්ල කරනවා.\nමේ පිළිබඳව බලධාරීන් සිය නෙත විවර කරන්නේ කවදා ද ?\nහිරු සී.අයි.ඒ. අවධානයෙන්.",
       "URL": "https://www.hirunews.lk/179748/බලධාරීන්ගේ-නොසැලකිල්ලෙන්-සිදුවන-හානිය",
       "Category": "Local News",
       "Parent URL": "https://www.hirunews.lk/local-news.php?pageID=4149"
}