{
       "Source": "hirunews",
       "Timestamp": "Tuesday, 15 November 2016 - 15:43",
       "Headline": "ජල ගාස්තු වැඩිවීම නවතී",
       "News Content": "දෙසැම්බර් පළවැනිදා සිට ක්‍රියාත්මක කිරීමට යෝජිතව තිබූ ජලගාස්තු ඉහළ නැංවීම වහාම ක්‍රියාත්මක වන පරිදි අත්හිටුවීමට රජය තීරණය කර තිබෙනවා.\nඅද පැවති කැබිනට් රැස්වීමේදී ඒ පිළිබඳ දීර්ඝ ලෙස සාකච්ඡා වූ බවයි පාර්ලිමේන්තුවේ අද පස්වරුවේ පැවති මාධ්‍ය හමුවකදී අමාත්‍ය චන්දිම වීරක්කොඩි සඳහන් කළේ.\nමෙම අවස්ථාවේ ජල ගාස්තු ඉහළ නැංවීම ගැටළු සහගත බව ජනාධිපති මෛත්‍රිපාල සිරිසේන එහිදී ප්‍රකාශ කර තිබෙනවා.\nමේ අතර පාර්ලිමේන්තුවේදී අදහස් දක්වමින් ජලසම්පාදන අමාත්‍ය රවුෆ් හකීම් සඳහන් කළේ ඇමතිවරුන් තුන්දෙනෙකුගෙන් යුත් කමිටුවක් මගින් ජලගාස්තු ඉහළ නැංවීම පිළිබඳව යළි සළකා බැලීමට අමාත්‍ය මණ්ඩලය තීරණය කළ බවයි.",
       "URL": "https://www.hirunews.lk/147596/ජල-ගාස්තු-වැඩිවීම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4795"
}