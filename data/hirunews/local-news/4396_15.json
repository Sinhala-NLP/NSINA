{
       "Source": "hirunews",
       "Timestamp": "Saturday, 29 July 2017 - 19:17",
       "Headline": "උඩරටට තද වැසි",
       "News Content": "මධ්‍යම කදුකර ප්‍රදේශවලට මේ වනවිට ඊයේ පස්වරුවේ සිට තද වැසි ඇද හැලෙන බව අප වාර්තාකරුවන් ප්‍රකාශ කළා.\nමහනුවර දිස්ත්‍රික්කයේ මෙන්ම නුවරඑළිය දිස්ත්‍රික්කයෙන් ද සුළු ගංවතුර සහ ඝණ මීදුම් තත්ත්වයන් වාර්තා වනවා. අද (29) අලූයම පැයක පමණ කාලයක් තිස්සේ ඇද හැලූණු අධික වර්ෂාපතනයත් සමග මහනුවර මැදඇළ හීරැස්සගල ප්‍රදේශයෙන් පිටාර ගැලීමකට ලක්වුණා.\nඉදිකිරීමේ කටයුත්තක් හේතුවෙන් ඇළ මාර්ගය පටුවීම හේතුවෙන් මෙලෙස පිටාර ගැලීම් සිදුවූ අතර ඒ හේතුවෙන් නිවාස 200 කට ආසන්න සංඛ්‍යාවක් ජලයෙන් යටවුණා.\nඅරණායක ඉහළ කොටසට අද පෙරවරුවේ ඇද හැලූණු අධික වර්ෂාවත් සමග මා ඔයේ දියනෑමට ගිය තරුණයින් දෙදෙනෙකු සැඩ පහරට හසුව ගසාගෙන ගොස් තිබෙනවා.\nපසුව ඔවුන් මාඔය මැද පිහිටි ගොඩබිම් ස්ථානයක නතර වී ඇති අතර ප්‍රදේශවාසීන් විසින් පසුව තරුණයා මුදා ගත්තා.\nමේ අතර, නුවරඑළිය දිස්ත්‍රික්කයේ හැටන් කොළඹ ප්‍රධාන මාර්ගයේ ස්ථාන කිහිපයකම ඝණ මීදුම් තත්ත්වයක් වාර්තා වූ බව අප වාර්තාකරුවන් ප්‍රකාශ කළා. මේ හේතුවෙන් ඇතැම් ස්ථානවල රථ වාහන ගමනාගමනයට ද බාධා එල්ල වී තිබුණා.\nකාලගුණ විද්‍යා දෙපාර්තමේන්තුව ප්‍රකාශ කළේ ඉදිරි පැය 24 තුළ කළුතර, ගාල්ල, මාතර, රත්නපුර, කෑගල්ල හා ත්‍රිකුණාමලය මෙන්ම මුලතිව් දිස්ත්‍රික්කවලට තද වැසි ඇතිවිය හැකි බවයි.\nමේ අතර, දිස්ත්‍රික්ක රැසක පවතින වියළි කාලගුණය හේතුවෙන් උතුරු පළාතේ පවුල් එක්ලක්ෂ 33, 618 කට අයත් පුද්ගලයින් හාරලක්ෂ 62,815 ක් අවතැන්ව ඇති බව ආපදා කළමනාකරණ මධ්‍යස්ථානය ප්‍රකාශ කළා.",
       "URL": "https://www.hirunews.lk/167096/උඩරටට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4396"
}