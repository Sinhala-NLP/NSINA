{
       "Source": "hirunews",
       "Timestamp": "Wednesday, 05 July 2023 - 20:49",
       "Headline": "විවාහ වෙන්න බෑ කියූ පෙම්වතාව පැහැර ගත් පෙම්වතිය අත්අඩංගුවට (වීඩියෝ)",
       "News Content": "වසර 06ක කාලයක් පවත්වාගෙන ගිය ප්‍රේම සබඳතාවය නතර කිරීම සම්බන්ධයෙන් උරණ වූ තරුණියක තම පෙම්වතාව පැහැරගෙන යාමේ පුවතක් පානදුර පිංවත්ත ප්‍රදේශයෙන් වාර්තා වුණා.\nතවත් පුද්ගලයින් තුන්දෙනෙකු සමඟ ත්‍රිරෝද රථයකින් පැමිණි මෙම තරුණිය පිංවත්ත, මහවිල ප්‍රදේශයේ දී ඔහුව පැහැරගෙන ගොස් පාලු නිවසක රඳවා ගෙන සිට නැවත මුදාහැර තිබෙනවා.\nකෙසේ වෙතත් තරුණයා විසින් සිදුකළ පැමිණිල්ලකට අනුව මෙම තරුණිය සහ පැහැර ගැනීමට ආධාර අනුබල දුන් තුන්දෙනා පොලිසිය අත්අඩංගුවට ගත් අතර අධිකරණයට ඉදිරිපත් කිරීමෙන් පසු ඇප මත මුදාහැර ඇති බවයි හිරු වාර්තාකරු සඳහන් කළේ.\nඅදාළ තරුණිය නාවික හමුදාවට අනුයුකත්ව සිවිල් සේවයේ නියුතු තැනැත්තියක් බවටයි පිංවත්ත පොලිසියේ ප්‍රකාශකයෙකු කියා සිටියේ.\nමේ අතර සිය පෙම්වතා සමඟ රක්වාන ප්‍රදේශයේ ලැඟුම්හලකට ගොස් සිටියදී මියගිය 22 හැවිරිදි තරුණියකගේ සිරුරක් පොලිසිය විසින් සොයාගෙන තිබෙනවා.\nතරුණයා ප්‍රකාශ කර ඇත්තේ දිවා ආහාරය රැගෙන ඒමට ලැගුම්හලෙන් පිටව ගොස් යළි පැමිණි අවස්ථාවේ සිය පෙම්වතිය ගෙල වැළලාගෙන සියදිවි හානිකරගෙන සිටි බවයි.\nමේ අතර සැකකටයුතු ලෙස හැසිරීම හේතුවෙන් පොලිස් භාරයට ගැනීමෙන් පසු පිටකොටුව - ඕල්කට් මාවතේ බෝධිය අසළ පොලිස් මුරකුටිය තුළ සිටින පොලිස් නිලධාරින්ට තියුණු ආයුධයක් පෙන්වා තර්ජනය කර පළා යාමට උත්සහ කළ වරෙන්තුකරු නැවත අත්අඩංගුවට ගෙන තිබෙනවා.\nඔහු පොලිස් මුර කුටියටද පහරදී පහරදී තිබූ අතර එම අවස්ථාවේදී සිදුවූ කැපුම් තුවාල හේතුවෙන් පසුව ජාතික රෝහලට ඇතුළත් කෙරුණා.",
       "URL": "https://www.hirunews.lk/340143/විවාහ-වෙන්න-බෑ-කියූ-පෙම්වතාව-පැහැර-ගත්-පෙම්වතිය-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=210"
}