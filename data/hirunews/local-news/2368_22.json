{
       "Source": "hirunews",
       "Timestamp": "Monday, 26 October 2020 - 8:30",
       "Headline": "බ්ලූමැන්ඩල් සංඛගේ බිරිඳ සහ පුතා අත්අඩංගුවට",
       "News Content": "සංවිධානාත්මක අපරාධ කල්ලි සාමාජිකයෙකු වන බ්ලූමැන්ඩල් සංඛගේ බිරිඳ සහ පුත්‍රයෙකු ජාඇල පමුණුගම ප්‍රදේශයේදී අත්අඩංගුවට ගෙන තිබෙනවා.\nසැකකරුගේ බිරිඳ සතුව තිබූ හෙරොයින් ග්‍රෑම්10ක් සහ රුපියල් ලක්ෂ 20 ක මුදලක්ද සොයාගෙන ඇති බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් සඳහන් කළේ.\nඇයගේ බැංකු ගිණුමෙන් රුපියල් ලක්ෂ 80 ක මුදලක් ඉවත් කරගෙන ඇති බවද විමර්ශනවලදී හෙලිව තිබෙනවා.\nඑම මුදල දැනට ඇපමත නිදහස්ව සිටින බ්ලූමැන්ඩල් සංඛට ලබාදී ඇති අතර, ඔහු විදෙස් ගතවීමේ අරමුණින් වැය කිරීම සඳහා අදාළ මුදල් ලබාගෙන ඇති බවටයි පොලිසිය සැක පළ කරන්නේ.",
       "URL": "https://www.hirunews.lk/253314/බ්ලූමැන්ඩල්-සංඛගේ-බිරිඳ-සහ-පුතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2368"
}