{
       "Source": "hirunews",
       "Timestamp": "Tuesday, 26 September 2023 - 7:07",
       "Headline": "රග්බි අතුරු කමිටුව අවලංගුයි",
       "News Content": "ශ්‍රී ලංකා රග්බි සම්මේලනයේ ලියාපදිංචිය අත්හිටුවමින් එහි කටයුතු පවත්වාගෙන යාමට පත් කළ ස්ථාවරකරණ කමිටුව අවලංගු කර තිබෙනවා.\nක්‍රීඩා හා යෞවන කටයුතු අමාත්‍ය රොෂාන් රණසිංහ විසින් මීට අදාළ ගැසට් නිවේදනය ඊයේ (25) නිකුත් කරනු ලැබුවා.\nශ්‍රී ලංකා රග්බ් සම්මේලනයේ ලියාපදිංචිය වහාම ක්‍රියාත්මක වන පරිදි අත්හිටුවමින් එහි කටයුතු පවත්වාගෙන යාමට කමිටුවක් පත් කරන බවට ගැසට් නිවේදනයක් නිකුත් කරනු ලැබුවේ පසුගිය අප්‍රේල් මස 11 වනදායි.\nචූලා ධර්මදාසගේ සභාපතීත්වයෙන් යුත් එම කමිටුව සාමාජිකයින් 9 දෙනෙකුගෙන් සැදුම් ලැබුවා.\nඑම කමිටුව මාස 06ක කාලයක් සඳහායි පත් කරනු ලැබුවේ.",
       "URL": "https://www.hirunews.lk/349395/රග්බි-අතුරු-කමිටුව-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=7"
}