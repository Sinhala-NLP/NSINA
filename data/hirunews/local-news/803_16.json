{
       "Source": "hirunews",
       "Timestamp": "Friday, 14 October 2022 - 14:58",
       "Headline": "උතුරේ තල් කර්මාන්තය නැංවීමට වෛද්‍ය රමේෂ් පතිරණගෙන් නව වැඩපිළිවෙළක්",
       "News Content": "උතුරේ තල් කර්මාන්තයේ යෙදෙන 12000කට අධික ජනතාව නගා සිටුවීමට තල් සංවර්ධන මණ්ඩලය හරහා වැඩසටහන් රැසක් ක්‍රියාත්මක කරන බව වැවිලි කර්මාන්ත හා කර්මාන්ත ඇමති වෛද්‍ය රමේෂ් පතිරණ පවසනවා.\nඊයේ (13) තල් සංවර්ධන මණ්ඩලය විසින් යාපනය තල් පර්යේෂණ ආයතන පරිශ්‍රයේ ඉදිකරනු ලැබූ නව ගොඩනැගිල්ල විවෘත කිරීම සඳහා සහභාගි වෙමිනු යි ඔහු මේ අදහස් පළ කළේ.\nඒ සඳහා ධීවර අමාත්‍ය ඩග්ලස් දේවානන්ද සහ වැවිලි කර්මාන්ත රාජ්‍ය අමාත්‍ය ලොහාන් රත්වත්තේ ද සහභාගි වූ බව සඳහන්.\nඑහි දී අදහස් දක්වමින් අමාත්‍ය රමේෂ් පතිරණ සදහන් කළේ, උතුරු පළාතේ සාම්ප්‍රදායික කර්මාන්තයක් ලෙසින් පැවත එන තල් කර්මාන්තය වාණිජ මට්ටමෙන් ඉහළට ඔසවා තැබීමට තල් සංවර්ධන මණ්ඩලයත් තල් පර්යේෂණ ආයතනයත් එක් ව වැඩසටහන් රැසක් ම ක්‍රියාත්මක කරන බව යි.\nඑමෙන්ම තල් ආශ්‍රිත විවිධ නිෂ්පාදනයන් රැසක් මෙන්ම තල් ආශ්‍රිත මධ්‍යසාර නිෂ්පාදන කර්මාන්තයටත් යොමු වීමට අවශ්‍ය අධ්‍යනයන් කඩිනමින් සිදු කරමින් සිටින බවත් ඔහු අවධාරණය කරනවා.",
       "URL": "https://www.hirunews.lk/317864/උතුරේ-තල්-කර්මාන්තය-නැංවීමට-වෛද්‍ය-රමේෂ්-පතිරණගෙන්-නව-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=803"
}