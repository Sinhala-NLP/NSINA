{
       "Source": "hirunews",
       "Timestamp": "Thursday, 14 November 2019 - 17:00",
       "Headline": "මැතිවරණ ප්‍රචාරක කටයුතුවල නිරතවූ පුද්ගලයෙකු අත්අඩංගුවට",
       "News Content": "දුම්මලසූරිය - වීරකොඩියාන ප්‍රදේශයේදී මැතිවරණ ප්‍රචාරක කටයුතුවල නිරත වූ පුද්ගලයෙකු අත්අඩංගුවට ගෙන තිබෙනවා.\nසැකකරු ඔහුගේ යතුරුපැදියෙන් ගෙන්ගෙට යමින් අත්පත්‍රිකා බෙදමින් සිටින බවට ලද තොරතුරකට අනුවයි ඔහු අත්අඩංගුවට ගෙන ඇත්තේ.\nඅත්අඩංගුවට ගන්නා අවස්ථාවේදී ඔහුගේ යතුරුපැදිය තුළ තිබී තවත් අත්පත්‍රිකා තොගයක් පොලිස් භාරයට ගෙන තිබෙනවා.\nයතුරුපැදිය සහ සැකකරු කුලියාපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/228268/මැතිවරණ-ප්‍රචාරක-කටයුතුවල-නිරතවූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3048"
}