{
       "Source": "hirunews",
       "Timestamp": "Thursday, 22 June 2023 - 21:00",
       "Headline": "කොට්ටාවේ වෙඩි තැබීම වැරැදි ඉලක්කයක්",
       "News Content": "කොට්ටාව නගරයේ පෞද්ගලික රසායනාගාරයක් තුළ දී සිදුකළ වෙඩි තැබීම වෙඩික්කරුවන්ගේ වැරදි ඉලක්කයක් බවට මේ වනවිට අනාවරණය වී ඇතැයි පොලිසිය පවසනවා.\nඑම වෙඩි ප්‍රහාරයෙන් මිය ගොස් තිබුණේ මත්තෙගොඩ නාමල් උයන පදිංචිව සිටි රසායනාගාර සේවකයෙකු වු මිහිරාන් පත්මසිරි නමැති වයස අවුරුදු 33ක අයෙක්.\nඉකුත් මැයි 15වැනිදා බොරැල්ල සිරිසර උයන නිවාස සංකීර්ණයේ දී පුද්ගලයකු තියුණු ආයුධවලින් කපා කොටා ඝාතනය කිරීමේ සිද්ධියට පළිගැනීමක් ලෙස ඝාතනය කළ පුද්ගලයාගේ සහෝදරයකු යැයි සිතා මෙම වෙඩි තැබීම සිදුකර ඇති බව පොලිස් විමර්ශනවලදී අනාවරණය වී තිබෙනවා.\nඑම පුද්ගලයාද රසායනාගාරයේ සේවය කරන අතර වෙඩි වැදි මියගිය පුද්ගලයා සහ බොරැල්ල ඝාතකයාගේ සහෝදරයා ද එක සමාන හැඩරුවෙන් යුක්ත වුවන් බැවින් මෙලෙස වෙඩික්කරුවන්ගේ ඉලක්කය වැරදී ඇති බවයි පොලිසිය පවසන්නේ.",
       "URL": "https://www.hirunews.lk/338758/කොට්ටාවේ-වෙඩි-තැබීම-වැරැදි-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=245"
}