{
       "Source": "hirunews",
       "Timestamp": "Saturday, 19 December 2015 - 19:17",
       "Headline": "අපරාධකරුවන් දහසක් ඞී එන් ඒ බැංකුවේ",
       "News Content": "අපරාධකරුවන් දහසකගේ ඞී එන් ඒ වාර්තා මේ වනවිට තම දත්ත බැංකුවේ තැන්පත් කර ඇති බව බොරැල්ල ජින්ටෙක් ආයතනය පවසනවා.\nඒ අනුව අපරාධකරුවන් තහවුරු කරගැනීමේ කටයුතු තවදුරටත් පහසුවන බවයි එම ආයතනයේ ජ්‍යෙෂ්ඨ විද්‍යාඥ ආචාර්ය රුවන් ඉලේපෙරුම ප්‍රකාශ කළේ.\nඅපරාධකරුවන් සොයාගැනීම සඳහා යොදා ගැනෙන දියුණුතම ක්‍රමවේදයක් වන මෙහි වාසිය මනාව තහවුරු වූ මෑත සංසිද්ධිය වන්නේ කොටකෙතන කාන්තා ඝාතන රැල්ලයි.\nඅවසන් වරට ඝාතනය වූ නාගම්පාපු නම් කාන්තාවගේ මරණය සම්බන්ධයෙන් අත්අඩංගුවට ගත් සැකකරු තවත් කාන්තා ඝාතන 6 කට සම්බන්ධ බව තහවුරු කර ගැනුනේ ඞී එන් ඒ වාර්තා පදනම් කරගනිමින්.\nඑසේම මීට පෙර සිද්ධිය සම්බන්ධයෙන් අත්අඩංගුවට ගෙන සිටි සැකකරුවන් තුන්දෙනෙකු නිදොස් කොට නිදහස් කිරීමටද ඞී එන් ඒ වාර්තා සහය ලබාදුන්නා.\nකොටදෙණියාවේ සේයා සදෙව්මි දැරියගේ ඝාතකයා සොයා ගැනීමටද ඞී එන් ඒ වාර්තා ලබාදුන්නේ ඉමහත් සහයක්.",
       "URL": "https://www.hirunews.lk/122415/අපරාධකරුවන්-දහසක්-ඞී-එන්-ඒ-බැංකුවේ",
       "Category": "Local News",
       "Parent URL": "https://www.hirunews.lk/local-news.php?pageID=5242"
}