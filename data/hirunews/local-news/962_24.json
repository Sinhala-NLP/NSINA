{
       "Source": "hirunews",
       "Timestamp": "Friday, 05 August 2022 - 15:20",
       "Headline": "අධිකරණ ඇමති ඕමල්පේ සෝභිත හිමි ඇතුළු සිවිල් සංවිධාන නියෝජිතයන් හමුවෙයි",
       "News Content": "අතීතයේදී සිදුවූ වැරදි නිවැරදි කර ගනිමින් මෙරට ආර්ථික තත්වය යළි යථා තත්වයට පත්කිරීමට අවශ්‍ය කටයුතු රජය සිදුකරමින් සිටින බව අධිකරණ අමාත්‍ය විජයදාස රාජපක්ෂ පවසනවා.\nඔහු මෙම අදහස් පළ කලේ ආචාර්ය ඔමල්පේ සෝභිත හිමියන් ඇතුළු මහා සංඝරත්නය සහ සිවිල් සංවිධාන නියෝජිත පිරිසක් සමඟ අධිකරණ අමාත්‍යාංශයේදී පැවති සාකච්ඡාවකදීයි.\nඅරගලකරුවන් අත්අඩංගුවට ගැනීම සහ ඔවුන්ට පොදු සමාවක් ලබාදීම සම්බන්ධයෙන් ජනාධිපතිවරයා සමඟ සාකච්ඡාවක් ලබාදෙන ලෙස කරන ලද ඉල්ලීමට ප්‍රතිචාර දක්වමින් අමාත්‍යවරයා සඳහන් කලේ ඒ සඳහා ඉදිරි දින දෙක තුළ දිනයක් සහ වේලාවක් ලබාදෙන බවයි.\nවර්තමානය වන විට රටතුළ පවතින දේශපාලන හා ආර්ථික ගැටළු පිළිබඳව මෙහිදී අවධානය යොමුවූ අතර ඒ සඳහා අධිකරණ අමාත්‍යවරයා ලබාදෙන සහයෝගය ඔවුන්ගේ ඇගයීමට ලක්වී තිබෙනවා.\nවර්තමානය වන විට රටතුළ පවතින අර්බුධකාරී තත්වයන් මඟ හරවා ගනිමින් දේශපාලන හා ආර්ථික ස්ථාවරත්වය ඇති කරලීම සඳහා සියළු දෙනාගේ දායකත්වය ලබාදෙමින් අනාගතය පිළිබඳව ධනාත්මක චින්තනයකින් යුතුව ක්‍රියා කලයුතු බවයි ඔහු කියාසිටියේ.\nඑමෙන්ම මෙරට ආර්ථීක තත්වය යළි ස්ථාවරත්වයට පත් කිරීම සඳහා වත්මන් රජය කැපවී කටයුතු කරන බවත් අමාත්‍යවරයා මෙහිදී පැවසීය.\nපූජ්‍ය විටියල කවිධජ හිමියන්, අතිපූජ්‍ය මහා සංඝරත්නය වෛද්‍ය රසායනාගාර වෘත්තීයවේදීන්ගේ සංඝමයේ සභාපති රවී කුමුදේශ් මහතා ඇතුළු සිවිල් සංවිධාන නියෝජිතයින් පිරිසක් මෙම අවස්ථාවට එක්විය.",
       "URL": "https://www.hirunews.lk/311980/අධිකරණ-ඇමති-ඕමල්පේ-සෝභිත-හිමි-ඇතුළු-සිවිල්-සංවිධාන-නියෝජිතයන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=962"
}