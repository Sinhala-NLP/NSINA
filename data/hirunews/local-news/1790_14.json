{
       "Source": "hirunews",
       "Timestamp": "Wednesday, 28 July 2021 - 14:08",
       "Headline": "හිරු සහන යාත්‍රා 13 වන අදියරත් අද අතිසාර්ථකව",
       "News Content": "ඔබේ ආරක්ෂාව අපේ වගකීම කරගනිමින්, ඔක්සිජන් සාන්ද්‍රික උපකරණ සහ රෝහල් කාර්ය මණ්ඩලයට අවශ්‍ය ආරක්ෂිත ඇඳුම් කට්ටල ලබාදීම, රට වෙනුවෙන් හිරු සහන යාත්‍රා 13 වන අදියරත් අතිසාර්ථකව ක්‍රියාත්මක වෙයි.\nඔබේ ආරක්ෂාව අපේ වගකීම කරගත් රට වෙනුවෙන් හිරු සහන යාත්‍රා ක්‍රියාන්විතයේ 13 වන අදියර අද (28) දිනයේ ක්‍රියාත්මක වුණා.\nකොවිඩ් 19 වසංගත තත්ත්වය හේතුවෙන් ශ්වසන අපහසුතා ඇතිවන අසාධ්‍ය රෝගීන්ට අවශ්‍ය ඔක්සිජන් සාන්ද්‍රික උපකරණ ලබාදීම සහ රෝහල් කාර්ය මණ්ඩලයට අවශ්‍ය ආරක්ෂිත ඇඳුම් කට්ටල සහ වෛද්‍ය උපකරණ ලබාදීම මෙයින් සිදුවනවා.\nඒ අනුව අද දිනයේ, මීගමුව දිස්ත්‍රික් මහ රෝහලට සහ මිනුවන්ගොඩ මූලික රෝහලට ඔක්සිජන් සාන්ද්‍රක උපකරණ සහ ආරක්ෂිත ඇදුම් කට්ටල බෙදා දීම සිදු කෙරුණා.\nදිවයිනේ සියළුම රෝහල්, කොරෝනා අතරමැදි ප්‍රතිකාර මධ්‍යස්ථාන සහ සෞඛ්‍ය කාර්ය මණ්ඩල කේන්ද්‍ර කරගනිමින් හිරු මාධ්‍ය ජාලය, ශ්‍රී ලංකා රතු කුරුස සමාජය හා එක්ව මෙය සංවිධානය කරනු ලබනවා.\nමේ අභියෝගාත්මක මොහොතේ ඔබේ ජීවිත සුරක්ෂිත කරනු පිණිස අපි කැප වන්නෙමු.",
       "URL": "https://www.hirunews.lk/278233/හිරු-සහන-යාත්‍රා-13-වන-අදියරත්-අද-අතිසාර්ථකව",
       "Category": "Local News",
       "Parent URL": "https://www.hirunews.lk/local-news.php?pageID=1790"
}