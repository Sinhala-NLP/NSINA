{
       "Source": "hirunews",
       "Timestamp": "Wednesday, 21 April 2021 - 16:08",
       "Headline": "මෙරට භික්ෂුන් වහන්සේ පාකිස්ථානයේ සංචාරයක",
       "News Content": "පාකිස්ථානයේ ආගමික සංචාරක ව්‍යාපාරය ප්‍රවර්ධනය කිරීම හා ජනතාව අතර, සම්බන්ධතාවය වැඩිදියුණු කිරීමේ අරමුණින් පූජ්‍ය මුරුත්තෙට්ටුවේ ආනන්ද හිමියන් ඇතුළු මෙරට ප්‍රධාන භික්ෂුන් වහන්සේ පිරිසක් මේ දිනවල පාකිස්ථානයේ සංචාරයක නිරත වනවා.\nපාකිස්ථානු මහකොමසාරිස් කාර්යාලය නිවේදනය කළේ මෙහිදී මහා සංඝරත්නය එරට ජනාධිපති සහ අගමැතිවරයා හමුවීමට නියමිත බවයි.\nඊට අමතරව, උන්වහන්සේ ගාන්ධාර ශිෂ්ඨාචාරයේ උරුම ස්ථාන ඇතුළු තවත් ස්ථාන කිහිපයක සංචාරය කිරීමට ද නියමිතව තිබෙනවා.",
       "URL": "https://www.hirunews.lk/269089/මෙරට-භික්ෂුන්-වහන්සේ-පාකිස්ථානයේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=2005"
}