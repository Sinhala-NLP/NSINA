{
       "Source": "hirunews",
       "Timestamp": "Friday, 22 September 2017 - 11:00",
       "Headline": "අර්ජුන මහේන්ද්‍රන් අද නැවතත් බැඳුම්කර කොමිසමේ",
       "News Content": "හිටපු මහබැංකු අධිපති අර්ජුන් මහේන්ද්‍රන් සාක්ෂි ලබාදීම සදහා අද තුන්වන දිනටත් ප්‍රශ්නගත බැදුම්කර සිද්ධිය සම්බන්ධයෙන් විමර්ශනය කෙරෙන ජනාධිපති කොමිසම වෙත පැමිණියා.\nසිතාසි නිකුත් කිරීමෙන් අනතුරුව ඔහු පසුගිය අගහරුවාදා සහ බදාදා දිනවල කොමිසම ඉදිරියේ පෙනී සිටියා.\nහිටපු මහබැංකු අධිපතිවරයාගෙන් හරස් ප්‍රශ්න ඇසීමට අවශ්‍ය බව නීතිපති දෙපාර්තමේන්තුවේ නීතිඥයන් ප්‍රකාශ කළ අතර, ඒ සදහා කරුණු අධ්‍යයන කර පැමිණීමට දින දෙකක කාලයක් ද ඉල්ලා සිටියා.\nඒ අනුවයි, හිටපු මහබැංකු අධිපති අර්ජුන් මහේන්ද්‍රන් අද දිනයේ ප්‍රශ්න ගත බැදුම්කර ගණුදෙනුව පිළිබද විමර්ශනය කෙරෙන ජනාධිපති කොමිසම වෙත පැමිණ ඇත්තේ.\nඑහිදී රජයේ නීතිඥයන් ඔහුගෙන් හරස් ප්‍රශ්න ඇසීමට නියමිතයි.",
       "URL": "https://www.hirunews.lk/171539/අර්ජුන-මහේන්ද්‍රන්-අද-නැවතත්-බැඳුම්කර-කොමිසමේ",
       "Category": "Local News",
       "Parent URL": "https://www.hirunews.lk/local-news.php?pageID=4309"
}