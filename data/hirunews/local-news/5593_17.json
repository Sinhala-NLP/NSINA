{
       "Source": "hirunews",
       "Timestamp": "Monday, 23 March 2015 - 9:05",
       "Headline": "ගැබිණි මව්වරුන්ට දුන් පෝෂණ මලු වටලයි",
       "News Content": "නුවරඑළිය අඹගම ප්‍රාදේශීය ලේකම් කොට්ඨාශයට අයත් වෙන්චර් වතුයායේ ගැබිණි මව්වරුන්ට ලබාදීමට සකස් කර තිබූ පෝෂණ මල්ලේ පාරිභෝජනයට නුසුදුසු ආහාර ඇතුළත්වීම පිළිබඳව අග්‍රාමාත්‍ය කාර්යාලයේ උපදෙස් පරිදි විශේෂ පරීක්ෂණයක් ආරම්භ කර තිබෙනවා. ඒ අනුව නුවරඑළිය අතිරේක දිස්ත්‍රික් ලේකම් මල්ලිකා අමරසේකර ඊට අදාළ මූලික පරීක්ෂණ ආරම්භ කර ඇති බව සඳහන්.\nඅඹගමුව ප්‍රාදේශීය ලේකම් කොට්ඨාශයේ වෙන්චර් වතුයායේ ගැබිණි මව්වරුන් 130 දෙනෙකු සඳහා පසුගිය සෙනසුරාදා මෙම පෝෂණ මළු ලබාදීම සිදු කෙරුණා. කෙසේ වෙතත් පසුව ආහාර මළු පරීක්ෂා කිරීමේදී එහි තිබී පරිභෝජනයට නුසුදුසු කඩල, කව්පි, සහ හාල්මැස්සන් සොයාගෙන තිබෙනවා.\nසිදුකරන ලද පරීක්ෂණවලින් හෙළි වී ඇත්තේ ගිනිගත්හේන ප්‍රාදේශීය ලේකම් කාර්යාලය මගින් පෝෂණ මල්ලට ආහාර ලබාදෙන ලෙස ගිනිගත්හේන විවිධ සේවා සමූපකාර සමිතියට දැනුම් දී ඇති බවයි. එහිදී ගිනිගත්හේන විවිධ සේවා සමූපකාර සමිතිය එම ඇණවුම ප්‍රදේශයේම පිහිටි පෞද්ගලික තොග වෙළදසැලක් වෙත ලබාදී තිබෙනවා.",
       "URL": "https://www.hirunews.lk/106063/නුසුදුසු-ආහාර-පෝෂණ-මල්ලට-ලබාදුන්-තොග-වෙළඳසැල-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=5593"
}