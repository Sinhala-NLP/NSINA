{
       "Source": "hirunews",
       "Timestamp": "Thursday, 25 January 2018 - 12:53",
       "Headline": "අන්තරේ පා ගමන ස්ථිරයි",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් ස්ථිර විසඳුමක් මෙතෙක් ලබා නොදීම ඇතුලූ කරුණු කිහිපයක් මුල් කරගනිමින් සංවිධාන කර ඇති විරෝධතා පා ගමන කුමන බාධා පැමිණියද සිදුකරන බව අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ළහිරු වීරසේකර පවසනවා.\nඔහු මේ බව කියා සිටියේ කොළඹ අද (25) පැවති මාධ්‍ය හමුවකට එක්වෙමින්.\nකෙසේ වෙතත්  මෙම විරෝධතා පා ගමන වළක්වාලමින් ඊයේ නුගේගොඩ සහ කොටුව මහේස්ත්‍රාත් අධිකරණ මගින් වාරණ නියෝග නිකුත් කර තිබුණා.\nඒ මෙමඟින් මහජන පීඩාවන් ඇතිවිය හැකි බවට පොලීසිය සිදුකළ දැනුම් දීමක් සලකා බලමින්. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ මැතිවරණ සමය තුළ පෙළපාලි යාම තහනම් වන බැවින් එම පෙළපාලිය නතර කිරීමට අවශ්‍ය සියලූ පියවර ගන්නා බවයි.",
       "URL": "https://www.hirunews.lk/181997/අන්තරේ-පා-ගමන-ස්ථිරයි",
       "Category": "Local News",
       "Parent URL": "https://www.hirunews.lk/local-news.php?pageID=4109"
}