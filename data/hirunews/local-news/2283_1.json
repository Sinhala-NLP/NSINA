{
       "Source": "hirunews",
       "Timestamp": "Thursday, 10 December 2020 - 20:24",
       "Headline": "LPL පළමු ශතකය ලෝරි එවන්ස්ගෙන් - ජැෆ්නා පරදා කලම්බු කිංග්ස්ට තියුණු ජයක්",
       "News Content": "සූරියවැව - මහින්ද රාජපක්ෂ  ක්‍රීඩාංගණයේ අද (10) පැවති පළමු තරඟයේදී ජැෆ්නා ස්ටෑලියන්ස් කණ්ඩායම පරදා ජය ගන්න කලම්බු කිංග්ස් සමත් වුණා.\nමෙම තරඟයේ පළමුව පන්දුවට පහර දුන් කලම්බු කිංග්ස් කණ්ඩායම කඩුලු 04ක් බිඳ වැටී ලකුණු 173ක් ලබා ගත්තා.\nඑහිදී එංගලන්ත ජාතික ලෝරි එවන්ස් නොදැවී පන්දු 65ක් තුළ දී ලකුණු 108ක් ලබා ගත්තේ හයේ පහර 05ක් සහ හතරේ පහර 09ක් සමඟින්.\nමෙය ලංකා ප්‍රිමියර් ලීග් තරඟාවලියේ පළමු ශතකය බවට ඉතිහාසයට එක් වුණා.\nපිළිතුරු ඉනිම ක්‍රීඩා කරන ජැෆ්නා ස්ටෑලියන්ස් කණ්ඩායමට සිය පන්දුවාර 20 තුල කඩුලු 06කට රැස්කර ගත හැකි වූයේ ලකුණු 167ක් පමණයි.\nඒ අනුව මෙම තරඟය ලකුණු 06කින් ජය ගන්නට කලම්බු කිංග්ස් කණ්ඩාය සමත් වුණා.",
       "URL": "https://www.hirunews.lk/256741/lpl-පළමු-ශතකය-ලෝරි-එවන්ස්ගෙන්-ජැෆ්නා-පරදා-කලම්බු-කිංග්ස්ට-තියුණු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=2283"
}