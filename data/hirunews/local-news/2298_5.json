{
       "Source": "hirunews",
       "Timestamp": "Thursday, 03 December 2020 - 10:23",
       "Headline": "පාර්ලිමේන්තු නියෝජ්‍ය මහලේකම් ධුරයට කුෂානි රෝහණධීර පත් කෙරේ",
       "News Content": "ශ්‍රී ලංකා පාර්ලිමේන්තුවේ නියෝජ්‍ය මහලේකම් සහ කාර්ය මණ්ඩල ප්‍රධානී ලෙස කුෂානි රෝහණධීර පත් කර තිබෙනවා.\nඇය මීට පෙර කටයුතු කරනු ලැබුවේ පාර්ලිමේන්තු සහකාර මහලේකම්වරිය ලෙසයි.\nකතානායක මහින්ද යාපා අබේවර්ධන අද පාර්ලිමේන්තුව ආරම්භ වූ අවස්ථාවේ සභාවට දැනුම් දුන්නේ ඊයේ දිනයේ සිට මෙම පත් කිරීම සිදුකර ඇති බවයි.\nහිටපු නියෝජ්‍ය මහලේකම් නීල් ඉද්දවෙල අභියාචනාධිකරණ විනිසුරුවරයෙකු ලෙස ජනාධිපතිවරයා විසින් පත් කරනු ලැබීම හේතුවෙන් හිස්වූ නියෝජ්‍ය මහලේකම් ධුරයට කුෂානි රෝහණධීර මෙලෙස පත් කෙරුණා.",
       "URL": "https://www.hirunews.lk/256195/පාර්ලිමේන්තු-නියෝජ්‍ය-මහලේකම්-ධුරයට-කුෂානි-රෝහණධීර-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2298"
}