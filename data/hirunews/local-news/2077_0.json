{
       "Source": "hirunews",
       "Timestamp": "Friday, 19 March 2021 - 20:24",
       "Headline": "“ගම සමග පිළිසඳර” හෙට (20) නුවරඑළිය යොඹුවැල්තැන්න ග්‍රාමයේ දී",
       "News Content": "ජනාධිපති ගෝඨාභය රාජපක්ෂ සහභාගී වන “ගම සමග පිළිසඳර” 15 වැනි වැඩසටහන හෙට (20) නුවරඑළිය දිස්ත්‍රික්කයේ වලපනේ ප්‍රාදේශීය ලේකම් බල ප්‍රදේශයට අයත් යොඹුවැල්තැන්න ග්‍රාමයේ දී හෙට (20)  පැවැත්වෙනවා.\nඋදේ 10.00 ට  ඇරඹෙන සංවාදයට දිස්ත්‍රික්කයේ මැති ඇමතිවරු ප්‍රමුඛ මහජන නියෝජිතයන් අමාත්‍යාංශ ලේකම්වරු සහ විවිධ ආයතන ප්‍රධානීන් සහ නිලධාරීන් එක්වීමට නියමිතයි.\nජනාධිපතිවරයා “ගම සමග පිළිසඳර” වැඩසටහන සැලසුම් කරනු ලැබුවේදේශපාලන බලධාරීන් හා නිලධාරීන් කැටුව තමාම ගමට ගොස් ගැමි ජනතාව පෙළන ආර්ථික සමාජ ගැටළු සියැසින් දැක ඒවාට සවන් දී කඩිනම් විසඳුම් දීමෙන් ග්‍රාමීය ජනතාවගේ අභිවෘද්ධිය සැලසීමේ අරමුණ ඇතිව බවයි ජනාධිපති මාධ්‍ය අංශය කියාසිටියේ.\n2020 සැප්තැම්බර් 25 වනදා බදුල්ල දිස්ත්‍රික්කයෙන් “ගම සමග පිළිසඳර” වැඩසටහන ආරම්භ වූ අතර මාතලේ, රත්නපුර, අනුරාධපුර, අම්පාර, පොළොන්නරුව, කලුතර, මොණරාගල, කෑගල්ල, මහනුවර, පුත්තලම,  ත්‍රිකුණාමලය, කුරුණෑගල සහ ගාල්ල දිස්ත්‍රික්ක ආවරණය වන පරිදි පසුගිය වැඩසටහන් සංවිධාන කෙරුණා.",
       "URL": "https://www.hirunews.lk/265908/ගම-සමග-පිළිසඳර-හෙට-20-නුවරඑළිය-යොඹුවැල්තැන්න-ග්‍රාමයේ-දී",
       "Category": "Local News",
       "Parent URL": "https://www.hirunews.lk/local-news.php?pageID=2077"
}