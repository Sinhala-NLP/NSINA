{
       "Source": "hirunews",
       "Timestamp": "Thursday, 14 April 2022 - 16:20",
       "Headline": "හිරුගේ භූ චුම්භක මාරුතයක් අද මහ පොළොවට",
       "News Content": "සූර්යයාගේ අධි ශක්ති මුදාලීමේ ක්‍රියාදාමය මගින් හටගත් භූ චුම්භක කුණාටුවක් අද (14) පෘථිවිය වෙත යොමුවන බව අමෙරිකානු නාසා ආයතනය ප්‍රකාශ කළා.\nඑමඟින් පෘථිවිය මත විදුලි ග්‍රිඩ් පද්ධති සහ බලශක්ති සැපයුම්වලට ද බාධා එල්ල විය හැකි බවයි නාසා ආයතනය සඳහන් කළේ.\nමෙම මධ්‍ය ප්‍රමාණයේ භූ චුම්භක කුණාටුව පැයකට කිලෝමීටර් විසිඑක් ලක්ෂයක පමණ වේගයකින් හිරුගේ සිට පෘථිවියට පැමිණෙනවා.\nමෙම හිරු කුණාටු ප්‍රබලතාව අනුව ජී-එකේ සිට ජී-පහ දක්වා වර්ගීකරණය කර ඇති අතර, අද පෘථිවියට ළඟා වන්නේ ජී-දෙක මට්ටමේ කුණාටුවක්.",
       "URL": "https://www.hirunews.lk/301954/හිරුගේ-භූ-චුම්භක-මාරුතයක්-අද-මහ-පොළොවට",
       "Category": "Local News",
       "Parent URL": "https://www.hirunews.lk/local-news.php?pageID=1230"
}