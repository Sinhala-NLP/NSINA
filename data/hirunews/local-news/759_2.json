{
       "Source": "hirunews",
       "Timestamp": "Thursday, 03 November 2022 - 21:51",
       "Headline": "සංචාරක වීසාවලින් විදෙස් රැකියාවලට යාම වහාම ක්‍රියාත්මක වන පරිදි අත්හිටුවයි",
       "News Content": "සංචාරක වීසා මගින් විදෙස් රැකියා සඳහා පිටත්ව යාම වහාම ක්‍රියාත්මක වන පරිදි අත්හිටුවීමට ශ්‍රී ලංකා විදේශ සේවා නියුක්ති කාර්යංශය පියවර ගෙන තිබෙනවා.\nඑම කාර්යාංශය නිවේදනය කළේ රැකියා අවස්ථා ලබා ගැනීම සඳහා සංචාරක වීසා මගින් විදේශ ගත වූ කාන්තාවන්ට රැකියා නොලැබීමල හිරිහැර විඳීමට සිදුවීමල සිරගත වීම සහ අතරමංවීම ආදී කරුණු පිළිබඳව තොරතුරු වාර්තාවීම හේතුවෙන් මෙම පියවර ගත් බවයි.\nමේ අනුව ඩුබායි, අබුඩාබි ඇතුළු එක්සත් අරාබි ඒමීර් රාජ්‍යයේ සියලුම ප්‍රදේශයන්හි ගෘහස්ථ හා නුපුහුණු රැකියා සදහා සංචාරක වීසා මගින් කාන්තාවන් යෙදවීමල වහාම ක්‍රියාත්මකවන පරිදි අත්හිටුවීමට පියවර ගෙන තිබෙනවා.\nඑමෙන්ම විදේශ සේවා නියුක්ති කාර්යාංශයේ ලියාපදිංචි රැකියා නියෝජිතායතන මාර්ගයෙන් ගෘහස්ථ හා නුපුහුණු රැකියා සඳහා යොමුවන කාන්තාවන් විශේෂ උපදෙස් මත ලියාපදිංචිය සඳහා ලබාදී තිබූ අවසරය ද අත්හිටුවා තිබෙනවා.",
       "URL": "https://www.hirunews.lk/319554/සංචාරක-වීසාවලින්-විදෙස්-රැකියාවලට-යාම-වහාම-ක්‍රියාත්මක-වන-පරිදි-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=759"
}