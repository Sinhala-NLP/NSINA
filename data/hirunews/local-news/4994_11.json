{
       "Source": "hirunews",
       "Timestamp": "Thursday, 23 June 2016 - 13:36",
       "Headline": "Update :- ගලිගමුවේ අනතුරින් මියගිය සංඛ්‍යාව ඉහළට",
       "News Content": "කෑගල්ල බල්ලපාන හංදිය අසලදී සිදුවු රිය අනතුරින් මියගිය සංඛ්‍යාව 4 ක් දක්වා ඉහළගොස් තිබෙනවා.\nකොළඹ සිට මාවනැල්ල දක්වා ගමන් කල පෞද්ගලික බස් රථයක් සහ වෑන් රථයක් මුහුණට මුහුණ ගැටීමෙනුයි අද පස්වරුවේ මෙම අනතුර සිදුවුනේ.\nමෙම අනතුරින් එම ස්ථානයේදීම වෑන් රථයේ ගමන් කල පුද්ගලයන් දෙදෙනෙකු සහ කාන්තාවක් මරණයට පත්වුනා.\nඅනතුරින් තුවාල ලබා කෑගල්ල රෝහලේ ප්‍රතිකාර ලබමින් සිටි තවත් කාන්තාවක් පස්වරුවේ මියගොස් ඇති බවයි පොලිසිය සඳහන් කලේ.\nඅනතුරින් ජීවිතක්ෂයට පත්වුණේ වෑන් රථයේ ගමන් කළ පුද්ගලයින් 6 දෙනාගෙන් සිව්දෙනෙක්.\nවෑන් රථයේ සිටි අනෙක් පුද්ගලයින්ද අනතුරින් බරපතල තුවාල ලබා තිබෙනවා.\nබස් රථයේ ගමන්ගත් පුද්ගලයින් 11 දෙනෙක්ද අනතුරින් තුවාල ලැබූ අතර ඔවුන් ඇතුලත් කෙරුණේ කෑගල්ල මහ රෝහලටයි.\nවෑන් රථයේ ගමන්ගත් පිරිස නිට්ටඹුව - ඌරාපොළ ප්‍ර දේශයේ පදිංචිකරුවන් වන අතරල දාළදා මාලිගාව වැඳ පුදා ගැනීමෙන් අනතුරුව නැවත නිවෙස් බලා පැමිණෙමින් සිටියදී මෙම අනතුර සිදුව තිබෙනවා.\nමෘත ශරීර කෑගල්ල රෝහලේ තැන්පත් කර ඇති අතර පශ්චාත් මරණ පරීක්ෂණය හෙට පැවැත්වීමට නියමිතයි.\nකෑගල්ල පොලිසිය වැඩිදුර විමර්ශණ සිදුකරනවා.\nThursday,23 June 2016 - 18.53\n----------------------------------------------------------------------------------------------\nකොළඹ - නුවර ප්‍රධාන මාර්ගයේ, ගලිගමුව - බල්ලපාන ප්‍රදේශයේදී බස් රථයක් සහ වෑන් රථයක් මුහුණට මුහුණ ලා ගැටී අද (23)දහවල් සිදුවූ රිය අනතුරකින් පුද්ගලයින් තුන්දෙනෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ තවත් පුද්ගලයින් 10 දෙනෙකු බරපතල තුවාල ලබා කෑගල්ල මූලික රෝහලට ඇතුළත් කර ඇති බවයි.",
       "URL": "https://www.hirunews.lk/136268/update-ගලිගමුවේ-අනතුරින්-මියගිය-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4994"
}