{
       "Source": "hirunews",
       "Timestamp": "Monday, 05 November 2018 - 12:58",
       "Headline": "ආණ්ඩුවට එක්වන තවත් මන්ත්‍රීවරුන් පස්දෙනෙක් ගැන ඉඟියක්",
       "News Content": "ලබන 14 වැනිදාට පාර්ලිමේන්තුවේ බහුතර බලය පෙන්වීමෙන් පසු මීළඟ අර්බුදය හට ගන්නේ සිරිකොත එක්සත් ජාතික පක්ෂ මූලස්ථානයේ බව, ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රෝහිත අබේගුණවර්ධන ප්‍රකාශ කළා.\nශ්‍රී ලංකා පොදුජන පෙරමුණ කොළඹ අද කැදවා තිබූ මාධ්‍ය හමුවකට එක්වෙමින් ඔහු කියා සිටියේ අද පවත්වන රැළියෙන් පසු තම ආණ්ඩුවට තවත් මන්ත්‍රීවරුන් පස්දෙනෙකු එකතුවන බවයි.\nමේ අතර සමාජවාදී ජනතා පෙරමුණ කොළඹ අද කැඳවා තිබූ මාධ්‍ය හමුවකට එක්වෙමින්  ජාතික ඒකාබද්ධතා සංහිඳියා සහ රාජ්‍ය භාෂා අමාත්‍ය වාසුදේව නානායක්කාර කියා සිටියේ ප්‍රශ්නගත  බැඳුම්කර සිද්ධිය සම්බන්ධයෙන් ඉදිරියේදී නීතිය නිසි ලෙස ක්‍රියාත්මක වනු ඇති බවයි.",
       "URL": "https://www.hirunews.lk/203624/ආණ්ඩුවට-එක්වන-තවත්-මන්ත්‍රීවරුන්-පස්දෙනෙක්-ගැන-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=3665"
}