{
       "Source": "hirunews",
       "Timestamp": "Wednesday, 30 August 2023 - 22:28",
       "Headline": "අද දිනට විදෙස් සංචාරකයන්ගේ පැමිණිම ලක්ෂ 09 ඉක්මවයි",
       "News Content": "විදෙස් සංචාරකයන්ගේ පැමිණිම වසර 3කට පසු ඉහළම අගයකට පැමිණ ඇති බව සංචාරක සංවර්ධන අධිකාරිය පවසනවා.\nසංවර්ධන හා ආයෝජන සබඳතා පිළිබඳ අධ්‍යක්ෂ ආචාර්ය ප්‍රසාද් ජයසූරිය පවසන්නේ මෙරට පැමිණි විදෙස් සංචාරකයින්ගේ සංඛ්‍යාව අද දිනය තුළ ලක්ෂ 09 ඉක්මවා ගිය බවයි.\nආසියානු කුසලාන එක්දින ක්‍රිකට් තරගාවලිය නැරඹීමට පැමිණෙන සංචාරකයින් ද ඊට උපකාරීවන බව ඔහු සඳහන් කළා.\nආසියානු කුසලාන එක්දින තරගාවලියේ දෙවැනි තරගය පැල්ලෙකැලේ ක්‍රීඩාංගනයේ හෙට පැවැත්වීමට නියමිතයි.\nආචාර්ය ප්‍රසාද් ජයසූරිය වැඩිදුරටත් සඳහන් කළේ තරගාවලිය නැරඹීමට පැමිණෙන සංචාරකයින් වෙනුවෙන් ක්‍රීඩාංගනය අවට නවාතැන් පහසුකම් ඇතුළු සංචාරක සේවා සියල්ලක්ම සූදානම් කර ඇති බවයි.",
       "URL": "https://www.hirunews.lk/346645/අද-දිනට-විදෙස්-සංචාරකයන්ගේ-පැමිණිම-ලක්ෂ-09-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=62"
}