{
       "Source": "hirunews",
       "Timestamp": "Thursday, 19 May 2022 - 7:15",
       "Headline": "ගෑස් තොගයක් අද දිවයිනට (වීඩියෝ)",
       "News Content": "ගෑස් රැගත් යාත්‍රාවක් අද (19) දින දිවයිනට ළඟාවීමට නියමිත බවට වාර්තා වනවා.\nඒ අනුව අද දිනයේ දී ගෑස් මෙට්‍රික් ටොන් 3800ක් රැගත් යාත්‍රාවකුයි මෙලෙස පැමිණීමට නියමිතව ඇත්තේ.\nගෑස් හා ඉන්ධන හිඟය උග්‍රවීම හේතුවෙන් මේ වනවිට පැය 24 පුරාවටම දිවයිනේ බොහෝ ප්‍රදේශවල මාර්ග අවහිර වීම් දක්නට ලැබෙනවා.\nඒ ඉන්ධන සහ ගෑස් ඉල්ලා ජනතාව වීදි බැස සිදු කරන උද්ඝෝෂණ හේතුවෙන්.\nඑමෙන්ම කිලෝමීටර් ගණන් දිගු පෝලිම් නිසා ද මේ වනවිට ගෑස් සහ ඉන්ධන හිඟය ඉහළ ස්ථානයකට පැමිණ ඇති බවයි දක්නට ලැබෙන්නේ.\nඑමෙන්ම ලිට්‍රෝ ගෑස් සමාගම ජනතාවගෙන් ඉල්ලා සිටින්නේ, අද සහ හෙට දිනයේ දී පෝලිම්වල රැඳී නොසිටින ලෙසටයි.",
       "URL": "https://www.hirunews.lk/304695/ගෑස්-තොගයක්-අද-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1160"
}