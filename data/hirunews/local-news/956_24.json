{
       "Source": "hirunews",
       "Timestamp": "Monday, 08 August 2022 - 7:51",
       "Headline": "රියදුරු බලපත්‍ර නිකුත් කිරීම සහ අලුත් කිරීමේ වෛද්‍ය පරීක්ෂණ ගාස්තුව ඉහළට",
       "News Content": "රියදුරු බලපත්‍ර නිකුත් කිරීම සහ අලුත් කිරීම සඳහා වන වෛද්‍ය පරීක්ෂණ ගාස්තුව අද (08) සිට ඉහළ දමා තිබෙනවා.\nඒ අනුව සැහැල්ලු වාහන සඳහා නව වෛද්‍ය පරීක්ෂණ ගාස්තුව රුපියල් 1,500 ක් ලෙස සංශෝධනය කර ඇති බවයි ජාතික වෛද්‍ය ප්‍රවාහන ආයතනය සඳහන් කළේ.\nඑමෙන්ම බර වාහන සඳහා නව වෛද්‍ය පරීක්ෂණ ගාස්තුව, මුත්‍රා පරීක්ෂණ හැර රුපියල් 1,500 ක් ලෙස සංශෝධනය කර තිබෙනවා.\nවෛද්‍ය පරීක්ෂණ සඳහා භාවිත කරන ද්‍රව්‍ය සහ උපකරණවල මිල ඉහළ යාම හේතුවෙන් මෙම ගාස්තු ඉහළ දැමීම සිදුකර ඇති බව සඳහන්.",
       "URL": "https://www.hirunews.lk/312201/රියදුරු-බලපත්‍ර-නිකුත්-කිරීම-සහ-අලුත්-කිරීමේ-වෛද්‍ය-පරීක්ෂණ-ගාස්තුව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=956"
}