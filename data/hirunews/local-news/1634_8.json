{
       "Source": "hirunews",
       "Timestamp": "Tuesday, 12 October 2021 - 9:09",
       "Headline": "එක්ස්ප්‍රස් පර්ල් නෞකාව සහ මුහුදුබත් වූ බහාලුම් ඉවත් කිරීම මේ මස අග",
       "News Content": "එක්ස්ප්‍රස් පර්ල් නෞකාව සහ එය ගිනි ගැනීමෙන් මුහුදුබත් වූ බහාලුම් ඉවත් කිරීමේ කටයුතු මෙම මස අවසානයේ හෝ ලබන මස මුල දී සිදු කරන බව සමුද්‍රීය පරිසර ආරක්ෂණ අධිකාරිය ප්‍රකාශ කළා.\nඒ අනුව එක්ස්ප්‍රස් පර්ල් නෞකාව හිමි සමාගම විසින් එම නෞකාව ඉවත් කිරීමේ කටයුතු සඳහා සිදු කළ ටෙන්ඩර් කැදවීම ද මේ වනවිටත් අවසන් කර තිබෙනවා.\nසමාගම් 8ක් විසින් ටෙන්ඩර් ලබා දී ඇති අතර, නෞකාව ඉවත් කිරීමට තෝරාගෙන ඇත්තේ ඉන් කුමන සමාගම ද යන්න පිළිබඳව එළඹෙන සිකුරාදා වන විට ප්‍රකාශයට පත් කරන බවයි නෞකා සමාගම සදහන් කර ඇත්තේ.\nඑමෙන්ම, නෞකා භාරකාර සමාගම විසින් විශේෂිත යන්ත්‍ර භාවිතා කරමින් මුහුදු පත්ලේ ඇති බහලුම් පිළිබදව ද දැනටමත් විමර්ශන සිදුකරන බවයි සමුද්‍රීය පරිසර ආරක්ෂණ අධිකාරියේ සභාපති නීතිඥ දර්ශනී ලහදපුර ප්‍රකාශ කළේ.",
       "URL": "https://www.hirunews.lk/284763/එක්ස්ප්‍රස්-පර්ල්-නෞකාව-සහ-මුහුදුබත්-වූ-බහාලුම්-ඉවත්-කිරීම-මේ-මස-අග",
       "Category": "Local News",
       "Parent URL": "https://www.hirunews.lk/local-news.php?pageID=1634"
}