{
       "Source": "hirunews",
       "Timestamp": "Saturday, 14 January 2017 - 18:20",
       "Headline": "උමා ඔයේ ජලාශ දෙක උමඟකින් යා වෙයි",
       "News Content": "උමා ඔය ව්‍යාපෘතියට අදාළව පුහුල්පොල ජලාශයේ සිට ඩයරබා ජලාශය දක්වා ජලය ගෙන යන උමං මාර්ගය එකිනෙකට සම්බන්ධ කර තිබෙනවා.\nමෙම ජලාශ දෙකේ උමං මාර්ගවල කැණීම් වෙන් වෙන්ව සිදුකර ඇති අතර, ඊයේ (13) දිනයේ එම උමං මාර්ග එකිනෙකට යාකළ බවයි උමා ඔය බහුකාර්ය සංවර්ධන ව්‍යාපෘතියේ ව්‍යාපෘති අධ්‍යක්‍ෂ ආචාර්ය සුනිල් ද සිල්වා හිරු ප්‍රවෘත්ති අංශයට සඳහන් කළේ.\nඒ අනුව ඩයරබා ජලාශය වෙත රැගෙන යන ජලය, ප්‍රධාන උමඟ ඔස්සේ උමා ඔය ව්‍යාපෘතිය යටතේ ඉදිවන ජලවිදුලි බලාගාරය වෙත සැපයෙන බවයි ඔහු කියා සිටියේ.\nමධ්‍යම කඳුකරයේ සිට මහවැලි ගග වෙත ඇදෙන උමා ඔයේ අතු ගංගා හරස් කොට ජලාශ දෙකක්තැනීම උමා ඔය ව්‍යාපෘතියේ පළමු පියවරයි.\nඑම ජලාශවලින් ජල විදුලිය නිපදවීමට ජලය යොමුකෙරෙන අතර තවත් කොටසක් හම්බන්තොට ප්‍රදේශයට ජල සැපයුම සඳහා කිරිඳිඔයට සම්බන්ධ කෙරෙනවා.\nව්‍යාපෘතිය සඳහා වැය කෙරෙන මුදල ඩොලර් මිලියන 529 ක්.",
       "URL": "https://www.hirunews.lk/152065/උමා-ඔයේ-ජලාශ-දෙක-උමඟකින්-යා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4709"
}