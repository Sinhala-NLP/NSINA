{
       "Source": "hirunews",
       "Timestamp": "Monday, 28 May 2018 - 7:51",
       "Headline": "දුරදිග ගිය බහින් බස්වීම මරණයකින් කෙලවර වෙයි",
       "News Content": "කිරිඳිවැල්ල, මුදුන්පිටකන්ද ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනයකර තිබෙනවා.\nපුද්ගලයින් දෙදෙනෙකු අතර ඇතිවූ බහින් බස්වීමක් දුරදිග යාමෙන් ඊයේ (27) පස්වරුවේ මෙම ඝාතනය සිදුව ඇති බවයි පොලිසිය පැවසුවේ.\nඝාතනයට ලක්වූ තැනැත්තා 39 හැවිරිදි මුදුන්පිටිකන්න්ද, රදාවාන ප්‍රදේශයේ පදිංචිකරුවෙක් බව සඳහන්.\nඅපරාධය සිදුකළ සැකකරු හඳුනාගෙන ඇති අතර ඔහු මේ වනවිට ප්‍රදේශයෙන් පලා ගොස් ඇති බවයි පොලිසිය පවසන්නේ.\nසැකකරු අත්අඩංගුවට ගැනීමට පොලිස් පරීක්ෂණ ආරම්භ කර ඇති අතර මියගිය පුද්ගලයාගේ පශ්චාත් මරණ පරීක්ෂණය අද (28) දින සිදුකිරීමට නියමිතයි.",
       "URL": "https://www.hirunews.lk/191723/දුරදිග-ගිය-බහින්-බස්වීම-මරණයකින්-කෙලවර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3924"
}