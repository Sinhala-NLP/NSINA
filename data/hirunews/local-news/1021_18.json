{
       "Source": "hirunews",
       "Timestamp": "Thursday, 14 July 2022 - 17:40",
       "Headline": "ශ්‍රේෂ්ඨාධිකරණයෙන් නීතිපතිට නියෝගයක් (වීඩියෝ)",
       "News Content": "මේ අතර මෙරටට ආනයනය කරනු ලබන ඉන්ධන අත්‍යවශ්‍ය සේවාවන් සඳහා බෙදාහැරීමට විධිමත් වැඩපිළිවෙළක් සකස් කර එය අධිකරණයට ඉදිරිපත් කරන ලෙස ශ්‍රේෂ්ඨාධිකරණය නීතිපතිවරයාට නියෝගයක් නිකුත් කළා.\nඒ ශ්‍රී ලංකා නීතිඥ සංගමය විසින් ඉදිරිපත් කළ මූලික අයිතිවාසිකම් පෙත්සම් දෙකක් අද කැඳවූ අවස්ථාවේදියි.\nමෙහිදී නියම කළේ ඉදිරි දෙසතියක කාලය තුළ බලශක්ති අමාත්‍යාංශ ලේකම්වරයා, ශ්‍රී ලංකා නීතිඥ සංගමයේ නියෝජිතයින් සමඟ සාකච්ඡාවක් පවත්වා ඉන්ධන බෙදාහැරීම පිළිබඳව විධිමත් වැඩපිළිවෙළක් සකස් කිරීමට කටයුතු කරන ලෙසයි.\nමෙම පෙත්සම යළි සලකා බැලීම ලබන 26 වැනිදා සිදුකිරීමට නියමිතයි.",
       "URL": "https://www.hirunews.lk/309979/ශ්‍රේෂ්ඨාධිකරණයෙන්-නීතිපතිට-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1021"
}