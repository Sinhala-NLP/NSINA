{
       "Source": "hirunews",
       "Timestamp": "Friday, 19 May 2023 - 17:38",
       "Headline": "උතුරු පළාත් ආණ්ඩුකාරවරියට එරෙහිව විරෝධතාවයක්",
       "News Content": "උතුරු පළාතේ ආණ්ඩුකාර නව පී.එම්.එස්.චාර්ල්ස්ට විරෝධය පළකරමින් යාපනය නගර සභා මාර්ගය අසලදී පිරිසක් අද (19) විරෝධතාවයක් පවත්වා තිබෙනවා.\nඑලෙස ඇය උතුරු පාළාතේ ආණ්ඩුකාරධූරයට පත් වී ඇත්තේ දෙවන වරටයි.\nඇය වසර තුනක පමණ උතුරේ සේවය කළ නමුත් එම කාලයේ දී එම පළාතට කිසිදු සේවාවක් හෝ මහජනයාගේ ප්‍රශ්නවලට ඇහුම්කන් දීමක් සිදු නොවූ බවයි විරෝධතාකරුවන් කියා සිටින්නේ.\nඇයව යළිත් ආණ්ඩුකාරධූරයට පත්කොට ඇත්තේ ඇගේ දක්ෂකම නිසා නොව මැතිවරණ කොමිසමේ රැඳෙමින් ඇය ලබා දුන් දායකත්වය වෙනුවෙන් පමණක් බවද විරෝධතාකරුවෝ කියා සිටියා.\nඇයට එරෙහිව දූෂණ චෝදනා රැසක් ඇති බවත් ඇය ආණ්ඩුකාරධූරයේ සිටි කාලයේ දී ඇයගේ පවුල වෙනුවෙන් උපයා ගත් නීති විරෝධී දේපළ සම්බන්ධයෙන් ද වහාම පරීක්ෂණ පවත්වා ඇයව අත්අඩංගුවට ගත යුතු බවයි විරෝධතාකරුවන් හඩ නගමින් කියා සිටින්නේ.",
       "URL": "https://www.hirunews.lk/335651/උතුරු-පළාත්-ආණ්ඩුකාරවරියට-එරෙහිව-විරෝධතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=332"
}