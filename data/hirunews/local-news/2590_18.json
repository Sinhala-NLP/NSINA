{
       "Source": "hirunews",
       "Timestamp": "Monday, 13 July 2020 - 8:14",
       "Headline": "පුපුරණ ද්‍රව්‍ය සමඟ සැකකරුවන් හතරදෙනෙක් අත්අඩංගුවට",
       "News Content": "පුපුරණ ද්‍රව්‍ය ළඟ තබාගෙන සිටි පුද්ගලයින් සිව් දෙනෙකු ඊයේ(12) අත්අඩංගුවට ගත් බව යාපනය ඉලවාලෙයි පොලීසිය පවසනවා.\nපොලීසිය පැවසූවේ සැකකරුවන් පුපුරණ ද්‍රව්‍ය යොදාගෙන කිසියම් ක්‍රියාකාරකමක් සිදුකිරීමට යාමේදී පිපිරීමක් සිදුව ඇති අතර, ඒ සම්බන්ධයෙන් පරීක්ෂා කිරීමේදී මොවුන් අත්අඩංගුවට ගත් බවයි.\nඅත්අඩංගුවට ගත් සැකකරුවන් යාපනය ඉලවාලෙයි ප්‍රදේශයේ පදිංචි වයස අවුරුදු 30 ත් 40 ත් අතර පිරිසක් බව පොලීසිය වැඩිදුරටත් සඳහන් කරනවා.\nපිපිරීම හේතුවෙන් අත්අඩංගුවට ගෙන ඇති තිදෙනෙකුට සුළු තුවාල සිදුව ඇති බවයි යාපනය ආරක්ෂක අංශ පවසන්නේ.\nසිද්ධිය සම්බන්ධයෙන් ඉලවාලෙයි පොලීසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/245346/පුපුරණ-ද්‍රව්‍ය-සමඟ-සැකකරුවන්-හතරදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2590"
}