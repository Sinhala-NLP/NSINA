{
       "Source": "hirunews",
       "Timestamp": "Monday, 02 January 2023 - 13:49",
       "Headline": "මග නැගුම සභාපති සහ විධායක අධ්‍යක්ෂ සේවකයින්ගේ ග්‍රහණය",
       "News Content": "මග නැගුම මාර්ග ඉදිකිරීම්, යන්ත්‍රෝපකරණ සමාගමේ සේවකයින් එහි සභාපතිවරයාව සහ විධායක අධ්‍යක්ෂවරයාව අද (02) පෙරවරුවේ සිය ග්‍රහණයට ගනු ලැබුවා.\nඒ, ඔවුන්ගේ අත්තනෝතමතික ක්‍රියාකලාපයට විරෝධය පළ කරමින්.\nපෑලියගොඩ පිහිටි මග නැගුම ප්‍රධාන කාර්යාලය අද උදෑසන නව වසරේ රාජකාරි කටයුතු ආරම්භ කිරීමේදී මෙම තත්ත්වය හටගෙන ඇති බවටයි වාර්තාවන්නේ.\nසේවකයින් එහි සභාපතිවරයා සහ විධායක අධ්‍යක්ෂවරයාට කාර්යාලයෙන් පිටතට යාමට ඉඩ නොදී ඔවුන්ගේ ග්‍රහණයට ගෙන තිබෙනවා.\nනව වසරේ රාජකාරි කටයුතු ආරම්භ කිරීමේදී පොල්තෙල් පහණ දැල්වීම සඳහා සභාපතිවරයා සහ විධායක අධ්‍යක්ෂවරයා පැමිණි අවස්ථාවේදී සේවකයින් කැවුම් සහ කිරිබත්වලින් ඔවුන්ට පහරදීමට ද උත්සාහ කර ඇති බවටයි වාර්තාවන්නේ.\nකෙසේ වෙතත් පොලිසිය එම ස්ථානයට පැමිණීමත් සමඟ එය ව්‍යර්ථ තිබෙනවා.\nකෙසේ වෙතත්, මේ වන විට මග නැගුම මාර්ග ඉදිකිරීම්, යන්ත්‍රෝපකරණ සමාගමේ සභාපතිවරයාව සහ එහි විධායක අධ්‍යක්ෂවරයාව පොලිසිය මැදිහත්වී කාර්යාලයෙන් පිටතට රැගෙන ගිය බවයි එම ස්ථානයේ සිටින හිරු වර්තාකරු කියා සිටියේ.",
       "URL": "https://www.hirunews.lk/324091/මග-නැගුම-සභාපති-සහ-විධායක-අධ්‍යක්ෂ-සේවකයින්ගේ-ග්‍රහණය",
       "Category": "Local News",
       "Parent URL": "https://www.hirunews.lk/local-news.php?pageID=628"
}