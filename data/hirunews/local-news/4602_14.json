{
       "Source": "hirunews",
       "Timestamp": "Tuesday, 21 March 2017 - 18:21",
       "Headline": "ඒඩ්ස් රෝගීන් සමාජයෙන් කොන්කරන අයට නීතිය ක්‍රියාත්මක කළ හැකියි -  ඒඩ්ස් මර්දන ඒකකය",
       "News Content": "කිසියම් අයෙකු ඒඩ්ස් රෝගියෙකු යැයි චෝදනා කරමින් ඔහු හෝ ඇය යමෙකු සමාජයෙන් ඈත් කරන්නේ නම් එවැනි පුද්ගලයන්ට එරෙහිව නීතිය ක්‍රියාත්මක කළ හැකි බව ලිංගාශ්‍රිත රෝග සහ ඒඩ්ස් මර්දන ඒකකයේ අධ්‍යක්‍ෂ වෛද්‍ය සිසිර ලියනගේ පවසනවා.\nමාධ්‍ය වෙත අදහස් දක්වමින් ඔහු මේ බව සඳහන් කළේ ගනේමුල්ල - කුඩාබොල්ලත ප්‍රදේශයේ ඒඞ්ස් රෝගය වැළඳී ඇතැයි කියන මවකගේ දියණියකට සිදුවූ අසාධාරණකමක් සම්බන්ධයෙන් හිරු ප්‍රවෘත්ති අංශය සිදුකළ අනාවරණය සම්බන්ධයෙන් අදහස් දක්වමින්.\nකුඩාබොල්ලත  කණිෂ්ඨ විද්‍යාලයේ ඉගෙනුම ලබන මෙම දැරියට පාසල් බලධාරීන්ද එහි නොපැමිණෙන ලෙස දැනුම්දී තිබුණා.\nඊයේ දැරිය පාසලට පැමිණි අවස්ථාවේදී ඇය කැඳවාගෙන ආ භාරකරුවන්ට ප්‍රදේශවාසීන් පළකළේ දැඩි විරෝධයක්.\nදැරියගේ මවට ඒඩ්ස් රෝගය වැළඳීම තිබීම නිසා දැරියටද රෝගය වැළඳී ඇතැයි යන සැකය මතයි මෙම පිරිස කටයුතු කර ඇත්තේ.\nඒ අනුව දැරිය අද පාසල් ගොස් තිබුණේ නැහැ.",
       "URL": "https://www.hirunews.lk/157399/ඒඩ්ස්-රෝගීන්-සමාජයෙන්-කොන්කරන-අයට-නීතිය-ක්‍රියාත්මක-කළ-හැකියි-මර්දන-ඒකකය",
       "Category": "Local News",
       "Parent URL": "https://www.hirunews.lk/local-news.php?pageID=4602"
}