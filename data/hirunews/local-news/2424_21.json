{
       "Source": "hirunews",
       "Timestamp": "Monday, 28 September 2020 - 12:58",
       "Headline": "උතුර - නැගෙනහිර හර්තාල් (වීඩියෝ)",
       "News Content": "උතුර සහ නැගෙනහිර පළාත්වල මේ වනවිට ක්‍රියාත්මක හර්තාල් ව්‍යාපාරය හේතුවෙන් යාපනය ඇතුළු උතුරු පළාතේ නගර කිහිපයක ජන ජීවිතයට බලපෑම් එල්ල වී තිබෙනවා.\nඅප වාර්තාකරුවන් කියා සිටියේ නැගෙනහිර පළාතේ ද හර්තාල් ක්‍රියාත්මක වුවද ඉන් ජන ජීවිතයට දැඩි බලපෑමක් එල්ල වී නොමැති බවයි.\nඋතුරු පළාතේ යාපනය ඇතුළු නගර කිහිපයක මෙම හර්තාලය හේතුවෙන් කඩ සාප්පු වසා දමා, පෞද්ගලික බස් ගමනාගමනය ඇනහිට ඇති බවයි වාර්තාකරුවන් කියා සිටියේ.\nඑහෙත් රජයේ කාර්යාල විවෘතව පවතින අතර ශ්‍රී ලංගම බස් ගමනාගමනයද සාමාන්‍ය පරිදි සිදු වන බවයි ඔවුන් සඳහන් කළේ.\nඑමෙන්ම පාසැල් විවෘතව පැවතියද සිසුන්ගේ පැමිණීමේ අඩුවක් දක්නට ලැබෙනවා.\nදෙමළ ජනතාවගේ අයිතිවාසිකම් වෙනුවෙන් සිදුවන බලපෑම් නවතා දමන ලෙසට ඉල්ලමින් දෙමළ දේශපාලන පක්ෂ 10ක් එක්ව මෙම හර්තාලය ක්‍රියාත්මක කරනවා.",
       "URL": "https://www.hirunews.lk/251295/උතුර-නැගෙනහිර-හර්තාල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2424"
}