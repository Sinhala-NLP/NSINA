{
       "Source": "hirunews",
       "Timestamp": "Monday, 21 December 2020 - 12:06",
       "Headline": "මහ වැසි හේතුවෙන් ඉබ්බන්කටුව ජලාශයේ වාන් දොරටු තුනක් විවෘත කෙරේ",
       "News Content": "මේ දිනවල ඇදහැලෙන දැඩි වර්ෂාව හේතුවෙන් දඹුල්ල ඉබ්බන්කටුව ජලාශයේ වාන් දොරටු තුනක් අද (21) දිනයේදී විවෘත කළ බව මහවැලි නිලධාරීන් පවසනවා.\nඒ අනුව ජලාශයෙන් තත්පරයකට ඝන අඩි 2460ක ජල ප්‍රමාණයක් කලා වැවට මුදා හැරෙන බවයි ඔවුන් වැඩිදුරටත් සඳහන් කළේ.\nමේ හේතුවෙන් ඉබ්බංකටුව ජලාශය හරහා කලා වැව දක්වා ජලය රැගෙන යන දඹුලු ඔය දෙපස ජනතාව දැඩි අවධානයෙන් පසුවන ලෙස දැනුම් දෙනවා.\nඑම නිලධාරීන් වැඩිදුරටත් පවසා සිටියේ තවදුරටත් වර්ෂා පතනය වැඩි වුවහොත් ඉතිරි වාන් දොරටු දෙකද විවෘත කිරීමට සිදුවන බවයි.",
       "URL": "https://www.hirunews.lk/257548/මහ-වැසි-හේතුවෙන්-ඉබ්බන්කටුව-ජලාශයේ-වාන්-දොරටු-තුනක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2262"
}