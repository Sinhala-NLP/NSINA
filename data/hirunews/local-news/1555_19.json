{
       "Source": "hirunews",
       "Timestamp": "Wednesday, 17 November 2021 - 14:20",
       "Headline": "මිලියන 350ක් යටිමඩි ගැසූ යොවුන් පුරය (වීඩියෝ)",
       "News Content": "2018, 2019 කාලය තුළ යොවුන් පුර වැඩසටහන සඳහා රුපියල් මිලියන 350කට වැඩි මුදලක් වියදම් කර ඇති බව කෝප් කමිටුවේදී අනාවරණ වී තිබෙනවා.\nඊයේ (17) පැවති කෝප් කාරක සභා රැස්වීමේදී මෙම කරුණු සාකච්ඡා කෙරුණේ, කෝප් කමිටු සභාපති පාර්ලිමේන්තු මන්ත්‍රී මහාචාර්ය චරිත හේරත් විසින්.\nඑහිදී වැඩිදුරටත් හෙළිවූයේ, මේ සම්බන්ධව ජාතික තරුණ සේවා සභාව අභ්‍යන්තර විගණනයක් හෝ සිදුකර නොමැති බවයි.\nආයතන අතර, සහයෝගිතාව රාජ්‍යයේ ඉදිරි ප්‍රගමනයට ප්‍රමුඛ සාධකයක් බවට ද මෙම කෝප් කමිටු සාකඡාවේදී අවධානයට ලක් වුණා.\nඑමෙන්ම ශ්‍රී ලංකා තරුණ සේවා පුද්ගලික සමාගම 2017 වසරේ සිට සංයුක්ත සැලැස්මක් සකසා නොතිබීම සම්බන්ධයෙන් ද සාකච්ඡා කෙරුණු අතර අදාළ සමාගම ක්‍රියාකාරී සැලැස්මක් පිළියෙළ නොකිරීම ගැන ද සභාපතිවරයා ප්‍රශ්න කර සිටියා.\nමෙම අවස්ථාවට අමාත්‍ය මහින්ද අමරවීර , රාජ්‍ය අමාත්‍ය සුසිල් ප්‍රේමජයන්ත් ඇතුළු පිරිසක් ද එක්ව සිටියා.",
       "URL": "https://www.hirunews.lk/288307/මිලියන-350ක්-යටිමඩි-ගැසූ-යොවුන්-පුරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1555"
}