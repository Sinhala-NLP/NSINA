{
       "Source": "hirunews",
       "Timestamp": "Tuesday, 23 January 2018 - 14:53",
       "Headline": "වෙළේ සුදාගේ බිරිඳගේ රන් බඩු ගැන පරීක්ෂණයක්",
       "News Content": "මත්ද්‍රව්‍ය ජාවාරම්කරුවෙකු වූ වෙලේ සුදාගේ බිරිඳට අයත් රුපියල් කෝටි ගණනක රන් ආභරණ තැන්පත් කර තිබූ නුගේගොඩ පිහිටි රාජ්‍ය බැංකුවක ආරක්ෂිත සේප්පුවේ යතුර අස්ථානගතවීම සම්බන්ධයෙන් වහා පරීක්ෂණයක් සිදුකරන ලෙස අධිකරණය අද නියෝග කළා.\nකොළඹ මහාධිකරණ විනිසුරු සම්පත් විජේරත්න මෙම නියෝගය සිදු කරනු ලැබුවේ කොළඹ මහාධිකරණයේ ප්‍රධාන රෙජිස්ට්‍රාර්වරයාටයි.\nඅදාල සේප්පුවේ යතුර කොළඹ මහාධිකරණයේ නඩු භාණ්ඩ කාර්යාලයේ තිබීයදියි මෙලෙස අස්ථාන ගතවී ඇත්තේ.\nවිත්තියේ නීතිඥයන් අද පෙරවරුවේ මේ සම්බන්ධයෙන් කරුණු වාර්තා කිරීමෙන් පසුව විනිසුරුවරයා මෙම නියෝගය සිදුකර තිබෙනවා.",
       "URL": "https://www.hirunews.lk/181818/වෙළේ-සුදාගේ-බිරිඳගේ-රන්-බඩු-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4112"
}