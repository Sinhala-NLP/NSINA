{
       "Source": "hirunews",
       "Timestamp": "Tuesday, 30 May 2023 - 18:06",
       "Headline": "ජනාධිපති ලේකම්ගේ නිවසට ඇතුල්වීමට උත්සාහ කළ පුද්ගලයකු අත්අඩංගුවට",
       "News Content": "ජනාධිපති ලේකම් සමන් ඒකනායකගේ පානදුර පිංවන්ත ප්‍රදේශයේ ඇති පුද්ගලික නිවසට ඇතුල්වීමට උත්සාහ කළ පුද්ගලයකු පානදුර පිංවත්ත පොලිසිය විසින් අත්අඩංගුවට ගෙන තිබෙනවා.\nඅද (30) 12.30 පමණ අදාළ පුද්ගලයා එම නිවස ඇති වත්තට තාප්පයෙන් පැන අනවසරයෙන් ඇතුළු වී තිබෙන බවයි වාර්තා වන්නේ.\nඑහිදී ආරක්ෂාව සඳහා යොදා සිටි පොලිස් නිලධාරින් එම පුද්ගලයා ඇතුල්වීම දැක ඇති අතර පොලිස් නිලධාරින් මෙම පුද්ගලයාව අල්ලා ගැනීම සඳහා උත්සාහ දරා තිබෙනවා.\nකෙසේ වෙතත් එම අවස්ථාවේ පොලිස් නිලධාරින් හා මෙම පුද්ගලයා අතර පොර බැදීමක් සිදු වී ඇති බවයි වර්තා වී ඇත්තේ.\nඑහිදී සැකාර පුද්ගලයා පොලිස් නිලධාරීන්ගේ ග්‍රහණයෙන් මිදී පළා ගොස් තිබෙනවා.\nමෙම සිද්ධිය පිළිබඳව පින්වත්ත පොලිසියේ වැඩ බලන පොලිස් ස්ථානාධිපතිතුමාව දැනුවත් කර ඇතිඔ අතර වහාම ක්‍රියාත්මක වු පින්වත්ත පොලිසියේ නිලධාරීන් කණ්ඩායම් දෙකක් සහ යතුරු පැදි හයකින් එම ප්‍රදේශය පුරා මෙහෙයුම් ක්‍රියාත්මක කර තිබෙනවා.\nපොලිසිය සඳහන් කරන්නේ අදාළ පුද්ගලයා පුඤ්ඤානන්ද මාවතේ ඇති පාළු නිවසක සැඟවී සිටියදී සොයා ගැනීමට හැකි වූ බවයි.\nසැකකාර පුද්ගලයා වයස අවුරුදු 25ක් පමණ වන ගාල්ල බද්දේගම ප්‍රදේශයේ පදිංචිකරුවක්.\nමූලික පොලිස් විමර්ශනවල දී අනාවරණය වී ඇත්තේ අදාළ පුද්ගලයා දැඩිව මත්ද්‍රව්‍යයවලට ඇබ්බැහි වූ පුද්ගලයෙකු බවයි.",
       "URL": "https://www.hirunews.lk/336607/ජනාධිපති-ලේකම්ගේ-නිවසට-ඇතුල්වීමට-උත්සාහ-කළ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=306"
}