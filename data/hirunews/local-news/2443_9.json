{
       "Source": "hirunews",
       "Timestamp": "Saturday, 19 September 2020 - 20:45",
       "Headline": "20 ගැන පක්ෂ විපක්ෂ අදහස් (වීඩියෝ)",
       "News Content": "20 වැනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් පක්ෂ විපක්ෂ දේශපාලනඥයින්  අදහස් පළ කළා.\n20 වැනි ආණ්ඩුක්‍රම ව්‍යවස්ථා සංශෝධනය පරාජය කිරීමට ආණ්ඩු පක්ෂයේ කැබිනට් අමාත්‍යවරු විශාල පිරිසක් විපක්ෂය සමඟ එක්වීමට නියමිත බව ජන  පාර්ලිමේන්තු මන්ත්‍රී රංජිත් මද්දුම බණ්ඩාර ප්‍රකාශ කර සිටියා.\nඒ මාධ්‍යවේදීන් නැඟු ප්‍රශ්න වලට පිළිතුරු ලබාදෙමින්.\nමේ අතර කැබිනට් මණ්ඩලයේ අනුමැතිය හිමු වූ  20 වැනි ආණ්ඩුක්‍රම ව්‍යවස්ථා සංශෝධනය පාර්ලිමේන්තුවට ඉදිරිපත් කිරීමට කටයුතු කරන බවත් තුනෙන් දෙකකට වැඩි බහුතරයකින් එය සම්මත කර ගැනීමට හැකිවන බවත් පරිසර අමාත්‍ය මහින්ද අමරවීර කියා සිටියා.\nප්‍රවහන අමාත්‍ය ගාමිණී ලොකුගේ ද 20 වැනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් අදහස් පළ කළා.\nප්‍රවහන අමාත්‍යවරයා එහිදී කියා සිටියේ 20 වැනි ආණ්ඩුක්‍රම ව්‍යවස්ථා සංශෝධනය තවම ඉදිරිපත් කර නොමැති බවත් ඉදිරිපත් කර ඇත්තේ 19 ව්‍යවස්ථා සංශෝධනය අහෝසි කිරීමේ සංශෝධනය බවත් ය.\nමේ අතර,විපක්ෂයයේ අභ්‍යන්තර ප්‍රශ්න වසා ගැනීමට 20 වැනි ආණ්ඩුක්‍රම ව්‍යවස්ථා සංශෝධනය භාවිතා නොකරන්නැයි  ක්‍රීඩා අමාත්‍ය නාමල්රාජපක්‍ෂ  ප්‍රකාශ කර සිටියා.\nසමග ජනබලවේගයේ පාර්ලිමේන්තු මන්ත්‍රී තිස්ස අත්තනායක මාධ්‍ය වෙත අදහස් දක්වමින් ප්‍රකාශ කර සිටියේ 19 වැනි ආණ්ඩුක්‍රම ව්‍යවස්ථා සංශෝධනයයේ ඇති අඩු පාඩු සකස් කර එය යළි ශක්තිමති කරනවා වෙනුවට ඉවත දැමීම අනුමත කළ නොහැකි බවයි.",
       "URL": "https://www.hirunews.lk/250633/20-ගැන-පක්ෂ-විපක්ෂ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2443"
}