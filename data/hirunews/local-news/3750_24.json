{
       "Source": "hirunews",
       "Timestamp": "Thursday, 13 September 2018 - 8:27",
       "Headline": "අවසන් යුද සමය තුළ 8000 කට අඩු පිරිසක් මියගිය බව හිටපු ජනපති මහින්ද ඉන්දියාවේදී කියයි",
       "News Content": "2009 යුද්ධයේ අවසන් කාලසීමාව තුළ එල්.ටී.ටී.ඊ. සාමාජිකයින් ඇතුලූ 8000 කට අඩු පිරිසක් පමණක් මියගිය බව හිටපු ජනාධිපති මහින්ද රාජපක්ෂ ප්‍රකාශ කළ බව ද හින්දු පුවත්පත වාර්තා කළා.\nඑරට භාරතීය ජනතා පක්ෂයේ ජ්‍යෙෂ්ඨ නායක ආචාර්ය සුබ්‍රමනියම් ස්වාමිගේ ආරාධනයකට අනුව නවදිල්ලියේ ඊයේ පැවති සමුළුවක් අමතමිනුයි හිටපු ජනාධිපතිවරයා මේ බව ප්‍රකාශ කර ඇත්තේ. එමෙන්ම එම කාලසීමාව තුළ කිසිදු යුද අපරාධයක් සිදු නොවූ බවද ඔහු ප්‍රකාශ කර තිබෙනවා.\nමෙම සටන එල්.ටී.ටී.ඊ. ත්‍රස්ත සංවිධානය සමඟ පමණක් සිදු කෙරුණු බවද හිටපු ජනාධිපති මහින්ද රාජපක්ෂ එහිදී වැඩිදුරටත් සඳහන් කළ බවයි හින්දු පුවත්පත වාර්තා කළේ.",
       "URL": "https://www.hirunews.lk/199779/අවසන්-යුද-සමය-තුළ-8000-කට-අඩු-පිරිසක්-මියගිය-බව-හිටපු-ජනපති-මහින්ද-ඉන්දියාවේදී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3750"
}