{
       "Source": "hirunews",
       "Timestamp": "Tuesday, 01 September 2020 - 7:46",
       "Headline": "ජාතික ආර්ථිකයක් ගොඩනැගීමට සක්‍රියව දායක වන්න, ජනපති දිස්ත්‍රික් සම්බන්ධීකරණ කමිටු සභාපතිවරුන්ගෙන් ඉල්ලයි (වීඩියෝ)",
       "News Content": "දිස්ත්‍රික් රැසක ජනතාව මුහුණ දී සිටින ගැටළුවලට විසදුම් දෙමින් ජාතික ආර්ථිකයක් ගොඩනැගීමට සක්‍රියව දායක වන්නැයි ජනාධිපති ගෝඨාභය රාජපක්ෂ දිස්ත්‍රික් සම්බන්ධීකරණ කමිටු සභාපතිවරුන්ගෙන් ඉල්ලීමක් කරනවා.\nදිස්ත්‍රික් සම්බන්ධීකරණ කමිටු සභාපතිවරුන්ගේ කාර්ය භාරය සහ වගකීම පිළිබදව දැනුවත් කිරීම සඳහා ජනාධිපති කාර්යාලයේ ඊයේ (31) පැවති සාකච්ඡාවකට එක්වෙමිනුයි ජනාධිපතිවරයා මෙම ඉල්ලීම සිදු කළේ.\nදිවයිනේ සියළු දිස්ත්‍රික්කවල තත්ත්වයන් සමාලෝචනයටත්, පවතින ගැටළුවලට එම අවස්ථාවේදීම විසදුම් දීමේ වැපිළිවෙලක් සැකසීමටත් පියවර ගන්නා බව ජනාධිපති ගෝඨාභය රාජපක්ෂ එහිදී ප්‍රකාශ කළා.\nඒ, බී, සී, ඩී ලෙස වර්ග කර ඇති දිවයිනේ සියළුම මාර්ග ජනාධිපතිවරයාගේ ධුර කාලය අවසන්වීමට පෙර කාපට් අතුරා සංවර්ධනය කිරීමට ද සැලසුම් කර ඇති බවයි එම සාකච්ඡාවට එක්වෙමින් ආර්ථික පුනර්ජීවනය පිළිබදව ජනාධිපති කාර්ය සාධක බලකායේ ප්‍රධානී බැසිල් රාජපක්ෂ සඳහන් කළේ.\n2015 දක්වා රජය ක්‍රියාත්මක කළ සංවර්ධන වැඩසටහන් කිහිපයක වැඩ නතර වී ඇති ඇති බවත් ඉදිරි අය වැයෙන් මුදල් වෙන් කර එලෙස නතර වූ ඉතිරි ඉදිකිරීම් සියල්ලෙහිම වැඩ අවසන් කරන බවත් ඔහු එහිදී වැඩිදුරටත් කියා සිටියා.",
       "URL": "https://www.hirunews.lk/249120/ජාතික-ආර්ථිකයක්-ගොඩනැගීමට-සක්‍රියව-දායක-වන්න-ජනපති-දිස්ත්‍රික්-සම්බන්ධීකරණ-කමිටු-සභාපතිවරුන්ගෙන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2485"
}