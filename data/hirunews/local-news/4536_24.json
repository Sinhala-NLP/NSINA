{
       "Source": "hirunews",
       "Timestamp": "Tuesday, 02 May 2017 - 18:55",
       "Headline": "බලු රංචුවක් සය හැවිරිදි දරුවෙකුගේ හතළිස් පොලක් සපා කයි",
       "News Content": "සුනඛ රංචුවක සපා කෑමට ලක්වූ හය හැවිරිදි දරුවෙකු පිළිබඳ තොරතුරු ගම්පොල - බෝතලපිටිය ප්‍රදේශයෙන් හිරු ප්‍රවෘත්ති අංශයට වාර්තාවුණා.\nමොහොමඞ් උස්මාන් නැමති මෙම දරුවා සුනඛයින් හත්දෙනෙකුට පමණ මැදිවී ඇත්තේ දේවස්ථානයට ගොස් නැවත නිවස වෙත පැමිණෙමින් සිටියදියි.\nසපාකෑමෙන් පසු මෙම දරුවා සුනඛයින් විසින් ඇදගෙන ගොස් ඇති අතර, පසුව ප්‍රදේශවාසීන් මැදිහත්වී දරුවා බේරාගෙන තිබෙනවා.\nඅනතුරුව ඔහු ගම්පොල මූලික රෝහලට ඇතුළත් කෙරුණු අතර, සුනඛයින් දරුවාගේ සිරුරේ ස්ථාන 40 ක් පමණ සපා කා ඇති බවයි දෙමව්පියන් ප්‍රකාශ කළේ.\nමේ අතර කිඹුලන් බහුලව ගැවසෙන ස්ථානවල දරුවන් සමග දියනෑමෙන් වළකින ලෙස ලෝක කිඹුල් විශේෂඥ කමිටුවේ සාමාජිකයෙකු වන ආචාර්ය ඇන්ස්ලම් ද සිල්වා මව්වරුන්ගෙන් ඉල්ලීමක් කරනවා.\nකිඹුලන් පිළිබඳ දීර්ඝ කාලයක් පරීක්ෂණ සිදුකර ඇති ඔහු ප්‍රකාශ කළේ මව්වරුන් සමග කුඩා දරුවන් කිඹුල් ප්‍රහාරවලට ලක්වීමේ වැඩි සම්භාවිතාවක් දක්නට ලැබෙන බවයි.\nපසුගියදා ගල්නෑව - මුලංනටුව වැවේ දිය නෑමට ගිය 13 හැවිරිදි දැරියකගේ ශරීර කොටස් කිඹුලෙකුගේ උදරයෙන් සොයාගැනුනා.",
       "URL": "https://www.hirunews.lk/160452/බලු-රංචුවක්-සය-හැවිරිදි-දරුවෙකුගේ-හතළිස්-පොලක්-සපා-කයි",
       "Category": "Local News",
       "Parent URL": "https://www.hirunews.lk/local-news.php?pageID=4536"
}