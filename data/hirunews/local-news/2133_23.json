{
       "Source": "hirunews",
       "Timestamp": "Sunday, 21 February 2021 - 8:36",
       "Headline": "ගඩොල් කර්මාන්තකරුවන්ට පස් හිඟයක්",
       "News Content": "පස් ලබාගැනීමේ ගැටළුව ඇතුළු තවත් ගැටළු කිහිපයක් හේතුවෙන් මහනුවර දිස්ත්‍රික්කයේ ගඩොල් කර්මාන්තකරුවන් දැඩි අපහසුතාවට පත්ව සිටිනවා.\nමහනුවර දිස්ත්‍රික්කයේ පාතදුම්බර ප්‍රාදේශීය ලේකම් කාර්යාලයට අයත් ග්‍රාම නිලධාරී වසම් 10 ක පවුල් දහසකට වැඩි පිරිසක් සිය ජීවනෝපාය වශයෙන් සිදුකරන්නේ ගඩොල් නිෂ්පාදනයයි.\nමෙරට උසස්ම ගඩොල් නිෂ්පාදනය කිරීම අතින් දීර්ඝ කාලයක සිට තම ගඩොල් සඳහා ඉහළ ඉල්ලුමක් පවතින බවයි නිෂ්පාදනකරුවන් හිරු ප්‍රවෘත්ති අංශයට සඳහන් කළේ.\nකෙසේ වෙතත් වර්තමානය වනවිට පස් ලබාගැනීමේ ගැටළුව ඇතුලු තවත් ගැටළු කිහිපයක් හේතුවෙන් තමන් දැඩි අපහසුතාවට පත්ව ඇති බවයි ගඩොල් නිෂ්පාදකයින් කිහිපදෙනෙකු අදහස් දක්වමින් කියා සිටියේ.",
       "URL": "https://www.hirunews.lk/263210/ගඩොල්-කර්මාන්තකරුවන්ට-පස්-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=2133"
}