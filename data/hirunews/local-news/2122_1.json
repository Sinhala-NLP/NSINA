{
       "Source": "hirunews",
       "Timestamp": "Saturday, 27 February 2021 - 13:30",
       "Headline": "පොහොට්ටුවේ පසුපෙළ මන්ත්‍රීවරුන්, බැසිල් හමුවේ",
       "News Content": "ශ්‍රී ලංකා පොදුජන පෙරමුණේ ජාතික සංවිධායක හිටපු අමාත්‍ය බැසිල් රාජපක්ෂ සහ ආණ්ඩු පක්ෂයේ පසුපෙළ මන්ත්‍රීවරුන් අතර සාකච්ඡාවක් පසුගියදා සිදුව තිබෙනවා.\nදේශපාලන ආරංචි මාර්ග සඳහන් කළේ ශ්‍රී ලංකා පොදුජන පෙරමුණ නියෝජනය කරන පසුපෙළ මන්ත්‍රීවරුන් 40 දෙනෙකු පමණ පෙරේදා පැවති මෙම සාකච්ඡාවට එක්වූ බවයි.\nමෙහිදී පක්ෂයේ ඉදිරි ක්‍රියාමාර්ග මෙන්ම, ආණ්ඩුවේ ඉදිරි ක්‍රියාමාර්ග සම්බන්ධයෙන් ද සාකච්ඡා වී තිබෙනවා.\nඑමෙන්ම, මෙවර මැයි දිනය පැවැත්වීම සම්බන්ධයෙන් සහ ඊට පෙර පක්ෂයේ ජාතික සම්මේලන කිහිපයක් පැවැත්වීම පිළිබඳව ද මෙහිදී සාකච්ඡා වූ බවයි වාර්තා වන්නේ.",
       "URL": "https://www.hirunews.lk/263821/පොහොට්ටුවේ-පසුපෙළ-මන්ත්‍රීවරුන්-බැසිල්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2122"
}