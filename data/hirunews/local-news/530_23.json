{
       "Source": "hirunews",
       "Timestamp": "Friday, 17 February 2023 - 7:50",
       "Headline": "බැලූනය ගැන කතා කිරීමට තමන් සූදානම් බවට බයිඩන්ගෙන් ජින්පින්ට ප්‍රකාශයක්",
       "News Content": "චීන බැලුනයකට වෙඩි තබා බිම හෙළීම සම්බන්ධයෙන් චීන ජනාධිපති ෂී ජින්පින් සමඟ සාකච්ඡාවකට සූදානම් බව ඇමරිකානු ජනාධිපති ජෝ බයිඩ්න් පවසනවා.\nකෙසේ වෙතත් බැලුනය බිම හෙළීම ගැන සමාව අයැදීමට තමන් සූදානම් නොමැති බවයි ඇමරිකානු ජනාධිපතිවරයා ප්‍රකාශ කර ඇත්තේ.\nඅඩි 200ක පමණ උසකින් යුත් අදාළ බැලුනය සිය ගුවන් තලයේ පාවෙමින් තිබියදී ඇමරිකානු ප්‍රහාරක ජෙට් යානයක් මගින් පසුගියදා එය බිම හෙලනු ලැබුවා.\nඑය ඔත්තු බැලීම සඳහා යොදාගත් බැලුනයක් බවට ඇමරිකාව චෝදනා කළ නමුත් එය ප්‍රතික්ෂේප කරමින් චීනය සඳහන් කළේ කාලගුණ තත්වය නිරීක්ෂණය සඳහා එය ගුවන් ගත කළ බවයි.",
       "URL": "https://www.hirunews.lk/327602/බැලූනය-ගැන-කතා-කිරීමට-තමන්-සූදානම්-බවට-බයිඩන්ගෙන්-ජින්පින්ට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=530"
}