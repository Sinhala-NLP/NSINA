{
       "Source": "hirunews",
       "Timestamp": "Thursday, 03 June 2021 - 22:34",
       "Headline": "වැසි තත්වය හෙට දිනයේදීත් - අද වැඩිම වර්ෂාපතනය හොරණට",
       "News Content": "දිවයිනේ නිරිතදිග කොටසේ ප්‍රදේශ රැසකට බලපෑම් කර ඇති වැසි තත්වය තවදුරටත් පවතිනු ඇතැයි බලාපොරොත්තුවන බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන්ම බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලටයි මෙම වැසි තත්වයෙන් බලපෑම් එල්ලවී ඇත්තේ.\nමෙම වර්ෂාව අද රාත්‍රියේ සහ හෙට (04) දිනයේත් පැවතිය හැකි අතර ඇතැම් ස්ථානවලට මිලිමීටර් 150ට වැඩි ඉතා තද වර්ෂාපතනයක් ද ඇතිවිය හැකියි.\nඅද පෙරවරු 8.30 සිට රාත්‍රී 10 දක්වා ගතවූ කාලය තුල වැඩිම වර්ෂාපතනයක් ලැබී ඇත්තේ හොරණ ප්‍රදේශටයි.\nඑය මිලිමීටර් 145.5ක්.\nමිනුවන්ගොඩ ප්‍රදේශයට මිලිමීටර් 141.5ක වර්ෂාපතනයක් ලැබී ඇති අතර බණ්ඩාරගමට මිලිමීටර් 139.5ක වර්ෂාපතනයක් ලැබී තිබෙනවා.\nඅදාළ කාලය තුල යක්කල ප්‍රදේශයට ලැබී ඇති වර්ෂාපතනය මිලිමීටර් 136.5ක්.\nකටුනායක ප්‍රදේශයට මිලිමීටර් 133.6ක සහ ඇහැලියගොඩ ප්‍රදේශයට මිලිමීටර් 112ක වර්ෂාපතනයක් ලැබී තිබෙනවා.",
       "URL": "https://www.hirunews.lk/273305/වැසි-තත්වය-හෙට-දිනයේදීත්-අද-වැඩිම-වර්ෂාපතනය-හොරණට",
       "Category": "Local News",
       "Parent URL": "https://www.hirunews.lk/local-news.php?pageID=1908"
}