{
       "Source": "hirunews",
       "Timestamp": "Sunday, 27 November 2022 - 8:40",
       "Headline": "ඝාතනයකට සම්බන්ධ පාතාල කල්ලි නායකයෙකුගේ ගෝලයෙකු අත්අඩංගුවට",
       "News Content": "මිනුවන්ගොඩ - මාකේවිට මවිලි සුපර් හාඩ්වෙයාර්හි සිදු වූ මනුෂ්‍ය ඝාතනයට ආධාර අනුබල දීමේ චෝදනාව මත පුද්ගලයෙකු අත් අඩංගුවට ගෙන තිබෙනවා.\n25 වැනි දින ගෝනහේන විශේෂ කාර්‍ය බලකා කඳවුරට ලද තොරතුරකට අනුව මෙම සැකකරු අත් අඩංගුවට ගෙන ඇත්තේ ගම්පහ - ඉඹුල්ගොඩ ප්‍රදේශයේදියි.\nසැකකරුව අත් අඩංගුවට ගන්නා අවස්ථාවේ දී ඔහු සතුව තිබී ජීව අත් බෝම්බයක් සහ හෙරොයින් ග්‍රෑම් 16.2ක් සොයා ගැනුණා.\nමෙම සැකකරු අගෝස්තු 24 වැනි දින මිනුවන්ගොඩ ප්‍රදේශයේ සිදු වූ මනුෂ්‍ය ඝාතනයකට ද සම්බන්ධ පොලිසියට අත් අඩංගුවට ගැනීමට අවශ්‍ය කර සිටි අයෙක්.\nඅත් අඩංගුවට ගත් මෙම සැකකරු 25 හැවිරිදි අයෙක් වන අතර ඔහු පාතාල කල්ලි නායක ගනේමුල්ල සංජීවගේ ප්‍රධානම ගෝලයෙකු බවත් සිදු කරන ලද මූලික විමර්ශනවලදී අනාවරණය වී තිබෙනවා.\nසිද්ධිය සම්බන්ධයෙන් පොලිස් විමර්ශන ක්‍රියාත්මකයි.",
       "URL": "https://www.hirunews.lk/321382/ඝාතනයකට-සම්බන්ධ-පාතාල-කල්ලි-නායකයෙකුගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=705"
}