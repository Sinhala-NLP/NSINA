{
       "Source": "hirunews",
       "Timestamp": "Tuesday, 11 January 2022 - 15:37",
       "Headline": "සකුරායි ගුවන් සමාගමේ ප්‍රධානීන් දෙදෙනා රිමාන්ඩ්",
       "News Content": "කොළඹ අපරාධ කොට්ඨාශය අත්අඩංගුවට ගත් සකුරායි ගුවන් සමාගමේ කළමනාකාර අධ්‍යක්ෂවරයා සහ ප්‍රධාන ඉංජිනේරුවා මේ මස 18 වනදා දක්වා රක්ෂිත බන්ධනාගාර ගත කෙරුණා.\nඒ සැකකරුවන් අද (11) දින මීගමුව මහේස්ත්‍රාත් අධිකරණයට ඉදිරිපත් කළ අවස්ථාවේදියි.\nමෙම ගුවන් සමාගමට අයත් යානා දෙකක් පසුගියදා පයාගල සහ කිඹුලාපිටිය යන ප්‍රදේශවලට හදිසියේ ගොඩබෑම් සිදුකළා.\nකිඹුලාපිටිය ප්‍රදේශයේ සිදුකළ ගොඩබෑමේදී යානයේ සිටි විදේශිකයන් දෙදෙනා සහ ගුවන් නියමුවන් ද තුවාල ලබා රෝහල් ගත කෙරුණු අතර, සිදුකළ පරීක්ෂණයේදී අනාවරණ වී ඇත්තේ, මෙම යානාවල ඉන්ධන පරීක්ෂා කිරීම් නොසැළකිලිමත්ව සිදුකර ඇති බවයි.",
       "URL": "https://www.hirunews.lk/293688/සකුරායි-ගුවන්-සමාගමේ-ප්‍රධානීන්-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1432"
}