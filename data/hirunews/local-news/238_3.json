{
       "Source": "hirunews",
       "Timestamp": "Sunday, 25 June 2023 - 17:03",
       "Headline": "ජනාධිපතිතුමන් ඝාතන තැතැක් අතැයි සංසරණය වන පුවතේ ඇත්ත නැත්ත මෙන්න (වීඩියෝ)",
       "News Content": "ජනාධිපතිවරයා හෝ අග්‍රාමාත්‍යවරයා විදෙස් සංචාරයක් නිමවා නැවත ශ්‍රී ලංකාවට සම්ප්‍රාප්ත වනවිට මෙන්ම ශ්‍රී ලංකාවෙන් පිටවන විට ආරක්ෂා කිරීම සිදු කල යුතු ආකාරය පිලිබදව විධිවිධාන හා ක්‍රියා පටිපාටියක් ඇති අතර එම විධිවිධානයන්ට අනුව හා නිශ්චිත ක්‍රියා පටිපාටිය මෙහිදී අනුගමනය කර තිබෙනවා.\nසාමාන්‍යයෙන් මෙම විධිවිධාන හා ක්‍රියාමාර්ග ජනාධිපතිවරයා හෝ අග්‍රාමාත්‍යවරයා දිවයිනට සම්ප්‍රාප්තවනවිට මෙන්ම දිවයිනෙන් පිටත්ව ‍යන විටද අදාල අංශවලට දැනුම් දෙනු ලබනවා.\nමෙසේ දැනුම් දෙනු ලැබූ පණිවිඩයක් පොලිස් දෙපාර්තමේන්තුවෙන් අනවසරයෙන් පිටතට හා මාධ්‍ය වෙත ලබාදී වෙබ් අඩවි කිහිපයක මෙන්ම සමාජ මාධ්‍ය වල විශාල කැලඹීමක් ඇති කර තිබෙනවා.\nමහජන ආරක්ෂක අමාත්‍ය ටිරාන් අලස් මේ පිලිබදව වහාම පරීක්ෂනයක් සිදු කොට එම අභ්‍යන්තර පොලිස් පණිවිඩය පිටතට හා මාධ්‍ය වෙත අනවසරයෙන් ලබා දුන්නන් ගැනත් එම සාවද්‍ය තොරතුර ප්‍රචාරය කළ අය පිළිබඳවත් පරීක්ෂණයක් පවත්වා අත්අඩංගුවට ගන්නා ලෙස අපරාධ පරීක්ෂණ දෙපාර්තුමේන්තුවට නියෝග කර තිබෙනවා.\nජනාධිපති රනිල් වික්‍රමසිංහගේ ප්‍රංශ - එංගලන්ත නිල සංචාරය නිමකොට දිවයිනට ලඟා වීමේදී සාමාන්‍ය පරිදි ජනාධිපතිවරායට හිමි ආරක්ෂක වැඩපිළිවෙළ ශ්‍රී ලංකා පොලීසිය විසින් ක්‍රියාත්මක කිරීමට කටයුතු කර තිබෙනවා.",
       "URL": "https://www.hirunews.lk/339033/ජනාධිපතිතුමන්-ඝාතන-තැතැක්-අතැයි-සංසරණය-වන-පුවතේ-ඇත්ත-නැත්ත-මෙන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=238"
}