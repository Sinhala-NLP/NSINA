{
       "Source": "hirunews",
       "Timestamp": "Wednesday, 02 December 2020 - 11:53",
       "Headline": "කාවන්ට කාම්බෝජයෙන් මිතුරෙක්",
       "News Content": "ලොව හුදෙකලාම හස්තියා ලෙස හඳුන්වනු ලැබූ ශ්‍රී ලංකාවේ කාවන් පාකිස්තානයේ සිට කාම්බෝජයට රැගෙන ඒමෙන් පසු එම සත්වයා මුදාහරින වන අභය භූමිය වෙත රැගෙනවිත් තිබෙනවා.\nඑම මුළු ගමන පුරා කාවන් මුදා ගැනීමට දැඩි උත්සාහයක නිරත වූ පොප් ගායිකා ෂර් ද එක්ව සිටීම විශේෂත්වයක්.\nසියම් රීප් හි එම අභය භූමිය ආසන්නයේ තාවකාලික අනාථාගාරයක රැඳවූ කාවන්ට එහි නව අලි මිතුරෙකු හොඬවැල ස්පර්ශ කොට ආචාර කරන අයුරු මේ වනවිට සමාජ මාධ්‍යයේ පළ වනවා.\nපාකිස්තාන සත්වෝද්‍යානයේදී විවිධ පීඩාවන්ට ලක්වූ කාවන් නව පරිසරය ගවේෂණය කරන අයුරුද සිත්ගන්නා සුළු දසුනක් වුණා. කාවන් එම පරිසරයට හුරුවීමෙන් පසු වන අභය භූමිය වෙත මුදාහැරීමට නියමිතයි.\nඑම වනාන්තරයේ තවත් ඇතින්නියන් තුන් දෙනෙකු සිටින අතර, කාවන්ගේ ජාන සංරක්ෂණය උදෙසා ඔවුන් සමඟ මුසුවනු ඇතැයි සත්වවේදීන් අපේක්ෂා කරනවා.",
       "URL": "https://www.hirunews.lk/256125/කාවන්ට-කාම්බෝජයෙන්-මිතුරෙක්",
       "Category": "Local News",
       "Parent URL": "https://www.hirunews.lk/local-news.php?pageID=2299"
}