{
       "Source": "hirunews",
       "Timestamp": "Saturday, 15 September 2018 - 9:39",
       "Headline": "ගාල්ල - කොළඹ ප්‍රධාන මාර්ගයේ අනතුරකින් පුද්ගලයෙකු ජීවිතක්ෂයට",
       "News Content": "ගාල්ල - කොළඹ ප්‍රධාන මාර්ගයේ වතුරේගම ප්‍රදේශයේදී අද අලූයම සිදුවූ ජීප් රථ අනතුරකින් පුද්ගලයෙකු ජීවිතක්ෂයට පත්වී තිබෙනවා.\nජීප් රථයේ රියදුරුට රථයේ වේගය පාලනය කර ගැනීමට නොහැකිවීමෙන් එය මාර්ගයෙන් ඉවතට පැන අසළ පිහිටි දුරකථන රැහැන් කණුවක සහ තාප්පයක ගැටී ඇති බවයි වාර්තා වන්නේ.\nඅනතුරෙන් බරපතල තුවාල  ලැබූ රියදුරු බලපිටිය රෝහලට ඇතුළත් කිරීමෙන් පසු ජීවිතක්ෂයට පත්වුණා.\nමෙලෙස මිය ගොස් ඇත්තේ වයස අවුරුදු 36ක් වන බලපිටිය ප්‍රදේශයේ පදිංචි පුද්ගලයෙකු බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/199942/ගාල්ල-කොළඹ-ප්‍රධාන-මාර්ගයේ-අනතුරකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3747"
}