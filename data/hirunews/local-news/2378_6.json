{
       "Source": "hirunews",
       "Timestamp": "Wednesday, 21 October 2020 - 8:35",
       "Headline": "මුරලිගේ “800” චිත්‍රපටයෙන් විජෙයි සේතුපති ඉවත්වෙයි",
       "News Content": "මෙරට සුපිරි ක්‍රිකට් ක්‍රීඩක මුත්තයියා මුරලිදරන්ගේ ජීවිත කථාව පාදක කරගනිමින් නිර්මාණය කෙරෙන 800 නැමති දෙමළ චිත්‍රපටියේ රගපෑමෙන් තමිල්නාඩු රංගන ශීල්පි විජෙයි සේතුපති ඉවත්වී තිබෙනවා. ඒ එහි රඟපෑමෙන් ඉවත් වන ලෙසට ඔහුට එල්ල වන බලපෑම් හේතුවෙන්.\nමෙම චිත්‍රපටියේ රඟපෑම සම්බන්ධයෙන් මුත්තයියා මුරලිදරන් ද විජෙයි සේතුපතිට පසුගියදා ලිපියක් යොමු කර තිබුණා.\nවිජෙයි සේතුපති මුත්තයියා මුරලිදරන්ගේ චරිත කථාව ඇතුළත් 800 චිත්‍රපටයේ ප්‍රධාන චරිතයට රඟපෑමට නියමිතව තිබූ නමුත් ඊට දකුණු ඉන්දීය කළාකරුවන් මෙන්ම දේශපාලනඥයින්ගෙන් එල්ලවූයේ දැඩි විරෝධයක්.\nමේ අතර මෙම චිත්‍රපටයේ රඟපෑවහොත් විජෙයි සේතුපතිගේ දියණිය අපයෝජනයට ලක් කරන බවට සමාජ මාධ්‍ය ඔස්සේ තර්ජනාත්මක පණිවුඩ ද නිකුත් කර තිබුණා. ඒ සම්බන්ධයෙන් තමිල්නාඩු පොලීසිය විමර්ශන සිදුකර ඊට අදාළ සැකකරුවෙකු අත්අඩංගුවට ගෙන ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/252987/මුරලිගේ-800-චිත්‍රපටයෙන්-විජෙයි-සේතුපති-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2378"
}