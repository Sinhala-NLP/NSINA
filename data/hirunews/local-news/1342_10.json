{
       "Source": "hirunews",
       "Timestamp": "Monday, 21 February 2022 - 19:35",
       "Headline": "කොළඹට පැමිණි ගොවීන්ට පොරොන්දුවක්",
       "News Content": "සිය ගැටළුවලට විසදුම් ඉල්ලා කෘෂිකර්ම අමාත්‍යාංශය වෙත අද පැමිණි ගොවීන්, අමාත්‍යවරයා ලබාදුන් පොරොන්දුවක් මත විසිර ගියා.\nවිෂය භාර අමාත්‍ය මහින්දානන්ද අලුත්ගමගේ ඔවුන්ට ප්‍රතිඥා ලබාදී ඇත්තේ සති දෙකක් තුළ ගැටළුවලට විසදුම් ලබාදෙන බවටයි.\nකෘෂි රසායනික නොමැතිවීමෙන් හානියට පත් වගාවන් සඳහා වන්දි ගෙවීමට චක්‍රලේඛයක් නිකුත් කිරීම ඇතුලු ඉල්ලීම් අටක් මුල් කරගනිමින් ගොවීන් පිරිසක් කෘෂිකර්ම අමාත්‍යාංශය වෙත අද පැමිණියේ විරෝධතා පා ගමනකින්.\nගොවීන්ගේ පා ගමන, කෘෂිකර්ම අමාත්‍යාංශය වෙත පැමිණීමෙන් අනතුරුව ගොවි ජාතික සමුළුව නියෝජනය කරන නියෝජිතයින් සහ කෘෂිකර්ම අමාත්‍යවරයා අතර සාකච්ඡාවක් ද පැවැත්වුණා.\nමේ අතර, රසායනික පොහොර හිඟවීම සහ මිල ගණන් අධික වීම නිසා තම එළවළු වගාවන් සම්පූර්ණයෙන්ම විනාශ වී ඇති බවට බදුල්ලේ ගොවීන් චෝදනා කරනවා.\nඑමෙන්ම, විදේශීය කාබනික පොහොර මෙරටට ගෙන්වීම නතර කරන ලෙස ඉල්ලා අද මහනුවර දී ප්‍රජාතන්ත්‍රවාදය උදෙසා සිවිල් සංවිධාන එකමුතුව මහජන පෙත්සමකට අත්සන් ලබා ගැනීම ආරම්භ කළා.",
       "URL": "https://www.hirunews.lk/297648/කොළඹට-පැමිණි-ගොවීන්ට-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1342"
}