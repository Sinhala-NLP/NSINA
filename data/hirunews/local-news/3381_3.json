{
       "Source": "hirunews",
       "Timestamp": "Saturday, 27 April 2019 - 17:09",
       "Headline": "තවත් දින 3 ක් වැසි සහ සුළං වැඩි වේ",
       "News Content": "බෙංගාල බොක්ක ආශ්‍රිත ‘‘ෆොනී’’ නමැති සුළි කුණාටු තත්ත්වය හේතුවෙන් හෙට සිට ලබන 30 වනදා දක්වා දිවයින ආශ්‍රිත වැසි හා සුළං තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් සබරගමුව, මධ්‍යම, දකුණු, බස්නාහිර, වයඹ, උතුර සහ උතුරුමැද පළාත්වල ඇතැම් ස්ථානවලට මිලිමීටර 100 ත් 150 ත් අතර තද වැසි ඇතිවිය හැකි බවයි එම දෙපාර්තමේන්තුව පෙන්වා දෙන්නේ.\nඇතැම් ස්ථානවලට මිලිමීටර් 150 ට වැඩි ඉතා තද වැසි ඇතිවිය හැකි බව ද කාලගුණ විද්‍යා දෙපාර්තමේන්තුව ප්‍රකාශ කළා.\nදිවයින හරහා හමන සුළගේ වේගය විටින් විට පැයට කිලෝමීටර් 70 දක්වා වන ප්‍රහාරාත්මක සුළං බලාපොරොත්තු විය හැකියි.",
       "URL": "https://www.hirunews.lk/215296/තවත්-දින-3-ක්-වැසි-සහ-සුළං-වැඩි-වේ",
       "Category": "Local News",
       "Parent URL": "https://www.hirunews.lk/local-news.php?pageID=3381"
}