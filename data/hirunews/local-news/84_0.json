{
       "Source": "hirunews",
       "Timestamp": "Monday, 21 August 2023 - 12:39",
       "Headline": "නායයෑමට නව තාක්ෂණයෙන් විසදුම දැන් අවසන් අදියරේ",
       "News Content": "මස්කෙළිය, නල්ලතන්නිය ප්‍රධාන මාර්ගයේ මෝහිනී ඇල්ල අසල නායයෑමට ලක්ව තිබු ස්ථානයක් නව තාක්ෂණය පවත්වා ගෙන ගිය ඉදිකිරීම් කටයුතු මේ වන විට අවසන් අදියරේ පවතිනවා.\nජාතික ගොඩනැගිලි පර්යේෂණ අයතන‍යේ අධීක්ෂණ යටතේ පෞද්ගලික අයතනයක් මගින් මෙම ඉදිකිරිම් කටයුතු සිදු කරන බවයි වාර්තා වන්නේ.\nඉදිකිරිම් සමාගමේ නිලධාරියෙක් පැවසුවේ මාස 08ක පමණ කාලයක් තිස්සේ ඉදිකිරිම් සඳහා ගත වී ඇති අතර, මේ සඳහා රුපියල් මිලියන 277ක පමණ මුදලක් වැය වී ඇති බවයි.\nඅප වාර්තාකරු පැවසුවේ මෙම ඇල්ල අසල ලක්ෂපාන තේ වතුයාය ගිලා බැස නායයෑමට දැඩි අවදානමක් තිබුණ බවයි.\nවසර ගණනක් තිස්සේ වරින් වර නායයෑමට ලක්ව තිබු බවත් මෙම වතුයාය ඇතැම් අවස්ථාවල මීටර 150ක් පමණ කොටසක් නායයෑමේ අවදානමකට ලක්ව තිබෙනවා.\nශ්‍රී පාද වන්දනාකරුවන් නල්ලතන්නිය මාර්ගයෙන් වසරක් පාසා ගමන් ගන්නේ මෙම නායයෑමට ලක් වූ ස්ථානයෙන් බවයි වාර්තා වන්නේ.\nඅප වාර්තාකරු වැඩිදුරටත් පැවසුවේ මෙසේ නායයෑමක් සිදු වූ විට මාර්ග සංවර්ධන අධිකාරිය මගින් එම මාර්ග වසා විකල්ප මාර්ගයක් ලෙස පටු මාර්ගයක් හඳුන්වා දී මාස කිහිපයක්ම එම මාර්ගවලින් සැහැල්ලු වාහන පමණක් ගමන් ගත් බවයි.",
       "URL": "https://www.hirunews.lk/345570/නායයෑමට-නව-තාක්ෂණයෙන්-විසදුම-දැන්-අවසන්-අදියරේ",
       "Category": "Local News",
       "Parent URL": "https://www.hirunews.lk/local-news.php?pageID=84"
}