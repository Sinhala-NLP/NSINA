{
       "Source": "hirunews",
       "Timestamp": "Wednesday, 18 May 2022 - 12:02",
       "Headline": "ඩෑන් ප්‍රියසාද් අත්අඩංගුවට",
       "News Content": "පසුගිය 09 වැනිදා කොල්ලූපිටිය අරලියගහ මන්දිරය ඉදිරිපිට සහ ගාලූමුවදොර ඇති වූ නොසන්සුන්කාරී සිද්ධීන් සම්බන්ධයෙන් අපරාධ පරීක්ෂණ දෙපාර්තමේන්තුව බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති\nදේශබන්දු තෙන්නකෝන්ගෙන් පැය 10 ක කාලයක් ප්‍රකාශ ලබාගෙන තිබෙනවා.\nමේ අතර, අත්අඩංගුවට ගත් හිටපු රාජ්‍ය අමාත්‍ය සනත් නිශාන්ත සහපාර්ලිමේන්තු මන්ත්‍රී මිලාන් ජයතිලක අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඑමෙන්ම ප්‍රකාශයක් ලබාදීම සඳහා අපරාධ පරීක්ෂණ දෙපාර්තමේන්තුවට පැමිණි ඩෑන් ප්‍රියසාද් ද අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nගාලුමුවදොර සිදුවූ කලහකාරී සිදුවීම සම්බන්ධයෙන් අපරාධ පරීක්ෂණ දෙපාර්තමේන්තුව මෙහෙයවන විමර්ශනයන්ට අදාළව ප්‍රකාශයක් ලබාදීම සඳහා ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් එම දෙපාර්තමේන්තුවට\nඊයේ කැඳවා තිබුණා.\nපස්වරු 03 ට පමණ එම දෙපාර්තමේන්තුවට පැමිණි ජ්‍යෙෂ්ඨ නියෝජ්‍ය පොලිස්පතිවරයා ඉන් පිටව ගොස් ඇත්තේ අද අලූයම 1 ට පමණයි.\nමේ අතර, අත්අඩංගුවට ගත් හිටපු රාජ්‍ය අමාත්‍ය සනත් නිශාන්ත සහ පාර්ලිමේන්තු මන්ත්‍රී මිලාන් ජයතිලක අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඊයේ පස්වරුවේ ඔවුන් දෙදෙනා අත්අඩංගුවට ගනු ලැබුවේ බෞද්ධාලෝක මාවත ප්‍රදේශයේදීයි.\nපසුව ඔවුන්ගෙන් අපරාධ පරීක්ෂණ දෙපාර්තමේන්තුව ප්‍රකාශ සටහන් කරගෙන තිබුණා.\nඅදාළ සිද්ධිය සම්බන්ධයෙන් ජොන්ස්ටන් ප්‍රනාන්දු ඇතුළු 12 දෙනෙකුගෙන් අපරා පරීක්ෂණ දෙපාර්තමේන්තුව ප්‍රකාශ ලබා ගැනීමට නියමිතයි.\nමෙම සිදුවීම සම්බන්ධයෙන් ජොන්ස්ටන් ප්‍රනාන්දු, සනත් නිශාන්ත යන හිටපු අමාත්‍යවරුන් සහ ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් ඇතුළු\nවිසි දෙදෙනෙකු ප්‍රමාණවත් සාක්ෂි පවතී නම්, අත්අඩංගුවට ගෙන ප්‍රකාශ සටහන් කරගැනීමෙන් පසු අධිකරණයට ඉදිරිපත් කරන ලෙසයි නීතිපතිවරයා මීට පෙර පොලිස්පතිවරයාට උපදෙස් ලබාදී තිබුණේ.",
       "URL": "https://www.hirunews.lk/304642/ඩෑන්-ප්‍රියසාද්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1161"
}