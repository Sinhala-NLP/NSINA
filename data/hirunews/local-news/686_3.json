{
       "Source": "hirunews",
       "Timestamp": "Tuesday, 06 December 2022 - 6:54",
       "Headline": "විශ්‍රාම යෑමේ වයස සංශෝධනය කෙරෙයි",
       "News Content": "රාජ්‍ය සේවකයින් වයස අවුරුදු 60න් අනිවාර්ය විශ්‍රාම ගැන්වීමේ ගැසට් නිවේදනය නිකුත් වී තිබෙනවා.\nඅග්‍රාමාත්‍ය හා රාජ්‍ය පරිපාලන ස්වදේශ කටයුතු, පළාත් සභා හා පළාත් පාලන අමාත්‍ය දිනේෂ් ගුණවර්ධනගේ අත්සනින් යුතුව ඊයේ (050 නිකුත් කර ඇති එම නිවේදනයට අනුව ආණ්ඩුක්‍රම ව්‍යවස්ථාව මගින් හෝ වෙනත් නීතියක් මගින් හෝ අනිවාර්ය විශ්‍රාම ගැන්වීමේ වයස නිෂ්චිතවම තීරණය කර ඇති නිලධාරීන් හැර සියලුම රාජ්‍ය නිලධාරීන් වයස අවුරුදු 60 සම්පූර්ණ වූ විට විශ්‍රාම යා යුතු බව යි දැක්වෙන්නේ.\nලබන වසරේ ජනවාරි පළමු වනදා සිට මෙය බලාත්මක බව ද එහි දැක්වෙනවා.",
       "URL": "https://www.hirunews.lk/322047/විශ්‍රාම-යෑමේ-වයස-සංශෝධනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=686"
}