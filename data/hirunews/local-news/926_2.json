{
       "Source": "hirunews",
       "Timestamp": "Saturday, 20 August 2022 - 18:34",
       "Headline": "ලබන සතියේ ජනපති හමුවන බව විපක්ෂ නායක කියයි (වීඩියෝ)",
       "News Content": "රට ගොඩනැගීමේ කටයුත්ත පිළිබඳව තවදුරටත් සාකච්ඡා කිරීම වෙනුවෙන් ලබන සතියේ ජනාධිපතිවරයා හමුවන අතර රට වෙනුවෙන් තම වගකීම නොපිරිහෙලා ඉටුකරන බව ද විපක්ෂ නායක සජිත් ප්‍රේමදාස පවසනවා.\nඔහු මේ බව කියාසිටියේ අද (20) යටියන්තොට සමගි ජනබලවේගයේ බල බලමණ්ඩල රැස්වීම අමතමින්.\nඑදා රටේ ජනතාව නිවැරදි තීන්දුව ගත්තා නම් අද මේ රට පත්ව ඇති තත්ත්වයටත් ජනතාව වැටී ඇති තත්වයටත් පත් වීමට තමන් කිසිවිටෙකත් ඉඩ නොදෙන බවයි ඔහු සඳහන් කළේ.\nආණ්ඩුවේ බලවතුන් තම තමන්ගේ බල නියාය පත්‍රය තහවුරු කරගැනීම වෙනුවෙන් මේ මොහොතේ සර්වපාක්ෂික සූදුවක් පටන් ගෙන ඇති අතර රටේ ජනතාව අන්ත අසරණ වී සිටියදී කපුටු ආණ්ඩුවක ඇමති තනතුරු ලබා ගන්නේ කෙසේද යන්න විපක්ෂ නායකවරයා ප්‍රශ්න කරනවා.\nමේ මොහොතේ රට පත්ව සිටින්නේ වෙන කවරදාටත් වඩා විශේෂ තත්ත්වයකට බැවින් සම්ප්‍රදායික විපක්ෂයක භූමිකාවෙන් ඔබ්බට ගොස් රට වෙනුවෙන් කැප වන බවයි ඔහු කියාසිටියේ.\nමන්ත්‍රීවරුන් වරදාන වරප්‍රසාදවලට අලෙවි වන තත්ත්වයක් දක්නට ලැබෙන බව ද විපක්ෂනායක සජිත් ප්‍රේමදාස මෙහිදී ප්‍රකාශ කළා.",
       "URL": "https://www.hirunews.lk/313299/ලබන-සතියේ-ජනපති-හමුවන-බව-විපක්ෂ-නායක-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=926"
}