{
       "Source": "hirunews",
       "Timestamp": "Thursday, 05 August 2021 - 16:05",
       "Headline": "රාජ්‍ය සේවයේ නිරත ගැබිණි මව්වරුන්ට නිවසේ සිට සේවය කළ හැකි පරිදි චක්‍රලේඛයක්",
       "News Content": "කොරෝනා වසංගතයත් සමඟ රාජ්‍ය සේවයේ නිරත ගැබිණි මව්වරුන්ට නිවසේ සිට සේවය කිරීමට හැකි වන පරිදි රාජ්‍ය සේවා අමාත්‍යාංශයේ ලේකම්වරයා විසින් චක්‍රලේඛයක් නිකුත් කරන බව රාජ්‍ය අමාත්‍ය මහාචාර්ය චන්න ජයසුමන අද පාර්ලිමේන්තුවේදී ප්‍රකාශ කළා.\nඑමෙන්ම රාජ්‍ය සේවකයන් සඳහා සතියට මුර දෙකක් හඳුන්වා දීමට අදාල චක්‍රලේඛයක් ද නිකුත් කරන බවයි ඔහු කියා සිටියේ.\nමීට අමතරව සයිනොෆාම් මිලියන 02ක් හෙට දිවයිනට ලැබීමට නියමිත බවද රාජ්‍ය අමාත්‍යවරයා ප්‍රකාශ කළා.",
       "URL": "https://www.hirunews.lk/278944/රාජ්‍ය-සේවයේ-නිරත-ගැබිණි-මව්වරුන්ට-නිවසේ-සිට-සේවය-කළ-හැකි-පරිදි-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=1773"
}