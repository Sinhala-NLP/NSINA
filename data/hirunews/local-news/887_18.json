{
       "Source": "hirunews",
       "Timestamp": "Tuesday, 06 September 2022 - 14:47",
       "Headline": "අයහපත් කාලගුණයෙන් පිඩාවට පත් ජනතාවට සහන සලසන්නැ යි අගමැතිගෙන් උපදෙස්",
       "News Content": "අයහපත් කාලගුණ තත්ත්වයත් සමඟ ජනතාව මුහුණ දි ඇති ගැටලුවලට සහන සැලසීමට වහා ක්‍රියාත්මක වන්නැ යි රාජ්‍ය පරිපාලන, ස්වදේශ කටයුතු, පලාත් පාලන හා පළාත් සභා අමාත්‍ය අග්‍රාමාත්‍ය දිනේෂ් ගුණවර්ධන උපදෙස් ලබා දී තිබෙනවා.\nඒ අනුව, අමාත්‍යාංශ ලේකම් ප්‍රියන්ත මයාදුන්නේ හට උපදෙස් ලබා දී ඇත්තේ, සියලු දිස්ත්‍රික් ලේකම්වරුන් හරහා ඊට අදාල ක්‍රියාමාර්ග ගන්නා ලෙසයි.\nආපදා තත්ත්වයක් සදහා පූර්ව සුදානම ඇති කරගෙන ජනතාවට සහන සලසන ලෙසටද අග්‍රාමාත්‍යවරයා දැනුම්දී තිබෙනවා.\nමේ අතර, කැළණි ගගෙහි සුළු ගංවතුර තත්ත්වය තවදුරටත් වර්ධනය විය හැකි බව වාරිමාර්ග දෙපාර්තමේන්තුව පවසනවා.",
       "URL": "https://www.hirunews.lk/314700/අයහපත්-කාලගුණයෙන්-පිඩාවට-පත්-ජනතාවට-සහන-සලසන්නැ-යි-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=887"
}