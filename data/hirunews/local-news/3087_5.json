{
       "Source": "hirunews",
       "Timestamp": "Monday, 21 October 2019 - 15:23",
       "Headline": "බිරිඳට පහරදීමට ගිය ප්‍රාදේශීය සභා මන්ත්‍රීවරයෙකු අත්අඩංගුවට",
       "News Content": "හලාවත රෝහලේ සේවය කරන තම බිරිඳට රෝහල් පරිශ්‍රයට ඇතුළු වී තියුණු ආයුධයකින් පහරදීමට තැත් කළ හලාවත ප්‍රාදේශීය සභාවේ මන්ත්‍රීවරයෙකු රෝහල් ආරක්ෂක අංශ විසින් පොලීසියට භාර දී තිබෙනවා.\nඅධික බීමතින් පැමිණි ඔහු රෝහලේ කණිෂ්ඨ සේවිකාවක ලෙස සේවය කරන බිරිඳට පහර දීමට තැත් කර ඇති බවයි පොලීසිය සඳහන් කළේ.\nපවුල් ආරවුලක් මත මෙය සිදුව ඇති අතර, සැකකාර ප්‍රාදේශීය සභා මන්ත්‍රීවරයා මුගුණුවටවන - මහගම ප්‍රදේශයේ පදිංචිකරුවෙක්. ඔහු අත තිබුණු පිහිය උදුරා ගැනීම සඳහා පොර බැදූ රෝහල් ආරක්ෂක අංශ නිළධාරියෙකුට ද සුළු තුවාල සිදුව තිබෙනවා.",
       "URL": "https://www.hirunews.lk/226692/බිරිඳට-පහරදීමට-ගිය-ප්‍රාදේශීය-සභා-මන්ත්‍රීවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3087"
}