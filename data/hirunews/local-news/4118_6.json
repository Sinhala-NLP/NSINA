{
       "Source": "hirunews",
       "Timestamp": "Friday, 19 January 2018 - 14:54",
       "Headline": "වියළි කාලගුණයෙන් දිස්ත්‍රික්ක 5 ක දෙලක්ෂ 57,125 ක් පීඩාවට",
       "News Content": "දිවයිනට බලපා ඇති වියළි කාලගුණය හේතුවෙන් දිස්ත්‍රික්ක 5 ක පවුල් 80,983 කට අයත් පුද්ගලයින් දෙලක්ෂ 57,125 ක් පීඩාවට පත්ව ඇති බව ආපදා කළමනාකරණ මධ්‍යස්ථානය පවසනවා.\nඉන් වැඩිම බලපෑම් එල්ල වී ඇත්තේ පුත්තලම, කුරුණෑගල, අනුරාධපුර, මන්නාරම සහ වව්නියාව යන දිස්ත්‍රික්කවලටයි.\nපුත්තලම දිස්ත්‍රික්කයේ පවුල් 62,782ක පුද්ගලයින් දෙලක්ෂ 1530 ක් එහිදී පීඩාවට පත්ව තිබෙනවා.\nඑම ප්‍රදේශවල ජනතාවට බවුසර් මගින් පානීය ජලය ලබා දීමේ කටයුතු සිදුකරන බවයි ආපදා කළමනාකරණ මධ්‍යස්ථානය වැඩිදුරටත් සදහන් කළේ.",
       "URL": "https://www.hirunews.lk/181482/වියළි-කාලගුණයෙන්-දිස්ත්‍රික්ක-5-ක-දෙලක්ෂ-57125-ක්-පීඩාවට",
       "Category": "Local News",
       "Parent URL": "https://www.hirunews.lk/local-news.php?pageID=4118"
}