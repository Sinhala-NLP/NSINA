{
       "Source": "hirunews",
       "Timestamp": "Tuesday, 15 December 2020 - 17:40",
       "Headline": "අල්ලස් ගත් සබරගමුව මාර්ගස්ථ මගී ප්‍රවාහන අධිකාරියේ කළමනාකාර සහකාරවරයෙකු අත්අඩංගුවට",
       "News Content": "අල්ලස් ලබා ගැනීමේ චෝදනාවක් මත සබරගමුව මාර්ගස්ථ මගී ප්‍රවාහන අධිකාරියේ කළමනාකරණ සහකාරවරයෙකු අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරින් විසින් අත්අඩංගුවට ගෙන තිබෙනවා.\nගොඩකවෙල ප්‍රදේශයේ බස් රියදුරෙකු විසින් 1954 යන කෙටි දුරකථන අංකයට කරන ලද පැමිණිල්ලකට අනුව මෙම අත්අඩංගුවට ගැනීම සිදුවුණා.\nසැකකරු බස් රථයක් සඳහා මාර්ග බලපත්‍රයක් සකස් කර දීමට අල්ලස් වශයෙන් රුපියල් දෙලක්ෂ 50,000 ක මුදලක් ඉල්ලා ඇති ඉන් පළමුව රුපියල් ලක්ෂයක මුදලක් ලබා ගැනීමට උත්සාහ කිරීමේදීයි අත්අඩංගුවට පත්ව ඇත්තේ.",
       "URL": "https://www.hirunews.lk/257100/අල්ලස්-ගත්-සබරගමුව-මාර්ගස්ථ-මගී-ප්‍රවාහන-අධිකාරියේ-කළමනාකාර-සහකාරවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2273"
}