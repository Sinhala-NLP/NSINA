{
       "Source": "hirunews",
       "Timestamp": "Wednesday, 18 May 2022 - 18:58",
       "Headline": "දැඩි සත්කාර දැඩි අවදානමක (වීඩියෝ)",
       "News Content": "සැපයුම් නොමැතිවීම හමුවේ රෝහල්වල දැඩි සත්කාර සහ අධිසත්කාර ඒකක දැඩි අවදානමකට ලක්ව ඇති බවට සෞඛ්‍ය වෘත්තීයවේදීන්ගේ විද්වත් සංගමය අනතුරු අඟවනවා.\nඑහි කැඳවුම්කරු රවී කුමුදේශ් කොළඹ අද පැවති මාධ්‍ය හමුවකදී කියා සිටියේ අත්‍යවශ්‍ය ඖෂධ 640න් 200 ක් සහ අත්‍යවශ්‍ය ශල්‍ය ද්‍රව්‍ය රැසක් මේ වන විට රෝහල් තුළ නොමැති තත්වයක් හටගෙන ඇති බවයි.\nමෙවන් පසුබිමක සෞඛ්‍ය අමාත්‍යංශයේ සම්බන්ධීකරණය වෙනුවෙන් අග්‍රමාත්‍යවරයා විසින් පත්කරනු ලැබූ නියෝජිත රුවන් විජේවර්ධන හිරු ප්‍රවෘත්තී අංශයට කියා සිටියේ අත්‍යවශ්‍ය ඖෂධ මිල දී ගැනීම සඳහා ලෝක බැංකුව මගින් මෙරටට ඩොලර් මිලියන 77ක මූල්‍ය ප්‍රදානයක් සිදු කර ඇති බවයි.\nඒ අනුව අත්‍යවශ්‍ය ඖෂධ ගෙන්වීම සඳහා මේ වන විටත් ප්‍රසම්පාදන කටයුතුවලට එළඹ ඇති බව ඔහු ප්‍රකාශ කළා.\nකෙසේ වෙතත් ඒ යටතේ ඖෂධ ලැබීම සඳහා තවත් මාස 4ක පමණ කාලයක් ගත වනු ඇති බවයි ඔහු කියා සිටියේ.\nඒ හේතුවෙන් ඍජුව ඖෂධ සමාගම් මගින් පරිත්‍යාග ලෙස ඖෂධ ලබා ගැනීමට කටයුතු කරමින් සිටින බව ඔහු ප්‍රකාශ කළා.",
       "URL": "https://www.hirunews.lk/304675/දැඩි-සත්කාර-දැඩි-අවදානමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1160"
}