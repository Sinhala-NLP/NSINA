{
       "Source": "hirunews",
       "Timestamp": "Saturday, 23 July 2016 - 18:12",
       "Headline": "උසස් පෙළ විභාග නීති දැඩිවේ",
       "News Content": "මෙවර උසස් පෙළ විභාගයේ වංචා අවම කිරීමේ අරමුණින් විභාග දෙපාර්තමේන්තුව විශේෂ විධිවිධාන කිහිපයක් පැනවීමට අවධානය යොමුකර තිබෙනවා.\nවිභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර හිරු ප්‍රවෘත්ති අංශයට කියා සිටියේ විද්‍යුත් උපකරණ හරහා මෙන්ම ස්මාට් වර්ගයේ ඔරලෝසු භාවිතා කරමින්  සිදුකරන වංචා සම්බන්ධයෙන් මෙහිදී වැඩි අවධානයක් යොමුකර ඇති බවයි.\nඑසේම විභාග අක්‍රමිකතා සිදුකළහොත් අදාළ අපේක්ෂකයන්ට වසර 05 කට සියලූ විභාගවලට පෙනී සිටීම අත්හිටුවීමට පියවර ගන්නා බව ඔහු සඳහන් කළා.\nමීට පෙර ආසන්නතම එක් විභාගයක් පමණක් එලෙස තහනම් කිරීමේ නීතියයි ක්‍රියාත්මක වී ඇත්තේ.\nඅගෝස්තු 2 වනදා ආරම්භවන උසස් පෙළ විභාගය මධ්‍යස්ථාන 2204 ක දී පැවැත්වෙනවා.\nඊට පාසල් අයදුම්කරුවන් දෙලක්ෂ 40 991 ක් සහ පෞද්ගලික අයදුම්කරුවන් 74614 ක් පෙනී සිටිමට නියමිතයි.\nවිභාගය ලබන 27 වනදා දක්වා පැවැත්වෙන අතර සම්බන්ධීකරණ මධ්‍යස්ථාන 305කදී විභාග කටයුතු අධීක්ෂණය සඳහා කටයුතු සූදානම් කර ඇති බවයි විභාග කොමසාරිස් ජනරාල්වරයා ප්‍රකාශ කළේ.",
       "URL": "https://www.hirunews.lk/138807/උසස්-පෙළ-විභාග-නීති-දැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=4953"
}