{
       "Source": "hirunews",
       "Timestamp": "Tuesday, 24 August 2021 - 10:51",
       "Headline": "ශ්‍රී ලාංකිකයින්ටත් ඩුබායි සංචාර සඳහා කොන්දේසි සහිත අවසරය",
       "News Content": "ඉන්දියාව, පාකිස්ථානය, නේපාලය, නයිජිරියාව, උගන්ඩාව සහ ශ්‍රී ලංකාව වැනි රටවල ගමන් බලපත්‍ර දරන්නන්ට, එක්සත් අරාබි එමීර් රාජ්‍යයට ඇතුළු වීම සඳහා කොන්දේසි සහිත අවසරයක් ලබාදී තිබෙනවා.\nඒ අනුව, පසුගිය දින 14 තුළ එම රටවල රැදී නො සිටි පුද්ගලයින්ට ඩුබායි, සාජා ඇතුළු එක්සත් අරාබි එමීර් රාජ්‍යයේ ගමනාන්ත වෙත පැමිණිය හැකිවනු ඇති.\nඒ සඳහා අදාළ පුද්ගලයින් තුන්වන රටක දින 14ක් නිරෝධායනයට ලක් විය යුතු බවට යි සංචාරක නියෝජිතයින් උපුටා දක්වමින් 'කාලීජ් ටයිම්ස්' පුවත්පත සඳහන් කළේ.\nඅදාළ රට එක්සත් අරාබි එමිර් රාජ්‍යය සංචාර සඳහා අනුමත කළ රටක් විය යුතුයි.\nමාලදිවයින සහ උස්බෙකිස්ථානය ඒ සඳහා සංචාරකයන් අතර ජනප්‍රිය රටවල් බව සඳහන්.\nඕමානය මේ වනවිට සංචාර තහනම් ඉවත් කර ඇති නිසා ඕමානයේ මස්කට් නුවර ද නිරෝධායන ගමනාන්තයක් ලෙස යොදා ගත හැකි වනවා.",
       "URL": "https://www.hirunews.lk/280485/ශ්‍රී-ලාංකිකයින්ටත්-ඩුබායි-සංචාර-සඳහා-කොන්දේසි-සහිත-අවසරය",
       "Category": "Local News",
       "Parent URL": "https://www.hirunews.lk/local-news.php?pageID=1734"
}