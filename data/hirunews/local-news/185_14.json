{
       "Source": "hirunews",
       "Timestamp": "Friday, 14 July 2023 - 13:17",
       "Headline": "ගලපිටමඩ ප්‍රදේශයේ වෙඩි තැබීමක්",
       "News Content": "කෑගල්ල - ගලපිටමඩ - දුනමාල ප්‍රදේශයේදී වෙඩි තැබීමකින් පුද්ගලයෙකු ජීවිතක්ෂයට පත්ව තිබෙනවා.\nඅද දහවල් මෙම වෙඩි තැබීම සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ. 2\nදුනුමාල ප්‍රදේශයේ අතුරු මාර්ගයකින් කැබ් රථයකින් පැමිණි පුද්ගලයෙකු මෙලෙස වෙඩි ප්‍රහාරයට ලක්ව තිබෙනවා.\nකෙසේ වෙතත් වෙඩි තැබීම සිදුකළේ කවුරුන්ද යන්න මෙතෙක් අනාවරණ වී නැහැ.\nමියගොස් ඇත්තේ දුනුමාල ප්‍රදේශයේ රබර් වත්තක මුරකරු ලෙස සේවය කළ 41 හැවිරිදි පුද්ගලයෙක්.\nසිද්ධිය සම්බන්ධයෙන් ගලපිටමඩ පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/341179/ගලපිටමඩ-ප්‍රදේශයේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=185"
}