{
       "Source": "hirunews",
       "Timestamp": "Tuesday, 01 August 2023 - 8:49",
       "Headline": "තලෙයිබාන්වරුන් ඇෆ්ගනිස්ථානයේ සංගීත භාණ්ඩ ගිනිතබයි",
       "News Content": "ඇෆ්ගනිස්ථානයේ ජනතාවගේ කලාත්මක නිදහස ප්‍රතික්ෂේප කරමින් තලෙයිබාන් පාලනය එරට හේරත් ප්‍රාන්තයේ සංගීත භාණ්ඩ රැසකට ගිනිතබා විනාශ කර තිබෙනවා.\nතලෙයිබාන් සංවිධානය ප්‍රකාශ කළේ සංගීතය මගින් ජනතාවගේ ආකල්ප වෙනස් කරන බවයි.\nවිදෙස් වාර්තා සඳහන් කළේ ගිටාර්, හාර්මෝනියම්, තබ්ලා, බෙර වර්ග මෙලෙස ගිනිතබා විනාශ කළ සංගීත භාණ්ඩ අතර වන බවයි.\nමේවා බොහොමයක් නගරයේ විවාහ මංගල උත්සව වල තිබූ ඒවා බවයි වාර්තා වන්නේ.\nමෙලෙස විනාශ කළ සංගීත භාණ්ඩවල වටිනාකම ඩොලර් මිලියන ගණනයක් වනවා.\n90 දශකයේ මැද භාගයේ සිට 2001 දක්වා තලේබාන්වරු ඇෆ්ගනිස්ථානයේ බලයේ සිටියදී සමාජ රැස්වීම්වල, රූපවාහිනියේ සහ ගුවන්විදුලියේ සියලු ආකාරයේ සංගීතය තහනම් කරනු ලැබුවා.\nඉන් අනතුරුව තලෙයිබාන් පාලනය වෙනස්වීමෙන් අනතුරුව එම තහනම ඉවත කෙරුණු අතර යලි 2021 වසරේ ඇෆ්නිස්ථානයේ පාලනය තලෙයිබාන්වරුන් අල්ලා ගැනීමෙන් පසුව එරට ජනතාවට තහනම් රැසක් පනවනු ලැබුවා.",
       "URL": "https://www.hirunews.lk/343239/තලෙයිබාන්වරුන්-ඇෆ්ගනිස්ථානයේ-සංගීත-භාණ්ඩ-ගිනිතබයි",
       "Category": "Local News",
       "Parent URL": "https://www.hirunews.lk/local-news.php?pageID=134"
}