{
       "Source": "hirunews",
       "Timestamp": "Tuesday, 30 March 2021 - 20:09",
       "Headline": "වර්ජනයට සැරසෙන තැපෑලේ නිවාඩු අවලංගු කෙරේ",
       "News Content": "වහාම ක්‍රියාත්මක වන පරිදි තැපැල් දෙපාර්තමේන්තුවේ සමස්ත කාර්ය මණ්ඩලයේ නිවාඩු අවලංගු කිරීමට තැපැල්පතිවරයා කටයුතු කර තිබෙනවා.\nඒ, අද මධ්‍යම රාත්‍රියේ සිට ආරම්භ කිරීමට නියමිත තැපැල් වෘත්තිය සමිති ක්‍රියාමාර්ග හේතුවෙන් අත්‍යවශ්‍ය රාජකාරි බිඳ වැටී, මහජන සේවා අඩාල නොවී පවත්වාගෙන යාමටයි.\nඅසනීප තත්වයක් මත රාජකාරි සඳහා වාර්තා නොකරන අවස්ථාවකදී රජයේ වෛද්‍ය සහතිකයක් ඉදිරිපත් කළ යුතු බවයි තැපැල්පති රංජිත් ආරියරත්න නිවේදනයක් නිකුත් කරමින් සඳහන් කළේ.\nකෙසේ වෙතත්, තැපැල් දෙපාර්තමේන්තුවට නිළධාරීන් බඳවා ගැනීමේ ක්‍රමවේදයේ පවතින අඩුපාඩු ඇතුලු ගැටලු හයක් මුල් කරගනිමින් සිය සංකේත වර්ජනය හෙට දිනයේ සිදු කරන බවයි තැපැල්  සහ විදුලිසංදේශ සේවා සංගමයේ සභාපති චින්තක බණ්ඩාර හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/267032/වර්ජනයට-සැරසෙන-තැපෑලේ-නිවාඩු-අවලංගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2051"
}