{
       "Source": "hirunews",
       "Timestamp": "Thursday, 27 July 2023 - 10:11",
       "Headline": "අක්‍රමවත් ලෙස පැමිණිලි සටහන් කළ කාන්තා  උප පොලිස් පරීක්ෂකවරියකගේ වැඩ තහනම්",
       "News Content": "අක්‍රමවත් ලෙස පැමිණිලි සටහන්කල  කාන්තා උප පොලිස් පරීක්ෂකවරියකගේ  වැඩ  තහනම් කිරීමට  පොලිස් මූලස්ථානය පියවර ගෙන තිබෙනවා.\nමෙලෙස වැඩ තහනමට ලක්ව ඇත්තේ මැදගම පොලිසියට අනුයුක්තව සේවය කළ කාන්තා උප පොලිස් පරීක්ෂකවරියකි.භාණ්ඩ සොරකම් කිරීමක් සම්බන්ධව පැමිණිල්ලක් සිදු කිරීමට  මැදගම පොලිසියට පැමිණි  පුද්ගලයෙකුගේ අස්ථානගත වූ භාණ්ඩවල වටිනාකම මෙම නිලධාරිනිය විසින් සටහන් නොකර ඇති බවට එම නිවෙස් හිමිකරු විසින් සිදුකරන ලද පැමිණිල්ලක් මත විමර්ශන සිදුකරන මෙම වැඩ තහනම සිදුකළ බව පොලීසිය පවසයි.\nමෙම  සම්බන්ධයෙන් ඉදිරි විමර්ෂන මොණරාගල  කොට්ඨාස භාර ජ්‍යෙෂ්ඨ පොලිස් අධිකාරි විසින් සිදුකරන බව වැඩිදුරටත් පොලිසිය අනාවරණය කරයි",
       "URL": "https://www.hirunews.lk/342671/අක්‍රමවත්-ලෙස-පැමිණිලි-සටහන්-කළ-කාන්තා-උප-පොලිස්-පරීක්ෂකවරියකගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=148"
}