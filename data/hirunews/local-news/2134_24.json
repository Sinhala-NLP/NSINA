{
       "Source": "hirunews",
       "Timestamp": "Saturday, 20 February 2021 - 13:22",
       "Headline": "සංස්කරණයේදී වෙනස් වූ ප්‍රශ්නයක් ගැන - ඇමති ගම්මන්පිලගේ ආවර්ජනය (වීඩියෝ)",
       "News Content": "නව ආණ්ඩුක්‍රම ව්‍යවස්ථාවක් ස්ථාපනය කිරීම සඳහා යෝජනා ලබාගැනීම වෙනුවෙන් පත්කර ඇති විද්වත් කමිටුවට ශ්‍රී ලංකා පොදුජන පෙරමුණ සිය\nඅදහස් හා යෝජනා ලබාදුන්නා.\nඑම අවස්ථාවට පොදුජන පෙරමුණු රජයට සහය දක්වන පක්ෂ නියෝජනය කරමින් අමාත්‍යවරුන් පිරිසක්ද එක්වුණා.\nශ්‍රී ලංකා පොදුජන පෙරමුණේ ජාතික සංවිධායක බැසිල් රාජපක්ෂ මහතාගේ ප්‍රධානත්වයෙන් මෙම යෝජනා ලබාදීම සිදුකෙරුණේ අතර එම අවස්ථාවට ශ්‍රී ලංකා පොදුජන පෙරමුණේ තවත් නියෝජිතයින් පිරිසක්ද සහභාගි වී සිටියා.\nමේ අතර ත්‍රිකුණාමලයේ තෙල් ටැංකි යළි රජයට ලබාගැනීම සම්බන්ධයෙන් පසුගියදා සිදුකළ ප්‍රකාශය සම්බන්ධයෙන් මාධ්‍යවේදීන් මෙහිදී අමාත්‍ය උදය ගම්මන්පිල මහතාගෙන් ප්‍රශ්න කර සිටියා.",
       "URL": "https://www.hirunews.lk/263154/සංස්කරණයේදී-වෙනස්-වූ-ප්‍රශ්නයක්-ගැන-ඇමති-ගම්මන්පිලගේ-ආවර්ජනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2134"
}