{
       "Source": "hirunews",
       "Timestamp": "Wednesday, 15 September 2021 - 17:05",
       "Headline": "ජලසම්පාදන මණ්ඩලයෙන් දැනුම්දීමක්",
       "News Content": "නොපමාව ජල බිල්පත් ගෙවීමට කටයුතු කරන ලෙස ජලසම්පාදන හා ජලාපවහන මණ්ඩලය ජනතාවට දැනුම් දෙනවා.\nකොරෝනා වසංගතය හේතුවෙන් පාරිභෝගිකයන් ජල බිල්පත් ගෙවීම කළට වේලාවට සිදු නොකරන බවට නිරීක්ෂණය වී ඇති බවයි එහි සාමාන්‍යාධිකාරී තිලිණ එස් විජේතුංග කියා සිටියේ.\nඑසේම මෙම වසංගතය හා බැඳුණු නව සෞඛ්‍යාරක්ෂිත පුරුදු හේතුවෙන් දෛනික ජල පාරිභෝජනයද ඉහළ ගොස් ඇති බව ජලසම්පාදන මණ්ඩලය කියා සිටියා.\nබිල්පත් ගෙවීම වෙනුවෙන් ජංගම යෙදවුම් සහ ඔන්ලයින් ක්‍රමවේද හඳුන්වා දී ඇති අතර, මූල්‍ය ආයතන සහ ජලසම්පාදන මණ්ඩලයේ අයකැමි කවුන්ටර් වෙතින්ද පහසුකම් සපයා ඇති බවයි  ජලසම්පාදන මණ්ඩලය සඳහන් කළේ.",
       "URL": "https://www.hirunews.lk/282288/ජලසම්පාදන-මණ්ඩලයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1690"
}