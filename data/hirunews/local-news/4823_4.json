{
       "Source": "hirunews",
       "Timestamp": "Tuesday, 25 October 2016 - 16:36",
       "Headline": "නොරොච්චෝලේ ගැන සොයන්න මහජන උපයෝගීතා කොමිසමෙන් කමිටුවක්",
       "News Content": "නොරොච්චෝලේ බලාගාරය බිඳ වැටීම පිළිබඳව විමර්ශනය කර නිර්දේශ ඉදිරිපත් කිරීම සඳහා මහජන උපයෝගීතා කොමිෂන් සභාවද ත්‍රිපුද්ගල කමිටුවක් පත්කර තිබෙනවා.\nඑහි සභාපතිවරයා වන්නේ හිටපු නීතිපති සිබ්ලි අසීස්.\nබලාගාරය බිඳ වැටීමට හේතු වූ කරුණු සොයා ගැනීම, ඒවා විභාග කිරීම ඇතුළු ප්‍රධාන ක්ෂේත්‍ර 04 ක් ඔස්සේ ඔවුන් සිය විමර්ශන මෙහෙයවනවා.\nඅඛණ්ඩව විදුලි සැපයුම තහවුරු කිරීමේ වගකීම සහිත ආයතනය ලෙස මෙම පරීක්ෂණ සිදුකරන බවයි මහජන උපයෝගීතා කොමිෂන් සභාව නිවේදනය කළේ.",
       "URL": "https://www.hirunews.lk/146048/නොරොච්චෝලේ-ගැන-සොයන්න-මහජන-උපයෝගීතා-කොමිසමෙන්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=4823"
}