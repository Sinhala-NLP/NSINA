{
       "Source": "hirunews",
       "Timestamp": "Friday, 21 January 2022 - 7:51",
       "Headline": "සපුගස්කන්ද යළිත් දැවි තෙල් අර්බුදයක(වීඩියෝ)",
       "News Content": "ඛනිජ තෙල් නීතිගත සංස්ථාව පොරොන්දු වූ ඩීසල් මෙටි්‍රක් ටොන් දස දහසම මේ වනවිට කැලණිතිස්ස බලාගාරයට ලබාදීමට කටයුතු කර තිබෙනවා.\nබලාගාර ප්‍රධාන ඉංජිනේරුවරයා පැවසුවේ, ඊයේ රාත්‍රිය වනවිට ඉන්ධන තොගයම බලාගාරය වෙත ලැබුණු බවයි.\nඊයේ දහවල් වනවිට කැලණිතිස්ස විදුලි බලාගාර දෙක ම ජාතික විදුලිබල පද්ධතියට නැවත එක් කිරීමට කටයුතු කෙරුණා.\nදිනකට කැලණිතිස්ස බලාගාරයෙන් මෙගාවොට් 286ක් ජාතික පද්ධතියට එක් කෙරෙන අතර, ඒ සඳහා දිනකට ඩීසල් මෙටි්‍රක් ටොන් 1500ත් 1800ත් අතර ප්‍රමාණයක් වැය වනවා.\nඒ අනුව ඛනිජ තෙල් සංස්ථාවෙන් ලද ඩීසල් තොගය විදුලිය නිෂ්පාදනය සඳහා තවත් දින 08ක කාලයකට ප්‍රමාණවත්.\nඑසේම, සපුගස්කන්ද විදුලි බලාගාරයද යළිත් දැවි තෙල් අර්බුදයකට මුහුණ දී සිටිනවා.\nඑහි දැවිතෙල් අද දිනය සඳහා ප්‍රමාණවත්ව පවතින අතර, එමඟින් ජාතික විදුලිබල පද්ධතියට එක්කෙරෙන ධාරිතාවය මෙගාවොට් 108ක්.\nමේ අතර, මෙගාවොට් 300ක් ජාතික විදුලිබල පද්ධතියට එක් කෙරුණු නොරොච්චෝලේ බලාගාරයේ එක් ජනන යන්ත්‍රයක් තවදුරටත් අක්‍රිය ව පවතිනවා.",
       "URL": "https://www.hirunews.lk/294643/සපුගස්කන්ද-යළිත්-දැවි-තෙල්-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1410"
}