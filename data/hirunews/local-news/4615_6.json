{
       "Source": "hirunews",
       "Timestamp": "Tuesday, 14 March 2017 - 13:40",
       "Headline": "මහනුවර වායු දූෂණයෙන් ආරක්ෂා වන්නැයි ඉල්ලීමක්",
       "News Content": "ඓතිහාසික මහනුවර නගරයේ පවතින අධික වායු දූෂණය හේතුවෙන් එහි ජනතාව මුඛවාඩම් පැළඳ ගමන් කළ යුතු බව පේරාදෙනිය විශ්වවිද්‍යාලයේ රසායන විද්‍යාව පිළිබද මහාචාර්ය  ඕ.ඒ. ඉලේපෙරුම පවසනවා.\nදිනකට මහනුවර නගරයට ලක්ෂයක පමණ රථ වාහන සංඛ්‍යාවක් ඇතුළු වන අතර, එය නගරයට ඔරොත්තු නොදෙන ප්‍රමාණයක් බවයි ඔහු සදහන් කළේ.\nපාසල් ළමයින් ද වැඩි වශයෙන් මහනුවර නගරයට පැමිණෙන බැවින් දූෂිත වායු ආඝ්‍රහනය කිරීම පෙනහළු රෝගයට මුල් වන බව මහාචාර්යවරයා වැඩිදුරටත් අවධාරණය කළා.\nඑමෙන්ම කොළඹ නගරයට වඩා 5 ගුණයකින් මහනුවර නගරයේ වායු දූෂණය ඉහළ ගොස් ඇති බවයි මහාචාර්ය  ඕ.ඒ. ඉලේපෙරුම කියා සිටියේ.",
       "URL": "https://www.hirunews.lk/156832/මහනුවර-වායු-දූෂණයෙන්-ආරක්ෂා-වන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4615"
}