{
       "Source": "hirunews",
       "Timestamp": "Thursday, 07 July 2022 - 12:23",
       "Headline": "සාකච්ඡාවක් සඳහා රුසියානු තෙල් සමාගම් නියෝජිතයන් ලංකාවට",
       "News Content": "රුසියානු තෙල් සමාගම් දෙකක නියෝජිතයන් දෙදෙනෙකු දිවයිනට පැමිණ තිබෙනවා.\nහිරු ගුවන්තොටුපල වාර්තාකරු සඳහන් කළේ, බහරේන් සිට ගල්ෆ් එයාර් ගුවන් සේවයට අයත් යානයකින් අද පෙරවරු 9ට ඔවුන් කටුනායක ගුවන්තොටුපලට පැමිණි බවයි.\nරුසියානු තෙල් සමාගම් නියෝජිතයින් පිලිගැනීම සඳහා ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ ඇතුළු පිරිසක් ගුවන්තොටුපලට පැමිණ තිබුණා.\nමෙම නියෝජිත පිරිස අද පස්වරුවේ ජනාධිපති ගෝඨාභය රාජපක්ෂ හමුවීමට නියමිත අතර, මහබැංකු අධිපති ආචාර්ය නන්දලාල් වීරසිංහ සහ බලශක්ති අමාත්‍ය කංචන විජේසේකර ද හමු වී සාකච්ඡා කිරීමට නියමිත යි.",
       "URL": "https://www.hirunews.lk/309302/සාකච්ඡාවක්-සඳහා-රුසියානු-තෙල්-සමාගම්-නියෝජිතයන්-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1040"
}