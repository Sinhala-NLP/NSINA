{
       "Source": "hirunews",
       "Timestamp": "Tuesday, 02 August 2022 - 8:00",
       "Headline": "රතිඳු සේනාරත්න කොම්පඤ්ඤවීදිය පොලිස් භාරයට (වීඩියෝ)",
       "News Content": "කොළඹ මධ්‍යම කොට්ඨාස අපරාධ විමර්ශන ඒකකය විසින් අත්අඩංගුවට ගත් ගාලු මුවදොර අරගලයට සම්බන්ධ සමාජ ක්‍රියාකාරිකයෙකු වන රැට්ටා හෙවත් රතිඳු සේනාරත්න ඉදිරි විමර්ශන සඳහා කොම්පඤ්ඤවීදිය පොලිසිය වෙත භාර දී තිබෙනවා.\nරතිඳු සේනාරත්න සහ ඩිලාන් සේනානායක ඊයේ (01) පස්වරුවේ කොළඹ අපරාධ කොට්ඨාසය වෙත කැඳවා තිබුණා.\nඒ, එම කොට්ඨාසය කළ කැඳවීමකට අනුව යි.\nඑහි දී ඔහුගෙන් ප්‍රකාශ ලබා ගැනීමෙන් අනතුරු ව කොළඹ මධ්‍යම කොට්ඨාස අපරාධ විමර්ශන ඒකකයේ නිලධාරීන් කොළඹ අපරාධ කොට්ඨාසයට පැමිණ අත්අඩංගුවට ගනු ලැබුවා.\nපොලිසිය සඳහන් කළේ ඉකුත් මැයි මස 21 වනදා බැංකු මාවත ප්‍රදේශයේ දී පැවති විරෝධතාවයක් අතරතුර අධිකරණ නියෝග උල්ලංඝනය කිරීමේ සිද්ධියකට ඔහු අත්අඩංගුවට ගත් බවයි.\nඑමෙන්ම ඊයේ රැට්ටා ඇතුළු තුන්දෙනෙකුට අධිකරණය විසින් විදෙස් ගමන් තහනමක් ද පනවනු ලැබුවා.",
       "URL": "https://www.hirunews.lk/311629/රතිඳු-සේනාරත්න-කොම්පඤ්ඤවීදිය-පොලිස්-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=973"
}