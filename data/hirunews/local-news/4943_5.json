{
       "Source": "hirunews",
       "Timestamp": "Saturday, 30 July 2016 - 19:23",
       "Headline": "විදේශ ණය ජනතා අභිවෘද්ධියට පමණයි - මුදල් ඇමති",
       "News Content": "විදේශයන්ගෙන් ලබාගන්නා ණය ජනතාවගේ අභිවෘද්ධියට මිස පැවති ආණ්ඩුව මෙන් පෞද්ගලික සුඛවිහරණයට යොදා නොගන්නා බව මුදල් අමාත්‍ය රවී කරුණානායක මහතා පවසනවා.\nජපන් රජයෙන් ශ්‍රී ලංකාවට සංවර්ධන ප්‍රතිපත්ති ණය ආධාර මුදලක් ලබාදීම වෙනුවෙන් මුදල් අමාත්‍යාංශයේ පැවති මාධ්‍ය දැනුවත් කිරීමේ ප්‍රවෘත්ති සාකච්ඡාවකදී අමාත්‍යවරයා මේ බව සඳහන් කළා.\nශ්‍රී ලංකාවේ සංවර්ධනය සඳහා ඇමරිකානු ඩොලර් මිලියන 90 ක ණය ආධාර මුදලක් ශ්‍රී ලංකාවේ ජපාන තානාපති කෙනිචි සුගනුමා මහතා විසින් මුදල් අමාත්‍ය රවී කරුණානායක මහතා වෙත අද මුදල් අමාත්‍යාංශයේදී භාරදෙනු ලැබුවා.\nමෙම ණය මූල්‍යාධාරය ලබාදුන්නේ ඉතා සුළු පොලී අනුපාතිකයක් යටතේ වන අතර, මෙවැනි ආධාර මුදලක් ජපානයෙන් ශ්‍රී ලංකාවට හිමිවූයේ ප්‍රථම වරටයි.",
       "URL": "https://www.hirunews.lk/139415/විදේශ-ණය-ජනතා-අභිවෘද්ධියට-පමණයි-මුදල්-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=4943"
}