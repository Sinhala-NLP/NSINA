{
       "Source": "hirunews",
       "Timestamp": "Sunday, 13 August 2023 - 12:55",
       "Headline": "විනාශ වෙමින් පවතින වසා දමා ඇති පාසලක් (ඡායාරූප)",
       "News Content": "හොරදුගොඩ කණිෂ්ඨ විද්‍යාලයේ ආරම්භ කිරීමට නියමිතව තිබූ වෘත්තීය පුහුණු මධ්‍යස්ථානය ආරම්භ කිරීමට පෙර එය වැසී යාමට ලක් වීමෙන් ඒ සඳහා යොදවා තිබූ විශාල මුදල් සම්භාරයක් නිකරුනේ විනාශ වීමට ලක් වෙමින් පවතින බව ප්‍රදේශවාසීන් පවසන බව අප වාර්තාකරු පවසනවා.\nඉමදුව ප්‍රාදේශීය ලේකම් කාර්යාල බල ප්‍රදේශයට අයත් හොරදුගොඩ කණිෂ්ඨ විද්‍යාලය වසර 150 වඩා පැරණි ප්‍රදේශයේ කීර්තිමත් පාසලක්.\nඑය පළමු ශ්‍රේණියේ සිට 11 වැනි ශ්‍රේණිය දක්වා පන්ති පැවති අතර, මෙහිදී පළමු ශ්‍රේණියේ සිට පිරිමි දරුවන් පමණක් මෙම පාසලට ඇතුලත් කර ඇති අතර, හයවෙනි ශ්‍රේණිය සිට මිශ්‍ර පාසලක් ලෙස පවත්වාගෙන ගොස් තිබූ බවයි වාර්තාකරු පවසන්නේ.\nකෙසේ වෙතත් වසර කිහිපයකට ඉහත දී මෙම පාසලේ අධ්‍යාපනය ලැබූ දරුවන්ට අවශ්‍ය පහසුකම් නොමැති විම හා පාසලේ පැවති පරිපාලනයේ දුර්වලතා හේතුවෙන් දරුවන්ගේ සංඛ්‍යාව පහත වැටී ඇති බවත්, ඉන් අනතුරුව මෙහි දරුවන් ප්‍රදේශයේ වෙනත් පාසලකට යොමු කිරීමට බලධාරීන් කටයුතු කර ඇති බැවින් මෙම පාසල වැසී යාමට ලක්වූ බව එම ප්‍රදේශයේ ජනතාව පවසනවා.\nමේ වනවිට මේ සඳහා යොදවා තිබූ අති විශාල මුදලක් නිකරුනේ නාස්ති වී මෙහි ගොඩනැගිලි ආදී සම්පත් විනාශ වෙමින් පවතින අතර, ඇතැම් ගොඩනැගිලිවල කොටස් සොරසතුරන් විසින් ගලවාගෙන ගොස් ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/344662/විනාශ-වෙමින්-පවතින-වසා-දමා-ඇති-පාසලක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=102"
}