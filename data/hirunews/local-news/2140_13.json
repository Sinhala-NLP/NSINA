{
       "Source": "hirunews",
       "Timestamp": "Wednesday, 17 February 2021 - 20:42",
       "Headline": "සියලුදෙනාට සාධාරණය ඉටුවෙයි - නීතිය අතට ගන්න කාටවත් බෑ (වීඩියෝ)",
       "News Content": "හිටපු නියෝජ්‍ය පොලිස්පති වාස් ගුණවර්ධනට එරෙහි නඩුවකට අදාළව ව්‍යාජ සාක්ෂි නිර්මාණය කිරීම සම්බන්ධයෙන් කොළඹ අපරාධ කොට්ඨාසය මගින්, අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර අත්අඩංගුවට ගනු ලැබුවේ පසුගිය වසරේ ජූලි 31 වැනිදායි.\nකොවිඩ් වසංගතය හේතුවෙන් සැකකරුවන් අද අධිකරණයට ඉදිරිපත් කර තිබුණේ නැහැ.\nමෙම නඩුවට අදාළව පොලිස් පරීක්ෂකවරුන් වන විල්ලවආරච්චි සහ සුසන්න යන දෙදෙනා අතර ඇතිවූ සංවාද ඇතුළත් හඬ පටයට අදාළ සංයුක්ත තැටියක්ද රජයේ රස පරීක්ෂණ දෙපාර්තමේන්තුවට භාරදීමට කොළඹ අපරාධ කොට්ඨාසය අද පියවර ගත්තා.\nශානි අබේසේකරගේද මැදිහත්වීම මත යහපාලන රජය සමයේ සිදු වූ දේශපාලන පළිගැනීම් සම්බන්ධයෙන් පාර්ශ්ව කිහිපයක් අදහස් පළකළා.",
       "URL": "https://www.hirunews.lk/262901/සියලුදෙනාට-සාධාරණය-ඉටුවෙයි-නීතිය-අතට-ගන්න-කාටවත්-බෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2140"
}