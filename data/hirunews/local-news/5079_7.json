{
       "Source": "hirunews",
       "Timestamp": "Thursday, 21 April 2016 - 19:15",
       "Headline": "මත්ද්‍රව්‍ය ජාවාරම මැඩලන්න බුද්ධි ඒකකයක්",
       "News Content": "මත්ද්‍රව්‍ය ජාවාරම පාලනය කිරීම පිළිබඳව බුද්ධි ඒකකයක් පිහිටුවීමට ශ්‍රී ලංකා රජය මූලික පියවර ගෙන ඇති බව නීතිය හා සාමය සහ දක්ෂිණ සංවර්ධන අමාත්‍ය සාගල රත්නායක පවසනවා.\nමත්ද්‍රව්‍ය ගැටලූව පිළිබඳ එක්සත් ජාතීන්ගේ විශේෂ මහා මණ්ඩල සැසිවාරයට ඊයේ (20) සහභාගිවෙමින් අමාත්‍යවරයා මේ බව සදහන් කළා.\nශ්‍රී ලංකාව අන්තර්ජාතික වශයෙන් මත්ද්‍රව්‍ය ජාවාරමට එරෙහිව පවතින නීති රීති ක්‍රියාත්මක කිරීමේ වගකීම්වලට බැදී සිටින බවද එහිදී අමාත්‍යවරයා සඳහන් කළා.\nඑමෙන්ම, මත්ද්‍රව්‍ය ජාවාරම මැඩලීම සදහා කාලානුරූපීව ජාතික ප්‍රතිපත්තිවල වෙනස්කම් ද සිදුකිරීමට ශ්‍රී ලංකාව කටයුතු කරන බවයි අමාත්‍ය සාගල රත්නායක එහිදී තවදුරටත් කියා සිටියේ.",
       "URL": "https://www.hirunews.lk/131411/මත්ද්‍රව්‍ය-ජාවාරම-මැඩලන්න-බුද්ධි-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=5079"
}