{
       "Source": "hirunews",
       "Timestamp": "Saturday, 02 February 2019 - 11:34",
       "Headline": "කාන්තාවක් සෙවනගල දී පුද්ගලයෙකු ඝාතනය කරයි",
       "News Content": "සෙවනගල - කොවුල්ආර ප්‍රදේශයේදී කාන්තාවක විසින් පුද්ගලයෙකුට තියුණු ආයුධයකින් පහර දී ඝාතනය කර තිබෙනවා.\nඊයේ (01) පස්වරුවේ මෙම ඝාතනය සිදුව ඇති අතර, මිය ගොස් ඇත්තේ සෙවනගල - එකමුතුගම - 7 කණුව ප්‍රදේශයේ පදිංචි 34 හැවිරිදි තිදරු පියෙක්.\nසිය අනියම් බිරිඳ විසින් මෙම අපරාධය සිදුකර ඇති බවයි පරීක්ෂණ වලදී අනාවරණය වී ඇත්තේ.\nකාන්තාව අදාල පුද්ගලයාගේ ගෙළ ප්‍රදේශයට පිහියකින් ඇණ අනතුරුව ගෙළ කපා මෙම ඝාතනය සිදුකර ඇති බව සඳහන්.\nඅපරාධය සිදුකළ තැනැත්තිය 42 හැවිරිදි එක්දරු මවක් වන අතර සැකකාර කාන්තාව මේ වනවිට ප්‍රදේශයෙන් පලාගොස් තිබෙනවා.\nඇය සොයා පොලිස් පරීක්ෂණ ක්‍රියාත්මක බවයි අප වාර්තාකරු පැවසුවේ.\nදෙදෙනා අතර ඇති වූ පෞද්ගලික ආරවුලක් දුරදිග යාමෙන් මෙම ඝාතනය සිදුව ඇති බවයි පොලීසිය සඳහන් කළේ.",
       "URL": "https://www.hirunews.lk/209560/කාන්තාවක්-සෙවනගල-දී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3522"
}