{
       "Source": "hirunews",
       "Timestamp": "Saturday, 22 July 2023 - 14:36",
       "Headline": "වැල්ලවායේ රක්ෂිතයක ගින්නකින් අක්කර 50 ක් විනාශයි",
       "News Content": "වැල්ලවාය - වදිනහෙලයාය කදු රක්ෂිතයේ හටගත් ගින්නකින් අක්කර පනහකට අධික භූමි ප්‍රදේශයක් ගිනිගෙන විනාශ වී තිබෙනවා.\nඊයේ හටගත් ගින්න අද උදෑසන වන තෙක් පැවති බවයි ප්‍රදේශයේ හිරු වාර්තාකරුවන් සදහන් කළේ.\nමේ අතර, වවුනියාව, ඉරට්ටපෙරියකුලම ප්‍රදේශයේ පවත්වාගෙන ගිය පොල් කොහු ගබඩාවක් ඊයේ සම්පූර්ණයෙන් ගිනිගෙන විනාශ වි තිබෙනවා.\nපොල්කොහු ගබඩා කර තිබු ස්ථානයක හටගත් ගින්න පසුව කර්මාන්තශාලාව පුරා පැතිර ගොස් ඇති බවයි වාර්තාවුණේ.\nවවුනියාව නගර සභා ගිනි නිවීමේ ඒකකය, වවුනියාව ඉරට්ටපෙරියකුලම යුධ හමුදා කඳවුරේ නිළධාරීන්, පොලිස් නිලධාරීන් එක්ව ගින්න නිවා දැමීමට කටයුතු කර තිබෙනවා.",
       "URL": "https://www.hirunews.lk/342127/වැල්ලවායේ-රක්ෂිතයක-ගින්නකින්-අක්කර-50-ක්-විනාශයි",
       "Category": "Local News",
       "Parent URL": "https://www.hirunews.lk/local-news.php?pageID=161"
}