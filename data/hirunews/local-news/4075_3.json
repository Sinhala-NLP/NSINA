{
       "Source": "hirunews",
       "Timestamp": "Sunday, 18 February 2018 - 8:44",
       "Headline": "ප්‍රදේශ රැසක රන් මාල කොල්ලකෑ සැකකරුවෙකු ගාල්ලේදී අත්අඩංගුවට",
       "News Content": "දිවයිනේ විවිධ ප්‍රදේශවලට යතුරුපැදිවලින් ගොස් රන් මාල කොල්ලකෑ පුද්ගලයෙකු ගාල්ල නගරයේදී දික්වැල්ල පොලීසිය ඊයේ අත්අඩංගුවට ගෙන තිබෙනවා.\nගාල්ල නගරයේදී රන්මාලයක් කොල්ලකෑම සම්බන්ධයෙන් වන පැමිණිල්ලකට අදාළව දික්වැල්ල පොලීසිය මගින් සිදුකළ විමර්ශනයකින් අනතුරුවයි 27 හැවිරිදි මෙම සැකකරු අත්අඩංගුවට ගෙන ඇත්තේ.\nඅත්අඩංගුවට ගත් සැකකරුට එරෙහිව රන්මාල කොල්ලකෑම් සම්බන්ධයෙන් අක්මීමන, පෝද්දල, ගාල්ල, උඩුගම, නුවර, නුගේගොඩ, ඇල්පිටිය, මාතර සහ කළුතර ඇතුලූ ප්‍රදේශ ගණනාවක පොලිස් ස්ථානවල අපරාධ නඩු පවතින බවටද කරුණු අනාවරණ වී තිබෙනවා.\nඑමෙන්ම සැකකරු එම රන් භාණ්ඩ අලෙවි කළ ගාල්ල ප්‍රදේශයේ ව්‍යාපාරිකයෙකු අත්අඩංගුවට ගැනීම සඳහාද පොලීසිය විමර්ශන ආරම්භ කර ඇති බව සඳහන්.",
       "URL": "https://www.hirunews.lk/183907/ප්‍රදේශ-රැසක-රන්-මාල-කොල්ලකෑ-සැකකරුවෙකු-ගාල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4075"
}