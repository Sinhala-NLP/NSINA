{
       "Source": "hirunews",
       "Timestamp": "Thursday, 16 June 2022 - 15:16",
       "Headline": "2023 පළමු ශ්‍රේණියට ළමුන් ඇතුලත් කර ගැනීමේ අයදුම්පත් නිකුත් කෙරේ",
       "News Content": "2023 පළමු ශ්‍රේණියට ළමුන් ඇතුලත් කර ගැනීමට අදාළ අයදුම්පත් නිකුත් කර තිබෙනවා.\nඅදාළ අයදුම්පත් සහ විධි විධාන ඇතුලත් උපදෙස් අධ්‍යාපන අමාත්‍යංශයේ නිල වෙබ් අඩවිය\nmoe.gov.lk\nවෙත පිවිසීමෙන් ද ලබාගත හැකියි.\nඅධ්‍යාපන අමාත්‍යංශය සඳහන් කළේ අයදුම්පත්‍රය සම්පූර්ණ කිරීමට පෙර ලබාදී ඇති විධිවිධාන හා උපදෙස් හොඳින් අධ්‍යයනය කළ යුතු බවයි.\n2023 ජනවාරි මස 31 වන දිනට ළමයාගේ වයස අවුරුදු 5 සම්පූර්ණ විය යුතු වන අතර මේ සඳහා උප්පැන්න සහතිකය ඉදිරිපත් කළ යුතු වනවා.\n2023 වසරේ ජනවාරි 31 වන දිනට වයස අවුරුදු 6 හෝ 6ට වැඩි ළමයින් ඇතුලත් කළ හැක්කේ වයස අවුරුදු 6ට අඩු සුදුසුකම් සපුරා ඇති ළමයින් සියලුදෙනාම ඇතුලත් කර ගැනීමෙන් පසුවයි.\nපළමුවන ශ්‍රේණියේ සමාන්තර පන්තියක් සඳහා ළමයින් 35 දෙනෙකු සම්මුඛ පරීක්ෂණය මගින් ද ළමයින් 5 දෙනෙකු ක්‍රියාන්විත රාජකාරියේ යෙදුණු ත්‍රිවිධ හමුදාවේ හා පොලිසියේ සාමාජිකයන්ගේ ළමයින්ගෙන් ද තෝරාගනු ලබනවා.\nඒ අනුව පන්තියක සිටිය යුතු ශිෂ්‍ය සංඛ්‍යාව 40ක්.\nපළමු ශ්‍රේණියට ළමුන් ඇතුලත් කර ගැනීමට අදාළ අයදුම්පත්‍රය සහ උපදෙස් පත්‍රිකාව මෙතැනින්",
       "URL": "https://www.hirunews.lk/307298/2023-පළමු-ශ්‍රේණියට-ළමුන්-ඇතුලත්-කර-ගැනීමේ-අයදුම්පත්-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1091"
}