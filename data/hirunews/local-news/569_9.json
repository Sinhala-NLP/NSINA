{
       "Source": "hirunews",
       "Timestamp": "Tuesday, 31 January 2023 - 8:28",
       "Headline": "බොරැල්ලේ වකුගඩු ජාවාරමට තවත් අයෙක් අත් අඩංගුවට",
       "News Content": "බොරැල්ල ප්‍රදේශයේ පිහිටි පෞද්ගලික රෝහලක පසුගිය දා සිදු වූ බව කියන වකුගඩු ජාවාරමේ තැරැව්කරුවෙකු ලෙස පෙනී සිටි පුද්ගලයෙකු පොලිසිය අත්අඩංගුවට ගෙන තිබෙනවා.\nකොලොන්නාව ප්‍රදේශයේ පදිංචි 53 හැවිරිදි මෙම පුද්ගලයා කොළඹ අපරාධ කොට්ඨාසයේ නිලධාරීන් ඊයේ (30) ජංගම දුරකතන දෙකක් සමඟ අත්අඩංගුවට ගෙන තිබුණේ වැල්ලමිපිටිය ප්‍රදේශයේ දී යි.\nදිලිදු පවුල්වල පුද්ගලයින් රවටා ඔවුන්ට මුදල් ලබාදෙන බව පවසා වකුගඩු ලබාගැනීමේ සිද්ධියක් සම්බන්ධයෙන් පිරිමි පුද්ගලයින් හතරදෙනෙකු සහ කාන්තාවක් බොරැල්ල පොලිසියට පසුගියදා පැමිණිලි කර තිබුණා.\nඑම පුද්ගල අවයව ලබාදුන් අය හදුන්වාදෙමින් තැරැව්කරුවෙකු ලෙස මොහු කටයුතු කර ඇති බවයි පොලිස් පරික්ෂණවල දී අනාවරණය වී ඇත්තේ.",
       "URL": "https://www.hirunews.lk/326280/බොරැල්ලේ-වකුගඩු-ජාවාරමට-තවත්-අයෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=569"
}