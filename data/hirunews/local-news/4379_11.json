{
       "Source": "hirunews",
       "Timestamp": "Wednesday, 09 August 2017 - 16:14",
       "Headline": "චූදිත නිදහස් වී සාක්ෂිකරු හිරේ යයි",
       "News Content": "ඇඹිලිපිටිය ප්‍රදේශයේ ග්‍රාම නිලධාරිවරයෙකු අල්ලස් ගත් බවට පවරා තිබූ නඩුවක චුදිතයා නිදොස් කර නිදහස් කර අල්ලස් දුන් බව කියන පළමු සාක්ෂිකරුට සිර දඬුවම් නියම කිරීමක් කොළඹ මහාධිකරණයෙන් අද (09) වාර්තා වුනා.\n2012 වර්ෂයේ දී අදාළ ග්‍රාම නිලධාරීවරයා රුපියල් 15000ක් තමන්ගෙන් අල්ලස් ලෙස ගත බවටයි ඇඹිලිපිටියේ පදිංචි ආර් එස් පුන්‍යදර්ශන නැමැත්තා පැමිණිලි කර තිබුනේ.\nඔහු නඩුවේ පළමු සාක්ෂිකරු ලෙස අද සාක්ෂි දුන් අතර ඔහු ලබා දෙන සාක්ෂි බොරු බවට නිගමනය කළ කොළඹ මහාධිකරණ විනිසුරු ගිහාන් කුලතුංග උසාවියට අපහාස කළයි ඔහුට බරපතල වැඩ සහිත මාස 18ක සිර දඬුවම් නියම කළා.\nචුදිත ග්‍රාම නිලධාරිවරයා නිදොස් කර නිදහස් කළා.",
       "URL": "https://www.hirunews.lk/168017/චූදිත-නිදහස්-වී-සාක්ෂිකරු-හිරේ-යයි",
       "Category": "Local News",
       "Parent URL": "https://www.hirunews.lk/local-news.php?pageID=4379"
}