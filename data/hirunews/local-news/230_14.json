{
       "Source": "hirunews",
       "Timestamp": "Wednesday, 28 June 2023 - 11:15",
       "Headline": "වී අස්වනු නෙලීමේදී භූතයාගෙන් සිදුවන බලපෑම සොයන්න අධ්‍යයනයක්",
       "News Content": "ගොයම් කැපීම සදහා බහුලව යොදා ගැනෙන භූතයා සහ සුනාමි නමැති සංයුක්ත කොළ මඩින යන්ත්‍රවලින් වී අස්වනු නාස්තියක් සිදුවන්නේ ද යන්න සම්බන්ධයෙන් කඩිනමින් අධ්‍යයනයක් සිදුකරන ලෙස කෘෂිකර්ම අමාත්‍ය මහින්ද අමරවීර, කෘෂිකර්ම දෙපාර්තමේන්තුවට උපදෙස් ලබාදී තිබෙනවා.\nඒ ගොවි සංවිධාන කෘෂිකර්ම අමාත්‍යාංශයට සිදුකළ යෝජනා සැලකිල්ලට ගනිමින්.\nපැසුණු ගොයම් කැපීමේදී මෙලෙස වී අස්වැන්නේ විශාල ප්‍රමාණයක් අපතේ යන බවත් සංයුක්ත කොළ මඩින යන්ත්‍රවලින් සිදුවන මෙම හානිය ගැන කිසිදු අධ්‍යයනයක් සිදුකර නොමැති බව ගොවි සංවිධාන, කෘෂිකර්ම අමාත්‍යාංශයට පෙන්වා දී තිබුණා.",
       "URL": "https://www.hirunews.lk/339339/වී-අස්වනු-නෙලීමේදී-භූතයාගෙන්-සිදුවන-බලපෑම-සොයන්න-අධ්‍යයනයක්",
       "Category": "Local News",
       "Parent URL": "https://www.hirunews.lk/local-news.php?pageID=230"
}