{
       "Source": "hirunews",
       "Timestamp": "Wednesday, 15 December 2021 - 16:27",
       "Headline": "දුරකථනය භාවිත කරමින් දුම්රිය මාර්ගයේ ගිය තරුණයෙකු දුම්රියේ ගැටී මරුට (ඡායාරූප)",
       "News Content": "ජංගම දුරකථනය භාවිත කරමින් දුම්රිය මාර්ගයේ ගමන් කළ තරුණයෙකු දුම්රියේ ගැටීමෙන් මියගොස් තිබෙනවා.\nඅද (15) දහවල් මෙම අනතුර සිදුවී ඇත්තේ උඩරට මාර්ගයේ ශාන්ත ක්ලෙයාර් සහ සෙන්ඇන්ඩෲස් අතර ප්‍රදේශයේදීයි.\nමියගොස් ඇත්තේ කොටගල සෙන්ඇන්ඩෲස් වත්තේ පදිංචිව සිටි 24 හැවිරිදි තරුණයෙක්.\nඔහු ජංගම දුරකථනය භාවිත කරමින් දුම්රිය මාර්ගයේ ගමන් කරමින් සිටියදී මෙලෙස අනතුරට ලක්ව ඇති බවට මූලික විමර්ශනවලදී අනාවරණ වි තිබෙනවා.\nබදුල්ලේ සිට කොළඹ කොටුව බලා ධාවනය වූ පොඩි මැණිකේ දුම්රියේ මෙම තරුණයා ගැටී ඇති අතර අනතුරුව ඔහු එම දුම්රියෙන්ම කොටගල දුමරිය ස්ථානයට රැගෙන විත් භාරදී තිබෙනවා.\nපසුව සිරුර කොටගල ප්‍රාදේශීය රෝහල වෙතට රැගෙන යනු ලැබුවා.\nසිද්ධිය සම්බන්ධයෙන් තලවකැලේ සහ දිඹුලපතන පොලිස් ස්ථෘන මගින් වැඩිදුර පරීක්ෂණ සිදුකරන බවයි අප වාර්තාකරුවන් සඳහන් කළේ.",
       "URL": "https://www.hirunews.lk/291130/දුරකථනය-භාවිත-කරමින්-දුම්රිය-මාර්ගයේ-ගිය-තරුණයෙකු-දුම්රියේ-ගැටී-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1492"
}