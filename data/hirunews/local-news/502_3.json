{
       "Source": "hirunews",
       "Timestamp": "Thursday, 02 March 2023 - 19:59",
       "Headline": "පුංචි ඡන්දයේ දිනය තීරණය කරන්න කොමිසම හෙට රැස්වෙයි (වීඩියෝ)",
       "News Content": "පළාත් පාළන ජන්ද වීමසීම නියමිත දිනට පැවැත්වීම සම්බන්ධයෙන් මතුව ඇති ගැටලුකාරි තත්ත්වයන් පිලිබද සාකච්ජා කිරීම සඳහා මැතිවරණ කොමිසම හෙට (02) පෙරවරුවේ රැස්වනවා.\nඑහි සභාපති නිමල් පුංචිහේවා සදහන් කළේ කොමිසමේ සමාජිකයින් වන එම්.එම්.මොහොමඩ්, එස්.බි.දිවාරත්න සහ කේ.පී.පී. පතිරණ අදාල රැස්වීමට සහභාගි වන බවයි.\nමුදල් ප්‍රතිපාදන නිසි පරිදි නොලැබිම හේතුවෙන් සැලසුම් කල පරිදි ජන්ද වීමසීම ලබන 09 වැනිදා පැවත්වීමට නොහැකි බවයි මැතිවරණ කොමිසමේ සභාපතිවරයා පවසන්නේ.\nඒ අනුව පළාත් පාලන ජන්ද වීමසීම සදහා වෙනත් දිනයක් තීරණය කිරීමට සිදුව ඇති බව ඔහු කියා සිටියා.\nතැපැල් ජන්ද දිනය ද එහිදි තීරණය කිරීමට නියමිතව තිබෙනවා.\nහෙට (02) පැවත්වෙන සාකච්ජාවෙන් පසු අවශ්‍යතාවය පරිදි රජයේ මුද්‍රණාලය ඇතුළු අනෙකුත් ආයතන කැඳවා ජන්ද විමසීම පිලිබඳ සාකච්ජා කරන බව ද මැතිවරණ කොමිසමේ සභාපතිවරයා කියා සිටියා.\nආණ්ඩුක්‍රම ව්‍යස්ථාවේ 38.3 වගන්තියට අනුව ජන්දය කල්දැමිමේ අයිතිය මැතිවරණ කොමිසමට පවතිනවා.\nජන්දය කල් දමන දිනයේ සිට දින 21කට පසු දිනයක ජන්ද විමසීම පැවත්වෙන දිනයක් කොමිසම විසින් ප්‍රකාශයට පත් කළ යුතු බවයි මැතිවරණ කොමිසමේ හිටපු සභාපතිවරයෙකු වන මහින්ද දේශප්‍රිය සඳහන් කළේ.\nමේ අතර, සර්ව ජන ජන්ද බලය පිලිබද විපක්ෂ විසින් ගෙන එනු ලබන කල් තැබිමේ විවාදයක් ලබන 09 සහ 10 යන දෙදින පැවත්විමට ඊයේ (01) රැස්වු පාර්ලිමේන්තු කටයුතු පිළිබද කාරක සභාව තිරණය කළා.",
       "URL": "https://www.hirunews.lk/328817/පුංචි-ඡන්දයේ-දිනය-තීරණය-කරන්න-කොමිසම-හෙට-රැස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=502"
}