{
       "Source": "hirunews",
       "Timestamp": "Thursday, 18 January 2018 - 15:11",
       "Headline": "කොළඹ මහාධිකරණයේ නීතිඥවරයෙකුට සිර දඩුවම්",
       "News Content": "මුල්‍ය වංචාවක් සම්බන්ධයෙන් කොළඹ මහාධිකරණයේ නීතිඥයෙකුට බරපතල වැඩ සහිත වසර 03ක සිරදඩුවම් නියම කර තිබෙනවා.\nකොළඹ මහාධිකරණ විනිසුරු ආර්.ගුරුසිංහ කියා සිටියේ විත්තිකාර නීතිඥවරයාට එරෙහිව ගොනු කර ඇති චෝදනා සාධාරණ සැකයකින් තොරව ඔප්පු වන බැවින් මෙලෙස දඩුවම් නියම කරන බවයි.\nඊට අමතරව විත්තිකාර නිිතිඥවරයාට රුපියල් ලක්ෂ 05ක දඩයක් නියම කල විනිසුරුවරයා එය නොගෙවන්නේ නම් තවත් මාස 09ක සිරදඩුවම් නියම කරන බවයි ප්‍රකාශ කළේ.\nඑමෙන්ම පැමිණිලිකාර පාර්ශවයට රුපියල් ලක්ෂ 90 ක වන්දියක් ගෙවන ලෙස නියෝග කරන ලෙස එය නොගෙවන්නේ නම් තවත් මාස 18 සිරදඩුවම් නියම කරන බවද දැනුම් දුන්නා.\n2010 වසරේදී කුරුණෑගල ප්‍රදේශයේ හෝටලයක් ඉදිකරදෙන බව පවසා ව්‍යාපාරිකයෙකුගෙන් ඇමරිකන් ඩොලර් එක්ලක්ෂ 850 ක මුදලක් ලබාගෙන සාපරාධී විශ්වාසය කඩකිරීම සහ වංචා කිරීම යන චෝදනා මත මෙම නඩුව පවරා තිබෙනවා.",
       "URL": "https://www.hirunews.lk/181406/කොළඹ-මහාධිකරණයේ-නීතිඥවරයෙකුට-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=4119"
}