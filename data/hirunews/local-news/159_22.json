{
       "Source": "hirunews",
       "Timestamp": "Sunday, 23 July 2023 - 10:50",
       "Headline": "වවුනියාවේ කර්මාන්තශාලාවක ගින්නක්",
       "News Content": "වවුනියාව - ඊරට්ටපෙරියකුලම ප්‍රදේශයේ පවත්වාගෙන ගිය පොල් ලෙලි කැබලි කොට අපනයනය කරනු ලබන කර්මාන්තශාලාවක් ඊයේ (22) ගිනි ගෙන විනාශ වී තිබෙනවා.\nඅප වාර්තාකරු පැවසුවේ ඉන් සිදුව ඇති අලාභය රුපියල් කෝටි පහකට වඩා වැඩි බවයි.\nමෙම කර්මාන්තශාලාවට යාබදව ඇති කුඹුරු යායකට පුද්ගලයින් පිරිසක් විසින් ගිනි තබා ඇති අතර එම ගින්න කර්මාන්තශාලාව දෙසට පැතිරීමෙන් අනතුරුව පොල් ලෙලි ගොඩකට ගිනි ඇවිලී තිබේ.\nඉන් අනතුරුව කර්මාන්තශාලාවේ තිබූ යන්ත්‍ර සූත්‍ර හා ගොඩනැගිලිවලට ගින්න පැතිරයාමෙන් මුළු කර්මාන්තශාලාවටම ගිනි ඇවිලී තිබෙනවා.\nවවුනියාව නගර සභාවේ හා නාවුක හමුදාවේ ගිනි නිවන ඒකක හා තවත් පෞද්ගලික හා වෙනත් ආයතන වල සහයෝගයෙන් ගින්න මැඩ පැවැත්වීමට උත්සාහ කළත් එම උත්සාහය අසාර්ථක වී ගොස් තිබෙනවා.\nවවුනියාව පොලිසිය මෙම ගින්න සම්බන්ධයෙන් පරීක්ෂණ පවත්වා ගෙන යනු ලබයි.",
       "URL": "https://www.hirunews.lk/342203/වවුනියාවේ-කර්මාන්තශාලාවක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=159"
}