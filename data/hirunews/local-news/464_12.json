{
       "Source": "hirunews",
       "Timestamp": "Monday, 20 March 2023 - 14:21",
       "Headline": "බූරු මූණා දින 90ක් රඳවාගෙන ප්‍රශ්න කිරීමට අවසර",
       "News Content": "රවිඳු සංඛ හෙවත් බූරු මූණා ත්‍රස්තවාදය වැළැක්වීමේ පනත යටතේ දින 90ක් රඳවාගෙන ප්‍රශ්න කිරීමට පොලිසියට අවසර ලබා දී තිබෙනවා.\nමීට පෙර සිදුකළ ප්‍රශ්න කිරීම්වල දී ඔහු අවි ආයුධ ජාවාරමක් සම්බන්ධයෙන් ද තොරතුරු අනාවරණ කර තිබුණා.\nඒ සම්බන්ධයෙන් ද වැඩිදුර විමර්ශන සිදුකරන බවයි බස්නාහිර - දකුණ අපරාධ කොට්ඨාසය සඳහන් කළේ.\nමේ අතර අපරාධ පරීක්ෂණ දෙපාර්තමේන්තුව භාරයේ රඳවා සිටින නඳුන් චින්තක වික්‍රමරත්න හෙවත් හරක් කටාගේ ජීවිත ආරක්ෂාව තහවුරු කරන ලෙස ඉල්ලා ඔහුගේ පියා ගොනුකර තිබූ පෙත්සමට අදාළව විරෝධතා ඉදිරිපත් කිරීමට අභියාචනාධිකරණය අද (20) නීතිපතිවරයාට කල් ලබා දුන්නා.\nඒ අනුව, එම විරෝධතා අප්‍රේල් මස 4 වැනිදාට පෙර ගොනු කරන ලෙසයි අධිකරණය නීතිපතිවරයාට දැනුම් දී ඇත්තේ.",
       "URL": "https://www.hirunews.lk/330455/බූරු-මූණා-දින-90ක්-රඳවාගෙන-ප්‍රශ්න-කිරීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=464"
}