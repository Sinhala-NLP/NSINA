{
       "Source": "hirunews",
       "Timestamp": "Monday, 22 May 2017 - 11:47",
       "Headline": "සෙල්ෆි ඡායාරූපය වෛද්‍යවරයාගේ ජීවන ගමනට තිත තැබූ බව හෙළිවේ",
       "News Content": "මාකෙලිය ඇල්ල නැරඹීමට ගොස්  මාකෙලි ඇල්ලෙන් ඇද වැටී අතුරුදන් වූ වෛද්‍යවරයාගේ මළ සිරුර ඊයේ හමුවුණා.\nමාකෙළි ඇල්ල ජලාශය ආසන්නයේ ගලක්‌ මත නැගී සෙල්ෆි ඡායාරූප ගැනීමට යාමේදී පය ලිස්සා යාමෙන් ඔහු මෙම අනතුරට පත්ව ඇති බවයි බදුරලිය පොලිසිය පවසන්නේ.\n27 හැවිරිදි මෙම වෛද්‍යවරයා පය ලිස්සා යාමෙන් ඇල්ල පාමුල පිහිටි ගැඹුරු ස්ථානයකට වැටී ඇති බවයි පොලීසිය සදහන් කළේ.\nපසුව ප්‍රදේශවාසීන් සහ නාවික හමුදාව එක්ව සිදුකරන ලද මෙහෙයුම්වලින් අනතුරුවයි ඊයේ මෙම වෛද්‍යවරයාගේ සිරුර හමුවී ඇත්තේ.\nදෙමළ භාෂා පුහුණු පාඨමාලාවක්‌ සඳහා අගලවත්ත - ජාතික භාෂා අධ්‍යාපන පුහුණු ආයතනයට පැමිණි අවස්ථාවේ ඔහු මෙම අවාසනාවන්ත සිදුවීමට මුහුණ පා ඇති බව සදහන්.\nපශ්චාත් මරණ පරීක්‍ෂණය සඳහා මළ සිරුර නාගොඩ රෝහලට රැගෙන ගිය බව සදහන්.",
       "URL": "https://www.hirunews.lk/161875/සෙල්ෆි-ඡායාරූපය-වෛද්‍යවරයාගේ-ජීවන-ගමනට-තිත-තැබූ-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4505"
}