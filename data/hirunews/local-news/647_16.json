{
       "Source": "hirunews",
       "Timestamp": "Friday, 23 December 2022 - 16:38",
       "Headline": "කාදිනල් හිමිපාණන් වැලිකඩ බන්ධනාගාරයේ නත්තල් සමරයි",
       "News Content": "මෙවර නත්තල් උත්සවයට සමගාමීව වැලිකඩ බන්ධනාගාර නේවාසිකයින්ගේ නත්තල් කැරොල් ගී වැඩසටහන අතිඋතුම් මැල්කම් කාදිනල් රංජීත් හිමිපාණන්ගේ ප්‍රධානත්වයෙන් 2022.12.20 වන දින වැලිකඩ බන්ධනාගාර අධ්‍යන කේද්‍රයේ දී ඉතා උත්කර්ෂවත් අන්දමින් පැවැත්වුණා.\nමෙහිදී, බන්ධනාගාරගත නේවාසිකයින්ගේ සංගීතයෙන් හා කැරොල් ගීතිකාවලින් පැමිණි සිටි සම්භාවණීය අමුත්තන් රසවත් කළ අතර, මෙවැනි වැඩසටහන් බන්ධනාගාර තුළ ක්‍රියාත්මක කිරීම සම්බන්ධව අතිඋතුම් මැල්කම් කාදිනල් රංජිත් හිමිපාණන් විසින් බන්ධනාගාර දෙපාර්තමේන්තුවට විශේෂ ස්තූතියක් සිදු කරනු ලැබුවා.\nමෙම විශේෂ අවස්ථාවට බන්ධනාගාර කොසමාරිස් ජනරාල් තුෂාර උපුල්දෙණිය , අතිරේක බන්ධනාගාර කොමසාරිස් ජනරාල් චන්දන ඒකනායක , අතිගරු සහයක රදගුරු ඇන්ටන් රංජිත් හිමිපාණන්, කොළඹ බන්ධනාගාර උපාධ්‍ය පියතුමන්, ඇතුළු බන්ධනාගාර දෙපාර්තමේන්තුවේ ජ්‍යෙෂ්ඨ නිළධාරීන් රැසක් සහභාගී වී සිටියා.",
       "URL": "https://www.hirunews.lk/323398/කාදිනල්-හිමිපාණන්-වැලිකඩ-බන්ධනාගාරයේ-නත්තල්-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=647"
}