{
       "Source": "hirunews",
       "Timestamp": "Sunday, 18 June 2017 - 18:58",
       "Headline": "තැන තැන නවත්වන බස් රථවලට වැඩ වරදී",
       "News Content": "බස් නැවතුම්පොළවලට අමතරව තැනින් තැන නවත්වමින් මගීන් නංවා ගන්නා අන්තර් පළාත් බස් රථවල බලපත්‍ර ජුලි මස 01 වන දා සිට අවලංගු කරන බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා පවසනවා.\nමගී ජනතාව සිදුකළ පැමිණිලි සැලකිල්ලට ගනිමිනුයි මෙම තීරණය ගෙන ඇත්තේ.\nඑවැනි බස් රථ නවත්වන ස්ථාන නිරීක්ෂණය කොට එම ස්ථානවලට සී.සී.ටී.වී. කැමරා පද්ධති සවි කරන ලෙසටත් ජාතික ගමනාගමන කොමිසමට උපදෙස් ලබාදී තිබෙනවා.\nඑමෙන්ම වසරක් පාසා බස් රථවල මාර්ග බලපත්‍ර අලුත් කිරීමේදී එවැනි නීතිවිරෝධී ක්‍රියා සිදුකරන බස් රථ සඳහා බලපත්‍ර නිකුත් නොකරන ලෙසට ද විෂය භාර අමාත්‍යවරයා එම කොමිසමෙන් ඉල්ලා ඇති බව සඳහන්.",
       "URL": "https://www.hirunews.lk/163851/තැන-නවත්වන-බස්-රථවලට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4463"
}