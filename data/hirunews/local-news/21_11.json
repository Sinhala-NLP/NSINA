{
       "Source": "hirunews",
       "Timestamp": "Tuesday, 19 September 2023 - 8:44",
       "Headline": "ප්‍රංශයේ රීයූනියන් දූපත් වෙත ගිය ශ්‍රී ලාංකිකයින් 7ක් පිටුවහල් කරයි",
       "News Content": "ප්‍රංශයේ සරණාගතභාවය ලබා ගැනීමේ අරමුණින් නීති වීරෝධි ලෙස රීයූනියන් දූපත වෙත ගිය ශ්‍රී ලාංකිකයින් 7 දෙනෙකු පිටුවහල් කර තිබෙනවා.\nමෙම පිරිස ඊයේ (19) පස්වරුවේ කටුනායක ගුවන්තොටුපොළෙන් දිවයිනට පැමිණි බවයි ගුවන්තොටුපළ හිරු වාර්තාකරු සඳහන් කළේ.\nඔවුන් මඩකළපුව සහ පුත්තලම ප්‍රදේශ වල පදිංචිකරුවන්.\nරුපියල් ලක්ෂ 4 බැගින් ජාවාරම්කරුවන්ට ලබා දී කටුනායක සිට ඉන්දුනීසියාව බලා ගොස් එතැන් සිට බෝට්ටු මගින් රීයූනියන් දූපත වෙත මොවුන් ගොස් ඇති බවයි ප්‍රශ්න කිරීම් වලදී ප්‍රකාශ කර ඇත්තේ.",
       "URL": "https://www.hirunews.lk/348712/ප්‍රංශයේ-රීයූනියන්-දූපත්-වෙත-ගිය-ශ්‍රී-ලාංකිකයින්-7ක්-පිටුවහල්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=21"
}