{
       "Source": "hirunews",
       "Timestamp": "Monday, 10 May 2021 - 14:43",
       "Headline": "ඉන්දියාව කොරෝනා එන්නත්කරණය ඉහළ නංවයි",
       "News Content": "දැනට ලබාදිය හැකි එක්කෝටි හාරලක්ෂ 30,000 ඉක්මවූ කොරෝනා එන්නත් මාත්‍රාවලට අමතරව, ඉදිරි දින 03 තුල තවත් එන්නත් මාත්‍රා නව ලක්ෂයක් ප්‍රාන්ත වෙත ලබාදෙන බව ඉන්දීය සෞඛ්‍ය අමාත්‍යවරයා ප්‍රකාශ කළා.\nදැනටමත් ඉන්දියාව එන්නත් මාත්‍රා කෝටි 18ක් ප්‍රාන්ත වෙත සපයා ඇති බවයි ඔහු කියා සිටියේ.\nමේ අතර, ඉන්දීය ක්‍රිකට් පිලේ නායක විරාට් කෝලි ද අද කොරෝනා එන්නත ලබා ගත් අතර, කොරෝනා එන්නත් ලබා ගන්නා ලෙස සියල්ලන්ගෙන් ඉල්ලා සිටියා.\nකොරෝනා රෝගීන්ට ඔක්සිජන් ඇතුළු ද්‍රව්‍ය ලබාදීම සඳහා විරාට් කෝලි සහ ඔහුගේ සිනමා නිලි බිරිඳ අනුශ්කා ශර්මා ඉන්දීය රුපියල් කෝටි දෙකක් පරිත්‍යාග කළ අතර ඔවුන් ආරම්භ කළ අරමුදලට පැය 24 ක් තුල රුපියල් කෝටි 3.6 ක් ලැබී තිබෙනවා.\nඅද වාර්තා වූ තවත් සිද්ධියක් වූයේ ඉන්දීය ක්‍රිකට් පිලේ දග පන්දු යවන ක්‍රීඩක පියුෂ් චවුලාගේ පියා කොරෝනා ආසාදනය හේතුවෙන් මියයාමයි.",
       "URL": "https://www.hirunews.lk/270961/ඉන්දියාව-කොරෝනා-එන්නත්කරණය-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=1963"
}