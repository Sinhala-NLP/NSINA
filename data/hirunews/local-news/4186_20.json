{
       "Source": "hirunews",
       "Timestamp": "Tuesday, 05 December 2017 - 11:35",
       "Headline": "යාපනයේ තරුණයන් දෙදෙනෙකු කපා දමයි (ඡායාරූප)",
       "News Content": "යාපනය - මීසාලෙයි ප්‍රදේශයේදී තරුණයන් දෙදෙනෙකුට කිසියම් පිරිසක් විසින් කපා කොටා පහරදීමක් හේතුවෙන් රෝහල් ගත කර තිබෙනවා.\nපොලීසිය සඳහන් කළේ ඊයේ රාත්‍රියේ මෙම පහරදීම සිදුව ඇති අතර, එහිදී කැපුම් තුවාල ලැබූ මෙම පුද්ගලයන් දෙදෙනා චාවකච්චේරිය රෝහලට ඇතුළත් කර ඇති බවයි.\nත්‍රිරෝද රථයකින් පැමිණි පිරිසක් මෙම පහරදීම සිදුකර ඇති අතර, පහරකෑමෙන් කැපුම් තුවාල ලබා ඇත්තේ චාවකච්චේරිය ප්‍රදේශයේ පදිංචි තරුණයන් දෙදෙනෙක්.\nමේ අතර, යාපනය - මානිප්පායි - ආනාකෝට්ටේ ප්‍රදේශයේදී තියුණු ආයුධයක් ළඟ තබාගෙන සිටි තරුණයෙකු පොලීසිය ඊයේ අත්අඩංගුවට ගෙන තිබෙනවා.\nවව්නියාව - රොමේෂ් මදුසංක / මාධව කුලසූරිය",
       "URL": "https://www.hirunews.lk/177621/යාපනයේ-තරුණයන්-දෙදෙනෙකු-කපා-දමයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4186"
}