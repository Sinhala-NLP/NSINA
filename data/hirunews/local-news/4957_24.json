{
       "Source": "hirunews",
       "Timestamp": "Wednesday, 20 July 2016 - 13:48",
       "Headline": "අනුර සේනානායක යළි රිමාන්ඩ්",
       "News Content": "රගර් ක්‍රීඩක වසීම් තාජුඩීන්ගේ ඝාතනය සම්බන්ධයෙන් අත්අඩංගුවට ගෙන සිටින බස්නාහිර පළාත භාර හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක සහ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් චම්පික ලබන මස 3 වන දා දක්වා යළි රක්ෂිත බන්ධනාගාර ගත කෙරුණා.\nඒ, මොවුන් අද පෙරවරුවේ  කොළඹ අතිරේක මහේස්ත්‍රාත් නිශාන්ත පීරිස් හමුවට ඉදිරිපත් කිරීමෙන් පසුවයි.\nමෙම ඝාතනයට අදාළව තොරතුරු වසන් කිරීමේ චෝදනාව මත එවකට නාරාහේන්පිට පොලීසියේ අපරාධ අංශයේ ස්ථානාධිපතිවරයා ලෙස කටයුතු කළ පොලිස් පරීක්ෂක සුමිත් චම්පික පෙරේරා පසුගිය අප්‍රේල් මස 20 වනදා අපරාධ පරීක්ෂණ දෙපාර්තමේන්තුවෙන් අත්අඩංගුවට ගත්තා.\nඑම පරීක්ෂණයේ තවත් පියවරක් ලෙස බස්නාහිර පළාත් භාර හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක අත්අඩංගුවට ගත්තේ අප්‍රේල් මස 23 වනදා යි.",
       "URL": "https://www.hirunews.lk/138500/අනුර-සේනානායක-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4957"
}