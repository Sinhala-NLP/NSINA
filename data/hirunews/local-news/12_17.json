{
       "Source": "hirunews",
       "Timestamp": "Friday, 22 September 2023 - 23:01",
       "Headline": "හරක් කටාට පලායාමට පිඹුරුපත් සැකසූ කොස්තාපල්වරයාට සහය දුන් දෙදෙනෙකු අත්අඩංගුවට",
       "News Content": "කොළඹ අපරාධ කොට්ඨාශය විසින් අත්අඩංගුවට ගෙන ඇති බව කියන මත්ද්‍රව්‍ය ජාවාරම්කරු සහ පාතාල නායකයෙකු වන හරක් කටාට පලායාමට පහසුකම් සැලසීමට උත්සාහ කළ බව කියන පොලිස් කොස්තාපල්වරයාට සහය දුන් බවට සැකකෙරෙන පුද්ගලයින් දෙදෙනෙකු කොළඹ අපරාධ කොට්ඨාශය විසින් අත්අඩංගුවට ගෙන තිබෙනවා.\nඔවුන් දෙදෙනා සමඟ වාහනයක් ද අත්අඩංගුවට ගෙන ඇති බවයි පොලිසිය පවසන්නේ.\nපසුගිය 10 වැනිදා අත් විලංගු ලිහිල් කර හරක් කටා නැමැත්තාට පලා යාමට ආධාර අනුබල දුන් මෙම පොලිස් කොස්තාපල්වරයා එම සිදුවීමෙන් පසුව අපරාධ පරීක්ෂණ දෙපාර්තමේන්තුවෙන් පළාගොස් තිබුණා.\nත්‍රිකුණාමලය ප්‍රදේශයේ පදිංචිකරුවෙකු බව කියන මෙම පොලිස් කොස්තාපල්වරයා සොයා මේ වන විට කණ්ඩායම් කිහිපයක් විමර්ශනවලට යොදවා තිබෙනවා.",
       "URL": "https://www.hirunews.lk/349136/හරක්-කටාට-පලායාමට-පිඹුරුපත්-සැකසූ-කොස්තාපල්වරයාට-සහය-දුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=12"
}