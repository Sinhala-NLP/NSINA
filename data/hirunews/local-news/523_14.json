{
       "Source": "hirunews",
       "Timestamp": "Monday, 20 February 2023 - 17:49",
       "Headline": "අකුණක් වැදීමෙන් නාවල-කොස්වත්තේ නිවසක ගින්නක් - කාලගුණයෙනුත් අනතුරු ඇඟවීමක් (වීඩියෝ)",
       "News Content": "අකුණු අනතුරක් හේතුවෙන් නාවල කොස්වත්තේ දෙමහල් නිවසක ගින්නක් ඇති වී තිබෙනවා.\nගින්නෙන් පිලිස්සුම් තුවාල ලැබූ පුද්ගලයෙකු තුවාල ලබා රෝහල් ගත කර ඇති බවත් ඔහුගේ තත්ත්වය එතරම් බරපතළ නැති බව යි වාර්තා වන්නේ.\nකෝට්ටේ මහ නගර සභාවට අයත් ගිනි නිවීම් ඒකකය ගින්න පාලනය කිරීම සඳහා කටයුතු කර තිබෙන අතර, නිවසේ තිබුණු ඇස්බැස්ටස් සිවිලිම සහ ශීට්වලට අකුණ වැදීම නිසා මෙම ගින්න ඇති වී ඇති බව සඳහන්.\nමේ අතර, අකුණු ඇති වීමේ අවදානමක් සම්බන්ධයෙන් කාලගුණවිද්‍යා දෙපාර්තමේන්තුව ප්‍රදේශ රැසකට අනතුරු ඇඟවීමක් ද සිදු කර තිබෙනවා.\nකාලගුණ විද්‍යා දෙපාර්තමේන්තුව පවසන්නේ බස්නාහිර, සබරගමුව, මධ්‍යම, දකුණ, ඌව පළාත්වලට මෙන්ම අම්පාර දිස්ත්‍රික්කයට ද ගිගුරුම් සහිත වැසි සමඟ ප්‍රබල අකුණු ඇති විය හැකි බව යි.\nමේ හේතුවෙන් ඇති විය හැකි අනතුරු අවම කර ගැනීමට පියවර ගන්නා ලෙස යි කාලගුණ විද්‍යා දෙපාර්තමේන්තුව ජනතාව දැනුම්වත් කරන්නේ.",
       "URL": "https://www.hirunews.lk/327882/අකුණක්-වැදීමෙන්-නාවල-කොස්වත්තේ-නිවසක-ගින්නක්-කාලගුණයෙනුත්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=523"
}