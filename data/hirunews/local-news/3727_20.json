{
       "Source": "hirunews",
       "Timestamp": "Thursday, 27 September 2018 - 15:06",
       "Headline": "වල් ඌරන් ඇල්ලීමට ඇටවූ උගුලට හසුවී දිවියෙක් මරුට (ඡායාරූප)",
       "News Content": "වල් ඌරන් ඇල්ලීමට ඇටවූ උගුලකට හසුවීමෙන් නාවලපිටිය වැරැල්ලපතන ප්‍රදේශයේදී දිවියෙකු මියගොස් තිබෙනවා.\nප්‍රධාන මාර්ගය ආසන්නයේ තේ වත්තක අටවා තිබු උගුලකට මෙම දිවියා හසුවී සිට ඇති බවයි අප වාර්තාකරු සඳහන් කළේ.\nඊයේ පස්වරුවේ දිවියා හමුවී ඇති අතර එම සිරුර පශ්චාත් මරණ පරීක්ෂණය සඳහා උඩවලව ජාතික පශු වෛද්‍ය රෝහලට යොමු කර තිබෙනවා.\nමියගිය දිවියා අඩි 5 ක පමණ දිගකින් යුක්ත අතර වයස අවුරුදු දෙකක පමණ හොඳින් වැඩුනු සත්වයෙක් බව සඳහන්.\nවල් ඌරන් ඇල්ලීම සඳහා ගොවීන් විසින් අටවන උගුල්වලට දිවියන් හසුවීමේ වැඩ අවධානමක් පවතින බව වනජීවී නිලධාරීන් පෙන්වා දෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/200869/වල්-ඌරන්-ඇල්ලීමට-ඇටවූ-උගුලට-හසුවී-දිවියෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3727"
}