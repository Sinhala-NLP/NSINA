{
       "Source": "hirunews",
       "Timestamp": "Wednesday, 24 August 2016 - 16:01",
       "Headline": "එක්නැලිගොඩ නඩුවේ හමුදා බුද්ධි අංශ නිලධාරීන් දෙදෙනා යළි රක්ෂිත බන්ධනාගාරයට",
       "News Content": "මාධ්‍යවේදී ප්‍රදීප් එක්නැලිගොඩ අතුරුදන්වීමේ සිද්ධිය සම්බන්ධයෙන් දැනට අත්අඩංගුවේ පසුවන හමුදා බුද්ධි අංශ නිලධාරීන් දෙදෙනා ඔක්තෝම්බර් මස 24 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ, සැකකරුවන් අද අවිස්සාවේල්ල මහාධිකරණ විනිසුරු අමල් තිලකරත්න හමුවට ඉදිරිපත් කළ අවස්ථාවේදියි.\nමෙලෙස රක්ෂිත බන්ධනාගාර ගත කෙරුනේ ෂම්මි අර්ජුන කුමාරරත්න සහ ප්‍රියන්ත කුමාර නැමති යුද හමුදා බුද්ධි අංශ නිලධාරීන් දෙදෙනායි.\nමෙහිදී රහස් පොලීසිය අධිකරණයෙන් ඉල්ලා සිටියේ සිද්ධියට අදාළ විමර්ශන මෙතෙක් අවසන් වී නොමැති බැවින් සැකකරුවන්ට ඇප ලබා නොදෙන ලෙසයි.\nඒ අනුව සැකකරුවන් තවත් මාස දෙකක කාලයක් සඳහා රක්ෂිත බන්ධනාගාර ගතකිරීමට විනිසුරුවරයා නියෝග කළා.",
       "URL": "https://www.hirunews.lk/141388/එක්නැලිගොඩ-නඩුවේ-හමුදා-බුද්ධි-අංශ-නිලධාරීන්-දෙදෙනා-යළි-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4909"
}