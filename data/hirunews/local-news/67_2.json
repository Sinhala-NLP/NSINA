{
       "Source": "hirunews",
       "Timestamp": "Monday, 28 August 2023 - 13:33",
       "Headline": "මැක්කන් පාසලක් වසයි",
       "News Content": "රජයේ පාසල්වල දෙවන පාසල් වාරයේ දෙවැනි අදියර අද (28) ආරම්භ කෙරුණ ද මැක්කන් උවදුරක් හේතුවෙන් බලපිටිය රේවත ජාතික පාසලේ ප්‍රාථමික අංශය වසා දමා තිබුණා.\nපාසලේ පාලනාධිකාරීය හිරු ප්‍රවෘත්ති කල විමසීමක දී සඳහන් කළේ, මැක්කන් ඉවත් කිරීමට පාසල් භූමිය තුළ පලිබෝධනාශක යොදා තිබීම හේතුවෙන් කළාප අධ්‍යාපන අධ්‍යක්ෂවරයා දැනුවත් කිරීමෙන් අනතුරුව පාසලේ ප්‍රාථමික අංශය අද විවෘත නොකළ බවයි.\nකෙසේ වෙතත් සිසුන් පාසලට පැමිණ යලි හැරී ගොස් තිබුණා.\nදෙමාපියන් චෝදනා කළේ, පෙර දැනුම්දීමක් නොකිරීම හේතුවෙන් මෙම තත්ත්වය උද්ගත වූ බවයි.\nරජයේ පාසල්වල දෙවන පාසල් වාරයේ දෙවැනි අදියර අද ආරම්භ කෙරුණා.\nඑම අදියර ඔක්තෝබර් මස 27 වනදා දක්වා ක්‍රියාත්මක වන බවයි අධ්‍යාපන අමාත්‍යාංශය නිවේදනය කළේ.\nදෙවන පාසල් වාරයේ පළමු අදියර පසුගිය ජූලි මස සිට 24 වනදා ආරම්භ වූ අතර, එය අගෝස්තු මස 16 වනදායින් අවසන් කෙරුණා.\nමේ අතර දින නියමයක් නොමැතිව වසා දමා තිබූ ඌව - වෙල්ලස්ස විශ්ව විද්‍යාලයේ දෙවන වසර සහ තුන්වසර සියලු පීඨවල අධ්‍යයන කටයුතු අද ආරම්භ කෙරුණා.\nඑම විශ්ව විද්‍යාලයේ දෙවන සහ තුන්වන වසර සිසුන් කණ්ඩායම් දෙකක් ඇතිවූ නොසන්සුන්කාරී තත්වයක් හේතුවෙන් පසුගිය ජුලි මස 18 වනදා සිට එම සිසුන්ට විශ්ව විද්‍යා භූමිය තහනම් කලාපයක් ලෙස නම් කළ අතර අධ්‍යන කටයුතු අත්හිටුවනු ලැබුවා.\nඑම විශ්ව විද්‍යාලයේ උප කුලපති මහාචාර්ය ජයන්ත ලාල් රත්නසේකර කියා සිටියේ, ලබන මස 2 වන දා සිට සති දෙකක කාලයක් පූර්ව විභාග අධ්‍යයන නිවාඩු ලබා දී සැත්තැම්බර් 18 වනදා දින සිට කඩඉම් විභාග ආරම්භ කරන බවයි.\nරජරට විශ්ව විද්‍යාලයේ පිහිනුම් තටාකයේ ගිලී කළමනාකරණ පීඨයේ පළමු වසර සිසුවෙකු ජීවිතක්ෂයට පත්ව තිබෙනවා.",
       "URL": "https://www.hirunews.lk/346399/මැක්කන්-පාසලක්-වසයි",
       "Category": "Local News",
       "Parent URL": "https://www.hirunews.lk/local-news.php?pageID=67"
}