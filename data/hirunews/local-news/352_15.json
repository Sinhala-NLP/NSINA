{
       "Source": "hirunews",
       "Timestamp": "Thursday, 11 May 2023 - 9:21",
       "Headline": "පාකිස්තානයට යෑම ඉන්දීය ක්‍රිකට් කණ්ඩායම ප්‍රතික්ෂේප කරයි",
       "News Content": "මෙවර ආසියානු කුසලාන පාකිස්තානයේ සත්කාරකත්වයෙන් එරට දී පැවැත්වීමට නියමිතව තිබූ අතර, ඉන්දීය ක්‍රිකට් කණ්ඩායම පාකිස්තානයේ සංචාරය නොකිරීමට තීරණය කිරීම හේතුවෙන් තරගාවලිය පිළිබඳ ගැටලූ සහගත තත්ත්වයක් ඇති වී තිබෙනවා.\nමේ හේතුවෙන් පාකිස්තානය විසින් තරගාවලිය රටවල් දෙකක (දෙමුහුන් ආකෘතියෙන්) පැවැත්වීමට ආසියානු ක්‍රිකට් කවුන්සිලයට විසින් යෝජනා කර ඇති බව සඳහන්.\nඒ අනුව ඉන්දීය කණ්ඩායම සහභාගී වන තරග පාකිස්තානයේ නොපවත්වා වෙනත් රටක දී පැවැත්විය යෝජනාව වුවද ශ්‍රී ලංකා සහ බංග්ලාදේශ ක්‍රිකට් ආයතන දෙමුහුන් ආකෘතිය යටතේ රටවල් දෙකක් අතර සංචාරය කිරීමේ දී ඇති වන ගැටලු ඇති විය හැකි බව විදෙස් මාධ්‍ය වාර්තා කරනවා.\nමේ අතර ශ්‍රී ලංකා ක්‍රිකට් ආයතනය දෙමුහුන් ක්‍රමයට විරුද්ධ වන බවත්, ඉන් ඔබ්බට අවසන් තීරණයක් ගෙන නැති බවත් ශ්‍රී ලංකා ක්‍රිකට ලේකම් මොහාන් ද සිල්වා ක්‍රින්ඉන්ෆෝ වෙබ් අඩවිය වෙත පවසා තිබෙනවා.\nපසුගිය වසරේ ශ්‍රී ලංකා ක්‍රිකට් ආයතනය කළ පරිදි සත්කාරක අයිතිය රඳවා ගනිමින් තරගාවලිය පිටරටකදී පැවැත්වීමට පාකිස්තානයට යෝජනා වුවද ආසියානු ක්‍රිකට් පාකිස්තාන ක්‍රිකට් සභාපති නජාමි සෙති ඊට විරුද්ධත්වය ප්‍රකාශ කර ඇති බවයි වාර්තා වන්නේ.\nමෙවර තරගාවලියේ සත්කාරකත්වය සම්බන්ධයෙන් ශ්‍රී ලංකාව හෝ එක්සත් අරාබි එමීර් රාජ්‍ය තෝරා ගැනීමට ආසියානු ක්‍රිකට් කවුන්සිලය සූදානම් වුවත් එක්සත් අරාබියේ පවතින අධික උෂ්ණත්වය හේතුවෙන් ක්‍රීඩකයන්ට බලපෑමක් සිදු විය හැකි බැවින් එරට තරගාවලි සත්කාරකත්වයෙන් දැනටමත් ඉවත් කර ඇති බවයි විදෙස් පුවත් වාර්තා කරන්නේ.\nකෙසේ වෙතත් පාකිස්තාන ක්‍රිකට් සභාපතිවරයා පවසා ඇත්තේ තරඟාවලිය දෙමුහුන් ආකෘතියෙන් පැවැත්වීමට නොහැකි නම් එමීර් රාජ්‍යයේදී පැවැත්විය යුතු බවයි.\nඉන්දීය ක්‍රිකට් ආයතනය විසින් 2020 වසරේ අයි.පී.එල් තරගාවලියේ කොටසක් සහ පසුගිය වසරේ සහ 2018දී ආසියානු කුසලාන තරගාවලිය එමීර් රාජ්‍යයේ පැවැත් වූයේ උෂ්ණත්වය අධික බව කියන සැප්තැම්බර් මාසයේදී බව පාකිස්තාන ක්‍රිඩා පාලක මණ්ඩලයේ නියෝජිතයකු විසින් පෙන්ව දී තිබෙනවා.\nකෙසේ වෙතත් සිය යෝජනාවලට ආසියානු ක්‍රිකට් කවුන්සිලය එකඟ නොවන්නේ නම් මෙවර තරගාවලියෙන් ඉවත් වන බවට පාකිස්තානය අනතුරු අඟවා තිබෙන බව ද වාර්තා වෙනවා.",
       "URL": "https://www.hirunews.lk/334861/පාකිස්තානයට-යෑම-ඉන්දීය-ක්‍රිකට්-කණ්ඩායම-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=352"
}