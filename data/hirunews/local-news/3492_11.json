{
       "Source": "hirunews",
       "Timestamp": "Wednesday, 20 February 2019 - 16:27",
       "Headline": "බුත්තල රිය අනතුරකින් අයෙක් මරුට - 5කට තුවාල",
       "News Content": "බුත්තල මොණරාගල ප්‍රධාන මාර්ගයේ මහගොඩයාය ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තවත් 5 දෙනෙකු තුවාල ලබා තිබෙනවා.\nඅද අලුයම වන්දනා ගමනක් යමින් සිටි පිරිසක් රැගත් කුඩා ලොරියක් බස් රථයක ගැටීමෙනුයි අනතුර සිදුව තිබුනේ.\nමියගොස් ඇත්තේ ලොරියේ රියදුරායි.\nඔහු මාළඹේ ප්‍රදේශයේ පදිංචි 36 හැවිරිදි පුද්ගලයෙක්.\nතුවාල ලැබුවන් බුත්තල රෝහලට ඇතුලත් කිරීමෙන් පසු 4 දෙනෙකු වැඩිදුර ප්‍රතිකාර සඳහා මොණරාගල මහරෝහල වෙත මාරු කර යැවුනා.\nබස් රථයේ රියදුරා අත්අඩංගුවට ගෙන ඇති අතර බුත්තල පොලිසිය විමර්ශණ සිදු කරනවා.",
       "URL": "https://www.hirunews.lk/210828/බුත්තල-රිය-අනතුරකින්-අයෙක්-මරුට-5කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3492"
}