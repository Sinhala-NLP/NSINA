{
       "Source": "hirunews",
       "Timestamp": "Friday, 18 September 2020 - 18:10",
       "Headline": "දඹුල්ල කළුදිය පොකුණ,මහනුවර උසස් බාලිකා විද්‍යාලය යටතට පත්කරයි (ඡායාරූප)",
       "News Content": "පුරාවිද්‍යා භූමියක් ලෙස සැළකෙන දඹුල්ල කළුදිය පොකුණ පුරාවිද්‍යා ස්මාරක භූමිය හෙවත් දක්ඛිණගිරි විහාරය, මහනුවර උසස් බාලිකා විද්‍යාලයට පවරා දී තිබෙනවා.\nඒ මහනුවර උසස් බාලිකා විදුහලේ ඉතිහාසය හා පුරාවිද්‍යා සංගමය කළ ඉල්ලීමක් අනුවයි.\nපුරාවිද්‍යා දෙපාර්තමේන්තුව මඟින් සංවිධානය කළ \"උරුමය තනි නොකරමු \"යන්න වැඩසටහනට සමගාමීව අද (18) දඹුල්ල කලුදිය පොකුණ පුරාවිද්‍යා භූමියේ දී මෙලෙස එම භුමිය පවරා දී ඇති බව සඳහන්.\nපුරාවිද්‍යා ස්ථාන ආරක්ෂා කිරීමට දැයේ දරුවන් යොමු කරවිම සහ ශිෂ්‍යාවන්ගේ දැනුම වර්ධනය කිරීම යනාදී  කරුණු රැසක් පදනම් කරගෙන එම භූමිය පවරා දුන් බවයි පුරාවිද්‍යා දෙපාර්තමේන්තුවේ අධ්‍යක්ෂ කථිකාචාර්ය විරාජ් බාලසූරිය ප්‍රකාශ කළේ.\nඑම අවස්ථාවේදී පුරාවිද්‍යා දෙපාර්තමේන්තුව සහ මහනුවර උසස් බාලිකා විද්‍යාලය අතර අවබෝධතා ගිවිසුමක් ද අත්සන් කර තිබෙනවා.\nශ්‍රී ලංකාවේ පළමු වතාවට පාසලකට පුරාවිද්‍යා ස්ථානයක භාරකාරත්වය ලබා දීමේ සුවිශේෂී අවස්ථාව මෙය බව සඳහන්.",
       "URL": "https://www.hirunews.lk/250544/දඹුල්ල-කළුදිය-පොකුණමහනුවර-උසස්-බාලිකා-විද්‍යාලය-යටතට-පත්කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2445"
}