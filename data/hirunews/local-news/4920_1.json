{
       "Source": "hirunews",
       "Timestamp": "Wednesday, 17 August 2016 - 8:13",
       "Headline": "කතුරු ඔන්චිල්ලාවකින් වැටී 7 දෙනෙකුට තුවාල",
       "News Content": "මහනුවර - කුණ්ඩසාල ප්‍රදේශයේ පැවති සැණකෙළියකදී කතුරු ඔන්චිල්ලාවකින් වැටී 7 දෙනෙකු තුවාල ලබා රෝහල් ගත කර තිබෙනවා.\nඊයේ (16) පස්වරුවේ සැණකෙළිය ආරම්භ වීමෙන් අනතුරුව කතුරු ඔන්චිල්ලාව ක්‍රියාත්මක කර තිබියදී එක් පුද්ගලයෙකු අනෙක් අසුනට මාරුවීමේදී එහි සමබරතාවය බිදීගොස් 7 දෙනෙකු ලිස්සා බිමට ඇද වැටී ඇති බවයි පොලිසිය සදහන් කළේ.\nඅනතුරෙන් මෙලෙස තුවාල ලැබුවේ එම ප්‍රදේශයේම පදිංචි අවුරුදු 19, 40 සහ 60 යන වයස් වල පසුවන කාන්තාවන් 5 දෙනෙක්.\nතුවාල ලැබූවන් මහනුවර රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බවයි රෝහල් ප්‍රකාශකයෙකු සදහන් කළේ.",
       "URL": "https://www.hirunews.lk/140801/කතුරු-ඔන්චිල්ලාවකින්-වැටී-7-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4920"
}