{
       "Source": "hirunews",
       "Timestamp": "Wednesday, 31 May 2023 - 14:13",
       "Headline": "මෙරට ප්‍රථම පාවෙන සූර්ය බලශක්ති සංවර්ධන ව්‍යාපෘතිය සඳහා ගිවිසුම් ගත වෙයි",
       "News Content": "ශ්‍රී ලංකාවේ ප්‍රථම පාවෙන සූර්ය බලශක්ති සංවර්ධන ව්‍යාපෘතිය සදහා කොරියානු තාක්ෂණ දියුණුව සදහා වූ ආයතනය සමග විදුලිබල හා බලශක්ති අමාත්‍යංශය අද(31) ගිවිසුමකට එළැඹුණා.\nවිෂයභාර අමාත්‍ය කංචන විජේසේකර සිය ට්විටර් ගිණුමේ සටහනක් තබමින් සඳහන් කළේ ඒ සදහා සුනිත්‍ය බලශක්ති අධිකාරියට ඩොලර් මිලියන 5යි දශම 2 ක ප්‍රදානයක් ලබා දී ඇති බවයි.\nපාවෙන සූර්ය බලශක්ති සංවර්ධන ව්‍යාපෘතිය කොරියානු ඉංජිනේරු සමාගම විසින් සබරගමුව පළාතේ චන්ද්‍රිකා වැව සහ ඌව පළාතේ කිරිඉබ්බන්ආර වැව ආශ්‍රිතව සිදුකෙරෙනවා.\nමෙම සංවර්ධනය ව්‍යාපෘතිය ලබන වසරේ දෙසැම්බර් මාසයේදී අවසන් කිරීමට සැළසුම් කර ඇති බව ද විදුලිබල හා බලශක්ති අමාත්‍ය කංචන විජේසේකර වැඩිදුරටත් ප්‍රකාශ කළා.",
       "URL": "https://www.hirunews.lk/336682/මෙරට-ප්‍රථම-පාවෙන-සූර්ය-බලශක්ති-සංවර්ධන-ව්‍යාපෘතිය-සඳහා-ගිවිසුම්-ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=304"
}