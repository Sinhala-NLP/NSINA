{
       "Source": "hirunews",
       "Timestamp": "Monday, 31 January 2022 - 18:08",
       "Headline": "ඔමික්‍රොන් ප්‍රභේදයේ ඥාතියා ගැන විද්‍යාඥයන් අවධානයෙන්",
       "News Content": "සීග්‍ර සම්ප්‍රේෂණ හැකියාවක් සහිත ඔමික්‍රොන් ප්‍රභේදයේ අනු ප්‍රභේදයක් පිළිබදව විද්‍යාඥයන්ගේ අවධානය යොමුව තිබෙනවා.\nදකුණු අප්‍රිකාවෙන් මුල් වරට සොයා ගැනුණු ඔමික්‍රොන් ප්‍රභේදය බී - ඒ - එක ලෙස හැදින්වෙන අතර බී - ඒ - දෙක නැමති එහි අනු ප්‍රභේදයක් යුරෝපයේ සහ ආසියාවේ මේ වන විට සීග්‍රයෙන් පැතිරෙන බවයි අනාවරණ වී ඇත්තේ.\nගෝලීය වශයෙන් ජාන පරීක්ෂාවලින් තහවුරු කෙරුණු ඔමික්‍රොන් සාම්පලවලින් සියයට 98.8ක්ම බී - ඒ - එක ප්‍රභේදයයි.\nඑහෙත් ඩෙන්මාර්කයේ ඔමික්‍රොන් ආසාදියන්ගෙන් සියයට 82ක්, එක්සත් රාජධානියේ සියයට 9ක් සහ එක්සත් ජනපදයේ සියයට 8ක් බී - ඒ - දෙක ඔමික්‍රොන් ප්‍රභේදය ආසාදනය වූවන් ලෙස හඳුනාගෙන තිබෙනවා.\nබී - ඒ - දෙක ඔමික්‍රොන් අනු ප්‍රභේදය කොරෝනා පරීක්ෂණවලදී හදුනා ගැනීමට අපහසුවීම සහ බී - ඒ - එක ප්‍රභේදය මෙන් එකහමාර ගුණයක් සම්ප්‍රේෂණය වීම දැනට හදුනාගෙන ඇති විශේෂතා වනවා.\nකෙසේ නමුත් එමගින් කොරෝනා රෝගය දරුණුවීමේ හැකියාව තවදුරටත් අධ්‍යයනය කළ යුතු බවයි විද්‍යාඥයන් පෙන්වා දෙන්නේ.",
       "URL": "https://www.hirunews.lk/295805/ඔමික්‍රොන්-ප්‍රභේදයේ-ඥාතියා-ගැන-විද්‍යාඥයන්-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1384"
}