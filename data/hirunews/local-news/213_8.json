{
       "Source": "hirunews",
       "Timestamp": "Tuesday, 04 July 2023 - 19:24",
       "Headline": "ගල්කිස්ස අධිකරණය තුළ වෙඩි තැබීම ලක්ෂ 50ක කොන්ත්‍රාත්තුවක්",
       "News Content": "පසුගිය වසරේ අගෝස්තු හතර වැනිදා ගල්කිස්ස මහේස්ත්‍රාත් අධිකරණ ශාලාව තුළ දී වෙඩි තැබීමක් සිදුකළේ නඳුන් චින්තක හෙවත් හරක් කටාගේ සමීපතමයෙකු වන ඩුබාහි හි සිටින රුවන් නැමැත්තා ලබාදුන් රුපියල් ලක්ෂ 50ක කොන්ත්‍රාත්තුවක් මත බව විමර්ශනවල දී හෙළිව තිබෙනවා. ‍\nඒ, සිද්ධියට පැමිණි වෙඩික්කරු සහ ඔහු මෙහෙයවූ පුද්ගලයා පසුගියදා අත්අඩංගුවට ගැනීමත් සමඟයි.\nසිද්ධිය මෙහෙයවූ සැකකරු හෝමාගම දී අත්අඩංගුවට ගෙන ඇත්තේ රඳවාගෙන ප්‍රශ්න කරනු ලබන සංවිධානාත්මක අපරාධකරුවකු වන නදුන් චින්තක හෙවත් හරක් කටාගෙන් අනාවරණ වූ තොරතුරුවලින්.\nඔහු ප්‍රකාශ කර ඇත්තේ ඩුබායි හි රැඳී සිටින රුවන් නැමැත්තා අදාළ වෙඩි තැබීමට ලක්ෂ 50ක මුදලක් ලබාදීමට එකඟ වූ බවයි.\nඒ අනුව වෙඩික්කරුවෙකු සම්බන්ධ කරගෙන ඇති අතර, අදාළ වෙඩි තැබීම සිදුකළ පසු ඩුබායිහි රුවන් රුපියල් ලක්ෂ හතක මුදලක් ලබාදී තිබෙනවා.\nඉන් රුපියල් තුන්ලක්ෂ 30,000ක මුදලක් වෙඩික්කරුට ලබාදී ඇති සැකකරු ඉතිරි මුදල් තමා භාවිත කළ බවයි විමර්ශන නිලධාරීන්ට සඳහන් කර ඇත්තේ.\nඔහුගෙන් ලද තොරතුරුවලට අනුව වෙඩික්කරුද අත්අඩංගුවට ගැනුනා.\nවෙඩික්කරු ප්‍රකාශ කර ඇත්තේ රුපියල් ලක්ෂ 25ක් ලබාදෙන බව පැවසීම නිසා තමන් ඊට එකඟ වූ බවයි.\nමේ අතර ඩුබායිහි සිටින රුවන් තවත් පුද්ගලයෙකුට ද මෙම වෙඩි තැබීම වෙනුවෙන් ලක්ෂ විස්සක මුදලක් ලබාදී පුහුණුකර ඇති අතර, පොලිසියට භාරවීම සඳහා ඔහුට රුපියල් ලක්ෂ පහක මුදලක් ලබාදී තිබුණා.\nසිද්ධියට යොදාගත් ගිනි අවිය සහ ඊට සම්බන්ධ පුද්ගලයන්ට ලබාදීමට නියමිත තවත් රුපියල් ලක්ෂ 13ක මුදලක් ද විමර්ශන නිලධාරීන් සොයාගෙන තිබෙනවා.\nනඩුවක විත්තිකරුවෙකු ඉලක්ක කර සිදුකළ මෙම වෙඩි තැබීමෙන් කිසිවෙකුටත් තුවාල සිදු නොවූ අතර වෙඩික්කරු උසාවි භූමියෙන් පලා ගියේ අහසට ද වෙඩි තබමින්.",
       "URL": "https://www.hirunews.lk/340024/ගල්කිස්ස-අධිකරණය-තුළ-වෙඩි-තැබීම-ලක්ෂ-50ක-කොන්ත්‍රාත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=213"
}