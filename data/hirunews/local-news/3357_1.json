{
       "Source": "hirunews",
       "Timestamp": "Saturday, 11 May 2019 - 18:38",
       "Headline": "වාරණයක් නැතැයි රජයේ ප්‍රවෘත්ති දෙපාර්තමේන්තුව කියයි",
       "News Content": "රජය හෝ රජයේ ප්‍රවෘත්ති දෙපාර්තමේන්තුව කිසිදු ආකාරයක මාධ්‍ය වාරණයක් පනවා නොමැති බව සඳහන් කරමින් රජයේ ප්‍රවෘත්ති අධ්‍යක්ෂ ජනරාල්වරයා අද පස්වරුවේ නිවේදනයක් නිකුත් කළා.\nකෙසේ වෙතත්, රජයේ ප්‍රවෘත්ති අධ්‍යක්ෂ ජනරාල්වරයා සහ මාධ්‍ය ආයතන ප්‍රධානීන් අතර මේ පිළිබදව පැවති සාකච්ඡාවේදී ඔහු පැහැදිලිව සහන් කර සිටියේ කඩු, කිනිසි ආදිය අත්අඩංගුවට ගැනීමේ දර්ශන පෙන්වීම තුළ රටේ මහජනතාව බියට පත්වන බවයි.\nඑය දරුවන් පාසල් නොයැවීමට හේතුවන බවත්, එම නිසා එවැනි දර්ශන නොපෙන්වා සිටින ලෙසත් රජයේ ප්‍රවෘත්ති අධ්‍යක්ෂ ජනරාල්වරයා එහිදී දැනුම්දුන් බව පැහැදිලිව සදහන් කළ යුතුයි.\nඒ අනුව, රජය හෝ රජයේ ප්‍රවෘත්ති දෙපාර්තමේන්තුව කිසිදු ආකාරයක මාධ්‍ය වාරණයක් පනවා නොමැති බව ප්‍රකාශ කළ ද පනවා ඇති නීති රාමුව තුළ ක්‍රියාත්මක වීමේදී නිදහස් වාර්තාකරණය සිදුකළ හැකි වටපිටාවක් සැකසී නොමැති බව සදහන් කළ යුතුය.\nමේ වනවිට රට පුරා සිදුවන සෝදිසි මෙහෙයුම් වලදී සොයා ගන්නා පුපුරණ ද්‍රව්‍ය ඇතුළු අවි ආයුධ පිලිබද පුවත් වාර්තාකරණය, අපගේ ප්‍රාදේශීය මාධ්‍යවේදීන්ට වාරණය කිරීමත්, පොලීසිය සහ ත්‍රිවිධ හමුදා මාධ්‍ය ප්‍රකාශකවරුන් නිකුත් කරනු ලබන දර්ශන පමණක් විකාශ කරන ලෙස දන්වා සිටීමත් හරහා සිදුවන්නේ, නිදහස් වාර්තාකරණයට වැට බැදීමක් නොවේද?",
       "URL": "https://www.hirunews.lk/216198/වාරණයක්-නැතැයි-රජයේ-ප්‍රවෘත්ති-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3357"
}