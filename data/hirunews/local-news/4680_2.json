{
       "Source": "hirunews",
       "Timestamp": "Thursday, 02 February 2017 - 18:34",
       "Headline": "මට්ටක්කුලිය පංච පුද්ගල ඝාතනයේ සැකකරුවන් 2 ක් නිදහස්",
       "News Content": "මට්ටක්කුලිය පංච පුද්ගල ඝාතන සිද්ධියේ සැකකරුවන් දෙදෙනෙකු නඩුවෙන් නිදහස් කර තිබෙනවා.\nසිද්ධිය සම්බන්ධයෙන් රක්ෂිත බන්ධනාගාර ගතව පසුවන අනෙක් සැකකරුවන් 11 දෙනා යළිත් ලබන 16 වනදා දක්වා බන්ධනාගාර ගතකල බවයි අප වාර්තාකරු සඳහන් කලේ.\nකොළඹ අතිරේක මහේස්ත්‍රාත් අරුණි ආටිගල මෙම නියෝගය ලබාදී තිබෙනවා.\nමෙම ඝාතන සිද්ධිය සම්බන්ධයෙන් බන්ධනාගාර ගතකර සිටි දෙදෙනෙකු නිදහස් කර ඇත්තේ පසුගියදා පැවති හඳුනා ගැනීමේ පෙරෙට්ටුවේදී පැමිණිල්ලේ සාක්ෂිකරුවන් විසින් ඔවුන් හඳුනා නොගැනීම හේතුවෙනුයි.\nඒ සම්බන්ධයෙන් ලැබුනු නීතිපති උපදෙස් මත සැකකරුවන් දෙදෙනා නිදහස් කර ඇති බව අප වාර්තාකරු කියාසිටියා.",
       "URL": "https://www.hirunews.lk/153530/මට්ටක්කුලිය-පංච-පුද්ගල-ඝාතනයේ-සැකකරුවන්-2-ක්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=4680"
}