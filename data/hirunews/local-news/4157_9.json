{
       "Source": "hirunews",
       "Timestamp": "Monday, 25 December 2017 - 14:52",
       "Headline": "කාන්තාවක් යට කළ යතුරුපැදි අනතුර",
       "News Content": "බණ්ඩාරගම කැස්බෑව මාර්ගයේ කඹුරුගොඩ ප්‍රදේශයේදී ඉකුත් දා සිදුවූ රිය අනතුරකින් කාන්තාවක් බරපතල තුවාල ලබා තිබෙනවා.\nමෙසේ අනතුරට ලක්ව ඇත්තේ කඹුරුගොඩ ප්‍රදේශයේ පදිංචි 66 හැවිරිදි කාන්තාවක්.\nමාර්ගය හරහා මාරුවීමට යාමේදී වේගයෙන් පැමිණි යතුරු පැදියක ගැටී මෙම අනතුර සිදුව ඇති බවයි බණ්ඩාරගම පොලිසිය පවසන්නේ.\nඅනතුරින් බරපතල තුවාල ලැබූ මෙම කාන්තාව පානදුර මුලික රෝහලේ ප්‍රතිකාර ලබන අතර යතුරුපැදිකරු අත්අඩංගුවට ගෙන තිබෙනවා.\nසිද්ධිය සම්බන්ධයෙන්  බණ්ඩාරගම පොලිසිය වැඩිදුර පරීක්ෂණ පවත්වනවා.\nමෙම අනතුර ඒ අසල පිහිටි වෙළදසැලක සවි කර තිබු CCTV කැමරාවක මෙසේ සටහන් වී තිබුනා.",
       "URL": "https://www.hirunews.lk/179287/කාන්තාවක්-යට-කළ-යතුරුපැදි-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4157"
}