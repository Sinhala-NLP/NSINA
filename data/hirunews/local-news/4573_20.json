{
       "Source": "hirunews",
       "Timestamp": "Friday, 07 April 2017 - 18:37",
       "Headline": "චීනය සමඟ සබඳතා තවත් පුළුල් වෙයි",
       "News Content": "චීන - ශ්‍රී ලංකා සබඳතා ජනාධිපති මෛත්‍රීපාල සිරිසේනගේ නායකත්වයෙන් වඩා ශක්තිමත් අයුරින් ඉදිරියට ගෙන යාමට චීනය සූදානම් බව මහජන චීන සමූහාණ්ඩුවේ දේශපාලන උපදේශක සභාවේ ජාතික කමිටු සභාපති යූ සෙන්ෂන් පවසනවා.\nඔහු මේ බව සදහන් කළේ ජනාධිපති නිළ නිවසේදී අද ජනාධිපති මෛත්‍රීපාල සිරිසේන හමුවෙමින්.\nචීනය ශ්‍රී ලංකාවේ සැබෑ මිතුරෙකු සේම සහෝදරයෙකු ද වන බව පැවසූ ඔහු එම සබඳතා ඉදිරියට ගෙනයාමට කැපවන බව ද සදහන් කර තිබෙනවා.\nශ්‍රී ලංකාවේ අභ්‍යන්තර සංවර්ධන කටයුතු සඳහා චීනය දක්වන සහය පිළිබදව ජනාධිපති මෛත්‍රීපාල සිරිසේන මෙහිදී සිය කෘත්‍යවේදීත්වය පළ කළා.\nමේ අතර, මහජන චීන සමූහාණ්ඩුවේ දේශපාලන උපදේශක සභාවේ ජාතික කමිටු සභාපති යූ සෙන්ෂන් ඇතුලු නියෝජිතයන් අග්‍රාමාත්‍ය රනිල් වික්‍රමසිංහ ද අද හමුවී තිබෙනවා.",
       "URL": "https://www.hirunews.lk/158727/චීනය-සමඟ-සබඳතා-තවත්-පුළුල්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4573"
}