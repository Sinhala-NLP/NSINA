{
       "Source": "hirunews",
       "Timestamp": "Sunday, 14 March 2021 - 8:08",
       "Headline": "මේ වසරේ උසස් පෙළ සහ ශිෂ්‍යත්ව විභාග කල් යයි",
       "News Content": "මේ වසරේ ශිෂ්‍යත්ව විභාගය සහ උසස් පෙළ විභාගය අගෝස්තු මාසයේදී නොපැවැත්වීමට තීරණය කර ඇති බව විභාග කොමසාරිස් ජනරාල් සනත් පූජිත සඳහන් කළා.\nඅධ්‍යාපන අමාත්‍යවරයාගේ ප්‍රධානත්වයෙන් කලාප අධ්‍යාපන අධ්‍යක්ෂවරුන්ගේ සහභාගීත්වයෙන් පැවති හමුවකදී මෙම තීරණය ගෙන ඇති බව සඳහන්.\nකොරෝනා වසංගතය හේතුවෙන් විෂය නිර්දේශ ආවරණය කිරීමේ අපහසුතාව සැළකිල්ලට ගනිමින් මෙම එකඟතාවට එළඹුණු බවයි විභාග කොමසාරිස් ජනරාල්වරයා වැඩිදුරටත් සඳහන් කළේ.\nකෙසේ නමුත් ලංකා ගුරු සංගමයේ ප්‍රධාන ලේකම් ජෝසප් ස්ටාලින් ප්‍රකාශ කළේ අධ්‍යාපන අමාත්‍යාංශය විසින් ප්‍රතිපත්තිමය තීන්දු තීරණ ගැනීමේදී ඇතැම් අවස්ථාවලදී ගැටළුකාරී තත්වයන් මතුව ඇති බවටයි.",
       "URL": "https://www.hirunews.lk/265262/මේ-වසරේ-උසස්-පෙළ-සහ-ශිෂ්‍යත්ව-විභාග-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2090"
}