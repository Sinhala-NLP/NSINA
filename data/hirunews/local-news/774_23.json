{
       "Source": "hirunews",
       "Timestamp": "Thursday, 27 October 2022 - 14:46",
       "Headline": "ඉන්දීය ක්‍රිකට් ක්‍රීඩිකාවන්ට සම තැන",
       "News Content": "ඉන්දීය ක්‍රිකට් හි මධ්‍යම ගිවිසුම්ගත කාන්තා ක්‍රිකට් ක්‍රීඩිකාවන් ජාත්‍යන්තර තරග සඳහා පෙනී සිටීමේ දී, ඒ සඳහා ඔවුන්ට ගෙවන තරග ගාස්තු ඉන්දීය පිරිමි ක්‍රිකට් ක්‍රීඩකයන්ට ගෙවන තරග ගාස්තුව ම ගෙවීමට නියමිත බව ඉන්දීය ක්‍රිකට් කවුන්සිලයේ ලේකම් ජේ ෂා ප්‍රකාශ කර තිබෙනවා.\nඒ ඉන්දීය ක්‍රිකට් හි නව වැටුප් සමානතා ප්‍රතිපත්තියට අනුවයි.\nමෙම ප්‍රතිපත්තිය යටතේ, ඉන්දීය ක්‍රීකට් ක්‍රීඩිකාවන්ට ක්‍රීඩකයන් මෙන් ජාත්‍යන්තර ටෙස්ට් තරගයක් සඳහා ඉන්දීය රුපියල් ලක්ෂ 15ක් ද, එක්දින තරගයක් සඳහා ලක්ෂ 6ක් ද T20I තරගයක් සඳහා ලක්ෂ 3ක තරග ගාස්තුවක් ලැබීමට නියමිතයි.\nඒ අනුව කාන්තා ක්‍රිකට් ක්‍රීඩිකාවන් වෙත ODI හෝ T20I තරග සඳහා දැනට ගෙවනු ලබන ඉන්දීය රුපියල් ලක්ෂ 1 ට සහ ටෙස්ට් තරඟයක් සඳහා දැනට ගෙවන ඉන්දීය රුපියල් ලක්ෂ 4 හා සැසඳීමේ දී කැපී පෙනෙන වැඩි වීමකි.\nකෙසේ නමුත් මෙම තීරණය සම්බන්ධයෙන් ඉන්දීය ක්‍රිකට් කවුන්සිලයේ ලේකම් ජේ ෂා ප්‍රකාශ කර සිටියේ, මෙය \"වෙනස් කොට සැලකීම මැඩලීමේ පළමු පියවර\" ලෙසයි.",
       "URL": "https://www.hirunews.lk/318971/ඉන්දීය-ක්‍රිකට්-ක්‍රීඩිකාවන්ට-සම-තැන",
       "Category": "Local News",
       "Parent URL": "https://www.hirunews.lk/local-news.php?pageID=774"
}