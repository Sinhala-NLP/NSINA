{
       "Source": "hirunews",
       "Timestamp": "Sunday, 18 February 2018 - 6:49",
       "Headline": "Update: තලංගම වෙඩි තැබීමෙන් තුවාල ලැබූ සැමියා මියයයි",
       "News Content": "තලංගම විමලතිස්ස මාවත ප්‍රදේශයේදී අද අලුයම සිදුවු වෙඩි තැබීමෙන් තුවාල ලැබූ පුද්ගලයා මියගොස් තිබෙනවා.\nඔහුගේ බිරිඳ තවදුරටත් රෝහලේ ප්‍රතිකාර ලබන බවයි පොලිසිය සඳහන් කළේ.\nමියගොස් ඇත්තේ 51 හැවිරිදි පුද්ගලයෙක්.\nඔහු ජීවිතක්ෂයට පත්වු බවට රෝහල් පොලිසිය මගින් දැනුම්දී තිබෙනවා.\nවෙඩි තැබීමට හේතුවක් හෝ සැකකරුවන් පිළිබඳ මෙතෙක් කිසිදු තොරතුරක් අනාවරණ වී නැහැ.\nතලංගම පොලිසිය මේ සම්බන්ධයෙන් විමර්ශණ ආරම්භ කර තිබෙනවා.\nUpdate : Sunday, 18 February 2018 - 08.17\n----------------------------------------------------------------------\nවෙඩි ප්‍රහාරයකින් අඹුසැමි යුවළකට තුවාල\nතලංගම ප්‍රදේශයේ අද අලුයම සිදුවු වෙඩි තැබීමකින් අඹු සැමි යුවළක් තුවාල ලබා තිබෙනවා.\nඅලුයම 2.30 ට පමණ යතුරුපැදියකින් පැමිණි දෙදෙනෙකු වෙඩි තැබීම සිදුකර පළාගොස් ඇති බවයි පොලිසිය සඳහන් කළේ.\nතුවාල ලැබු අඹු සැමි යුවළ කොළඹ ජාතික රෝහලට ඇතුලත් කර තිබෙනවා.\nවෙඩි ප්‍රහාරයට ලක්වී ඇත්තේ 51 හැවිරිදි පුද්ගලයෙක් සහ 48 හැවිරිදි කාන්තාවක්.\nඔවුන් නිදා සිටියදී නිවසේ ඉදිරිපස දොර කඩා නිවස තුලට ඇතුලුවු දෙදෙනෙකු වෙඩි තැබීම සිදුකර පළාගොස් ඇතැයි සඳහන්.\nඑම ස්ථානයේ තිබී කුඩා ගිනි අවියක් සඳහා භාවිත කෙරෙන ජීව උණ්ඩ 2 ක් සහ හිස් පතුරම් කොපු 3 ක් පොලිසිය සොයාගෙන තිබෙනවා.\nසැකකරුවන් අත්අඩංගුවට ගැනීම සඳහා තලංගම පොලිසිය විමර්ශණ මෙහෙයවනවා.",
       "URL": "https://www.hirunews.lk/183896/update-තලංගම-වෙඩි-තැබීමෙන්-තුවාල-ලැබූ-සැමියා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4075"
}