{
       "Source": "hirunews",
       "Timestamp": "Wednesday, 21 June 2017 - 18:00",
       "Headline": "අනියම් සබඳතාවක් පැවැත්වූ පිටිගල තරුණ මව හා පාසල් සිසුවා වස බීම ගැන සැකයක්",
       "News Content": "අනියම් සබදතාවයක් පවත්වාගෙන ගිය පිටිගල ප්‍රදේශයේ 21 හැවිරිදි එක් දරු තරුණ මව සහ 17 හැවිරිදි පාසල් සිසුවා වස පානය කිරීමට හේතු කිහිපයක් පොලිසිය සැක කරනවා.\nවස පානය කර රෝහල් ගත කිරීමෙන් අනතුරුව එක් දරු තරුණ මව ජීවිතක්ෂයට පත්ව ඇති අතර 17 හැවිරිදි පාසල් සිසුවා අසාධ්‍ය තත්ත්වයෙන් ප්‍රතිකාර ලබන බවයි පොලිසිය ප්‍රකාශ කළේ.\nදිල්හාරා පුංචිහේවා නැමැති මියගිය 21 හැවිරිදි කාන්තාව යුද හමුදා සෙබලෙකුගේ භාර්යාවක් වන බව සදහන්.\nඊයේ පස්වරුවේ අදාළ කාන්තාව වස පානය කර මියගිය බව දැනගත් පසු පාසල් සිසුවා ද මෙසේ වස පානය කර ඇති බව සඳහන්.\nකෙසේවෙතත් පොලිසිය දැනට සැක කරන්නේ සැමියා වූ හමුදා සෙබලා නිවාඩු ලබා නිවසට පැමිණීමට දින කිහිපයක් පමණක් තිබු නිසා ඔහුට මුහුණ දීමට නොහැකිව ඇය වස පානය කරන්නට ඇති බවයි.\nපසුව එම තරුණ මවගේ පියා පාසල් සිසුවාට බැණ වැදීමෙන් අනතුරුව ඔහු වස පානය කළ බවටද තොරතුරු වාර්තා වනවා.\nමෙම තරුණ මව හා පාසල් සිසුවා අසල්වාසීන් වන අතර ඒ අනුව සෙබලා නිවසේ නැති අවස්ථාවේ දෙදෙනා අතර අනියම් සබඳතාවක් ඇති වී ඇති බව සඳහන්.",
       "URL": "https://www.hirunews.lk/164101/අනියම්-සබඳතාවක්-පැවැත්වූ-පිටිගල-තරුණ-මව-හා-පාසල්-සිසුවා-වස-බීම-ගැන-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=4458"
}