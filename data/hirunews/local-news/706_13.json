{
       "Source": "hirunews",
       "Timestamp": "Saturday, 26 November 2022 - 20:09",
       "Headline": "231,000 ක් උසස් පෙළට - ශිෂ්‍යත්වයට ඇඩ්මිෂන් නැහැ",
       "News Content": "මෙවර සාමාන්‍ය පෙළ විභාගය සඳහා පෙනී සිටි සිසුන් 311,321 දෙනා අතරින් 231,982 ක් උසස් පෙළ සඳහා සුදුසුකම් ලබා ඇති බව විභාග කොමසාරිස් ජනරාල් එල්.එම්.ඩී. ධර්මසේන ප්‍රකාශ කළා.\nවිභාග දෙපාර්තමේන්තුවේ අද පැවති මාධ්‍ය හමුවකට එක්වෙමින් විභාග කොමසාරිස්වරයා කියා සිටියේ ඒ සාමාර්ථ 9 ලබා ගත් සිසුන් 10,863ක් ඒ අතර සිටින බවයි.\nවිභාගයට පෙනී සිටි 498 දෙනෙකුගේ ප්‍රතිඵල තහනම් කිරීමට කටයුතු කළ බව ද විභාග කොමසාරිස් ජනරාල්වරයා සඳහන් කළා.\nමේ අතර, සාමාන්‍ය පෙළ විභාගයට යාපනය හින්දු විද්‍යාලයෙන් මෙවර සිසු සිසුවියන් 255 දෙනෙකු පෙනී සිට ඇති අතර ඉන් ඒ සාමර්ථ 9 සහිත 62 දෙනෙකු සිටින බව සඳහන්.\nමෙවර ශිෂ්‍යත්ව විභාගයේදී අයදුම්කරුවන්ට ප්‍රවේශපත්‍රයක් නිකුත් නොකරන අතර, ඒ වෙනුවට අත්සන් ලේඛනයක් පමණක් ලබා ගන්නා බවයි විභාග කොමසාරිස් ජනරාල්වරයා අද පැවති මාධ්‍ය හමුවේදී වැඩිදුරටත් කියා සිටියේ.",
       "URL": "https://www.hirunews.lk/321358/231000-ක්-උසස්-පෙළට-ශිෂ්‍යත්වයට-ඇඩ්මිෂන්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=706"
}