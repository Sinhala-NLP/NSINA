{
       "Source": "hirunews",
       "Timestamp": "Monday, 27 September 2021 - 10:16",
       "Headline": "දියවන්නා ඔයේ පා වෙමින් තිබූ තෙල් තට්ටුවට හේතුව හෙළිවෙයි",
       "News Content": "දියවන්නා ඔයේ පසුගිය සතියේ පා වෙමින් තිබූ තෙල් තට්ටුව සම්බන්ධයෙන් මධ්‍යම පරිසර අධිකාරිය සිදු කළ විමර්ශනයේ වාර්තාව පරිසර අමාත්‍ය මහින්ද අමරවීර වෙත භාර දී තිබෙනවා.\nරාජගිරිය - බුත්ගමුව පාලම අසල ප්‍රදේශයේ දියවන්නා ඔයේ පාවෙමින් තිබූ අදාළ තෙල් සහිත ජල සාම්පල ලබාගැනීමෙන් අනතුරුව මධ්‍යම පරිසර අධිකාරිය ඒ පිළිබඳ විමර්ශන සිදුකර ඇති බවයි පරිසර අමාත්‍යාංශය සඳහන් කළේ.\nමධ්‍යම පරිසර අධිකාරිය පරිසර අමාත්‍යවරයාට භාරදුන් වාර්තාව මඟින් අනාවරණ කර ඇත්තේ, කාලාන්තරයක් තිස්සේ දියවන්නා ඔයට සම්බන්ධ බුත්ගමුව ප්‍රදේශයේ ඇළ මාර්ගයකට අපද්‍රව්‍ය බැහැර කිරීම සහ එම ඇළෙහි ජලය ගලා නො යෑම හේතුවෙන් ඇල්ගී සහ බැක්ටීරියා වර්ධනය වීමෙන් මෙම තත්වය හටගෙන ඇති බවයි.",
       "URL": "https://www.hirunews.lk/283348/දියවන්නා-ඔයේ-පා-වෙමින්-තිබූ-තෙල්-තට්ටුවට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1666"
}