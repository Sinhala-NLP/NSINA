{
       "Source": "hirunews",
       "Timestamp": "Wednesday, 05 January 2022 - 9:18",
       "Headline": "1907 - සුව සවන සේවාව අද සිට ඇරඹේ",
       "News Content": "සුව සවන සෞඛ්‍ය අමාත්‍යාංශයේ ක්ෂණික ඇමතුම් සේවාව අද(05)දින ආරම්භ වනවා.\nසෞඛ්‍ය සේවාව ගැන ජනතා අදහස්, පැමිණිලි, යෝජනා, චෝදනා මෙන්ම දුක් ගැනවිලි එසැණින් සෞඛ්‍ය අමාත්‍යාංශය වෙත සන්නිවේදනය කිරීමේ නව ක්‍රමවේදයක් ලෙසයි, මෙය හඳුන්වා දී ඇත්තේ.\nඒ අනුව, 1907 යන දුරකථන අංකය ඔස්සේ යෝජනා, චෝදනා මහජනතාවට ඉදිරිපත් කිරීමේ හැකියාව පවතිනවා.\nඒ ඔස්සේ තමන් ඉදිරිපත් කළ ගැටළුව සහ යෝජනාව විසදන තෙක්ම ඊට අදාළ සිදුවන ක්‍රියාවලිය සිය ජංගම දුරකථනයට කෙටි පණිවුඩයක් හෝ වෙනත් සන්නිවේදන ක්‍රමයක් මගින් දැනුම් දෙන බවයි, සෞඛ්‍ය අමාත්‍යාංශය සදහන් කළේ.\n1907 - සුව සවන සේවාව ආරම්භ කිරීමේ උත්සවය සෞඛ්‍ය අමාත්‍ය කෙහෙලිය රඹුක්වැල්ල ඇතුළු පිරිසකගේ ප්‍රධානත්වයෙන් අද කොළඹ දී ආරම්භ කිරීමට ද නියමිතයි.",
       "URL": "https://www.hirunews.lk/293058/1907-සුව-සවන-සේවාව-අද-සිට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1448"
}