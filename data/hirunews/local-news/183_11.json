{
       "Source": "hirunews",
       "Timestamp": "Saturday, 15 July 2023 - 9:42",
       "Headline": "මහ පරිමාණ වල්ලපට්ටා ජාවාරම්කරුවෙකු අත්අඩංගුවට",
       "News Content": "මහා පරිමාණ ලෙස වල්ලපට්ටා ජාවාරමේ නිරතවූ පුද්ගලයෙකු දෙණියාය පොලිස් විශේෂ කාර්ය බලකා කඳවුරේ නිලධාරීන් අත්අඩංගුවට ගෙන තිබෙනවා.\nඒ, මාවරල - ගොම්බද්දල ප්‍රදේශයේ සිදුකළ විශේෂ වැටලීමකදියි.\nඑහිදී සැකකරුවන් ළඟ තිබී වල්ලපට්ටා දැව කොටස් කිලෝ 781 ක්, වල්ලපට්ටා නිස්සාරණය කිරීමෙන් ලබාගත් තෙල් ලීටර 150 ක්, බොයිලේරු 3 ක්, ගෑස් සිලින්ඩර 3 ක් සහ ගෑස් ලිප් 4 ක්ද පොලිස් විශේෂ කාර්ය බලකාය සිය භාරයට ගෙන තිබෙනවා.\n52 හැවිරිදි සැකකරු ගොම්බද්දල ප්‍රදේශයේම පදිංචිකරුවෙකු වන අතර, ඔහු වැඩිදුර විමර්ශන කටයුතු සඳහා කඹුරුපිටිය අඩවි වන කාර්යාලයට භාරදී තිබෙනවා.",
       "URL": "https://www.hirunews.lk/341266/මහ-පරිමාණ-වල්ලපට්ටා-ජාවාරම්කරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=183"
}