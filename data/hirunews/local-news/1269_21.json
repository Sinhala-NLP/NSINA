{
       "Source": "hirunews",
       "Timestamp": "Saturday, 26 March 2022 - 15:49",
       "Headline": "ගිනිඅවි සහ ගජමුතු සමග පුද්ගලයින් පස්දෙනෙකු පොලිස් දැලට (ඡායාරූප)",
       "News Content": "CS 85 වර්ගයේ පිස්තෝල අවියක් හා ගජමුතු 03ක් සමග පුද්ගලයන් පස්දෙනෙකු අම්පාර නගරයේ දී විශේෂ කාර්ය බලකාය නිලධාරීන්ගේ අත්අඩංගුවට පත්ව තිබෙනවා.\nවිශේෂ කාර්ය බලකායට ලද තොරතුරකට අනුව සිදු කරන ලද වැටලීමකදීයි මෙම සැකකරුවන් අත් අඩංගුවට ගැනුණේ.\nඊයේ (25) පස්වරුවේ දී අත් අඩංගුවට ගැනුණු අදාළ සැකකරුවන් සන්තකයේ තිබී මිලිමීටර් 09 වර්ගයේ ජීව උණ්ඩ 08ක්, ජංගම දූරකථන 06ක් සහ ජීප් රථයක් ද සොයා ගැනුණා.\nඅත්අඩංගුවට ගැනුණු සැකකරු වයස අවුරුදු 60 සහ අස්ගිරිය ප්‍රදේශයේ පදිංචි 50 හැවිරිදි කාන්තාවක් සමග තවත් පුද්ගලයින් තිදෙනකු අත් අඩංගුවට ගැනුණා.\nඔවුන් ද වයස අවුරුදු 40,44 සහ 50 හැවිරිදි අයයි.\nසැකකරුවන් සන්තකයේ තිබී සොයා ගැනුණු ගජමුතු යාල සහ කුමන රක්ෂිතවල ජීවත්වන වන ඇතුන් ඝාතනය කර ලබාගත් ඒවා බවට තොරතුරු අනාවරණ වී තිබෙනවා.\nමේ අතර, රුපියල් ලක්ෂ 04කට ආසන්න කේරළ ගංජා තොගයක් සමග පුද්ගලයෙකු විශේෂ කාර් ය බලකාය විසින් අත් අඩංගුවට ගැනුණා.\nරුපියල් ලක්ෂ හතරකට ආසන්න කේරළ ගංජා සමග පුද්ගලයකු විශේෂ කාර්ය බලකාය නිලධාරීන්ගේ අත්අඩංගුවට\nඊයේ (25) සවස ලද තොරතුරකට අනුව සිදු කෙරුණු මෙම වැටලීමෙන් කේරළ ගංජා කිලෝග්‍රෑම් 01යි ග්‍රෑම් 350ක් සොයා ගැනුණා.\nපුදිකුඩිඉරිප්පු - විෂ්වමඩු, මානික්කපුරම් ග්‍රාමයේ දී පුන්නෙයිමීරාවිවල පදිංචිකරුවෙකුයි මෙලෙස අත්අඩංගුවට පත් වුණේ.\nමෙම සැකකරු සම්බන්ධයෙන් වැඩිදුර විමර්ශන පුදුකුඩිඉරිප්පු පොලීසිය විසින් සිදු කරනු ලබනවා.",
       "URL": "https://www.hirunews.lk/300452/ගිනිඅවි-සහ-ගජමුතු-සමග-පුද්ගලයින්-පස්දෙනෙකු-පොලිස්-දැලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1269"
}