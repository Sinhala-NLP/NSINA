{
       "Source": "hirunews",
       "Timestamp": "Saturday, 01 July 2023 - 7:19",
       "Headline": "මුතු රාජා හෙට තම මවුබිම බලා පිටත් වෙයි",
       "News Content": "මුතු රාජා හෙට (02) තම මවුබිම බලා පිටත් වීමට නියමිත බව වාර්තා වෙනවා.\nඔහුව රැගෙන යාම සඳහා තායිලන්ත ‍රජයෙන් රුසියානු \" ඉලුෂියන් ” වර්ගයේ භාණ්ඩ ප්‍රවාහන ගුවන් යානයක් ඊයේ (30) දිනයේ කටුනායක ගුවන් තොටුපොළ වෙත පැමිණ ඇති බවයි ගුවන් තොටුපොළ ආරංචි මාර්ග සඳහන් කරන්නේ.\nකෙසේ වෙතත් අදාළ හස්තියා හෙට අලුයම 03.00ට කටුනායක ගුවන් තොටුපොළෙන් තායිලන්තයේ බැංකොක් නුවර බලා පිටත් වන බවයි වාර්තා වී ඇත්තේ.\nපසුගිය දින කිහිපය පුරාවටම මුතු රාජා ගුවන් ගමන සඳහා සූදානම් කිරීමට පෙර පුහුණුවීම් සිදු කරනු ලැබුවා.\nමෙම හස්තියා අද මධ්‍යම රාත්‍රීයේ දී දෙහිවල සත්ත්ව උද්‍යානයේ සිට කටුනායක ගුවන් තොටුපොළ බලා රැගෙන යන බවයි වාර්තා වන්නේ.\nමෙම මුතු රාජා තායිලන්තය තුළ හඳුන්වා ඇත්තේ සක් සුරින් යන නාමයෙනි.",
       "URL": "https://www.hirunews.lk/339626/මුතු-රාජා-හෙට-තම-මවුබිම-බලා-පිටත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=223"
}