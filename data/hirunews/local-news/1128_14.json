{
       "Source": "hirunews",
       "Timestamp": "Wednesday, 01 June 2022 - 8:54",
       "Headline": "හජ් වන්දනාව සඳහා කිසිවෙකු නොයවන බව මුස්ලිම් ආගමික හා සංස්කෘතික කටයුතු දෙපාර්තමේන්තුව කියයි",
       "News Content": "මෙරට ඉස්ලාම් භක්තිකයින්ව මෙවර හජ් වන්දනාව සඳහා සහභාගී නොකිරීමට මුස්ලිම් ආගමික හා සංස්කෘතික කටයුතු දෙපාර්තමේන්තුව තීරණය කර තිබෙනවා.\nරට තුළ පවතින ආර්ථික අර්බුදය හේතුවෙන් අදාළ තීරණය ගෙන ඇති බවයි අදාළ දෙපාර්තමේන්තුව සඳහන් කරන්නේ.\nමෙවර හජ් වන්දනාව සඳහා ලංකාවේ පුද්ගලයින් 1,585 දෙනෙකු සහභාගීවිමට බලාපොරොත්තුව සිටි බව ද වාර්තා වනවා.\nකෙසේ නමුත් රට තුළ පවතින ඩොලර් හිඟයත් සමග ඔවුන් මෙවර හජ් වන්දනාවට සහභාගී නොවීමට තීරණය කර තිබෙනවා.\nජාතික හජ් කමිටුව, හජ් සංචාරක සංවිධානය, මුස්ලිම් ආගමික හා සංස්කෘතික කටයුතු දෙපාර්තමේන්තුව ඇතුළු පාර්ශව කිහිපයක් අතර පැවැති සාකච්ඡාවකින් අනතුරුව එම තීරණයට එළඹ තිබෙන බවටයි වාර්තා වන්නේ.",
       "URL": "https://www.hirunews.lk/305860/හජ්-වන්දනාව-සඳහා-කිසිවෙකු-නොයවන-බව-මුස්ලිම්-ආගමික-හා-සංස්කෘතික-කටයුතු-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1128"
}