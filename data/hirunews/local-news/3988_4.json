{
       "Source": "hirunews",
       "Timestamp": "Monday, 16 April 2018 - 18:04",
       "Headline": "ඔක්කම්පිටිය ජනතාවගෙන් චෝදනාවක්",
       "News Content": "මහජන මුදල් වැයකර ගෙනැවිත් තිබෙන යන්ත්‍ර සූත්‍ර,සහ ට්‍රැක්ටර් භාවිතයට නොගෙන ඔක්කම්පිටිය ගොවි ජන සේවා කාර්යාලය මගින් ඉවත දමා තිබෙන බවට ප්‍රදේශවාසීන් චෝදනා කරනවා.\nඔවුන් ඉල්ලා සිටින්නේ ගොවි ජනතාවට සේවයක් වන ලෙස එම යන්ත්‍ර සකස් කර දෙන ලෙසයි.\nප්‍රදේශයේ ගොවි ජනතාව පවසන්නේ තම කාර්යන් සඳහා එම යන්ත්‍ර ලබා දෙන ලෙස ඉල්ලා සිටියද නිසි නඩත්තුවක් නොමැතිවීමෙන් ඒවා ක්‍රියාවිරහිත තත්ත්වයේ පවති බවයි.\nමේ සම්බන්ධයෙන් මොණරාගල දිස්ත්‍රික් සහකාර ගොවිජන සේවා කොමසාරිස් මධුෂංක මහතාගෙන් අප විමසීමක් කළා.\nඔහු පැවසුවේ අදාළ යන්ත්‍ර සූත්‍ර සහ රථ චීනයෙන් ගෙන්වා ඇති අතර පවතින සුළු අඩුපාඩු සැකසීම සඳහා ඒවායේ අමතර කොටස් මෙරටදී මිලදී ගැනීමට නොහැකිවීම හේතුවෙන් ඉවත දමා තිබෙන බවයි.",
       "URL": "https://www.hirunews.lk/188527/ඔක්කම්පිටිය-ජනතාවගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=3988"
}