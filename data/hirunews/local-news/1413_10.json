{
       "Source": "hirunews",
       "Timestamp": "Thursday, 20 January 2022 - 8:14",
       "Headline": "දකුණු කොරියානු කථානායක දිවයිනට",
       "News Content": "දකුණු කොරියානු පාර්ලිමේන්තුවේ කථානායක පාක් බියොන් සුග් සිවු දින නිල සංචාරයක් සඳහා දිවයිනට පැමිණ තිබෙනවා.\nකථානායක මහින්ද යාපා අබේවර්ධනගේ ආරාධනයකට අනුව ඊයේ රාත්‍රියේ ඔහු ඇතුළු 18 දෙනෙකු මෙරටට පැමිණි බවයි ගුවන් තොටුපොළ හිරු වාර්තාකරු සඳහන් කළේ.\nදකුණු කොරියානු කථානායකවරයා ජනාධිපතිවරයා, අග්‍රාමාත්‍යවරයා හමුවීමට නියමිත අතර පාර්ලිමේන්තුවේ සංචාරයක ද නිරත වීමට සැලසුම් කර තිබෙනවා.\nඔහුගේ මෙම සංචාරයේ දී දකුණු කොරියාව හා ශ්‍රී ලංකාව අතර දිගුකාලීන මිත්‍රත්වය තවදුරටත් ශක්තිමත් කරමින් ද්විපාර්ශ්වික සබඳතා නව මාවතකට යොමු කිරීමට ද බලාපොරොත්තු වෙන බව යි වාර්තා වෙන්නේ.",
       "URL": "https://www.hirunews.lk/294526/දකුණු-කොරියානු-කථානායක-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1413"
}