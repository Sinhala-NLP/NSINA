{
       "Source": "hirunews",
       "Timestamp": "Sunday, 07 May 2023 - 8:54",
       "Headline": "පානදුරේ අනතුරකින් 10ක් රෝහලේ",
       "News Content": "පානදුර වලාන ප්‍රදේශ‍යේ අද (07) සිදු වූ අනතු‍රකින් කුඩා දරුවන් තිදෙනෙකු ඇතුලු දස දෙනෙක් තුවාල ලබා රෝහල් ගතකර තිබෙනවා.\nවෙසක් සිරි නරඹා ආපසු යමින් සිටි පිරිසක් මෙලෙස අනතුරට පත් වී ඇති අතර ඔවුන් ගමන් කළ කුඩා ලොරි රථය පෙරලී යෑමෙන් මෙම අනතුර සිදු වූ බව සඳහන්.\nතුවාල ලැබූ දසදෙනා පානදුර මූලිකට රෝහලට ඇතුළත් කළ අතර ඉන් හතර දෙනෙකුගේ තත්ත්වය බරපතල බවයි වාර්තා වන්නේ.\nකොළඹ වෙසක් සිරි නරඹා මතුගම බලා යාම සඳහා පානදුර දෙසට පැමිණෙමින් සිටි ලොරි රථය අඩි තිහක් පමණ උස විදුලි කණුවක සහ යකඩ වැටවල් දෙකක ගැටි පෙරළීමෙන් මෙම අනතුර වී ඇතැයි පොලිස් විමර්ශනවලදී අනාවරණය වී තිබෙනවා.\nඅනතුර වන අවස්ථාවේදී කුඩා ලොරියේ පුද්ගලයන් 17 දෙනකු ගමන් කර තිබෙනවා.",
       "URL": "https://www.hirunews.lk/334458/පානදුරේ-අනතුරකින්-10ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=364"
}