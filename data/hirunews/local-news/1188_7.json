{
       "Source": "hirunews",
       "Timestamp": "Friday, 06 May 2022 - 15:20",
       "Headline": "ජනපති අගමැති ඉල්ලා අස්වෙන්න - දිස්ත්‍රික්කයකට අයෙකු බැගින් පාලනය බාර ගන්න",
       "News Content": "ජනාධිපතිවරයා, අගමැතිවරයා සහ රජය වහා ඉවත් විය යුතු බවත් දිස්ත්‍රික්කයකට එක් අයෙකු බැගින් තෝරා ගත් නියෝජිතයන් විසින් මහ මැතිවරණයක් සඳහා යන තුරු පාලන කටයුතු කළ යුතු බවත් දෙමළ ජාතික සංධානයේ වන්නි දිස්ත්‍රික් පාර්ලිමේන්තු මන්ත්‍රී සෙල්වම් අඩෛක්කලනාදන් අද (06) ප්‍රකාශ කළා.\nඒ රටේ වර්තමාන තත්ත්වය පිළිබඳ මාධ්‍ය වෙත අදහස් දක්වමින්.\nපාලක පක්ෂයට රටට සහ මහජනතාවට කිසිදු ආදරයක් නැති බව ඊයේ (05) දිනයේ දී නියෝජ්‍ය කතානායකවරයා තෝරා ගැනීමේ දී ප්‍රදර්ශනය වූ බවත්, එවැනි හැසිරීම් මහජනතාවගේ විරෝධය වැඩි වර්ධනය වීමට හේතු වී ඇති බව ද ඔහු වැඩි දුරටත් ප්‍රකාශ කළා.\nජනතාව දිනා නොගන්නා කිසිදු රජයකට රට පාලනය කළ නොහැකි බවත් ඒ සඳහා විකල්පය මර්දනය නොව දූරදර්ශී ලෙස ක්‍රියා කිරීම පමණක් බව ඔහු ප්‍රකාශ කළා.",
       "URL": "https://www.hirunews.lk/303656/ජනපති-අගමැති-ඉල්ලා-අස්වෙන්න-දිස්ත්‍රික්කයකට-අයෙකු-බැගින්-පාලනය-බාර-ගන්න",
       "Category": "Local News",
       "Parent URL": "https://www.hirunews.lk/local-news.php?pageID=1188"
}