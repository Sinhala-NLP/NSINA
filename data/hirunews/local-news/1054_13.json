{
       "Source": "hirunews",
       "Timestamp": "Friday, 01 July 2022 - 13:26",
       "Headline": "ලාෆ් ගෑස් සිලින්ඩර බෙදාහැරීමේ මෙහෙයුම් කටයුතු පුළුල් කෙරේ",
       "News Content": "ගෑස් සිලින්ඩර පාරිභෝගිකයින්ට කඩිනමින් ලබාදීම සඳහා සිය බෙදාහැරීමේ මෙහෙයුම් කටයුතු පුළුල් කරන බව ලාෆ් සමාගම පවසනවා.\nනිවේදනයක් නිකුත් කරමින් එම සමාගම පෙන්වා දෙන්නේ මෙරටට ආනයනය කළ ගෑස් මේ වනවිට සිය පිරවුම් පර්යන්තයන්හි පිරවීමේ ක්‍රියාවලියට ලක්වෙමින් පවතින බවයි.\nඑලෙස පිරවූ ගෑස් සිලින්ඩර විශාල වශයෙන් දෛනිකව ගෘහස්ථ වෙළඳපොල වෙත බෙදාහැරීමේ නියෝජිතවරුන් මෙන්ම අලෙවි නියෝජිතවරුන් හරහා නිකුත් කරමින් සිටින බවයි ලාෆ් ගෑස් සමාගම පවසන්නේ.\nකෙසේ වෙතත් කූඨ ව්‍යාපාරිකයින් විසින් උපරිම සිල්ලර මිලට වඩා ගෑස් අලෙවි කරන බවට තොරතුරු වාර්තා වී ඇති බැවින් ඒ සම්බන්ධයෙන් තොරතුරු 1345 ලාෆ් ගෑස් පාරිභෝගික සේවා අංශය අමතා දැනුවත් කරන ලෙස ද එම සමාගම දන්වා සිටිනවා.",
       "URL": "https://www.hirunews.lk/308713/ලාෆ්-ගෑස්-සිලින්ඩර-බෙදාහැරීමේ-මෙහෙයුම්-කටයුතු-පුළුල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1054"
}