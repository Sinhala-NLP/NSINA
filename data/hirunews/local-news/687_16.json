{
       "Source": "hirunews",
       "Timestamp": "Monday, 05 December 2022 - 10:18",
       "Headline": "රනිල් ජනාධිපති වුණාට පස්සෙ අත්‍යවශ්‍ය ආහාරවල මිල අඩු වුණා! - මහින්දානන්ද",
       "News Content": "රනිල් වික්‍රමසිංහ රටේ ජනාධිපතිවරයා විමෙන් පසු අත්‍යවශ්‍ය ආහාර ද්‍රව්‍ය රැසකම මිල අඩු වි ඇති බව හිටපු අමාත්‍ය සහ පා.ම මහින්දානන්ද අලුත්ගමගේ පවසනවා.\nමන්ත්‍රීවරයා ඒ බැව් කියා සිටියේ, නාවලපිටිය - වැලිගම්පොළ ප්‍රදේශයේ දී රටේ පවතින වත්මන් තත්ත්වය පිලිබදව ජනතාව දැනුවත් කිරිම සදහා (04) දින පැවති ජන හමුවකදියි.\nමෙහිදි වැඩිදුරටත් අදහස් දැක් වු මහින්දානන්ද අලුත්ගමගේ මන්ත්‍රිවරයා කියා සිටියේ රනිල් වික්‍රමසිංහ මහතා ජනාධිපතිවරයා විමෙන් පසු එක්සත් ජාතික පක්ෂය ප්‍රවර්ධනය කිරිමට හෝ එම පක්ෂයේ සමාජිකත්වය ඉහළ දැමිමට කටයුතු නොකර රටේ ආර්ථික තත්ත්වය ඉහළ දැමිමට පියවර ගනිමින් සිටින බවයි.\nඑසේ ම රටේ පැවති ගෑස් සහ ඉන්ධන පොලිම් නැති කළ බවත්, ඉදිරි වසර 2 ½ තුළ රටේ පවතින ආර්ථික තත්ත්වය ඉහළ දැමිමට වත්මන් ජනාධිපතිවරයා පියවර ගන්නා බවත් ඔහු කියා සිටියා.\nඑවක දී ජනතා විමුක්ති පෙරමුණට පාර්ලිමේන්තුවේ මන්ත්‍රිවරුන් 43ක් සිටි බවත්, තිස්සමහරාමයේ ප්‍රාදේශිය සභාවේ බලය හිමි වි තිබූ බවත්, මේ රටේ කෘෂිකර්මාන්ත අමාත්‍යවරයා වශයෙන් ජනාතා විමුක්ති පෙරමුණේ මන්ත්‍රිවරයෙකු කටයුතු කළ බවත්, එවැනි බලයක් හිමිව තිබිය දි, මේ රටට කිසිවක් නොකළ බවත්, එවැනි පිරිසකට මේ රටේ පාලන බලය කිසිසෙත් ලබාගත නොහැකි බවත් මන්ත්‍රීවරයා කියා සිටියා.",
       "URL": "https://www.hirunews.lk/321989/රනිල්-ජනාධිපති-වුණාට-පස්සෙ-අත්‍යවශ්‍ය-ආහාරවල-මිල-අඩු-වුණා-මහින්දානන්ද",
       "Category": "Local News",
       "Parent URL": "https://www.hirunews.lk/local-news.php?pageID=687"
}