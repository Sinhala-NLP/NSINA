{
       "Source": "hirunews",
       "Timestamp": "Monday, 02 April 2018 - 7:00",
       "Headline": "ආගමන විගමන නිලධාරීන්ගේ විවේකාගාර තුළ සිදුවූ විදෙස් මත්පැන් ජාවාරමක් ගැන හිරු සී.අයි.ඒ. හෙළිකරගනී (ඡායාරූප)",
       "News Content": "රජයට කෝටි ගණනක ආදායමක් අහිමි කරමින් දීර්ඝ කාලයක සිට ආගමන විගමන නිලධාරීන්ගේ කටුනායක ගුවන් තොටුපලේ පිහිටි විවේකාගාරය තුළ පවත්වාගෙන ගිය නීතිවිරෝධී මත්පැන් ගබඩාවක් අනාවරණ කර ගැනීමට හිරු ටී.වී. සී.අයි.ඒ. කණ්ඩායම සමත් වී තිබෙනවා.\nසුරාබදු මත්ද්‍රව්‍ය නාශක අංශයේ නිලධාරීන් සමඟ සිදුකළ වැටලීමකදීයි අදාළ මත්පැන් ගබඩාව පිළිබද තොරතුරු අනාවරණ වී ඇත්තේ.\nමිලෙන් අධික වටිනාකමකින් යුත් සැර මත්පැන් මෙලෙස ආගමන විගමන නිලධාරීන්ගේ විවේකාගාර තුළ සඟවා තබා තිබෙනවා.\nඑලෙස සගවා තිබූ මත්පැන් බෝතල් 250කට අධික තොගයක් සොයා ගැනීමටයි හැකිව ඇත්තේ.\nමෙම මත්පැන් බෝතලයක් රුපියල් 8000කට වැඩි මුදලකට අලෙවි කර ඇති බවට ද අනාවරණ වී තිබෙනවා.\nමෙහි සියළු දර්ශන සහිත වැඩිදුර තොරතුරු අද (02) හිරු ටී.වී. සවස 6.55 ප්‍රධාන ප්‍රවෘත්ති ප්‍රකාශය තුළින් විකාශය වීමට නියමිතයි.",
       "URL": "https://www.hirunews.lk/187434/ආගමන-විගමන-නිලධාරීන්ගේ-විවේකාගාර-තුළ-සිදුවූ-විදෙස්-මත්පැන්-ජාවාරමක්-ගැන-හිරු-සී-අයි-ඒ-හෙළිකරගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4009"
}