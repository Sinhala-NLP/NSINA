{
       "Source": "hirunews",
       "Timestamp": "Saturday, 22 July 2023 - 13:56",
       "Headline": "ගසක් කඩා වැටීමෙන් තිදෙනෙකු මරුට (UPDATE)",
       "News Content": "UPDATE: තද සුළං හේතුවෙන් අකුරැස්ස ප්‍රදේශයේ ගසක් කඩා වැටීමෙන් තුවාල ලැබූ තවත් පුද්ගලයෙකු අද (22) උදෑසන ජීවිතක්ෂයට පත්ව ඇති අතර, සිද්ධියෙන් මියගිය සංඛ්‍යාව 3 දක්වා ඉහළ ගොස් තිබෙනවා.\n======\nසුළගත් සමඟ අකුරැස්ස - අමලගොඩ ප්‍රදේශයේ නිවසකට ගසක් කඩා වැටී තිබෙනවා.\nඑම අනතුරින් දෙදෙනෙකු ජීවිතක්ෂයට පත්ව ඇති අතර 03 දෙනෙකුට තුවාල සිදු වී ඇති බවයි වාර්තා වෙන්නේ.\nමියගොස් ඇත්තේ, වයස අවුරුදු 65 සහ 28 යන වයස්වල පසුවන අකුරැස්ස ප්‍රදේශයේ පදිංචිකරුවන් දෙදෙනෙක් බවයි වාර්තා වෙන්නේ.\nසෙසු තුවාලකරුවන් තිදෙනා වැඩිදුර ප්‍රතිකාර සදහා කරාපිටිය ශික්ෂණ රෝහලට මාරුකර යවා ඇති බවයි හිරු වාර්තාකරු සඳහන් කර සිටියේ.",
       "URL": "https://www.hirunews.lk/342123/ගසක්-කඩා-වැටීමෙන්-තිදෙනෙකු-මරුට-update",
       "Category": "Local News",
       "Parent URL": "https://www.hirunews.lk/local-news.php?pageID=161"
}