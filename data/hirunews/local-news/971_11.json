{
       "Source": "hirunews",
       "Timestamp": "Tuesday, 02 August 2022 - 19:01",
       "Headline": "ජනාධිපති ලේකම් කාර්යාලයට මුලින් ම ඇතුළු වූ පුද්ගලයා රිමාන්ඩ්",
       "News Content": "ඉකුත් 09 වන දා ගාලුමුවදොර පිහිටි ජනාධිපති ලේකම් කාර්යාලයට මහජනතාව ඇතුළු වී, එය අත්පත් කරගත් අවස්ථාවේ දී ඊට පළමුව ඇතුලු වූයේ යැයි සැකපිට අත්අඩංගුවට ගත් පුද්ගලයා ලබන 05 වන දා දක්වා රක්ෂිත බන්ධනාගාරගත කර තිබෙනවා.\nඒ අදාළ සැකකරු අද (02) කොළඹ කොටුව මහෙස්ත්‍රාත් තිළිණ ගමගේ හමුවට ඉදිරිපත් කළ අවස්ථාවේදී යි.\nඑහි දී මහේත්‍රාත්වරයා නියෝග කළේ, එළඹෙන 05 වනදා අදාළ සැකකරුව හඳුනාගැනීමේ පෙරෙට්ටුවක් සඳහා යොමුකරන ලෙසයි.\nඅදාළ සැකකරුව අත්අඩංගුවට ගත් කොටුව පොලීසිය විසින් එම සැකකරු අධිකරණයට ඉදිරිපත් කර තිබුණා.\nමේ අතර ජනපති රනිල් වික්‍රමසිංහගේ කොළඹ මල් පාරේ පිහිටි පුද්ගලික නිවස ගිනි තැබීමේ සිද්ධියට අදාළව අත්අඩංගුවට ගත් තිදෙනාගෙන් අයෙකු එළඹෙන 10 වැනි දා දක්වා රක්ෂිත බන්ධනාගාර ගත කිරීමට කොටුව මහේස්ත්‍රාත් තිළිණ ගමගේ අද නියෝග කළා.",
       "URL": "https://www.hirunews.lk/311694/ජනාධිපති-ලේකම්-කාර්යාලයට-මුලින්-ම-ඇතුළු-වූ-පුද්ගලයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=971"
}