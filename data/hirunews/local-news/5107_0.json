{
       "Source": "hirunews",
       "Timestamp": "Friday, 01 April 2016 - 12:53",
       "Headline": "චාවකච්චේරියෙන් හමුවු මරාගෙන මැරෙන ඇඳුම් කට්ටලය වසර 5ක් පැරණි බවට තොරතුරු",
       "News Content": "යාපනය - චාවකච්චේරි - මරවන්පුලව් ප්‍රදේශයේ නිවසක් තුළ තිබී හමුවු මරාගෙන මැරෙන ඇඳුම් කට්ටලය වසර 05 ක් පමණ පැරණි එකක් බවට තොරතුරු ලැබී ඇතැයි පොලිසිය පවසනවා.\nමේ සම්බන්ධයෙන් ත්‍රස්ත විමර්ශන කොට්ඨාශයේ විශේෂ පොලිස් කණ්ඩායමක් තවදුරටත් පරීක්ෂණ සිදුකරන බවයි ජ්‍යෙෂ්ඨ පොලිස් නිලධාරියෙකු සඳහන් කළේ.\nමෙම සිද්ධිය සම්බන්ධයෙන් අත්අඩංගුවට ගනු ලැබු පුද්ගලයාගෙන් තවදුරටත් ප්‍රශ්න කිරීම් සිදුකරන බවද එම නිලධාරීයා වැඩිදුරටත් කියා සිටියා.\nමරවන්පුලම් ප්‍රදේශයේ අතහැර දැමූ නිවසක තිබී මරාගෙන මැරෙන ඇඳුම් කට්ටලයක්, ක්ලේමෝ බෝම්බ 4ක්, ටී එන් ටී පුපුරණ ද්‍රව්‍ය අඩංගු පාර්සල් 3ක්, මිලිමීටර් 9 පතොරම් 100 ක් සහ බැටරි පැක් දෙකක් පොලිසිය සොයාගත්තේ පෙරේදා දිනයේදීයි.\nමේ අතර, මුදල් අමාත්‍යාංශයේ ඊයේ (31) පැවති උත්සවයකදී අග්‍රාමාත්‍ය රනිල් වික්‍රමසිංහ ප්‍රකාශ කළේ සිද්ධිය සම්බන්ධයෙන් ඉදිරි සතියේ පාර්ලිමේන්තුවේදී ප්‍රකාශයක් සිදුකරන බවයි.",
       "URL": "https://www.hirunews.lk/129877/චාවකච්චේරියෙන්-හමුවු-මරාගෙන-මැරෙන-ඇඳුම්-කට්ටලය-වසර-5ක්-පැරණි-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=5107"
}