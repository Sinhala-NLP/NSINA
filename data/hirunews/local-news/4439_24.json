{
       "Source": "hirunews",
       "Timestamp": "Tuesday, 04 July 2017 - 8:01",
       "Headline": "නව ජනපති ලේකම් පත් කිරීම අද",
       "News Content": "නැගෙනහිර පළාතේ ආණ්ඩුකාර ඔස්ටින් ප්‍රනාන්දු නව ජනාධිපති ලේකම්වරයා ලෙස අද නිළ වශයෙන් පත්වීමට නියමිතව තිබෙනවා.\nජනාධිපති ලේකම් පී.බී. අබේකෝන් පෞද්ගලික හේතුවක් මත පසුගිය දා ඉල්ලා අස්වීමෙන් අනතුරුවයි එම තනතුර පුරප්පාඩු වූයේ.\nගාල්ල - රිච්මන්ඩ් විද්‍යාලයේ ආදි ශිෂ්‍යයෙකු වූ ඔස්ටින් ප්‍රනාන්දු පේරාදෙනිය විශ්වවිද්‍යාලයේ උපාධිධාරියෙකු වන අතර, ශ්‍රී ලංකා පරිපාලන සේවයට ඇතුළත්ව දිසාපතිවරයෙකු ලෙස ද කටයුතු කළා.\nපසුව අමාත්‍යාංශ ලේකම්වරයෙකු, එක්සත් ජාතීන්ගේ සංවිධානයේ උපදේශකවරයෙකු ද වූ ඔස්ටින් ප්‍රනාන්දු 2001 වසරේ සිට වසර දෙකක් ආරක්ෂක ලේකම්වරයා ලෙස කටයුතු කළ අතර, ජනාධිපති මෛත්‍රීපාල සිරිසේනගේ උපදේශකවරයෙකු ලෙස ද 2015 වසරේ ජනවාරි 15 වන දා පත් කෙරුණා.\nමේ අතර, අද දිනයේදී නව යුද හමුදාපතිවරයෙකු පත් කිරීමට ද නියමිත තිබෙනවා.",
       "URL": "https://www.hirunews.lk/165027/නව-ජනපති-ලේකම්-පත්-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=4439"
}