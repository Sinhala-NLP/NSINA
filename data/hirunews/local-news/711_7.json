{
       "Source": "hirunews",
       "Timestamp": "Thursday, 24 November 2022 - 22:52",
       "Headline": "වසන්ත මුදලිගේ සරසවි ශිෂ්‍යයෙක් නෙවෙයි - ජනපතිගෙන් ආන්දෝලනාත්මක ප්‍රකාශයක් (වීඩියෝ)",
       "News Content": "තම රජය මේ වනවිට කිසිදු විශ්වවිද්‍යාල ශිෂ්‍යයෙකු අත්අඩංගුවට ගෙන හෝ රඳවාගෙන නොමැති බව ජනාධිපති රනිල් වික්‍රමසිංහ පවසනවා.\nඅද (24) පාර්ලිමේන්තු විවාදයට එක්වෙමිනුයි ජනාධිපතිවරයා මේ බව සඳහන් කළේ.\nවසන්ත මුදලිගේ යනු මේ වනවිට කිසිදු අයුරකින් විශ්වවිද්‍යාල ශිෂ්‍යයෙකු නොවන බවත්, ඔහු දැනට අවුරුදු 08ක් තිස්සේ සරසවි අධ්‍යාපනයේ පසුවීම ම විහිළුවක් බවත් ජනාධිපතිවරයා වැඩිදුරටත් කියා සිටියා.\nතමන් ද විශ්වවිද්‍යාල අධ්‍යාපනය වයස අවුරුදු 21ක් වනවිට අවසන් කළ බවයි ජනාධිපතිවරයා පැවසුවේ.\nආණ්ඩු විරෝධය පාමින් සිදු කළ ක්‍රියා හේතුවෙන් අන්තර් විශ්වවිද්‍යාලයේ කැඳවුම්කරු වසන්ත මුදලිගේ පොලිස් අත් අඩංගුවට ගැනුණු අතර, මේ වනවිට ඔහු රක්ෂිත බන්ධනාගාරයේ පසුවනවා.",
       "URL": "https://www.hirunews.lk/321202/වසන්ත-මුදලිගේ-සරසවි-ශිෂ්‍යයෙක්-නෙවෙයි-ජනපතිගෙන්-ආන්දෝලනාත්මක-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=711"
}