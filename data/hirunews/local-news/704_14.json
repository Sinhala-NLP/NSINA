{
       "Source": "hirunews",
       "Timestamp": "Sunday, 27 November 2022 - 15:01",
       "Headline": "ළහිරු කුමාරගේ පන්දුවට බිල්ලක් ව අඩු ලකුණකට දැවී යළි ක්‍රීඩාගාරයේ ප්‍රේක්ෂකයෙක් වුණු Ibrahim Zadran",
       "News Content": "ශ්‍රී ලංකාව සමගින් පැවති එක්දින තරගාවලියේ පළමු තරගයේ දී සිය එක්දින ක්‍රිකට් දිවියේ දෙවැනි ශතකය ලබාගත් ඊබ්‍රහිම් සද්‍රාන් අඩු ලකුණු සංඛ්‍යාවකට දවා ගන්නට ශ්‍රී ලංකා වේග පන්දු බලඇණියේ ළහිරු කුමාර සමත් වුණා.\nඒ මේ වනවිට (27) දෙරට අතර පල්ලෙකැලේ ක්‍රීඩාංගණයේ දී පැවැත්වෙන දෙවැනි එක්දින තරගයේදියි.\nකාසියේ වාසිය දිනූ ඇෆ්ගන් නායක ෂහිඩි තීරණය කළේ පළමුව පන්දුවට පහරදීමටයි.\nඒ අනුව පිටියට පිවිසියේ Rahmanullah Gurbaz සමගින් Ibrahim Zadran යි.\nපන්දු 18කට ලකුණු 10ක් ලබාසිටි සද්‍රාන් එල්ල කිරීමට තැත් කළ පහරක දී පිත්තේ වැදුණු පන්දුව ඔහුගේ කඩුල්ලේ ද වැදීමෙන් දැවී ගියා.\nසද්‍රාන් දැවී යන විට සිය ලකුණු 10 ඉදිරියෙන් හතරේ පහර 02ක් සටහන් කරගෙන තිබුණා.\nමේ වනවිට ඇෆ්ගන් කණ්ඩායම පන්දුවාර 6ක් අවසානයේ දී එක් කඩුල්ලක් දැවී ලකුණු 27ක් ලබා සිටිනවා.\nපිටියේ රැඳී සිටින්නේ ගුර්බාස් සමගින් රාහ්මත් ෂා යි.",
       "URL": "https://www.hirunews.lk/321418/ළහිරු-කුමාරගේ-පන්දුවට-බිල්ලක්-ව-අඩු-ලකුණකට-දැවී-යළි-ක්‍රීඩාගාරයේ-ප්‍රේක්ෂකයෙක්-වුණු-ibrahim-zadran",
       "Category": "Local News",
       "Parent URL": "https://www.hirunews.lk/local-news.php?pageID=704"
}