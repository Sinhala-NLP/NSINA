{
       "Source": "hirunews",
       "Timestamp": "Wednesday, 13 December 2017 - 7:57",
       "Headline": "දුම්රිය රියදුරන්ට අද රෑ වනතුරු පුළුවන් ; තීරණය ගන්න හදන විදිය",
       "News Content": "වර්ජනයේ නිරත දුම්රිය සේවකයින් අද මධ්‍යම රාත්‍රිය වනවිට සේවයට වාර්තා නොකළහොත් ඔවුන් සේවය හැරගියා සේ සළකන බව දුම්රිය දෙපාර්තමේන්තුව පවසනවා.\nඑහි සාමාන්‍යාධිකාරී විජය සමරසිංහ හිරු ප්‍රවෘත්ති අංශයට කියා සිටියේ ප්‍රවාහන සහ සිවිල් ගුවන් සේවා අමාත්‍ය නිමල් සිරිපාල ද සිල්වා සහ එම දෙපාර්තමේන්තුවේ නිලධාරීන් එක්ව මෙම තීරණය ගෙන ඇති බවයි.\nවැටුප් විෂමතා ගැටළුවක් මුල් කරගනිමින් දුම්රිය වර්ජනය ආරම්භ කර අදට දින 07ක් ගත වනවා.\nඔවුන් සේවයට වාර්තා නොකිරීම මත දුම්රිය සේවාව අත්‍යවශ්‍ය සේවාවක් බවට පත් කරමින් නිකුත් කළ ගැසට් පත්‍රයද පසුගියදා පාර්ලිමේන්තුවේදී සම්මත කෙරුණා.\nඑම ගැසට් පත්‍රයට අනුව අද මධ්‍යම රාත්‍රිය වනවිට සේවයට වාර්තා නොකරන සියලු සේවකයින් සේවය අත්හැර ගියා සේ සැළකෙනවා.\nදුම්රිය වර්ජනය ක්‍රියාත්මක වුවද ඊයේ දිනයේදී දුම්රිය ගමන් වාර 45ක් ධාවනය කිරීමට කටයුතු කළ බවයි අතිරේක දුම්රිය සාමාන්‍යාධිකාරී විජය සමරසිංහ කියා සිටියේ.\nමේ අතර, වර්ජනය සම්බන්ධයෙන් සොයාබැලීම සඳහා ජනාධිපතිවරයා අමාත්‍ය සරත් අමුණුගමගේ ප්‍රධානත්වයෙන් යුත් සිව් පුද්ගල කැබිනට් අනුකමිටුවක් ඊයේ පත්කළා.\nඅදාළ කමිටුව මගින් මෙම ගැටළුව පිළිබඳ සමාලෝචනය කර විසඳුම් ලබාදීමට කටයුතු කරන බවයි අමාත්‍ය නිමල් සිරිපාල ද සිල්වා සඳහන් කළේ.\nසිය ගැටළු සම්බන්ධයෙන් අද පෙරවරුවේ අදාළ කැබිනට් අනුකමිටුව සමග සාකච්ඡා කරන  බව දුම්රිය එන්ජින් රියදුරන්ගේ සංගමයේ ලේකම් ඉන්දික දොඩන්ගොඩ සඳහන් කළා.",
       "URL": "https://www.hirunews.lk/178244/දුම්රිය-රියදුරන්ට-අද-රෑ-වනතුරු-පුළුවන්-තීරණය-ගන්න-හදන-විදිය",
       "Category": "Local News",
       "Parent URL": "https://www.hirunews.lk/local-news.php?pageID=4175"
}