{
       "Source": "hirunews",
       "Timestamp": "Monday, 25 October 2021 - 13:44",
       "Headline": "ජයග්‍රහණයේ හේතුව භානුක පහදයි",
       "News Content": "බංග්ලාදේශය සමඟ ඊයේ (24) පැවති තරගයේ අසීරු අවස්ථාවේ දඟ පන්දු යවන්නන් යොදාගැනීමට බංග්ලාදේශ නායකයා කටයුතු කිරීම තරගය ජයග්‍රහණය කිරීමට හේතුවක් වූ බව භානුක රාජපක්ෂ ප්‍රකාශ කළා.\nමෙම තරගය කඩුලු පහකින් ජයගැනීමට ශ්‍රී ලංකා කණ්ඩායම සමත්වූ අතර, ඉන් අනතුරුව පැවති මාධ්‍ය හමුවට එක්වෙමිනුයි ඔහු මෙම අදහස් පළ කළේ.\nමෙම ජයග්‍රහනයත් සමඟ ශ්‍රී ලංකාව තරග වදින 'එක' කාණ්ඩයේ දෙවන ස්ථානය දක්වා පෙරමුණට පැමිණීමට ශ්‍රී ලංකා පිලට හැකියාව ලැබුණා.\nමේ අතර පන්දු වාර විස්ස ලෝක කුසලාන තරගාවලියේ සුපිරි 12 දෙනාගේ වටයේ ඇෆ්ගනිස්ථානය සහ ස්කොට්ලන්තය අතර තරගය සාජා හිදී අද මෙරට වේලාවෙන් පස්වරු 7.30 ට ආරම්භ කිරීමට නියමිතයි.",
       "URL": "https://www.hirunews.lk/286001/ජයග්‍රහණයේ-හේතුව-භානුක-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=1606"
}