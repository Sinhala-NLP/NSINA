{
       "Source": "hirunews",
       "Timestamp": "Wednesday, 25 January 2017 - 7:47",
       "Headline": "සත්‍යග්‍රහයේ නිරත වූ මෑන් පවර් සේවකයන් 37 ක් අත්අඩංගුවට",
       "News Content": "විදුලිබල අමාත්‍යාංශය අසල සත්‍යග්‍රහයේ් නිරත වූ මෑන් පවර් සේවකයන් 37 දෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ අදාළ ස්ථානයෙන් ඉවත්වන ලෙස මින් පෙර අධිකරණය ලබාදුන් නියෝග කඩ කිරීමේ චෝදනාව මත ඊයේ (24) රාත්‍රියේ මොවුන් අත්අඩංගුවට ගත් බවයි.\nඅත්අඩංගුවට ගත් මෑන් පවර් සේවකයන් පිරිස අද කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.\nමේ අතර, අග්‍රාමාත්‍ය මහජන සම්බන්ධතා අධ්‍යක්‍ෂවරයා සමඟ අද පෙරවරුවේ පැවැත්වෙන සාකච්ඡා අසාර්ථක වුවහොත් සිය අරගලය අඛන්ඩව ඉදිරියට ගෙන යන බව මෑන් පවර් අරගල සහයෝගීතා ව්‍යාපාරය පවසනවා.\nඊයේ පස්වරුවේ පැවති උද්ඝෝෂණයකින් අනතුරුව එම ව්‍යාපාරයේ සාමාජික නිමන්ත විජේසූරිය මේ බව කියා සිටියා.",
       "URL": "https://www.hirunews.lk/152828/සත්‍යග්‍රහයේ-නිරත-වූ-මෑන්-පවර්-සේවකයන්-37-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4694"
}