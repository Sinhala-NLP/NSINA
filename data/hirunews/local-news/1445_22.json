{
       "Source": "hirunews",
       "Timestamp": "Thursday, 06 January 2022 - 7:31",
       "Headline": "සුසිල් ගැන පොහොට්ටුවේ දේශපාලන මණ්ඩලයට",
       "News Content": "හිටපු රාජ්‍ය අමාත්‍ය සුසිල් ප්‍රේමජයන්ත සම්බන්ධයෙන් ගන්නා ඉදිරි ක්‍රියාමාර්ග පිළිබඳ ශ්‍රී ලංකා පොදුජන පෙරමුණේ දේශපාලන මණ්ඩල රැස්වීමේ දී තීරණයක් ගනු ඇති බවට වාර්තා වනවා.\nඑම පක්ෂයේ ජ්‍යෙෂ්ඨ ප්‍රකාශකයෙකු කියා සිටියේ, සුසිල් ප්‍රේමජයන්ත සම්බන්ධයෙන් කිසියම් විනය පියවරක් ගත යුතු නම් ඒ සම්බන්ධයෙන් ද දේශපාලන මණ්ඩල රැස්වීමේ දී තීරණය කරනු ඇති බවයි.\nකෙසේ වෙතත්, දේශපාලන මණ්ඩලය රැස්වන දිනය සම්බන්ධයෙන් මෙතෙක් තීරණය කර නො මැති බව ද එම ප්‍රකාශකයා සඳහන් කළා.\nරාජ්‍ය අමාත්‍ය ධුරය අහිමි වූ සුසිල් ප්‍රේමජයන්ත ශ්‍රී ලංකා පොදුජන පෙරමුණේ සාමාජිකයෙක්.\nඑහෙත් ඔහුගේ එම සාමාජිකත්වය අහෝසි කළ හොත් ඔහුගේ පාර්ලිමේන්තු මන්ත්‍රී ධුරය ද අහෝසි වන බවයි දේශපාලන ආරංචි මාර්ග සඳහන් කළේ.",
       "URL": "https://www.hirunews.lk/293153/සුසිල්-ගැන-පොහොට්ටුවේ-දේශපාලන-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=1445"
}