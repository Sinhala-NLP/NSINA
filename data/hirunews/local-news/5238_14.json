{
       "Source": "hirunews",
       "Timestamp": "Tuesday, 22 December 2015 - 19:52",
       "Headline": "මහින්දගෙන් නාමල්ට චෝදනාවක්",
       "News Content": "මාධ්‍යවේදී ප්‍රගීත් එක්නැලිගොඩගේ අතුරුදන්වීම තමාටත් ප්‍රශ්නයක් බව හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ පවසනවා.\nඅද වැලිකඩ බන්ධනාගාරයට පැමිණ  අත්අඩංගුවේ පසුවන ආරක්ෂක අංශ සාමාජිකයන්  හමුවූ ඔහු, පසුව මාධ්‍යවේදියෙකු සිදුකළ ප්‍රශ්න කිරීම්වලට පිළිතුරු ලබාදෙමින් මේ බව සඳහන් කළා.\nමේ දිනවල සමාජජාල වෙබ් අඩවිවල පළවන නාමල් රාජපක්ෂ මන්ත්‍රීවරයා විසින් අන්තර්ජාලයට මුදාහරිනු ලැබූ හිටපු ජනාධිපති මහින්ද රාජපක්ෂ යෝග ව්‍යායාමයේ නිරතවන ඡායාරූපය සම්බන්ධයෙන්ද එම අවස්ථාවේදී මාධ්‍යවේදීන් විමසීමක් කළා.\nතමන් දිගු කළක් යෝග අභ්‍යාස කරන බව සඳහන් කළ ඔහු එහිදී කියා සිටියේ වැඩේ කෑවේ පුතු නාමල් බවයි.",
       "URL": "https://www.hirunews.lk/122610/මහින්දගෙන්-නාමල්ට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=5238"
}