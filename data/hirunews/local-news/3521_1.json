{
       "Source": "hirunews",
       "Timestamp": "Sunday, 03 February 2019 - 8:10",
       "Headline": "කටුනායක ගුවන් තොටුපල ඩ්‍රෝන කැමරාවකින් රූගත කළ මාලදිවයින් ජාතිකයින් හතරදෙනෙකු අත්අඩංගුවට",
       "News Content": "කටාන - දමින්නගහ වත්ත ප්‍රදේශයේදී නීතිවිරෝධීව ඩ්‍රෝන කැමරාවක් මගින් අධිආරක්ෂිත කලාපයේ පිහිටි කටුනායක ජාත්‍යන්තර ගුවන් තොටුපල රූගත කිිරීම සම්බන්ධයෙන් විදේශිකයන් 4 දෙනෙකු පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මාලදිවයින් ජාතිකයින් හතරදෙනෙකු මෙලෙස අත්අඩංගුවට ගෙන ඇති බවයි.\nවයස අවුරුදු 19, 22 සහ 23 වයස්වල පසුවන ඔවුන් අතර එක් සැකකාරියක්ද වනවා.\nසැකකරුවන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/209612/කටුනායක-ගුවන්-තොටුපල-ඩ්‍රෝන-කැමරාවකින්-රූගත-කළ-මාලදිවයින්-ජාතිකයින්-හතරදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3521"
}