{
       "Source": "hirunews",
       "Timestamp": "Saturday, 19 December 2020 - 13:34",
       "Headline": "ජනතාවට අවශ්‍ය මැතිවරණ නොව ගැටළු විසඳීමයි - පූජ්‍ය ජඹුරේවෙල චන්දරතන හිමි (වීඩියෝ)",
       "News Content": "ජනතාවට අවශ්‍යවන්නේ මැතිවරණ පැවැත්වීම නොව ජනතා ප්‍රශ්න විසඳීම බව සිංහලේ අපි ජාතික සංවිධානයේ සභාපති පූජ්‍ය ජඹුරේවෙල චන්දරතන හිමියන් පවසනවා.\nපෙළොන්නරුව කුමාරඇල්ල ප්‍රදේශයේ සිදුකළ සංචාරයකදී උන්වහන්සේ මේ බව සඳහන් කළා.\nපො‌ළොන්නරුව දිස්ත්‍රික්කයේ බකමූණ කුමාරඇල්ල ප්‍රදේශයේ පෙතන්ආර විහාරස්ථානයේ සහ එම අවට ආරක්ෂාවට සවිකර ඇති විදුලි වැට මේ වන විට පවතින්නේ අක්‍රීය මට්ටමේයි.\nප්‍රදේශයේ ජනතාව පවසන්නේ අක්‍රීය විදුලි වැට හේතුවෙන් තමන් දැඩි දූෂ්කරතාවන්ට පත්ව සිටින බවයි.\nමෙලෙස අක්‍රීය වී තිබෙන විදුලි වැට නිරීක්ෂණය සඳහා සිංහලේ අපි ජාතික සංවිධානයේ සභාපති පූජ්‍ය ජඹුරේවෙල චන්දරතන හිමියන් ඇතුළු පිරිසක් පැමිණියා.\nඒහි දී පූජ්‍ය ජඹුරේවෙල චන්දරතන හිමියන් ඇතුලු පිරිස පෙතන්ආර විහාරස්ථානය ආසන්න විදුලි වැට නැවත සවි කිරීමට කටයුතු කළා.\nපසුව උන්වහන්සේ ඇතුළු පිරිස කුමාරඇල්ල වනජීවි කාර්යාලයට ගොස් මෙම විදුලි වැටේ නඩත්තු කටයුතු සම්බන්ධයෙන් සොයාබැලුවා.",
       "URL": "https://www.hirunews.lk/257395/ජනතාවට-අවශ්‍ය-මැතිවරණ-නොව-ගැටළු-විසඳීමයි-පූජ්‍ය-ජඹුරේවෙල-චන්දරතන-හිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2266"
}