{
       "Source": "hirunews",
       "Timestamp": "Friday, 04 March 2022 - 20:41",
       "Headline": "“සාරා” බෝම්බ හැදූ හැටි සහරාන්ගේ බිරිඳ හෙළි කරයි (වීඩියෝ)",
       "News Content": "2019 වසරේදී කාත්තන්කුඩියට පලායාමෙන් පසු පුලස්තිනී මහේන්ද්‍රන් හෙවත් සාරා බෝම්බ සෑදීමේ ක්‍රියාවලියේ නිරතව ඇති බවට අපරාධ පරීක්ෂණ දෙපාර්තමේන්තුව අද (04) අධිකරණය හමුවේ විශේෂ අනාවරණයක් සිදුකළා.\nඒ, පාස්කු ප්‍රහාරයට අදාළව කුලියාපිටිය අධිකරණයේ විභාග වන නඩුවට අදාළව කරුණු දැක්වීමක් සිදු කරමින්.\nමෙම නඩුව පසුගිය පෙබරවාරි 10 වැනිදා විභාගයට ගත් අවස්ථාවේදී දැනට වැලිකඩ බන්ධනාගාරයේ රඳවා සිටින සහරාන් හෂීම්ගේ බිරිද වන අබ්දුල් කාදර් ෆාතිමා හාදියාගෙන් ප්‍රකාශ සටහන් කර ගැනීමට අධිකරණය අවසර ලබාදුන් අතර, එහි ප්‍රගතිය අපරාධ පරීක්ෂණ දෙපාර්තමේන්තුව අද අධිකරණයට ඉදිරිපත් කළා.\nඑහිදී කරුණු දක්වමින් අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී මෙරිල් රංජන් ළමාහේවා පැවසුවේ දින 6ක් ඇයගෙන් බන්ධනාගාර නිලධාරීන් ඉදිරියේ ප්‍රකාශ සටහන් කරගත් බවයි.\nඅදාළ ප්‍රකාශවලින් හෙළිවු විශේෂ කරුණු කිහිපයක් සහකාර පොලිස් අධිකාරීවරයා මෙහිදී අධිකරණය හමුවේ අනාවරණ කළා.\n2019 වසරේ පෙබරවාරි 19 වැනිදා අපරාධ පරීක්ෂණ දෙපාර්තමේන්තුවේ නිලධාරීන් පස්දෙනෙකුගෙන් යුත් කණ්ඩායමක් මාවනැල්ල - කැකුණුගොල්ල ප්‍රදේශයට ගොස් සහරාන්ගේ බිරිඳගෙන් ප්‍රකාශ සටහන් කරගත් අවස්ථාවේ දැනට අතුරුදන්ව සිටින කටුවපිටිය බෝම්බකරු හස්තූන්ගේ බිරිඳ වන පුලස්තිනී මහේන්ද්‍රන් නොහොත් සාරා ජෙස්මින් එම ස්ථානයේ සිට ඇති බවට අනාවරණයක් සිදුකළා.\nවිමර්ශන නිලධාරීන් අදාළ නිවසට ගොස් ඇත්තේ සහරාන්ගේ බිරිඳගේ සහෝදරයෙකු ද කැටුවයි.\nවිමර්ශන නිලධාරීන් අදාළ නිවසට ගොස් සිටියදී සහරාන්ගෙන් ඔහුගේ මාමණ්ඩියට දුරකතන ඇමතුමක් ලැබී තිබෙනවා.\nසහරාන්ගේ බිරිඳ හා දරුවන් කාත්තන්කුඩි ප්‍රදේශයට රැගෙන යාමට සූදානම් කරන ලෙස එම දුරකථන ඇමතුමෙන් උපදෙස් ලැබුණු බව සහරාන්ගේ බිරිඳ වන ෆාතිමා හාදියා විසින් ප්‍රකාශ කර තිබෙනවා.\nඒ අනුව ඊට පසුදින කාත්තන්කුඩි ප්‍රදේශයට සහරාන්ගේ බිරිඳ සමග ගිය සාරා ජෙස්මින් නොහොත් පුලස්තිනී මහේන්ද්‍රන් බෝම්බ සෑදීමේ ක්‍රියාවලියේ නිරතව සිට ඇති බවත් ඊට අවශ්‍ය පුපුරණ ද්‍රව්‍ය, වෙඩි බෙහෙත්, රසායන ද්‍රව්‍ය සාරා ළඟ තබාගෙන සිටි බව සහරාන්ගේ බිරිඳ කරුණු අනාවරණ කළ බව අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නා.\nසහරාන්ගේ බිරිඳගේ ප්‍රකාශ අනුව අනාවරණ වී ඇති සුවිශේෂී කරුණු කිහිපයක් තහවුරු කර ගැනීම සඳහා මේ වනවිට කොළඹ රිමාන්ඩ් බන්ධනාගාරයේ රඳවා සිටින සහරාන්ගේ බිරිඳගේ පියා වන මොහොමඩ් හුසේන් අබ්දුල් කාදර් නැමැත්තාගෙන් හා පාස්කු ප්‍රහාරයට අදාළව සැකපිට කෑගල්ල බන්ධනාගාරයේ රඳවා සිටින සහරාන්ගේ මස්සිනා වන අබ්දුල් කාදර් මොහොමඩ් අන්සාර් නමැත්තාගෙන් ප්‍රකාශ සටහන් කර ගැනීමට අවශ්‍ය බව මෙහිදී විමර්ශන නිලධාරීන් අධිකරණයෙන් ඉල්ලා සිටියා.\nඉදිරිපත් වූ කරුණු සැලකිල්ලට ගත් කුලියාපිටිය මහේස්ත්‍රාත් ජනනි ශෂිකලා විජේතුංග ඔවුන්ගෙන් අවස්ථා දෙකකදී බන්ධනාගාර නිලධාරීන් ඉදිරිපිට ප්‍රකාශ ලබාගැනීමට අවසර ලබාදුන් අතර අදාළ විමර්ශනයන්හි ප්‍රගතිය ලබන මස 10 වැනිදා අධිකරණයට වාර්තා කරන ලෙසයි අපරාධ පරීක්ෂණ දෙපාර්තමේන්තුවට දැනුම් දුන්නේ.“සාරා” බෝම්බ හැදූ හැටි සහරාන්ගේ බිරිඳ හෙළි කරයි\n2019 වසරේදී කාත්තන්කුඩියට පලායාමෙන් පසු පුලස්තිනී මහේන්ද්‍රන් හෙවත් සාරා බෝම්බ සෑදීමේ ක්‍රියාවලියේ නිරතව ඇති බවට අපරාධ පරීක්ෂණ දෙපාර්තමේන්තුව අද (04) අධිකරණය හමුවේ විශේෂ අනාවරණයක් සිදුකළා.\nඒ, පාස්කු ප්‍රහාරයට අදාළව කුලියාපිටිය අධිකරණයේ විභාග වන නඩුවට අදාළව කරුණු දැක්වීමක් සිදු කරමින්.\nමෙම නඩුව පසුගිය පෙබරවාරි 10 වැනිදා විභාගයට ගත් අවස්ථාවේදී දැනට වැලිකඩ බන්ධනාගාරයේ රඳවා සිටින සහරාන් හෂීම්ගේ බිරිද වන අබ්දුල් කාදර් ෆාතිමා හාදියාගෙන් ප්‍රකාශ සටහන් කර ගැනීමට අධිකරණය අවසර ලබාදුන් අතර, එහි ප්‍රගතිය අපරාධ පරීක්ෂණ දෙපාර්තමේන්තුව අද අධිකරණයට ඉදිරිපත් කළා.\nඑහිදී කරුණු දක්වමින් අපරාධ පරීක්ෂණ දෙපාර්තමේන්තුවේ සහකාර පොලිස් අධිකාරී මෙරිල් රංජන් ළමාහේවා පැවසුවේ දින 6ක් ඇයගෙන් බන්ධනාගාර නිලධාරීන් ඉදිරියේ ප්‍රකාශ සටහන් කරගත් බවයි.\nඅදාළ ප්‍රකාශවලින් හෙළිවු විශේෂ කරුණු කිහිපයක් සහකාර පොලිස් අධිකාරීවරයා මෙහිදී අධිකරණය හමුවේ අනාවරණ කළා.\n2019 වසරේ පෙබරවාරි 19 වැනිදා අපරාධ පරීක්ෂණ දෙපාර්තමේන්තුවේ නිලධාරීන් පස්දෙනෙකුගෙන් යුත් කණ්ඩායමක් මාවනැල්ල - කැකුණුගොල්ල ප්‍රදේශයට ගොස් සහරාන්ගේ බිරිඳගෙන් ප්‍රකාශ සටහන් කරගත් අවස්ථාවේ දැනට අතුරුදන්ව සිටින කටුවපිටිය බෝම්බකරු හස්තූන්ගේ බිරිඳ වන පුලස්තිනී මහේන්ද්‍රන් නොහොත් සාරා ජෙස්මින් එම ස්ථානයේ සිට ඇති බවට අනාවරණයක් සිදුකළා.\nවිමර්ශන නිලධාරීන් අදාළ නිවසට ගොස් ඇත්තේ සහරාන්ගේ බිරිඳගේ සහෝදරයෙකු ද කැටුවයි.\nවිමර්ශන නිලධාරීන් අදාළ නිවසට ගොස් සිටියදී සහරාන්ගෙන් ඔහුගේ මාමණ්ඩියට දුරකතන ඇමතුමක් ලැබී තිබෙනවා.\nසහරාන්ගේ බිරිඳ හා දරුවන් කාත්තන්කුඩි ප්‍රදේශයට රැගෙන යාමට සූදානම් කරන ලෙස එම දුරකථන ඇමතුමෙන් උපදෙස් ලැබුණු බව සහරාන්ගේ බිරිඳ වන ෆාතිමා හාදියා විසින් ප්‍රකාශ කර තිබෙනවා.\nඒ අනුව ඊට පසුදින කාත්තන්කුඩි ප්‍රදේශයට සහරාන්ගේ බිරිඳ සමග ගිය සාරා ජෙස්මින් නොහොත් පුලස්තිනී මහේන්ද්‍රන් බෝම්බ සෑදීමේ ක්‍රියාවලියේ නිරතව සිට ඇති බවත් ඊට අවශ්‍ය පුපුරණ ද්‍රව්‍ය, වෙඩි බෙහෙත්, රසායන ද්‍රව්‍ය සාරා ළඟ තබාගෙන සිටි බව සහරාන්ගේ බිරිඳ කරුණු අනාවරණ කළ බව අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නා.\nසහරාන්ගේ බිරිඳගේ ප්‍රකාශ අනුව අනාවරණ වී ඇති සුවිශේෂී කරුණු කිහිපයක් තහවුරු කර ගැනීම සඳහා මේ වනවිට කොළඹ රිමාන්ඩ් බන්ධනාගාරයේ රඳවා සිටින සහරාන්ගේ බිරිඳගේ පියා වන මොහොමඩ් හුසේන් අබ්දුල් කාදර් නැමැත්තාගෙන් හා පාස්කු ප්‍රහාරයට අදාළව සැකපිට කෑගල්ල බන්ධනාගාරයේ රඳවා සිටින සහරාන්ගේ මස්සිනා වන අබ්දුල් කාදර් මොහොමඩ් අන්සාර් නමැත්තාගෙන් ප්‍රකාශ සටහන් කර ගැනීමට අවශ්‍ය බව මෙහිදී විමර්ශන නිලධාරීන් අධිකරණයෙන් ඉල්ලා සිටියා.\nඉදිරිපත් වූ කරුණු සැලකිල්ලට ගත් කුලියාපිටිය මහේස්ත්‍රාත් ජනනි ශෂිකලා විජේතුංග ඔවුන්ගෙන් අවස්ථා දෙකකදී බන්ධනාගාර නිලධාරීන් ඉදිරිපිට ප්‍රකාශ ලබාගැනීමට අවසර ලබාදුන් අතර අදාළ විමර්ශනයන්හි ප්‍රගතිය ලබන මස 10 වැනිදා අධිකරණයට වාර්තා කරන ලෙසයි අපරාධ පරීක්ෂණ දෙපාර්තමේන්තුවට දැනුම් දුන්නේ.",
       "URL": "https://www.hirunews.lk/298670/සාරා-බෝම්බ-හැදූ-හැටි-සහරාන්ගේ-බිරිඳ-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1318"
}