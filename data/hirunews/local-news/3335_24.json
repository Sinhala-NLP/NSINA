{
       "Source": "hirunews",
       "Timestamp": "Saturday, 25 May 2019 - 6:36",
       "Headline": "ප්‍රදේශ රැසකට අදත් වැසි",
       "News Content": "බස්නාහිර,මධ්‍යම, සබරගමුව, දකුණු සහ වයඹ පළාත්වල අද (25) දිනය තුල වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඌව පළාතේත් පොළොන්නරුව, මඩකලපුව සහ අම්පාර දිස්ත්‍රික්කවලත් විශේෂයෙන් පස්වරු දෙකෙන් පමණ පසුව තැනින් තැන වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව අද (25) උදෑසන නිකුත්කළ නිවේදනයේ දැක්වෙන්නේ.\nමධ්‍යම සහ ඌව පළාත්වල ඇතැම් ස්ථාන වලට මිලිමීටර් 50ට වැඩි තරමක තද වර්ෂාපතනයන්ද ඇති විය හැකි බව දැනුම් දෙනවා.\nගිඟුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙසයි එම දෙපාර්තමේන්තුව වැඩිදුරටත් පවසන්නේ.",
       "URL": "https://www.hirunews.lk/217035/ප්‍රදේශ-රැසකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3335"
}