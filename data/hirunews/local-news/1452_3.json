{
       "Source": "hirunews",
       "Timestamp": "Monday, 03 January 2022 - 16:31",
       "Headline": "විජයදාස රාජපක්ෂගෙන් චීන ජනපතිට සැර ලිපියක්",
       "News Content": "ඉතිහාසයක් පුරා චීනය විසින් මෙරටට සිදු කරන ලද ආර්ථික හා සමාජීය බලපෑම් වල වත්මන් ස්වභාවය පිළිබඳව පාර්ලිමේන්තු මන්ත්‍රී ආචාර්ය විජයදාස රාජපක්ෂ චීන ජනාධිපති ෂී ජින්පින්ග් වෙත වෙත ලිපියක් යොමු කර තිබෙනවා.\nකරුණු 45 කින් සමන්විත මෙම දීර්ඝ ලිපියේ සඳහන් වන්නේ ක්‍රිස්තු පූර්ව යුගයේ සිට චීනය සහ ශ්‍රී ලංකාවව අතර පැවති මිත්‍ර සම්බන්ධතාව මේ වන විට යොමු වී ඇති දිශානතිය පිළිබඳවයි.\nචීනයේ දැඩි බලපෑම හේතුවෙන් මේ වනවිට මෙරට ආර්ථිකයට සිදුව ඇති හානිය සහ ඒ හරහා ශ්‍රී ලංකාව පැටලී ඇති ණය උගුල දේශපාලනික වශයෙන් මෙම දීර්ඝ ලිපියෙන් විග්‍රහ කෙරෙනවා.\nඑහි අවසන් පරිච්ඡේද කිහිපය වෙන්කර ඇත්තේ ඉදිරියේදී පිහිටුවන ලබන රජයක දී මේ වන විට චීනය සමඟ ඇති කරගෙන තිබෙන සියලු ගිවිසුම් සම්බන්ධයෙන් නැවත සමාලෝචනයක් සිදු කර එහිදී ශ්‍රී ලංකාවට හානිදායක සහ ප්‍රතිලාභ නොලැබෙන ආකාරයට සිදුකර ඇති ගිවිසුම් සම්බන්ධයෙන් නැවත තීන්දු තීරණ ගැනීමට කටයුතු කරන\nආකාරය පැහැදිලි කිරීමටයි.\nඅවශ්‍ය වෙනස්කම් සිදු කර ගැනීම සඳහා ඉදිරියේ එළඹෙන මහ මැතිවරණයක දී ඒ සඳහා වන ජනතා කැමැත්ත විමසන ජනමත විචාරණයක් එයට භාවිත කරන බවත් ඔහුගේ ලිපියේ සඳහන් වනවා.\nඑමෙන්ම චීන ජනාධිපති ෂී ජින්පින්ග් වෙත යොමු කර ඇති එම ලිපියේ අවසන් පරිච්ඡේදයෙන් දැක්වෙන්නේ යම් හෙයකින් සෙලන්දිවා සමාගම හරහා චීන සමාගම් හෝ චීන රජය මෙරට යම් දේපලක් අත්පත් කර ගතහොත් එය මුල් පටන් අවලංගු කරන බව සහ එලෙස සිදු කරනු ලබන අවලංගු කිරීම්කදී කිසිදු ගෙවීමක් නොකරන බවටත් සිහිතබා ගත යුතු බවට මතක් කරමින්.\nපාර්ලිමේන්තු මන්ත්‍රී ආචාර්ය විජේදාස රාජපක්ෂ චීන ජනාධිපති ෂී ජින්පින්ග් වෙත යොමුකළ එම සම්පූර්ණ ලිපිය පහතින්...",
       "URL": "https://www.hirunews.lk/292914/විජයදාස-රාජපක්ෂගෙන්-චීන-ජනපතිට-සැර-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1452"
}