{
       "Source": "hirunews",
       "Timestamp": "Monday, 10 April 2023 - 23:14",
       "Headline": "කොළඹ වරායෙන් විදේශ ගත වීමට නැවකට නැගි තරුණයින් පිරිසක් අත්අඩංගුවට",
       "News Content": "කොළඹ වරායේ නැංගුරම් ලා තිබූ පැනමා රාජ්‍යයට අයත් නෞකාවට අනවසරෙන් ඇතුළු වී විදෙස් ගතවීමට උත්සාහ කරන ලද තරුණයින් 4 දෙනෙකු පොලිසිය අත්අඩංගුවට ගෙන තිබෙනවා.\nනෞකාව යාත්‍රා කරමින් සිටිය දී එහි කාර්ය මණ්ඩලය විසින් මෙම පිරිස නෞකාවේ සේවකයන් නොවන බවට හදුනාගැනීමත් සමඟයි මොවුන් අත්අඩංගුවට ගෙන ඇත්තේ.\nපසුව ආගමන විගමන නිළධාරීන් අද (10) පස්වරුවේ නෞකාවට ගොඩවී සැකකරුවන් සිය භාරය ගැනීමෙන් පසු ගාල්ල වරාය පොලිසියට භාර දී තිබෙනවා.\nයාපනය ප්‍රදේශයේ පදිංචි මෙම පිරිස පසුගිය 26 වැනිදා නෞකාවට ගොඩවන්නට ඇති බවටයි සැක කරනු ලබන්නේ.",
       "URL": "https://www.hirunews.lk/332229/කොළඹ-වරායෙන්-විදේශ-ගත-වීමට-නැවකට-නැගි-තරුණයින්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=421"
}