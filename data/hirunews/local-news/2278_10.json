{
       "Source": "hirunews",
       "Timestamp": "Sunday, 13 December 2020 - 6:06",
       "Headline": "ප්‍රදේශ කිහිපයකට වැසි",
       "News Content": "අද දිනයේදී ප්‍රදේශ කිහිපයකට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nකෙසේවෙතත් දිවයිනේ බොහෝ ප්‍රදේශවල ප්‍රධාන වශයෙන් වැසි රහිත කාලගුණයක් බලාපොරොත්තුවන බවයි ඔවුන් නිවේදනය කළේ.\nසබරගමුව මධ්‍යම සහ ඌව පළාත්වලත් කලුතර ගාල්ල සහ මාතර දිස්ත්‍රික්වලත් පස්වරු 2න් පමණ පසුව ස්ථාන ස්වල්පයක වැසි හෝ ගිගුරුම් සහිත වැසි ඇතිවිය හැකියි.\nබස්නාහිර සබරගමුව සහ ඌව පළාත්වල ඇතැම් ස්ථානවල උදෑසන කාලයේදී මීදුම් සහිත තත්වයක් බලාපොරොත්තු විය හැකි බව ද කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/256896/ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2278"
}