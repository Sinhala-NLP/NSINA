{
       "Source": "hirunews",
       "Timestamp": "Friday, 12 March 2021 - 14:45",
       "Headline": "නව ජාතික වෙළඳ ප්‍රතිපත්තියට මහජන අදහස් ලබාගැනීම ඉදිරි සති කිහිපයේදී",
       "News Content": "නව ජාතික වෙළඳ ප්‍රතිපත්තිය සඳහා මහජන අදහස් ලබාගැනීම ඉදිරි සති කිහිපය තුළ සිදුකෙරෙන බව අමාත්‍ය ආචාර්ය බන්දුල ගුණවර්ධන ප්‍රකාශ කළා.\nජාතික වෙළඳ ප්‍රතිපත්තිය සැකසීම වෙනුවෙන් විද්වත් කමිටුවක් පත් කර ඇති බවයි වෙළඳ අමාත්‍යාංශයේ උපදේශක කාරක සභාවට පසුගියදා එක්වෙමින් අමාත්‍යවරයා ප්‍රකාශ කළේ.\nසමූපකාර ක්‍ෂේත්‍රයේ පවතින අඩුපාඩු මඟ හරවා ගැනීම සඳහා සමූපකාර ප්‍රතිපත්තියක් සැකසෙන බවද අමාත්‍ය බන්දුල ගුණවර්ධන මෙහිදී ප්‍රකාශ කර තිබෙනවා.\nඑසේම සතොස වෙළඳසැල් අලුතින් ආරම්භ කිරීමේදී ශක්‍යතා අධ්‍යයනයක් සිදුකිරීමේ අවශ්‍යතාවද මෙම උපදේශක කාරක සභාවේදී මතුවී ඇති බව සඳහන්.\nමීට අමතරව සිදුව ඇති දූෂණ සහ අක්‍රමිකතා පිළිබඳව අමාත්‍යාංශ මට්ටමින් පරීක්ෂණයක් සිදුකරන ලෙසටයි එහිදී වැඩිදුරටත් සාකච්ඡා වී ඇත්තේ.",
       "URL": "https://www.hirunews.lk/265131/නව-ජාතික-වෙළඳ-ප්‍රතිපත්තියට-මහජන-අදහස්-ලබාගැනීම-ඉදිරි-සති-කිහිපයේදී",
       "Category": "Local News",
       "Parent URL": "https://www.hirunews.lk/local-news.php?pageID=2093"
}