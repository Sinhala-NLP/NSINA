{
       "Source": "hirunews",
       "Timestamp": "Thursday, 13 April 2023 - 16:39",
       "Headline": "ශ්‍රී ලංකාවේ රග්බි ක්‍රීඩාවට ආසියාවෙන් අවසරයක් (වීඩියෝ)",
       "News Content": "ශ්‍රී ලංකාවට යළි ආසියානු රග්බි පූර්ණ සාමාජිකත්වය ලබාදීම සඳහා ආසියානු රග්බි සම්මේලනය තීරණය කර තිබෙනවා.\nඒ පසුගිය වසරේ අප්‍රේල් 01 දා නිකුත් කළ ගැසට් නිවේදනය අවලංගු කළ බව ක්‍රීඩා අමාත්‍යංශය නිල වශයෙන් තහවුරු කිරීමත් සමඟයි.\nරිස්වි ඉල්ලියාස්ගේ සභාපතිත්වයෙන් යුත් ශ්‍රී ලංකා රග්බි සම්මේලනයේ කටයුතු අත්හිටුවමින් 2022 වසරේ අප්‍රේල් 01 දා එවක ක්‍රීඩා අමාත්‍යවරයා වූ නාමල් රාජපක්ෂ විසින් ගැසට් නිවේදනයක් නිකුත් කළ අතර එය ඉවත්කරගන්නා බවට ක්‍රීඩා අමාත්‍යංශය පසුගියදා අභියාචනාධිකරණය දැනුම් දුන්නා.\nඅනතුරුව ශ්‍රී ලංකා රග්බි සම්මේලනය විසුරුවා හැර අතුරු කමිටුවක් පත්කිරීමටයි ක්‍රීඩා අමාත්‍ය රොෂාන් රණසිංහ ඊයේ පියවර ගනු ලැබුවේ.",
       "URL": "https://www.hirunews.lk/332483/ශ්‍රී-ලංකාවේ-රග්බි-ක්‍රීඩාවට-ආසියාවෙන්-අවසරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=415"
}