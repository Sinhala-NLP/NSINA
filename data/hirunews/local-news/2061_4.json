{
       "Source": "hirunews",
       "Timestamp": "Friday, 26 March 2021 - 19:51",
       "Headline": "සහල් මිල ඉක්මවා අලෙවි කිරීමෙන් පාරිභෝගිකයන් අසීරුතාවක (වීඩියෝ)",
       "News Content": "සහල් සඳහා උපරිම සිල්ලර මිලක් පනවා තිබුණත්, එම මිල ඉක්මවා සහල් අලෙවි කිරීම හේතුවෙන් පාරිභෝගිකයන් මේ වනවිට පත්ව ඇත්තේ ඉතා අසීරු තත්ත්වයකටයි.\nකෙසේ වෙතත්, අලු‍ත් අවුරුදු සමයේදී හිඟයකින් තොරව පාලන මිලට පාරිභෝගිකයන්ට සහල් ලබාදෙන බව කෘෂිකර්ම අමාත්‍ය මහින්දානන්ද අලු‍ත්ගමගේ ප්‍රකාශ කළා.\nඒ අනුව අප කළ විමසීමකදී කෘෂිකර්ම අමාත්‍යාංශය සදහන් කළේ නාඩු සහල් කිලෝවක් රුපියල් 97කට සහ රතු හෝ සුදු කැකුළු සහල් කිලෝවක් රුපියල් 93 කටත් ලබාදීමට තීරණය කර ඇති බවයි.",
       "URL": "https://www.hirunews.lk/266642/සහල්-මිල-ඉක්මවා-අලෙවි-කිරීමෙන්-පාරිභෝගිකයන්-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2061"
}