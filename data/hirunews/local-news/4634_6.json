{
       "Source": "hirunews",
       "Timestamp": "Friday, 03 March 2017 - 10:59",
       "Headline": "හෙරොයින් සහ ගංජා සමග සැකකරුවන් 2ක් අත්අඩංගුවට",
       "News Content": "හෙරොයින් සහ ගංජා ළග තබාගෙන සිටි පුද්ගලයින් දෙදෙනෙකු පානදුර සහ වත්තල යන ප්‍රදේශවලදී අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ හෙරොයින් ග්‍රෑම් 3 යි මිලිග්‍රෑම් 600 ක් සමගින් පානදුර එළුවිල ප්‍රදේශයේදී 42 හැවිරිදි පුද්ගලයෙකු අත්අඩංගුවට ගෙන ඇති බවයි.\nඔහු පානදුර ප්‍රදේශයේම පදිංචිකරුවෙකු වන අතර, කළුතර දිසා අපරාධ ඒකකය සැකකරු අත්අඩංගුවට ගෙන ඇති බව සදහන්.\nකේරළ ගංජා කිලෝග්‍රෑම් 14 ක් සමගින් වත්තල ප්‍රදේශයේදී අත්අඩංගුවට ගෙන ඇත්තේ එම ප්‍රදේශයේම පදිංචිකරුවෙක්.\nඔහු එම ගංජා තොගය ත්‍රිරෝද රථයකින් ප්‍රවාහනය කරමින් සිටියදී වත්තල පොලිසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/155936/හෙරොයින්-සහ-ගංජා-සමග-සැකකරුවන්-2ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4634"
}