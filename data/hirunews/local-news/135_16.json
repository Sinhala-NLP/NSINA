{
       "Source": "hirunews",
       "Timestamp": "Monday, 31 July 2023 - 17:42",
       "Headline": "විශ්‍රාම යන පොලිස් නිලධාරියා උත්තමාචාර පෙලපාලියේදි සංවේදි වූ අයුරු",
       "News Content": "වසර 38 ක් පොලිස් සේවයේ රාජකාරියේ නිරතව සිට විශ්‍රාම ලබා ගන්නා හැටන් සහකාර පොලිස් අධිකාරි 02 ප්‍රියන්ත වික්‍රමනායක වෙනුවෙන් හැටන් පොලිසියේ මුලස්ථාන ප්‍රධාන පොලිස් පරික්ෂක රංජිත් ජයසේන ඇතුළු පොලිස් නිලධාරින් විසින් හැටන් පොලිස් ක්‍රිඩාංගණයේදි (31) උත්තමචාර පෙලපාලියක් පැවැත්වුවා.\n(01)දින සිට පොලිස් සේවයෙන් විශ්‍රාම ලබා ගන්නා ප්‍රියන්ත වික්‍රමනායක වෙනුවෙන් උත්තමාචාර පෙලපාලිය පැවැත්විමෙන් අනතුරුව තමන් සමග අවසන් වරට රාජකාරි කල පොලිස් නිලධාරින් හට සහකාර පොලිස් අධිකාරිවරයා ස්තුතිය පල කරන අවස්තාවේ සහකාර පොලිස් අධිකාරිවරයා විනාඩි කිහිපයක් සංවේදි වු අයුරු අප කැමරාවේ සටහන් වුනා.\nහොරණ ශ්‍රි පාලි මධ්‍යම මහා විද්‍යාලයෙන් මුලික අධ්‍යාපනය ලබා ඇති ප්‍රියන්ත වික්‍රමනායක 1985.08.01 දින උප පොලිස් පරික්ෂකවරයෙකු වශයෙන් පොලිස් සේවයට එක් වි උසස් විම් ලබමින් දිවයිනේ විවිධ පොලිස් ස්ථාන රැසකම පොලිස් ස්ථානාධිපතිවරයා වශයෙන් කටයුතු කර ඇති ප්‍රියන්ත වික්‍රමනායක එම කාලය අතුරතුර ක්‍රියාන්විත රාජකාරි රැසකටම සහභාගි වී තිබෙනවා.\nප්‍රියන්ත වික්‍රමනායකගේ සේවා කාලය අතරතුර පොලිස් දෙපාර්තුමේන්තුව විසින් පොලිස් නිලධාරින් වෙනුවෙන් ප්‍රධානය කල සම්මාන සහ කුසලාන රැසක් ප්‍රියන්ත වික්‍රමනායක විසින් ලබාගෙන තිබෙනවා.\nසහකාර පොලිස් අධිකාරිවරයා විශ්‍රාම ලබා ගැනිම නිමිත්තෙන් හැටන් පොලිසිය විසින් පැවැත් වු උත්තමාචාර පෙලපාලියට හැටන් පොලිස් අධිකාරි නිපුණ දෙහිගම ඇතුළු හැටන් පොලිස් කොට්ඨාශයේ සියළුම පොලිස් ස්ථානවල පොලිස් නිලධාරින් සහභාගි වි සිටි අතර, එහිදි සහකාර පොලිස් අධිකාරිවරයා එම නිලධාරින් සමග සමුහ ඡායාරුපයකටද එක් වුණා.",
       "URL": "https://www.hirunews.lk/343192/විශ්‍රාම-යන-පොලිස්-නිලධාරියා-උත්තමාචාර-පෙලපාලියේදි-සංවේදි-වූ-අයුරු",
       "Category": "Local News",
       "Parent URL": "https://www.hirunews.lk/local-news.php?pageID=135"
}