{
       "Source": "hirunews",
       "Timestamp": "Saturday, 23 October 2021 - 7:39",
       "Headline": "උපකාරක පන්ති යළි ඇරඹෙන ලකුණු",
       "News Content": "සමස්ත ලංකා වෘත්තීය දේශකවරුන්ගේ සංගමය කොළඹදී ඊයේ මාධ්‍ය හමුවක් කැඳවා තිබූ අතර ඊට එක්වූ එහි සභාපති අමිත් පුස්සැල්ල ප්‍රකාශ කළේ, සෞඛ්‍ය මාර්ගෝපදේෂ ලද විගස නොවැම්බර් පළමු වැනි දා සිට උපකාරක පන්ති ආරම්භ කරන බවයි.\nඑමෙන්ම සියලු දහම් පාසල් වල 8 ශ්‍රේණියේ සිට ධර්මාචාර්ය ශ්‍රේණි දක්වා නොවැම්බර් 7 වැනි දා සිට ආරම්භ කිරීම සඳහා සෞඛ්‍ය ලේකම්වරයාගේ අනුමැතිය ඉල්ලා සිටි බව බෞද්ධ කටයුතු කොමසාරිස් ජනරාල් සුනන්ද කාරියප්පෙරුම සඳහන් කළා.\nමේ අතර විශ්වවිද්‍යාල යළි ආරම්භ කිරීම පිළිබඳව ලබන සතියේ ප්‍රකාශයක් නිකුත් කරන බවයි විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය සම්පත් අමරතුංග හිරු ප්‍රවෘත්තී අංශය කළ විමසීමකදී කියා සිටියේ.\nඑමෙන්ම දිවයිනේ සියලුම පාසල් වල ප්‍රාථමික අංශ ද ලබන සඳුදා සිට ආරම්භ කිරීමට නියමිතයි.\nමේ අතර, සයිනොෆාම් එන්නත් මාත්‍රා දෙකම ලැබූ මෙරට පුද්ගලයින්ට ෆයිසර් බයෝ එන්ටෙක් වර්ධක එන්නත් මාත්‍රාවක් ලබාදීම ලබන 1 වැනි දා සිට ආරම්භ කිරීමටයි ජනාධිපතිවරයා සෞඛ්‍ය බලධාරීන්ට උපදෙස් ලබා දී ඇත්තේ.\nඑහි දී මුළින්ම සෞඛ්‍ය, ආරක්ෂක, ගුවන් තොටුපොළ හා සංචාරක ක්‍ෂේත්‍රයන්හි ඉදිරි පෙළ පුද්ගලයින්ට ප්‍රමුඛතාව හිමිවනු ඇති.\nමේ අතර වයස 16ත් 18ත් අතර පාසල් සිසුන් එන්නත්කරණයට ලක් කිරීමේදී දෙමව්පියන්ගේ අනුමැතිය අනිවාර්ය බව අධ්‍යාපන අමාත්‍යාංශය පවසනවා.\nඑසේම ළමුන් සියයට අඩු උපකාරක පන්ති නොවැම්බර් පළමු වැනි දා සිට යළි ආරම්භ කිරීමට අදාළ මාර්ගෝපදේෂ කඩිනමින් නිකුත් කිරීමට ඊයේ පැවති කොවිඩ් මර්ධන කමිටුවේදී තීරණය වී ඇති බව සඳහන්.",
       "URL": "https://www.hirunews.lk/285802/උපකාරක-පන්ති-යළි-ඇරඹෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1611"
}