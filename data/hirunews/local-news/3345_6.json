{
       "Source": "hirunews",
       "Timestamp": "Sunday, 19 May 2019 - 13:58",
       "Headline": "යතුරුපැදි දෙකක් ගැටී සිදුවු අනතුරකින් පුද්ගලයෙකු මරුට",
       "News Content": "කරන්දෙණිය ඇරැව්වල පාලම අසලදී යතුරුපැදි දෙකක් මුහුණට මුහුණ ගැටීමෙන් සිදුවු අනතුරකින් පුද්ගලයෙකු මියගොස් තිබෙනවා.\nතවත් 4 දෙනෙකු තුවාල ලබා රෝහල් ගතකර ඇති බවයි අප වාර්තාකරු සඳහන් කළේ.\nඊයේ රාත්‍රී අනතුර සිදුවී ඇති අතර තුවාලකරුවන් රෝහල්ගත කරන විට එක් අයෙක් මියගොස් සිටි බව සඳහන්.\nබරපතල  තත්වයේ පසුවු තවත් අයෙක් කරාපිටිය ශික්ෂණ රෝහලට මාරු කර යවා ඇති අතර අනෙක් තුවාලකරුවන් බලපිටිය රෝහලේ ප්‍රතිකාර ලබනවා.\nමියගොස් ඇත්තේ කරන්දෙණිය ප්‍රදේශයේ පදිංචි 41 හැවිරිදි පුද්ගලයෙක්.\nඔහු පැදවු යතුරුපැදියේ තවත් දෙදෙනෙකු ගමන් කර ඇති අතර එය වෙනත් වාහනයක් පසුකර යාමට උත්සාහ කිරීමේදී අනතුර සිදුව තිබෙනවා.\nසිද්ධිය පිළිබඳ කරන්දෙණිය පොලිසියයි විමර්හණ මෙහෙයවන්නේ.",
       "URL": "https://www.hirunews.lk/216670/යතුරුපැදි-දෙකක්-ගැටී-සිදුවු-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3345"
}