{
       "Source": "hirunews",
       "Timestamp": "Monday, 23 October 2017 - 11:44",
       "Headline": "රාජගිරිය නිවසක ගින්නකින් වයෝවෘද්ධ කාන්තාවක් ජීවිතක්ෂයට",
       "News Content": "රාජගිරිය - කළපළුවාව ප්‍රදේශයේ නිවසක ඇතිවූ ගින්නකින් 83 හැවිරිදි කාන්තාවක් මියගොස් තිබෙනවා.\nගින්නෙන් බරපතල තුවාල ලැබූ මෙම කාන්තාව කොළඹ ජාතික රෝහලට ඇතුළත් කිරීමෙන් අනතුරුවයි මෙලෙස මියගොස් ඇත්තේ.\nඊයේ මෙම ගින්න  හටගන්නා අවස්ථාවේදී මියගිය කාන්තාවගේ දියණියද නිවසේ සිට ඇති නමුත් ඇයට ගින්නෙන් හානියක් සිදුවී නැහැ.\nඇය මන්දමානසික තත්වයේ පසුවන 52 හැවිරිදි කාන්තාවක් වන අතර ගින්න ඇතිවීමට හේතුව සෙවීම සඳහා විමර්ශනයක් ආරම්භ කර ඇති බවයි වැලිකඩ පොලීසිය සඳහන් කළේ.",
       "URL": "https://www.hirunews.lk/174183/රාජගිරිය-නිවසක-ගින්නකින්-වයෝවෘද්ධ-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4258"
}