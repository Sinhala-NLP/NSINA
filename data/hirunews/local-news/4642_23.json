{
       "Source": "hirunews",
       "Timestamp": "Saturday, 25 February 2017 - 19:59",
       "Headline": "වැසිකිළියක අත්හැර දැමු රෝගියා",
       "News Content": "මාතර කඹුරුපිටිය රෝහලේ රෝගියෙකු වැසිකිළියක් තුළ අත්හැර දමා ඇති පුවතක් පිළිබඳව හිරු සී.අයි.ඒ වෙත තොරතුරු වාර්තා වුණා.\nඑම රෝගියා සොයා ගිය ගමන පිළිබඳවයි අද සී.අයි.ඒ අනාවරණය.\nමේ අතර අදාළ රෝගියා ඊයේ පස්වරුවේ මියගිය බව රෝහල් ආරංචිමාර්ග සඳහන් කළා.\nහිරු සී.අයි.ඒ වෙත පසුගියදා ලැබුණු තොරතුරකින් කියවුණේ කඹුරුපිටිය මූලික රෝහලේ රෝගියෙකු වැසිකිළියක් අසළ අතහැර දමා ඇති බවයි.\nඒ අනුව වහා කියාත්මක වූ අප අදාළ රෝහලේ අංක 04 වාට්ටුව සොයා ගියා.\nනිරුවතින් වැතිර සිටි මෙම පුද්ගලයා අසළ ඔහුට රෝහලෙන් ලබා දී තිබූ ආහාර වේලද දක්නට ලැබුණා.\nඔහුගේ තොරතුරු දැනගැනීමට අප ගත් උත්සාහය සාර්ථක නොවූයේ ඔහු කථන ආබාධයකින්ද පෙළීම හේතුවෙන්.\nප්‍රතිකාර බලාපොරොත්තුවෙන් රෝගියෙකුට මෙලෙස සැළකීම කෙතරම් සාධාරණද?\nඅප මේ පිළිබඳව කඹුරුපිටිය රෝහලේ නම සඳහන් කිරීමට අකමැති වෛද්‍ය අධිකාරිවරියගෙන් විමසා සිටියා.\nරෝහලේ වෛද්‍ය අධිකාරිවරිය පවසන පරිදි මෙම රෝගියාගේ මූලික අයිතිවාසිකම් උල්ලංඝනය කළේ ප්‍රාදේශීය ලේකම්වරියද?\nමෙම ප්‍රවෘත්තිය හරහා අප හෙළිකරන්නේ වයෝවෘද පුද්ගලයන් රැකබලාගැනීම පිළිබඳව අප සමාජයේ ඇති තවත් අඳුරු පැතිකඩක් නොවේද?",
       "URL": "https://www.hirunews.lk/155464/වැසිකිළියක-අත්හැර-දැමු-රෝගියා",
       "Category": "Local News",
       "Parent URL": "https://www.hirunews.lk/local-news.php?pageID=4642"
}