{
       "Source": "hirunews",
       "Timestamp": "Friday, 12 February 2016 - 8:09",
       "Headline": "නීතිවිරෝධී තමිල්නාඩු බෝට්ටුවල හිමිකරුවන්ට දඩුවම් කිරීමේ නීති සැකසේ",
       "News Content": "ශ්‍රී ලංකාවේ මුහුදු සීමා උල්ලංඝනය කරන ධීවර බෝට්ටුවල හිමිකරුවන් වන තමිල්නාඩු දේශපාලනඥයන් මෙරටට ගෙන්වා දඩුවම් ලබාදිය හැකි පරිදි නීති සකස් කරන බව ධීවර අමාත්‍ය මහින්ද අමරවීර පවසනවා.\nඊයේ (11) පාර්ලිමේන්තුවේදී කල් තැබීමේ ප්‍රශ්න යොමුකරන අවස්ථාවේ ජනතා විමුක්ති පෙරමුණු පාර්ලිමේන්තු මන්ත්‍රී නිහාල් ගලප්පත්ති යොමුකළ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළා.\nඅද දිනයේ ධීවර ආඥා පනත සම්බන්ධයෙන් ගෙන ඒමට නියමිත සංශෝධනවලට අදාළ නීති ඇතුළත් කෙරෙන බවයි අමාත්‍යවරයා ඊයේ පාර්ලිමේන්තුවේදී වැඩිදුරටත් ප්‍රකාශ කළේ.",
       "URL": "https://www.hirunews.lk/126035/නීතිවිරෝධී-තමිල්නාඩු-බෝට්ටුවල-හිමිකරුවන්ට-දඩුවම්-කිරීමේ-නීති-සැකසේ",
       "Category": "Local News",
       "Parent URL": "https://www.hirunews.lk/local-news.php?pageID=5172"
}