{
       "Source": "hirunews",
       "Timestamp": "Monday, 13 July 2020 - 12:25",
       "Headline": "කේරළ ගංජා කිලෝ ග්‍රෑම් 124ක් සමඟ පුද්ගලයින් දෙදෙනෙක් අත්අඩංගුවට",
       "News Content": "යාපනය - වඩ්ඩුකොඩ්ඩෙයි, වරතෝලෙයි ප්‍රදේශයේදී කේරළ ගංජා කිලෝ ග්‍රෑම් 124යි ග්‍රෑම් 750ක් සමඟ පුද්ගලයින් දෙදෙනෙක් ඊයේ(12) රාත්‍රියේ අත්අඩංගුවට ගත් බව වඩ්ඩුකෝඩ්ඩෙයි පොලීසිය පවසනවා.\nපොලීසිය පැවසූවේ පොලීසිය සිදුකළ පරීක්ෂා කිරීමකදී පාපැදි දෙකකින් කේරළ ගංජා තොගයක් රැගෙන යමින් සිටි දෙදෙනෙකු එලෙස අත්අඩංගුවට ගත් බවයි.\nඅත්අඩංගුවට ගත් කේරළ ගංජා තොගය රුපියල් කෝටියකට අධික වටිනාකමින් යුතු වන බවයි පොලීසිය පවසන්නේ.\nයාපනය, සුළිපුරම් ප්‍රදේශයේ පදිංචි වයස අවුරුදු 37ක් හා 40ක් වන පුද්ගලයින් දෙදෙනෙක් මෙලෙස අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් හා පොලිස් භාරයට ගත් කේරළ ගංජා තොගය, යාපනය මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් වඩ්ඩුකෝඩ්ඩෙයි පොලීසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/245368/කේරළ-ගංජා-කිලෝ-ග්‍රෑම්-124ක්-සමඟ-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2590"
}