{
       "Source": "hirunews",
       "Timestamp": "Sunday, 09 October 2022 - 19:20",
       "Headline": "පල්ලියේ ප්‍රශ්නයක් පන්සලේදී විසඳෙයි",
       "News Content": "ශ්‍රී ලංකාවේ සංහිදියාව පිළිබඳ ජාත්‍යන්තරයද නිරන්තරයෙන් මත පළකරන අතර මෙරට බිම් මට්මටේ එය තවමත් සුරක්ෂිතව තිබෙන බවට වන පුවතක් අපට වාර්තාවුණා.\nඒ ගාල්ල ගිංතොට ප්‍රදේශයෙන්.\nප්‍රදේශයේ මුස්ලිම්වරුන් පිරිසක් අතර යම් මතභේදයක් කලක් පුරා පැවතුනේ පල්ලියේ භාරකාරිත්වය සම්බන්ධයෙන්.\nමීට පෙර එහි සිටි දායක සභාව සහ මෑතක පත්වුණු සාමාජිකයන් අතර ඇතිවූ මතභේදය පොලිස්පොතේද සටහන්ව තිබුණා.\nවිසදුමක් නොමැති තැන මේ ගැටලුව විසදුවේ ගිංතොට තුන්මහල් විහාරයේ විහාරාධිපතිහිමියන්.\nදෙපාර්ශවයෙන්ම ඒ වෙනුවෙන්ම පන්සලට පැමිණියා.\nමුස්ලිම් කාන්තාවන්ද පන්සලට පැමිණ ගැටලුව විසඳාගැනීමට සහය වීම විශේෂත්වයක්.\nඑකට එක්ව පල්ලියේ වැඩ කරගෙන යමුදැයි විහාරාධිපතිහිමියන් විමසූ අතර එහිදී මුස්ලිම් සහෝදරත්වය කැමැත්ත පළකලේ කුරානය ඉදිරියේදී පොරොන්දු තබමින්.\nමහා ගැටුමක් බවට පත්වන්නට ගිය පුංචි මතභේදය පල්ලියෙන් පන්සලට ගිය අපේ මිනිසුන් එලෙස බුද්ධිමත්ව විසඳා ගත්තා.\nවප් පොහොය දිනයේ අප මෙම සටහන තබන්නේ රටට පමණක් නොව ලොවටම මෙම සිද්ධිය අපූරු පාඩමක් කියා දෙන නිසාවෙන්.\nගමේ ප්‍රශ්න, ගම තුළම කතාකරගෙන විසඳා ගැනීමට හැකියාව තිබියදී ඒවා රටේ ප්‍රශ්නවලටත් වඩා එහා ගෙන ගිය\nඇතැමුන්ට ගිංතොටදී ගැටලුව විසඳාගත් මෙම පිරිස සැබෑ ආදර්ශයක් නොවේද....",
       "URL": "https://www.hirunews.lk/317443/පල්ලියේ-ප්‍රශ්නයක්-පන්සලේදී-විසඳෙයි",
       "Category": "Local News",
       "Parent URL": "https://www.hirunews.lk/local-news.php?pageID=814"
}