{
       "Source": "hirunews",
       "Timestamp": "Monday, 27 July 2020 - 9:45",
       "Headline": "විදෙස් නෞකාවල සේවය කළ ශ්‍රී ලාංකිකයන් ඇතුලූ 55ක් දිවයිනට",
       "News Content": "විදේශ රටවල සිට ශ්‍රී ලාංකිකයන් ඇතුලූ ගුවන් මගීන් 55 දෙනෙකු අද අලූයම දිවයිනට පැමිණ තිබෙනවා.\nකටාර් සිට පැමිණි කිව්. ආර්. 668 දරණ ගුවන් යානයෙන් අද අලූයම 1.30ට පමණ ඔවුන් කටුනායක ගුවන් තොටුපල වෙත පැමිණි බවයි ගුවන්තොටුපල අප වාර්තාකරු සඳහන් කළේ.\nවිදේශ රටවලට අයත් නෞකාවල සේවය කළ ශ්‍රී ලාංකිකයන් 47 දෙනෙකු සහ මෙරට පිහිටි විදේශ තානාපති කාර්යාලවල සේවය කරන පවුල් දෙකකට අයත් නිලධාරීන් සහ ඔවුන්ගේ පවුල්වල සාමාජිකයන් අටදෙනෙකුද එලෙස දිවයිනට පැමිණ ඇති බව සඳහන්.\nගුවන් තොටුපල වෙත පැමිණීමෙන් අනතුරුව මෙම පිරිස පී.සී.ආර්. පරික්ෂණවලට ලක් කිරීමෙන් පසු නිරෝධායනය සඳහා යොමුකර තිබෙනවා.",
       "URL": "https://www.hirunews.lk/246490/විදෙස්-නෞකාවල-සේවය-කළ-ශ්‍රී-ලාංකිකයන්-ඇතුලූ-55ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2558"
}