{
       "Source": "hirunews",
       "Timestamp": "Sunday, 22 August 2021 - 14:02",
       "Headline": "නිරෝධායන ඇඳිරි නීති සමයේ ගම්පහ එන්නත්කරණයට විශේෂ වැඩපිළිවෙලක්",
       "News Content": "නිරෝධායන ඇඳිරි නීති කාලසීමාව තුළ වයස අවුරුදු 60 ඉක්මවූ ගම්පහ දිස්ත්‍රික්කයේ පුද්ගලයින් සඳහා එන්නත්කරණ කටයුතු වෙනුවෙන් මධ්‍යස්ථාන 45ක් විවෘත කර ඇති බව අමාත්‍ය ප්‍රසන්න රණතුංග ප්‍රකාශ කළා.\nඔවුන් එන්නත්කරණ මධ්‍යස්ථාන වෙත රැගෙන යාම වෙනුවෙන්ද විශේෂ වැඩපිළිවෙලක් ක්‍රියාත්මකයි.\nඑමෙන්ම ජංගම සේවා මගින්ද එන්නත්කරණ කටයුතු සිදුකරන බවයි වාර්තාවන්නේ.\nමේ අතර ජීවනෝපාය අහිමිවූ ගම්පහ දිස්ත්‍රික්කයේ පුද්ගලයින් වෙනුවෙන් සඳුදා සිට රුපියල් 2,000ක දීමනාව ලබාදීමට නියමිත අතර, ඒ සඳහා වෙන් කර ඇති මුදල රුපියල් කෝටි 48ක්.",
       "URL": "https://www.hirunews.lk/280332/නිරෝධායන-ඇඳිරි-නීති-සමයේ-ගම්පහ-එන්නත්කරණයට-විශේෂ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=1738"
}