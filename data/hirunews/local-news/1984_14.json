{
       "Source": "hirunews",
       "Timestamp": "Saturday, 01 May 2021 - 7:23",
       "Headline": "මාතලේ - රත්තොට කැලයක දැවී ගිය මළසිරුරේ අභිරහස විසඳෙයි",
       "News Content": "පසුගිය 21 වනදා මාතලේ, රත්තොට ප්‍රදේශයේදී හමුවූ ඝාතනය කර පුළුස්සා දැමූ පුද්ගල මළ සිරුර වැල්ලවාය ප්‍රදේශයෙන් අතුරුදන් වූ කොන්ත්‍රාත්කරුගේ බව මෙතෙක් සිදුකරන ලද පරීක්ෂණවලදී හෙළි වී තිබෙනවා\n46 හැවිරිදි අදාළ කොන්ත්‍රාත්කරු පසුගිය (17) වනදා සිට අතුරුදන්ව සිටියා .\nමේ සම්බන්ධයෙන්  සිදුකරනු ලද විමර්ශන වලින් හෙළි වූයේ ඔහු අවසන්වරට බත්තරමුල්ල, කොස්වත්තේ පිහිටි ඔහුගේ කාර්යාලයට පැමිණ ඇති බවයි.\nමේ අතුරුදන්වීම පිළිබඳව සිදුකරන ලද පර්වේෂනීය සාක්ෂි ඇසුරෙන් සිදුකරන ලද දීර්ඝ විමර්ශනයකින් පසුව හෙළි වී ඇත්තේ අදාල ව්‍යාපාරිකයා ඔහු යටතේ සේවය කරන පෙදරේරුවකු විසින් ඝාතනය කර ඇති බවයි.\nමෙම ඝාතනය බත්තරමුල්ල ඔහුගේ නව කාර්යාල පරිශ්‍රයේදී සිදු වී ඇති අතර ඒ සඳහා ඝාතකයාට ඔහුගේ මිතුරෙකු සහය ද ලැබී  තිබෙනවා.\nමෙතෙක් කරන ලද පරීක්ෂණවලදී හෙළි වී ඇත්තේ මෙම ඝාතනයට හේතුව දීර්ඝ කලක් තිස්සේ පැවති වැටුප් ගෙවීම් පිළිබඳ ගැටලුවක් බවයි.\nකොන්ත්‍රාත්කරු ඝාතකයාට සහය දුන් ඔහුගේ මිතුරා මේ වන විට පොලිස් අත්අඩංගුවේ පසුවන අතර ඝාතනය සිදුකළ පුද්ගලයා සොයා වැඩිදුරටත් පරීක්ෂණ ක්‍රියාත්මකයි.",
       "URL": "https://www.hirunews.lk/270051/මාතලේ-රත්තොට-කැලයක-දැවී-ගිය-මළසිරුරේ-අභිරහස-විසඳෙයි",
       "Category": "Local News",
       "Parent URL": "https://www.hirunews.lk/local-news.php?pageID=1984"
}