{
       "Source": "hirunews",
       "Timestamp": "Wednesday, 03 October 2018 - 13:33",
       "Headline": "තංගල්ලේදී ව්‍යාපාරිකයෙකු වෙඩි තබා ඝාතනය කිරීමේ සිද්ධියට දෙදෙනෙකු අත්අඩංගුවට",
       "News Content": "තංගල්ල - වැලිආර - නෙටොල්පිටිය ප්‍රදේශයේදී ව්‍යාපාරිකයෙකුට වෙඩි තබා ඝාතනය කිරීමේ සිද්ධියට අදාළව පුද්ගලයින් දෙදෙනෙකු අත්අඩංගුවට ගෙන තිබෙනවා.\nඔවුන් නෙටොල්පිටිය ප්‍රදේශයේම පදිංචි විවිධ අපරාධ වලට සම්බන්ධ පුද්ගලයින් බවටයි අනාවරණ වී ඇත්තේ.\nඅජිත් ප්‍රසන්න හෙවත් පොල බේබි සහ නිමල් සමරවික්‍රම හෙවත් අයිරා තංගල්ල බස් නැවතුම්පොලේදී ඊයේ (02) මෙලෙස අත්අඩංගුවට ගෙන තිබෙනවා.\nඝාතනය සඳහා යොදා ගත් තියුණු ආයුධයක් ද සොයා ගෙන ඇති බවයි පොලීසිය සදහන් කළේ.\nපසුගිය මස 23 වනදා යතුරුපැදියකින් පැමිණි පුද්ගලයින් දෙදෙනෙකු ඔවුන්ට වෙඩි තබා තියුණු ආයුධයකින් පහරදී පලාගොස් තිබුණා.\nකෙසේ වෙතත්, ඝාතනයට සම්බන්ධ තවත් එක් පුද්ගලයෙකු අත්අඩංගුවට ගැනීමට නියමිතව තිබෙනවා.\nමේ අතර, ඌරගස්මංහන්දිය ප්‍රදේශයේදී පුද්ගලයන් දෙදෙනෙකුට වෙඩි තබා තියුණු ආයුධවලින් පහරදීමේ සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නැහැ.\nමියගිය පුද්ගලයින් දෙදෙනා පාතාල කල්ලි නායක කොස්ගොඩ සුජීගේ සමීපතමයින් දෙදෙනෙක්.\nපසුගිය ඉරිදා රාත්‍රියේ ඌරගස්මංහන්දිය ප්‍රදේශයේ නිවසක රැදී සිටියදී ඔවුන් දෙදෙනා ඉතා අමානුෂික ලෙස ඝාතනය කර තිබුණා.",
       "URL": "https://www.hirunews.lk/201309/තංගල්ලේදී-ව්‍යාපාරිකයෙකු-වෙඩි-තබා-ඝාතනය-කිරීමේ-සිද්ධියට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3717"
}