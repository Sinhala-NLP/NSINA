{
       "Source": "hirunews",
       "Timestamp": "Friday, 12 May 2023 - 15:07",
       "Headline": "පාඨලීට පැනවූ විදේශ ගමන් තහනම තාවකාලිකව ලිහිල් වේ",
       "News Content": "පාර්ලිමේන්තු මන්ත්‍රී පාඨලී චම්පික රණවකට පනවා තිබූ විදේශ ගමන් තහනම ඉවත් කිරීමට කොළඹ මහාධිකරණය විසින් අද(12) නියෝග කළා.\nපාර්ලිමේන්තු මන්ත්‍රීවරයා වෙනුවෙන් පෙනී සිටි නීතිඥවරයා අධිකරණයට දන්වා සිටියේ තම සේවාදායකයාට සිය දියණිය දැක බලා ගැනීමට කැනඩාවට යෑමට අවශ්‍යය බවයි.\n2016 වසරේ රාජගිරිය ප්‍රදේශයේ සිදු වූ රිය අනතුර වළක්වා ගැනීමට කටයුතු නොකිරීම, සාක්ෂි සැගවීම යන චෝදනා යටතේ මන්ත්‍රීවරයාට මෙම විදේශ ගමන් තහනම පනවා තිබුණා.\nසියලු ඉල්ලීම් සලකා බලා මැයි 13 සිට සැප්තැම්බර් 23 දක්වා පනවා තිබූ විදේශ ගමන් තහනම ඉවත් කරන ලෙස මහාධිකරණ ව්නිසුරු ආගමන ගා විගමන පාලකවරයාට නියෝග කළ බවයි වැඩිදුරටත් වාර්තා වන්නේ.",
       "URL": "https://www.hirunews.lk/334981/පාඨලීට-පැනවූ-විදේශ-ගමන්-තහනම-තාවකාලිකව-ලිහිල්-වේ",
       "Category": "Local News",
       "Parent URL": "https://www.hirunews.lk/local-news.php?pageID=349"
}