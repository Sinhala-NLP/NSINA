{
       "Source": "hirunews",
       "Timestamp": "Wednesday, 24 November 2021 - 12:09",
       "Headline": "මුඛ ආවරණ නොපළඳින්නන් සොයා බස්නාහිර පළාත තුළ විශේෂ මෙහෙයුම්",
       "News Content": "කොවිඩ් 19 වෛරසය දිවයින පුරා ශීඝ්‍රයෙන් ව්‍යාප්ත වීමේ ප්‍රවණතාවක් නිරීක්ෂණය වීම හේතුවෙන්, එලෙස වෛරසය පැතිරීමට ප්‍රධාන හේතුවක් ලෙස සෞඛ්‍ය අශ විසින් හඳුනාගෙන ඇත්තේ, මහජනතාව නිසි පරිදි මුඛ ආවරණ භාවිත නොකිරීම බවයි වාර්තා වන්නේ.\nමෙම තත්ත්වය හේතුවෙන් පොලිසිය විසින් ඊයේ (23) දින බස්නාහිර පළාත මුල් කරගනිමින් එලෙස නිසි ලෙස මුඛ ආවරණ නොපළඳින පුද්ගලයින් සොයා විශේෂ මෙහෙයුමක් ආරම්භ කළ බව ජ්‍යේෂ්ඨ පොලිස් අධිකාරි\nනීතිඥ නිහාල් තල්දූව පවසනවා.\nඒ අනුව බස්නාහිර පළාත ආවරණය වන පරිදි සිදු කළ සෝදිසි කිරීම්වලදී, නිසි සෞඛ්‍ය උපදෙස්වලට අනුගත නොවෙමින් කටයුතු කළ පුද්ගලයින් 6324කට පොලිසිය විසින් දැඩි ලෙස අවවාද කර ඇති බවයි පොලිස් මාධ්‍ය ප්‍රකාශකවරයා සඳහන් කළේ.\nඑමෙන්ම පොදු ස්ථාන 823කට, යතුරු පැදි සහ ත්‍රීරෝද රථ රියදුරන් 3328කට පොලිස් නිලධාරීන් 918 දෙනෙකු විසින් ඊයේ දින අවවාද කරනු ලැබුවා.\nමෙම විශේෂ මෙහෙයුම සඳහා පොලිස් නිලධාරින් 1475 දෙනෙකු යොදා තිබූ අතර, පරීක්ෂාවට ලක් වූ මුළු සංඛ්‍යාව 23193ක් බවයි පොලිස් මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/289003/මුඛ-ආවරණ-නොපළඳින්නන්-සොයා-බස්නාහිර-පළාත-තුළ-විශේෂ-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=1541"
}