{
       "Source": "hirunews",
       "Timestamp": "Tuesday, 15 August 2017 - 10:03",
       "Headline": "කුරුණෑගල - වැල්ලව දී තියුණු ආයුධයකින් පහර දී පුද්ගලයෙකු ඝාතනය කෙරේ",
       "News Content": "කුරුණෑගල - වැල්ලව - උයන්ගොල්ල ප්‍රදේශයේදී තියුණු ආයුධයකින් සහ මුගුරකින් පහරදී පුද්ගලයෙකු ඝාතනය කර තිබෙනවා.\nපොලිසිය සදහන් කළේ පුද්ගලයින් පිරිසක් අතර ඇති වූ ආරවුලක් සමථයකට පත් කිරීමට යාමේදී කිසිවෙකු මොහුට මෙම පහර දීම සිදු කර ඇති බවයි.\nඑහිදී බරපතල තුවාල ලැබූ 53 හැවිරිදි උයන්ගොල්ල ප්‍රදේශයේ පදිංචි මෙම පුද්ගලයා වැල්ලව - හිරිපිටිය රෝහලට ඇතුළත් කිරීමේදී මිය ගොස් තිබෙනවා.\nසිද්ධියට සම්බන්ධ සැකකරුවන් අනාවරණ කරගෙන ඇති අතර ඔවුන් අත්අඩංගුවට ගැනීමට පරීක්ෂණ ආරම්භ කර ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/168475/කුරුණෑගල-වැල්ලව-දී-තියුණු-ආයුධයකින්-පහර-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4370"
}