{
       "Source": "hirunews",
       "Timestamp": "Saturday, 16 September 2017 - 19:21",
       "Headline": "පුංචි ඡන්දයට ඉදිරිපත් වන නිදහස් පාක්ෂිකයින් දැනුවත් කිරීමට වැඩසටහන් මාලාවක්",
       "News Content": "ඉදිරි පළාත් පාලන මැතිවරණ සදහා ඉදිරිපත් වන ශ්‍රී ලංකා නිදහස් පක්ෂ අපේක්ෂකයන් දැනුවත් කිරීමේ වැඩසටහන් මාලාවක් අද (16) ආරම්භ කෙරුණේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඑහි සමාරම්භය සනිටුහන් කරමින් බස්නාහිර පළාත නියෝජනය කරමින් ඉදිරිපත් වන අපේක්ෂකයින් දැනුවත් කිරීමේ වැඩසටහන අද පැවැත්වුණේ ශ්‍රී ලංකා නිදහස් පක්ෂ මූලස්ථානයේදීයි.\nඑහිදී පක්ෂයේ ඉදිරි දේශපාලන වැඩපිළිවෙල සහ සංවිධාන කටයුතු පිලිබද අපේක්ෂකයන් දැනුවත් කෙරුණු බව සදහන්.\nමෙහිදී අදහස් දැක්වූ ශ්‍රී ලංකා නිදහස් පක්ෂ මහලේකම්, අමාත්‍ය දුමින්ද දිසානායක කියා සිටියේ පක්ෂය නිවැරදි හා නොකිලිටි පක්ෂයක් ලෙස ගොඩනඟමින් පසුගිය කාලය තුළ සිදුවූ වැරදි යළි සිදුවීමට ඉඩ නොතබා සියලූ පාක්ෂිකයින්ට එකට සිටගත හැකි දේශපාලන පක්ෂයක් ලෙස පක්ෂය ගොඩනැගිය යුතු බවයි.",
       "URL": "https://www.hirunews.lk/171084/පුංචි-ඡන්දයට-ඉදිරිපත්-වන-නිදහස්-පාක්ෂිකයින්-දැනුවත්-කිරීමට-වැඩසටහන්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=4319"
}