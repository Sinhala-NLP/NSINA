{
       "Source": "hirunews",
       "Timestamp": "Wednesday, 05 April 2023 - 13:00",
       "Headline": "බ්‍රිතාන්‍යයට ගෙන ගිය සිංහල පුස්කොළපොත් ඩිජිටල්කරණය කෙරේ",
       "News Content": "යටත් විජිත සමයේ මෙරටින් බ්‍රිතාන්‍යයට රැගෙන ගිය පවතින සිංහල පුස්කොළපොත පොත් ඩිජිටල්කරණය කිරීමේ වැඩසටහනක් ආරම්භ කර තිබෙනවා.\nඒ සඳහා පරමත්ත සංවිධානය හා බ්‍රිතාන්‍යය පුස්තකාලය ගිවිසුම්ගත වී ඇති අතර, වසර 5ක් තුළ මෙම ව්‍යාපෘතිය අවසන් කිරීමට නියමිත බවයි එම සංවිධානයේ සභාපති ලබුනෝරුව කන්ද ආරණ්‍ය සේනාසනාධිපති පූජ්‍ය කොත්මලේ කුමාර කස්සප හිමියන් සදහන් කළේ.\nබ්‍රිතාන්‍යය තුළ සිංහල පුස්කොළපොත් 3000කට ආසන්න සංඛ්‍යාවක් පවතින අතර, ඉන් වැඩිම එකතුවක් පවතින්නේ බ්‍රිතාන්‍යය පුස්තකාලය තුළ බව උන්වහන්සේ සඳහන් කළා.\nදැනට සිංහල පුස්කොළපොත් 4ක් ඩිජිටල්කරණය කර අන්තර්ජාලයට මුදා හැර ඇති අතර, ඒවා බ්‍රිතාන්‍යය පුස්තකාලයේ වෙබ් අඩවියෙන් හෝ www.paramaththa.org යන වෙබ් අඩවියට පිවිසීමෙන් පරිශීලනය කළ හැකි බව පූජ්‍ය කොත්මලේ කුමාර කස්සප හිමියන් සඳහන් කළා.",
       "URL": "https://www.hirunews.lk/331750/බ්‍රිතාන්‍යයට-ගෙන-ගිය-සිංහල-පුස්කොළපොත්-ඩිජිටල්කරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=434"
}