{
       "Source": "hirunews",
       "Timestamp": "Monday, 05 June 2023 - 7:24",
       "Headline": "ගෑස් මිල ගැන සාකච්ඡා කිරීමට  ලාෆ්ස් විධායක මණ්ඩලය අද රැස්වේ",
       "News Content": "ලිට්රෝ ගෑස් මිල අඩු කිරීමත් සමඟ  ලාෆ්ස් ගෑස් මිලෙහි සංශෝධනයක් සිදුවේ ද යන්න සම්බන්ධයෙන් විධායක මණ්ඩලය අද (05) පස්වරුවේ රැස්වී සාකච්ඡා කරන බව එම සමාගම ප්‍රකාශ කළා.\nකිලෝග්‍රෑම් 12.5 ගෘහස්ථ ලිට්රෝ ගෑස් සිලින්ඩරයක මිල අද (05) සිට රුපියල් 452කින් අඩු වන අතර ඒ අනුව එහි නව මිල සටහන් වන්නේ රුපියල් 3,186ක් ලෙසයි.\nඑමෙන්ම කිලෝග්‍රෑම් 05 ගෑස් සිලින්ඩරයක් රුපියල් 181කින් අඩු වන අතර එහි නව මිල රුපියල් 1,281ක්.\nකිලෝග්‍රෑම් 2.3 ගෑස් සිලින්ඩරයක මිල ද රුපියල් 83කින් අඩු කර රුපියල් 598කට අලෙවි වෙනවා.\nමේ අතර ගෑස් මිල අඩු කළ ද බේකරි නිෂ්පාදනවල මිල ගණන්වල කිසිදු වෙනසක් සිදු නොවන බව සමස්ත ලංකා බේකරි හිමියන්ගේ සංගමයේ සභාපති එන්.කේ.ජයවර්ධන ප්‍රකාශ කළා.",
       "URL": "https://www.hirunews.lk/337057/ගෑස්-මිල-ගැන-සාකච්ඡා-කිරීමට-ලාෆ්ස්-විධායක-මණ්ඩලය-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=294"
}