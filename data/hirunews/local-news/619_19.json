{
       "Source": "hirunews",
       "Timestamp": "Friday, 06 January 2023 - 7:52",
       "Headline": "රුසියානු සංචාරකයන් පැය හතරක් මත්තල ගුවන් තොටුපොළේ සිර වෙයි",
       "News Content": "සංචාරක කර්මාන්තයට සම්බන්ධ ඇතැම් ආයතනවල සම්බන්ධීකරණයක් නොමැති වීම නිසා සංචාරකයින්ට ගැටලු මතු වී ඇති බව සංචාරක සංවර්ධන අධිකාරියේ සභාපති ප්‍රියන්ත ප්‍රනාන්දු පවසනවා.\nආගමන විගමන නිලධාරින් හිඟ වීම ඇතුළු කරුණු කිහිපයක් නිසා මත්තල ගුවන්තොටුපළට පසුගිය දා පැමිණි පළමු රෙඩ් වින්ග්ස් ගුවන් සේවයට අයත් යානාවේ සිටි රුසියානුවන්ට පැය 04ක් පමණ එහි රැඳී සිටීමට සිදු වූ බවයි හිරු ප්‍රවෘත්ති අංශය සමඟ සාකච්ඡාවකට එක්වෙමින් ඔහු කියා සිටියේ.\nකෙසේ වෙතත්, මෙම වසරේදී සංචාරකයින් ලක්ෂ 15ත්, 20ත් අතර ප්‍රමාණයක් මෙරටට ගෙන්වා ගැනීමට සැළසුම් කර ඇති බවත්, එමඟින් ඩොලර් බිලියන 03ක ආදායමක් අපේක්ෂා කරන බවත් ඔහු සඳහන් කළා.\nඑසේම යාපනයේ, කරෙයිනගර් ප්‍රදේශයේ සංචාරක කර්මාන්තය ප්‍රවර්ධනය කිරීම සඳහා දෙමළ ඩයස්පෝරාව ඇමරිකානු ඩොලර් මිලියන 500ක පමණ ආයෝජනයක් සිදු කිරීමට කැමැත්ත පළ කර ඇති බව යි සභාපතිවරයා කරුණු අනාවරණය කළේ.",
       "URL": "https://www.hirunews.lk/324406/රුසියානු-සංචාරකයන්-පැය-හතරක්-මත්තල-ගුවන්-තොටුපොළේ-සිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=619"
}