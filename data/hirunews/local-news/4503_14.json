{
       "Source": "hirunews",
       "Timestamp": "Tuesday, 23 May 2017 - 13:08",
       "Headline": "නව මිල්ලානට වන අලි තර්ජන",
       "News Content": "පොළොන්නරුව - නව මිල්ලාන ප්‍රදේශයේ වන අලි තර්ජන හේතුවෙන් තමන් පීඩාවට පත්ව සිටින බව ගම්වාසීන් පවසනවා.\nඔවුන් පෙන්වා දෙන්නේ ඊයේ දිනයේ ද තම ගම්මානයට වන අලි පැමිණ දේපළ හානි සිදුකළ බවයි.\nමේ නිසා තම ප්‍රදේශයට අලි වැටක් ඉදිකර දෙන ලෙස මීට පෙර කිහිප අවස්ථාවකදීම වනජීවි කාර්යාල නිලධාරීන් වෙත දැනුම් දුන්න ද ඉන් ඵලක් නොවූ බවයි ප්‍රදේශවාසීන් පෙන්වා දෙන්නේ.\nමේ සම්බන්ධයෙන් පොළොන්නරුව වන සත්ත්ව අඩවි ආරක්ෂක නිලධාරී රත්නසිරි පෙරේරාගෙන් හිරු ප්‍රවෘත්ති අංශය විමසීමක් කළා.\nඔහු කියා සිටියේ අලි වැටක් ඉදිකර ගම්මානයට ආරක්ෂාව සැලසීමට කටයුතු කරන බවයි.",
       "URL": "https://www.hirunews.lk/161959/නව-මිල්ලානට-වන-අලි-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=4503"
}