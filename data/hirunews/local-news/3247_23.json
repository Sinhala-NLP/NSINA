{
       "Source": "hirunews",
       "Timestamp": "Monday, 15 July 2019 - 6:39",
       "Headline": "හෙට සිට වැසි තත්ත්වයේ වැඩිවීමක්",
       "News Content": "දිවයිනේ දැනට පවතින වැසි සහිත කාලගුණ තත්ත්වයේ තරමක වැඩිවීමක් හෙට (16) දිනයේ සිට (විශේෂයෙන් නිරිත දිග කොටසේ) අපේක්ෂා කළ හැකි බව කාලගුණ විද්‍යා දෙපර්තේන්තුව දැනුම් දෙනවා.\nසබරගමුව, මධ්‍යම, බස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව වැඩිදුරටත් පවසනවා.\nදිවයිනේ සෙසු ප්‍රදේශ වල තැනින් තැන අද (15) පස්වරු 2.00 න් පමණ පසුව වැසි හෝ ගිඟුරුම් සහිත වැසි ඇති විය හැකි බවයි දැනුම් දෙන්නේ.\nයාපනය දිස්ත්‍රික්කයේ අද (15) උදෑසන කාලයේදීත් වැසි ස්වල්පයක් ඇති විය හැකියි.\nබස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 100 ක පමණ තද වර්ෂාපතනයන් ඇති විය හැකි අතර ඌව සහ නැගෙනහිර පළාත්වල ඇතැම් ස්ථාන වලට මිලිමීටර් 50 ට වැඩි තරමක තද වර්ෂාපතනයන්ද අපේක්ෂා කළ හැකි බවයි දැනුම් දෙන්නේ.",
       "URL": "https://www.hirunews.lk/220320/හෙට-සිට-වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3247"
}