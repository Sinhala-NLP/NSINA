{
       "Source": "hirunews",
       "Timestamp": "Saturday, 02 October 2021 - 18:18",
       "Headline": "යුද හමුදා නිලධාරීන් රැගෙන ගිය බස් රථයක් අනතුරක (ඡායාරූප)",
       "News Content": "යුද හමුදා නිලධාරීන් පිරිසක් රැගෙන ගිය බස් රථයක් අනතුරට ලක්වීමෙන් යුද හමුදා නිලධාරීන් හතරදෙනෙකු තුවාල ලබා තිබෙනවා.\nවව්නියාව බූඔය මාර්ග බාධකය අසලදීයි අද පස්වරුවේ මෙම අනතුර සිදුවී ඇත්තේ.\nතුවාල ලබා ඇත්තේ බස් රථයේ ගමන් කළ හමුදා සාමාජිකයන් හතරදෙනෙක්.\nඔවුන් ප්‍රතිකාර සඳහා වව්නියාව රෝහලට ඇතුලත් කර තිබෙනවා.\nපොලිසිය සඳහන් කර ඇත්තේ අනුරාධපුරය දෙස සිට කිලිනොච්චියේ හමුදා කඳවුරකට සෙබලුන් ප්‍රවාහනය කළ බස් රථයක් මෙලෙස අනතුරට ලක්ව ඇති බවයි.\nප්‍රදේශයේ පවතින වර්ෂාපතනයත් සමග බස් රථය මාර්ග  බාධකය අසල තිබූ ලොරියක ගැටීමෙන් අනතුරට ලක්වී ඇත්තේ.\nසිද්ධිය සම්බන්ධයෙන් මැදවච්චිය පොලිසිය පරීක්ෂණ සිදුකරනවා.",
       "URL": "https://www.hirunews.lk/283869/යුද-හමුදා-නිලධාරීන්-රැගෙන-ගිය-බස්-රථයක්-අනතුරක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1654"
}