{
       "Source": "hirunews",
       "Timestamp": "Tuesday, 24 November 2020 - 19:51",
       "Headline": "වත්තල නිවාස සංකීර්ණයක් හුදෙකලා කරයි",
       "News Content": "වත්තල කම්කරු නිවාස සංකීර්ණයෙන් ආසාදිතයන් 35 දෙනෙකු හමුවීමත් සමඟ වත්තල - පල්ලිය පාරේ පිහිටි එම නිවාස සංකීර්ණය හුදෙකලා කිරීමටයි අද පියවර ගැනුනේ.\nමේ අතර ඇහැලියගොඩ ප්‍රදේශයේ ප්‍රධාන පෙළේ කර්මාන්තශාලාවක සේවකයින් හත්දෙනෙකුට කොරෝනා ආසාදිත බවට තහවුරු වීමත් සමඟ එම කර්මාන්තශාලාව තාවකාලිකව වසා දැමුණා.\nකොරෝනා ආසාදිත බන්ධනාගාර රැදවියන්ගේ සංඛ්‍යාව මේ වනවිට 717 දක්වා ඉහළ ගොස් ඇති බවයි බන්ධනාගාර කොමසාරිස් ජනරාල් තුෂාර උපුල්දෙණිය සඳහන් කළේ.\nඅද දිනයේ මේ දක්වා ආසාදිතයන් 287 දෙනෙකු අලුතින් හමුවී ඇති අතර, ඒ සමඟම මෙරටින් වාර්තා වන මුළු කොරෝනා රෝගීන් සංඛ්‍යාව 20,795ක් දක්වා ඉහළ ගියා.",
       "URL": "https://www.hirunews.lk/255516/වත්තල-නිවාස-සංකීර්ණයක්-හුදෙකලා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2314"
}