{
       "Source": "hirunews",
       "Timestamp": "Friday, 07 July 2017 - 8:57",
       "Headline": "කාන්තාවන්ගේ රන් භාණ්ඩ කොල්ලකෑමේ කල්ලියක සාමාජිකයින් අත්අඩංගුවට",
       "News Content": "කාන්තාවන්ගේ ගෙළ බැදි රන් මාල කොල්ලකා පලායාමේ ජාවාරම් වලට සම්බන්ධ සැකකරුවන් තුන්දෙනෙකු අත්අඩංගුවට ගෙන තිබෙනවා.\nපොලිසිය සදහන් කළේ රුවන්වැල්ල - දැදිගම ප්‍රදේශයේදී මොවුන් ඊයේ අත්අඩංගුවට ගෙන ඇති බවයි.\nකෑගල්ල - රන්වල ප්‍රදේශයේදී මාර්ගයේ ගමන් ගත් කාන්තාවකගේ ගෙළ බැදි රන් මාලයක් සහ තවත් කාන්තාවකගේ රන් මාලයක් මෝටර් රථයකින් පැමිණි පිරිසක් විසින් ඊයේ කොල්ලකා පලාගොස් තිබුණා.\nපසුව පොලිසිය සිදුකරන ලද පරීක්ෂණවලින් අනතුරුවයි මෙම පුද්ගලයින් තුන්දෙනා සහ කොල්ලකෑම සදහා උපයෝගි කර ගත් මෝටර් රථය සමගින් අත්අඩංගුවට ගෙන ඇත්තේ.\nසැකකරුවන් අද කෑගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/165285/කාන්තාවන්ගේ-රන්-භාණ්ඩ-කොල්ලකෑමේ-කල්ලියක-සාමාජිකයින්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4434"
}