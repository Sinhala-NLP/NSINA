{
       "Source": "hirunews",
       "Timestamp": "Wednesday, 04 October 2017 - 15:17",
       "Headline": "සංචාරක නායකත්ව සමුළුව ජනපති ප්‍රධානත්වයෙන් ඇරඹේ",
       "News Content": "සංචාරක නායකත්ව සමුළුව ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී අද ආරම්භ කෙරුණා.\nඑක්සත් ජාතීන්ගේ සංචාරක සංවිධානය වසරක් පාසා පවත්වන ලෝක සංචාරක දිනය හා සමගාමීවයි මෙම සමුළුව තෙවන වරටත් පැවැත්වෙන්නේ.\nසංචාරක හා ක්‍රිස්තියානි ආගමික කටයුතු අමාත්‍යාංශය සහ කොළඹ විශ්වවිද්‍යාලය එක්ව මෙවර සමුළුව සංවිධාන කර ඇත්තේ,\nසංවර්ධනය සදහා තිරසර සංචාරක ව්‍යාපාර ශ්‍රී ලංකාවේ ඉදිරි ගමන යන තේමාව යටතේයි.\nමෙහිදී සංචාරක කර්මාන්තය වෙනුවෙන් කැපවූ ආදිවාසී ඌරුවරිගේ වන්නිලඇත්තෝ ඇතුළු කිහිපදෙනෙකු ද ජනාධිපතිවරයා අතින් සම්මානයෙන් පිදුම් ලැබුවා.",
       "URL": "https://www.hirunews.lk/172581/සංචාරක-නායකත්ව-සමුළුව-ජනපති-ප්‍රධානත්වයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4288"
}