{
       "Source": "hirunews",
       "Timestamp": "Tuesday, 13 June 2023 - 17:50",
       "Headline": "ගොවියෙකු විසින් රතුලූණු වගාව සඳහා යන්ත්‍රයක් නිපදවයි",
       "News Content": "රතුලූණු වගාව පහසු කරවන නව යන්ත්‍රයක් යාපනයේ අච්චුවේලි ප්‍රදේශයේ ගොවියෙකු විසින් නිපදවා තිබෙනවා.\nඅච්චුවේලී ප්‍රදේශයේ එස්.චන්ද්‍රසේකරන් නැමති මෙම ගොවියා අත් ට්‍රැක්ටරයකට සවි කළ හැකි වන සේ නිපදවන ලද මෙම යන්ත්‍රයෙන් රතු ලූණු බීජ සිටුවීම, අස්වැන්න නෙලීම, රතුලුණු සකස් කිරීම යන සියළුම කාර්යයන් ඉටු කළ හැකි බවයි අප වාර්තාකරු පවසන්නේ.\nවසර දෙකක උත්සාහ කිරීමකින් අනතුරුව මෙම යන්ත්‍රය ඔහු විසින් නිපදවා ඇති අතර එම යන්ත්‍රය යාපනයේ කෘෂිකර්ම නිලධාරීන් ඉදිරියේ ක්‍රියාත්මක කොට පෙන්වීම පසුගියදා යාපනයේ අච්චුවේලී ප්‍රදේශයේ රතුලුණු සිටුවන වගා භූමියකදී සිදු කෙරුණා.\nඉදිරියේදී මෙම යන්ත්‍රය තවත් වැඩි දියුණු කර ගැනීම සදහා ඔහුට උපකාර කිරීමට උතුරු පළාත් කෘෂිකර්ම නිලධාරීන් පොරොන්දුවක් ලබා දී තිබෙනවා.",
       "URL": "https://www.hirunews.lk/337836/ගොවියෙකු-විසින්-රතුලූණු-වගාව-සඳහා-යන්ත්‍රයක්-නිපදවයි",
       "Category": "Local News",
       "Parent URL": "https://www.hirunews.lk/local-news.php?pageID=271"
}