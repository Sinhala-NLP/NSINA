{
       "Source": "hirunews",
       "Timestamp": "Sunday, 15 May 2022 - 15:18",
       "Headline": "අගමැති රනිල් ලෝක බැංකු ප්‍රධානීන් හමුවෙද්දී, උද්ධමන ශ්‍ර්‍රේණිගත ලැයිස්තුවේ ශ්‍රී ලංකාවට දෙවැනි ස්ථානය",
       "News Content": "අග්‍රාමාත්‍ය රනිල් වික්‍රමසිංහ ලෝක බැංකුවේ සහ ආසියානු සංවර්ධන බැංකුවේ නිලධාරීන් හමු වී තිබෙනවා.\nමේ අතර ශ්‍රී ලංකා මහබැංකුවෙන් 2022 මාර්තු මාසයේ විදේශීය අංශයේ ක්‍රියාකාරිත්වය සම්බන්ධයෙන් වන වාර්තාව නිකුත් කර තිබෙනවා.\n2022 වසරේ මාර්තු මාසයේ දී අපනයන ඉපැයීම්, වසරකට පෙර පැවති අගයට සාපේක්ෂව සුළු අඩුවීමක් දක්නට ලැබෙන බවයි එම වාර්තාව පෙන්වා දෙන්නේ.\nනමුත් අඛණ්ඩව 10 වැනි දිනටත් ඩොලර් බිලියනය ඉක්මවා ගොස් ඇති අයුරු දක්නට ලැබෙනවා.\nවෙළෙඳ භාණ්ඩ අපනයනය යටතේ 2021 මාර්තු මාසයේ දී අමරිකානු ඩොලර් මිලියන 1094ක් ද 2022 මාර්තු මාසයේ දී අමරිකානු ඩොලර් මිලියන 1057ක ප්‍රමාණයක් ද එක් කරගැනීමට හැකි වී තිබෙනවා.\nඑහි වෙනස සෘණාත්මක අගයක සටහන් වන්නේ සෘණ 3.4ක් ලෙසයි.\nමේ අතර ජාත්‍යන්තර විදෙස් ආර්ථික විශ්වවිද්‍යාලයක සිදු කළ උද්ධමනය අතින් මේ වනවිට ඉහළතම අගයක් ගන්නා රාජ්‍යයන් අතර දෙවැනි ස්ථානයට ශ්‍රී ලංකාව පත්ව තිබෙනවා.\nඑය ප්‍රතිශතාත්මක 132%ක අගයක් ගන්නා අතර, ශ්‍රී ලංකාව උද්ධමනය අතින් දෙවැනි වන්නේ සිම්බාබ්වේ වෙත පමණයි.\nලෙබනනය සහ තුර්කි රාජ්‍යය ද පසුවන්නේ උද්ධමනය තනි අගයක රඳවා ගත නොහැකිව සිටින තුන්වැනි සහ සිව්වැනි ස්ථානවලයි.\nශ්‍රී ලංකා මහබැංකුව විසින් නිකුත් කරන ලද සම්පූර්ණ වාර්තාව මෙතනින්..,",
       "URL": "https://www.hirunews.lk/304421/අගමැති-රනිල්-ලෝක-බැංකු-ප්‍රධානීන්-හමුවෙද්දී-උද්ධමන-ශ්‍ර්‍රේණිගත-ලැයිස්තුවේ-ශ්‍රී-ලංකාවට-දෙවැනි-ස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=1167"
}