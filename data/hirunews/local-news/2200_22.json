{
       "Source": "hirunews",
       "Timestamp": "Wednesday, 20 January 2021 - 12:48",
       "Headline": "අලි - මිනිස් ගැටුමට එරෙහි සූරියවැව සත්‍යග්‍රහය 3 වන දිනටත් (වීඩියෝ)",
       "News Content": "අලි මිනිස් ගැටුමට නිසි විසඳුමක් ලබා ගැනීම ඇතුළු ඉල්ලීම් කිහිපයක් මුල් කර ගනිමින් ගොවි සංවිධාන රැසක නියෝජිතයින් සුරියවැව - වල්සපුගල ප්‍රාදේශයේදී ආරම්භ කළ සත්‍යග්‍රහය අද තුන්වන දිනටත් ක්‍රියාත්මකයි.\nසත්‍යග්‍රහය අතරතුර ඊයේ දිනයේදී එම නියෝජිතයින් සහ ප්‍රදේශවාසීන් දේව කන්නලව්වක් ද සිදුකර ශාන්තිකර්මයක් ද පැවැත්වූ බවයි හිරු වාර්තාකරු සදහන් කළේ.\nහම්බන්තොට, සූරියවැව, වල්සපුගල ඇතුළු ප්‍රදේශ රැසකට බලපා ඇති වන අලි ගැටළුවට විසදුම් ඉල්ලමින් වම් ඉවුර ඒකාබද්ධ ගොවි සංවිධානය ඇතුලු ගොවි සංවිධාන 86ක නියෝජිතයින් පසුගිය 18 වන දා මෙම සත්‍යග්‍රහය ආරම්භ කළා.\nතම ප්‍රදේශයේ පවතින මෙම ගැටළුවට කඩිනමින් විසදුම් ලබාදීමට අපේක්ෂා කරන බවයි  අමාත්‍ය නාමල් රාජපක්ෂ සඳහන් කළේ.",
       "URL": "https://www.hirunews.lk/260200/අලි-මිනිස්-ගැටුමට-එරෙහි-සූරියවැව-සත්‍යග්‍රහය-3-වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2200"
}