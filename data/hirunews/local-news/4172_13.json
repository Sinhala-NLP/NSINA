{
       "Source": "hirunews",
       "Timestamp": "Thursday, 14 December 2017 - 17:33",
       "Headline": "පුංචි සතිෂ් වැසිකිළි වලක අවසන් ගමන් යයි (ඡායාරූප)",
       "News Content": "අවුරුදු හතරක දරුවෙකු වැසිකිලි වලක් සඳහා සකස් කළ එහෙත් භාවිතයට නොගත් වලකට වැටීමෙන් මරණයට පත්වීමේ පුවතක් කුලියාපිටිය මගුලාගම ගම්මානයෙන් වාර්තා වනවා.\nමෙලෙස මියගොස් ඇත්තේ සතිස් ගිෂාන් විජේසිංහ නැමති කුඩා දරුවෙක්.\nමෙම දරුවා වලට වැටී ඇති අවස්ථාවේ පියා රැකියාවට ගොස්  සිට ඇති අතර මව රෙදි සේදීම් සඳහා ගොස් සිටියා.\nපියා රැකියාවට ගොස් නැවත නිවසට පැමිණ දරුවා සොයන අවස්ථාවේදී දරුවා නිවසේ නොසිට ඇති අතර ඒ අනුව වැසිකිලි වලට බැස බැලීමේදී දරුවාගේ සිරුර හමු වී තිබෙනවා.\nගෙම්බන් ඇල්ලීම් සදහා තමන් වැසිකිලි වලට යන බව මේ දරුවා අසල්වැසි දරුවෙකුට පවසා ඇති බවයි වාර්තා වන්නේ.\nමේ වැසිකිලි වල නිසිලෙස වසා නොතිබීම මේ මරණයට හේතුව බව සඳහන්.\nමේ මරණය පිළිබද පශ්චාත් මරණ පරීක්ෂණය කුලියාපිටිය රෝහලේදී අද(14) පැවැත්වීමට නියමිතව තිබුනා.\nඡායාරූප - හලාවත ප්‍රසාද් පූර්ණිමාල්",
       "URL": "https://www.hirunews.lk/178389/පුංචි-සතිෂ්-වැසිකිළි-වලක-අවසන්-ගමන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4172"
}