{
       "Source": "hirunews",
       "Timestamp": "Wednesday, 20 June 2018 - 6:28",
       "Headline": "ආයුර්වේද වෛද්‍ය මධ්‍යස්ථානයක් මුවාවෙන් සිදුකළ ජාවාරම බත්තරමුල්ලේදී කොටු",
       "News Content": "බත්තරමුල්ල ප්‍රදේශයේ නිවසක් තුල පවත්වාගෙන ගිය ගණිකා නිවසක් ඊයේ (19) වටලා සැකකාරියන් තිදෙනෙකු අත්අඩංගුවට ගෙන තිබෙනවා.\nආයුර්වේද වෛද්‍ය මධ්‍යස්ථානයක් මුවාවෙන් මෙම ගණිකා නිවස පවත්වාගෙන ගොස් ඇති බවයි වාර්තා වන්නේ.\nලද තොරතුරකට අනුව සිදුකළ වැටලීමේදී අත්අඩංගුවට ගත් පිරිස අතර එහි කළමණාකාරවරිය සහ ගණිකා සේවයේ යෙදී සිටි තරුණයන් දෙදෙනක් සිටින බවයි පොලිසිය පැවසුවේ.\nමොවුන් අවුරුදු 40, 29 සහ19 යන වයස් සීමාවල පසුවන වීරකැටිය, තලතිරියාගම, මෙල්ලපනාදර ප්‍රදේශවල පදිංචිකාරීනියන් බව සඳහන්.\nඅත්අඩංගුවට පත් සැකකාරියන් අද (20) අලුත්කඩේ මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/193479/ආයුර්වේද-වෛද්‍ය-මධ්‍යස්ථානයක්-මුවාවෙන්-සිදුකළ-ජාවාරම-බත්තරමුල්ලේදී-කොටු",
       "Category": "Local News",
       "Parent URL": "https://www.hirunews.lk/local-news.php?pageID=3887"
}