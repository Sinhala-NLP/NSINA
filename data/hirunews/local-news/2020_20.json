{
       "Source": "hirunews",
       "Timestamp": "Wednesday, 14 April 2021 - 14:39",
       "Headline": "එවර් ගිවන් නෞකාව ඊජිප්තුව භාරයට",
       "News Content": "පසුගිය මාසයේදී සූවස් ඇළ අවහිර කළ යෝධ බහාලුම් නෞකාව ඊජිප්තුව විසින් රඳවා ගෙන තිබෙනවා.\nඒ එහි ජපන් හිමිකරුවන්ගෙන් ඩොලර් මිලියන 900 ක් වන්දි වශයෙන් ඉල්ලා සිටිමින්.\nඑවර් ගිවන් නෞකාව රක්ෂණය කර ඇති එක්සත් රාජධානියේ ක්ලබ් රක්ෂණ සමාගම ඉදිරිපත් කල ලන්සුව සූවස් ඇල පාලන අධිකාරිය ප්‍රතික්ෂේප කර තිබෙනවා .\nමෙම සමතයකට පත් කිරීමේ යොජනාව සඳහා මුදාගැනීමේ ප්‍රසාද දීමනාවක් ලෙස ඩොලර් මිලියන 300 ක් සහ කීර්තිය හානිය සඳහා තවත්  ඩොලර් මිලියන 300 ක් ඇතුළත් වුනා.\nකෙසේ වෙතත් අර්බුදය නිමා වන තෙක් එවර් ගයිවන් නෞකාව සුවස් ඇළේ ග්‍රේට් බිටර් විලෙහි නැංගුරම් ලා තිබෙනවා.\nමීටර් 400 ක් දිග (අඩි 1,312) ටොන් 220,000 ක් වූ මෙම දැවැන්ත නෞකාව මාර්තු 23 වන දින අධික සුළං සහ වැලි කුණාටුවක් හෙතුවෙන් සුවස් ඇලේ සිරවුනා.\nදින හයකට පසු එය මුදා ගනු ලැබුවේ දැවැන්ත මෙහෙයුමකින් පසුවයි.\nඒ සඳහා බලගතු කඹ අධිබලැති ටග් යාත්‍රා  කැණීම් යාත්‍රා එක්ව වැලි කියුබ්  ඝන මීටර් 30,000 ක් ඉවත් කලා.\nමධ්‍යධරණී මුහුද රතු මුහුදට සම්බන්ධ කරන ආසියාව සහ යුරෝපය අතර කෙටිම මුහුදු සම්බන්ධතාවය සපයන කිලෝමීටර් 193 දිගැති මෙම ඇළ මාර්ගය අවහිර වීමෙන් ඒ හරහා ගමන් කිරීමට බලා සිටි නෞකා 400 කට වඩා බලා සිටීමට සිදුවුණා.",
       "URL": "https://www.hirunews.lk/268421/එවර්-ගිවන්-නෞකාව-ඊජිප්තුව-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2020"
}