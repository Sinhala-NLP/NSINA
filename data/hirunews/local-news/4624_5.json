{
       "Source": "hirunews",
       "Timestamp": "Thursday, 09 March 2017 - 7:03",
       "Headline": "දැරණියගල ද්විත්ව ඝාතනයේ සැකකරු අල්ලයි",
       "News Content": "දැරණියගල - මාගල ප්‍රදේශයේදී සිදුවූ ද්විත්ව ඝාතනයේ ප්‍රධාන සැකකරු වන 19 හැවිරිදි තරුණයා අත්අඩංගුවට ගෙන තිබෙනවා.\nශ්‍රීපාද රක්ෂිතයේ සැඟව සිටියදී අද අලූයම මොහු අත්අඩංගුවට ගත් බවයි පොලීසිය සඳහන් කළේ.\nඊයේ පෙරවරුවේ සිට සැකකරු අත්අඩංගුවට ගැනීම සඳහා ශ්‍රී පාද රක්ෂිතය තුළ පොලිස් කණ්ඩායම් පහක් විශේෂ මෙහෙයුමක් සිදුකරනු ලැබුවා.\nදැරණියගල - මාගල ප්‍රදේශයේදී හත්හැවිරිදි කුඩා දියණියක් සහ 45 හැවිරිදි පුද්ගලයෙක් තියුණු ආයුධවලින් පහරදී ඝාතනය කර තිබුණේ පසුගිය 6 වනදායි.\nපහරකෑමෙන් දැරියගේ 41 හැවිරිදි මවද බරපතල තුවාල ලැබුවා.",
       "URL": "https://www.hirunews.lk/156409/දැරණියගල-ද්විත්ව-ඝාතනයේ-සැකකරු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4624"
}