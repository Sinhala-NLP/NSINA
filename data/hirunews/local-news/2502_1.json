{
       "Source": "hirunews",
       "Timestamp": "Monday, 24 August 2020 - 12:18",
       "Headline": "නායකත්වයට සූදානම් බව කරූ දන්වයි (වීඩියෝ)",
       "News Content": "එක්සත් ජාතික පක්ෂයට නායකත්වය දීමේ අභියෝගය භාරගැනීමට තමන් සූදානම් බව හිටපු කථානායක කරූ ජයසූරිය ප්‍රකාශ කළා.\nමාධ්‍ය වෙත අද විශේෂ නිවේදනයක් නිකුත් කරමින් ඔහු සඳහන් කළේ මේ සම්බන්ධයෙන් පක්ෂ නායකත්වය වෙත මෙන්ම පක්ෂයේ ජ්‍යෙෂ්ඨයින් වෙත දැනුම්දීමටද තමන් කටයුතු කර ඇති බවයි.\nමේ අතර සමගි ජනබලවේගයේ පාර්ලිමේන්තු මන්ත්‍රී, එක්සත් ජාතික පක්ෂයේ හිටපු මහ ලේකම් තිස්ස අත්තනායක සහ එක්සත් ජාතික පක්ෂයේ නායක රනිල් වික්‍රමසිංහ අතර හමුවක් සිදුව තිබෙනවා.\nඊයේ විනාඩි 45ක් පමණ කාලයක් පැවති මෙම හමුවේදී පවතින දේශපාලන තත්ත්වය පිළිබඳව කරුණු හුවමාරු වී ඇති බවයි දේශපාලන ආරංචි මාර්ග ප්‍රකාශ කළේ.\nඉකුත් මහ මැතිවරණයෙන් පසු හිරු ප්‍රවෘත්ති අංශය වෙත අදහස් දැක්වූ පාර්ලිමේන්තු මන්ත්‍රී තිස්ස අත්තනායක සඳහන් කළේ එක්සත් ජාතික පක්ෂ නායක රනිල් වික්‍රමසිංහ සමඟ පාර්ලිමේන්තුව ආරම්භවීමෙන් පසු සාකච්ඡාවකට සූදානම් බවයි.\nඑහෙත් ඊයේ පැවති සාකච්ඡාව නිල මට්ටමේ සාකච්ඡාවක් නොවන බව අප කළ විමසීමකදී පාර්ලිමේන්තු මන්ත්‍රී තිස්ස අත්තනායක සඳහන් කළා.\nමේ අතර පාර්ලිමේන්තු මන්ත්‍රි තිස්ස අත්තනායක ඊයේ හිටපු කථානායක කරූ ජයසූරිය ද හමුවී තිබෙනවා.\nදේශපාලන ආරංචි මාර්ග සඳහන් කළේ එහිදී එක්සත් ජාතික පක්ෂයේ වර්තමාන තත්වය පිළිබඳව ද දෙදෙනා අතර කරුණු හුවමාරු වී ඇති බවයි.\nඒ, විශේෂ නිවේදනයක් නිකුත් කරමින්.\nනිවේදනය පහතින්..",
       "URL": "https://www.hirunews.lk/248520/නායකත්වයට-සූදානම්-බව-කරූ-දන්වයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2502"
}