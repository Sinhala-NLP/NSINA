{
       "Source": "hirunews",
       "Timestamp": "Saturday, 11 September 2021 - 15:33",
       "Headline": "කෝටි 4කට වැඩි වටිනාකමින් යුත් කේරළ ගංජා තොගයක් STF අත්අඩංගුවට (වීඩියෝ)",
       "News Content": "රුපියල් කෝටි 4කට වැඩි වටිනාකමින් යුත් කේරළ ගංජා තොගයක් පොලිස් විශේෂ කාර්ය බලකාය සංචරණ සීමා කාලය තුල කළ වැටලීම්වලින් අත්අඩංගුවට ගෙන තිබෙනවා.\nගෝනහේන කඳවුරේ විශේෂ මෙහෙයුම් ඒකකයේ ස්ථානාධිපතිවරයාට ලැබුණු තොරතුරකට අනුව ඊයේ (10) කිරිබත්ගොඩ ගෝණවල සහ කඩුවෙල ප්‍රදේශවල කළ වැටලීම්වලිනුයි මෙම කේරළ ගංජා සොයාගෙන ඇත්තේ.\nමෙහිදී කේරළ ගංජා කිලෝ 261යි ග්‍රෑම් 830ක් සමග සැකකරුවන් තුන්දෙනෙකු අත්අඩංගුවට ගෙන තිබෙනවා.\nසැකකරුවන්ගේ වයස අවුරුදු 28, 44 සහ 55ක් වනවා.\nඔවුන් සමග කේරළ ගංජා අලෙවි කිරීමෙන් උපයාගත් රුපියල් ලක්ෂ 10ක මුදලක්, කැබ් රථයක් සහ මෝටර් රථයක් අත්අඩංගුවට ගෙන වැඩිදුර විමර්ශන කටයුතු සඳහා කොළඹ මත්ද්‍රව්‍ය නාශක කාර්යාංශයට භාරදී තිබෙනවා.\nමෙම කේරළ ගංජා තොගය ඉන්දියාවේ සිට බෝට්ටු මගින් මෙරටට රැගෙන පැමිණ ඇති බවටයි සැකකරුවන්ගෙන් කළ ප්‍රශ්ණ කිරීම්වලදී අණාවරනය කරගෙන ඇත්තේ.\nකේරළ ගංජාවල දල වටිනාකම රුපියල් කෝටි 4කට අධික වටිනාකමින් යුක්ත බවයි විශේෂ කාර්ය බලකාය සඳහන් කළා.",
       "URL": "https://www.hirunews.lk/281945/කෝටි-4කට-වැඩි-වටිනාකමින්-යුත්-කේරළ-ගංජා-තොගයක්-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1698"
}