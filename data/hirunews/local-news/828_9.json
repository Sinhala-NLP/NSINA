{
       "Source": "hirunews",
       "Timestamp": "Monday, 03 October 2022 - 8:04",
       "Headline": "ලෝක අමද්‍යප සහ ජනාවාස දිනය අදයි",
       "News Content": "ලෝක අමද්‍යප දිනය සහ ලෝක ජනාවාස දිනය අද (03) ට යෙදී තිබෙනවා.\nමෙවර ජනාවාස දිනය සැමරෙන්නේ ’‘වෙනසක් නොකරමු - කිසිවෙකු හෝ කිසිතැනක් අත් නොහැර රැකගමු’‘ යන තේමාව යටතේයි.\nඒ නිමිත්තෙන් ජනාධිපති රනිල් වික්‍රමසිංහ සුබපැතුම් එක්කර තිබෙනවා.\n75 වන නිදහස් දිනයට සැමරුමත් සමඟ ඉදිරි 25 වසරක සැළසුම් තුළ පවුලේ සදාදරණීයන් සමඟ තමාගේම නිවසක සතුටින් ජීවත්වන සමාජයක් ගොඩනැගීම අපේක්ෂාව බවයි ජනාධිපතිවරයා එම පණිවුඩයෙන් සඳහන් කර ඇත්තේ.\nඑමෙන්ම නිදහස් දිනයට සමගාමීව අඩු ආදායම්ලාභී පවුල් වෙනුවෙන් නිවාස ඒකක 2,000 ක් ඉදිකිරීම ඇරඹීමට සැළසුම් ක්‍රියාත්මකයි.\nඑම සැමරුම අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් අරලියගහ මන්දිරයේදී අද පැවැත්වෙනවා.\nමේ අතර, අමද්‍යප දිනය හේතුවෙන් රට පුරා මත්පැන් අලෙවිහල් ද අද වසා තැබෙන බව සුරාබදු දෙපාර්තමේන්තුව නිවේදනය කර තිබෙනවා.",
       "URL": "https://www.hirunews.lk/316917/ලෝක-අමද්‍යප-සහ-ජනාවාස-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=828"
}