{
       "Source": "hirunews",
       "Timestamp": "Tuesday, 20 June 2017 - 9:01",
       "Headline": "දින 3කින් කාලගුණයේ වෙනස්වීමක්",
       "News Content": "ලබන 23 වන දා සිට පවතින කාලගුණ තත්ත්වයේ වෙනස්වීමක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුවේ අධ්‍යක්ෂ අතුල කරුණානායක හිරු ප්‍රවෘත්ති අංශයට සඳහන් කළේ කොළඹ, කළුතර, රත්නපුර සහ ගාල්ල යන දිස්ත්‍රික්කවලට තද වැසි අපේක්ෂා කළ හැකි බවයි.\nමේ අතර, රත්නපුර දිස්ත්‍රික්කයේ පමණක් නාය යාම් සිදුවිය හැකි ස්ථාන 210ක් හඳුනාගෙන ඇති බව අමාත්‍ය ජෝන් සෙනෙවිරත්න ප්‍රකාශ කළා.\nරත්නපුර ප්‍රදේශයේ ඊයේ පැවැති මාධ්‍ය හමුවකට එක්වෙමින් අමාත්‍යවරයා කියා සිටියේ නාය යාම් සිදුවිය හැකි ස්ථානවල සිටින ජනතාවට කඩිනමින් නිවාස ලබාදීමට වැඩපිළිවෙලක් සකස් කළ යුතු බවයි.",
       "URL": "https://www.hirunews.lk/163961/දින-3කින්-කාලගුණයේ-වෙනස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=4461"
}