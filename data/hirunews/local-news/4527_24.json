{
       "Source": "hirunews",
       "Timestamp": "Monday, 08 May 2017 - 11:29",
       "Headline": "වියලි කාලගුණය වෙනස් වී දඹුල්ල කලඹයි",
       "News Content": "මාස ගණනාවක පැවති දැඩි වියලි කාලගුණික තත්ත්වය පරයමින් 07 දින පස්වරුවේ දඹුල්ල ප්‍රදේශයට පැය කිහිපයක දැඩි වර්ෂාවක් සමග විනාඩි පහක පමණ සුළි සුළගක් ඇතිවී අලාබහානි රැසක් සිදුවුණා.\nමිට අමතරව මාතලේ රත්තොට හුණුගල වතුයායේ නිවාස රැසක් වහල ගැලවී යාම නිසා පවුල් 55ක් පිරිසක් පාසලකට තාවකාලිකව පදිංචි කල බව මාතලේ ආපදා කළමනාකරණ කාර්යාලය පවසනවා.\nසවස 5.45 ට පමණ එකවරම වර්ෂාව පතිත වන්නට වූ අතර විශාල අයිස් කැට ද වැටෙන්නට පිනි වැස්සත් සමග සුළග ගස් කොළන් කරකවන්නට වී තිබෙනවා.\nමේ හේතුවෙන් දඹුල්ල ආර්ථික මධ්යස්ථානය පිටුපස අධි බලැති විදුලි රැහැන් සහිත විශාල විදුලි කණුවක් අසල නවතා තිබු ලොරි රථ තුනක් මතට වැටි ප්‍රදේශය පුරා  විදුලි බලය නැවතී ඇති බවයි අප වාර්තාකරු සඳහන් කළේ.\nදඹුල්ල ප්‍රදේශයේ  ස්ථාන කීපයකම විශාල ගස් කෝලන් කඩාවැටී හානි රැසක් සිදු වූ අතර දඹුල්ල රන්ගිරිපාය විහාරස්ථානයේ වහලය ට හානි සිදුවී පන්සල් ඉඩමේ ගස් රැසක් කඩා වැටී තිබෙනවා.",
       "URL": "https://www.hirunews.lk/160856/වියලි-කාලගුණය-වෙනස්-වී-දඹුල්ල-කලඹයි",
       "Category": "Local News",
       "Parent URL": "https://www.hirunews.lk/local-news.php?pageID=4527"
}