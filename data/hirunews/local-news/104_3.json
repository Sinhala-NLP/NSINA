{
       "Source": "hirunews",
       "Timestamp": "Saturday, 12 August 2023 - 12:08",
       "Headline": "ප්‍රවීණ ලේඛිකාවක් වූ අනුල ද සිල්වා දිවි ගමනට සමුදෙයි",
       "News Content": "ශ්‍රී ලාංකේය මාධ්‍ය ක්‍ෂේත්‍රය තුළ සුවිශේෂ හැරවුම් ලක්ෂයක් සනිටුහන් කළ ප්‍රවීන පුවත්පත් කලාවේදිනි අනුල ද සිල්වා අභාවප්‍රාප්ත වී තිබෙනවා.\nමියයනවිට ඇය 83 වන වියේ පසුවුණා.\n1941 ජනවාරි 27 වනදා අම්බලන්ගොඩ පොල්වත්තේදී උපත ලැබූ ඇය, පුවත්පත් කළාවේ ආදර්ශමත් කාන්තා චරිතයක්.\nඇය, සිය පළමු නව කථාව උන්මත්තකයෝ ප්‍රකාශයට පත් කරනු ලැබුවේ 1964 වසරේදියි.\nපසුව ඇය ගුරුවරියක ලෙස සිය වෘත්තිය ජීවිතය ආරම්භ කළ අතර, තරුණ ලේඛිකාවක ලෙස ලේක් හවුස් ආයතනයට සම්බන්ධ වී කටයුතු කළා.\nමිහිර ළමා පුවත් පතේ පූර්ණ කාලීන ලේඛිකාවක් බවට පත්වූ ඇය ඉන් පසුව පුවත්පත් ආයතන කිහිපයක පූර්ණ කාලීනව කටයුතු කළා.\nඇය, නව කථා, පරිවර්ථන සහ ළමා පොත් 125 කට අධික සංඛ්‍යාවක් ලියා තිබෙනවා.\nඇයගේ දේහය මේ වනවිට පෞද්ගලික මල් ශාලාවක තැන්පත් කර ඇති අතර, අවසන් කටයුතු ලබන 14 වන සඳුදා බොරැල්ල කනත්තේදී සිදුකිරීමට නියමිතයි.",
       "URL": "https://www.hirunews.lk/344560/ප්‍රවීණ-ලේඛිකාවක්-වූ-අනුල-ද-සිල්වා-දිවි-ගමනට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=104"
}