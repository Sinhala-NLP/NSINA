{
       "Source": "hirunews",
       "Timestamp": "Wednesday, 02 November 2022 - 8:12",
       "Headline": "ශිෂ්‍ය ක්‍රියාකාරින් නිදහස් කිරීම ඇතුළු ඉල්ලීම් කිහිපයක් මුල් කරගනිමින් දේශපාලන පක්ෂ, බහුජන සංවිධාන ඇතුළු සංවිධාන රාශියක් අද කොළඹට (වීඩියෝ)",
       "News Content": "කොළඹ එල්ෆින්ස්ටන් රඟහල අසලින් අද (02) ආරම්භ කිරීමට සැලසුම් කර ඇති විරෝධතාවට සහය පළ කරමින් සමගි ජන බලවේගයේ මන්ත්‍රීවරුන් සහ සිවිල් සංවිධාන කිහිපයක් ඊයේ (01) ගිවිසුමකට එළැඹුණා.\nත්‍රස්තවාදය වැළැක්වීමේ පනත අහෝසි කිරීම, ශිෂ්‍ය ක්‍රියාකාරීන් නිදහස් කිරීම ඇතුළු ඉල්ලීම් කිහිපයක් මුල්කර ගනිමින් අද පැවැත්වීමට සැලසුම් කර ඇති විරෝධතාවට සහය පළ කරමින් සිවිල් සංවිධාන කිහිපයක් විපක්ෂ නායක සජිත් ප්‍රේමදාස ප්‍රමුඛ සමගි ජන බලවේගයේ මන්ත්‍රීවරුන් සමඟ එකඟතා ගිවිසුමකට අත්සන් තැබුවා.\nකෙසේවෙතත්, අදාළ විරෝධතාව සම්බන්ධයෙන් ගාලු‍ මුවදොර අරගලයට සම්බන්ධව සිටි බ්ලැක් කැප් මූව්මන්ට් සංවිධානය මාධ්‍ය හමුවක් කැඳවමින් ඊට සහභාගි නොවන බව ප්‍රකාශ කළා.\nමේ අතර, ලංකා වාණිජ මණ්ඩලය, තරුණ ලංකා ව්‍යවසායකයින්ගේ මණ්ඩලය, ශ්‍රී ලංකා වාණිජ හා කර්මාන්ත මණ්ඩල සම්මේලනය, ජාත්‍යන්තර වාණිජ මණ්ඩලය, ශ්‍රී ලංකා අපනයනකරුවන්ගේ ජාතික මණ්ඩලය සහ කාන්තා කර්මාන්ත හා වාණිජ මණ්ඩලය ඇතුළු වාණිජ මණ්ඩල 6ක් ඒකාබද්ධ නිවේදනයක් නිකුත් කරමින් ඉල්ලා සිටින්නේ පැවැත්වීමට සැලසුම් කර ඇති විරෝධතා නතර කරන ලෙස යි.\nභාෂණයේ නිදහස සහ අදහස් ප්‍රකාශ කිරීමේ අයිතිය පිළිගන්නා අතරම, මෙවැනි විරෝධතා හේතුවෙන් ජාත්‍යන්තර ප්‍රජාවේ සහයෝගය ඇතිව වත්මන් ආර්ථික අර්බුදය විසඳීමට ගන්නා උත්සාහයන් අඩපණ වන බවයි ඔවුන් සිය නිවේදනයෙන් අවධාරණය කරන්නේ.\nකොළඹ දී අද පැවැත්වීමට නියමිත බව කියන විරෝධතාව සම්බන්ධයෙන් දේශපාලනඥයින් මෙන්ම සිවිල් සංවිධාන නියෝජිතයන් ද විවිධ අදහස් පළ කරනවා.\nඅද දින මර්දනයට එරෙහි පා ගමනට සහභාගී වෙන බව නිල වශයෙන් දැනුම් දී ඇති, ඒකාබද්ධ ප්‍රකාශයට අත්සන් තැබූ දේශපාලන පක්ෂ සහ සංවිධාන කිහිපයක් පිළිබඳ මේ වන විට ආරංචි වනවා.\nඑම දේශපාලන පක්ෂ හා සංවිධාන පහතින්\n1 සමගි ජන බලවේගය\n2 දෙමළ ජාතික සන්ධානය\n3 පෙරටුගාමී සමාජවාදී පක්ෂය\n4 ශ්‍රි ලංකා නිදහස් පක්ෂය\n5 නිදහස ජනතා සභාව\n6 43 සේනාංකය\n7 එක්සත් සමාජවාදී පක්ෂය\n8 දෙමළ ප්‍රගතීශිලි සංධානය\n9 නව ප්‍රජාතන්ත්‍රවාදී මාක්ස් ලෙනින්වාදී පක්ෂය\n10 අනුර ප්‍රියදර්ශන චන්දිම වීරක්කොඩි ඇතුලු කණ්ඩායම\n11 ශ්‍රි ලංකා මුස්ලිම් කොන්ග්‍රසය\n12 අගිල ඉලන්ගයි මුස්ලිම් කොන්ග්‍රස්\n13 සමාජවාදී පක්ෂය\nසංවිධාන\n1 ලංකා ගුරු සංගමය\n2 අන්තර් විශ්ව විද්‍යාලයීය ශිෂ්‍ය බල මණ්ඩලය\n3 ලංකා බැංකු සේවක සංගමය\n4 තරුණ නීතිඥ සංගමය\n5 ශ්‍රි ලංකා තරුණ ජනමාධ්‍යවේදීන්ගේ සංගමය\n6 කම්කරු අරගල මධ්‍යස්ථානය\n7 එක්සත් කම්කරු සම්මේලනය\n8 සමගි කාන්තා බලවේගය\n9 මාධ්‍ය සේවක වෘත්තිය සමිති සම්මේලනය\n10 ගෝල්ෆේස් අරගලකරුවෝ\n11 ලංකා වතු සේවා සංගමය\n12 තැපැල් සහ විදුලි සංදේශ නිලධාරීන්ගේ සංගමය\n13 යුතුකම ලංකා\n14 ෆැක්සිස් සාමුහිකය\n15 ජනතා වෘත්තික මධ්‍යස්ථානය\n16 ෆ්‍රොටෙක්ට් සංවිධානය\n17 ප්‍රගති ගුරු සංගමය\n18 ඒකාබද්ධ සංවර්ධන නිලධාරී මධ්‍යස්ථානය\n19 ශ්‍රී ලංකා සියලු විදුලි සංදේශ සේවක සංගමය\n20 සමගි ඒකාබද්ධ වෘත්තිය සමිති බලවේගය\n21 රජයේ පවුල් සෞඛ්‍ය සේවා සංගමය\n22 ඒකාබද්ධ සෞඛ්‍ය සේවක සංගමය\n23 ඒකාබද්ධ ගුරු සේවා සංගමය\n24 රාජ්‍ය හා පළාත් රාජ්‍ය කළමනාකරණ සේවා නිලධාරින්ගේ 25 වෘත්තීය සමිති සම්මේලනය\n26 ඒකාබද්ධ ඉංජිනේරු සංස්ථා සේවක සංගමය\n27 මුද්‍රණ ශිල්පීන්ගේ සංගමය\nඅස්සන් කළ සංවිධානවලට අමතර ව තවත් සංවිධාන සහ වෘත්තිය සමිති 150කට ආසන්න සංඛ්‍යාවක් නොවැම්බර් 02 දින පැමිණෙන බව පවසා ඇති බව යි වාර්තා වන්නේ.",
       "URL": "https://www.hirunews.lk/319428/ශිෂ්‍ය-ක්‍රියාකාරින්-නිදහස්-කිරීම-ඇතුළු-ඉල්ලීම්-කිහිපයක්-මුල්-කරගනිමින්-දේශපාලන-පක්ෂ-බහුජන-සංවිධාන-ඇතුළු-සංවිධාන-රාශියක්-අද-කොළඹට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=762"
}