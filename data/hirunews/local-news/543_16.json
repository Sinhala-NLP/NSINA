{
       "Source": "hirunews",
       "Timestamp": "Saturday, 11 February 2023 - 13:44",
       "Headline": "චමරිගේ ඉලක්කය",
       "News Content": "තම කණ්ඩායමේ ඉලක්කය, විස්සයි විස්ස කාන්තා ලෝක කුසලාන තරගාවලියේ අවසන් පූර්ව වටයට පිවිසීම බව ශ්‍රී ලංකා කාන්තා ක්‍රිකට් කණ්ඩායමේ නායිකා චමරි අතපත්තු පවසනවා.\nදකුණු අප්‍රිකාවට එරෙහිව ඊයේ පැවති තරගය ජයගැනීමෙන් අනතුරුව මාධ්‍ය වෙත අදහස් දක්වමින් ඇය කියා සිටියේ තම කණ්ඩායම විවිධ අවස්ථාවල ප්‍රබල කණ්ඩායම්වලට අභියෝග කළා සේම දකුණු අප්‍රිකාවට එරෙහි තරගයේදීද එලෙස ක්‍රීඩා කිරීමට හැකියාව ලැබුණු බවයි.\nතරගාවලියේ ශ්‍රී ලංකාව ක්‍රීඩා කරන දෙවන තරගය හෙට බංග්ලාදේශ කාන්තා ක්‍රිකට් කණ්ඩායමට එරෙහිව දකුණු අප්‍රිකාවේ කේප් ටවුන් හිදී පැවැත්වෙනවා.\nඒ මෙරට වේලාවෙන් රාත්‍රී 10.30 ටයි.",
       "URL": "https://www.hirunews.lk/327166/චමරිගේ-ඉලක්කය",
       "Category": "Local News",
       "Parent URL": "https://www.hirunews.lk/local-news.php?pageID=543"
}