{
       "Source": "hirunews",
       "Timestamp": "Tuesday, 25 April 2023 - 11:17",
       "Headline": "අධික වර්ෂාවෙන් දැඩි දේපළ හානි",
       "News Content": "මාතලේ දිස්ත්‍රිකයේ ප්‍රදේශ රැසකට ඊයේ (24) ඇද හැලුණු අධික වර්ෂාව හා සුළි සුළං තත්වය හේතුවෙන් ඇල්කඩුව ලෑලිඅ‍ඹේ ප්‍රදේශයේ නිවාස 6 ට හානි සිදු වී තිබෙනවා.\nමේ හේතුවෙන් පුද්ගලයින් 17 දෙනෙකු අවතැන් වී ඇති අතර එම ප්‍රදේශයේ ගස්, විදුලි කණු හා දුරකථන කණු මාර්ගය වෙත කඩා වැටිමෙන් ජනතාව දැඩි ලෙස පිඩාවට පත්ව ඇති බවයි අප ප්‍රාදේශීය වාර්තාකරු සඳහන් කළේ.\nමාතලේ දිස්ත්‍රිකයේ තුළ පසුගිය දින කිහිපයේදී ම කඩින් කඩ වැසි තත්වයක් පැවති අතර ඊයේ රාත්‍රි කාලයේ දී පැවති වර්ෂාව හා සුළි සුළං තත්වය හේතුවෙන් ඇල්කඩුව ලෑලිඅඹේ මාතලේ ගමනා ගමන කටයුතු සම්පුර්ණයෙන් ම අඩාල වි ඇතැයි මාතලේ අපදා කළමණාකරන මධ්‍යස්ථානය පවසනවා.\nමාර්ගයන්ට කඩා වැටුණු ගස් ඉවත් කිරිම හා නිවාසවලට හානි විමෙන් අවතැන් වූ පුද්ගලයින් සඳහා දිස්ත්‍රික් ලේකම්ගේ උපදෙස් මත අවශ්‍ය සහන සැලසීමට පියවරගෙන ඇතැයි මාතලේ දිස්ත්‍රික් අපදා කළමණාකරන මධ්‍යස්ථාන වැඩිදුරටත් සඳහන් කළා.",
       "URL": "https://www.hirunews.lk/333396/අධික-වර්ෂාවෙන්-දැඩි-දේපළ-හානි",
       "Category": "Local News",
       "Parent URL": "https://www.hirunews.lk/local-news.php?pageID=392"
}