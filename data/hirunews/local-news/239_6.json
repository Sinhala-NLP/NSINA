{
       "Source": "hirunews",
       "Timestamp": "Sunday, 25 June 2023 - 9:18",
       "Headline": "ගතවූ දින 9 ට ඔන්ලයින් ක්‍රමවේදයෙන් අයදුම්පත්‍ර 9158 ක්",
       "News Content": "පසුගිය දින 9 තුළ මාර්ග ගත ක්‍රමය ඔස්සේ විදෙස් ගමන් බලපත්‍ර ලබා ගැනීමට අයදුම්පත්‍ර 9158 ක් ලැබී ඇති බව ආගමන විගමන පාලක ජෙනරාල් හර්ෂ ඉලුක්පිටිය ප්‍රකාශකර සිටියේ.\nමාර්ගගත ක්‍රමය ඔස්සේ ප්‍රාදේශීය ලේකම් කාර්යාල මගින් විදේශ ගමන් බලපත්‍ර නිකුත් කිරීමේ වැඩ පිළිවෙල පසුගිය 15 වනදා ආරම්භ කෙරුණා.\nඒ යටතේ අයදුම් කර දින 14 කදී සාමාන්‍ය ක්‍රමවේදය යටතේ විදේශ ගමන් බලපත්‍රයක් ලබා ගැනීමට හැකියාව පවතින අතර විශේෂ සේවය යටතේ අයදුම් කරන විදේශ ගමන් බලපත්‍ර දින 3 ක් තුළ කුරියර් සේවාවක් මගින් ලබා දීමටයි කටයුතු කර ඇත්තේ.\nඑක් දින සේවය යටතේ විදේශ ගමන් බලපත්‍ර ලබා ගැනීමේදී අය කළ රුපියල් 20,000ක ගාස්තුව, ප්‍රාදේශීය ලේකම් කාර්යාලය හරහා මාර්ගගත ක්‍රමයට අයදුම් කිරීමේදී රුපියල් 15,000 දක්වා අඩු කිරීමටද පියවර ගෙන තිබෙනවා.",
       "URL": "https://www.hirunews.lk/338993/ගතවූ-දින-9-ට-ඔන්ලයින්-ක්‍රමවේදයෙන්-අයදුම්පත්‍ර-9158-ක්",
       "Category": "Local News",
       "Parent URL": "https://www.hirunews.lk/local-news.php?pageID=239"
}