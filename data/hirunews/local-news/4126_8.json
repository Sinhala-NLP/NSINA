{
       "Source": "hirunews",
       "Timestamp": "Sunday, 14 January 2018 - 15:57",
       "Headline": "ගිනි අවි සහ ජීව උණ්ඩ සමඟ අත්අඩංගුවට ගත් \"සුචී\"",
       "News Content": "කරන්දෙනිය - මඩකුඹුර ප්‍රදේශයේ නිවසක් පරීක්ෂා කිරීමෙන් අනතුරුව එහි තිබී ගිනි අවි 04ක් සහ ජීව උණ්ඩ 148ක් ඇතුළු තවත් උපාංග සමඟ කරන්දෙනිය ප්‍රාදේශීය සභාවේ එක්සත් ජනතා නිදහස් සන්ධාන හිටපු උප සභාපතිවරයාගේ සහෝදරයෙකු පොලීසිය අත්අඩංගුවට ගෙන තිබෙනවා.\nඅද අලුයම පොලිස් විශේෂ කාර්ය බලකායේ සංවිධානාත්මක අපරාධ විමර්ශන ඒකකයේ නිලධාරීන් සිදුකළ වැටලීමකදී සිද්ධිය සම්බන්ධයෙන් අත්අඩංගුවට ගත් මොහු 37 හැවිරිදි ඩොනන් කුමාර රණවීර හෙවත් සුචී ලෙසයි හඳුන්වන්නේ.\nමෙම වැටලීමේදී විදේශ රටක නිෂ්පාදිත පෑනක හැඩය ගත් ගිනි අවියක් සහ එහි අමතරව කොටසක් ද පොලීසිය සොයාගෙන ඇති අතර, ඊට අමතරව ජීව අත්බෝම්බයක්, ජංගම දුරකථන 04ක් සහ එල්.ටී.ටී.ඊ. සංවිධානයේ නිළ ලාංඡනය සහිත ඔවුන් භාවිත කළ විවිධ අවි වර්ග සම්බන්ධයෙන් වූ ඉංග්‍රීසි සහ දෙමළ භාෂාවෙන් ලියවුණු මුද්‍රිත පොතක් ද පොලිස් භාරයට ගෙන තිබෙනවා.",
       "URL": "https://www.hirunews.lk/181030/ගිනි-අවි-සහ-ජීව-උණ්ඩ-සමඟ-අත්අඩංගුවට-ගත්-සුචී",
       "Category": "Local News",
       "Parent URL": "https://www.hirunews.lk/local-news.php?pageID=4126"
}