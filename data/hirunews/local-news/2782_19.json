{
       "Source": "hirunews",
       "Timestamp": "Tuesday, 21 April 2020 - 10:09",
       "Headline": "ගිනිගත්හේන - ගම්පොල මාර්ගයේ අනතුරකින් ත්‍රිරෝද රථ රියදුරෙක් ජීවිතක්ෂයට (වීඩියෝ)",
       "News Content": "ගිනිගත්හේන - ගම්පොල ප්‍රධාන මාර්ගයේ නාවලපිටිය පළවෙනි දුම්රිය ආරක්ෂක ගේට්ටුව අසලදී ත්‍රිරෝද රථයක් සහ යතුරුපැදියක් මුහුණට මුහුණ ගැටීමෙන් සිදුවූ අනතුරකින් එක අයෙකු ජීවිතක්ෂයට පත්ව තිබෙනවා.\nඊයේ (20) පස්වරුවේ සිදුවූ මෙම අනතුරෙන් ජීවිතක්ෂයට පත්ව ඇත්තේ ත්‍රිරෝද රථයේ රියදුරු බවයි අප වාර්තාකරු පැවසුවේ.\nඅනතුරෙන් යතුරුපැදිකරු සහ ත්‍රිරෝද රථයේ ගමන් ගත් ත්‍රිරෝද රථ රියදුරාගේ පුතා බරපතල තුවාල ලබා නාවලපිටිය මහ රෝහල වෙත ඇතුලත් කර ඇති බවයි වාර්තා වන්නේ.\nඅනතුර සම්බන්ධයෙන් නාවලපිටිය පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/239105/ගිනිගත්හේන-ගම්පොල-මාර්ගයේ-අනතුරකින්-ත්‍රිරෝද-රථ-රියදුරෙක්-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2782"
}