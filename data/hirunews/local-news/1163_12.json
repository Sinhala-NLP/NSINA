{
       "Source": "hirunews",
       "Timestamp": "Tuesday, 17 May 2022 - 12:04",
       "Headline": "කුළුඳුලේ පත්වූ නව නියෝජ්‍ය කථානායක ජනතාවගෙන් සමාව ඉල්ලයි",
       "News Content": "අද දින පාර්ලිමේන්තුව තුළ දී පැවැති ඡන්ද විමසීමෙන් නව නියෝජ්‍ය කතානායකවරයා ලෙස තේරී පත් වූ හම්බන්තොට දිස්ත්‍රික් පාර්ලිමේන්තු මන්ත්‍රී අජිත් රාජපක්ෂ පාර්ලිමේන්තුව අමතමින් කියා සිටියේ කථානායක ධූරය සඳහා ඡන්ද විමසීමක් කරා යොමු වීමෙන් පාර්ලිමේන්තුවේ කාලය සහ රටේ මහජන මුදල් නිකරුණේ වැය කිරීමට සිදුවීම සම්බන්ධයෙන් තමන් මෙරට සමස්ථ ජනතාවගෙන් සමාව ඉල්ලා සිටින බවයි.\nකෙසේ වෙතත් අද පාර්ලිමේන්තු සභාගර්භය තුළ ක්‍රියාත්මක වූයේ මේ රටේ නීතිය බවත් එය මගහැර යා නොහැකි බවත් ඔහු සඳහන් කළා.\nතමන් පක්ෂ විපක්ෂ දෙපාර්ශවය සමඟම ඉතා සමීපව කටයුතු කරන පුද්ගලයකු මෙන්ම නියෝජ්‍ය කථානායක ධුරයේ කටයුතු ද දෙපාර්ශ්වයටම සම ලෙස සාධාරණව ඉටු කරන බවත් ඔහු අවධාරණය කළා.\nඅද පැවති ඡන්ද විමසීමේ දී ආණ්ඩු පක්ෂයෙන් නාමයෝජනා ඉදිරිපත් කළ අජිත් රාජපක්ෂ ට ඡන්ද එකසිය 109ක් හිමිවූ අතර විපක්ෂයෙන් තරග කළ රෝහිණී කවිරත්න ට ඡන්ද 78ක් හිමි වුනා.\nඅද දින නියෝජ්‍ය කථානායක ධුරය සඳහා සිදු කළ ඡන්ද විමසීමේ දී ඡන්ද 23 ප්‍රතික්ෂේපිත ඡන්ද වශයෙන් ප්‍රකාශ කිරීම විශේෂ සිදුවීමක්",
       "URL": "https://www.hirunews.lk/304562/කුළුඳුලේ-පත්වූ-නව-නියෝජ්‍ය-කථානායක-ජනතාවගෙන්-සමාව-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1163"
}