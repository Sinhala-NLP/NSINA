{
       "Source": "hirunews",
       "Timestamp": "Saturday, 31 December 2022 - 7:40",
       "Headline": "රජයේ වෛද්‍ය නිලධාරීන්ගේ සංගමයෙන් කළු විරෝධයක්",
       "News Content": "රජයේ බදු සංශෝධනයට විරෝධය පළ කරමින් ජනවාරි අවසන් සතිය කළු විරෝධතා සතියක් ලෙස ප්‍රකාශයට පත්කරන බව රජයේ වෛද්‍ය නිලධාරීන්ගේ සංගමය පවසනවා.\nඒ අනුව, දිවයින පුරා විරෝධතා ක්‍රියාමාර්ග දියත් කරන බවයි එහි මාධ්‍ය කමිටු සාමාජික වෛද්‍ය ප්‍රසාද් කොළඹගේ හිරු ප්‍රවෘත්ති අංශයට අදහස් දක්වමින් කියා සිටියේ.\nදිවයිනේ සියලු‍ රෝහල් ආවරණය වන පරිදි වෛද්‍යවරුන් 20,000කගෙන් පෙත්සමකට අත්සන් ලබාගැනීමේ කටයුතු මේ වනවිට සිදුකෙරෙන අතර එම පෙත්සම ජනවාරි 10 වන දින ජනාධිපති රනිල් වික්‍රමසිංහ වෙත භාරදීමට ද නියමිතයි.",
       "URL": "https://www.hirunews.lk/323932/රජයේ-වෛද්‍ය-නිලධාරීන්ගේ-සංගමයෙන්-කළු-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=633"
}