{
       "Source": "hirunews",
       "Timestamp": "Sunday, 22 March 2020 - 19:22",
       "Headline": "කොරෝනා මඩින්න, හිතකර බව කියූ, මැලේරියා ඖෂධ හිතුමතේ ලබානොදෙන්නැයි ෆාමසි හිමියන්ට නියෝග",
       "News Content": "ජාතික ඖෂධ නියාමන අධිකාරිය විසින් සියළුම සිල්ලර ඔසුසැල් හිමියන් වෙත විශේෂ නිවේදනයක් නිකුත් කර තිබෙනවා.\nඒ අනුව ඔවුන්ට දැනුම් දී ඇත්තේ විශේෂඥ වෛද්‍යවරයෙකුගේ වලංගු බෙහෙත් වට්ටෝරුවක් නොමැතිව මැලේරියා රෝගයට ප්‍රතිකාරයක් ලෙස භාවිතා කරන ක්ලෝරොක්වීන් සහ හයිඩ්‍රොක්සික්ලෝරොක්වීන් ඖෂධ නිකුත් නොකරන ලෙසටයි.\nකිසියම් පුද්ගලයෙකු විසින් මෙය උල්ලංගණය කරන්නේ නම් නීතිමය පියවර ගැනීමට කටයුතු කරන බවයි සෞඛ්‍ය අමාත්‍යාංශය සඳහන් කළේ.\nරෝගීන් 1500ක් සිටින මහරගම අපේක්ෂා රෝහලට රුධිරය අවශ්‍යතාවක් පවතින බැවින් පරිත්‍යාගශීලීන් සිටී නම් ඒ සඳහා අවස්ථාව පවතින බවයි  එම රෝහලේ අධ්‍යක්ෂ විශේෂඥ වෛද්‍ය වසන්ත දිසානායක ප්‍රකාශ කළේ.",
       "URL": "https://www.hirunews.lk/237021/කොරෝනා-මඩින්න-හිතකර-බව-කියූ-මැලේරියා-ඖෂධ-හිතුමතේ-ලබානොදෙන්නැයි-ෆාමසි-හිමියන්ට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2840"
}