{
       "Source": "hirunews",
       "Timestamp": "Sunday, 20 November 2016 - 12:25",
       "Headline": "ගින්න පරීක්ෂාවට රස පරීක්ෂක එයි",
       "News Content": "බොරලැස්ගමුව - පැපිලියාන ප්‍රදේශයේ ඊයේ (19) රාත්‍රියේ ගිනි ගැනීමකට ලක්වූ රෙදිපිළි සහ ඇඟළුම් ගබඩාව පරීක්ෂාවට ලක් කිරීම සදහා රජයේ රස පරීක්ෂකවරයා එම ස්ථානයට පැමිණ තිබෙනවා.\nඊයේ හට ගත් ගින්න මේ වනවිට බොහෝදුරට නිවා දමා ඇති බවයි ගල්කිස්ස මහනගර සභාවේ ගිනි නිවීම් සේවා ඒකකය ප්‍රකාශ කළේ.\nගින්න නිවීම සදහා දෙහිවල ගල්කිස්ස ගිනි නිවීමේ ඒකකය මෙන්ම කොළඹ ගිනි නිවන හමුදා මූලස්ථානයේ ගිනි නිවීම් රථ 10 ක් පමණ යොදා ගැණුනා.\nගින්නට හේතුව මෙතෙක් අනාවරණ වී නොමැති අතර, ඒ හේතුවෙන් ගොඩනැගිල්ලේ මහල් 2 ක් සහ එහි තිබූ කෝටි ගණනක් වටිනා රෙදිපිලි විනාශ වී ඇති බවයි බොරලැස්ගමුව පොලිසිය සදහන් කළේ.",
       "URL": "https://www.hirunews.lk/147929/ගින්න-පරීක්ෂාවට-රස-පරීක්ෂක-එයි",
       "Category": "Local News",
       "Parent URL": "https://www.hirunews.lk/local-news.php?pageID=4788"
}