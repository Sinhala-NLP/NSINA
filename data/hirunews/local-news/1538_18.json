{
       "Source": "hirunews",
       "Timestamp": "Thursday, 25 November 2021 - 10:47",
       "Headline": "නව කැලණි පාලම අද සවස 3ට විවෘත වේ",
       "News Content": "ඊයේ සුබ මොහොතින් විවෘත කෙරුණු කැලණි නව පාලම අද සවස තුනේ සිට මහජනතාව සඳහා විවෘත කෙරෙන බව මාර්ග සංවර්ධන අධිකාරිය පවසනවා.\nමෙරට කේබල් මත ඉදිකෙරුණු පළමු පාලම වන මෙය ඊයේ සවස විවෘත කිරීමෙන් අනතුරු ව ඒ හරහා ගමන් ගන්නට අද උදෑසන පැමිණි බොහෝ පිරිසකට ඒ සඳහා ඉඩ ප්‍රස්ථාව සැලසුණේ නැහැ.\nඒ කටුනායක අධිවේගී මාර්ගයෙන් පාලමේ ප්‍රවිෂ්ඨය අවහිර කර තිබීම හේතුවෙන්.\nමෙම නව පාලමේ අද්දැකීම විඳගැනීමට අද උදෑසන බොහෝ දෙනෙකු උත්සාහ කිරීම නිසා පෑළියගොඩ ප්‍රදේශයේ දැඩි රථ වාහන තදබදයක් ද ඇති වී තිබුණා.\nකෙසේ වෙතත් අද සවස තුනෙන් පසු ව මෙරට නගරයක් තුළ ඉදි වූ දීර්ඝතම කණු මතින් දිවෙන මඟෙහි ගමන් කිරීමේ අවස්ථාව මෙරට ජනතාවට හිමිවෙනු ඇති.",
       "URL": "https://www.hirunews.lk/289114/නව-කැලණි-පාලම-අද-සවස-3ට-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=1538"
}