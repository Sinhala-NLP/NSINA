{
       "Source": "hirunews",
       "Timestamp": "Sunday, 17 January 2016 - 12:14",
       "Headline": "මොරගහකන්දට යටවන ඇලගමුව විදුහල - මුද්‍රණ දෙපාර්තමේන්තුවට පෙනෙයි (ඡායාරූප)",
       "News Content": "තව වසර කිහිපයකින්  ඇලගමුව විද්‍යාලයේ අතීතය මොරගහකන්ද මහා  ජල කඳට  වැළලී  යයි. එහෙත් මිනිස්කමට සැඟව සිටිය නොහැකිය. ජලාශයට යටවන ඇලගමුව විද්‍යාලයට දෝත පුරා තෑගි රැගෙන රාජ්‍ය මුද්‍රණ දෙපාර්තමේන්තුව සේවක මඩුල්ල පැමිණ ඇත්තේ ඒ අනුව බව ප්‍රදේශවාසීන් පිං පෙරදැරිව සිහිපත් කරයි.\nඇලගමුව විද්‍යාලය නාඋල ප්‍රාදේශිය ලේකම් කොට්ඨාශයේ දුෂ්කර පාසලකි. පාසලටම දරුවන් 30කි.  අධ්‍යාපන දක්ෂකම් අතින් ඉහළ  අගයකට ඇලගමුව විද්‍යාලය හිමිකම් කියයි.\nදෙමව්පියන්ගේ  ජීවනෝපාය ගොවිතැනයි. පාසල හා අවට ප්‍රදේශයම අතිදුෂ්කර පරිසරයකි. කොළඹ සිට සැතපුම් 120ක් පමණ වෙයි.\nමෙරට ඉදිවන මහා වාරි ව්‍යාපෘතියක් වන  මොරගහකන්ද ව්‍යාපෘතියේ මහ ජල කඳින්  ඇලගමුව විදුහල තවත් වසර කිහිපයකින් එකම ජල කදක් බවට පත්වනු ඇත.\nරාජ්‍ය මුද්‍රණ දෙපාර්තමේන්තුව සේවක මඩුල්ල උදෑසනින්ම ඇලගමුව විහාරස්ථානයේ නේවාසික භික්ෂූන්වහන්සේලාට අවශ්‍යය උපකරණ  රැසක් පූජා කරමින් පිංකම ආරම්භකළා.\nවසරකට සරිලන පොත්පත්, බෑග්, වතුර බෝතල්,  නිළ ඇඳුම් මෙන්ම  පාසල් උපකරණ ලිපිද්‍රව්‍ය මෙන්ම ජල පෙරනයක් පාසලට  ලැබී තිබේ.\nපිංකම සම්බන්ධීකරණයට  දායක වු නාඋල ශ්‍රි නාග පාසලේ ප්‍රාථමික අංශයටද කාර්යාලීය ලිපි ද්‍රව්‍ය රැසක් පිරිනැමිනි.\n(ඡායාරූප - ඉන්දික අරුණ කුමාර)",
       "URL": "https://www.hirunews.lk/124175/මොරගහකන්දට-යටවන-ඇලගමුව-විදුහල-මුද්‍රණ-දෙපාර්තමේන්තුවට-පෙනෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5206"
}