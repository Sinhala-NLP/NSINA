{
       "Source": "hirunews",
       "Timestamp": "Saturday, 22 January 2022 - 15:04",
       "Headline": "පාර්ලිමේන්තු මන්ත්‍රි නාලක බණ්ඩාර කෝට්ටේගොඩටත් කොරෝනා",
       "News Content": "මාතලේ දිස්ත්‍රික් පාර්ලිමේන්තු මන්ත්‍රී නාලක බණ්ඩාර කෝට්ටේගොඩට කොරෝනා වෛරසය ආසාදනය වී තිබෙනවා.\nශ්‍රී ලංකා පොදුජන පෙරමුණ නියෝජනය කරන මන්ත්‍රීවරයාට ඊයේ දිනයේදී වෛරසය ආසාදනය වී ඇති බව සඳහන්.\nඔහු මේ වනවිට නිවසේ ස්වයං නිරෝධායනයට යොමුව තිබෙනවා.\nඅද දිනයේ මීට පෙර ශ්‍රී ලංකා පොදුජන පෙරමුණ නියෝජනය කරන කෑගල්ල දිස්ත්‍රික් පාර්ලිමේන්තු මන්ත්‍රී සාරතී දුෂ්මන්තට ද කොරෝනා වෛරසය ආසාදනය වී ඇති බව වාර්තා වුණා.\nඊයේ සිදුකළ කොරෝනා පරීක්ෂණයකදී ඒ බව තහවුරු වී ඇති බවයි වාර්තා වන්නේ.\nඊයේ දිනයේ මෙරට කොරෝනා ආසාදිතයින් සංඛ්‍යාව හය ලක්ෂය ඉක්මවූයේ දෙවන දිනටත් දෛනික ආසාදිතයන් 800 ඉක්මවමින්.\nපොලිස් අමාත්‍ය සරත් වීරසේකර ද මේ වනවිට කොවිඩ් 19 ආසාදනය වී ප්‍රතිකාර ලබන අතර, ඔහු ව අංගොඩ රෝහලට මාරු කර යැවූ බව යි වාර්තා වෙන්නේ.",
       "URL": "https://www.hirunews.lk/294789/පාර්ලිමේන්තු-මන්ත්‍රි-නාලක-බණ්ඩාර-කෝට්ටේගොඩටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1407"
}