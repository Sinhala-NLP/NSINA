{
       "Source": "hirunews",
       "Timestamp": "Thursday, 26 May 2022 - 14:06",
       "Headline": "යුද හමුදාපති ශවේන්ද්‍ර සිල්වා ජුනි 01 සිට නව ආරක්ෂක මාණ්ඩලික ප්‍රධානී ධුරයට - නව යුද හමුදාපති මේජර් ජනරාල් විකුම් ලියනගේ",
       "News Content": "යුද හමුදාපති ශවේන්ද්‍ර සිල්වා නව ආරක්ෂක මාණ්ඩලික ප්‍රධානි ලෙස ලබන ජුනි මස පළවනදා වැඩ භාරගැනීමට නියමිත බව යුද හමුදාව ප්‍රකාශ කළා.\nයුද හමුදාපති ශවේන්ද්‍ර සිල්වා මේ වනවිට වැඩබලන ආරක්ෂක මාණ්ඩලික ප්‍රධානියා ලෙසයි කටයුතු කරන්නේ.\nඑසේම, මේජර් ජනරාල් විකුම් ලියනගේ ජුනි මස පළමුවනදා සිට නව යුද හමුදාපතිවරයා ලෙස පත් කිරීමට නියමිත බව ද යුද හමුදා වෙබ් අඩවිය වාර්තා කළා.\nනව යුද්ධ හමුදාධිපතිවරයා ලෙස ධූරයේ රාජකාරි භාරගැනීමට නියමිත, මේජර් ජෙනරල් විකුම් ලියනගේ යුද්ධ හමුදා මාණ්ඩලික ප්‍රධානී ලෙස මේ වනවිට රාජකාරි කටයුතු සිදු කරනු ලබනවා.\nආරක්ෂක මාණ්ඩලික ප්‍රධානී සහ යුද්ධ හමුදාධිපති ජෙනරල් ශවේන්ද්‍ර සිල්වා ලබන 31 වන දින යුද්ධ හමුදාධිපති ධූරයෙන් නික්මයාමෙන් අනතුරුව නව ආරක්ෂක මාණ්ඩලික ප්‍රධානී ලෙස 2022 ජුනි 1 වන දින සිට රාජකාරි භාර ගැනීමටයි නියමිතව ඇත්තේ.\nජෙනරල් ශවේන්ද්‍ර සිල්වා යුද හමුදාපති ධූරයට පත්වන විට වැඩබලන ආරක්ෂක මාණ්ඩලික ප්‍රධානී ලෙස කටයුතු කරමින් සිටියා.",
       "URL": "https://www.hirunews.lk/305341/යුද-හමුදාපති-ශවේන්ද්‍ර-සිල්වා-ජුනි-01-සිට-නව-ආරක්ෂක-මාණ්ඩලික-ප්‍රධානී-ධුරයට-නව-යුද-හමුදාපති-මේජර්-ජනරාල්-විකුම්-ලියනගේ",
       "Category": "Local News",
       "Parent URL": "https://www.hirunews.lk/local-news.php?pageID=1142"
}