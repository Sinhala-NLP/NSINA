{
       "Source": "hirunews",
       "Timestamp": "Tuesday, 01 February 2022 - 14:44",
       "Headline": "18ට වැඩි පුද්ගලයින්ට කොරෝනා එන්නත අනිවාර්ය කරයි",
       "News Content": "අවුරුදු 18 ට වැඩි පුද්ගලයින්ට කොරෝනා එන්නත අනිවාර්යය කරමින් ඔස්ට්‍රියාව නව නීතියක් හඳුන්වා දී තිබෙනවා.\nඅදාළ නීතිය අද (01) සිට එරට තුළ බලපැවැත්වෙන බවයි විදෙස් මාධ්‍ය වාර්තා කළේ.\nයුරෝපානු රටක් කොරෝනා එන්නත අනිවාර්යය කළ පළමු අවස්ථාව මෙය වනවා.\nබොහෝ යුරෝපීය රටවල එන්නත අනිවාර්යය කර තිබුණේ, වෛද්‍ය කාර්යය මණ්ඩලයට සහ වැඩිහිටි ජනගහනය සඳහා පමණයි.\nරට වසා දැමීමකින් තොරව පවත්වාගෙන යාමට මෙම නව නීති අත්‍යවශ්‍ය බවයි ඔස්ට්‍රියානු රජය ප්‍රකාශ කර ඇත්තේ.",
       "URL": "https://www.hirunews.lk/295875/18ට-වැඩි-පුද්ගලයින්ට-කොරෝනා-එන්නත-අනිවාර්ය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1382"
}