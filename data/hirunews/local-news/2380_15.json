{
       "Source": "hirunews",
       "Timestamp": "Monday, 19 October 2020 - 20:19",
       "Headline": "පළමු වරට කැබිනට් තීරණ දැනුම්දීමේ මාධ්‍ය සාකච්ඡාව ඔන්ලයින් ක්‍රමයට",
       "News Content": "කොරෝනා වෛරසය ව්‍යාප්තිය වැළැක්වීමේ ක්‍රියාමාර්ග අනුව මෙවර අමාත්‍ය මණ්ඩල තීරණ දැනුම්දීමේ මාධ්‍ය සාකච්ඡාව පළමු වතාවට ඔන්ලයින් ක්‍රමයට පැවැත්වීමට රජයේ ප්‍රවෘත්ති දෙපාර්තමේන්තුව තීරණය කර තිබෙනවා.\nඒ අනුව සූම් තාක්ෂණය ඔස්සේ ඊට සහභාගිවන අමාත්‍යවරුන්ගෙන් ප්‍රශ්න හා විමසීම් සිදුකිරීමට මාධ්‍යවේදීන්ට අවස්ථාව හිමි වනු ඇති.\nමීට අමතරව මේ වනවිට පැවැත්වෙන උසස් පෙළ විභාග මධ්‍යස්ථාන පරිශ්‍රයන්හි සෞඛ්‍යාරක්ෂාව සම්බන්ධයෙන් කිසියම් ගැටළුවක් වේ නම් 1988 ක්ෂණික දුරකථන අංකය අමතා තොරතුරු ලබා දිය හැකි බවයි අධ්‍යාපන අමාත්‍යාංශය නිවේදනය කළේ.\nඑමෙන්ම ලබන 24 වනදා ආරම්භවීමට නියමිත ශ්‍රී ලංකා ත්‍රිපිටක විභාගය දින නියමයක් නොමැතිව කල් දැමීමට තීරණය කර ඇති බව මහාවිහාර වංශික ශ්‍රී ලංකා රාමඤ්ඤ මහා නිකායේ පරියත්ති සංවද්ධන සභාව ප්‍රකාශ කළා.",
       "URL": "https://www.hirunews.lk/252881/පළමු-වරට-කැබිනට්-තීරණ-දැනුම්දීමේ-මාධ්‍ය-සාකච්ඡාව-ඔන්ලයින්-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=2380"
}