{
       "Source": "hirunews",
       "Timestamp": "Saturday, 13 August 2022 - 9:09",
       "Headline": "ගිනි අවියක් ඇතුළු ආයුධ සමඟ සැරිසැරූ පුද්ගලයන් තිදෙනෙක් කඹුරුගමුවේ දී අත්අඩංගුවට",
       "News Content": "විශේෂ කාර්ය බලකායේ කොක්මාදූව උප කඳවුරේ නිලධාරීන්ට ලද තොරතුරකට අනුව ඊයේ (12) කොටවිල පොලිස් වසමේ, කඹුරුගමුව, කොටවිල ප්‍රදේශයේ දී කරන ලද වැටලීමක් අතර තුර දී මෙරට නිෂ්පාදිත ගිනි අවියක් සන්තකයේ තබාගෙන සැරිසැරූ පුද්ගලයින් තිදෙනෙකු පොලිස් විශේෂ කාර්ය බලකා නිලධාරීන් විසින් අත්අඩංගුවට ගෙන තිබෙනවා.\nඅදාළ අත් අඩංගුවට ගැනීම සිදු කරන අවස්ථාවේ දී ඔවුන් සන්තකයේ තිබී, විදෙස්රටක නිෂ්පාදිත උණ්ඩ බැරලයක් හා සමිබන්ධ කළ මෙරට නිශ්පාදිත ගිනි අවියක් හා කඩු 02 ක් හමුව තිබෙනවා.\nමෙලෙස අත් අඩංගුවට ගෙන ඇති පුද්ගලයන් ඊයේ පස්වරුවේ කොටවිල ප්‍රදේශයේ ත්‍රීරෝද රථයකින් සැරිසරමින් සිට ඇති අතර, එම අවස්ථාවේ දී යි අදාළ අත් අඩංගුවට ගැනීම සිදු කර ඇත්තේ.\nමෙලෙස අත් අඩංගුවට පත් වූ පිරිස අතර එම ප්‍රදේශයේම පදිංචි වයස අවුරුදු 29, 34 හා 35 වයස් වල පසුවන පුද්ගලයින්.\nමේ වන විට එම සැකකරුවන් තිදෙනා වැඩිදුර විමර්ශන කටයුතු සඳහා කොටවිල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/312618/ගිනි-අවියක්-ඇතුළු-ආයුධ-සමඟ-සැරිසැරූ-පුද්ගලයන්-තිදෙනෙක්-කඹුරුගමුවේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=945"
}