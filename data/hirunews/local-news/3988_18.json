{
       "Source": "hirunews",
       "Timestamp": "Monday, 16 April 2018 - 13:05",
       "Headline": "කිලිනොච්චියේ පෙදරේරුවෙක් අතුරුදන්",
       "News Content": "කිලිනොච්චිය - ආනේවිලුන්දාන් ප්‍රදේශයේ පදිංචි පුද්ගලයෙකු අතුරුදන්වී ඇති බවට කිලිනොච්චිය - අක්කරායන් පොලීසියට පැමිණිල්ලක් ලැබී තිබෙනවා.\nඅතුරුදන්වූ පුද්ගලයාගේ බිරිඳ විසින් අදාළ පැමිණිල්ල යොමුකර ඇති බවයි පොලීසිය සඳහන් කළේ.\nමෙලෙස අතුරුදන්වී ඇත්තේ වේලායුදන් විග්නේෂ්වරන් නැමති 40 හැවිරිදි පෙදරේරු කර්මාන්තයේ නිරතවූවෙක්.\nඔහු ගල්කිස්ස ප්‍රදේශයේ සේවය කර ඇති බවටයි තොරතුරු අනාවරණ වී ඇත්තේ.\nඔහු පසුගිය 12 වනදා නිවසට පැමිණෙන බව පවසා දුරකථන ඇමතුමක්ද ලබාදුන් බව ඔහුගේ බිරිඳ හිරු ප්‍රවෘත්ති අංශයට අදහස් දක්වමින් සඳහන් කළා.",
       "URL": "https://www.hirunews.lk/188502/කිලිනොච්චියේ-පෙදරේරුවෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3988"
}