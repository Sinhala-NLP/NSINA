{
       "Source": "hirunews",
       "Timestamp": "Tuesday, 29 November 2022 - 6:34",
       "Headline": "අතිසුඛෝපභෝගී 'ශිෆ් ෆයිව්' නෞකාව කොළඹ වරායට (වීඩියෝ)",
       "News Content": "සචාරකයන් 2,000කට අධික සංචාරකයන් පිරිසක් රැගත් 'ශිෆ් ෆයිව්' නෞකාව කොළඹ වරායට සේන්දු වී තිබෙනවා.\nමෙම නෞකාව ලොව ඇති සුඛෝපභෝගී නෞකා අතරින් එකක් බව යි සැලකෙන්නේ.\nනෞකාවේ කාර්‍ය මණ්ඩලයේ සේවකයන් ගණන 945ක් වන අතර, එහි මඟීන් 2534කට පහසුකම් සැපයෙන බව සඳහන්.\nහෙට දිනයේ දී මෙම නෞකාවෙන් මෙරටට පැමිනෙන මගීන් සංඛ්‍යාව 2030ක්.\nමේ සම්බන්ධයෙන් ට්විටර් පණිවිඩයක් නිකුත් කරන සංචාරක අමාත්‍ය හරීන් ප්‍රනාන්දු ඊයේ (28) පැවසුවේ, අතිබහුතරයක් වූ යුරෝපීය සංචාරකයන් රැසක් සමඟ පැමිණෙන මෙම නෞකාව, එහි විශාලත්වය හේතුවෙන් කොළඹ වරාය මඟී පර්යන්තයේ නැංගුරම් ලෑමට නො හැකි වනු ඇති බව යි.",
       "URL": "https://www.hirunews.lk/321534/අතිසුඛෝපභෝගී-ශිෆ්-ෆයිව්-නෞකාව-කොළඹ-වරායට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=701"
}