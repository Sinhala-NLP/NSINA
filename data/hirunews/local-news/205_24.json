{
       "Source": "hirunews",
       "Timestamp": "Friday, 07 July 2023 - 16:24",
       "Headline": "ශ්‍රී ලංකා කණ්ඩායමට ලකුණු 244ක ඉලක්කයක්",
       "News Content": "ලබන ඔක්තෝම්බර් මාසයේ ඉන්දියාවේ පැවැත්වෙන එක්දින ලෝක කුසලානයට සුදුසුකම් ලබා සිටින ශ්‍රී ලංකා කණ්ඩායම සහ බටහිර ඉන්දීය කොදෙව් කණ්ඩායම අතර තරගය අද (07) හරාරේහිදී පැවැත්වෙනවා.\nඑහිදී කාසියේ වාසිය දිනා ගැනීමට ශ්‍රී ලංකාවට හැකි වූ අතර ඔවුන් පළමුවෙන් පන්දුවට පහර දීමට ඉන්දීය කොදෙව්වන්ට අවස්ථාව ලබා දුන්නා.\nකෙසේ වෙතත් පන්දු වාර 48ක් අවසානයේ සියලු ක්‍රීඩකයින් දැවී ඉන්දීය කොදෙව්වන්ට රැස් කර ගත හැකි වූයේ ලකුණු 243ක් පමණි.\nපන්දු යැවීමේ දී මහීෂ් තීක්ෂණ කඩුළු 4ක් දවා ගැනීමට සමත් වූ අතර දුෂාන් හේමන්ත පන්දු වාර 8 කදී කඩුළු දෙකක් දවා ගැනීමට සමත් වුණා.\nමතීෂ පතිරණට හා සහන් ආරච්චිට කඩුළු 1 බැගින් දවා ගැනීමට හැකියාව ලැබුණා.\nඒ අනුව ශ්‍රී ලංකා කණ්ඩායමට ලකුණු 244ක ඉලක්කයක් හඹා යාමට නියමිතයි.\nසුදුසුකම් ලැබීමේ තරගවලදී කොදෙව් කණ්ඩායමට මෙවර ලෝක කුසලාන තරගාවලියට පිවිසීමේ වරම් අහිමි වුණා.\nඅද (07) පැවැත්වෙන තරගයට කොදෙව් ප්‍රබල වේග පන්දු යවන ක්‍රීඩකයින් වන ජේසන් හෝල්ඩර් සහ අල්සාරි ජෝෂප් සහභාගි වුණේ නෑ.",
       "URL": "https://www.hirunews.lk/340361/ශ්‍රී-ලංකා-කණ්ඩායමට-ලකුණු-244ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=205"
}