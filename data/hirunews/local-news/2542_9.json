{
       "Source": "hirunews",
       "Timestamp": "Monday, 03 August 2020 - 13:20",
       "Headline": "තවත් ශ්‍රී ලාංකිකයන් පිරිසක් දිවයිනට",
       "News Content": "විදේශයන්හි රැදී සිටි තවත් ශ්‍රී ලංකිකයන් 14 දෙනෙකු අද (03) දිවයිනට පැමිණියා.\nඅලුයම 01.45ට දෝහා සිට නෞකා කාර්ය මණ්ඩල සාමාජිකයන් ඇතුළු 13 දෙනෙකු එලෙස දිවයිනට පැමිණි බවයි කටුනායක ගුවන් තොටුපොළ කාර්යභාර නිළධාරිවරයා සදහන් කළේ.\nඑමෙන්ම ජපානයේ නරීටා සිට ද එක් පුද්ගලයෙකු දිවයිනට පැමිණ තිබෙනවා.\nපී.සී.ආර් පරීක්ෂණ වලින් අනතුරුව ඔවුන් නිරෝධායනය සදහා යොමු කරනු ලැබුවා.\nඑමෙන්ම යුධ හමුදාව මගින් පාලනය කරනු ලබන නිරෝධායන මධ්‍යස්ථානයන්හි නිරෝධායනය අවසන් කළ තවත් 55 දෙනෙකු අද (03) නිවෙස් වෙත පිටත්ව යාමට නියමිත බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළා.\nමේ අතර කොරෝනා ආසාදිත බවට තහවුරු වූ ඉන්දීය ස්වදේශ කටයුතු ඇමති අමිත් ෂා පසුගිය බදාදා පැවති අමාත්‍ය මණ්ඩල හමුවට සහභාගිවී ඇති බව ඉන්දීය මාධ්‍ය වාර්තා කර තිබෙනවා.\nඉන්දීය අග්‍රාමාත්‍ය නරේන්ද්‍ර මෝදි, ආරක්ෂක අමාත්‍ය රාජ්නාත්සිං, මුදල් අමාත්‍ය නිර්මලා සීතාරාමන් ඇතුලු 55 දෙනෙකු එම අමාත්‍ය මණ්ඩල හමුවට සහභාගි වී තිබෙනවා.",
       "URL": "https://www.hirunews.lk/247038/තවත්-ශ්‍රී-ලාංකිකයන්-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2542"
}