{
       "Source": "hirunews",
       "Timestamp": "Wednesday, 22 December 2021 - 15:53",
       "Headline": "නීතිවිරෝධී “ලන්ච් ෂීට් රෝල්” තොගයක් මධ්‍යම පරිසර අධිකාරිය භාරයට",
       "News Content": "මධ්‍යම පරිසර අධිකාරිය විසින් තිඹිරිගස්යාය ප්‍රාදේශීය ලේකම් කොට්ඨාසයට අයත් දෙමටගොඩ ප්‍රදේශයේ දී පෙරේදා (20) සිදු කළ වැටලීමකින් නීතිවිරෝධී ලන්ච් ෂීට් රෝල් තොගයක් සිය භාරයට ගෙන තිබෙනවා.\nදෙමටගොඩ පිහිටි පොලිතීන් ආශ්‍රිත නිෂ්පාදන සිදු කෙරෙන කර්මාන්තශාලාවක් වැටලීමෙන් මෙම නීතිවිරෝධී ලන්ච් ෂීට් තොගය සොයාගෙන ඇති බවයි වාර්තා වන්නේ.\nඑහිදී ලන්ච් ෂීට් රෝල් කිලෝග්‍රෑම් 1710ක නැතහොත් ටොන් 1.7ක් මධ්‍යම පරිසර අධිකාරියේ නිලධාරින් විසින් සොයා ගනු ලැබූ අතර, මෙම සෝදිසි කිරීමට පාරිභෝගික කටයුතු අධිකාරිය ද එක් වුණා.\nමෙම ද්‍රව්‍යවල වටිනාකම රුපියල් හාරලක්ෂ හතළිස් හතර දහසක අගයක් ගන්නා බව ද වාර්තා වනවා.\nමෙම වැටලීම් මධ්‍යම පරිසර අධිකාරිය විසින් සිදු කරනු ලබන්නේ, අංක 2034/34 දරණ 2017 සැප්තැම්බර් මස 01 වැනි දිනැති ගැසට් පත්‍රයට අනුකූලව සිදු කරනු ලබනවා.\nසිද්ධිය සම්බන්ධයෙන් නීතිමය පියවර ගැනීමට කටයුතු කරන බවයි මධ්‍යම පරිසර අධිකාරිය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/291829/නීතිවිරෝධී-ලන්ච්-ෂීට්-රෝල්-තොගයක්-මධ්‍යම-පරිසර-අධිකාරිය-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1476"
}