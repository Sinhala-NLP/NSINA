{
       "Source": "hirunews",
       "Timestamp": "Wednesday, 22 July 2020 - 6:55",
       "Headline": "අහිංසක ජීවිත 17ක් බිළිගත් දුම්රිය අනතුර (ඡායාරූප)",
       "News Content": "කොළඹ සිට යාපනය බලා ධාවනය වු රාත්‍රි දුම්රියේ යාපනය - මිරුසුවිල් ප්‍රදේශයේදී ඊයේ(21) අලුයම ගවයින් 17 දෙනෙකු ගැටී ජීවිතක්ෂයට පත්ව ඇති බව යාපනය මිරුසුවිල් ප්‍රදේශවාසීන් පවසනවා.\nප්‍රදේශවාසීන් පැවසූවේ වැහි අඳුර සහිත කාලගුණ තත්ත්වයකදී දුම්රිය මාර්ගයේ නිදාගෙන සිටි ගවයින් රංචුවක් මෙලෙස දුමිරියේ ගැටීමෙන් අනතුර සිදුව ඇති බවයි.\nඅනතුරින් ගවයින් 17දෙනෙකු මියගොස් ඇති අතර අයිතිකරුවන් පිරිසක් මියගිය ගවයින්ගේ සිරුරු රැගෙන ගොස් තිබෙනවා.\nඅයිතිකරුවන් ඉදිරිපත් නොවු ගවයින්ගේ සිරුරු චාවකච්චේරි ප්‍රාදේශීය සභාව රැගෙන ගිය බවයි මිරුසුවිල් ප්‍රදේශවාසීන් පවසන්නේ.\nමීට දින කිහිපයකට පෙර පරන්තන් සිට මුලතිව් දක්වා දිවෙන මාර්ගයේ විශ්වමඩු ප්‍රදේශයේදී ටිපර් රථයක ගැටීමෙන් ගවයින් 18දෙනෙකු ද ජීවිතක්ෂයට පත්වුණා.",
       "URL": "https://www.hirunews.lk/246102/අහිංසක-ජීවිත-17ක්-බිළිගත්-දුම්රිය-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2568"
}