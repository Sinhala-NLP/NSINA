{
       "Source": "hirunews",
       "Timestamp": "Saturday, 12 February 2022 - 17:56",
       "Headline": "සෞඛ්‍ය වර්ජනයට වහාම ජනපති මැදිහත් විය යුතුයි - මන්ත්‍රී රාජිත (වීඩියෝ)",
       "News Content": "සෞඛ්‍ය අමාත්‍යවරයාට හටගෙන ඇති හෙද සේවක වර්ජන ගැටලුවට විසඳුම් ලබාදීමට නොහැකි නම්, ජනාධිපති ගෝඨාභය රාජපක්ෂ පැමිණ අදාළ අර්බුද සඳහා වහාම විසඳුම් ලබාදිය යුතු බව පාර්ලිමේන්තු මන්ත්‍රී රාජිත සේනාරත්න පවසනවා.\nමේ වනවිටත් අධිකරණ නියෝග හමුවේ වුව ද නොනැවතී ඉදිරියට යන වර්ජනය හේතුවෙන් රෝගීන්ට දැඩි අසාධාරණයක් සිදුව ඇති අතර, එහි වගකීම පාලකයන් ගත යුතු බවයි මන්ත්‍රීවරයා පැවසුවේ.\nඑමෙන්ම මෙවැනි සිදුවීම් සම්බන්ධයෙන් මහජනතාව සාමාන්‍යයෙන් අධිකරණය වෙත පැමිණිලි කෙරෙන අතර, නමුත් මෙවර එහි අනිත් පැත්ත සිදුව ඇති බව ද හිටපු සෞඛ්‍ය අමාත්‍යවරයා පෙන්වා දුන්නා.\nඒ අනුව මෙම සිදුවීම සම්බන්ධයෙන් උසාවි ගොස් ඇත්තේ නීතිපතිවරයා බවයි මන්ත්‍රීවරයා සඳහන් කළේ.\nකම්කරු ප්‍රඥප්තියේ ඇති ආකාරයට මෙවැනි උද්ඝෝෂණ සම්බන්ධයෙන් අධිකරණ ක්‍රියාමාර්ගවලට එළඹිය නොහැකි බව ද මන්ත්‍රී රාජිත ප්‍රකාශ කළා.",
       "URL": "https://www.hirunews.lk/296843/සෞඛ්‍ය-වර්ජනයට-වහාම-ජනපති-මැදිහත්-විය-යුතුයි-මන්ත්‍රී-රාජිත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1360"
}