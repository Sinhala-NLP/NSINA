{
       "Source": "hirunews",
       "Timestamp": "Sunday, 10 April 2022 - 8:10",
       "Headline": "නිලා, රතිඤ්ඤා ඇතුළු ගිනිකෙළි මිලත් වැඩි වේ",
       "News Content": "උත්සව සමයේ රතිඤ්ඤා ඇතුළු ගිණිකෙලි නිෂ්පාදනවල මිල ගණන් කැපී පෙනෙන ලෙස ඉහළ ගොස් ඇති බව ගිනිකෙළි නිෂ්පාදකයින් සහ වෙළෙඳුන් පවසනවා.\nකිඹුලාපිටිය සුළු පරිමාණ ගිනිකෙළි නිෂ්පාදකයින් සඳහන් කළේ අමුද්‍රව්‍ය මිල ඉහළ යාම සහ නිෂ්පාදන පිරිවැය ඉහළ යාම හේතුවෙන් රතිඤ්ඤා ඇතුළු ගිනිකෙළි නිෂ්පාදනවල මිල ගණන් ඉහළ දැමීමට සිදුව ඇති බවයි.\nඑමෙන්ම වෙඩි බෙහෙත් ඇතුළු අමුද්‍රව්‍යවල දැඩි හිඟයක් පැවතීම හේතුවෙන් සිය කර්මාන්තය සිදු කර ගැනීමට නොහැකි තත්ත්වයක් හටගෙන ඇති බව ද ඔවුන් පෙන්වා දෙනවා.\nඑලෙස රතිඤ්ඤා ඇතුළු ගිනිකෙළි නිෂ්පාදනවල මිල ගණන් ඉහළ යාමත් සමග ඒවා මිල දී ගැනීමට පැමිණෙන පාරිභෝගිකයන්ගේ අඩුවක් පවතින බව ගිනිකෙළි නිෂ්පාදන අලෙවිකරුවන් පෙන්වා දෙනවා.",
       "URL": "https://www.hirunews.lk/301601/නිලා-රතිඤ්ඤා-ඇතුළු-ගිනිකෙළි-මිලත්-වැඩි-වේ",
       "Category": "Local News",
       "Parent URL": "https://www.hirunews.lk/local-news.php?pageID=1240"
}