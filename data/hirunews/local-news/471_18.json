{
       "Source": "hirunews",
       "Timestamp": "Friday, 17 March 2023 - 8:26",
       "Headline": "උසස් පෙළ ලියූ සිසුන් ප්‍රතිඵල ඉල්ලයි",
       "News Content": "පිළිතුරු පත්‍ර ඇගයීමේ කටයුතු ප්‍රමාදවීමෙන් තම විශ්වවිද්‍යාල ප්‍රවේශය ඇතුළු උසස් අධ්‍යාපන කටයුතු අඩාල වීම නිසා තම අධ්‍යාපන අයිතිවාසිකම් උලංඝණය වී ඇති බවට උසස් පෙළ විභාගයට පෙනී සිටි සිසු සිසුවියන් චෝදනා කරනවා.\nපසුගිය පෙබරවාරි 17 වනදා උසස් පෙළ විභාගය අවසන් කෙරුණු අතර පිළිතුරු පත් ඇඟයීම් කටයුතු පෙබරවාරි 22 වනදා සිට ආරම්භ කිරීමටයි නියමිතව තිබුණේ.\nඋසස් පෙළ විභාගයේ උත්තරපත්‍ර ඇගයීම් කටයුතු ප්‍රමාදය සාමාන්‍ය පෙළ විභාගයටද බලපා ඇතිඅතර, තවදුරටත් එය කල් යා හැකි පසුබිමකුයි මේ වනවිට නිර්මාණය වී ඇත්තේ.\nවිදුලි කප්පාදුව හමුවේ විභාගයට පෙනී සිටි සිසු දරු දැරියන් කිහිප දෙනෙකු උත්තරපත්‍ර පරීක්ෂාව ප්‍රමාද වීම සම්බන්ධයෙන් හිරු ප්‍රවෘත්ති අංශයට පැවසුවේ, වෘත්තීය නිපුණතා පාඨමාලා වෙත යොමුවීමට ද එය ඔවුනට ගැටළුවක් වී ඇති බවයි.",
       "URL": "https://www.hirunews.lk/330167/උසස්-පෙළ-ලියූ-සිසුන්-ප්‍රතිඵල-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=471"
}