{
       "Source": "hirunews",
       "Timestamp": "Friday, 11 August 2023 - 12:53",
       "Headline": "මැලේසියාව බලා යමින් සිටි බෝට්ටුවක් පෙරළී 23 ක් ජීවිතක්ෂයට",
       "News Content": "මියන්මාරයේ ගැටුම් පවතින රඛිනේ කලාපයේ සිට මුහුදු මාර්ගයෙන් වෙනත් රටකට සංක්‍රමණය වෙමින් සිටි පිරිස මෙම අවාසනාවන්ත සිදුවීමට මුහුණ පා තිබෙනවා.\nඉන් 23 දෙනෙකු මියගොස් ඇති අතර, තවත් 30 දෙනෙකු අතුරුදන්ව ඇති බවයි වාර්තා වෙන්නේ.\nබෝට්ටුවකින් මැලේසියාව බලා යමින් සිටි බවත් එම බෝට්ටුව මුහුද මැදදී අනතුරට පත්වූ බවයි අනතුරින් දිවි ගලවාගත් පිරිස ප්‍රකාශ කොට සිටියේ.\nඒ අවස්ථාවේදී එම බෝට්ටුවේ කාර්ය මණ්ඩලය වෙනත් බෝට්ටුවකින් පැනගොස් තිබුණු බවයි විදෙස් මාධ්‍ය සඳහන් කර සිටින්නේ.",
       "URL": "https://www.hirunews.lk/344425/මැලේසියාව-බලා-යමින්-සිටි-බෝට්ටුවක්-පෙරළී-23-ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=106"
}