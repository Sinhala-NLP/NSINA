{
       "Source": "hirunews",
       "Timestamp": "Thursday, 03 February 2022 - 14:47",
       "Headline": "ගම්මන්පිළට එරෙහි නඩුවේ සාක්ෂි විභාගය කල් යයි",
       "News Content": "සාවද්‍ය ලෙස මුදල් පරිහරණය කිරීම ඇතුළු චෝදනා යටතේ අමාත්‍ය උදය ගම්මන්පිළට එරෙහිව පනවා ඇති නඩුවේ වැඩිදුර සාක්ෂි විභාගය සඳහා ලබන ජුනි 3 වන දා දක්වා කල් තැබීමට කොළඹ මහාධිකරණ විනිසුරු අමල් රණරාජා අද (03) නියෝග කළා.\nව්‍යාජ ඇටෝනි බලපත්‍රයක් උපයෝගී කර ගනිමින් ඔස්ට්‍රෙලියානු ජාතිකයෙකුට අයත් සමාගමකට කොටස් අලෙවි කර රුපියල් මිලියන 21 ක මුදලක් සාවද්‍ය ලෙස පරිහරණය කිරීම ඇතුළු චෝදනා යටතේයි, මෙම නඩුව ගොනු කර ඇත්තේ.\nඑසේම නඩුවට අදාළ පැමිණිල්ලේ තුන් වන හා හතර වන සාක්ෂිකරුවන්ට සිතාසි නිකුත් කරන ලෙස ද කොළඹ මහාධිකරණය නියෝග කළ බවයි අප අධිකරණ වාර්තාකරු ප්‍රකාශ කළා.",
       "URL": "https://www.hirunews.lk/296066/ගම්මන්පිළට-එරෙහි-නඩුවේ-සාක්ෂි-විභාගය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1378"
}