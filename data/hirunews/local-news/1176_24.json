{
       "Source": "hirunews",
       "Timestamp": "Wednesday, 11 May 2022 - 12:52",
       "Headline": "සිපෙට්කෝ, ඉන්ධන බෙදාහැරීම අත්හිටුවයි",
       "News Content": "ලංකා ඛනිජ තෙල් නීතිගත සංස්ථාව (CPC) ශ්‍රී ලංකාවේ ඉන්ධන බෙදා හැරීම තාවකාලිකව අත්හිටුවා තිබෙනවා.\nපවතින ආරක්ෂක තත්ත්වය සහ රට තුළ පනවා ඇති ඇඳිරි නීතිය සැලකිල්ලට ගනිමින් මෙම තීරණය ගෙන ඇති බව ඛනිජ තෙල් නීතිගත සංස්ථාව පවසනවා.\nසඳුදා ඇති වූ නොසන්සුන්තාවෙන් පසු හෙට (12) පෙරවරු 07 දක්වා දිවයින පුරා ඇඳිරි නීතිය ද ක්‍රියාත්මක වනවා.\nතත්ත්වය පාලනය කිරීමට පොලිසිය සහ හමුදාව යොදවා තිබියදීත් ප්‍රදේශ කිහිපයක ප්‍රචණ්ඩ ක්‍රියා සහ නොසන්සුන්කාරී තත්ත්වයන් විටින් විට වාර්තා වන බව යි සදහන් වන්නේ.\nලංකා ඛනිජ තෙල් නීතිගත සංස්ථාව ඉන්ධන බෙදා හැරීම තාවකාලිකව අත්හිටුවා ඇත්තේ, ශ්‍රී ලංකාව දැනටමත් ඉන්ධන හිඟයකට මුහුණ දී සිටින අවස්ථාවක යි.\nහිටපු අගමැති මහින්ද රාජපක්ෂගේ ආධාරකරුවන් කොළඹ දී සාමකාමී ආණ්ඩු විරෝධී උද්ඝෝෂකයන්ට පහර දුන්නේ, රට තුළ නොසන්සුන්තාවක් ඇති කරමින්.\nමෙම සිද්ධිය අවසානයේ මහින්ද රාජපක්ෂ සිය ධූරයෙන් ඉල්ලා අස් වුණා.",
       "URL": "https://www.hirunews.lk/304061/සිපෙට්කෝ-ඉන්ධන-බෙදාහැරීම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1176"
}