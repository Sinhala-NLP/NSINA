{
       "Source": "hirunews",
       "Timestamp": "Friday, 06 May 2022 - 12:34",
       "Headline": "අරගලයට උරදෙන අන්තරේ (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය, මේ දිනවල සමාජය තුළ බරපතළ කතාබහක් නිර්මාණය කිරීමට සමත් වී තිබෙනවා.\nවත්මන් අර්බුද හා දේශපාලන අස්ථවරත්වය තුළ, ඔවුන් බොහෝ අවස්ථාවල දී බලපෑම් කණ්ඩායමක් වශයෙන් අරගලයට සිය දායකත්වය ලබා දෙමින් සිටිනවා.\nඊයේ (05) වැනි දා ඔවුන් විරෝධතාවක් සංවිධානය කර තිබුණේ, ජයවර්ධනපුර සරසවියේ සිට පාර්ලිමේන්තුව අසලට පා ගමනක් පැමිණෙමින්.\nපාර්ලිමේන්තුවට පිවිසෙන පොල්දූව මංසන්ධිය අසල පොලිසිය හා ශිෂ්‍යයන් අතර ඉතා උණුසුම් තත්ත්වයක් ද හටගත්තා.\nනමුත් ශිෂ්‍යයන් අධෛර්යයට පත් නො වුණේ, එම ස්ථානයේ ම රාත්‍රිය පහන් කිරීමට තීරණය කරමිනු යි.\nඔවුන් වෙනුවෙන් විශාල වශයෙන් අහාර පාන ‍රැගෙනවිත් දෙන්නට මහජනතාව උද්‍යෝගිමත් වීම ද විශේෂත්වයක්.\nමේ වනවිට හොරු ගෝ ගම නමින් නම් කර ඇති නව අරගල භූමිය අසල විශාල ජනකායක් රැස්ව සිටින අයුරු දක්නට ලැබෙනවා.\nඊයේ දින අරගලකරුවන් වෙත එල්ල කරන ලද කඳුලු ගෑස් ප්‍රහාරයට උපහාසාත්මක අයුරින් අද දින පොලිස් මාර්ග බාධක මත අරගලකරුවන් විසින් යට ඇඳුම් එලා තිබෙන අයුරු ද දැකිය හැකියි.",
       "URL": "https://www.hirunews.lk/303638/අරගලයට-උරදෙන-අන්තරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1188"
}