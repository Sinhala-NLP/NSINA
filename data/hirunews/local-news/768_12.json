{
       "Source": "hirunews",
       "Timestamp": "Sunday, 30 October 2022 - 15:18",
       "Headline": "දකුණු කොරියානු රජයට, ජනපති ශෝකය පළ කරයි",
       "News Content": "දකුණු කොරියාවේ - සෝල් අගනුවර හැලොවීන් සැමරුම් උත්සවයක් අතරතුර සිදු වූ අනතුර සම්බන්ධයෙන් කොරියානු රජයට සහ එරට ජනතාවට ජනාධිපති රනිල් වික්‍රමසිංහ සිය ශෝකය ප්‍රකාශ කර තිබෙනවා.\nඅදාළ සිදුවීමෙන් තුවාල ලැබූවන්ට ජනාධිපතිවරයා ඉක්මන් සුවය ප්‍රාර්ථනා කරන බවයි ජනාධිපති මාධ්‍ය අංශය සඳහන් කළේ.\nහැලොවීන් සැමරුම් උත්සවයක් අතරතුර සිදුවූ තෙරපීමෙන් පුද්ගලයන් 153 දෙනෙකු ජිවිතක්ෂයට පත්වුණා.\nඒ අතර එරට අධ්‍යාපනය සඳහා ගොස් සිටි ශ්‍රී ලාංකිකයෙකු ද වනවා.",
       "URL": "https://www.hirunews.lk/319206/දකුණු-කොරියානු-රජයට-ජනපති-ශෝකය-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=768"
}