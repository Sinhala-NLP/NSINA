{
       "Source": "hirunews",
       "Timestamp": "Wednesday, 07 June 2023 - 10:13",
       "Headline": "බදුල්ලේ බස් යතුරුපැදි ගැටුමින් අයෙක් ජීවිතක්ෂයට",
       "News Content": "බදුල්ල - මහියංගණය මාර්ගයේ මහියංගණය නගරය ආසන්නයේදී ඊයේ (06) ලංගම බස් රථයක් යතුරුපදියක ගැටී අනතුරක් සිදුව තිබෙනවා.\nඑම අනතුරින් බරපතළ තුවාල ලැබූ යතුරුපැදිකරු මහියංගණය රෝහලට ඇතුළත් කිරීමෙන් පසු මියගොස් තිබෙන බව‍යි පොලිසිය පවසන්නේ.\nමෙම අනතුර සිදුව ඇත්තේ ඊයේ උදෑසන මහියංගණය දෙසට ධාවනය වූ ලංගම බස් රථයක් එම දිශාවටම ධාවනය වූ යතුරුපැදියක ගැටීමෙන්.\nමියගිය පුද්ගලයා 57 හැවිරිදි බතලයාය ප්‍රදේශයේ පදිංචිකරුවෙක්.\nඅනතුර සිදු කරන ලද බස් රථයේ රියැදුරු අත්අඩංගුවට ගෙන ඇති අතර මහියංගණය පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/337249/බදුල්ලේ-බස්-යතුරුපැදි-ගැටුමින්-අයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=288"
}