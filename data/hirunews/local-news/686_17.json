{
       "Source": "hirunews",
       "Timestamp": "Monday, 05 December 2022 - 16:39",
       "Headline": "ලිට්‍රෝ ගෑස් මිල ඉහළට",
       "News Content": "අද (05) මධ්‍යම රාත්‍රියේ සිට ක්‍රියාත්මක වන පරිදි කිලෝ ග්‍රෑම් 12.5 ගෘහස්ත ගෑස් සිලින්ඩරයක මිල රුපියල් 250 කින් ඉහළ දමන බව ලිට්‍රෝ ගෑස් සමාගම පවසනවා.\nඒ අනුව එහි නව මිල වන්නේ රුපියල් 4610 ක්. එමෙන්ම කිලෝ ග්‍රෑම් 05 ගෑස් සිලින්ඩරයක මිලද රුපියල් 100කින් ඉහළ නංවා ඇති අතර එහි නව මිල රුපියල් 1850ක් වනවා.\nමීට අමතරව කිලෝ ග්රෑම් 2.3ක ගෑස් සිලින්ඩරයක මිල රුපියල් 45කින් ඉහළ නංවා ඇති අතර එහි නව මිල වන්නේ රුපියල් 860ක්.\nඋත්සව සමයේ සහ සීත සෘතුවේ ගෑස් ඉල්ලුම ඉහළ යාම මෙන්ම ලෝක වෙළදපලේ ගෑස් ඉල්ලුම වැඩි වීම මත ජාත්‍යන්තර එල්.පී.ජි ගෑස් මිල ඉහළ යාම හේතුවෙන් මිල ඉහළ දැමූ බවයි ලිට්‍රෝ සමාගම ප්‍රකාශ කළේ.\nකෙසේ වෙතත් ලෝක වෙළදපළේ ගෑස් මිල පහත වැටීමේ දී එම වාසිය පාරිභෝගික ජනතාවට කඩිනමින් ලබාදෙන බවද එම සමාගම සඳහන් කළා.\nමේ අතර ලාෆ් සමාගම ප්‍රකාශ කළේ සිය ගෑස් සිලින්ඩරවල මිලෙහි කිසිදු සංශෝධනයක් සිදු නො කරන බවයි.\nමේ අතර ලෝක වෙළඳපොළේ තෙල් මිල යලිත් ඉහළ ගොස් තිබෙනවා.\nයුක්රේන ආක්‍රමණය හමුවේ ජී 7 රටවල් රුසියාවට එරෙහි ව පැනවූ තහනම මීට හේතු වී ඇති බවයි විදෙස් වාර්තා සඳහන් කළේ.\nමේ අතර, ප්‍රධාන තෙල් නිපදවන රටවල් විසින් තෙල් මිල ඉහළ මට්ටමක පවත්වා ගැනීම සඳහා නිෂ්පාදනය සීමා කිරීමට ගෙන ඇති තීරණය ද ලෝක වෙළඳපොළේ බොරතෙල් මිල ඉහළ නැංවීමට හේතුවනු ඇති.\nමෙම තත්වය හමුවේ අද දිනයේ රුසියානු බෙන්ට් වර්ගයේ බොරතෙල් බැරලයක මිල ඇමරිකානු ඩොලර් 87.88ක් දක්වා සියයට 2.7කින් ඉහළ ගොස් තිබෙනවා.\nඑමෙන්ම ඩබ්ලිව්. ටී. අයි වර්ගයේ බොරතෙල් බැරලයක මිල ඇමරිකානු ඩොලර් 82. 24ක් ලෙස වාර්තා වී ඇති අතර එය සියයට 2. 83ක වැඩි වීමක්.\nඑම නිවේදනය පහතින්",
       "URL": "https://www.hirunews.lk/322025/ලිට්‍රෝ-ගෑස්-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=686"
}