{
       "Source": "hirunews",
       "Timestamp": "Wednesday, 09 August 2023 - 8:14",
       "Headline": "ළමා රෝහලේ ඉන්සියුලින් නැතැයි යන පුවත අසත්‍යයක්",
       "News Content": "රිජ්වේ ආර්යා ළමා රෝහල සතුව ප්‍රමාණවත් තරම් ඉන්සියුලින් පවතින බවත්, දරුවන්ට ඉන්සියුලින් ලබා දීමට අවශ්‍ය නම් කිසිදු බියකින් තොරව රෝහලට පැමිණෙන ලෙස රිජ්වේ ආර්යා ළමා රෝහලේ අධ්‍යක්ෂ වෛද්‍ය ජී. විජේසූරිය පවසනවා.\nරෝහලේ ඉන්සියුලින් නොමැති බවට ප්‍රචාරය වන ආරංචිය අසත්‍යයක් බව ඔහු වැඩිදුරටත් පැවසුවා.\nමේ නිසා සායනවලට පැමිණෙන දරුවන්ට ප්‍රමාණවත් තරම් ඉන්සියුලින් ලබා දීමට හැකි බව පැවසූ අධ්‍යක්ෂවරයා ඒ ගැන මවුපියන්ට බියක් ඇති කර නොගන්නා ලෙස ඉල්ලා සිටියා.",
       "URL": "https://www.hirunews.lk/344171/ළමා-රෝහලේ-ඉන්සියුලින්-නැතැයි-යන-පුවත-අසත්‍යයක්",
       "Category": "Local News",
       "Parent URL": "https://www.hirunews.lk/local-news.php?pageID=112"
}