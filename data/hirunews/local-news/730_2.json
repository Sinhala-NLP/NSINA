{
       "Source": "hirunews",
       "Timestamp": "Wednesday, 16 November 2022 - 18:37",
       "Headline": "ධනුෂ්ක යළි අධිකරණයට, නීතිවේදීන් ට CCTV දර්ශන වෙත ප්‍රවේශයක්",
       "News Content": "ශ්‍රී ලංකා ක්‍රිකට් ක්‍රීඩක ධනුෂ්ක ගුණතිලක තම ඇප කොන්දේසි සමාලෝචනය කරන ලෙස ඉල්ලා සිටීමට දිනකට පෙර නැවත අධිකරණයට පැමිණ ඇති බව ඕස්ට්‍රේලියානු ෆොක්ස් රූපවාහිනී සේවාව අද වාර්තා කළා.\n31 හැවිරිදි ක්‍රිකට් ක්‍රීඩක ධනුෂ්ක ගුණතිලක කැමැත්තෙන් තොරව ලිංගික සංසර්ගයේ යෙදීම ඇතුළු චෝදනා හතරක් සම්බන්ධයෙන් රක්ෂිත බන්ධනාගාරගතව සිටී.\nබදාදා දින සිඩ්නි ඩව්නිං සෙන්ටර් ප්‍රාදේශීය අධිකරණයේ පෙනී සිටීමෙන් අනතුරුව මහේස්ත්‍රාත් රොබට් විලියම්ස් විසින් දනුෂ්කගේ නීතිඥයින්ට ලිපිගොනු අඩංගු USB සහ දුම්රිය ස්ථානයක CCTV දර්ශන ඇතුළත් ලිපිගොනු වෙත ප්‍රවේශය ලබා දුන් බව ෆොක්ස් ස්පෝර්ට්ස් වාර්තා කරනවා.\nගුණතිලක මහතා චෝදනාවලට කිසිදු අයැදුමක් ඉදිරිපත් කර නැත. නොවැම්බර් 6 වැනිදා ඔහුගේ කණ්ඩායම ඔස්ට්‍රේලියාව බලා පිටත්ව යාමට නියමිතව තිබියදී හයට් රීජන්සි හෝටලයේදී ඔහු අත්අඩංගුවට ගෙන ඇත.\nකෙසේ වෙතත් සිය ඇප කොන්දේසි සමාලෝචනය කරන ලෙස ඉල්ලා දනුෂ්ක ගුණතිලක ලබන බ්‍රහස්පතින්දා සිඩ්නි ඩව්නිං සෙන්ටර් ප්‍රාදේශීය අධිකරණය වෙත ආපසු යෑමට නියමිතයි.\nපසුගිය නොවැම්බර් 7 වන දින පැරමාටා ප්‍රාදේශීය අධිකරණයේදී ඔහුට ඇප ප්‍රතික්ෂේප කිරීමෙන් පසු ලබන මාසයේ ඔහුගේ නිදහස සඳහා වන ඉල්ලීම ශ්‍රේෂ්ඨාධිකරණය වෙත ගෙන යනු ඇති.",
       "URL": "https://www.hirunews.lk/320539/ධනුෂ්ක-යළි-අධිකරණයට-නීතිවේදීන්-ට-cctv-දර්ශන-වෙත-ප්‍රවේශයක්",
       "Category": "Local News",
       "Parent URL": "https://www.hirunews.lk/local-news.php?pageID=730"
}