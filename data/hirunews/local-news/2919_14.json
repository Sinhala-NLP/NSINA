{
       "Source": "hirunews",
       "Timestamp": "Tuesday, 04 February 2020 - 8:03",
       "Headline": "ලන්ඩන් ත්‍රස්ත ප්‍රහාරකයාට ශ්‍රී ලංකාවේ සම්බන්ධයක් - අයි.එස්. සංවිධානය වගකීම භාර ගනී",
       "News Content": "පසුගිය දා ලන්ඩනයේදී ත්‍රස්ත ප්‍රහාරයක් එල්ල කළ සුදේශ් අම්මාන් නැමැත්තාගේ ශ්‍රී ලාංකික ඥාති සම්බන්ධයක් පවතින බව ලන්ඩන් වාර්තා අනාවරණ කළා.\nඑම ප්‍රහාරය එල්ල කළ 20 හැවිරිදි සුදේශ් අම්මාන් පසුව පොලිස් වෙඩි පහරින් ජීවිතක්ෂයට පත්වුණා.\nඔහු ඊට පෙර ත්‍රස්තවාදී චෝදනා මත සිර දඬුවම් විදි පුද්ගලයෙකු වන අතර, බන්ධනාගාරයෙන් නිදහස් කර ඇත්තේ පිහි ප්‍රහාරය එල්ල කිරීමට සතියකට පමණ පෙරයි.\nමේ හේතුවෙන් ත්‍රස්තවාදී චෝදනා ලැබූ පුද්ගලයන් මුදා හැරීම සඳහා වන නීති රීති සංශෝධනය කිරීම පිළිබදව ද  බ්‍රිතාන්‍යය අගමැතිවරයාගේ අවධානය යොමු වුණා.\nමේ අතර මෙම ත්‍රස්ත ප්‍රහාරයේ වගකීම අයි.එස්. සංවිධානය භාරගෙන තිබෙනවා.\nගෝලීය අයි.එස්. විරෝධී සන්ධානයට අයත් ජාතීන් ඉලක්ක කර මෙම ප්‍රහාරය එල්ල කළ බවයි එම සංවිධානය පණිවුඩයක් නිකුත්  කරමින් සදහන් කළේ.",
       "URL": "https://www.hirunews.lk/233662/ලන්ඩන්-ත්‍රස්ත-ප්‍රහාරකයාට-ශ්‍රී-ලංකාවේ-සම්බන්ධයක්-අයි-එස්-සංවිධානය-වගකීම-භාර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2919"
}