{
       "Source": "hirunews",
       "Timestamp": "Friday, 22 February 2019 - 9:18",
       "Headline": "මහබැංකුව ව්‍යවස්ථාපිත සංචිත අනුපාතය පහත හෙළයි",
       "News Content": "වාණිජ බැංකු සඳහා බල පවත්වන ව්‍යවස්ථාපිත සංචිත අනුපාතය මාර්තු 1 වන දා සිට ක්‍රියාත්මක වන පරිදි සියයට 5 දක්වා පහත හෙලීමට මහබැංකු මූල්‍ය මණ්ඩලය තීරණය කර තිබෙනවා.\nඑමෙන්ම මහබැංකුවේ ප්‍රතිපත්ති පොලී අනුපාත තවදුරටත් එම මට්ටම්වලින් පවත්වා ගැනීමටයි එහිදී තීරණය වී ඇත්තේ.\nඒ අනුව ස්ථාවර තැන්පතු පොලී අනුපාතය සියයට 8ක් සහ ස්ථාවර නිකුතු පොලී අනුපාතය සියයට 9ක් ලෙස ක්‍රියාත්මක වනු ඇති.\nදේශීය ආර්ථිකයේ සහ ගෝලීය වෙළදපොළ වත්මන් ප්‍රවනතාවන් මෙන්ම අපේක්ෂිත වර්ධනයන් සැලකිල්ලට ගෙන එම තීරණයට එළඹුණු බව මහබැංකුව ප්‍රකාශ කළා.",
       "URL": "https://www.hirunews.lk/210939/මහබැංකුව-ව්‍යවස්ථාපිත-සංචිත-අනුපාතය-පහත-හෙළයි",
       "Category": "Local News",
       "Parent URL": "https://www.hirunews.lk/local-news.php?pageID=3489"
}