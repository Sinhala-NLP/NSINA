{
       "Source": "hirunews",
       "Timestamp": "Saturday, 19 October 2019 - 15:54",
       "Headline": "වලස්මුල්ලේ නිවසක අභිරහස් ලෙස මියගිය පාසල් සිසුවෙකුගේ සිරුරක්",
       "News Content": "අභිරහස් ලෙස මියගොස් සිටි 13 හැවිරිදි පාසල් සිසුවෙකුගේ මළ සිරුරක් වලස්මුල්ල - කටුවන - වල්ගම්මුල්ල ප්‍රදේශයේදී අද සොයා ගත්තා.\nමෙම සිසුවාගේ පියා පෙරවරුවේ ව්‍යාපාර කටයුතු සඳහා නිවසෙන් පිටව ගොස් ඇති අතර මව නිවස අසල පිහිටි වෙලඳසැලට ගොස් ඇත්තේ නිවසට අවශ්‍ය බඩු බාහිරාදිය මිලදී ගැනීම සඳහායි.\nපසුව මව නිවසට පැමිණෙන අවස්ථාවේ සිසුවාගේ මළ සිරුර දැක තිබෙනවා.\nමෙම මරණය ඝාතනයක් ද නැතහොත් සිය දිවි නසා ගැනීමක් ද යන්න සම්බන්ධයෙන් පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/226555/වලස්මුල්ලේ-නිවසක-අභිරහස්-ලෙස-මියගිය-පාසල්-සිසුවෙකුගේ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=3090"
}