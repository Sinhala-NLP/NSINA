{
       "Source": "hirunews",
       "Timestamp": "Thursday, 03 August 2023 - 13:22",
       "Headline": "චීනයේ ළමුන්ට දුරකථන නියාමනයක්",
       "News Content": "චීනය වයස අවුරුදු 18ට අඩු ළමුන්ට ජංගම දුරකථන භාවිතය දැඩි ලෙස නියාමනය කිරිමට සූදානම් වන බව විදෙස් මාධ්‍ය වාර්තා කරනවා.\nළමුන් සඳහා දුරකථන භාවිතය දිනකට උපරිම වශයෙන් පැය දෙකක් ලෙස සීමා කළ යුතු බවයි එරට අන්තර්ජාලය නියාමනය කිරීම සඳහා ස්ථාපනය කර ඇති ආයතනය පවසන්නේ.\nමේ හේතුවෙන් එරට ජංගම දුරකථන සමාගම් වල ම්ල සීඝ්‍රයෙන් පහළ වැටී ඇති බවයි වාර්තා වෙන්නේ.\nමේ අතර ස්මාර්ට් ජංගම දුරකථන සඳහා 'minor mode' ලෙස නව මෙවලමක් හදුන්වා දීමට නියම්තව තිබෙනවා.\nඅදාළ මෙවලම මගින් වයස අවුරුදු 18ට අඩු අයට ජංගම දුරකථනය යොදාගෙන රාත්‍රී 10 සිට උදෑසන 6 දක්වා කාලය තුළ අන්තර්ජාලයට පිවිසීම වළක්වන බවයි විදෙස් මාධ්‍ය වාර්තා කරන්නේ.\nතවද නව නිර්දේශ අනුව අවුරුදු 16ත් 18ත් අතර වයස් කාණ්ඩය සඳහා දිනකට පැය 2ක් අවුරුදු 8ත් 16ත් වයස් කාණ්ඩය සඳහා දිනකට පැයක් ජංගම දුරකථන භාවිතයට ඉඩ ලබාදීමට නියම්තයි.\nඑමෙන්ම වයස අවුරුදු 8ට අඩු ළමුන් සඳහා දිනකට මිනිත්තු 8ක් වශයෙන් ජංගම දුරකථන භාවිතයට ඉඩ ලබාදීමට නියමිත අතර එම නිර්දේශ සඳහා සමාගම් සම්පූර්ණ වශයෙන් එකඟවී නොමැති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/343478/චීනයේ-ළමුන්ට-දුරකථන-නියාමනයක්",
       "Category": "Local News",
       "Parent URL": "https://www.hirunews.lk/local-news.php?pageID=128"
}