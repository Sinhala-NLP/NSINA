{
       "Source": "hirunews",
       "Timestamp": "Tuesday, 17 October 2017 - 13:15",
       "Headline": "වෛද්‍ය විද්‍යාපීඨ අවම ප්‍රමිතිය ගැන සාකච්ඡා කිරීමට කමිටුව අද රැස්වේ",
       "News Content": "පෞද්ගලික වෛද්‍ය පීඨ පිහිටුවීම පිළිබඳ අවම ප්‍රමිති කමිටුව අද පස්වරුවේ රැස්වනවා.\nමාළඹේ පෞද්ගලික වෛද්‍ය විද්‍යාලය සම්බන්ධයෙන් උද්ගත වී ඇති ගැටළුව හේතුවෙන් වෛද්‍ය අධ්‍යාපනය සඳහා අවම ප්‍රමිතීන් සකස් කිරීමට රජය තීරණය කරනු ලැබුවා.\nඒ, අනුව ඊට අදාළ නීතිපතිවරයාගේ නිර්දේශ ඇතුළත් වාර්තාව මේ වන විට වෛද්‍ය සභාව වෙත ලැබී ඇති බවයි වෛද්‍ය සභාවේ ලේඛකාධිකාරී වෛද්‍ය ටෙරන්ස් ගාමිණී ද සිල්වා හිරු ප්‍රවෘත්ති අංශයට සඳහන් කළේ.\nඑම නිර්දේශ ඇතුළත් වාර්තාව පිළිබදව අද පස්වරුවේ වෛද්‍ය පීඨ පිහිටුවීම පිළිබඳ අවම ප්‍රමිතීන් කමිටුව රැස්වී සාකච්ඡා කෙරෙනු ඇති.\nපසුව එම වාර්තාව පිළිබඳ ගත් එකඟතාවයන් සම්බන්ධයෙන් සෞඛ්‍ය අමාත්‍යවරයා දැනුවත් කිරීමට කටයුතු කරන බවයි වෛද්‍ය සභාවේ ලේඛකාධිකාරී වෛද්‍ය ටෙරන්ස් ගාමිණී ද සිල්වා වැඩිදුරටත් සඳහන් කළේ.\nඒ අනුව පෞද්ගලික වෛද්‍ය අධ්‍යාපනය සඳහා අවම ප්‍රමිතිය ඇතුළත් ගැසට් නිවේදනය ප්‍රකාශයට පත් කිරීමට නියමිතයි.",
       "URL": "https://www.hirunews.lk/173718/වෛද්‍ය-විද්‍යාපීඨ-අවම-ප්‍රමිතිය-ගැන-සාකච්ඡා-කිරීමට-කමිටුව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4267"
}