{
       "Source": "hirunews",
       "Timestamp": "Friday, 15 March 2019 - 12:41",
       "Headline": "අධික ශබ්දයෙන් නලා හැඩවූ, රියදුරන් 7906කට නඩු",
       "News Content": "අධික ශබ්ද සහ ආලෝක සංඥා නිකුත් කරමින් රිය ධාවනය කරන පුද්ගලයින් සම්බන්ධයෙන් දිවයින පුරා දින දෙකක සිදුකළ මෙහෙයුම් වලදී නඩු 7906 ලබා ගැනීමට පොලිසිය කටයුතු කර තිබෙනවා.\nපසුගිය 08 වැනිදා සිදුකළ මෙහෙයුම්වලදී නඩු 3511 ක් ලබාගෙන ඇති අතර, පසුගිය මස 14 වැනිදා සිදුකළ වැටලීමේදී නඩු 4395 ක් ලබාගත් බව පොලිසිය ප්‍රකාශ කළා.\nඅධික ශබ්දය නිකුත් කරන නලා භාවිත කරමින් රිය ධාවනය කිරීම සම්බන්ධයෙන් ලැබෙන පැමිණිලි සැලකිල්ලට ගනිමින් මෙම මෙහෙයුම ආරම්භ කර ඇති බව සඳහන්.\nවිවිධ වෛවර්ණ ආලෝක සංඥා සැරසිලි ලෙස යොදා ගනිමින් ධාවනය කෙරෙන රථ වාහන ද මෙහිදී ඉලක්ක කරගෙන තිබෙනවා.\nමේ අතර, මොණරාගල පොලිස් කොට්ඨාශයේ පොලිස් වසම් 18 ක ඊයේ මධ්‍යම රාත්‍රියේ සිට අද අලූයම දක්වා විශේෂ රථවාහන සෝදිසි මෙහෙයුමක් ක්‍රියාත්මක කෙරුණා.\nඑහිදී අධික ශබ්දය සහ ආලෝක සංඥා නිකුත් කරමින් රිය ධාවනය කළ පුද්ගලයින් 148 කට එරෙහිව නඩු පවරා තිබෙනවා.",
       "URL": "https://www.hirunews.lk/212435/අධික-ශබ්දයෙන්-නලා-හැඩවූ-රියදුරන්-7906කට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=3454"
}