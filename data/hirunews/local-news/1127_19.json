{
       "Source": "hirunews",
       "Timestamp": "Wednesday, 01 June 2022 - 13:38",
       "Headline": "යුපුන් අබේකෝන්ට තවත් ජයක්",
       "News Content": "චෙක් ජනරජයේ පැවැත්වෙන ඔස්ට්‍රාවා ගෝල්ඩන් ස්පයික් මලල ක්‍රීඩා ශූරතාවලියේ මීටර් 100 පිරිමි ඉසව්වේ 5 වන ස්ථානය දිනා ගැනීමට ශ්‍රී ලංකාවේ කෙටි දුර ධාවන ශූර යුපුන් අබේකෝන් සමත් වුණා.\nඔහු එහිදී තත්පර 10.08ක කාලයක් වාර්තා කළ අතර මෙය ඔහුගේ මෙම වාරයේ වාර්තා කළ දෙවැනි හොඳම කාලය ලෙසයි සටහන් වන්නේ.\nමෙම තරඟයේදී යුපුන්ගේ ප්‍රතිවාදීන් අතර ජැමෙයිකාවේ යොහාන් බ්ලේක් සහ දකුණු අප්‍රිකාවේ අකානි සිම්බයින්ද සිටි අතර එහිදී ඔහු යොහාන් බ්ලේක්ට වඩා තත්පර බින්දුයි දශම 3ක් පිටුපසින් තරඟය අවසන් කිරිම විශේෂත්වයක්.\nමීටර් 100 පිරිමි ඉසව්වේ ජයග්‍රාහකයා වූයේ මහා බ්‍රිතානයේ රීස් ප්‍රෙස්කොඩ් වන අතර ඔහු තරඟය නිම කළේ තත්පර 9යි දශම 9යි 3කින්.",
       "URL": "https://www.hirunews.lk/305895/යුපුන්-අබේකෝන්ට-තවත්-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1127"
}