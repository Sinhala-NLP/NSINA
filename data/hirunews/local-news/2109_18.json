{
       "Source": "hirunews",
       "Timestamp": "Thursday, 04 March 2021 - 21:06",
       "Headline": "නවසීලන්තයේ ප්‍රභල භූ චලනයක් - සුනාමි අනතුරු ඇඟවීම් නිකුත් කරයි",
       "News Content": "නවසීලන්තයේ උතුරුදිග ප්‍රදේශයේ ප්‍රබල භූ චලනයක් සිදුව තිබෙනවා.\nඑය රික්ටර් මාපකයේ සටහන් වී ඇත්තේ ඒකක 6 දසම 9ක් ලෙසටයි.\nමේ හේතුවෙන් සුනාමි අනතුරු ඇගවීමක් ද නිකුත් කර තිබෙනවා.\nඇමරිකා භූ විද්‍යා සමීක්ෂණ ආයතනය විසින් අදාළ කම්පනයේ ප්‍රබලත්වය මීට පෙර සටහන් කර තිබුනේ ඒකක 7 යි දසම 3ක් ලෙසට වුව ද පසුව එය ඒකක 6 දසම 9ක් බවට ප්‍රකාශ කෙරුනා.\nමෙම කම්පනය කිලෝමීටර් 81 දසම 8ක පමණ පොළොව අභ්‍යන්තරයේ සිදුවූ එකක් බවටයි හෙළිවී ඇත්තේ.\nසුනාමි අනතුරු ඇගවීම හේතුවෙන් වෙරළාශ්‍රිත ජනතාවට වහාම උස්බිම් ප්‍රදේශවලට ගමන් කරන ලෙසට නවසීලන්ත බලධාරීන් දැනුම්දී තිබෙනවා.\nපැසිෆික් සුනාමි අනතුරු ඇගවීම් මධ්‍යස්ථානය ප්‍රකාශකර ඇත්තේ භූ කම්පනයේ කේන්ද්‍ර ප්‍රදේශයේ සිට කිලෝමීටර් 300ක පමණ දුරකට සුනාමි බලපෑම් ඇතිවිය හැකි බවටයි.\nමෙම කම්පනයෙන් සිදුවූ හානියක් පිළිබඳ මෙතෙක් නිශ්චිත තොරතුරක් අනාවරණ වී නොමැති බවයි විදෙස් මාධ්‍ය වාර්තා කළේ.\n2011 වසරේදී ද නවසීලන්තයේ ක්‍රයිස්චර්ච් නුවරට බලපෑ ප්‍රභල භූ චලනයකින් පුද්ගලයන් 185 දෙනෙකු ජීවිතක්ෂයට පත්වුනා.",
       "URL": "https://www.hirunews.lk/264365/නවසීලන්තයේ-ප්‍රභල-භූ-චලනයක්-සුනාමි-අනතුරු-ඇඟවීම්-නිකුත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2109"
}