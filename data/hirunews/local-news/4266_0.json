{
       "Source": "hirunews",
       "Timestamp": "Wednesday, 18 October 2017 - 12:57",
       "Headline": "කොළොන්නාවෙන් අතුරුදන් වූ තරුණියන් තිදෙනාගෙන් 14 හැවිරිදි ස්වේතා ගම්පහින් හමුවෙයි",
       "News Content": "කොලොන්නාව - සාලමුල්ල ප්‍රදේශයේදී අතුරුදන්ව සිටි 14 හැවිරිදි දැරියද ගම්පහ පොලිසිය වෙත භාරවී තිබෙනවා.\n14 හැවිරිදි දැරිය අද දහවල් කාන්තාවක් සමග පැමිණ පොලිසිය වෙත භාර වූ බවයි ගම්පහ පොලිසියේ උසස් නිලධාරියෙකු සඳහන් කළේ.\nග්‍රෑන්ඩ්පාස් ප්‍රදේශයේදී අතුරුදන්වූ කොළොන්නාවේ තරුණියන් තිදෙනාම මේවන විට සොයාගෙන තිබෙනවා.\nමෙසේ අතුරුදන් වී සිටියේ 19 හැවිරිදි මල්කි වත්සලා පෙරේරා නමැති විවාහක තරුණියක්, අසල්වැසි  15 හැවිරිදි යසන්ති මධුෂානි පෙරේරා සහ 14 හැවිරිදි ශරිත්‍රා ස්වේතා යන අයයි.\n19 හැවිරිදි මල්කි වත්සලා පෙරේරා හා 15 හැවිරිදි යසන්ති මධුෂානි පෙරේරා අද (18) පෙරවරුවේ වැල්ලම්පිටිය පොලිසිය වෙත පැමිණ තිබුණා.\nපසුගිය සෙනසුරදා සිට අතුරුදන්ව ඇති මෙම තරුණියන් තුන්දෙනා කොළොන්නාව - සාලමුල්ල ප්‍රදේශයේ පදිංචිකරුවන්.\nග්‍රෑන්ඩ්පාස් ප්‍රදේශයේ ඥාතියෙකුගේ නිවසට ගිය ඔවුන් අනතුරුව රෙදිපිළි මිලට ගැනීම සඳහා පිටව ගොස් ඇති බවට තොරතුරු වාර්තා වුණා.\nකෙසේවෙතත් සිද්ධියට හේතු වූ කරුණු ගැන තවම පොලිසිය විමර්ශන කරන අතර ප්‍රශ්න කිරීම් දිගටම සිදු කරන බව සඳහන්.",
       "URL": "https://www.hirunews.lk/173817/කොළොන්නාවෙන්-අතුරුදන්-වූ-තරුණියන්-තිදෙනාගෙන්-14-හැවිරිදි-ස්වේතා-ගම්පහින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4266"
}