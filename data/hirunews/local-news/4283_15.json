{
       "Source": "hirunews",
       "Timestamp": "Sunday, 08 October 2017 - 7:39",
       "Headline": "දකුණු පළාත් සභාවේ කාලය ගැන මහ ඇමති කථා කරයි",
       "News Content": "දකුණු පළාත් සභාවේ බලය ලබා ගැනීමට ඒකාබද්ධ විපක්ෂය දරණ උත්සාහය පිළිබදව පළාත් ප්‍රධාන අමාත්‍ය ශාන් විජේලාල් ද සිල්වා ඊයේ පැවති මාධ්‍ය හමුවකදී අදහස් දක්වා සිටියා.\nඑහිදී මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් ඔහු කියා සිටියේ 2019 වසර දක්වා සභාව ගෙන යන්නේ ද යන්න පිළිබදව මන්ත්‍රීවරුන් සමග සාකච්ඡා කර තීරණය කළ හැකි බවයි.\nසභාවේ කටයුතු ආරම්භ වූ දිනයේ සිට වසර 5 ක් යනතුරු සභාව පවත්වාගෙන යා හැකි බව පෙන්වා දුන් ප්‍රධාන අමාත්‍යවරයා බලය සම්බන්ධයෙන් ගැටළුවක් පවතින්නේ නම් මන්ත්‍රීවරුන් ඒ පිළිබඳව දිවුරුම් ප්‍රකාශ මගින් දැනුම් දිය යුතු බවද සඳහන් කළා.\nඒ සම්බන්ධයෙන් ඉන් අනතුරුව පියවර ගත හැකි බවද ඔහු එහිදී වැඩිදුරටත් පෙන්වා දුන්නා.",
       "URL": "https://www.hirunews.lk/172881/දකුණු-පළාත්-සභාවේ-කාලය-ගැන-මහ-ඇමති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4283"
}