{
       "Source": "hirunews",
       "Timestamp": "Saturday, 09 October 2021 - 13:40",
       "Headline": "සමුපේ සීනි ජාවාරම අනාවරණයට ගිය මාධ්‍යවේදියාගේ කැමරාවේ සහ දුරකතනයේ දත්ත තවමත් අතුරුදන්",
       "News Content": "කුරුණෑගල, හිරියාල සමුපකාරයේ වැඩි මිලට සීනි අලෙවි කිරීමේ ජාවාරමක් අනාවරණය කිරීමට ගිය හිරු ප්‍රාදේශීය මාධ්‍යවේදියාට පහර දී හානි සිදුකරන ලද ඔහුගේ කැමරාවේ සහ ජංගම දුරකථනයේ දත්ත ගබඩා මෙතෙක් සොයාගැනීමට පොලිසියට හැකිව නැහැ.\nකෙසේ වෙතත් මාධ්‍ය වේදියාට පහරදීම සම්බන්ධයෙන් අත්අඩංගුවට ගත් හිරියාල සමුපකාර තොග අලෙවි මධ්‍යස්ථානයේ සභාපතිවරයා අධිකරණයට ඉදිරිපත් කිරීමෙන් අනතුරුව ඇපමත මුදාහැර තිබුණා.\nකෘත්‍රිම ලෙස මිල ඉහළ දැමීම සඳහා පසුගිය කාලයේ ව්‍යාපාරිකයින් තොග සඟවා තැබීමත් සමඟ සීනි මිල ශීඝ්‍රයෙන් ඉහළ ගියා.\nනමුත්, හිරු ප්‍රවෘත්ති ඔස්සේ එම වංචනික ක්‍රියා හෙළිකිරීමත් සමඟ පාරිභෝගික කටයුතු පිළිබඳ අධිකාරිය එම සීනි තොග සඟවා තිබු ගබඩා වටලනු ලැබුවා.\nපසුව එම සීනි තොග සමුපකාර සහ සතොස ඇතුළු ආයතන වෙත මුදා හැරියේ රුපියල් 122 සිට 128 දක්වා වූ උපරිම සිල්ලර මිල ගණන් යටතේ අලෙවි කිරීම සඳහායි.",
       "URL": "https://www.hirunews.lk/284525/සමුපේ-සීනි-ජාවාරම-අනාවරණයට-ගිය-මාධ්‍යවේදියාගේ-කැමරාවේ-සහ-දුරකතනයේ-දත්ත-තවමත්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1639"
}