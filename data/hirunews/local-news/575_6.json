{
       "Source": "hirunews",
       "Timestamp": "Saturday, 28 January 2023 - 7:34",
       "Headline": "ශ්‍රී ලාංකික ධීවරයින් පහක් මියන්මාරයේ පොලිසියක",
       "News Content": "ත්‍රිකුණාමලය ධීවර වරායෙන් මුහුදු ගිය ධීවරයින් 05 දෙනෙකු මියන්මාරයේ යැන්ගොන් ප්‍රදේශයේ පොලිසියක රඳවා සිටින බවට ඔවුන්ගේ ඥාතීන් පවසනවා.\nපසුගිය වසරේ දෙසැම්බර් 29 වන දින එම පිරිස ත්‍රිකුණාමලය ධීවර වරායෙන් මුහුදු ගොස් තිබෙන අතර, ඔවුන් දික්වැල්ල, වැලිගම සහ ත්‍රිකුණාමලය ප්‍රදේශවල පදිංචිකරුවන්.\nඔවුන්ගේ බෝට්ටුව වෙනත් යාත්‍රාවකින් රැගෙන යන බවට ධීවරයින්ගේ ඥාතීන්ට තොරතුරක් ලැබී තිබූ අතර, ඔවුන් විසින් විසින් මීට පෙර ධීවර දෙපාර්තමේන්තුවට පැමිණිල්ලක් සිදු කර තිබෙනවා.\nමේ සම්බන්ධයෙන් හිරු ප්‍රවෘත්ති, නාවික හමුදාවෙන් විමසීමක් කළ අතර, ඔහු කියා සිටියේ, මෙම සිද්ධිය සම්බන්ධයෙන් විමර්ශනයක් සිදු කරන බව යි.",
       "URL": "https://www.hirunews.lk/326052/ශ්‍රී-ලාංකික-ධීවරයින්-පහක්-මියන්මාරයේ-පොලිසියක",
       "Category": "Local News",
       "Parent URL": "https://www.hirunews.lk/local-news.php?pageID=575"
}