{
       "Source": "hirunews",
       "Timestamp": "Sunday, 10 September 2017 - 19:22",
       "Headline": "සයිටම් දෙමව්පියන් සීනිගම දී කන්නලව්වක - වරාය සේවකයින් පිරිසකුත් කතරගම කන්නලව්වක",
       "News Content": "මාළඹේ පෞද්ගලික වෛද්‍ය විද්‍යාලයට එරෙහිව වෛද්‍ය පීඨ ශිෂ්‍ය දෙමව්පිය සංගමය අද පෙරවරුවේ සීනිගම දේවාලයේදී දේව කන්නලව්වක නිරත වුණා.\nඊට වෛද්‍ය පීඨ ශිෂ්‍යයින් සහ දෙමව්පියන් ද එක්ව සිටි බවයි හිරු වාර්තාකරු සදහන් කළේ.\nමේ අතර, තම රැකියා ශ්‍රී ලංකා වරාය අධිකාරියට අනුයුක්ත කරන ලෙස ඉල්ලමින් හම්බන්තොට වරාය සේවකයින් කතරගම මහා දේවාලයට ගොස් අද දේව කන්නලව්වක ද නිරතව තිබෙනවා.\nහම්බන්තොට වරාය සේවක සංගමයේ ලේකම් ගයාන් සඳරුවන් හිරු ප්‍රවෘත්ති අංශයට අදහස් දක්වමින් කියා සිටියේ වසර දෙකකට අධික සේවා කාලයක් සපුරා ඇති සේවකයින් ද මෙතෙක් ස්ථීර කර නොමැති බවයි.",
       "URL": "https://www.hirunews.lk/170598/සයිටම්-දෙමව්පියන්-සීනිගම-දී-කන්නලව්වක-වරාය-සේවකයින්-පිරිසකුත්-කතරගම",
       "Category": "Local News",
       "Parent URL": "https://www.hirunews.lk/local-news.php?pageID=4328"
}