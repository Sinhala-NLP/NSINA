{
       "Source": "hirunews",
       "Timestamp": "Sunday, 08 August 2021 - 16:15",
       "Headline": "තිස්පන් ලක්ෂයක මත්ද්‍රව්‍ය සමඟින් සැකකරුවෙකු අත්අඩංගුවට",
       "News Content": "රුපියල් ලක්ෂ 35 ක් පමණ වටිනා අයිස් මත්ද්‍රව්‍ය කිලෝග්‍රෑමයක් සමඟ සැකකරුවෙකු ග්‍රෑන්ඩ්පාස් ප්‍රදේශයේ දී අත්අඩංගුවට ගෙන තිබෙනවා.\nකොළඹ අපරාධ කොට්ඨාසයේ බස්නාහිර පළාත් දූෂණ මර්දන  ඒකකයේ නිලධාරීන්ට ලද තොරතුරකට අනුවයි මොහු අද අත්අඩංගුවට ගෙන ඇත්තේ.\nමීගමුව ප්‍රදේශයේ පදිංචි අයෙකුගෙන් සැකකරු  අයිස් මත්ද්‍රව්‍ය මිලදී ගෙන කොටස් වශයෙන් අලෙවි කර ඇති බවට හෙළි වී තිබෙනවා.\n43 හැවිරිදි මොහු හෙට අධිකරණය වෙත ඉදිරිපත් කිරීමට ද නියමිතයි.",
       "URL": "https://www.hirunews.lk/279204/තිස්පන්-ලක්ෂයක-මත්ද්‍රව්‍ය-සමඟින්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1767"
}