{
       "Source": "hirunews",
       "Timestamp": "Monday, 04 September 2017 - 13:05",
       "Headline": "දුප්පත්කම ජීවිතයක් බිලිගත්, රාගම අනුවේදනීය කතාව",
       "News Content": "සිය ජීවිතය ගැන කලකිරී 36 හැවිරිදි දෙදරු මවක් දුම්රියට පැන සියදිවි නසා ගැනීමේ සිද්ධියක්‌ රාගම ප්‍රදේශයෙන් වාර්තා වනවා.\nමංගල උත්සවයකට සහභාගිවීම පිණිස යාමට තරම් සුදුසු ආර්ථික ශක්‌තියක්‌ නොමැතිවීම හේතුවෙන් ඒ සම්බන්ධයෙන් ඇය සිය සැමියා සමඟ බහින් බස්‌ වී තිබෙනවා.\nපසුව මෙම 36 හැවිරිදි දෙදරු මවක ජීවිතය ගැන කලකිරී දුම්රියට පැන සියදිවි නසා ගෙන ඇති බවයි වාර්තා වන්නේ.\nරාගම (උතුරු කොළඹ) ශික්‍ෂණ රෝහලේදී පැවැති පශ්චාත් මරණ පරීක්‍ෂණයකදී මෙම කරුණු අනාවරණය වී තිබෙනවා.\nමෙලෙස දුම්රියට පැන දිවි තොරකර ගෙන ඇත්තේ වත්තල, පල්ලියවත්තේ කුලී නිවෙසක විසූ කාන්තාවක්.\nපසුගිය සෙනසුරාදා (02) දහවල් ප්‍රධාන දුම්රිය මාර්ගයේ - හුණුපිටිය දුම්රිය ස්‌ථානයට ආසන්නව මෙම සියදිවි නසා ගැනීම සිදුවී තිබෙනවා.\nමියගිය කාන්තාවට වයස අවුරුදු හතරහමාරක සහ මාස හතක සිඟිති පිරිමි දරුවන් දෙදෙනකු සිටින බව සඳහන්.\nවැඩිදුර පරීක්‍ෂණය සඳහා දුම්රිය රියදුරාගේ සහ මියගිය කාන්තාවගේ මවගේ සාක්‍ෂි ලබා ගැනීම මේ මස 12 වැනිදා සිදු කෙරෙනු ඇති.",
       "URL": "https://www.hirunews.lk/170117/දුප්පත්කම-ජීවිතයක්-බිලිගත්-රාගම-අනුවේදනීය-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4338"
}