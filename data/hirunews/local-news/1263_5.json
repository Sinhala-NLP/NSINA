{
       "Source": "hirunews",
       "Timestamp": "Tuesday, 29 March 2022 - 13:30",
       "Headline": "කොළඹ වරාය නගරයේ ආයෝජන ගැන කැබිනට් තීන්දුවක්",
       "News Content": "2021 අංක 11 දරණ කොළඹ වරාය නගරය ආර්ථික කොමිෂන් සභාව පනතේ විධිවිධාන පරිදි විදේශ විනිමය පනත ඇතුළු ව දැනට මෙරට තුළ ක්‍රියාත්මක වන නීතිවලින් නිදහස් කිරීම හෝ දිරිගැන්වීම නිශ්චය කොට,ප්‍රදානය කිරීම සඳහා කොළඹ වරාය නගරය ආර්ථික කොමිෂන් සභාවට බලය පැවරී තිබෙනවා.\nඑකී කොමිෂන් සභාව විසින් අවශ්‍ය රීති හා නියෝග නිකුත් කරන / ප්‍රකාශයට පත් කරනු ලබන තෙක් කොළඹ වරාය නගරය ආර්ථික කොමිෂන් සභාවේ බල ප්‍රදේශය තුළ ආයෝජන සඳහා පහසුකම් සැලසීම සඳහා ම වෙන් වූ යාන්ත්‍රණයක් හඳුන්වා දෙමින් විදේශ විනිමය පනතේ විධිවිධාන පරිදි අවශ්‍ය රෙගුලාසි හා විධාන නිකුත් කරන ලෙස එම කොමිෂන් සභාව විසින් ඉදිරිපත් කර ඇති ඉල්ලීම ශ්‍රී ලංකා මහ බැංකුවේ මුදල් මණ්ඩලට විසින් අනුමත කරනු ලැබුවා.\nඒ අනුව 2017 අංක 12 දරණ විදේශ විනිමය පනතේ 7 (1) හි විධිවිධාන පරිදි අදාළ නියෝග ප්‍රකාශයට පත් කිරීමටත්, එකී නියෝග අනුමැතිය සඳහා පාර්ලිමේන්තුවට ඉදිරිපත් කිරීමටත් මුදල් අමාත්‍ය බැසිල් රාජපක්ෂ ඉදිරිපත් කළ යෝජනාවට කැබිනට් මණ්ඩලයේ අනුමැතිය හිමි වුණා.",
       "URL": "https://www.hirunews.lk/300698/කොළඹ-වරාය-නගරයේ-ආයෝජන-ගැන-කැබිනට්-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1263"
}