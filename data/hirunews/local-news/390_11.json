{
       "Source": "hirunews",
       "Timestamp": "Wednesday, 26 April 2023 - 9:44",
       "Headline": "මැලේරියාවෙන් මියගිය පුද්ගලයා ඖෂධ ගැනීම ප්‍රතික්ෂේප කර බවට හෙළිදරව්වක්",
       "News Content": "ටැන්සානියාවේ සංචාරය කිරීමෙන් අනතුරුව මැලේරියාව වැළඳී මියගිය මැණික් ව්‍යාපාරිකයා එම සංචාරයට පෙර රෝගය වැළැක්වීම සඳහා භාවිත කරන ඖෂධ ගැනීම ප්‍රතික්ෂේප කර ඇතැයි හෙළිවී තිබෙනවා.\nමැලේරියා මර්දන ඒකකයේ අධ්‍යක්ෂිකා චම්පා ජයන්තා අලුත්වීර කියා සිටියේ සංකූලතා මතුවනු ඇතැයි බියෙන් ඔහු මෙලෙස ඖෂධ ගැනීම ප්‍රතික්ෂේප කර ඇති බවට තොරතුරු වාර්තා වී ඇති බවයි.\nපසුගිය (15) වනදා කොළඹ පෞද්ගලික රෝහලකදී මෙලෙස මියගොස් තිබුණේ බේරුවල - චීනකොටුව ප්‍රදේශයේ පදිංචි 35 හැවිරිදි දෙදරු පියෙක්.\nමෙරටින් මැලේරියාව තුරන් කර ඇති නමුත් රෝගය බහුලව පවතින රටවල සිට පැමිණෙන පුද්ගලයින්ගෙන් රෝගය ව්‍යාප්ත වන බව වාර්තාවනවා.\nඅප්‍රිකානු රටවලට සාමසාධක මෙහෙයුම්වලට එක්වන මෙරට ආරක්ෂක අංශ සාමාජිකයින් මෙන්ම මැණික් ව්‍යාපාරිකයින් එම අවදානම් කණ්ඩායම්වලට ඇතුළත්.\nඑබැවින් මැලේරියාව බහුලව පවතින රටවල සංචාරය කිරීමට පෙර නිසි ඖෂධ ලබාගන්නා ලෙසයි මැලේරියා මර්දන ඒකකයේ අධ්‍යක්ෂිකා වෛද්‍ය චම්පා ජයන්තා අලුත්වීර ඉල්ලා සිටියේ.\nඑමෙන්ම අද (26) සිට මැයි (02) වනදා දක්වා බස්නාහිර පළාත තුළ විශේෂ ඩෙංගු මර්දන වැඩසටහනක් ක්‍රියාත්මකයි.\nපළාත් සෞඛ්‍ය සේවා අධ්‍යක්ෂ කාර්යාලය සඳහන් කළේ වසරේ මේ දක්වා වාර්තා වූ ඩෙංගු රෝගීන්ගෙන් සියයට 49ක් බස්නාහිර පළාතෙන් වාර්තාවී ඇති බවයි.\nඒ අනුව ඩෙංගු වැඩි අවදානමක් සහිත සියලු සෞඛ්‍ය වෛද්‍ය නිලධාරී කොට්ඨාස කේන්ද්‍ර කරගෙන මෙම වැඩසටහන ක්‍රියාත්මක වනවා.",
       "URL": "https://www.hirunews.lk/333474/මැලේරියාවෙන්-මියගිය-පුද්ගලයා-ඖෂධ-ගැනීම-ප්‍රතික්ෂේප-කර-බවට-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=390"
}