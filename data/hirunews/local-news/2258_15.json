{
       "Source": "hirunews",
       "Timestamp": "Wednesday, 23 December 2020 - 12:56",
       "Headline": "කොරෝනා මරණ භූමදානයට අවසර ඉල්ලා සමගි ජනබලවේගයේ මන්ත්‍රිවරුන් බොරැල්ල කනත්ත අසළ විරෝධතාවක (වීඩියෝ)",
       "News Content": "කොරෝනා ආසාදනය වීමෙන් මියයන මුස්ලිම් ජාතිකයන්ගේ දේහයන් භූමදානය කිරීම සම්බන්ධයෙන් බොරැල්ල සුසාන භූමිය ඉදිරිපිටදී අද පෙරවරුවේ නිහඬ විරෝධතාවයන් දෙකක් සංවිධානය කර තිබුණා.\nඉන් එක් විරෝධතාවක් සමගි ජන බලවේගය විසින් සංවිධානය කර තිබූ අතර, ඔවුන් ප්‍රකාශ කළේ කොරෝනා ආසාදිතව මිය යන මුස්ලිම් ජාතිකයන්ගේ දේහයන් භුමදානය කිරීමට රජය කඩිනමින් අවසර ලබා දිය යුතු බවයි.\nමේ, එම නිහඬ විරෝධතාවයෙන් පසුව මුස්ලිම් කොංග්‍රසයේ නායක රවුෆ් හකීම්, පාර්ලිමේන්තු මන්ත්‍රීවරුන් වන කුමාර වෙල්ගම, කබීර් හෂීම් සහ මනෝ ගනේෂන් අදහස් දක්වා සිටියා.\nඑමෙන්ම, භූමදානයට අවසර ලබාදීමට විරෝධය පළ කරමින් අපේ ජන බල පක්ෂය අනෙක් විරෝධතාව සංවිධානය කර තිබූ අතර, ඊට එම පක්ෂයේ කොළඹ දිස්ත්‍රික් නායක ඩෑන් ප්‍රියසාද් එක්ව සිටියා.\nමේ අතර භූමදානයට අවසර ලබාදෙන්නේ ද නැද්ද යන්න සම්බන්ධයෙන් සොයා බැලීම සඳහා පත් කළ විශේෂඥ කමිටුව අද පෙරවරුවේ සෞඛ්‍ය අමාත්‍යාංශයේදී යළි රැස්වුණා. කෙසේ වෙතත්, එහිදී ගනු ලැබූ තීරණය පිළිබද මෙතෙක් නිළ නිවේදනයක් නිකුත් කර නැහැ.",
       "URL": "https://www.hirunews.lk/257745/කොරෝනා-මරණ-භූමදානයට-අවසර-ඉල්ලා-සමගි-ජනබලවේගයේ-මන්ත්‍රිවරුන්-බොරැල්ල-කනත්ත-අසළ-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2258"
}