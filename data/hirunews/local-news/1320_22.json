{
       "Source": "hirunews",
       "Timestamp": "Thursday, 03 March 2022 - 16:06",
       "Headline": "රුපියල් 5900කින් මාසයක් ජීවත් වෙන හැටි ජනලේඛන හා සංඛ්‍යාලේඛන දෙපාර්තමේන්තුව කියාදෙයි (වීඩියෝ)",
       "News Content": "මෙරට සාමාන්‍ය පුරවැසියකුට රුපියල් 5908.00ක මුදලකින් සිය මූලික අවශ්‍යතා මාසයක කාලයක් පුරා සපුරාගත හැකි බව ජනලේඛන හා සංඛ්‍යාලේඛන දෙපාර්තමේන්තුව නිකුත් කළ වාර්තාවක සඳහන් වනවා.\n2022 වසරේ ජනවාරි මාසය දක්වා යාවත්කාලීන කර ඇති මෙම වාර්තාවට අනුව මාසයක කාලයක් ජීවත්වීම සඳහා තනි පුද්ගලයකුට වැඩිම මුදලක් වැය කිරීමට සිදුව ඇත්තේ කොළඹ දිස්ත්‍රික්කයේ යි.\nමෙම වාර්තාවට අනුව ඔවුන් මාසයක කාලයක් සඳහා වැය කළ යුතු මුදල රුපියල් 6414.00ක්.\nමෙම යාවත්කාලීන කිරීමට අනුව අවම මුදලක් වැය කරමින් මාසයක කාලයක් ජීවත් විය හැක්කේ මාතර දිස්ත්‍රික්කයේ පුද්ගලයින්ටයි.\nඔවුන් ඒ සඳහා රුපියල් 5446ක මුදලක් වැය කළ යුතුව තිබෙනවා.\nකෙසේ වෙතත් ජනලේඛන හා සංඛ්‍යාලේඛන දෙපාර්තමේන්තුව විසින් 2022 වසරේ ජනවාරි මාසය සඳහා නිකුත් කර ඇති නිල දරිද්‍රතා මට්ටම දැක්වෙන මෙම සටහනේ 2021 දෙසැම්බර් මාසයේ සීමාවන් හා සැසදීමේදී ආසන්න වශයෙන් 15% පමණ වැඩිවීමක් පෙන්නුම් කරනවා.\nජනලේඛන හා සංඛ්‍යාලේඛන දෙපාර්තමේන්තුව විසින් නිකුත් කරන ලද නිල දරිද්‍රතා මට්ටම දැක්වෙන සම්පූර්ණ ලේඛනය පහළින්...",
       "URL": "https://www.hirunews.lk/298567/රුපියල්-5900කින්-මාසයක්-ජීවත්-වෙන-හැටි-ජනලේඛන-හා-සංඛ්‍යාලේඛන-දෙපාර්තමේන්තුව-කියාදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1320"
}