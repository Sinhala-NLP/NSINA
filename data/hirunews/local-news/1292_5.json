{
       "Source": "hirunews",
       "Timestamp": "Tuesday, 15 March 2022 - 14:17",
       "Headline": "සජබ විරෝධතාව හේතුවෙන් කොළඹ රථ වාහන තදබදයක්",
       "News Content": "රටේ උද්ගතව පවතින ආර්ථික අර්බුද හේතුවෙන් ඊට විරෝධය පාමින්, සමගි ජන බලවේගය විසින් දැඩි විරෝධතා රැළියක් ආරම්භ කර තිබෙනවා.\nඒ අද (15) පස්වරුවේ දී යි.\nසමගි ජන බලවේගයේ විරෝධතා පාගමන හේතුවෙන් මේ වන විට කොළඹ මාර්ග කිහිපයක රථ වාහන තදබදයක් හටගෙන තිබෙනවා.\nපොලීසිය සඳහන් කළේ හයිලෙවල් මාර්ගය, මාළිගාවත්ත, ටෙක්නිකල් මංසන්ධිය, මරදාන ඇතුළු තවත් මාර්ග කිහිපයක මෙම රථවාහන තදබදය පවතින බවයි.\nවර්තමාන අර්බුදවලට විසදුම් ලබාදෙන ලෙස රජයට බල කරමිනුයි සමගි ජන බලවේගය මෙම විරෝධතාව සංවිධාන කර ඇත්තේ.",
       "URL": "https://www.hirunews.lk/299552/සජබ-විරෝධතාව-හේතුවෙන්-කොළඹ-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=1292"
}