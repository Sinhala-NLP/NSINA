{
       "Source": "hirunews",
       "Timestamp": "Monday, 13 April 2020 - 10:43",
       "Headline": "නිරෝධායනය අවසන් කළ තවත් පිරිසක් අද නිවෙස් වෙත",
       "News Content": "දින 14ක නිරෝධායනය අවසන් කළ තවත් පිරිසක් අද නිවෙස් වෙත යොමු කිරීමට නියමිතව තිබෙනවා.\nයුද හමුදාපති ලූතිනන් ජනරාල් ශවේන්ද්‍ර සිල්වා මහතා පැවසුවේ, ඒ අනුව, 60 දෙනෙකු අද පිටත්ව යන බවයි.\nවයික්කාල නිරෝධායන මධ්‍යස්ථානයේ සිටි මීගමුව රෝහලේ සෞඛ්‍යය කාර්ය මණ්ඩලයේ 25 දෙනා ද, අද නිරෝධායන කටයුතු අවසන් කර නිවෙස් වෙත පිටත්ව යාමට නියමිතයි.\nමේ අතර තවදුරටත් පුද්ගලයින් 1506 දෙනෙකු නිරෝධායනය වෙමින් සිටින බවද යුද හමුදාපතිවරයා සදහන් කර තිබෙනවා.\nඒ ශ්‍රී ලංකා යුද හමුදාව මගින් ක්‍රියාත්මක කරන මධ්‍යස්ථාන 14 කදී සහ නාවික හමුදාව මගින් ක්‍රියාත්මක මධ්‍යස්ථාන 3 කදීයි.",
       "URL": "https://www.hirunews.lk/238529/නිරෝධායනය-අවසන්-කළ-තවත්-පිරිසක්-අද-නිවෙස්-වෙත",
       "Category": "Local News",
       "Parent URL": "https://www.hirunews.lk/local-news.php?pageID=2799"
}