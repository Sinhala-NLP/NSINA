{
       "Source": "hirunews",
       "Timestamp": "Wednesday, 08 July 2020 - 7:42",
       "Headline": "රාජ්‍ය ආයතන, සංස්ථා මණ්ඩල තුළ ඡන්ද ප්‍රචාරණ තහනම්",
       "News Content": "කිසිදු රාජ්‍ය, සංස්ථා, ව්‍යවස්ථාපිත ආයතනයක මැතිවරණය සඳහා තරග වදින අපේක්ෂකයන් වෙනුවෙන් ඡන්දය ආයාචනා කිරීමේ අත්පත්‍රිකා බෙදීම සහ රැස්වීම් පැවැත්වීම තහනම් බව මැතිවරණ කොමිසන් සභාව පවසනවා.\nනිවේදනයක් නිකුත් කරමින් එම කොමිසන් සභාව සඳහන් කළේ පළාත් සභා කාර්යාල සහ පළාත්පාලන ආයතනද ඊට ඇතුළත් බවයි.\nමේ සම්බන්ධයෙන් දේශපාලනඥයින් හෝ දේශපාලන ක්‍රියාකාරීන් මෙන්ම වෘත්තිය සමිති ක්‍රියාකාරීන් අවධානය යොමු කළ යුතු බවයි මැතිවරණ කොමිසන් සභාවේ සභාපති මහින්ද දේශප්‍රිය නිකුත් කළ නිවේදනයක දැක්වුණේ.\nමේ අතර මැතිවරණ කොමිසන් සභාවට මැතිවරණ නීති උල්ලංඝනය කිරීමේ පැමිණිලි 2084 ක් වාර්තාවී තිබෙනවා.",
       "URL": "https://www.hirunews.lk/244958/රාජ්‍ය-ආයතන-සංස්ථා-මණ්ඩල-තුළ-ඡන්ද-ප්‍රචාරණ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2602"
}