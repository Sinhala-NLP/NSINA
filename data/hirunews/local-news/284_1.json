{
       "Source": "hirunews",
       "Timestamp": "Friday, 09 June 2023 - 7:38",
       "Headline": "ශල්‍ය ගෝස් නිෂ්පාදකයන්ගේ සංගමයෙන් චෝදනාවක්",
       "News Content": "සෞඛ්‍ය අමාත්‍යාංශයේ වෛද්‍ය සැපයුම් අංශයේ නිලධාරීන් කිහිපදෙනකුගේ අවශ්‍යතාව මත වැඩි මිලට ශල්‍ය ගෝස් ආනයනය කිරීමේ සූදානමක් පවතින බවට ශල්‍ය ගෝස් නිෂ්පාදකයින්ගේ සංගමය චෝදනා කරනවා.\nඔවුන් පවසන්නේ මෙම ගනුදෙනුව සිදුවුව හොත් රජයට රුපියල් කෝටි 09කට වැඩි පාඩුවක් සිදුවන බවයි.\nවසර 52ක පමණ කාලයක් ශල්‍ය ගෝස් නිෂ්පාදකයින්ගේ සංගමය අඛණ්ඩව මෙරට රෝහල් පද්ධතියට ශල්‍ය ගෝස් සැපයීමේ නිරත වුණා.\nලක්ෂයකට ආසන්න පිරිසක් මෙම කර්මාන්තයෙන් යැපෙන අතර සේවා සපයන්නන් සහ සේවකයින් 8,000ක් පමණ මෙම කර්මාන්තය හා බැඳී සිටිනවා.\n2022 වසරේදී ද සෞඛ්‍ය අමාත්‍යාංශයේ මැදිහත්වීමෙන් ශල්‍ය ගෝස් ආනයනය කිරීමට උත්සාහ කළත් මෙරට නිෂ්පාදකයන්ට එය සැපයීමට හැකිවීම හේතුවෙන් එම උත්සාහය ව්‍යර්ථ වුණා.\nදේශීය නිෂ්පාදකයන් ගෝස් මීටරයක් රුපියල් 74.96ට ලබා දෙද්දී ආනයනික ගෝස් මීටරයක් සඳහා රු.102.93 වැය කිරීමට වෛද්‍ය සැපයුම් අංශය පිඹුරු පත් සකසා ඇති බව ඔවුන් අනාවරණ කළා.",
       "URL": "https://www.hirunews.lk/337417/ශල්‍ය-ගෝස්-නිෂ්පාදකයන්ගේ-සංගමයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=284"
}