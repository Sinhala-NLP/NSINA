{
       "Source": "hirunews",
       "Timestamp": "Tuesday, 22 October 2019 - 16:53",
       "Headline": "ජපානයේ හිටපු අගමැති සහ ජනපති අතර හමුවක්",
       "News Content": "ජපානයේ තුන්දින නිල සංචාරයක නිරත ජනාධිපති මෛත්‍රීපාල සිරිසේන සහ ජපාන හිටපු අග්‍රාමාත්‍ය යෂුවෝ ෆුකූඩා අතර හමුවක් අද ටෝකියෝ නුවරදී සිදුවුණා.\nජනාධිපතිවරයා නවාතැන්ගෙන සිටින හෝටලය වෙත පැමිණි හිටපු අග්‍රාමාත්‍යවරයා ඇතුලූ පිරිස දෙරට අතර මිතුදම ශක්තිමත් කරගැනීමට සහ සබඳතා ඉහළ නංවාගැනීමට ජනාධිපතිවරයා කළ මෙහෙවර පිළිබඳ ප්‍රශංසා කර තිබෙනවා.\nත්‍රස්තවාදය මැඩලීම සඳහා එක්ව කටයුතු කිරීමේ වැදගත්කමද මෙහිදි සාකච්ඡාවට ලක්ව ඇති අතර, මෙරට සංවර්ධන සහ ආර්ථික අභිලාෂයන් ඉටුකරගැනීමට ජපාන රජය ලබාදුන් විශේෂ සහයෝගයටද ජනාධිපතිවරයා ස්තූතිය පළ කළ බවයි ජනාධිපති මාධ්‍ය අංශය සඳහන් කළේ.\nමේ අතර ජපානයේ නව අධිරාජයා ලෙස නරුහිතෝ කුමරු අභිෂේක ගැන්වූ උත්සවයටද ජනාධිපතිවරයා අද එක්වුණා.\nරටවල් 180 කට අධික සංඛ්‍යාවක රාජ්‍ය නායකයින් හා ප්‍රභූවරුන් එක්ව සිටි එම උත්සවය පැවැත්වුණේ ටෝකියෝ නුවර ඉම්පීරියල් මාලිගයේදියි.",
       "URL": "https://www.hirunews.lk/226762/ජපානයේ-හිටපු-අගමැති-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3085"
}