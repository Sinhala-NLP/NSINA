{
       "Source": "hirunews",
       "Timestamp": "Tuesday, 02 May 2023 - 10:29",
       "Headline": "පාසල් ළමුන් ප්‍රවාහනය කරන රථවල ගාස්තු සංශෝධනයක්",
       "News Content": "සමස්ත ලංකා පාසල් ළමුන් ප්‍රවාහන සංගමය විසින් පාසල් ළමුන් ප්‍රවාහන රථවල ගාස්තු අඩු කිරීමට තීරණය කර තිබෙනවා.\nඒ රජය විසින් ඉන්ධන මිල අඩු කිරීමට ගත් තීරණයත් සමඟයි.\nරජය විසින් ඉන්ධන මිල අඩු කිරීමට පියවර ගෙන තිබුණේ පසුගිය 30 වෙනිදායි.\nඒ අනුව ලංකා පෙට්‍රල් 92 ඔක්ටේන් ලීටරයක් රුපියල් 7 කින්, ලංකා පෙට්‍රල් 95 ඔක්ටේන් යූරෝ 4 ලීටරයක් රුපියල් 10කින්, ලංකා සුදු ඩීසල් ලීටරයක් රුපියල් 15කින්, ලංකා සුපිරි ඩීසල් 4 ස්ටාර් යූරෝ 4 ලීටරයක් රුපියල් 135කින් වශයෙන් ද අඩු වී තිබුණා.\nලංකා පෙට්‍රල් 92 ඔක්ටේන් ලීටරයක නව මිල රුපියල් 333ක් ද, ලංකා පෙට්‍රල් 95 ඔක්ටේන් යූරෝ 4 ලීටරයක නව මිල රුපියල් 365ක් ද, ලංකා සුදු ඩීසල් ලීටරයක නව මිල රුපියල් 310ක් ද, ලංකා සුපිරි ඩීසල් 4 ස්ටාර් යූරෝ 4 ලීටරයක නව මිල රුපියල් 330ක්ද ලෙස මිල ගණන් නව සංශෝධන විය.\nමෙලෙස මිල ගණන් අඩු කිරීම හේතුවෙන් ප්‍රවාහන ගාස්තු අඩු කිරීමට තීරණය ගත් බවයි එම සංගමයේ සභාපති පැවසුවේ.\nවැඩිදුරටත් අදහස් දක්වමින් ඔහු සඳහන් කළේ ගාස්තු අඩු කරන ප්‍රතිශතය තවමත් ප්‍රකාශයට පත් කළ නොහැකි බවයි.",
       "URL": "https://www.hirunews.lk/334023/පාසල්-ළමුන්-ප්‍රවාහනය-කරන-රථවල-ගාස්තු-සංශෝධනයක්",
       "Category": "Local News",
       "Parent URL": "https://www.hirunews.lk/local-news.php?pageID=375"
}