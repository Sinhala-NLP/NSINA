{
       "Source": "hirunews",
       "Timestamp": "Tuesday, 24 January 2023 - 8:07",
       "Headline": "IMF කෙරෙහි ඉන්දියාවේ කැපවීම පිළිබඳ තහවුරුවක් (වීඩියෝ)",
       "News Content": "ශ්‍රී ලංකාවේ ණය ප්‍රතිව්‍යුහගත කිරීමේ වැඩසටහනට සහාය දක්වන බවට ඉන්දියාව ජාත්‍යන්තර මූල්‍ය අරමුදලේ කළමණාකාරීත්වයට දැනුම් දී තිබෙනවා.\nඑම අරමුදලේ මාධ්‍ය ප්‍රකාශිකා ටිං යෑන් මේ බව කියා සිටියේ, හිරු ප්‍රවෘත්ති අංශය කළ විමසීමක දී යි.\nකෙසේ වෙතත් ශ්‍රී ලංකාව සහ අනෙකුත් ද්වි පාර්ශවීය ණය හිමියන් සමග ඇති කරගෙන ඇති එකඟතා සහ ඔවුන් ලබාදෙන සහය මත ඉදිරි පියවර ගන්නා බවයි ඇය කියා සිටියේ.\nඒ අනුව එම ප්‍රතිචාර ජාත්‍යන්තර මූල්‍ය අරමුදලේ විධායක මණ්ඩය වෙත ඉදිරිපත් කරනු ඇති.\nමේ අතර, ජාත්‍යන්තර මූල්‍ය අරමුදල සමඟ විස්තීරණ ණය ගනුදෙනුව සාර්ථක කර ගැනීමට නො හැකි වුව හොත් රටට අනාගයක් නොමැති බව කැබිනට්\nප්‍රකාශක අමාත්‍ය බන්දුල ගුණවර්ධන පවසනවා.\nකැබිනට් තීරණ දැනුම්දීමේ ප්‍රවෘත්ති සාකච්ඡාවේ දී අමාත්‍යවරයා මේ අදහස් පළ කළ අතර, විදුලි අර්බුදය සම්බන්ධයෙන් ද මාධ්‍යවේදීන්\nඅමාත්‍යවරයාගෙන් ප්‍රශ්න කළා.",
       "URL": "https://www.hirunews.lk/325746/imf-කෙරෙහි-ඉන්දියාවේ-කැපවීම-පිළිබඳ-තහවුරුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=583"
}