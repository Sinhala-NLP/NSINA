{
       "Source": "hirunews",
       "Timestamp": "Monday, 24 July 2023 - 14:32",
       "Headline": "ලෝක දියේ ගිලීම් වැළැක්වීමේ දිනය හෙට(වීඩියෝ)",
       "News Content": "ලෝක දියේ ගිලීම් වැළැක්වීමේ දිනය හෙටට යෙදී තිබෙනවා. දියේ ගිලීමෙන් වසරකට ලොව පුරා පුද්ගලයින් 220,000 අධික පිරිසක් මිය යන අතර ශ්‍රී ලංකාවේ වාර්ෂිකව එම මරණ සංඛ්‍යාව 1,200 ඉක්මවනවා.\nසෑම වසරකම ජුලි 25 වනදා ලෝක දියේ ගිලීම් වැළැක්වීමේ දිනය ලෙස එක්සත් ජාතීන්ගේ මහා මණ්ඩලයේ 75 වන සැසිවාරයේදී ප්‍රකාශයට පත් කර තිබෙනවා.\nදියේ ගිලීමෙන් වසරකට ලොව පුරා පුද්ගලයින් 220,000 අධික පිරිසක් මිය යන පසුබිමක , ශ්‍රී ලංකාවේ වාර්ෂිකව එම මරණ සංඛ්‍යාව සටහන් වන්නේ 1,200ක් ලෙසයි. මෙලෙස මිය යන පුද්ගලයින්ගෙන් බහුතරයක් ආර්ථිකයට ඵලදායී දායකත්වය දැක්විය හැකි අවුරුදු 21ත් 60ත් අතර වයස්වල පසුවන්නන් බව වැඩිදුරටත් සඳහන් වෙනවා.",
       "URL": "https://www.hirunews.lk/342351/ලෝක-දියේ-ගිලීම්-වැළැක්වීමේ-දිනය-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=156"
}