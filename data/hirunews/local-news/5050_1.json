{
       "Source": "hirunews",
       "Timestamp": "Thursday, 12 May 2016 - 8:50",
       "Headline": "කංසා අපනයනයට රාජිත සූදානම්",
       "News Content": "ශ්‍රී ලංකාවේ කංසා වගා කොට අපනයනය කිරීමට පියවර ගන්නා බව සෞඛ්‍ය අමාත්‍ය රාජිත සේනාරත්න පවසනවා.\nකොළඹ පැවැති උත්සවයකට එක්වෙමින් අමාත්‍යවරයා ප්‍රකාශ කර අත්තේ ලංකාවේ කංසා වගා කරලා බටහිර රටවලට ඖෂධ නිෂ්පාදනයට අපනයනය කිරීමේ යෝජනාවක් ලැබී ඇති බවයි.\nඑය ක්‍රියාත්මක කිරීමට තමන්  බලාපොරොත්තු වන බවද ඔහු සදහන් කර තිබෙනවා.\nදූපත් මානසිකත්වයෙන් මිදී රටට වැඩ කළ යුතු බවයි අමාත්‍යවරයාගේ අදහස වන්නේ.\nකිසිඳු විද්‍යාවකට තාක්ෂණය මඟහැර යා නොහැකි බවත් පාරම්පරික වෛද්‍ය විද්‍යාව සඳහා නවීන තාක්ෂණය යොදා ගත යුතු බවත් රාජීත සේනාරත්න පවසනවා.\nදේශීය ආයුර්වේද වෛද්‍ය ප්‍රතිකාර සඳහා ඖෂධ පෙති නිෂ්පාදනය ආරම්භ කළ යුතු බව ඔහු සදහන් කලා.\n\"පසුගිය කාලයේ ආයුර්වේද ඖෂධ නිෂ්පාදන සඳහා අබිං හිඟයක් තිබුණාල එම අබිං ඉන්දියාවෙන් අපනයනය කරන්න පියවර ගත්තාග ඒ නිසයි කංසා වැවීමට අවශ්‍යයි කියලා මම ප්‍රකාශ කළේ.\"\nඇතැම් රෝග සඳහා බටහිර වෛද්‍ය විද්‍යාව සතුව නොමැති ඖෂධ පාරම්පරික ආයුර්වේද වෛද්‍ය විද්‍යාවේ තිබෙන බවත් අමාත්‍යවරයා වැඩිදුරටත් සඳහන් කළේ.\nවර්තමානය වන විට ලොව රටවල් කීපයක්ම කංසා වෙළඳාම සහ භාවිතය සම්බන්ධයෙන් පවතින නීති ලිහිල් කිරීමට කටයුතු කොට තිබේ.",
       "URL": "https://www.hirunews.lk/133022/කංසා-අපනයනයට-රාජිත-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=5050"
}