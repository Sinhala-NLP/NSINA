{
       "Source": "hirunews",
       "Timestamp": "Wednesday, 08 February 2023 - 12:58",
       "Headline": "රබර් කිලෝ ග්‍රෑම් ලක්ෂ 7ක් ආනයනය කෙරෙයි",
       "News Content": "රබර් ආනයනය සඳහා ස්වයං පාලනයක් ඇති කර ගන්නා ලෙස දැනුම් දී තිබුණද ආයෝජන මණ්ඩලයේ ලියාපදිංචි ඇතැම් සමාගම්, වරප්‍රසාදවලට මුවා වී පසුගිය මාසයේදී පමණක් රබර් කිලෝ ග්‍රෑම් ලක්ෂ 7ක පමණ ප්‍රමාණයක් ආනයනය කර ඇති බව මුදල් රාජ්‍ය අමාත්‍ය රංජිත් සියඹලාපිටිය ප්‍රකාශ කළා.\nකිලෝග්‍රෑමයක් රුපියල් 600ක තරම් වූ ඉහළ මිළකට ඒවා ආනයනය කර ඇති බවයි රුවන්වැල්ලේදී මාධ්‍ය වෙත අදහස් දක්වමින් අමාත්‍යවරයා ඊයේ කියා සිටියේ. තවදුරටත් මෙවැනි කටයුතු වළක්වාලීම සඳහා ජනාධිපතිවරයාට වාර්තාවක් ඉදිරිපත් කළ බව ද ඔහු සඳහන් කළා.",
       "URL": "https://www.hirunews.lk/326966/රබර්-කිලෝ-ග්‍රෑම්-ලක්ෂ-7ක්-ආනයනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=549"
}