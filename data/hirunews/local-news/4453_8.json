{
       "Source": "hirunews",
       "Timestamp": "Sunday, 25 June 2017 - 9:08",
       "Headline": "ව්‍යාපාරිකයෙකුගේ රන් මාලයක් කොල්ලකෑමට ගිය තරුණයෙකු අත්අඩංගුවට",
       "News Content": "හොරණ - මොරගහහේන - කුඹුක ප්‍රදේශයේදී ව්‍යාපාරිකයෙකුගේ රුපියල් ලක්ෂ 04 ක් පමණ වටිනා රන්මාලය සොරකම් කිරීමට තැත්කළ පුද්ගලයෙකු පොලිසිය අත්අඩංගුවට ගෙන තිබෙනවා.\nඊයේ (24) රාත්‍රියේ කුඹුක ප්‍රදේශයේ පිහිටි තම එළවළු වෙළඳසැල වසා දැමීමට ව්‍යාපාරිකයා සූදානම් වද්දී, මෙම සැකකරු පිටුපසින් ගොස් ඔහුගේ රන්මාලය කොල්ල කා යතුරුපැදියක නැග පළායාමට උත්සාහ කර ඇති බවයි පොලිසිය සඳහන් කළේ.\nඅනතුරුව ව්‍යාපාරිකයා සහ තවත් පුද්ගලයින් පිරිසක් විසින් සැකකරුට අල්ලාගෙන පොලිසියට භාර දී තිබෙනවා.\nමෙලෙස අත්අඩංගුවට ගෙන ඇත්තේ කහතුඩුව ප්‍රදේශයේ පදිංචි 21 හැවිරිදි තරුණයෙකු වන අතර, ඔහු අද හොරණ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/164358/ව්‍යාපාරිකයෙකුගේ-රන්-මාලයක්-කොල්ලකෑමට-ගිය-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4453"
}