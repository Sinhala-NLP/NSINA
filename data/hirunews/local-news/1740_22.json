{
       "Source": "hirunews",
       "Timestamp": "Saturday, 21 August 2021 - 8:08",
       "Headline": "කොවිඩ්වලට එරෙහිව ඉන්දියාවෙන් ලොව පළමු වරට DNA එන්නතක්",
       "News Content": "ලොව ප්‍රථම වරට ඉන්දියාව කොරෝනා වෛරසයට එරෙහිව ඩී.එන්.ඒ. එන්නතක් නිෂ්පාදනය කර තිබෙනවා.\nඑරට ඖෂධ නියාමන අධිකාරිය මේ වන විට එම එන්නත හදිසි භාවිතය සදහා අවසර ලබාදී ඇති බවයි විදෙස් වාර්තා සදහන් කළේ.\nමෙම එන්නත මාත්‍රා 03කින් ලබාදීමට නියමිත අතර, පුද්ගලයන් 28,000ක් යොදාගෙන සායනික පරීක්ෂණ සිදුකර ඇති බවයි ඉන්දීය මාධ්‍ය කියා සිටියේ.\nඉන් සියයට 66කට වැඩි පිරිසකට එන්නත් කිරීමෙන් පසු රෝගය වැළඳී නො තිබීම විශේෂත්වයක්.\nඑන්නත නිෂ්පාදිත 'කැඩිලා හෙල්ත්කෙයාර්' සමාගම ප්‍රකාශ කළේ, පළමු අදියර යටතේ එන්නත් මාත්‍රා මිලියන 120ක් නිෂ්පාදනය කිරීමට බලාපොරොත්තු වන බවයි",
       "URL": "https://www.hirunews.lk/280232/කොවිඩ්වලට-එරෙහිව-ඉන්දියාවෙන්-ලොව-පළමු-වරට-dna-එන්නතක්",
       "Category": "Local News",
       "Parent URL": "https://www.hirunews.lk/local-news.php?pageID=1740"
}