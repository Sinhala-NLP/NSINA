{
       "Source": "hirunews",
       "Timestamp": "Tuesday, 27 September 2022 - 9:05",
       "Headline": "ස්නෝඩන්ට රුසියානු පුරවැසිභාවය",
       "News Content": "ඇමරිකානු ජාතික ආරක්ෂක ඒජන්සිය, ඇමරිකාව තුළ සහ ජාත්‍යන්තර මට්ටමින් සිදු කළ ඔත්තු බැලීම් සම්බන්ධයෙන් රහස් ලොවට අනාවරණය කරමින් එරට උදහසට ලක්වුණු එඩ්වඩ් ස්නෝව්ඩන්ට රුසියාවේ පුරවැසිභාවය හිමි වී තිබෙනවා.\n39 හැවිරිදි ස්නෝව්ඩන් එම අනාවරණයට පෙර ඇමරිකානු ජාතික ආරක්ෂක ඒජන්සියේ නිලධාරියෙකු ලෙස කටයුතු කළා.\nස්නෝව්ඩන් ඔහුට ලැබුණු එම තොරතුරු ප්‍රසිද්ධියට පත් කළේ 2013 වසරේ දී යි.\nස්නෝව්ඩන්ට අමතර ව ඇමරිකාවේ උදහසට ලක් වී සිටින රුසියාවේ ජීවත් වන ඇමරිකානු පුරවැසියන් ඇතුළු තවත් විදේශිකයන් හැත්තෑ දෙදෙනෙකුට පුරවැසිභාවය පිරිනැමීමට රුසියානු ජනාධිපති ව්ලැදිමීර් පුටින් පියවර ගෙන තිබෙනවා.",
       "URL": "https://www.hirunews.lk/316413/ස්නෝඩන්ට-රුසියානු-පුරවැසිභාවය",
       "Category": "Local News",
       "Parent URL": "https://www.hirunews.lk/local-news.php?pageID=841"
}