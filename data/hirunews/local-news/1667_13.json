{
       "Source": "hirunews",
       "Timestamp": "Sunday, 26 September 2021 - 17:13",
       "Headline": "අඹේපුස්ස අතුරු මාර්ගයේ වැඩ කඩිනමින් අවසන් කරන්නැයි මහා මාර්ග ඇමතිගෙන් උපදෙස්",
       "News Content": "කොළඹ - මහනුවර ප්‍රධාන මාර්ගයේ වරකාපොළ හා අඹේපුස්ස නගර අතර පවතින දැඩි රථ වාහන තද බදය අවම කිරීම සඳහා ඉදි කිරීම් ආරම්භ කල වරකාපොළ අතුරු මාර්ගයේ වැඩ කඩිනමින් අවසන් කරන ලෙස මහා මාර්ග අමාත්‍ය ජොන්ස්ටන් ප්‍රනාන්දු විසින් උපදෙස් ලබා දී තිබෙනවා.\nඅමාත්‍යංශ ලේකම්වරයාට සහ ව්‍යාපෘති අධ්‍යක්ෂවරයා වෙත මෙම උපදෙස් ලබා දී ඇති බවයි මහා මාර්ග අමාත්‍යංශය පැවසුවේ.\nකොළඹ - මහනුවර ප්‍රධාන මාර්ගයට සමාන්තරව ඊට දකුණුපසින් ඉදි කරන මෙම වරකාපොළ අතුරු මාර්ගය වෙනුවෙන් ඉඩම් අත්කර ගැනීම මේ වන විට අවසන් බවත් අමාත්‍යංශය සඳහන් කළා.\nමෙම අතුරු මාර්ගයේ දිග මීටර 2,350 ක් වන අතර එය මීටර 22 යි දශම 8 යි 0 ක පළලකින් යුක්තයි.\nමෙම මාර්ගයේ ඇති විශේෂත්වය වන්නේ මීටර 550 ක දිගින් යුත් ගුවන් පාලමක් එම මාර්ගය හරහා ඉදි කිරීමයි.",
       "URL": "https://www.hirunews.lk/283297/අඹේපුස්ස-අතුරු-මාර්ගයේ-වැඩ-කඩිනමින්-අවසන්-කරන්නැයි-මහා-මාර්ග-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1667"
}