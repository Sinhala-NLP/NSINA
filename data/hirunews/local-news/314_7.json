{
       "Source": "hirunews",
       "Timestamp": "Saturday, 27 May 2023 - 7:03",
       "Headline": "රතු මුහුදු ආශ්‍රිත ප්‍රදේශයේ මුහුදු ආරක්ෂක නිලධාරියෙක් ලෙස සේවය කළ ලාංකිකයාගේ දේහය දිවයිනවට",
       "News Content": "රතු මුහුද ආශ්‍රිත ප්‍රදේශයේ මුහුදු ආරක්ෂක නිලධාරීවරයෙකු සේවය කරමින් සිටි ශ්‍රී ලාංකිකයෙකුගේ මළසිරුරක් පසුගිය (25) දින පස්වරුවේ කටුනායක ගුවන් තොටුපොළ වෙත ඒවා තිබෙනවා.\nඕමානය සහ ඊජිප්තුව අතර මුහුදු ප්‍රදේශයේ ගමන් ගන්නා නෞකාවන් වෙත ආරක්ෂාව සැපයීම සඳහා ශ්‍රී ලංකාවේ රක්නා ලංකා ආයතනය වෙනුවෙන් සේවය කිරිම සදහා මෙම පුද්ගලයා පිටත්ව ගොස් තිබූ බවයි වාර්තා වන්නේ.\nමෙලෙස මියගොස් ඇත්තේ පොළොන්නරුව ප්‍රදේශයේ පදිංචි 45 හැවිරිදි තිදරු පියෙක් බව සඳහන්.\nමොහු මුහුදු ආරක්ෂක සේවය සඳහා යෝග්‍යතාව පරීක්ෂා කෙරෙන පරික්ෂණයකට සහභාගී වීමෙන් අනතුරුව, දහවල් ආහාරය ගෙන නිදා සිටියදී මෙම මරණය සිදුව ඇති බව සඳහන්.\nශ්‍රී ලංකා නාවික හමුදාවේ සේවය කර, නීත්‍යානුකූලව ඉන් ඉවත් වීමෙන් පසුව මෙම පුද්ගලයා රක්නා ලංකා ආයතනය වෙත එක් වී මේ වන විට වසර හතර හමාරක සේවා කාලයක් ද සපුරා තිබු අයෙක් බවයි වාර්තා වුණේ.\nමෙම පුද්ගලයා ඉකුත් 10 වන දින මිය ගොස් තිබූ අතර, මොහුගේ මළසිරුර දින 15 ක පමණ කාළයක් ඕමාන වරායේ රඳවා තබා ගෙන තිබෙනවා.\nයානයෙන් මෙම මළසිරුර කටුනායක ගුවන් තොටුපළ වෙත ඒවා තිබූ අතර මළසිරුර භාර ගැනීමට පැමිණි ඥාතීන් පිරිස මෙම මරණය සැක සහිත බව කටුනායක ගුවන් තොටුපළ පොලීසිය වෙත ප්‍රකාශ කිරීමෙන් අනතුරුව, මේ පිළිබඳව පශ්චාත් මරණ පරීක්ෂණය පැවැත්වීම සදහා මළසිරුර මීගමුව මහ රෝහල වෙත යොමු කිරීමට කටයුතු කර තිබෙනවා.",
       "URL": "https://www.hirunews.lk/336338/රතු-මුහුදු-ආශ්‍රිත-ප්‍රදේශයේ-මුහුදු-ආරක්ෂක-නිලධාරියෙක්-ලෙස-සේවය-කළ-ලාංකිකයාගේ-දේහය-දිවයිනවට",
       "Category": "Local News",
       "Parent URL": "https://www.hirunews.lk/local-news.php?pageID=314"
}