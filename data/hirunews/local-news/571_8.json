{
       "Source": "hirunews",
       "Timestamp": "Monday, 30 January 2023 - 7:50",
       "Headline": "පිටරටින් ජංගම දුරකතන ගෙන්වීමේ ජාවාරමක්",
       "News Content": "නීතිවිරෝධී ලෙස මෙරටට දුරකථන ගෙන්වනු ලබන ජාවාරමක් ක්‍රියාත්මක වීම හේතුවෙන් තම ව්‍යාපාර කඩා වැටීමේ අවධානමක් මතුව ඇති බව ජංගම දුරකථන ආනයන හා විකුණුම්කරුවන්ගේ සංගමය පවසනවා.\nමේ වනවිට මෙරටට ජංගම දුරකතන ඇතුළු භාණ්ඩ රැසක් ගෙන්වීම තාවකාලිකව අත්හිටුවා ඇති පසුබිමක ඇතැම් කණ්ඩායම් නීතිවිරෝධි ලෙස පාර්සල් ආකාරයෙන් ජංගම දුරකතන ගෙන්වන බවටයි වාර්තා වන්නේ.\nඑබැවින් රටට විශාල බදු මුදලක් අහිමිවන බවයි ජංගම දුරකථන ආනයන හා විකුණුම්කරුවන්ගේ සංගමයේ සභාපති සමිත් සෙනරත් සඳහන් කළේ.",
       "URL": "https://www.hirunews.lk/326197/පිටරටින්-ජංගම-දුරකතන-ගෙන්වීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=571"
}