{
       "Source": "hirunews",
       "Timestamp": "Friday, 20 April 2018 - 12:04",
       "Headline": "මැදවච්චියේදී සිදුවූ රිය අනතුරකින් අඹු සැමි යුවළක් මරුට",
       "News Content": "මැදවච්චිය කරම්බන්කුලම ප්‍රදේශයදී වෑන් රථයක් හා යතුරුපැදියක් එකිනෙක ගැටී සිදුවූ අනතුරකින් යතුරුපැදියේ ගමන් කළ අඹු සැමි යුවළක් ජිවිතක්ෂයට පත්ව තිබෙනවා.\nඅද (20) උදෑසන මේ අනතුර සිදුව ඇති බවයි පොලිසිය පැවසුවේ.\nමෙලෙස මියගොස් ඇත්තේ මැදවච්චිය ගල්කන්දේගම ප්‍රදේශයේ පදිංචිකරුවන් දෙදෙනෙක්.\nමියගිය කාන්තාව වයස අවුරුදු 21 තරුණියක් වන අතර ඇයගේ සැමියා 25 හැවිරිදි වියේ පසුවූ අයෙකු බවයි පොලිසිය සදහන් කළේ.\nවෑන් රථයේ රියදුරා ද තුවාල ලබා මැදවච්චිය රෝහලේ ප්‍රතිකාර ලබන අතර මැදවච්චිය පොලිසිය අනතුර සම්බන්ධයෙන් වැඩිදුර පරීක්ෂණ සිදුකරනවා.",
       "URL": "https://www.hirunews.lk/188824/මැදවච්චියේදී-සිදුවූ-රිය-අනතුරකින්-අඹු-සැමි-යුවළක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3982"
}