{
       "Source": "hirunews",
       "Timestamp": "Wednesday, 31 May 2023 - 10:32",
       "Headline": "නෙලුම් කුලුනේ කුරුටු ගාමින් සිටි යුවළක් අත්අඩංගුවට",
       "News Content": "කොළඹ නෙළුම් කුලුන නැරඹීමට පැමිණි තරුණ යුවළක් කුලුන මත ඇති බිත්තියක් කුරුටුගාමින් සිටිය දී අත්අඩංගුවට පත්ව තිබෙනවා.\nඊයේ (30) සවස ඔවුන් දෙදෙනා කුලුනේ යොදවා සිටින ආරක්ෂක අංශ විසින් අත්අඩංගුවට ගෙන පොලීසියට භාරදීමට කටයුතු කර තිබෙන බව සඳහන්.\nමහජනතාව වෙත නෙළුම් කුලුන විවෘත කිරීමෙන් අනතුරුව නිවේදනයක් නිකුත් කරමින් එහි නිලධාරීන් පවසා සිටියේ නෙළුම් කුලුන නැරඹීමට පැමිණෙන ජනතාව එහි දේපළවලට හානි සිදුකළහොත් ඔවුන්ට දැඩි දඬුවම් ලබාදෙන බවයි.\nඒ අනුව මෙම යුවල අත් අඩංගුවට පත්ව තිබෙනවා.",
       "URL": "https://www.hirunews.lk/336659/නෙලුම්-කුලුනේ-කුරුටු-ගාමින්-සිටි-යුවළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=305"
}