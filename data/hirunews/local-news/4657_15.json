{
       "Source": "hirunews",
       "Timestamp": "Friday, 17 February 2017 - 11:26",
       "Headline": "පොලිස් භාවනාව ගැන දන්නේ නැහැ - පොලිස් මාධ්‍ය ප්‍රකාශක",
       "News Content": "පොලිස් නිලධාරීන් උදෑසන රාජකාරී ආරම්භයට පෙර මෛත්‍රී භාවනාව සහ ආනාපානසති භාවනාව වැඩිය යුතු බවට පොලිස්පතිවරයා උපදෙස් ලබාදී තිබේ ද යන්න සම්බන්ධයෙන් තමා නොදන්නා බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පවසනවා.\nසියලු පොලිස් නිලධාරීන් රාජකාරී ආරම්භයට පෙර භාවනා කල යුතු බවට පොලිස්පතිවරයා උපදෙස් දී ඇතැයි පළවන වාර්තා සම්බන්ධයෙන් කල විමසීමකදීයි පොලිස් මාධ්‍ය ප්‍රකාශකවරයා මේබව කියාසිටියේ.\nපළමුව විනාඩි 3 ක් ආනාපානසති භාවනාව වඩා පසුව මෛත්‍රී භාවනාව වඩා යළිත් ආනාපානසති භාවනාවෙන් අවසන් කල යුතු බවට පොලිස්පතිවරයා උපදෙස් ලබාදී ඇතැයි සඳහන්.\nපොලිසියේ ඉහළ නිලධාරීන් වෙනුවෙන් පසුගියදා පැවති රැස්වීමකදී පොලිස්පතිවරයා මේබව ප්‍රකාශකර ඇති බවයි වාර්තා වන්නේ.\nකෙසේවෙතත් පොලිස් මාධ්‍ය ප්‍රකාශකවරයා කියාසිටියේ විශේෂ අවස්ථාවලදී ජාතික ගීය සහ පොලිස් ගීතය ගායනා කර උදෑසන රාජකාරී ආරම්භ කරන ලෙසට නිලධාරීන්ට උපදෙස් ලබාදී ඇති බව පමණක් තමා දන්නා බවයි.",
       "URL": "https://www.hirunews.lk/154701/පොලිස්-භාවනාව-ගැන-දන්නේ-නැහැ-මාධ්‍ය-ප්‍රකාශක",
       "Category": "Local News",
       "Parent URL": "https://www.hirunews.lk/local-news.php?pageID=4657"
}