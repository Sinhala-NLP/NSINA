{
       "Source": "hirunews",
       "Timestamp": "Sunday, 16 May 2021 - 19:48",
       "Headline": "කොරෝනා රෝගීන් නිවෙස් තුළ නිරෝධායනය කිරීම ගැන, තවදුරටත් සාකච්ඡා (වීඩියෝ)",
       "News Content": "රෝග ලක්ෂණ නොපෙන්වන එහෙත් කොරෝනා ආසාදිත පුද්ගලයින් නිවෙස් තුළම නියාමනයට ලක් කිරීමේ ක්‍රියාවලිය තවදුරටත් අධ්‍යයනය කර සිදුකරන බව කොවිඩ් රෝග පාලන කටයුතු රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ පවසනවා.\nකෙසේ වෙතත්, ඊයේ දින රාජ්‍ය අමාත්‍යවරිය ප්‍රකාශ කළේ හෙට සිට නිවෙස් තුළම කොරෝනා ආසාදිත පුද්ගලයින් නියාමනයට ලක් කිරීමේ වැඩපිළිවෙල ආරම්භ කරන බවයි.\nකෙසේ වෙතත්, අද පැවති මාධ්‍ය හමුවකදී මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ කියා සිටියේ නිවෙස් තුළ නිරෝධායනය කිරීමේ ක්‍රියාවලිය සාර්ථක නොවන බවයි.\nමේ සම්බන්ධයෙන් අද සෞඛ්‍ය අමාත්‍යාංශයේ පැවති සාකච්ඡාවකින් අනතුරුව මාධ්‍යවේදීන් රාජ්‍ය අමාත්‍ය සුදර්ශනී ප්‍රනාන්දුපුල්ලේගෙන් යළි විමසා සිටියා. එහිදී රාජ්‍ය අමාත්‍යවරිය කියා සිටියේ ඒ පිළිබදව තවදුරටත් සාකච්ඡා සිදුකරන බවයි.\nකෙසේ වෙතත්, යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ රෝග ලක්ෂණ පෙන්නුම් නොකරන කොරෝනා ආසාදිත රෝගීන් නිසි අධීක්ෂණයක් යටතේ නිවෙස් වල රදවා කළමනාකරණය කිරීමේ වැඩපිළිවෙලට අදාළව ඉදිරියේදී උපදෙස් මාලාවක් සකස් කිරීමට නියමිත බවයි.",
       "URL": "https://www.hirunews.lk/271545/කොරෝනා-රෝගීන්-නිවෙස්-තුළ-නිරෝධායනය-කිරීම-ගැන-තවදුරටත්-සාකච්ඡා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1949"
}