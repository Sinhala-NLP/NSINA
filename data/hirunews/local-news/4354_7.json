{
       "Source": "hirunews",
       "Timestamp": "Friday, 25 August 2017 - 14:52",
       "Headline": "වෛද්‍ය සංගමය සහ ජනපති අතර හමුවක්",
       "News Content": "රජයේ වෛද්‍ය නිලධාරීන්ගේ සංගමය සහ ජනාධිපති මෛත්‍රීපාල සිරිසේන අතර විශේෂ සාකච්ඡාවක් අද (25) පැවැත්වීමට නියමිතව තිබෙනවා.\nමාලඹේ පෞද්ගලික වෛද්‍ය විද්‍යාල ගැටලූව සම්බන්ධයෙන් අවසන් එකඟතාවයකට පැමිණීම සඳහා මෙම සාකච්ඡාව සිදුකරන බවයි එම සංගමයේ ලේකම් වෛද්‍ය හරිත අලූත්ගේ හිරු ප්‍රවෘත්ති අංශයට අදහස් දක්වමින් කියා සිටියේ.\nමේ අතර, සයිටම් අර්බුදය සම්බන්ධයෙන් සාකච්ඡාවක් ඉල්ලා ජනාධිපති මෛත්‍රීපාල සිරිසේනට සහ අග්‍රාමාත්‍ය රනිල් වික්‍රමසිංහ වෙත ලිපියක් යොමුකළ බවයි අන්තර් විශ්වවිද්‍යලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර කියා සිටියේ.\nඑසේම, ‘‘සයිටම් අහෝසි කරනු’’ යන තේමාව යටතේ කොටුව දුම්රියපොල ඉදිරිපිට වෛද්‍ය පීඨ ශිෂ්‍ය ක්‍රියාකාරි කමිටුව ගෙන යන අඛන්ඩ උපවාසයට වෘත්තීය සමිති නායකයින් ද අද සහාය පළ කළා.",
       "URL": "https://www.hirunews.lk/169341/වෛද්‍ය-සංගමය-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4354"
}