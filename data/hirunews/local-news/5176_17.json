{
       "Source": "hirunews",
       "Timestamp": "Tuesday, 09 February 2016 - 15:32",
       "Headline": "14 හැවිරිදි සිසුවෙකු ගෙල වැළලාගනී",
       "News Content": "බගවන්තලාව කොටියගල වත්ත ප්‍රදේශයේ 14 හැවිරිදි පාසැල් සිසුවකු ගෙල වැලලාගෙන මියගොස් තිබෙනවා.\nසිය නිවසේදී ඔහු මෙලෙස ගෙල වැලලාගෙන ඇති බවයි අප වාර්තාකරු සඳහන් කලේ.\nමියගොස් ඇත්තේ බගවන්තලාව ප්‍රදේශයේ පාසැලක 9 වන වසරේ ඉගෙනුම ලබමින් සිටි සිසුවෙක්.\nඔහු ඊයේ රාත්‍රී ප්‍රදේශයේ පැවති අවමංගල්‍ය උත්සවයකට සහභාගී වී අද පෙරවරුවේ යළි නිවසට පැමිණ තිබෙනවා.\nඅද පෙරවරුවේ මව වතු යායේ සේවයට යාමෙන් අනතුරුව මෙම සිසුවා නිවසේම නිදන කාමරයේ බාල්කයක ගෙල වැලලාගෙන ඇතැයි සඳහන්.\nඔහු සියදිවි හානිකර ගැනීමට පෙර ලිපියක් ද ලියා ඇතැයි අප වාර්තාකරු ප්‍රකාශ කලා.\nමෘත ශරීරය පශ්චාත් මරණ පරීක්ෂණය සඳහා දික්ඔය රෝහලට යොමුකර තිබෙනවා.",
       "URL": "https://www.hirunews.lk/125810/14-හැවිරිදි-සිසුවෙකු-ගෙල-වැළලාගනී",
       "Category": "Local News",
       "Parent URL": "https://www.hirunews.lk/local-news.php?pageID=5176"
}