{
       "Source": "hirunews",
       "Timestamp": "Friday, 08 September 2017 - 11:51",
       "Headline": "සරසවි සිසුවියක් කළුතර පාලමෙන් ගඟට පනී",
       "News Content": "සරසවි සිසුවියක් අද කළුතර - පාලම මතින් කළු ගඟට පැන සිය දිවි හානි කර ගැනීමට උත්සාහ කළා.\nකෙසේ වෙතත්, ආපදා සහන මෙහෙයුම් සඳහා පැමිණ සිටි නාවික හමුදාවේ පිරිසක් කඩිනමින් එම සිසුවිය මුදාගෙන ඇති අතර, පසුව කළුතර - නාගොඩ රෝහලට ඇතුළත් කර ඇති බවයි පොලීසිය සඳහන් කළේ.\n23 හැවිරිදි ඇය ගාල්ල - ඉමදුව ප්‍රදේශයේ පදිංචිකාරිණියක්.\nමෙම සිසුවිය කළු ගඟට පැනීමට හේතුව මෙතෙක් අනාවරණ වී නැහැ.\nඇයගේ තත්ත්වය බරපතල නොවන බව හිරු ප්‍රවෘත්ති අංශය කළ විමසීමකදී රෝහල් ප්‍රකාශකයෙකු සඳහන් කළා.",
       "URL": "https://www.hirunews.lk/170424/සරසවි-සිසුවියක්-කළුතර-පාලමෙන්-ගඟට-පනී",
       "Category": "Local News",
       "Parent URL": "https://www.hirunews.lk/local-news.php?pageID=4332"
}