{
       "Source": "hirunews",
       "Timestamp": "Friday, 02 April 2021 - 21:11",
       "Headline": "ඉඩම් ජාවාරම්කරුවන්ට හසුවූ ව්‍යාපාරිකයා (වීඩියෝ)",
       "News Content": "ඉඩම් ජාවාරම් කරුවන්ගේ කූට උපක්‍රමවලට හසුවීමෙන් මෙරට බොහෝ පිරිස් තම මුදල් රුපියල් කෝටි ගණනින් අහිමි කර ගන්නවා.\nඑහි ආසන්නතම සිදුවීම වාර්තාවන්නේ කුරුණෑගල - බැවිලිගමුව ප්‍රදේශයෙන්.\nඅද සී.අයි.ඒ. අනාවරණය ඒ පිළිබඳවයි.\nකුරුණෑගල - කොළඹ ප්‍රධාන මාර්ගයට මුහුණලා බැවිලිගමුව ප්‍රදේශයේ පිහිටා ඇති පර්චස් 20 ක් පමණ වන මෙම ඉඩම රුපියල් කෝටියකට අලෙවි කරන බවට තැරැව්කරුවෙකු හරහා දැන ගැනීමත් සමගින්.\nව්‍යාපාරිකයෙකු එය මිලදී ගැනීමට ඉදිරිපත්ව තිබෙනවා.\nඔහු නීතීඥයෙකුගේ මාර්ගයෙන් අදාල ඉඩමේ පත් ඉරු නිරවුල් දැයි පරීක්ෂා කර තිබුනේ කුරුණෑගල ඉඩම් රෙජිස්ට්‍රාර් කාර්යාලයෙන්.",
       "URL": "https://www.hirunews.lk/267335/ඉඩම්-ජාවාරම්කරුවන්ට-හසුවූ-ව්‍යාපාරිකයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2045"
}