{
       "Source": "hirunews",
       "Timestamp": "Sunday, 06 September 2020 - 13:52",
       "Headline": "පාසක් භූමියේ පිහිටි ඇඟළුම් කම්හලක් නිසා පීඩා විඳින පාසල් ළමුන් (වීඩියෝ)",
       "News Content": "නුවරඑළිය දිස්ත්‍රික්කයේ වලපනේ අධ්‍යාපනය කොට්ඨාශයට අයත් කීර්ති බණ්ඩාරපුර පිහිටි රන්තෙළඹුගල ප්‍රාථමික විද්‍යාලය කඩිනම් මහවැලි ව්‍යාපාරයේ රන්දෙණිගල ජලාශයට යටවූ සැරසුන්තැන්නේ විද්‍යාලය වෙනුවෙන් මේ පාසල ඉදිවන්නේ 1986 වසරේ අගෝස්තු මස 30 වනදායි.\nපසුගිය වසර කිහිපය තුළ මේ පාසල දරුවන් දහස් ගණනකගේ නැණස පාදන්නට කටයුතු කර ඇත්තේ ගැටළුකාරී තත්ත්වයන් මධ්‍යයේයි.\nඒ පාසැල් භූමිය තුළම ඉදිකර ඇති පෞද්ගලික ඇගලුම් කර්මාන්ත ශාලාවක් හේතුවෙන්.\nඑම කර්මාන්ත ශාලාව ඉදි කර තිබෙන්නේ 1998 වසරේදියි.\nවිදුහලටත් ඇඟලුම් කර්මාන්තශාලාවටත් ඇත්තේ එකම පිවිසුම් මාර්ගයක්.\nඅදාළ පිවිසුම් මාර්ගය ආරම්භයේ ස්ථාපිත කර තිබෙන්නේ ඇඟලුම් කාර්මාන්ත ශාලාවේ මුරකුටියයි.\nමෙම ඇගළුම් කර්මාන්තශාලාව ගම්මානයට පමණක් නොව රටටම ආර්ථිකමය වශයෙන් සම්පතක් වුවත් අද වන විට එය මේ පාසලේ දරුවන්ට නම් නිර්මාණය කර ඇත්තේ අනාරක්ෂිත පරිසරයක්.",
       "URL": "https://www.hirunews.lk/249538/පාසක්-භූමියේ-පිහිටි-ඇඟළුම්-කම්හලක්-නිසා-පීඩා-විඳින-පාසල්-ළමුන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2473"
}