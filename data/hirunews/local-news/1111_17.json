{
       "Source": "hirunews",
       "Timestamp": "Wednesday, 08 June 2022 - 8:07",
       "Headline": "ප්‍රදේශ කිහිපයකට හෙට ජල කප්පාදුවක්",
       "News Content": "අත්‍යවශ්‍ය නඩත්තු කටයුත්තක් හේතුවෙන් ප්‍රදේශ කිහිපයක හෙට ජල සැපයුම අත්හිටුවන බව ජාතික ජලසම්පාදන හා ජලපවහන මණ්ඩලය පවසනවා.\nකෙත්හේන ජල පවිත්‍රාගාරයේ සහ අගලවත්ත ඒකාබද්ධ ජල සම්පාදන ව්‍යාපෘතියේ නඩත්තු කටයුත්තක් හේතුවෙන් හෙට පෙරවරු 8 සිට පස්වරු 9 දක්වා පැය 13 ක කාලයක් ප්‍රදේශ කිහිපයකට ජල සැපයුම අත්හිටුවනු ඇති.\nඒ අනුව වාද්දූව, වස්කඩුව, පොතුපිටිය, කළුතර උතුර - දකුණ, නාගොඩ, කටුකුරුන්ද, පයාගල, බෙන්තොට සහ කළුවාමෝදර ප්‍රදේශවලට මෙලෙස ජල සැපයුම අත්හිටුවනු ඇති.\nමේ අතර අනුරාධපුර නුවර වැව ජල පවිත්‍රාගාරයේ නඩත්තු කටයුත්තක් හේතුවෙන් හෙට පස්වරු 9යේ සිට අනිද්දා පස්වරු 6 දක්වා අනුරාධපුර උතුර ජලසම්පාදන ක්‍රමය, ගල්කුලම, යාපනය හන්දිය, සාලියපුර, රඹෑව, අනුරාධපුර නව නගර ජල සම්පාදන ක්‍රමය ඇතුළු ප්‍රදේශ කිහිපයකට ජල සැපයුම අත්හිටුවනවා.",
       "URL": "https://www.hirunews.lk/306528/ප්‍රදේශ-කිහිපයකට-හෙට-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1111"
}