{
       "Source": "hirunews",
       "Timestamp": "Saturday, 10 December 2022 - 13:23",
       "Headline": "ජාත්‍යන්තර මානව හිමිකම් දිනය අදයි",
       "News Content": "ජාත්‍යන්තර මානව හිමිකම් දිනය අදට යෙදී තිබෙනවා. ගෞරවය, නිදහස සියලු දෙනාට යුක්තිය ඉටුකිරීම යන්න මෙවර එහි තේමාවයි.\n1948 දෙසැම්බර් 10 වනදා මානව හිමිකම් පිළිබඳ කතා කරන පළමු ගෝලීය ප්‍රකාශය වන මානව හිමිකම් පිළිබඳ විශ්ව ප්‍රකාශනය සම්මත කිරීම සිදුකෙරුණු අතර මෙවර සමරනු ලබන්නේ 75 වන ජාත්‍යන්තර මානව හිමිකම් දිනයයි.\nලෝකයේ සියලු ජනතාවට උපතින්ම මූලික අයිතිවාසිකම්වලට ඇති අයිතිය හා සමානාත්මතාවය තහවුරු කිරීමේ අරමුණින් මෙම දිනය ප්‍රකාශයට පත් කිරීම මෙහි අරමුණ වනවා.\nරටක නීතියෙන් සහ අන්තර්ජාතික නීතිය මගින් නෛතික අයිතිවාසිකම් ලෙස නිරතුරුව පිළිගැනෙන සදාචාරාත්මක ප්‍රතිපත්තීන් මානව හිමිකම් ලෙස අර්ථකථනය කළ හැකියි.\nඑක්සත් ජාතීන්ගේ සංවිධානයේ අර්ථකථනය අනුව පුද්ගලයෙකුගේ ආගම, ජාතිය, පදිංචිය, සමේ වර්ණය, වත්කම් යනාදිය මේ සඳහා බලා නොපායි.",
       "URL": "https://www.hirunews.lk/322358/ජාත්‍යන්තර-මානව-හිමිකම්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=676"
}