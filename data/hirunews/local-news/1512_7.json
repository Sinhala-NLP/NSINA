{
       "Source": "hirunews",
       "Timestamp": "Tuesday, 07 December 2021 - 9:02",
       "Headline": "කොළඹ සහ දඹුල්ලට ජයග්‍රාහී ආරම්භයක්",
       "News Content": "ලංකා ප්‍රිමියර් ලීග් තරගාවලියේ දෙවන තරගයේ ජය වාර්තා කිරීමට දඹුල්ල ජයන්ට්ස් කණ්ඩායම සමත් වුණා.\nඒ, කැන්ඩි වොරියර්ස් කණ්ඩායම ලකුණු 20කින් පරාජයට පත් කරමින්.\nකොළඹ ආර්. ප්‍රේමදාස ක්‍රීඩාංගණයේ දී ඊයේ තරගය පැවති අතර, කාසියේ වාසිය දිනා පළමුව පන්දුවට පහර දුන් දඹුල්ල කණ්ඩායම පන්දු වාර 20 අවසානයේ කඩුලු 7ක් දැවී ලකුණු 190ක් රැස් කළා.\nපිළිතුරු ඉනිම ක්‍රීඩා කළ කැන්ඩි වොරියර්ස් කණ්ඩායමට පන්දු වාර 20 අවසානයේදී කඩුලු 8ක් දැවී ලබා ගත හැකි වූයේ ලකුණු 170ක් පමණයි.\nමීට අමතරව තරගාවලියේ තුන් වන තරගය ද ඊයේ ආර්. ප්‍රේමදාස ක්‍රීඩාංගණයේදී පැවති අතර එහි දී ගෝල් ග්ලැඩියේටර්ස් කණ්ඩායම පරදවා කලම්බු ස්ටාර්ස් කණ්ඩායම කඩුලු 4කින් ජය ගත්තා.\nපළමුව පන්දුවට පහර දුන් ගෝල් ග්ලැඩියේටර්ස් කණ්ඩායම නියමිත පන්දු වාර 20 අවසානයේ කඩුලු 8ක් දැවී ලබා ගත්තේ ලකුණු 116ක් පමණයි.\nපිළිතුරු ඉනිම ක්‍රීඩා කළ කලම්බු ස්ටාර්ස් කණ්ඩායම පන්දු වාර 17යි පන්දු 3කදී කඩුලු 6ක් දැවී සිටිය දී ලකුණු 117ක් ලබා ගනිමින් තරගයේ ජය වාර්තා කළා.\nඇන්ජලෝ මැතිව්ස් කායික ආබාධයකට ලක්වීම නිසා මෙම තරගයේ දී කලම්බු ස්ටාර්ස් කණ්ඩායම මෙහෙයවනු ලැබුවේ ධනංජය ද සිල්වා විසින්.",
       "URL": "https://www.hirunews.lk/290257/කොළඹ-සහ-දඹුල්ලට-ජයග්‍රාහී-ආරම්භයක්",
       "Category": "Local News",
       "Parent URL": "https://www.hirunews.lk/local-news.php?pageID=1512"
}