{
       "Source": "hirunews",
       "Timestamp": "Wednesday, 13 September 2017 - 21:14",
       "Headline": "පදික මාරුවකදී පුද්ගලයෙකු යටකර පළාගිය වෑන් රථයක් සොයා පරීක්ෂණ (ඡායාරූප)",
       "News Content": "තලවාකැලේ ළිඳුල නගර සභාව අසලදී පදික මාරුවකින් මාර්ගය හරහා ගමන් කරමින් සිටි අයෙකු යටකර පළා ගිය වෑන් රථයක් සොයා තලවාකැලේ පොලිසිය විමර්ශණ ආරම්භ කර තිබෙනවා.\nඅධික වේගයෙන් ධාවනය වු වෑන් රථයේ ගැටුනු පුද්ගලයා මීටර් 100 ක් පමණ ඇදී ගොස් වැටී ජීවිතක්ෂයට පත්වීමෙන් පසු වෑන් රථය පළාගොස් ඇති බවයි අප වාර්තාකරු සඳහන් කළේ.\nඅද රාත්‍රී 7 ට පමණ සිදුවු මෙම අනතුරින් මියගොස් ඇත්තේ ළිඳුල ප්‍රදේශයේම පදිංචි 55 හැවිරිදි තිදරු පියෙක්.\nමෘත ශරීරය ළිඳුල රෝහලේ තැන්පත් කර ඇති අතර එය පශ්චාත් මරණ පරීක්ෂණය සඳහා නුවරඑළිය රෝහලේ අධිකරණ වෛද්‍යවරයා වෙත ඉදිරිපත් කිරීමට නියමිතයි.\nඅනතුරට සම්බන්ධ වෑන් රථය හඳුනාගෙන ඇති අතර එය සොයා පොලිසිය මෙහෙයුම් ආරම්භ කර තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/170861/පදික-මාරුවකදී-පුද්ගලයෙකු-යටකර-පළාගිය-වෑන්-රථයක්-සොයා-පරීක්ෂණ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4323"
}