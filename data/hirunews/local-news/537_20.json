{
       "Source": "hirunews",
       "Timestamp": "Tuesday, 14 February 2023 - 8:25",
       "Headline": "ගල් වංගෙඩියක මිල රුපියල් දස දහස දක්වා ඉහළට",
       "News Content": "පවතින ආර්ථික අර්බුදය හේතුවෙන් ගල්වඩු කර්මාන්තයේ නිරත නිෂ්පාදනකරුවන් දැඩි අපහසුතාවට පත්ව තිබෙනවා.\nබද්දේගම - වැලිවිටිය - දිවිතුර ප්‍රාදේශීය ලේකම් කොට්ඨාසයේ මීමැඩුම ප්‍රදේශය ප්‍රසිද්ධියට පත්ව ඇත්තේ ගල්වඩු කර්මාන්තයටයි.\nතාක්ෂණික මෙවලම් ඇතුළු නිෂ්පාදන අමුද්‍රව්‍යවල මිල ඉහළ යාම නිසා සිය නිෂ්පාදනවල මිල ද ඉහළ දමා ඇති බවයි ගල්වඩු කර්මාන්තයේ නිරත කර්මාන්තකරුවන් හිරු ප්‍රවෘත්ති අංශයට සඳහන් කළේ.\nඅද වන විට ගලින් නිමනූ වංගෙඩියක මිල රුපියල් 10,000 දක්වාත් මිරිස් ඇඹරුම් ගලක මිල රුපියල් 8,000 දක්වා ඉහළ ගොස් ඇති බව ඔවුන් පෙන්වා දුන්නා.",
       "URL": "https://www.hirunews.lk/327374/ගල්-වංගෙඩියක-මිල-රුපියල්-දස-දහස-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=537"
}