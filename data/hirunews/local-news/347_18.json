{
       "Source": "hirunews",
       "Timestamp": "Saturday, 13 May 2023 - 10:50",
       "Headline": "අණ නොතකා ධාවනය කළ කාර් රථයකට වෙඩි",
       "News Content": "කීර්තිබණ්ඩාරපුර පොලිස් මාර්ග බාධකයේ නිලධාරීන්ගේ අණ නොතකා පලා යමින් සිටි කාර් රථයකට වෙඩි තබා මත්ද්‍රව්‍ය ජාවාරම්කරුවන් තිදෙනෙකු පොලීසිය විසින් අත්අඩංගුවට ගෙන තිබෙනවා.\nවෙඩි පහර මධ්‍යයේ පලා ගිය කාර් රථය පොලිස් ස්ථානයේ සිට කිලෝමීටර් 20 ක පමණ දුරක් පලාගොස් ඇති බවයි වාර්තා වන්නේ.\nඑම රථය ලුහු බැඳි නිලධාරීන් විසින් පුද්ගලයන් තිදෙනා සහ හෙරොයින් මත්ද්‍රව්‍ය ග්‍රෑම් විස්සක් ද අත්අඩංගුවට ගත් බවයි පොලිසිය සඳහන් කළේ.\nඩුබායි රාජ්‍යයේ සිට මෙහෙයවනු ලබන මත්ද්‍රව්‍ය ජාලයක පොළොන්නරුව ප්‍රදේශයේ ජාවාරම මෙහෙයවනු ලබන්නේ මෙම පුද්ගලයින් තිදෙනා බව මූලික පොලිස් විමර්ශනවල දී අනාවරණය වී තිබෙනවා.",
       "URL": "https://www.hirunews.lk/335045/අණ-නොතකා-ධාවනය-කළ-කාර්-රථයකට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=347"
}