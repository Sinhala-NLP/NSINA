{
       "Source": "hirunews",
       "Timestamp": "Wednesday, 31 August 2016 - 7:35",
       "Headline": "ජගත් මහ ලේකම් අද දිවයිනට",
       "News Content": "එක්සත් ජාතීන්ගේ මහලේකම් බෑන්කී මූන් අද දිවයිනට පැමිණීමට නියමිතයි.\nඒ අනුව ඔහු දින හතරක් මෙරට රැඳී සිටින බවයි එක්සත් ජාතීන්ගේ සංවිධානය සඳහන් කළේ.\nමෙම සංචාරයේදී ජනාධිපතිවරයා, අගමැතිවරයා, කථානායකවරයා සහ විදේශ කටයුතු අමාත්‍යවරයා ඇතුළු මෙරට ඉහළ පෙළේ නියෝජිතයන් මුණ ගැසීමට නියමිතයි.\nඑමෙන්ම මහ ලේකම්වරයා යාපනය සහ ගාල්ලේ ද සංචාරය කිරීමට නියමිත බව සඳහන්.\nඋතුරේ නැවත පදිංචි කිරීම් පිළිබඳව අවබෝධයක් ලබා ගැනීම ජගත් මහලේකම්වරයාගේ යාපන සංචාරයේ අරමුණයි.\nසංහිඳීයාව සහ සහජීවනය පිළිබඳ තරුණයන්ගේ භූමිකාව මැයෙන් ගාල්ලේ පැවැත්වෙන උත්සවයකට ද ජගත් මහලේකම්වරයා සහභාගි වනවා.",
       "URL": "https://www.hirunews.lk/141869/ජගත්-මහ-ලේකම්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4900"
}