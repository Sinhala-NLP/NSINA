{
       "Source": "hirunews",
       "Timestamp": "Thursday, 28 September 2017 - 12:39",
       "Headline": "සැක නැති බව හැරිසන් කියද්දී උත්සාහය ගැන රොෂාන් පහදයි",
       "News Content": "ලබන වසරේ ජනවාරි මාසය වන විට පළාත්පාලන මැතිවරණය සහ මාර්තු වන විට පළාත් සභා මැතිවරණය පැවැත්වීම පිළිබඳ සැකයක් ඇතිකරගැනීමේ අවශ්‍යතාවක් නොමැති බව අමාත්‍ය පී හැරිසන් පවසනවා.\nඔහු මේ බව කියා සිටියේ ගලෙන්බිඳුනුවැව ප්‍රදේශයේ ඊයේ පැවති උත්සවයකට එක්වෙමින්.\nමේ අතර, වර්තමාන රජය, දෙමළ සන්ධානයේ සහ ජනතා විමුක්ති පෙරමුණේ සහය ලබා ගන්නේ ඡන්ද කල් දමා ගැනීමට බව ඒකාබද්ධ විපක්ෂය පවසනවා.\nඑහි පාර්ලිමේන්තු මන්ත්‍රී රොෂාන් රණසිංහ මේ බව කියා සිටියේ පොලොන්නරුව - දියබෙදුම ප්‍රදේශයේ ඊයේ පැවති ජනහමුවකට එක්වෙමින්.",
       "URL": "https://www.hirunews.lk/172044/සැක-නැති-බව-හැරිසන්-කියද්දී-උත්සාහය-ගැන-රොෂාන්-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4299"
}