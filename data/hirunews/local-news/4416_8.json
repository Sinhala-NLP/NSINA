{
       "Source": "hirunews",
       "Timestamp": "Tuesday, 18 July 2017 - 11:41",
       "Headline": "ඩෙංගු මර්දන වැඩසටහනක් අතරතුර මුලතිව් පාසලක පිපිරීමක් (ඡායාරූප)",
       "News Content": "මුලතිව්, කෝකිලායි සිංහල පාසලේ අද (18) පැවති ඩෙංගු මර්දන වැඩසටහනක් අතර කසල ගොඩක පිපිරීමක් සිදුව තිබෙනවා.\nමෙම පිපිරීමෙන් කම්පනයට පත් පාසල් ළමුන් 08ක් මුලතිව්, මාන්චෝලෙයි රෝහලට ඇතුලත් කල බව වාර්තා වනවා.\nඅද උදෑසන කෝකිලායි සිංහල පාසලේ ඩෙංගු මර්දන වැඩසටහනක් පැවති ඇති අතර එහිදී පාසල් සිසුන් විසින් එක් රැස් කරගන්නා ලද කසල එකතු කර ගිනි තබා ඇති අතර එහිදී එක් කසල ගොඩක් දැඩි ශබ්දයකින් පුපුරා ගොස් ඇති බවයි වාර්තා වන්නේ.\nඒ අසල සිටි සිසු සිසුවියන් හට ඇති වූ කම්පන තත්වයක් හේතුවෙන් ඔවුන් රෝහල් ගත කර ඇති අතර මුලතිව් පොලීසිය සඳහන් කලේ අදාල පිපීරීමෙන් කිසිදු අයෙකුටත් තුවාල සිදුවී නොමැති බවයි.\nකලස ගොඩේ කිසියම් වූ පුපුරණ ද්‍රව්‍යක් තිබී පුපුරා යන්නට ඇති බවට සැක පලකරන අතර සිසුන් දෙදෙනෙකු හා සිසුවියන් 06 දෙනෙකු රෝහල් ගත කර තිබෙනවා.\nඅදාල පිපිරීම වූ ස්ථානයට මේ වන විට මුලතිව් හා කෝකිලායි පොලිස් නිලධාරීන් පැමිණ පරික්ෂණ කටයුතු සිදු කරන බවයි අප වාර්තාකරු සදහන් කළේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/166154/ඩෙංගු-මර්දන-වැඩසටහනක්-අතරතුර-මුලතිව්-පාසලක-පිපිරීමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4416"
}