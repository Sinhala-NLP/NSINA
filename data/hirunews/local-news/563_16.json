{
       "Source": "hirunews",
       "Timestamp": "Thursday, 02 February 2023 - 10:25",
       "Headline": "STF සෙබලුන් ගමන්ගත් බස් රථ 3ක් ගැටීමෙන් 9 දෙනෙකු රෝහලේ (ඡායාරූප)",
       "News Content": "නිදහස් දින පෙරහුරුවට සහභාගී වීම සඳහා සෙබළුන් පැමිණෙමින් සිටි පොලිස් විශේෂ කාර්ය බලකායට අයත් බස් රථ 3ක් එකිනෙක ගැටීමෙන් අද (02) අලුයම සිදු වූ අනතුරෙන් 9 දෙනෙකු තුවාල ලබා රෝහල් ගත කර තිබෙනවා.\nගාල්ල - කොළඹ ප්‍රධාන මාර්ගයේ පානදුර - නල්ලුරුව ප්‍රදේශයේ දි සිදුවූ මෙම අනතුරෙන් තුවාල ලැබූ පුද්ගලයින් පානදුර රෝහලට ඇතුළත් කර ඇති බවයි පොලිසිය සඳහන් කළේ.\nඔවුන්ගේ තත්ත්වය බරපතල නොවන බව ද රෝහල් ප්‍රකාශකයෙකු කියා සිටියා.",
       "URL": "https://www.hirunews.lk/326464/stf-සෙබලුන්-ගමන්ගත්-බස්-රථ-3ක්-ගැටීමෙන්-9-දෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=563"
}