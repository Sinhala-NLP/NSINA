{
       "Source": "hirunews",
       "Timestamp": "Monday, 01 October 2018 - 11:42",
       "Headline": "ඌරගස්මංහන්දියේ ද්විත්ව ඝාතනයේ හේතුව හෙළිවෙයි",
       "News Content": "ඌරගස්මංහන්දිය - ඉහළමාලවල - රන්තොටුවිල ප්‍රදේශයේ නිවසක් තුළ ඝාතනයට ලක්වූ පුද්ගලයින් දෙදෙනා දැනට විදේශගතව සිටින පාතාල නායකයෙකු වන කොස්ගොඩ සුජීගේ සමීපතමයින් බවට අනාවරණ වී තිබෙනවා.\nවෙඩි තබා තියුණු ආයුධවලින් පහරදී ඊයේ රාත්‍රියේ මෙලෙස ඝාතනය කර තිබුණේ අවුරුදු 27ක්  සහ 37 ක් වයසැති ඥාති පුද්ගලයින් දෙදෙනෙක්.\nඔවුන්ට එරෙහිව අධිකරණයේ මිනීමැරුම් සම්බන්ධයෙන් චෝදනා පවතින අතර, ඊට පළිගැනීමක් ලෙස මෙම ඝාතන සිදුකරන්නට ඇති බවටයි පොලීසිය සැක පළ කරන්නේ.\nඝාතනයට ලක්වූ 27 හැවිරිදි පුද්ගලයාගේ හිස ඝාතනය සිදුවූ ස්ථානයට නුදුරින් වූ මාර්ගයක තිබී සොයාගෙන ඇති අතර ඔහුද මීට පෙර පුද්ගලයෙකු ඝතනය කර එම සිරුරේ හිස මෙවැනිම ආකාරයට මාර්ගයක ගෙනවිත් තබා ඇති බවයි අප වාර්තාකරු පැවසුවේ.\nසිද්ධියට සම්බන්ධ සැකකරුවන් අත්අඩංගුවට ගැනීම සඳහා ඌරගස්මංහන්දිය පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/201129/ඌරගස්මංහන්දියේ-ද්විත්ව-ඝාතනයේ-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3721"
}