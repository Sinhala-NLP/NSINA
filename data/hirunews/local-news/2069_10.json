{
       "Source": "hirunews",
       "Timestamp": "Tuesday, 23 March 2021 - 11:17",
       "Headline": "ත්‍රීරෝද, ලොරි අනතුරෙන් තරුණියක් මිය යයි",
       "News Content": "නුවරඑළිය- හැටන් මාර්ගයේ තලවකැලේ, ඩෙවෝන් ප්‍රදේශයේදී ත්‍රීරෝද රථයක් හා ලොරි රථයක් මුහුණට මුහුණ ගැටී අද (23) අලුයම සිදු වු අනතුරකින් තරුණියක් ජීවිතක්ෂයට පත්ව තවත් කාන්තාවක් තුවාල ලැබුවා.\nමෙලෙස ජීවිත්කෂයට පත්ව ඇත්තේ තලවාකැලේ නානුඔය ප්‍රදේශයේ පදිංචිව සිටි ගනේෂන් නිත්‍යා (25) නැමැති තරුණියක්.\nනුවරඑළිය මහ රෝහලට බෙහෙත් ද්‍රව්‍ය රැගෙන ඒම සදහා නුවරඑළිය සිට කොළඹට දෙසට යමින් සිටි නුවරඑළිය මහ රෝහලට අයත් ලොරි රථයක් හා කොළඹ සිට නානුඔයට පැමිණෙමින් සිටි ත්‍රී රෝද රථයක් මෙසේ අනතුරට ලක්වුනා.\nඅනතුර සිදුවන අවස්ථාවේ ත්‍රීරෝද රථයේ මවක හා දියණියක ගමන් කරමින් සිටි බව පොලිස් විමර්ශණවලදී අනාවරණය වී තිබෙනවා.\nඅනතුරෙන් ත්‍රීරෝද රථයේ රියදුරාට තුවාල සිදුව නොමැති අතර ජීවිතක්ෂයට පත් තරුණියගේ මළසිරුර කොටගල රෝහලට රැගෙන ගියා.\nත්‍රීරෝද රථයේ රියදුරාට නින්ද යාම හේතුවෙන් මෙම අනතුර සිදුවන්නට ඇති බවටයි දිඹුලපතන පොලීසිය සැකකරන්නේ.",
       "URL": "https://www.hirunews.lk/266250/ත්‍රීරෝද-ලොරි-අනතුරෙන්-තරුණියක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=2069"
}