{
       "Source": "hirunews",
       "Timestamp": "Thursday, 17 November 2022 - 16:17",
       "Headline": "පෝලන්තයට වැටුණු මිසයිලය රුසියාවෙන් යුක්‍රේනය දෙසට හැරෙයි",
       "News Content": "පසුගිය අඟහරුවාදා පෝලන්ත වැසියන් දෙදෙනෙකුට මරු කැඳවමින් කඩා වැටුණු මිසයිලය රුසියාව විසින් යුක්‍රේනයට එල්ල කරන ලද මිසයිලයක් නොවන බවත්, එය රුසියානු ප්‍රහාර මාලාවකට එරෙහිව යුක්‍රේන හමුදා විසින් එල්ල කරන ලද්දක් අහම්බයක් ලෙස පෝලන්තයට කඩා වැටී ඇති බව පෝලන්තයේ සහ නේටෝ නායකයින් පවසනවා.\nඑබැවින් අදාල මිසයිල ප්‍රහාරය සම්බන්ධයෙන් කිසිදු ඉදිරි විමර්ශනයක් අවශ්‍ය නොවන බව ද පවසනවා.\nඉකුත් අඟහරුවාදා රුසියාව විසින් යුක්‍රේනයේ නගර වෙත මිසයිල ප්‍රහාර මාලාවක් එල්ල කරන ලද අවස්ථාවට සමාන අවස්ථාවක දී, යුක්‍රේන දේශසීමාවේ සිට සැතපුම් හතරක් බටහිරින් පිහිටි නැගෙනහිර පෝලන්ත ගම්මානයක් වන ප්‍රෙස්වෝඩෝ ගම්මානයට මෙම මිසයිලය වැටී තිබෙනවා.\nකෙසේ නමුත් ඊයේ(16) පෝලන්ත ජනාධිපති Andrzej Duda මාධ්‍ය හමුවක දී පැවසුවේ එය යුක්‍රේනය දෙසින් එල්ල වූ ගුවන් ආරක්ෂක මිසයිලයක් වීමට ඉහළ සම්භාවිතාවක් ඇති බවයි.\nකෙසේ නමුත් පසුගිය දා ට්විටර් පණිවිඩයක් යොමු කරමින් පෝලන්ත ජනාධිපතිවරයා කියා සිටියේ, අදාල මිසයිලය පෝලන්තයට හිතාමතා කළ ප්‍රහාරයක් බවට කිසිදු ඇඟවීමක් නොමැති බවත් එය බොහෝ දුරට රුසියාවේ නිෂ්පාදිත S-300 රොකට්ටුවක් විය හැකි බවයි.",
       "URL": "https://www.hirunews.lk/320626/පෝලන්තයට-වැටුණු-මිසයිලය-රුසියාවෙන්-යුක්‍රේනය-දෙසට-හැරෙයි",
       "Category": "Local News",
       "Parent URL": "https://www.hirunews.lk/local-news.php?pageID=727"
}