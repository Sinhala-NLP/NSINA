{
       "Source": "hirunews",
       "Timestamp": "Friday, 30 September 2022 - 12:53",
       "Headline": "වලපනේ - කුරුඳුඔයේ මළසිරුරු දෙකක් - නිධන් හෑරූ දෙදෙනෙකුගේ බවට සැක",
       "News Content": "වලපනේ - මුවන්පැලැස්ස - කුරුදු ඔය ආසන්නයේ තිබී පුද්ගලයන් දෙදෙනෙකුගේ මළ සිරුරු පවතින බවට ලද තොරතුරකට අනුව පොලීසිය විමර්ශනයක් ආරම්භ කර තිබෙනවා.\nඒ අදාළ ප්‍රදේශයේ ග්‍රාම නිලධාරිවරයා පුද්ගලයින් දෙදෙනෙකු අතුරුදන් ව ඇති බවට වලපනේ පොලීසියට කළ පැමිණිල්ලකට අනුව යි.\nඒ අනුව මෙම විමර්ශනය ආරම්භ කර ඇති අතර, මළසිරුර පවතින බවට සැක කරන ස්ථානය ආසන්නයේ තිබී වතුර මෝටරයක්, රෙදි බෑග් දෙකක් සහ ආහාර සොයා ගෙන තිබෙනවා.\nපොලීසිය සැක කරන්නේ, නිධානයක් ගැනීමට ගිය පුද්ගලයින් දෙදෙනෙකු මෙම අනතුරට පත් ව ඇති බව යි.",
       "URL": "https://www.hirunews.lk/316691/වලපනේ-කුරුඳුඔයේ-මළසිරුරු-දෙකක්-නිධන්-හෑරූ-දෙදෙනෙකුගේ-බවට-සැක",
       "Category": "Local News",
       "Parent URL": "https://www.hirunews.lk/local-news.php?pageID=834"
}