{
       "Source": "hirunews",
       "Timestamp": "Thursday, 11 August 2022 - 13:44",
       "Headline": "පොදුරඳ මඩලේ ලෝකඩ පදක්කමක් දිනූ ඉසුරු කුමාර දිවයිනට",
       "News Content": "එංගලන්තයේ බර්මින්හැම් නුවර පැවති පොදු රාජ්‍ය මණ්ඩලීය ක්‍රීඩා උළලේ කිලෝග්‍රෑම් 55 බර පන්තිය යටතේ තරග කර ලෝකඩ පදක්කම දිනා ගත් වයි.ඩී.ඉසුරු කුමාර අද (11) උදෑසන කටුනායක ගුවන්තොටුපලෙන් යළි දිවයිනට පැමිණියා.\nඔහුව පිළිගැනීම සඳහා ගුවන්තොටුපල විශේෂ අමුත්තන්ගේ මැදිරියේ උත්සවයක් ද සංවිධාන කර තිබූ අතර, මේ එහිදී තම ජයග්‍රහණය පිළිබඳව අදහස් දැක්වූ වයි.ඩී.ඉසුරු කුමාර.\nමේ අතර, කොලොම්බියාවේ - කාලි නුවර පැවති ලෝක ශූරතා කනිෂ්ඨ මළල ක්‍රීඩා තරගාවලියට සහභාගි වූ ශ්‍රී ලංකා කණ්ඩායම ඊයේ යළි දිවයිනට පැමිණියා.\n7 දෙනෙකුගෙන් සමන්විත ශ්‍රී ලංකා කණ්ඩායමක් මෙවර තරගාවලියට එක්වූ අතර, එහිදී ක්‍රීඩකයින් කිහිපදෙනෙකුට සිය තරඟ ඉසව් සඳහා සහභාගි වීමට ද අවස්ථාව හිමිවුණේ නැහැ.\nඒ එම ක්‍රීඩකයින්ට අවශ්‍ය වීසා සහ ගුවන් ප්‍රවේශ පත්‍ර සැපයීමට මෙරට මළල ක්‍රීඩා බලධාරින් අපොහොසත්වීම හේතුවෙන්.\nකෙසේ වෙතත්, මෙම ගැටලුව හිරු ප්‍රවෘත්ති අංශය හරහා අනාවරණ කිරීමෙන් පසු ජනාධිපතිවරයාගේ අවධානය යොමුවූ අතර, ඒ අනුව, කඩිනමින් මෙම පිරිසට කොලොම්බියාව බලා පිටත්ව යාමට අවස්ථාව හිමිවුණා.",
       "URL": "https://www.hirunews.lk/312469/පොදුරඳ-මඩලේ-ලෝකඩ-පදක්කමක්-දිනූ-ඉසුරු-කුමාර-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=949"
}