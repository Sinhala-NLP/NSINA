{
       "Source": "hirunews",
       "Timestamp": "Tuesday, 25 January 2022 - 10:29",
       "Headline": "අමාරු ම හරිය පන්නගන්න සති දෙකකට තෙල් (වීඩියෝ)",
       "News Content": "සංස්ථාව සතු ඉන්ධන තොග අනුව එම ඩීසල් හා දැවි තෙල් ප්‍රමාණය විදුලි බල මණ්ඩලයට නිකුත් කරන බව බලශක්ති අමාත්‍ය උදය ගම්මන්පිල පවසනවා.\nඒ ජනපතිගේ ප්‍රධානත්වයෙන් ඊයේ (24) පැවති සාකච්ඡාවකදි යි.\nසංස්ථාව ද බරපතළ ඩොලර් අර්බුදයකට ලක් ව තිබෙන නමුත් විදුලි අර්බුදය කළමනාරණය කරගත යුතු බැවින් අපහසුතාවෙන් යුතු ව වුව ද මෙම ඉන්ධන ප්‍රමාණය මණ්ඩලයට ලබා දීමට කටයුතු කරන බව යි අමාත්‍යවරයා පැවසුවේ.\nමේ අතර, එම සති දෙකෙන් පසු ව මණ්ඩලයට අවශ්‍ය ඉන්ධන ඉන්දියාවෙන් ගෙන්වා දීමට, මුදල් අමාත්‍ය බැසිල් රාජපක්ෂ එම සාකච්ඡාවේ දී එකඟතාව පල කර ඇති බවත් වාර්තා වෙනවා.\nඉන්දියාවෙන් ලැබීමට නියමිත ඇමරිකානු ඩොලර් මිලියන 500ක ණය මුදලින් එම ඉන්ධන ගෙන්වා ගන්නා බව බැසිල් රාජපක්ෂ අමාත්‍යවරයා මෙහි දී අවධාරණය කර තිබෙනවා.",
       "URL": "https://www.hirunews.lk/295088/අමාරු-ම-හරිය-පන්නගන්න-සති-දෙකකට-තෙල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1400"
}