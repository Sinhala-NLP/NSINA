{
       "Source": "hirunews",
       "Timestamp": "Saturday, 10 June 2017 - 12:35",
       "Headline": "වැසි වැටුණත් ජල විදුලි නිෂ්පාදනය අර්බුදයක",
       "News Content": "පසුගිය දිනවල ප්‍රදේශ කිහිපයකට අධික වැසි ඇද හැලුනද විදුලි බලාගාර ආශ්‍රිත ජලාශවලට ප්‍රමාණවත් පරිදි වැසි නොලැබුණු බව විදුලිබල අමාත්‍යාංශය පවසනවා.\nඒ අනුව ජල විදුලි නිෂ්පාදනය තවදුරටත් අභියෝගාත්මක මට්ටමක පවතින බවයි එම අමාත්‍යාංශය පෙන්වා දෙන්නේ.\nබොහෝ බලාගාර ආශ්‍රිත ජලාශවල ජල මට්ටම පවතින්නේ තවමත් සියයට 40 ටත් වඩා අඩුවෙන්.\nමෙම තත්වය තුළ සමස්ත විදුලි නිෂ්පාදනයෙන් සියයට 75 ක් මේ වනවිට සපුරනු ලබන්නේ තාප බලාගාර මඟින්.\nවිදුලිබල අමාත්‍යාංශය ජනතාවගෙන් ඉල්ලා සිටින්නේ වඩාත් අරපිරිමැස්මෙන් විදුලිය භාවිත කරන ලෙසයි.",
       "URL": "https://www.hirunews.lk/163240/වැසි-වැටුණත්-ජල-විදුලි-නිෂ්පාදනය-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=4476"
}