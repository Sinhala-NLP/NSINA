{
       "Source": "hirunews",
       "Timestamp": "Sunday, 12 September 2021 - 8:01",
       "Headline": "තේ ආනයනයට පුළුල් අවසරයක් නැහැ - තේ මණ්ඩලය",
       "News Content": "තේ ප්‍රති අපනයනය සම්බන්ධයෙන් ශ්‍රී ලංකා තේ මණ්ඩලය කරුණු පැහැදිලි කිරීමේ නිවේදනයක් නිකුත් කර තිබෙනවා. එමඟින් පෙන්වා දෙන්නේ ශ්‍රී ලංකාවේ තේ නිෂ්පාදනයෙන් 90% ක්ම සාම්ප්‍රදායික තේ නිෂ්පාදන බවයි.\nඑම තේ වර්ග ආනයනයට කිසිසේත් අවසර ලබාදී නොමැති අතර, විශේෂිත තේ වර්ග පමණක් ප්‍රති අපනයනයට රෙගුලාසි පනවා ඇති බව තේ මණ්ඩලය සඳහන් කළා.\nඑහිදී ප්‍රති අපනයනය සඳහා ආනයනය කිරීමේ අවසර ලැබෙන්නේ විශේෂිත තේ වර්ග වන ඩාජීලිං, ඇසෑම්, සී.ටී.සී. සහ හරිත තේ ප්‍රධාන ශ්‍රේණි සඳහා පමණක් වන අතර, ඒ සඳහා බැංකු ඇපකර ලබාගත යුතු වනවා.\nනව චක්‍රලේඛය මගින් දක්වා ඇත්තේ මෙම තේ වර්ග සඳහා අවම වශයෙන් දේශීය තේ 30% ක් වත් එකතු කළ යුතු බව පමණක් බවයි ශ්‍රී ලංකා තේ මණ්ඩලය අවධාරණය කළේ.",
       "URL": "https://www.hirunews.lk/281991/තේ-ආනයනයට-පුළුල්-අවසරයක්-නැහැ-තේ-මණ්ඩලය",
       "Category": "Local News",
       "Parent URL": "https://www.hirunews.lk/local-news.php?pageID=1697"
}