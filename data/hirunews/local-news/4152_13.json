{
       "Source": "hirunews",
       "Timestamp": "Thursday, 28 December 2017 - 17:09",
       "Headline": "මැතිවරණ ප්‍රචාරණයට ගිය තරුණියන් දෙදෙනෙක් අත්අඩංගුවට",
       "News Content": "මැතිවරණය ඉලක්ක කරගනිමින් අනුරාධපුර මහ නගර සභාවට තරග කරන එක්සත් ජාතික පක්ෂ අපේක්ෂකයෙකු විසින් පවත්වාගෙන යන පදනමකින් පාසල් සිසුන් සඳහා පොත් බෙදාදීමේ නිරතවූ තරුණියන් දෙදෙනෙකු අද අත්අඩංගුවට ගෙන තිබෙනවා.\nඒ, අනුරාධපුර පොලීසියේ මැතිවරණ ඒකකයට ලැබුණු පැමිණිල්ලකට අනුවයි.\nමෙම තරුණියන් දෙදෙනා අදාළ අපේක්ෂකයා යටතේ සේවය කරන අය වන අතර, ඔවුන් හෙට අධිකරණයට ඉදිරිපත් කිරීමට නියමිතයි.\nමේ අතර පළාත් පාලන මැතිවරණයේ ඡන්ද ගණන් කිරීම සඳහා ප්‍රාදේශීය ලේකම්වරුන් සහ ග්‍රාම නිලධාරීවරුන්ගේ සහය ලබාගැනීම පිළිබඳව මැතිවරණ කොමිසම සහ දිස්ත්‍රික් තේරීම් භාර නිලධාරීවරුන් අතර අද පැවති සාකච්ඡාවේදී අවධානය යොමුවී තිබෙනවා.\nසුළු ඡන්ද ප්‍රමාණයක් පැවතීම නිසා ඡන්දය අවසන් වූ වහාම එම ඡන්ද මධ්‍යස්ථාන තුළම ඒවා ගණනය කිරීමේ හැකියාව පිළිබඳවද එහිදී සාකච්ඡා කළ බව සඳහන්.",
       "URL": "https://www.hirunews.lk/179574/මැතිවරණ-ප්‍රචාරණයට-ගිය-තරුණියන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4152"
}