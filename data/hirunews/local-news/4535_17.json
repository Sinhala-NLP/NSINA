{
       "Source": "hirunews",
       "Timestamp": "Wednesday, 03 May 2017 - 15:09",
       "Headline": "පුපුරණ ද්‍රව්‍ය උපයෝගී කරගනිමින් මසුන් ඇල්ලූ ධීවරයින් 7ක් අත්අඩංගුවට",
       "News Content": "පුපුරණ ද්‍රව්‍ය භාවිත කරමින් ධීවර කටයුතුවල නිරතවූ ධීවරයින් හත්දෙනෙකු නාවික හමුදාව අත්අඩංගුවට ගෙන තිබෙනවා.\nමන්නාරම - සවුත්බාර් මුහුුදු ප්‍රදේශයේදී ඊයේ මෙම ධීවරයින් පිරිස අත්අඩංගුවට ගෙන ඇත්තේ උතුරුමැද නාවික විධානයට අනුයුක්ත නාවිකයින් සහ මන්නාරම සහකාර ධීවර අධ්‍යක්‍ෂ කාර්යාලයේ නිලධාරීන් පිරිසක් සිදුකළ ඒකාබද්ධ මෙහෙයුමකදියි.\nමෙහිදී ධීවරයින්ට අමතරව ඩිංගි යාත්‍රා දෙකක්, තහනම් දැල් 4ක්, කිමිදීම සඳහා යොදාගන්නා මුහුදු ආවරණ 6 ක් ඇතුලූ උපකරණ තොගයක් ද නාවික හමුදා භාරයට ගෙන තිබෙනවා.",
       "URL": "https://www.hirunews.lk/160521/පුපුරණ-ද්‍රව්‍ය-උපයෝගී-කරගනිමින්-මසුන්-ඇල්ලූ-ධීවරයින්-7ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4535"
}