{
       "Source": "hirunews",
       "Timestamp": "Thursday, 18 May 2017 - 8:17",
       "Headline": "තෝප්පුව - කුලියාපිටිය මාර්ගයේ අනතුරකින් 15 දෙනෙකුට තුවාල",
       "News Content": "පුත්තලම - තෝප්පුව - කුලියාපිටිය මාර්ගයේ කිරිමැටියාන ප්‍රදේශයේ සිදුවූ රිය අනතුරකින් 15 දෙනෙකු තුවාල ලබා රෝහල් ගතකර තිබෙනවා.\nපොලීසිය සඳහන් කළේ බීර පටවාගත් ලොරි රථයක් බස් නැවතුම්පලක නවතා තිබූ බස් රථයක ගැටී ඊයේ පස්වරුවේ මෙම අනතුර සිදුව ඇති බවයි.\nඅනතුරෙන් තුවාල ලැබූවන් මීගමුව සහ කොළඹ ජාතික රෝහලට ඇතුළත් කර තිබෙනවා.\nඅනතුර හේතුවෙන් පැය 5 කට ආසන්න කාලයක මාර්ගයේ ගමනාගමන කටයුතුවලටද බාධා එල්ලවී තිබුණා.",
       "URL": "https://www.hirunews.lk/161573/තෝප්පුව-කුලියාපිටිය-මාර්ගයේ-අනතුරකින්-15-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4512"
}