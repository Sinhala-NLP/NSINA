{
       "Source": "hirunews",
       "Timestamp": "Wednesday, 13 April 2016 - 22:05",
       "Headline": "හිරුත් එක්ක තුන් හෙළයේ අවුරුදු",
       "News Content": "ශ්‍රී ලාංකීය ජනතාවට සෑම විටම නැවුම් අත්දැකීම් ලබාදෙන හිරු ටීවී උදා වූ සිංහල හා දෙමළ අලුත් අවුරුද්ද ලක්වාසී ජනතාව සමග සමරනු ලැබුවේ සුර්ය සිංහලයේ හිරුත් එක්ක තුන්හෙළයේ අවුරුදු විශේෂ වැඩසටහනත් සමගින්.\nඅවුරුදු චාරිත්‍ර වාරිත්‍රවලට මුල්තැන දෙමින් ප්‍රවීන හා නව පරපුරේ රංගන ශිල්පීන් රැසකගේ සහභාගීත්වයෙන් එය  පැවැත්වෙනවා.\nනැටුම් ගැයුම් ඇතුලූ විශේෂාංග රැසකින් සමන්විත මෙම වැඩසටහන අවසන් වන්නේ හෙට අලූයමයි.\nමෙවර හිරු නව අවුරුදු වැඩසටහන වර්ණවත් කිරීමට ප්‍රවීන සහ ජනප්‍රිය රංගන ශිල්පීන් 100 කට අධික පිරිසක් මෙන්ම නර්ථන ශිල්පීන්ද 100 කට අධික පිරිසක් එක්ව සිටීම විශේෂත්වයක්.\nනව පරපුරේ කලාකරුවන් අතරින් හිරු අවුරුදු කුමරා සහ අවුරුදු කුමරියද මෙහිදී තෝරාගැනීමට නියමිතයි.\nසූර්ය සිංහලේ හිරුත් එක්ක තුන්හෙළේ අවුරුදු වැඩසටහන නිමාවට පත්වන්නේ ගම්මැද්දේ අවුරුදු සාජ්ජයද සමගින්.",
       "URL": "https://www.hirunews.lk/130809/හිරුත්-එක්ක-තුන්-හෙළයේ-අවුරුදු",
       "Category": "Local News",
       "Parent URL": "https://www.hirunews.lk/local-news.php?pageID=5089"
}