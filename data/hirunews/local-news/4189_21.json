{
       "Source": "hirunews",
       "Timestamp": "Saturday, 02 December 2017 - 21:56",
       "Headline": "හිටපු ජනපති කතරගම",
       "News Content": "හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතාගේ සහභාගීත්වයෙන් අද කතරගම කිරිවෙහෙර පූජා භූමියේදී රටට සෙත් පතා කප්රුක් පූජාවක් පැවැත්වූවා.\nකතරගම, කිරිවෙහෙර පූජා භුමියේ මෙම කප්රුක් පූජාව සංවිධානය කර තිබුණේ නිදහස් කලා සන්ධානය විසින්.\nකලාකරුවන් පිරිස මෙම පූජාව සඳහා එක්වූයේ කතරගම දේවාල භූමියේ සිටයි.\nකිරිවෙහෙර පූජා භූමියේදී හිටපු ජනාධිපතිවරයා කප්රුක් පූජාව සඳහා එක්වූණා.\nමෙම පූජාව සඳහා හිටපු පාර්ලිමේන්තු මන්ත්‍රී මාලනී ෆොන්සේකා සහ පසුගියදා මන්ත්‍රීධුරය අහිමි වූ ගීතා කුමාරසිංහ යන මහත්මීන් ඇතුළු කලාකරුවන් පිරිසක් එක්ව සිටියා.",
       "URL": "https://www.hirunews.lk/177468/හිටපු-ජනපති-කතරගම",
       "Category": "Local News",
       "Parent URL": "https://www.hirunews.lk/local-news.php?pageID=4189"
}