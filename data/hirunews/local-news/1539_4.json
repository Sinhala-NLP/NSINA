{
       "Source": "hirunews",
       "Timestamp": "Thursday, 25 November 2021 - 8:08",
       "Headline": "කොටවෙහෙර රාජමහා විහාරය පූජා භූමියක් ලෙස සංවර්ධනය කිරීමට අගමැතිවරයාගෙන් උපදෙස්",
       "News Content": "කෑගල්ල - දැදිගම කොටවෙහෙර රාජමහා විහාරස්ථානය පූජා භූමියක් ලෙස සංවර්ධනය කිරීමේ පියවර කඩිනම් කරන ලෙස අග්‍රාමාත්‍ය මහින්ද රාජපක්ෂ නිලධාරීන්ට උපදෙස් ලබා දී තිබෙනවා.\nඑම විහාරස්ථානය සංවර්ධනය කිරීම සම්බන්ධයෙන් සොයා බැලීම සඳහා ඊයේ පාර්ලිමේන්තුවේ පැවති සාකච්ඡාවකට එක්වෙමින් අග්‍රාමාත්‍යවරයා මෙම උපදෙස් ලබා දී ඇති බවයි අග්‍රාමාත්‍ය කාර්යාලය නිවේදනය කළේ.\nකොටවෙහෙර රාජමහා විහාර භූමියේ කෙරෙන සංවර්ධනයට අදාළ ත්‍රිමාණ සැලසුම් සකස් කර එහි සංවර්ධන කටයුතු ආරම්භ කරන ලෙස ද අග්‍රාමාත්‍යවරයා දැනුම් දී තිබෙනවා.\nවාහල්කඩක් සහිතව ඉදිවන කොටවෙහෙර රාජමහා විහාරස්ථානයේ නව ප්‍රවේශ මාර්ගය, බහුකාර්ය ගොඩනැගිල්ල, පෝය සීමා මාලකය සහ සතර දේවාල ඉදිකිරීම් සම්බන්ධයෙන් මෙහි දී අවධානය යොමුව ඇති බවයි අග්‍රාමාත්‍ය කාර්යාලය සඳහන් කළේ.",
       "URL": "https://www.hirunews.lk/289093/කොටවෙහෙර-රාජමහා-විහාරය-පූජා-භූමියක්-ලෙස-සංවර්ධනය-කිරීමට-අගමැතිවරයාගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1539"
}