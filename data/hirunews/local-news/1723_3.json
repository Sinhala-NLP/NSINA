{
       "Source": "hirunews",
       "Timestamp": "Monday, 30 August 2021 - 9:26",
       "Headline": "ගත වූ සතිය තුළදී  වී ගබඩා 52කට – සීනි ගබඩා 03කට මුද්‍රා තැබෙයි (වීඩියෝ)",
       "News Content": "උතුරු මැද හා නැගෙනහිර පළාත්වල සිදුකරන ලද විමර්ශනවල දී ලියාපදිංචි නො කළ වී ගබඩා 52ක වී මෙට්‍රික් ටොන් 8,000ක ප්‍රමාණයකට ගත වූ සතියක කාලය තුළ දී පාරිභෝගික කටයුතු පිළිබඳ අධිකාරිය විසින් මුද්‍රා තබා තිබෙනවා.\nඑමෙන්ම ගත වූ දින 02 තුළ දී ගම්පහ සහ සීදුව ප්‍රදේශයේ පිහිටි සීනි ගබඩා 03ක මෙට්‍රික් ටොන් 5,400කට ආසන්න ප්‍රමාණයකට ද මුද්‍රා තබා ඇති බව යි පාරිභෝගික කටයුතු පිළිබඳ අධිකාරිය සඳහන් කළේ.\nමෙම මුද්‍රා තබන ලද ගබඩා හිමිකරුවන්ට විරුද්ධ ව මෙම සතියේ දී අධිකරණමය ක්‍රියාමාර්ග ගැනීම සඳහා අවශ්‍ය කටයුතු පිළිබඳ ව නීතිපතිවරයා සමඟ සාකච්ඡා කර තිබෙනවා.\nපාරිභෝගික කටයුතු පිළිබඳ අධිකාරි පනතට අනුව මෙම ලියාපදිංචි නො කරන ලද ගබඩා හිමිකරුවන්ට රුපියල් 1,000 සිට රුපියල් 10,000 දක්වාත්, සමාගමක් නම් රුපියල් 10,000 සිට රුපියල් 100, 000 දක්වා මුල්‍යමය දඩයක් හෝ මාස 6ක සිර දඩුවමක් ලබා දිය හැකියි.",
       "URL": "https://www.hirunews.lk/280909/ගත-වූ-සතිය-තුළදී-වී-ගබඩා-52කට-සීනි-ගබඩා-03කට-මුද්‍රා-තැබෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1723"
}