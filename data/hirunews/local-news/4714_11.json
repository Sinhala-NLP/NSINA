{
       "Source": "hirunews",
       "Timestamp": "Wednesday, 11 January 2017 - 17:04",
       "Headline": "ජපානයෙන් ලංකාවට ඖෂධ නිෂ්පාදනාගාරයක්",
       "News Content": "රාජ්‍ය ඖෂධ නිශ්පාදන සංස්ථාවේ නව ඖෂධ නිෂ්පාදනාගාරය ඉදි කිරීම සඳහා සෞඛ්‍ය අමාත්‍යංශය ජපානය සමග ගිවිසුම් අත්සන් කර තිබෙනවා.\nඒ අමාත්‍ය රාජිත සේනාරත්නගේ ප්‍රධානත්වයෙන්.\nනව ඖෂධ නිශ්පාදනාගාරය ඉදි කිරීමට වැය කෙරෙන මුදල රුපියල් බිලියන 1.5 ක්.\nමෙම අවස්ථාවට එක්වෙමින් අමාත්‍ය රාජිත සේනාරත්න සඳහන් කලේ නව නිශ්පාදනාගාරය ස්ථාපිත කිරීමෙන් පසු වාර්ෂිකව නිපදවන ඖෂධ පෙති මිලියන 1900 ක සංඛ්‍යාව 3800 දක්වා වැඩිවන බවයි.\nසෑම ඖෂධයක්ම හිගයකින් තොරව ලබාදීමට බලාපොරොත්තුවන බව ද අමාත්‍යවරයා ප්‍රකාශ කලා.\nඖෂධ නිශ්පාදනයට අවශ්‍ය අමුද‍්‍රව්‍ය දේශීයව නිශ්පාදනය කිරීමට සැලසුම් කර ඇති බවයි රාජ්‍ය ඖෂධ නිෂ්පාදන සංස්ථාවේ සභාපතිවරයා සඳහන් කලේ.",
       "URL": "https://www.hirunews.lk/151835/ජපානයෙන්-ලංකාවට-ඖෂධ-නිෂ්පාදනාගාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}