{
       "Source": "hirunews",
       "Timestamp": "Saturday, 22 June 2019 - 13:17",
       "Headline": "මහජන ගැටලු විසඳීමට කැපවීම ක්ෂේත්‍ර නිලධාරින්ගේ වගකීම බව ජනපති කියයි",
       "News Content": "මහජන ගැටළු විසඳීමට කැපවීමෙන් කටයුතු කිරීම ක්ෂේත්‍ර නිලධාරීන්ගේ වගකීම බව ජනාධිපති මෛත්‍රීපාල සිරිසේන පවසනවා.\nපොලොන්නරුව - නිශ්ශංකමල්ලපුර ප්‍රදේශයේ ඉදිකෙරුණු නිල සෙවන කාර්යාලය ජනතා අයිතියට පත් කිරීමේ උත්සවයට අද එක්වෙමිනුයි ජනාධිපතිවරයා මේ බව කියා සිටියේ.\nක්ෂේත්‍ර නිලධාරීන්ට වඩා පුළුල් මහජන සේවාවක නිරතවීමට අවස්ථාව සලසා දෙමින් ඔවුන්ගේ පහසුකම් ඉහළ නැංවීමට රජය පියවර ගෙන ඇති බව ද ජනාධිපතිවරයා එහිදී අවධාරණය කළා.\nමෙහිදී පොළොන්නරුව දිස්ත්‍රික්කයේ ප්‍රාදේශීය ලේකම් කොට්ඨාශ හතම ආවරණය වන පරිදි ඉදිකළ නිල සෙවන කාර්යල 180 ක් සහ දුම්රිය නිල නිවාස සංකීර්ණ දෙකක් ජනතා අයිතියට පත්කරනු ලැබුවා.",
       "URL": "https://www.hirunews.lk/218893/මහජන-ගැටලු-විසඳීමට-කැපවීම-ක්ෂේත්‍ර-නිලධාරින්ගේ-වගකීම-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3287"
}