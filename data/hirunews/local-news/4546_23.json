{
       "Source": "hirunews",
       "Timestamp": "Wednesday, 26 April 2017 - 9:43",
       "Headline": "පෑලියගොඩ දී සිදුකළ පහරදීමකට සම්බන්ධ සිව් දෙනෙකු අත්අඩංගුවට",
       "News Content": "පෑලියගොඩ ප්‍රදේශයේදී පුද්ගලයෙකුට පහර දී බරපතල තුවාල සිදුකිරීමේ සිද්ධියකට සම්බන්ධ සැකකරුවන් සිව් දෙනෙකු අත්අඩංගුවට ගෙන තිබෙනවා.\nපසුගිය 29 වන දා පෑලියගොඩ ප්‍රදේශයේදී තියුණු ආයුධයකින් පහර දී මෙලෙස පුද්ගලයෙකුට තුවාල සිදුකර තිබුණා.\nපසුව මේ සම්බන්ධයෙන් පෑලියගොඩ පොලීසිය පරීක්ෂණ ආරම්භ කළ අතර ඒ අනුවයි ඊයේ රාත්‍රියේ දිප්පිටිගොඩ ප්‍රදේශයේදී මෙම සැකකරුවන් අත්අඩංගුවට ගෙන ඇතතේ.\nඔවුන් අද කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/159995/පෑලියගොඩ-දී-සිදුකළ-පහරදීමකට-සම්බන්ධ-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4546"
}