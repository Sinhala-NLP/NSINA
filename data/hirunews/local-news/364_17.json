{
       "Source": "hirunews",
       "Timestamp": "Saturday, 06 May 2023 - 20:48",
       "Headline": "දියබෙදුම නගරයට වන අලියෙක් කඩා වදී (වීඩියෝ)",
       "News Content": "දියබෙදුම නගරයට කඩා වැදුණ වන අලියෙකු කුලප්පු වී නගරයේ කඩ සාප්පු හා වාහනවලට පහර දී හානි කර තිබෙනවා.\nමෙසේ නගරයට කඩා වැදුණු වන අලියා අලුයම කාලයේ දී එම ප්‍රදේශයේ රෝහල වෙතට පැමිණ එහි සිර වී ඇති අතර මිනිසුන් දැකීමෙන් කලබලයට පත් වීම නිසා මෙසේ කුලප්පු වී ඇති බවයි වර්තා වන්නේ.\nඅප ප්‍රාදේශීය වාර්තාකරු සඳහන් කළේ අලියා මඟ දෙපස තිබූ වාහනවලට හා කඩ සාප්පුවලට විශාල වශයෙන් හානි කර ඇති බවයි.\nනගරයේ සිටි ජනතාව ආරක්ෂිත ස්ථාන කරා දිව ගොස් තිබෙන අතර කිසිදු පුද්ගලයෙකුට හානි සිදු වී නොමැති බවයි වාර්තා වන්නේ.",
       "URL": "https://www.hirunews.lk/334431/දියබෙදුම-නගරයට-වන-අලියෙක්-කඩා-වදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=364"
}