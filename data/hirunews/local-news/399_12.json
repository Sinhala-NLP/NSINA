{
       "Source": "hirunews",
       "Timestamp": "Friday, 21 April 2023 - 22:56",
       "Headline": "﻿සිව්දරු මවක් ඝාතනය කෙරේ",
       "News Content": "ළිඳුල පොලිස් වසමට අයත් වෝල්ට්‍රී වතුයායේ සිටි සිව් දරු මවක් අද (21) දින කිසියම් පුද්ගලයෙකු විසින් ඝාතනය කර තිබෙනවා.\nමෙලෙස ඝාතනය වී ඇත්තේ වෙන්ගඩාසලම් සත්‍යභාමා නමැති 68 හැවිරිදි සිව්දරු මවක්.\nදියණිය සහ බෑනා රැකියාව සඳහා පිටවයාමෙන් අනතුරුව සහ නිවසේ රැදි සිටි මිණිබිරිය ද නිවසින් බැහැර ගිය අවස්ථාවේ තියුණු ආයුධයකින් පහර දී ඇය ඝාතනය කර ඇති අතර, පැළඳ සිටි රන් මාලය සහ කරාබු යුවල සොරාගෙන ගොස් ඇති බවයි පොලීසිය සඳහන් කරන්නේ.\nඝාතනය සම්බන්ධයෙන් ස්ථාන පරික්ෂාව සිදු කළ නුවරඑළිය මහේස්ත්‍රාත්වරයා පොලිසියට නියෝග කර ඇත්තේ සිරුර පශ්චාත් මරණ පරික්ෂණය සදහා නුවරඑළිය දිස්ත්‍රික් මහ රෝහලේ අධිකරණ වෛද්‍යවරයා වෙත යොමු කර ඇති බවයි.\nමහේස්ත්‍රාත්වරයා නියෝග කර ඇත්තේ සැකකරු අත්අඩංගුවට ගෙන අධිකරණය වෙත ඉදිරිපත් කරන ලෙසයි.",
       "URL": "https://www.hirunews.lk/333116/﻿සිව්දරු-මවක්-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=399"
}