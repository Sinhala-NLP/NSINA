{
       "Source": "hirunews",
       "Timestamp": "Saturday, 17 August 2019 - 8:01",
       "Headline": "කොළඹ - හංවැල්ල මාර්ගයේ වාහන ගමනාගමනය අද රාත්‍රියේ සහ හෙට උදෑසන සීමාවෙයි",
       "News Content": "නවගමුව - ශ්‍රී පත්තිනි දේවාලයේ ඇසළ පෙරහර මංගල්‍යය හේතුවෙන් කොළඹ - හංවැල්ල 143 මාර්ගයේ වාහන ගමනාගමනය සීමා කිරීමට සිදුවන බව පොලීසිය පවසනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අද රාත්‍රී 10 සිට හෙට අලූයම 1 දක්වාත්, නැවතත් හෙට උදෑසන 10 සිට පස්වරු 1 දක්වාත් එම මාර්ගයේ මෙලෙස වාහන ගමනාගමනය සීමා කෙරෙන බවයි.\nඒ අනුව කොළඹ දෙසට ධාවනය වන වාහන රනාල - සියඹලාගහ හන්දියෙන් වමට හරවා හබරකඩ මාර්ගයේ මුල්ලේගම, අතුරුගිරිය, මාළඹේ හරහා කොළඹ දෙසට ධාවනය කළ හැකියි.\nඑමෙන්ම හංවැල්ල දෙසට ධාවනය වන වාහන කඩුවෙල හන්දියෙන් වමට හරවා බියගම, මාපිටිගම හරහා හංවැල්ල දෙසට ගමන් කළ හැකි බවයි පොලිස් මාධ්‍ය ප්‍රකාශක කාර්යාලය වැඩිදුරටත් සදහන් කළේ.",
       "URL": "https://www.hirunews.lk/222388/කොළඹ-හංවැල්ල-මාර්ගයේ-වාහන-ගමනාගමනය-අද-රාත්‍රියේ-සහ-හෙට-උදෑසන-සීමාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3194"
}