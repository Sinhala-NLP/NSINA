{
       "Source": "hirunews",
       "Timestamp": "Thursday, 17 August 2023 - 9:08",
       "Headline": "සර්පයෙකු දෂ්ඨ කිරීමෙන් දරුවෙක් මරුට",
       "News Content": "කිළිනොච්චිය ධර්මපුරම් ප්‍රදේශයේ අවුරුද්දකුත් මාස හතක් වයස සිගිත්තෙකු සර්පයෙකු දෂ්ඨ කිරීමෙන් පසුව ඊයේ (16) මිය ගොස් තිබෙනවා.\nරාත්‍රී කාලයේදී මෙම දරුවා නිවසේ නිදා ගෙන සිටිය දී නිවස තුළට පැමිණ ඇති විස සහිත සර්පයෙකු ළමයාට දෂ්ඨ කර ඇති බවයි අප වාර්තාකරු සඳහන් කළේ.\nවහාම එම ළමයාව ධර්මපුරම් රෝහලට රැගෙන ගිය අවස්ථාවේදී රෝගී තත්ත්වය ඉතා බරපතල බැවින් කිළිනොච්චිය රෝහලට දරුවාව මාරු කර යවා ඇති බවයි වාර්තා වන්නේ.\nමෙම සිද්ධියෙන් මියගොස් අත්තේ තනුජන් ජැස්මින් නැමති අවුරුද්දකුත් මාස හතක් වයස පිරිමි දරුවෙක්.\nධර්මපුරම් පොලීසිය සිද්ධිය සම්බන්ධයෙන් වැඩිදුර විමර්ශන සිදු කරන අතර පශ්චාත් මරණ පරීක්ෂණයෙන් පසුව මළ සිරුර භූමදාන කටයුතු සදහා ඥාතීන් වෙත බාර දී ඇති බව සඳහන්.",
       "URL": "https://www.hirunews.lk/345100/සර්පයෙකු-දෂ්ඨ-කිරීමෙන්-දරුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=92"
}