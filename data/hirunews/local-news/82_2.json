{
       "Source": "hirunews",
       "Timestamp": "Tuesday, 22 August 2023 - 10:39",
       "Headline": "කුඹල් පෙරහර අතරතුර ඩ්‍රෝන යැවූ චීන ජාතිකයා දැලේ",
       "News Content": "මහනුවර ඇසළ පෙරහර මංගල්‍යයේ ප්‍රථම කුඹල් පෙරහර ඊයේ (21) වීදී සංචාරය කරන අවස්ථාවේ මහනුවර තරු හෝටලයක නවාතැන් ගෙන සිටි චීන ජාතිකයකු එම හෝටලයේ කාමරයක සිට දළදා මාලිගා පරිශ්‍රයට ඩ්‍රෝන කැමරාවක් යැව්වේ යැයි මහනුවර පොලිසිය විසින් ඔහු අත්අඩංගුවට ගෙන තිබෙනවා.\nඅත්අඩංගුවට ගත් චීන ජාතිකයා ඊයේ (21) රාත්‍රී 9.30 ට පමණ ඩ්‍රෝන කැමරාව යොමු කර තිබෙන බවයි පොලිසිය පැවසුවේ.\nහතළිස් තුන් හැවිරිදි මෙම චීන ජාතිකයා චීනයේ සිට මෙරටට පැමිණ ඇත්තේ පසුගිය 20 වන දිනයි.\nමෙම සිද්ධිය සම්බන්ධයෙන් මහනුවර පොලිසිය වැඩිදුව පරීක්ෂණ සිදු කරනවා,",
       "URL": "https://www.hirunews.lk/345675/කුඹල්-පෙරහර-අතරතුර-ඩ්‍රෝන-යැවූ-චීන-ජාතිකයා-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=82"
}