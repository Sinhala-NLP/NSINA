{
       "Source": "hirunews",
       "Timestamp": "Friday, 27 July 2018 - 18:54",
       "Headline": "රේගු නිලධාරීන් 5 දෙනෙකුට, විදේශ යුවළක් පහර දෙයි",
       "News Content": "කුවේට් සිට දිවයිනට පැමිණි යුවළකගේ පහරකෑමකට ලක්ව රේගු නිලධාරීන් 5 දෙනෙකු තුවාල ලබා මීගමුව මහරෝහලට ඇතුළත් කර තිබෙනවා.\nඑම යුවළ රැගෙන ආ සුනඛයා සත්ත්ව නිරෝධායන රෙගුලාසි යටතේ රදවා ගැනීම හේතුවෙන් ඊට උරණ වී ඔවුන් බලහත්කාරයෙන් සුනඛයා ද සමඟ ගුවන් තොටුපළෙන් පිටව යාමට උත්සාහ කිරීම වැළැක්වීමට යාමේදීයි ඔවුන් රේගු නිලධාරීන්ට පහර දී ඇත්තේ.\nපසුව රේගු භාරයට ගත් සැකකාර යුවළ පරීක්ෂණ සඳහා යොමු කර තිබෙනවා.\nගුවන්තොටුපොළ පොලිසිය මගින් පසුව එම යුවළ අත්අඩංගුවට ගෙන ඇති අතර, මිගමුව මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/196212/රේගු-නිලධාරීන්-5-දෙනෙකුට-විදේශ-යුවළක්-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3828"
}