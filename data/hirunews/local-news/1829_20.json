{
       "Source": "hirunews",
       "Timestamp": "Saturday, 10 July 2021 - 13:29",
       "Headline": "අගමැති කිරිවෙහෙර වැද පුදා ගනී (වීඩියෝ)",
       "News Content": "අග්‍රාමාත්‍ය මහින්ද රාජපක්ෂ ඊයේ පස්වරුවේ කිරිවෙහෙර වැදපුදා ගෙන ආගමික වතාවත් වල නිරත වුණා.\nඑහිදී කිරිවෙහෙර රජමහා විහාරාධිපති ආචාර්ය කොබවක ධම්මින්ද හිමියන්ගේ සුවදුක් විමසු අග්‍රාමාත්‍යවරයා කිරිවෙහෙර පුදබිමේ පැවැත්වෙන සර්ව රාත්‍රික පිරිත් දේශනාවටද සහභාගි වුණා.\nමේ අතර, ඓතිහාසික රුහුණු කතරගම මහා දේවාලයේ වාර්ෂික ඇසළ පෙරහැර මංගල්‍යයේ ප්‍රථම පෙරහැර අද වීථි සංචාරය කිරීමට නියමිතයි.\nපවතින කොරෝනා වසංගත තත්වය හමුවේ මෙවර ජනතා සහභාගීත්වයෙන් තොරවයි පෙරහැර මංගල්‍ය පැවැත්වෙන්නේ.\nපෙරහැර මංගල්‍යට සමගාමීව පළමු චාරීත්‍රය ලෙසයි සර්වරාත්‍රික පිරිත් දේශනාව ඊයේ ආරම්භ වූයේ.",
       "URL": "https://www.hirunews.lk/276600/අගමැති-කිරිවෙහෙර-වැද-පුදා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1829"
}