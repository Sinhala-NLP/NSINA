{
       "Source": "hirunews",
       "Timestamp": "Thursday, 13 June 2019 - 19:34",
       "Headline": "දුම්රියේ යළිත් මකුණන්",
       "News Content": "දුම්රිය මැදිරි තුළ සහ දුම්රිය ස්ථාන කිහිපයක යළි මකුණන් ව්‍යාප්ත වී ඇති බව හිරු ප්‍රවෘත්ති අංශය ඇමතූ මගීන් පිරිසක් අනාවරණ කළා.\nඅප කළ විමසීමකදී දුම්රිය දෙපාර්තමේන්තුවේ නිලධාරින් මෙන්ම එහි සේවකයන් රැසක් ද එවැනි තත්ත්වයක් පවතින බව පිළිගත්තා.\nමගීන් පවසන්නේ ඉන්දියාවෙන් ආනයනය කළ බලවේග කට්ටල දුම්රිය මැදිරි තුළ මකුණන් ව්‍යාප්තිය වැඩිවී ඇති බවයි.\nදුම්රිය ස්ථාන වල මකුණන් පැතිර යාම නිසා තමන්ද දැඩි අපහසුතාවයට පත්ව ඇති බව ස්ථානාධිපතිවරුන් සදහන් කළා.\nඒ සම්බන්ධයෙන් හිරු ප්‍රවෘත්ති අංශය දුම්රිය දෙපාර්තමේන්තුවෙන් විමසීමක් කළා.\nඑහි ජ්‍යෙෂ්ඨ ප්‍රකාශකයෙකු කියා සිටියේ මකුණන් ව්‍යාප්තිය සම්බන්ධයෙන් මගීන්ගෙන් ලැබුණු පැමිණිලි අනුව ඒ පිළිබදව ධාවනබල ඉංජිනේරු උප දෙපාර්තමේන්තුව මෙන්ම, දුම්රිය ස්ථානාධිපතිවරුන් ද දැනුවත් කර ඇති බවයි.\nකෙසේ වෙතත්, මෙතෙක් මකුණන් මර්දනය සදහා දෙපාර්තමේන්තුව කිසිදු විධිමත් පියවරක් ගෙන නොමැති බවයි මගීන් පවසන්නේ.",
       "URL": "https://www.hirunews.lk/218330/දුම්රියේ-යළිත්-මකුණන්",
       "Category": "Local News",
       "Parent URL": "https://www.hirunews.lk/local-news.php?pageID=3302"
}