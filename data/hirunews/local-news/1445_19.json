{
       "Source": "hirunews",
       "Timestamp": "Thursday, 06 January 2022 - 8:14",
       "Headline": "ජනපති මල්වතු සහ අස්ගිරි මහනාහිමිවරුන් බැහැ දකී",
       "News Content": "ජනාධිපති ගෝඨාභය රාජපක්ෂ ඊයේ පස්වරුවේ මල්වතු සහ අස්ගිරි මහනාහිමිවරුන් බැහැදැක ආශිර්වාද ලබාගෙන තිබෙනවා.\nජනාධිපති මාධ්‍ය අංශය සඳහන් කළේ, පළමුව ජනාධිපතිවරයා මල්වතු මහා විහාරයට ගොස් මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැදැක නව වසරට ආශිර්වාද ලබා ගත් බවයි.\nඑහිදී පුරාවිද්‍යාත්මක වටිනාකමක් සහිත ඓතිහාසික ස්ථානවල ආරක්ෂාවට සහ සංරක්ෂණයට රජය ගෙන ඇති වැඩපිළිවෙළ පිළිබද ජනාධිපතිවරයා නාහිමියන් දැනුවත් කර තිබෙනවා.\nපසුව අස්ගිරි මහා විහාරයට පැමිණි ජනාධිපතිවරයා මහනායක අතිපූජ්‍ය වරකාගොඩ ශ්‍රී ඥානරතන නාහිමියන් බැහැදැක ආශිර්වාද ලබා ගත්තා.\nඅනතුරුව ගෙඩිගේ රජමහා විහාරයට පැමිණි ජනාධිපතිවරයා අස්ගිරි පාර්ශවයේ අනුනායක අතිපූජ්‍ය වෙඬරුවේ උපාලි නාහිමියන් බැහැදැක තිබෙනවා.",
       "URL": "https://www.hirunews.lk/293157/ජනපති-මල්වතු-සහ-අස්ගිරි-මහනාහිමිවරුන්-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=1445"
}