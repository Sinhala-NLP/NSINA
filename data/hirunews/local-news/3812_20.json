{
       "Source": "hirunews",
       "Timestamp": "Monday, 06 August 2018 - 10:54",
       "Headline": "පාර්ලිමේන්තු මන්ත්‍රී විමල් වීරවංශට අල්ලස් කොමිසම පැවරූ නඩුව කල් යයි",
       "News Content": "රුපියල් මිලියන 75කට ආසන්න මුදලක් අයථා ලෙස ඉපයීම සම්බන්ධයෙන් පාර්ලිමේන්තු මන්ත්‍රී විමල් වීරවංශට එරෙහිව අල්ලස් කොමිසම පනවා තිබූ නඩුව නොවැම්බර් මස 02 වනදා දක්වා කල් දමා තිබෙනවා.\nමෙම නඩුව මහාධිකරණ විනිසුරු විකුම් කළුආරච්චි හමුවේ අද කැදවූ අවස්ථාවේදී පැමිණිල්ලේ සාක්ෂි ලෙස ඉදිරිපත් කර ඇති ලේඛන ලබා ගත් පරිගණක පරික්ෂා කිරීම සඳහා විමල් වීරවංශ මන්ත්‍රීවරයාගේ නීතිඥයන් අවසන් වරට දින ලබා දුන්නා.\nමෙතෙක් විමල් වීරවංශ මන්ත්‍රීවරයාගේ පාර්ශවයෙන් එම පරිගණක පරීක්ෂා කිරීමක් සිදු කර නොමැති වීම හේතුවෙනුයි මෙලෙස අවසන් වරට දින නියම කර ඇත්තේ.",
       "URL": "https://www.hirunews.lk/196904/පාර්ලිමේන්තු-මන්ත්‍රී-විමල්-වීරවංශට-අල්ලස්-කොමිසම-පැවරූ-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3812"
}