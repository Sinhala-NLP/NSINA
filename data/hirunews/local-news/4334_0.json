{
       "Source": "hirunews",
       "Timestamp": "Thursday, 07 September 2017 - 15:39",
       "Headline": "වයස අවුරුදු 65ට වැඩි ජ්‍යෙෂ්ඨ ගායන ශිල්පීන් හා ශිල්පිනියන් සදහා විශ්‍රාම දීමනා (ඡායාරූප)",
       "News Content": "වයස අවුරුදු 65ට වැඩි ජ්‍යෙෂ්ඨ ගායන ශිල්පීන් හා ශිල්පිනියන් සදහා විශ්‍රාම දීමනා ප්‍රදානය කිරීම ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ (06) පස්වරුවේ ජනාධිපති කාර්යාලයේදී සිදු කරනු ලැබුවා.\nශ්‍රී ලංකා ගායක ගායිකා සංගමය විසින් මෙය සංවිධානය කර තිබූ අතර ප්‍රථම විශ්‍රාම ලාභීන් 40 දෙනා වෙත චෙක්පත් හා සහතිකපත් ප්‍රදානය ජනාධිපතිවරයා අතින් සිදු කළා.\nකලාකරුවන්ගේ සුබසාධනය සදහා ජනාධිපතිවරයාගේ මගපෙන්වීමෙන් වැඩසටහන් රැසක් ක්‍රියාවට නංවා තිබෙන අතර ගායක ගායිකාවන්ගේ ආරක්ෂණ අරමුදල සදහා ජනාධිපතිවරයා විසින් පසුගියදා රුපියල් ලක්ෂ 250 ක මුදලක් ද ලබා දී තිබෙනවා.\nශ්‍රී ලංකා ගායක ගායිකා සංගමයේ සභාපති කීර්ති පැස්කුවල්, ලේකම් ජානක වික්‍රමසිංහ, භාණ්ඩාගාරික රොහාන් ද සිල්වා යන අය ඇතුළු එහි සමාජික සාමාජිකාවන් ද, ජනාධිපති ලේකම් ඔස්ටින් ප්‍රනාන්දු ඇතුළු පිරිසක් මෙම අවස්ථාවට එක්ව සිටියා.",
       "URL": "https://www.hirunews.lk/170361/වයස-අවුරුදු-65ට-වැඩි-ජ්‍යෙෂ්ඨ-ගායන-ශිල්පීන්-හා-ශිල්පිනියන්-සදහා-විශ්‍රාම-දීමනා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4334"
}