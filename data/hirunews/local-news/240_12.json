{
       "Source": "hirunews",
       "Timestamp": "Saturday, 24 June 2023 - 14:32",
       "Headline": "දූෂණ මර්දන අංශ ස්ථානාධිපතිට පහර දුන් පිරිස සොයා මෙහෙයුම්",
       "News Content": "ගල්කිස්ස පොලිසියේ දූෂණ මර්දන අංශයේ ස්ථානාධිපතිවරයාට පහර දුන් පුද්ගලයින් සොයා ගල්කිස්ස පොලිසිය විමර්ශන ආරම්භ කර තිබෙනවා.\nස්ථානාධිපතිවරයාගේ කාර් රථයට ඉන්ධන ලබා ගැනීමට  බෙලෙක්කඩේ හන්දිය ට ගිය අවස්ථාවේදී යතුරු පැදි දෙකකින් පැමිණි පුද්ගලයින් දෙදෙනෙකු   කාර් රථය හරස් කර මුහුණට යම්කිසි ද්‍රාවණයක් ඉසීමෙන් අනතුරුව හෙල්මට් වලින් පහර දී ඇති බව පොලීසිය පවසයි.\nස්ථානාධිපතිවරයා ප්‍රතිකාර සඳහා වෛද්‍යවරයෙකුට යොමු කිරීමට ගල්කිස්ස පොලිසිය පියවර ගෙන ඇත. පහරදීමට පැමිණි එක් යතුරුපැදියක් හඳුනාගෙන ඇති අතර පහර දුන් පුද්ගලයන් අත්අඩංගුවට ගැනීමට ගල්කිස්ස පොලිසිය ඉදිරි විමර්ශන කටයුතු සිදු කරනවා .",
       "URL": "https://www.hirunews.lk/338941/දූෂණ-මර්දන-අංශ-ස්ථානාධිපතිට-පහර-දුන්-පිරිස-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=240"
}