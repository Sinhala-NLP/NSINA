{
       "Source": "hirunews",
       "Timestamp": "Tuesday, 30 August 2016 - 18:38",
       "Headline": "මහින්ද අනිද්දා මැලේසියාවට",
       "News Content": "සැප්තැම්බර් පළමුවනදා සිට පස්වනදා දක්වා මැලේසියාවේ පැවැත්වෙන ආසියානු දේශපාලන පක්ෂවල ජාත්‍යන්තර සම්මේලනයට හිටපු ජනාධිපති මහින්ද රාජපක්ෂ සහභාගි වන බව ඔහුගේ මාධ්‍ය ඒකකය අද ප්‍රකාශ කළා.\nහිටපු ජනාධිපතිවරයා සමඟ ඒකාබද්ධ විපක්ෂයේ පාර්ලිමේන්තු මන්ත්‍රිවරුන් තුන්දෙනෙකු ඇතුලූ තවත් කිහිපදෙනෙකු එම සම්මේලනයට එක්වීමට නියමිතයි.\nසම්මේලනය අතරතුර චීන  කොමියුනිස්ට් පක්ෂයේ නියෝජිත කණ්ඩායම සමඟද විශේෂ සාකච්ඡාවක් පවත්වන හිටපු ජනාධිපතිවරයා ඇතුලූ කණ්ඩායම මැලේසියානු අග්‍රාමාත්‍යවරයා ද හමුවීමට නියමිත බව සඳහන්.",
       "URL": "https://www.hirunews.lk/141848/මහින්ද-අනිද්දා-මැලේසියාවට",
       "Category": "Local News",
       "Parent URL": "https://www.hirunews.lk/local-news.php?pageID=4900"
}