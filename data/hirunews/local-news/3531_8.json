{
       "Source": "hirunews",
       "Timestamp": "Monday, 28 January 2019 - 12:50",
       "Headline": "ආබාධිත සෙබලෙකුගේ ජීවිතය අහිමි වූ මාරක අනතුර",
       "News Content": "අද (28) උදෑසන බේරුවල - හෙට්ටිමුල්ල ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nයතුරුපැදියක ගමන්ගත් ආබාධිත සෙබලෙකුයි මෙම අනතුරෙන් මියගොස් ඇත්තේ.\nරත්මලාන ප්‍රදේශයේ පැවති පුහුණුවක් සඳහා යමින් සිටි අවස්ථාවේදී ආබාධිත සෙබලා මෙම අවාසනාවන්ත සිදුවීමට මුහුණ පා ඇති අතර ඔහු මාතර - ඌරුබොක්ක ප්‍රදේශයේ පදිංචි 36 හැවිරිදි එක්දරු පියෙක්.\nමාර්ගයේ ගමන්ගත් යතුරුපැදිය, පැදිකරු සමඟ මාර්ගය හරහා ඇද වැටෙන අතර එම අවස්ථාවේ පසුපසින් පැමිණි යුධ හමුදා ලොරි රථයක් මාර්ගය හරහා ඇද වැටුණු යතුරුපැදිකරු මතින් ධාවනය වීමෙන් මෙම අනතුර සිදුව තිබෙනවා.\nඅනතුර සිදුවන ආකාරය අසල සවිකර තිබූ ආරක්ෂිත කැමරාවක සටහන්ව තිබුණා.",
       "URL": "https://www.hirunews.lk/209191/ආබාධිත-සෙබලෙකුගේ-ජීවිතය-අහිමි-වූ-මාරක-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3531"
}