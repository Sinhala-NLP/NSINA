{
       "Source": "hirunews",
       "Timestamp": "Thursday, 06 July 2023 - 20:00",
       "Headline": "නෙදර්ලන්තයට කඩුලු 04ක ජයක්",
       "News Content": "ICC ලෝක කුසලාන සුදුසුකම් ලැබීමේ සුපර් සික්ස් වටයේ අද පැවති තරඟයෙන් නෙදර්ලන්ත කණ්ඩායම කඩුලු 04ක ජයක් ලබා තිබෙනවා.\nතරගයේ කාසියේ වාසිය දිනූ නෙදර්ලන්තය පළමුව පන්දු රැකීමට තීරණය කළ බවයි වාර්තා වූයේ.\nමේ සඳහා පළමුවෙන් පන්දුවට පහරදුන් ස්කොට්ලන්ත කණ්ඩායම නියමිත පන්දුවාර 50 අවසානයේ කඩුලු 9ක් දැවී ලකුණු 277ක් රැස් කළා.\nබ්‍රෙන්ඩන් මැක්මුලන් (Brandon McMullen ) ලකුණු 106ක් රැස් කිරීමට සමත් වුණා.\nපන්දු යැවීමේදී නෙදර්ලන්ත පිලේ Bas de Leede ලකුණු 52කට කඩුලු 05ක් දවා ගත්තා.\nමෙම ඉනිමේ මුළු අමතර ලකුණු 07ක් ලබාදී ඇති බවයි වාර්තා වන්නේ.\nමේ තත්ත්වය මත ලකුණු 278ක ඉලක්කයක් හඹා යමින් සිටි නෙදර්ලන්ත කණ්ඩායම ඕවර 42.5කදී කඩුලු 06ක් දැවී එම ඉලක්කය සපුරා ගැනීමට සමත් වුණා.\nBas de Leede ලකුණු 123ක් රැස්කළ අතර එය කණ්ඩායමේ වැඩිම ලකුණු සංඛ්‍යාව වූ බවයි වාර්තා වන්නේ.\nපන්දු යැවීමේදී ස්කොට්ලන්ත කණ්ඩායමේ මයිකල් ලීසැක් (Michael Leask) ලකුණු 42කට කඩුලු 02ක් දවා ගැනීමට සමත් වුණා.",
       "URL": "https://www.hirunews.lk/340249/නෙදර්ලන්තයට-කඩුලු-04ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=208"
}