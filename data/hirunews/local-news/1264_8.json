{
       "Source": "hirunews",
       "Timestamp": "Tuesday, 29 March 2022 - 8:13",
       "Headline": "ෂැංහයි නුවර වසා දැමීමෙන් ලෝක වෙළදපොළේ තෙල් මිල පහත වැටේ",
       "News Content": "චීනයේ වාණිජ කේන්ද්‍රය වන ෂැංහයි පුරවරය කොරෝනා වසංගතය යළි උත්සන්න වීම නිසා වසා දැමීමට චීන බලධාරීන් පියවර ගැනීමත් සමග ලෝක වෙළදපොළේ ඛනිජ තෙල් මිලෙහි කැපී පෙනෙන පහත වැටීමක් වාර්තා වනවා.\nඒ, ඉන්ධන සදහා පවතින ගෝලීය ඉල්ලුම පහත වැටීමේ අවදානම හේතුවෙන්.\nඒ අනුව බ්‍රෙන්ට් වර්ගයේ බොරතෙල් බැරලයක මිල ඩොලර් 8යි ශත 17කින් එනම් සියයට 6.8කින් පහත වැටී සටහන් වූයේ ඩොලර් 112යි ශත 48ක් ලෙසයි.\nඇමරිකානු ඩබ්ලිව් ටී.අයි. තෙල් බැරලයක මිල ද සියයට 7කින් පමණ පහත වැටී ඩොලර් 105යි ශත 96ක් ලෙස සටහන් වුණා.\nමෙලෙස තෙල් මිලෙහි පහත වැටීමක් වාර්තා වුවද ලෝක වෙළදපොළේ ඛනිජ තෙල් මිල තවදුරටත් පවතින්නේ මීට වසරකට පෙර පැවති මිලට වඩා සියයට 80කින් ඉහළ මට්ටමකයි.",
       "URL": "https://www.hirunews.lk/300659/ෂැංහයි-නුවර-වසා-දැමීමෙන්-ලෝක-වෙළදපොළේ-තෙල්-මිල-පහත-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=1264"
}