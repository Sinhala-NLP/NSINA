{
       "Source": "hirunews",
       "Timestamp": "Sunday, 30 July 2023 - 18:47",
       "Headline": "ගුරුවරියකගේ දෑත් දෙපා ගැට ගසා විශ්‍රාමික කමාන්ඩෝ සෙබළුන් දෙදෙනෙකු ලක්ෂ තිහකට අධික දේපළ සොරාගනී",
       "News Content": "ගුරුවරියකගේ දෑත් දෙපා බැඳ රන් භාණ්ඩ සොරකම් කළ යුධ හමුදා කමාන්ඩෝ රෙජිමේන්තුවේ විශ්‍රාමික සෙබළුන් දෙදෙනෙකු බකමූණ පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ දියසෙන්පුර සහ බකමූණ පොලිස් වසමේ පදිංචිකරුවන් දෙදෙනෙක් බවයි පොලීසිය පවසන්නේ.\nගල්මුල්ල කණිෂ්ඨ විද්‍යාලයේ ගුරු නිවාසයේ පදිංචිව සිටි ගුරුවරියකගේ ලක්ෂ තිහකට ආසන්න වටිනාකමින් යුතු රන් භාණ්ඩ සහ යතුරුපැදිය මෙම සැකකරුවන් දෙදෙනා විසින් පසුගිය 25 වැනිදා සොරාගැනීම සිදු කර තිබෙනවා.\nබකමූණ පොලීසියේ ස්ථානාධිපතිවරයාගේ පුද්ගලික ඔත්තුකරුවන් මාර්ගයෙන් ලද තොරතුරු මත මෙම සැකකරුවන් අත්අඩංගුවට ගැනීමට හැකි වූ බවත්, සොරාගන්නා ලද රන් භාණ්ඩ විවිධ ස්ථානවල උගස් කර තිබියදී සොයාගෙන ඇති අතර අත්අඩංගුවට ගත් සැකකරුවන් හෙට දින අධිකරණයට ඉදිරිපත් කිරීමට නියමිත‍යි.",
       "URL": "https://www.hirunews.lk/343063/ගුරුවරියකගේ-දෑත්-දෙපා-ගැට-ගසා-විශ්‍රාමික-කමාන්ඩෝ-සෙබළුන්-දෙදෙනෙකු-ලක්ෂ-තිහකට-අධික-දේපළ-සොරාගනී",
       "Category": "Local News",
       "Parent URL": "https://www.hirunews.lk/local-news.php?pageID=138"
}