{
       "Source": "hirunews",
       "Timestamp": "Wednesday, 29 December 2021 - 22:55",
       "Headline": "සංවර්ධනය සඳහා වූ සෞදි අරමුදලේ ප්‍රධානී අගමැති හමුවෙයි",
       "News Content": "සංවර්ධනය සඳහා වූ සෞදි අරමුදලේ ප්‍රධාන විධායක නිලධාරී සුල්තාන් අබ්දුල් රහ්මාන් අල්-මර්ෂාඩ් අද පෙරවරුවේ අරලියගහ මන්දිරයේ දී අග්‍රාමාත්‍ය මහින්ද රාජපක්ෂ මහතා හමු වී තිබෙනවා.\nමෙරට සංවර්ධන ව්‍යාපෘති ක්‍රියාත්මක කිරීම සඳහා සෞදි අරාබි රජය හා සංවර්ධනය සඳහා වූ සෞදි අරමුදල දක්වන සමීප සහයෝගය පිළිබඳව අග්‍රාමාත්‍යවරයා ප්‍රශංසා කළ බවයි අගමැති මාධ්‍ය අංශය කියාසිටියේ.\nදෙරටේ රජයන් අතර පවතින අඛණ්ඩ සහයෝගීතාවය සහ මිත්‍රත්වය පිළිබඳවද දෙපාර්ශවය මෙහිදී සාකච්ඡා කර තිබෙනවා.",
       "URL": "https://www.hirunews.lk/292522/සංවර්ධනය-සඳහා-වූ-සෞදි-අරමුදලේ-ප්‍රධානී-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1461"
}