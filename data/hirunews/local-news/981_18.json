{
       "Source": "hirunews",
       "Timestamp": "Friday, 29 July 2022 - 21:46",
       "Headline": "ඉන්දීය නව ජනපතිනියගෙන් ශ්‍රී ලංකා ජනපතිට ලිපියක්",
       "News Content": "ඉන්දියාවේ නව ජනාධිපතිනි ද්‍රෞපදී මුර්මු ශ්‍රී ලංකාවේ ජනාධිපති රනිල් වික්‍රමසිංහට සිය සුබ පැතුම් එක්කර තිබෙනවා.\nනව ජනාධිපතිවරියගේ පත්වීම වෙනුවෙන් ශ්‍රී ලංකා ජනාධිපති රනිල් වික්‍රමසිංහ යොමු කළ ලිපියට පිළිතුරු ලිපියක්  යොමු කරමින් ජනාධිපතිවරිය ප්‍රකාශකර ඇත්තේ ඉන්දියාවේ සමීපතම අසල්වැසියෙකු ලෙස සිටින ශ්‍රී ලංකාව මුහුණ දී ඇති අර්බුදවලට අසල්වැසියාට ප්‍රමුඛත්වය යන ප්‍රතිපත්තිය යටතේ සිට අඛණ්ඩව සහයෝගය ලබාදෙන බවයි.\nදෙරට අතර දීර්ඝ කාලීනව පවතින ද්වී පාර්ශවීය සහයෝගීතාව තවදුරටත් ශක්තිමත් වනු ඇතැයි බලාපොරොත්තුවන බව ද ජනාධිපතිවරිය සිය සුබ පැතුම් ලිපිය මගින් ප්‍රකාශකර තිබෙනවා.",
       "URL": "https://www.hirunews.lk/311357/ඉන්දීය-නව-ජනපතිනියගෙන්-ශ්‍රී-ලංකා-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=981"
}