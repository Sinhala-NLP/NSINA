{
       "Source": "hirunews",
       "Timestamp": "Tuesday, 22 January 2019 - 9:25",
       "Headline": "මදනමෝදක කිලෝ 25ක් සමඟ පුද්ගලයෙකු අත්අඩංගුවට",
       "News Content": "ගාල්ල - බද්දේගම - ඉදිගස්කැටිය ප්‍රදේශයේදී මදනමෝදක කිලෝග්‍රෑම් 25ක් සමඟින් සැකකරුවෙකු අත්අඩංගුවට ගෙන තිබෙනවා.\nදකුණු පළාත් විශේෂ විමර්ශන ඒකකයේ නිලධාරීන්ට ලද තොරතුරක් මත ඊයේ (21) සිදුකළ වැටලීමකදියි මෙම සැකකරු අත්අඩංගුවට ගෙන ඇත්තේ.\nඅත්අඩංගුවට ගත් සැකකරු 78 හැවිරිදි බද්දේගම ප්‍රදේශයේම පදිංචිකරුවෙක්.\nඑමෙන්ම හෙරොයින් මිලිග්‍රෑම් 115ක් සහ හෂීස් මිලිග්‍රෑම් 990ක් සමඟින් ජර්මන් ජාතික කාන්තාවන් දෙදෙනෙකු ඊයේ (21) හැටන් - මල්ලිඅප්පුව ප්‍රදේශයේදී අත්අඩංගුවට ගෙන තිබෙනවා.\nසැකකාරියන් නුවරඑළියේ සිට කොළඹ දක්වා මෝටර් රථයකින් ගමන් කරමින් සිටියදි අත්අඩංගුවට ගෙන ඇති බව සඳහන්.",
       "URL": "https://www.hirunews.lk/208757/මදනමෝදක-කිලෝ-25ක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3542"
}