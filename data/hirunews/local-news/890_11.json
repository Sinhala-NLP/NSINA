{
       "Source": "hirunews",
       "Timestamp": "Monday, 05 September 2022 - 13:25",
       "Headline": "කෝලිට දෝනි කීවේ මොනා ද?",
       "News Content": "ටෙස්ට් නායකත්වයෙන් ඉවත්වීමෙන් පසු තමන්ට කෙටි පණිවුඩයක් යොමු කරනු ලැබුවේ හිටපු නායක මහේන්ද්‍ර සිං දෝණි පමණක් බව ඉන්දීය සුපිරි පිතිකරු විරාට් කෝලි ප්‍රකාශ කර තිබෙනවා.\nආසියානු කුසලාන පන්දු වාර විස්ස තරගාවලියේ පාකිස්ථානයට එරෙහිව ඊයේ(04) පැවති තරගය කඩුලු පහකින් පරාජයට පත්වීමෙන් අනතුරුව පැවති මාධ්‍ය හමුවට එක්වෙමින් ඔහු මේ බව කියා සිටියා.\nඑම තරගයේ දි විරාට් කෝලි පන්දු 44 කදී ලකුණු 60 ක් ලබාගත්තා.\nතමන් නායකත්වයෙන් ඉවත්ව සිටියද කණ්ඩායම වෙනුවෙන් උපරිම කැපවීමෙන් ක්‍රීඩා කරන බවයි ඔහු තවදුරටත් කියා සිටියේ.",
       "URL": "https://www.hirunews.lk/314600/කෝලිට-දෝනි-කීවේ-මොනා-ද",
       "Category": "Local News",
       "Parent URL": "https://www.hirunews.lk/local-news.php?pageID=890"
}