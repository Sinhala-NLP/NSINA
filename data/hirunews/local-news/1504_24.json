{
       "Source": "hirunews",
       "Timestamp": "Friday, 10 December 2021 - 8:36",
       "Headline": "ඉන්දියාව ජාත්‍යන්තර ගුවන් ගමන් ඇරඹීම කල් දමයි",
       "News Content": "සාමාන්‍ය වාණිජ ජාත්‍යන්තර ගුවන් ගමන් යළි ආරම්භ කිරීම කල් දැමීමට ඉන්දියාව තීරණය කර තිබෙනවා.\nඉන්දියාවේ ජාත්‍යන්තර ගුවන් ගමන් සාමාන්‍ය පරිදි ආරම්භ වීමට නියමිතව තිබුණේ ලබන 15 වැනි දායි.\nඑහෙත් ඔමික්‍රොන් නව කොරෝනා ප්‍රභේදය රටවල් රැසකට පැතිරීමත් සමඟ ම සිය ජාත්‍යන්තර වාණිජ ගුවන් ගමන් ආරම්භය ජනවාරි 31 වැනි දා දක්වා කල් දැමෙන බවයි ඉන්දීය සිවිල් ගුවන් සේවා අධ්‍යක්ෂ ජනරාල්වරයා නිවේදනය කළේ.\nකෙසේ නමුත් නිසි බලධාරියාගේ අනුමැතිය යටතේ ඇතැම් ජාත්‍යන්තර ගුවන් මාර්ගවල ගුවන් ගමන් ක්‍රියාත්මක කළ හැකි බව ද ඔහු නිකුත් කළ නිවේදනයේ දැක්වෙනවා.",
       "URL": "https://www.hirunews.lk/290567/ඉන්දියාව-ජාත්‍යන්තර-ගුවන්-ගමන්-ඇරඹීම-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1504"
}