{
       "Source": "hirunews",
       "Timestamp": "Sunday, 01 May 2022 - 19:47",
       "Headline": "සජබ - නිදහස් චතුරස්‍රයේ (වීඩියෝ)",
       "News Content": "ආණ්ඩුවට එරෙහි විශ්වාසභංගය සහ දෝෂාභියෝගය අනිද්දා පාර්ලිමේන්තුවට ඉදිරිපත් කරන බව සමගි ජන බලවේගය අද ප්‍රකාශ කළා.\nඑහි පාර්ලිමේන්තු මන්ත්‍රී හරීන් ප්‍රනාන්දු මේ බව කියා සිටියේ නිදහසේ අරගලය නමින් නිදහස් චතුරස්‍රයේ දැන් පැවැත්වෙන පක්ෂයේ මැයි දින සැමරුමට එක්වෙමින්.\nඑහිදී අදහස් දැක්වූ විපක්ෂ නායක සජිත් ප්‍රේමදාස කියා සිටියේ රටේ වගකීම භාර ගැනීමට තමන් සූදානම් බවයි.\nමේ අතර, හිටපු ජනාධිපති රණසිංහ ප්‍රේමදාසගේ 29 වන ගුණ සමරු උත්සවය කොළඹ - අලුත්කඩේ උසාවි සංකීර්ණය අසළ ප්‍රේමදාස පිළිරුව අභියසදී අද පෙරවරුවේ පැවැත්වුණා.",
       "URL": "https://www.hirunews.lk/303279/සජබ-නිදහස්-චතුරස්‍රයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1197"
}