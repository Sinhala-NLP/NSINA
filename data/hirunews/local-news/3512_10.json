{
       "Source": "hirunews",
       "Timestamp": "Friday, 08 February 2019 - 15:43",
       "Headline": "තරුණියක් බරපතල ලිංගික අපයෝජනයට ලක් කළ කොස්තාපල්වරයෙක් රිමාන්ඩ්",
       "News Content": "තරුණියක් බරපතල ලිංගික අපයෝජනයට ලක් කිරීමේ චෝදනා එල්ලවූ පොලිස් කොස්තාපල්වරයෙක් ලබන 18 වනදා දක්වා රක්ෂිත බන්ධනාගාර ගතකර තිබෙනවා.\nත්‍රිකුණාමලය මහේස්ත්‍රාත් අධිකරණයයි අද මෙම නියෝගය ලබාදී ඇත්තේ.\nපසුගිය 5 වනදා සැකකාර කොස්තාපල්වරයා විසින් අපයෝජනයට ලක්කර ඇත්තේ පාදයක ආබාධයක් සහිත 29 හැවිරිදි තරුණියක් බව සඳහන්.\nයාපනය ප්‍රදේශයේ පදිංචිකාරියක් වු තරුණිය සිය පෙම්වතා මුණගැසීම සඳහා ත්‍රිකුණාමලයට පැමිණ තිබෙනවා.\nබස් නැවතුමේදී ඇය සමග මිතුරු වූ කොස්තාපල්වරයා හෝටල් කාමරයක් වෙත තරුණිය රැගෙන ගොස් බරපතල ලෙස ලිංගික අපයෝජනයට ලක්කර ඇති බවටයි අනාවරණ වී ඇත්තේ.\nසැකකාර කොස්තාපල්වරයා වලපනේ ප්‍රදේශයේ පදිංචි 49 හැවිරිදි අයෙක්.\nඅපයෝජනයට ලක්වූ තරුණිය ප්‍රතිකාර සඳහා ත්‍රිකුණාමලය රෝහලට ඇතුලත් කර තිබෙනවා.\nසිද්ධියට අදාළව ලැබුනු පැමිණිල්ලකට අනුවයි ඊයේ රාත්‍රී සැකකාර කොස්තාපල්වරයා අත්අඩංගුවට ගෙන ඇත්තේ.\nත්‍රිකුණාමලය පොලිසිය මේ සම්බන්ධයෙන් වැඩිදුර විමර්ශණ මෙහෙයවනවා.",
       "URL": "https://www.hirunews.lk/209990/තරුණියක්-බරපතල-ලිංගික-අපයෝජනයට-ලක්-කළ-කොස්තාපල්වරයෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3512"
}