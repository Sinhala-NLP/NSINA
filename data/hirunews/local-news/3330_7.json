{
       "Source": "hirunews",
       "Timestamp": "Tuesday, 28 May 2019 - 15:14",
       "Headline": "කැනඩාවේ රැකියා ලබාදෙන බව පවසා මුදල් වංචා කළ කාන්තාවක් අත්අඩංගුවට",
       "News Content": "කැනඩාවේ රැකියා ලබාදෙන බවට අන්තර්ජාලය ඔස්සේ දැන්වීම් පළ කරමින් මුදල් වංචා කළ කාන්තාවක් ශ්‍රී ලංකා විදේශ සේවා නියුක්ති කාර්යාංශයේ විශේෂ විමර්ශන ඒකකය විසින් අත්අඩංගුවට ගෙන තිබෙනවා.\nඒකල - ගේ‍්‍රලයින් පාක් ප්‍රදේශයේ පදිංචි ඇය බොරැල්ල ප්‍රදේශයේ නීතිවිරෝධී අන්දමින් විදේශ රැකියා ආයතනයක්ද පවත්වාගෙන ගොස් ඇති බවයි අනාවරණ වී ඇත්තේ.\nඑහි තිබී කැනඩා රැකියා සඳහා යැවීමට අවශ්‍ය ගිවිසුම් රැසක් සහ ඉල්ලූම් පත්‍ර තොගයක්ද විමර්ශන නිලධාරීන් භාරයට ගෙන තිබෙනවා.\nප්‍රශ්න කිරීම්වලදී හෙළිව ඇත්තේ ඇය වෙනත් පුද්ගලයෙකු යටතේ මෙලෙස සේවය කරමින් සිට ඇති බවයි.\nඒ අනුව එම පුද්ගලයා අත්අඩංගුවට ගැනීමට ද විමර්ශන ආරම්භ කර ඇති අතර, සැකකාරිය ලබන මස 7 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/217254/කැනඩාවේ-රැකියා-ලබාදෙන-බව-පවසා-මුදල්-වංචා-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3330"
}