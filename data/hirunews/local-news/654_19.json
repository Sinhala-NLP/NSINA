{
       "Source": "hirunews",
       "Timestamp": "Tuesday, 20 December 2022 - 12:56",
       "Headline": "ආර්ජන්ටිනා කණ්ඩායම යළි මව්බිමට",
       "News Content": "2022 ලෝක කුසලාන පාපන්දු තරගාවලියේ ශූරතා දිනා ගත් ආර්ජන්ටිනා කණ්ඩායම කටාර් දේශයේ සිට යළි සිය රට බලා අද පැමිණියා.\nඒ අනුව ලෝක ශූරයින් පිළිගන්නට දහස් සංඛ්‍යාත වු එරට වැසියන් ආර්ජන්ටිනාවේ බුවනෝස් අයර්ස් නුවර සිට මග බලා සිටින්නේ මෙලෙසින්.\nඒ අතරවාරයේදී පාපන්දු ලෝක ශූරයින් වෙනුවෙන් හෙට ජාතික නිවාඩු දිනයෙක් ලෙස ප්‍රකාශයට පත් කරන්නටත් එරට රජය විසින් තීරණය කර තිබෙනවා.\nමේ අතර ලෝක අනුශූරයින් වු ප්‍රංශ කණ්ඩායමත් යළි සිය රටට පැමිණියා.\nඑහිදි ඔවුන්ට හිමිවුණේ උණුසුම් පිළිගැනීමක්.\nඑමෙන්ම තරගාවලියේ තුන්වැනි ස්ථානය දිනාගත් ක්‍රෝඒෂියානු කණ්ඩායමත් යළි සිය රටට පැමිණි අතර එහිදි ඔවුන්ව පිළිගන්නට විශේෂ සැමරූම් උත්සවයක් සංවිධාන කර තිබුණා.\nවසර 36කට පසු ආර්ජන්ටිනාවට පාපන්දු ලෝක කුසලානයක් දිනා ගන්නට පුරෝගාමියා වු ලියොනල් මෙසී BBC පුවත් සේවය මගින් මෙම වසරේ විශිෂ්ටතම ක්‍රීඩා පෞරුෂය හිමි ක්‍රීඩකයා ලෙස නම් කර තිබෙනවා.\nමේ අතර මෙවර පාපන්දු ලෝක කුසලානයේ අවසන් තරගය වසර 25කට පසු අන්තර් ජාලය ඔස්සේ ගුගල් යෙදවුම තුළින් වැඩිම පිරිසක් සෙව් අවස්ථාව ලෙස ගූගල් සමාගම විසින් පවසනවා.\nපාපන්දු ලෝක කුසලාන දිනා ගැනිමෙන් පසු ලියොනල් මෙසීගේ ඉන්ස්ටග්‍රෑම් ගිණුමේ පරිශිලකයින් සංඛ්‍යාව මිලියන 400 ඉක්මවා ඇති අතර මිලියන 400ක පරිශිලකයින් සංඛ්‍යාවක් ඉක්මවා ගිය ලොව දෙවැනි පුද්ගලයා වන්නේ මෙසීයි.\nඉන්ස්ටග්‍රෑම් ගිණුමේ වැඩිම පරිශිලකයින් සංඛ්‍යාවකට හිමිකම් කියන්නේ මිලියන 519ක් සිටින පෘතුගාල නායක ක්‍රිස්ටියානෝ රොනල්ඩෝයි.\nමේ අතර අවසන් මහා තරගය නිමාවිමෙන් පසු ලියොනල් මෙසී සිය ඉන්ස්ටග්‍රෑම් ගිණුමට එක් කළ මෙම චායාරූප පෙළට පැය 20ක් ගතවන්නට මත්තෙන් මිලියන 48ක පිරිසක් සිය කැමැත්ත පළ කර තිබිමත් කැපී පෙනෙනවා.",
       "URL": "https://www.hirunews.lk/323114/ආර්ජන්ටිනා-කණ්ඩායම-යළි-මව්බිමට",
       "Category": "Local News",
       "Parent URL": "https://www.hirunews.lk/local-news.php?pageID=654"
}