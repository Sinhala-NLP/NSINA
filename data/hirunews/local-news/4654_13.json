{
       "Source": "hirunews",
       "Timestamp": "Sunday, 19 February 2017 - 6:36",
       "Headline": "බාධා කරන්නන්ට පාරට බැස පිළිතුරු දීමට අගමැති සූදානමින්",
       "News Content": "රටේ තරුණ තරුණියන්ට රැකියා ලබාදීමේදී බාධාවක් වන සියලූ දෙනාට පාරට බැස පිළිතුරු සැපයීමට සූදානම් බව අග්‍රාමාත්‍ය රනිල් වික්‍රමසිංහ ප්‍රකාශ කළා. කෑගල්ල - හෙම්මාතගම ප්‍රදේශයේ ඊයේ පැවති ජනහමුවකට එක්වෙමින් ඔහු මේ බව කියා සිටියා.\n\"රැකියා බිහිකරන බාධක තියෙනවානම් ඒ බාධක නැති කරන්න අපි සූදානම් වෙන් ඕනේ. අපි පාරට බහින්න ලෑස්ති වෙන් ඕනේ. මේ රටේ තරුණ තරුනියන්ට යළිත් රැකියා බිහි කරලා දෙනවා කියලා මම කියන්න කැමතියි. ඊලඟ මාසය අවසන් වීමට කලින් අපි හම්බන්තොට වැඩ පටන් ගනන්නවා. වරාය වැඩ පටන් ගනන්වා. ඔය තෙල් පිරිපහදුව පටන් ගනන්වා. නැව් තටාකය පටන් ගනන්වා. අපි සිමෙන්ති කර්මාත්න ශාලාව පටන් ගන්නවා. පාර්ලිමේන්තුවට තවත් නීති ගේනවා. ඒ එකක්වත් නවත්වන්න බැහැ. මේ ආණ්ඩුව 2020 වෙනකන් මෛත්‍රීපාල සිරිසේන ජනපති හැටියට එක්සත් ජාතික පෙරමුණ ශ්‍රී ලංකා නිදහස් පක්ෂයයි ඒ වැඩ කටයුතු කරනවා. ඒවා ආපහු හොල්ලන්න හදන්න එපා. අපි පාරට බැස්ස දවසේ ඔය පොඩි පොඩි උද්ඝෝෂණ වාගේ නෙවෙයි මොකක්ද කරන්නේ කියලා අපි කියන්න වැඩක් නැහැ. පෙරමුණයි තරුණයොයි එක්සත් ජාතික පෙරමුණයි තරුණයොයි දෙකම ආවෝත් මොකක්ද වෙන්නේ කියලා කියන්නේ නැහැ. ඒ නිසා මේ සෙල්ලම නවත්වන්න. අපි ලෑස්තියි ඉදිරියට යන්න. අපි ලෑස්ති රැකියා දෙන්න. අපි ලෑස්තියි මේ රටේ ජනතාව එකතු කරන්න. ඒකට බාධා කරන ඕනෙ කෙනෙක්ට නිසි පිළිතුර එක්සත් ජාතික පෙරමුණෙන් දෙනවා.අපි ගමෙන් ආරම්භ කරනවා කියලා ප්‍රකාශ කරමින් සියලු දෙනාට ස්තූති කරමින් මගේ වචන ස්වල්පය මම අවසන් කරනවා. \"",
       "URL": "https://www.hirunews.lk/154859/බාධා-කරන්නන්ට-පාරට-බැස-පිළිතුරු-දීමට-අගමැති-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=4654"
}