{
       "Source": "hirunews",
       "Timestamp": "Wednesday, 16 March 2022 - 12:55",
       "Headline": "බැසිල් - මෝදි හමුවෙයි (වීඩියෝ)",
       "News Content": "දෙදින නිල සංචාරයක් සඳහා ඉන්දියාවට ගොස් සිටින මුදල් අමාත්‍ය බැසිල් රාජපක්ෂ මීට සුළු මොහොතකට පෙර ඉන්දීය අග්‍රාමාත්‍ය නරේන්ද්‍ර මෝදි හමුවී තිබෙනවා.\nඒ, නවදිල්ලියේ පාර්ලිමේන්තු සංකීර්ණයේදියි.\nඑමෙන්ම මුදල් අමාත්‍ය බැසිල් රාජපක්ෂ ඉන්දීය විදේශ ලේකම් ශ්‍රී හර්ෂ් වර්ධන් ශ්‍රින්ග්ලා ද අද (16) හමුවුණා.\nඊට මුදල් අමාත්‍යාංශයේ ලේකම් එස්.ආර්. ආටිගල, ඉන්දීය මහකොමසාරි ගෝපාල් බග්ලේ ද එක්ව සිටියා.\nමෙම දෙදින නිල සංචාරයේදී මුදල් අමාත්‍ය බැසිල් රාජපක්ෂ, ඉන්දීය විදේශ අමාත්‍ය එස්. ජයිශංකර්, මුදල් ඇමතිනී නිර්මලා සීතාරාමන් සහ ඉන්දියාවේ නියෝජ්‍ය ජාතික ආරක්ෂක උපදේශකවරයා ද හමුවීමට සැලසුම් කර තිබෙනවා.",
       "URL": "https://www.hirunews.lk/299618/බැසිල්-මෝදි-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1290"
}