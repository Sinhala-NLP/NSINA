{
       "Source": "hirunews",
       "Timestamp": "Sunday, 01 August 2021 - 8:35",
       "Headline": "ඇමති බැසිල් සහ තානාපතිවරුන් අතර හමුවක්",
       "News Content": "පිරිපහදු ඉන්ධන සහනදායී ක්‍රමවේදයක් යටතේ ශ්‍රී ලංකාවට ලබා දීමට ඇති හැකියාව සොයා බලන බව මෙරට ඉන්දුනීසියානු තානාපතිවරයා ප්‍රකාශ කර තිබෙනවා. ඒ, මුදල් අමාත්‍ය බැසිල් රාජපක්ෂ සමග පැවති සාකච්ඡාවකදීයී.\nජපානය ඇතුළු තවත් රටවල් 06 ක තානාපතිවරුන් අදාළ සාකච්ඡාවට එක්ව සිටියා. ශ්‍රී ලංකාවේ සංවර්ධන ව්‍යාපෘති සඳහා තාක්ෂණික, මූල්‍ය, ආයෝජන සහ ණය නොවන ප්‍රදාන ලබාදීම සම්බන්ධයෙන් අඛණ්ඩව සහය ලබා දෙන බවයි ජපාන තානාපතිවරයා එහිදී පවසා ඇත්තේ.\nබීජ පර්යේෂණ සහ පශු සම්පත් ක්ෂේත්‍රයේ සංවර්ධනය උදෙසා ශ්‍රී ලංකාවට සහය ලබා දෙන බව නෙදර්ලන්ත තානාපතිනිය මෙහිදී ප්‍රකාශ කර තිබෙනවා.",
       "URL": "https://www.hirunews.lk/278550/ඇමති-බැසිල්-සහ-තානාපතිවරුන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1782"
}