{
       "Source": "hirunews",
       "Timestamp": "Thursday, 20 April 2017 - 12:40",
       "Headline": "ඉදිරි දෙසතිය තුළ රජයේ තනතුරුවල වෙනසක්",
       "News Content": "ඉදිරි දෙසතිය තුළ රාජ්‍ය යාන්ත්‍රණයේ බලවත් වෙනසක් සිදුකරන බව ජනාධිපති මෛත්‍රීපාල සිරිසේන ප්‍රකාශ කළා.\nමාධ්‍ය ආයතන ප්‍රධානීන් සමඟ අද (20) පෙරවරුවේ කොළඹ පැවති සාකච්ඡාවකට එක්වෙමින් ජනාධිපතිවරයා කියා සිටියේ රජයේ ප්‍රධාන තනතුරුවල වෙනසක් ද ඉදිරියේදී සිදුකරන බවයි.\nරටේ ආර්ථිකය සම්බන්ධයෙන් එල්ල වන සියලූ චෝදනා වලට පිළිතුරු සපයමින් මේ වසරේදී නව ආර්ථික ප්‍රවේශයකට රජය සූදානම් බව ප්‍රකාශ කළ ජනාධිපතිවරයා ඇමරිකානු ඩොලර් බිලියන 5 ක විදේශ සංචිත සමඟ මේ වනවිට ආර්ථිකය ශක්තිමත් සහ නිවැරදි මාර්ගයට පිවිස ඇතැයි අවධාරණය කළා.\nඑමෙන්ම, විගණන පනත් කෙටුම්පත කඩිනමින් පාර්ලිමේන්තුවට ඉදිරිපත් කරන බවයි ජනාධිපතිවරයා කියා සිටියේ.",
       "URL": "https://www.hirunews.lk/159569/ඉදිරි-දෙසතිය-තුළ-රජයේ-තනතුරුවල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4555"
}