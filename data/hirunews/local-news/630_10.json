{
       "Source": "hirunews",
       "Timestamp": "Sunday, 01 January 2023 - 19:16",
       "Headline": "කඩදාසි හිඟයෙන් දින පොත් සහ කැලැන්ඩර් මුද්‍රණය අඩුවෙයි",
       "News Content": "දින දර්ශන සහ දිනපොත් සීමිත ප්‍රමාණයක් පමණක් මුද්‍රණය කළ වසර ලෙස, උදා වූ 2023 වසර හදුන්වා දිය හැකි බව දින දර්ශන සහ දින පොත් මුද්‍රණකරුවන් පවසනවා.\nරට තුළ පවතින කඩදාසි හිඟය මුද්‍රණය සඳහා භාවිතා කරනු ලබන අමුද්‍රව්‍ය වල මිල ඉහළයාම ආදී කරුණු හේතුවෙන් මෙලෙස දින දර්ශන සහ දින පොත් මුද්‍රණය අඩු වී ඇති බවයි ඔවුන් සඳහන් කළේ.\nඑමෙන්ම දින දර්ශන සහ දින පොත් මුද්‍රණය කිරීමට ලබාදෙන ඇනවුම්ද විශාල වශයෙන් අඩු වී තිබෙනවා.\nරාජ්‍ය සහ පෞද්ගලික බැංකු සිය ගණුදෙනුකරුවන්ට සෑම වසරකම දින දර්ශන නොමිලයේ ලබා දෙන අතර, මෙවර එලෙස බැංකු මඟින් මුද්‍රණ ඇනවුම්ද අඩු කර ඇති බවයි මුද්‍රණකරුවන් ප්‍රකාශ කළේ.\nඇතැම් පෞද්ගලික ආයතන දින දර්ශන මුද්‍රණය කරනවා වෙනුවට පාරිභෝගිකයන්ට සමාජ මාධ්‍ය හරහා ඒවා යොමු කිරීමටද පියවර ගෙන තිබෙනවා.",
       "URL": "https://www.hirunews.lk/324038/කඩදාසි-හිඟයෙන්-දින-පොත්-සහ-කැලැන්ඩර්-මුද්‍රණය-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=630"
}