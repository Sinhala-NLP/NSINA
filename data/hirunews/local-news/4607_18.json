{
       "Source": "hirunews",
       "Timestamp": "Saturday, 18 March 2017 - 15:14",
       "Headline": "අත්අඩංගුවේ තිබූ දැව තොගයක් අතුරුදන්වීමේ සිද්ධියකට උප පොලිස් පරීක්ෂකවරයෙකු අත්අඩංගුවට",
       "News Content": "අත්අඩංගුවට ගෙන මාන්කුලම පොලිස් ස්ථාන භූමියේ ගබඩා කර තිබූ නීතිවිරෝධී දැව තොගයක් එම ස්ථානයෙන් අතුරුදන්වීමේ සිද්ධියක් සම්බන්ධයෙන් උප පොලිස් පරීක්ෂකවරයෙකු අත්අඩංගුවට ගෙන තිබෙනවා.\nපසුගිය දා ප්‍රවාහනය කරමින් තිබූ මෙම නීතිවිරෝධී දැව තොගය  අත්අඩංගුවට ගෙන මාන්කුලම පොලිස් ස්ථානය පිහිටි භූමිය වෙත රැගෙන විත් ගබඩා කර තිබුණා.\nඑසේ තිබියදී දැව තොගය අතුරුදන්ව තිබූ අතර, පොලිස්පතිවරයාට ලැබුණු පැමිණිල්ලක් මත ඒ සම්බන්ධයෙන් විශේෂ විමර්ශනයක් සිදුකරනු ලැබුවා.\nඑහිදී හෙළි වූ තොරතුරු මතයි මෙම උප පොලිස් පරීක්ෂකවරයාට එරෙහිව පියවර ගෙන ඇත්තේ.\nදැව තොගය අතුරුදන්වීමේ සිද්ධිය සම්බන්ධයෙන් තවත් සිවිල් පුද්ගලයෙකු ද අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/157165/අත්අඩංගුවේ-තිබූ-දැව-තොගයක්-අතුරුදන්වීමේ-සිද්ධියකට-උප-පොලිස්-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4607"
}