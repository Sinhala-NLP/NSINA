{
       "Source": "hirunews",
       "Timestamp": "Wednesday, 15 December 2021 - 7:17",
       "Headline": "දක්ෂිණ අධිවේගී මාර්ගයේ මාරක රිය අනතුරක් (වීඩියෝ)",
       "News Content": "දක්ෂිණ අධිවේගී මාර්ගයේ මිල්ලනිය - 18 කිලෝමීටර් කණුව ආසන්නයේ දී මෝටර් රථයක් මාර්ගයෙන් ඉවතට පැන අද අලුයම සිදු වූ අනතුරකින් පියෙකු සහ කුඩා දියණියක් ජීවිතක්ෂයට පත් වී තිබෙනවා.\nඅනතුරෙන් මෝටර් රථයේ ගමන් ගත් තවත් තිදෙනෙකු තුවාල ලබා රෝහල් ගත කර ඇති බවයි පොලීසිය සඳහන් කළේ.\nසිද්ධියෙන් මියගිය පියාගේ වයස 39ක් වන අතර දියණිය සිව් හැවිරිදි වියේ පසුවනවා.\nමේ අතර, හලාවත - කොළඹ ප්‍රධාන මාර්ගයේ ඉරට්ටකුලම ප්‍රදේශයේ දී යතුරුපැදියක් මාර්ගයෙන් ඉවතට පැන ගසක ගැටී සිදු වූ අනතුරකින් මව සහ පුත්‍රයා මියගියා.\nමියගිය මව 53 වන වියේ පසුවන අතර, පුත්‍රයාගේ වයස අවුරුදු 23ක්.",
       "URL": "https://www.hirunews.lk/291058/දක්ෂිණ-අධිවේගී-මාර්ගයේ-මාරක-රිය-අනතුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1493"
}