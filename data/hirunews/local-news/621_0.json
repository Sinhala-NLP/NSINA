{
       "Source": "hirunews",
       "Timestamp": "Thursday, 05 January 2023 - 15:11",
       "Headline": "පාස්කු ප්‍රහාරයට අදාළ විත්තිකරුවන්ගේ ඇප ඉල්ලීම කුණු කූඩයට",
       "News Content": "පාස්කු ඉරිදා ත්‍රස්ත ප්‍රහාරයට අදාළව රක්ෂිත බන්ධනාගාර ගතකර සිටින නව්ෆර් මව්ලවි ඇතුළු 25 දෙනෙකුගේ ඇප ඉල්ලීම් ප්‍රතික්ෂේප කර තිබෙනවා.\nඒ දමිත් තොටවත්ත, අමල් රණරාජා සහ නවරත්න මාරසිංහ යන ත්‍රිපුද්ගල මහාධිකරණ විනිසුරු මඩුල්ල විසින්.\nමේ අතර පාස්කු ඉරිදා ත්‍රස්ත ප්‍රහාරය අවස්ථාවේ කිංග්ස්බරි හෝටලයට බෝම්බ ප්‍රහාරය එල්ල කරමින් මියගිය මරාගෙන මැරෙන බෝම්බකරු මොහොමඩ් මුබාරක්ගේ බිරිඳ වන අයේෂා සිද්ධිකා සහ මොහොමඩ් වසීම් ෆස්රුල් රහුමාන් යන දෙදෙනා ලබන 18 වනදා තෙක් රක්ෂිත බන්ධනාගාර ගත කර තිබෙනවා.\nකොටුව මහේස්ත්‍රාත් තිලිණ ගමගේ විසින් එම නියෝගය ලබාදී ඇති බවයි අප අධිකරණ වාර්තාකරු සඳහන් කළේ.\nසැකකරුවන් අද (05) මහේස්ත්‍රාත්වරයා හමුවේ පෙනී සිටියේ වීඩියෝ තාක්ෂණය ඔස්සේ වන අතර, ඔවුන් සම්බන්ධයෙන් නීතිපති උපදෙස් ලැබීමට නියමිත බව අපරාධ පරීක්ෂණ දෙපාර්තමේන්තුව අද මහේස්ත්‍රාත්වරයාට දැනුම්දී තිබෙනවා.",
       "URL": "https://www.hirunews.lk/324358/පාස්කු-ප්‍රහාරයට-අදාළ-විත්තිකරුවන්ගේ-ඇප-ඉල්ලීම-කුණු-කූඩයට",
       "Category": "Local News",
       "Parent URL": "https://www.hirunews.lk/local-news.php?pageID=621"
}