{
       "Source": "hirunews",
       "Timestamp": "Thursday, 14 November 2019 - 17:06",
       "Headline": "පළාත් කිහිපයකට හෙට සහ අනිද්දා ගිගුරුම් සහිත වැසි",
       "News Content": "හෙට සහ අනිද්දා යන දෙදින තුළ සබරගමුව, මධ්‍යම සහ බස්නාහිර පළාත්වලට මෙන්ම, ගාල්ල, මාතර මෙන්ම කුරුණෑගල යන දිස්ත්‍රික්කවලට ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඇතැම් ස්ථානවලට මිලිමීටර් 75 ත් 100 ත් අතර තරමක තද වැසි ද ඇතිවිය හැකි බවයි එම දෙපාර්තමේන්තුව සඳහන් කළේ.\nමීට අමතරව, උතුරු සහ නැගෙනහිර පළාත්වලට මෙන්ම පොළොන්නරුව දිස්ත්‍රික්කයට ද වැසිවාර කිහිපයක් ඇතිවිය හැකි බව ද කාලගුණ විද්‍යා දෙපාර්තමේන්තුව කියා සිටියා.\nගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදුවන  අනතුරු අවම කර ගැනීමට අවශ්‍ය පියවර ගන්නා ලෙසට ද එම දෙපාර්තමේන්තුව ජනතාවට දැනුම් දෙනවා.",
       "URL": "https://www.hirunews.lk/228269/පළාත්-කිහිපයකට-හෙට-සහ-අනිද්දා-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3048"
}