{
       "Source": "hirunews",
       "Timestamp": "Saturday, 14 March 2020 - 20:43",
       "Headline": "CIA හෙළිදරව්වෙන් පසු ගුවන් අපද්‍රව්‍ය බැහැර කිරීම නිසි මගට",
       "News Content": "හිරු සී.අයි.ඒ. අනාවරණයෙන් පසු ගුවන් මගීන් ඉවතලන සියලු අපද්‍රව්‍ය ජාත්‍යන්තර නීතිරීතිවලට අනුව නිසි පරිදි පුළුස්සා විනාශ කිරීමට කටුනායක ගුවන්තොටුපොළ බලධාරීන් පියවර ගෙන තිබෙනවා.\nඅදාල ක්‍රියාවලිය පැමිණ නිරීක්ෂණය කරන ලෙසද ගුවන්තොටුපොළ වෘත්තීය සමිති අද හිරු සී.අයි.ඒ. වෙතින් ඉල්ලා සිටියා.\nහිරු සී.අයි.ඒ. හරහා ඊයේ අප හෙළිකලේ කටුනායක - නයිකන්ද ප්‍රදේශයේ ස්ථාපිත කර ඇති ගුවන් අපද්‍රව්‍ය දහනාගාරය පිළිබදවයි.\nවිවිධ රෝග කාරක විෂබීජ සංක්‍රමණය විය හැකි බැවින්ල ජාත්‍යන්තර ගුවන් නීතිරීතිවලට අනුව ගුවන් මගීන් භාවිත කරන සියලු ඉවතලන දෑ දහනය කළ යුතු\nබව අනිවාර්ය කරුණක්.\nඑහෙත් කලක පටන් මෙහි සිදුවූයේ ඉවතලන ප්ලාස්ටික් බෝතල්, පත්තර, බීර කෑන් ආදී දෑ තෝරා වෙන් කර විකිණීම සදහා මෙම ස්ථානයෙන් පිටකිරීමයි.\nජාත්‍යන්තර නිතී පවා උල්ලංඝනය කරමින් සිදුකරනා මෙම ක්‍රියාදාමය හරහා මාරාන්තික කොරෝනා ව්‍යාප්තිය කිසිදු බාධාවකින් තොරව සිදුවිය හැකි බවයි අප ඊයේ හිරු සී.අයි.ඒ. හරහා අනාවරණය කළේ.\nඅපගේ එම අනාවරණයෙන් පසුව ගුවන්තොටුපොළ හා ගුවන් සේවා සමාගමේ නිදහස් සේවක සංගමය අද මෙම ස්ථානයට පැමිණ අදාල පරිශ්‍රය නිරීක්ෂණය\nකරන ලෙස හිරු සී.අයි.ඒ. වෙත ආරාධනා කළා.\nඒ අනුව එහි ගිය අපට දැකගත හැකි වුයේ නිසි ක්‍රමවේදයට අනුව මේ වනවිට ගුවන් මගීන්ගේ ඉවතලන සියලු අපද්‍රව්‍ය නියමිත පරිදි දහනාගාරයේදී පුළුස්සා\nවිනාශ කරන අයුරුයි.\nපෙරදිනවල කසල තේරීම සදහා භාවිත කළ ස්ථානය මේ වනවිට සම්පුර්ණයෙන්ම සුද්දපවිත්‍ර කර තිබුණා.\nගුවන්තොටුපොළ සභාපතිවරයාගේ උපදෙස් මත ගුවන්තොටුපොළේ සිට දහනාගාරය දක්වා පැමිණෙන කසල ලොරි අධීක්ෂණය කිරීම සදහා ගුවන් හමුදා නිලධාරීන් ද යොදවා තිබෙනවා.",
       "URL": "https://www.hirunews.lk/236520/cia-හෙළිදරව්වෙන්-පසු-ගුවන්-අපද්‍රව්‍ය-බැහැර-කිරීම-නිසි-මගට",
       "Category": "Local News",
       "Parent URL": "https://www.hirunews.lk/local-news.php?pageID=2852"
}