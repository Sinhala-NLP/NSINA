{
       "Source": "hirunews",
       "Timestamp": "Friday, 08 April 2016 - 18:48",
       "Headline": "අකුරට වැඩ නිසා රුපියල් මිලියන 150ක් පාඩුයි",
       "News Content": "ප්‍රසාද දීමනා ලබා ගැනීම ඇතුළු ඉල්ලීම් 5ක් මුල් කර ගනිමින් දින 03 ක සිට ක්‍රියාත්මක වන වරාය ඒකාබද්ධ වෘත්තීය සමිති සන්ධානයේ අකුරට වැඩ කිරීමේ වෘත්තීය ක්‍රියාමාර්ගය හේතුවෙන් මෙතෙක් වරායට සිදුවී ඇති පාඩුව රුපියල් මිලියන 150 ඉක්මවන බව ශ්‍රී ලංකා නිදහස් සේවක සංගමය ප්‍රමුඛ වරාය ඒකාබද්ධ වෘත්තීය සමිති සන්ධානය පවසනවා.\nකොළඹ අද පැවති මාධ්‍ය හමුවකට එක්වෙමින් එහි සම කැඳවුම්කරු උදේනි කළුතන්ත්‍රී සඳහන් කළේ සිය වෘත්තීය ක්‍රියාමාර්ගය කඩාකප්පල් කිරීමට පෞද්ගලික සේවකයන් යොදවා ගන්නේ නම් සමස්ත ආර්ථිකය බිඳ වැටෙන පරිදි ඉදිරියේදී දැඩි වෘත්තීය ක්‍රියාමාර්ගයකට එළැඹෙන බවයි.\nමාධ්‍ය හමුවට එක්වු ස්වාධීන වරාය සේවක සංගමයේ සභාපති ලාල් බංගමුවගේ කියා සිටියේ වරායේ පාලනාධිකාරිය සම්පූර්ණයෙන් වෙනස්විය යුතු බවයි.",
       "URL": "https://www.hirunews.lk/130428/අකුරට-වැඩ-නිසා-රුපියල්-මිලියන-150ක්-පාඩුයි",
       "Category": "Local News",
       "Parent URL": "https://www.hirunews.lk/local-news.php?pageID=5097"
}