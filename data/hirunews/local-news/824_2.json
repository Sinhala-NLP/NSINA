{
       "Source": "hirunews",
       "Timestamp": "Wednesday, 05 October 2022 - 13:37",
       "Headline": "මුලතිව් නගරයේ ධීවර නොසන්සුන්තාවක් පාලනයට කදුළු ගෑස්",
       "News Content": "මුලතිව් නගරයේ ධීවරයින් දෙපිරිසක් අතර ඇති වූ නොසන්සුන්තාවයක් පාලනය කිරීම සඳහා පොලිසිය කදුළු ගෑස් ප්‍රහාරයක් එල්ල කර තිබෙනවා. පොලිසිය සඳහන් කළේ දින කිහිපයක සිට මුලතිව් ධීවර සංස්ථාව ඉදිරිපිට ධීවරයින් පිරිසක් සත්‍යග්‍රහයක් ආරම්භ කර ඇති බවයි.\nනීති විරෝධී දැල් භාවිතය තහනම් කරන ලෙස ඉල්ලමිනුයි ඔවුන් මෙම සත්‍යග්‍රහය ආරම්භ කර තිබුණේ.\nකෙසේ වෙතත් නීති විරෝධී දැල් භාවිතය තහනම් නොකරන ලෙස ඉල්ලමින් තවත් ධීවරයින් පිරිසක් අද උදෑසන මෙම ස්ථානයට පැමිණ විරෝධතාවක නිරත වුණා.\nඑම අවස්ථාවේ දී දෙපිරිස අතර උණුසුම් තත්ත්වයක් හටගෙන ඇති අතර එය පාලනය කිරීම සඳහායි පොලිසිය කදුළු ගෑස් ප්‍රහාරයක් එල්ල කර ඇත්තේ.",
       "URL": "https://www.hirunews.lk/317081/මුලතිව්-නගරයේ-ධීවර-නොසන්සුන්තාවක්-පාලනයට-කදුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=824"
}