{
       "Source": "hirunews",
       "Timestamp": "Saturday, 23 September 2017 - 14:00",
       "Headline": "සීදුවේ පෞද්ගලික ආයතනයකින් ලක්ෂ 50කට අධික භාණ්ඩ කොල්ල කෑ දෙදෙනෙකු අත්අඩංගුවට",
       "News Content": "සීදුව - ලියනගේමුල්ල ප්‍රදේශයේ පෞද්ගලික ආයතනයකට කඩා වැදී එහි තිබූ රුපියල් ලක්ෂ 50කට ආසන්න භාණ්ඩ සොරා ගැනීමේ සිද්ධියකට සම්බන්ධ පුද්ගලයන් දෙදෙනෙකු අත්අඩංගුවට ගෙන තිබෙනවා.\nමීගමුව කොට්ඨාශ අපරාධ විමර්ශන අංශය සිදුකළ වැටලීමකදී මෙම සැකකරුවන් අත්අඩංගුවට ගෙන ඇති බව සඳහන්.\nමොවුන් සතුව තිබී ජංගම දුරකථන 259ක්, ලැප්ටොප් පරිඝණක 9ක් ඇතුළු තවත් භාණ්ඩ රැසක් පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් ජාඇල සහ අනුරාධපුරය යන ප්‍රදේශවල පදිංචිකරුවන්.\nමොවුන් තවත් පුද්ගලයන් කිහිප දෙනෙකු සමඟ දිවයින පුරා සිදුවූ මංකොල්ලකෑම් ඇතුළු අපරාධ රැසකට සම්බන්ධ වී ඇති බවට තොරතුරු පවතින බවයි පොලීසිය ප්‍රකාශ කළේ.",
       "URL": "https://www.hirunews.lk/171663/සීදුවේ-පෞද්ගලික-ආයතනයකින්-ලක්ෂ-50කට-අධික-භාණ්ඩ-කොල්ල-කෑ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4307"
}