{
       "Source": "hirunews",
       "Timestamp": "Monday, 05 December 2022 - 6:28",
       "Headline": "සෙනගල් පැරදූ එංගලන්තය අර්ධ අවසන් පූර්ව වටයට",
       "News Content": "ලෝක කුසලාන පාපන්දු තරගාවලියේ අර්ධ අවසන් පූර්ව වටයට සුදුසුකම් ලැබීමට එංගලන්ත කණ්ඩායමට ඊයේ (04) රාත්‍රියේ දී හැකියාව ලැබුණා.\nඒ ප්‍රතිවාදීන් ලෙස තරග වැදි සෙනගල් කණ්ඩායම ගෝල 3-0ක් ලෙස පරාජයට පත් කරමින්.\nමෙම තරගාවලියේ දී එංගලන්ත නායක හැරී කේන් මෙවර ලෝක කුසලානයේ සිය පළමු ගෝලය සෙනගල් රාජ්‍යයට එරෙහිව වාර්තා කරන්නට ද සමත් වුණා.\nනායක කේන්ගේ ගෝලය එරට හිටපු පාපන්දු ක්‍රීඩක වේන් රූනිගේ වාර්තාවක් අභිබවා යාමට උදව් කළ අතර, කේන්ගේ ගෝලය ඔහුගේ 52 වැනි ගෝලය ද වනවා.\nඑමෙන්ම කේන් Gary Lineker ද අභිබවා ගොස් ප්‍රධාන තරගවල දී ගෝල 11ක් සමඟින් තම රටේ ප්‍රමුඛතම ලකුණුලාභියා බවට ද පත් වුණා.",
       "URL": "https://www.hirunews.lk/321966/සෙනගල්-පැරදූ-එංගලන්තය-අර්ධ-අවසන්-පූර්ව-වටයට",
       "Category": "Local News",
       "Parent URL": "https://www.hirunews.lk/local-news.php?pageID=688"
}