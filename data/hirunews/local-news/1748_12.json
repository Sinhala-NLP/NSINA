{
       "Source": "hirunews",
       "Timestamp": "Tuesday, 17 August 2021 - 14:17",
       "Headline": "පොළොන්නරුවේ කුඹුරකින් වන අලියෙකුගේ මල සිරුරක් හමුවේ (වීඩියෝ)",
       "News Content": "පොළොන්නරුව - මනම්පිටිය - මහවැව ප්‍රදේශයේ කුඹුරක මිය ගොස් සිටි වන අලියෙකුගේ මල සිරුරක් හමුවී තිබෙනවා.\nවැලිකන්ද වනජීවි කාර්යාලය සඳහන් කළේ විදුලිසැර වැදී මෙම වන අලියා මිය යන්නට ඇති බවට සැක කෙරෙන බවයි.\nසිද්ධිය සම්බන්ධයෙන් කුඹුරේ වගා කටයුතු සිදුකළ 47 හැවිරිදි පුද්ගලයෙකු අත්අඩංගුවට ගෙන තිබෙනවා.\nඅවුරුදු 30ත් 35ත් අතර වයසේ පසුවන මිය ගිය වන අලියාගේ පශ්චාත් මරණ පරීක්ෂණය ගිරිතලේ වනජීවි පශු වෛද්‍ය ඒකකය මගින් සිදුකිරීමට නියමිතයි.",
       "URL": "https://www.hirunews.lk/279930/පොළොන්නරුවේ-කුඹුරකින්-වන-අලියෙකුගේ-මල-සිරුරක්-හමුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}