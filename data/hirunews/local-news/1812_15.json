{
       "Source": "hirunews",
       "Timestamp": "Sunday, 18 July 2021 - 16:39",
       "Headline": "සිසුවියක් දූෂණයකර කප්පම් ලබාගත් 20 හැවිදිරි තරුණයෙකු අත්අඩංගුවට",
       "News Content": "සිසුවියකගේ නිරුවත් ඡායාරූප අන්තර්ජාලයට මුදාහරින බවට තර්ජනය කර කප්පම් ලබාගත් තරුණයෙකු පොලිසිය විසින් අත්අඩංගුවට ගෙන තිබෙනවා.\nපෝද්දල පොලිසිය විසින් මෙලෙස අත්අඩංගුවට ගෙන ඇත්තේ හපුගල ප්‍රදේශයේ පදිංචි 20 හැවිරිදි අයෙක්.\nසැකකරු විසින් 16 හැවිරිදි සිසුවියක් ෆේස්බුක් සමාජ මාධ්‍ය ඔස්සේ හඳුනාගෙන පසුව ලැඟුම්හලක් වෙත රැගෙන ගොස් ඇයව දූෂණය කර ඇයගේ නිරුවත් ඡායාරූප ලබාගෙන ඇති බවයි පොලීසය පවසන්නේ.\nපසුව සැකකාර තරුණයා විසින් එම ඡායාරූප අන්තර්ජාලයට මුදාහරින බව පවසමින් අවස්ථා ගණනාවකදී සිසුවියගෙන් මුදල් ලබා ගෙන ඇති බවයි අනාවරණය වී ඇත්තේ.\nතරුණයාගේ මෙම තර්ජනවලට බිය වී, තම පියාගෙන් මුදල් සොරකම් කර රුපියල් දස දහස, පහළොස් දහස, තිස් දහස ආදී වශයෙන් සිසුවිය විසින් සැකකරුට ලබාදී තිබෙනවා.\nතම මුදල් අඩුවී තිබීම දැනගත් පියා ඒ සම්බන්ධයෙන් සිය දියණියගෙන් ප්‍රශ්ණ කිරිමේදී ඇය විසින් කරන ලද විස්තරයට අනුව මේ සම්බන්ධයෙන් පොලිසියට පැමිණිලි කර තිබෙනවා.\nඅනතුරව පෝද්දල පොලිසිය විසින් සැකකරු අත්අඩංගුවට ගෙන ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/277330/සිසුවියක්-දූෂණයකර-කප්පම්-ලබාගත්-20-හැවිදිරි-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1812"
}