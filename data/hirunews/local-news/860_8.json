{
       "Source": "hirunews",
       "Timestamp": "Sunday, 18 September 2022 - 11:04",
       "Headline": "මැනිං වෙළෙඳපොළේ ගැටලු කඩිනමින් විසඳන ලෙසට ඇමතිගෙන් උපදෙස්",
       "News Content": "මැනිං වෙළෙඳ සංකීර්ණයේ විෂමාචාර ක්‍රියාවල නිරත වන්නන්ට එරෙහිව දැඩිව නීතිමය ක්‍රියාමාර්ග ගන්නා ලෙස නාගරික සංවර්ධන හා නිවාස අමාත්‍ය ප්‍රසන්න රණතුංග නිලධාරින්ට උපදෙස් ලබා දී තිබෙනවා.\nපෙරේදා (16) දිනයේ දී නාගරික සංවර්ධන අධිකාරිය සමග පැවැති සාකච්ඡාවේ දියි අමාත්‍යවරයා මෙම උපදෙස් ලබා දුන්නා.\nඑහිදී පෑලියගොඩ මැනිං වෙළෙඳපොළේ ගැටලු කඩිනමින් විසඳීමට පියවර ගන්නා ලෙසයි අමාත්‍යවරයා උපදෙස් දී ඇත්තේ.\nඑමෙන්ම නාගරික සංවර්ධන අධිකාරිය, වෙළෙඳ සංගමය, පොලිසීය සහ අනෙකුත් රාජ්‍ය ආයතන සමග එක්ව එම ගැටලු විසදීමට ගත් පියවර සම්බන්ධයෙන් තමන්ට වාර්තා කරන ලෙසට ද අමාත්‍යවරයා නාගරික සංවර්ධන අධිකාරියට වැඩිදුරටත් උපදෙස් දුන්නා.\nමේ අතර, එක්සත් සහල් නිෂ්පාදකයින්ගේ සංගමයද ආනයනික සහල් සම්බන්ධයෙන් පළවන වාර්තා පිළිබඳ අදහස් පළ කළ අතර, එහි සභාපති මුදිත් පෙරේරා කියා සිටියේ ආනයනික සහල් සත්ව ආහාර සඳහා යොදා ගතහොත් යළි සහල් කිලෝවක මිල රුපියල් 300 දක්වා ඉහළ යාහැකි බවයි.",
       "URL": "https://www.hirunews.lk/315701/මැනිං-වෙළෙඳපොළේ-ගැටලු-කඩිනමින්-විසඳන-ලෙසට-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=860"
}