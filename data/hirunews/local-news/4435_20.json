{
       "Source": "hirunews",
       "Timestamp": "Thursday, 06 July 2017 - 12:43",
       "Headline": "නුවරඑළිය මහේස්ත්‍රාත් අධිකරණයේ නීතීඥවරුන් වැඩ නැහැ",
       "News Content": "නුවරඑළිය මහේස්ත්‍රාත් අධිකරණයේ නීතීඥයන් අද නඩු කටයුතුවලින් ඉවත්වී විරෝධතාවක නිරතවනවා.\nඒ, එම අධිකරණයේ වැඩබලන මහේස්ත්‍රාත්වරයා ලෙස කනිෂ්ඨ නීතීඥවරයෙකු පත්කර ඇති බවට චෝදනා කරමින්.\nකෙසේ වෙතත් මහෙස්ත්‍රාත් අධිකරණයේ නඩු කටයුතු සාමාන්‍ය පරිදි සිදුවන බවයි එහි සිටින හිරු වාර්තාකරු සඳහන් කළේ.\nනුවරඑලිය නීතීඥ සංගමයේ සභාපති ටී. රාජදුරෙයි සඳහන් කළේ මහේස්ත්‍රාත් අධිකරණයේ දිසාවිනිසුරුවරයා සහ මහේස්ත්‍රාත්වරයා රාජකාරි කටයුත්තක් සඳහා බැහැරව සිටීම හේතුවෙන් ජ්‍යෙෂ්ඨ නීතීඥවරුන් සිටියදී මෙලෙස වැඩ බැලීමට කණිෂ්ඨ නීතීඥවරයෙකු පත්කර ඇති බවයි.",
       "URL": "https://www.hirunews.lk/165222/නුවරඑළිය-මහේස්ත්‍රාත්-අධිකරණයේ-නීතීඥවරුන්-වැඩ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4435"
}