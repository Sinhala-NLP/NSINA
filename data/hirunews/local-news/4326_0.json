{
       "Source": "hirunews",
       "Timestamp": "Tuesday, 12 September 2017 - 16:30",
       "Headline": "පාපොච්චාරණයක් අභියෝගයට ලක් කර කොටි ප්‍රබලයෙකුගෙන් ඇපෑලක්",
       "News Content": "ගුවන් යානයකට මිසයිල ප්‍රහාරයක් එල්ල කළ බවට චෝදනා එල්ල වූ කොටි සංවිධානයේ ප්‍රබල සාමාජිකයෙකු සිදුකළ පාපොච්චාරණයක් නීත්‍යානුකූල වන බවට ලබාදුන් නියෝගයක් අභියෝගයට ලක් කර අභියාචනාධිකරණයට පෙත්සමක් ඉදිරිපත් වී තිබෙනවා.\nඅනුරාධපුර විශේෂ මහාධිකරණ විනිසුරු මහේෂ් වීරමන් අදාළ නියෝගය ලබාදී ඇති අතර, එහිදී විත්තියේ නීතිඥවරයා මතු කළ විරෝධය ද විනිසුරුවරයා ප්‍රතික්ෂේප කළා.\nපලාලි සිට රත්මලාන දක්වා පියාසර කරමින් තිබූ ඇන්ටනොව් 32 ගුවන් යානයකට විල්පත්තුවේ සිට ප්‍රහාර එල්ල කර 37 දෙනෙකු ඝාතනය කළ බවට මෙම කොටි සාමාජිකයා ඇතුළු දෙදෙනෙකු අධිචෝදනා ලැබ සිටිනවා.",
       "URL": "https://www.hirunews.lk/170739/පාපොච්චාරණයක්-අභියෝගයට-ලක්-කර-කොටි-ප්‍රබලයෙකුගෙන්-ඇපෑලක්",
       "Category": "Local News",
       "Parent URL": "https://www.hirunews.lk/local-news.php?pageID=4326"
}