{
       "Source": "hirunews",
       "Timestamp": "Thursday, 10 August 2017 - 15:49",
       "Headline": "ජංගම දුරකථනයක් සොරකම් කළ අයෙක් සොයා විමර්ශන",
       "News Content": "ජංගම දුරකථනයක් සොරා ගත් සැකකරු අත්අඩංගුවට ගැනිමට CCTV දර්ශන ඔස්සේ හැටන් පොලිසිය පරික්‍ෂණ ආරම්භ කර තිබෙනවා.\nහැටන් නගරයේ බිත්තර අලෙවි වෙළදසැලක බිත්තර මිළදි ගැනිමට පැමිණි තරුණයෙකු එම වෙළදසැල් අයිතිකරුගේ ජංගම දුරකථනය ඊයේ(09) පස්වරුවේ  සොරා ගෙන ගොස් තිබෙනවා.\nරැපියල් පහළොස් දහසක් පමණ වටිනා එම දුරකථනය තමන් සතුව නොමැති නිසා ඒ පිළිබදව වෙළෙඳ සැල් හිමියා වෙළදසැල පුරා සොයා බැලිමක් සිදුකර ඇති බව සඳහන්.\nදුරකථනය වෙළදසැල තුල නොමැති නිසා තම වෙළදසැලේ සවිකර ඇති  ආරක්‍ෂිත කැමරා පද්ධතිය පරික්‍ෂා කර බැලිෙමිදි එම ජංගම දුරකථනය වෙළදසැලට පැමිණෙන පාරිභෝගිකයෙකු විසින් සොරා ගන්නා ආකාරයක් පටිගත වි තිබෙන අයුරු දැක තිබෙන බවයි හිරු වාර්තාකරු කියා සිටියේ.\nපසුව මේ පිළිබදව වෙළදසැල් හිමියා විසින් හැටන් පොලිසියට පැමිණීල්ලක් කර තිබෙනවා.",
       "URL": "https://www.hirunews.lk/168102/ජංගම-දුරකථනයක්-සොරකම්-කළ-අයෙක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=4377"
}