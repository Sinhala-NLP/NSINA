{
       "Source": "hirunews",
       "Timestamp": "Thursday, 28 April 2022 - 17:21",
       "Headline": "තවත් ඩොලර් ඇත්තේ දින තුනක ආනයන සඳහා පමණයි",
       "News Content": "ශ්‍රී ලංකා විසින් විදේශ ණය ගෙවීම් අත් හරින බවට නිල වශයෙන් නිවේදනය කර ඩොලර් අර්බුදයට විසඳුම් සෙවීම්ට උත්සාහ දැරුවද ශ්‍රී ලංකා මහා බැංකුව සතුව තවත් ඩොලර් ඉතිරිව ඇත්තේ දින තුනක ආනයන සඳහා ගෙවීම් කටයුතු සිදු සිදු කිරීමට පමණක් බව වාර්තා වනවා.\nමෙම බරපතල ඩොලර් අර්බුදයට කඩිනම් විසදුම් සොයා ගැනීම සඳහා ශ්‍රී ලංකාව ජාත්‍යන්තර මූල්‍ය අරමුදල සහාය ඉල්ලා සිටියද ශ්‍රී ලංකාව බලාපොරොත්තු වූ පරිදි ජාත්‍යන්යතර මූල්‍ය අරමුදල හදිසි ප්‍රතිචාර ණය මුදලක් ලබාගැනීමට හැකියාව ලැබුනේ නැහැ.\nජාත්‍යන්තර මූල්‍ය අරමුදලෙන් ලැබෙන ණය ආධාර සඳහා මාස හයත්-දොළහත් අතර කාලයක් ගතවනු ඇති බවටයි පැවසෙන්නේ.\nමේ හේතුවෙන් නැවතත් ශ්‍රී ලංකාවට ඉදිරි මාස කිහිපයේ ආනයන වියදම් පියවා ගැනීම සඳහා චීනය හෝ ඉන්දියාව සමඟ ද්විපාර්ෂික නව ණය ගිවිසුමක් වෙත පිවිසෙන්නට සිදුවනු ඇති.\nමේ අතර ෆ්‍රොන්ටියර් රිසර්ච් ආයතනයේ නවතම දත්ත අනුව, ශ්‍රී ලංකාවේ විදේශ සංචිත ප්‍රමාණය ඇමරිකානු ඩොලර් බිලියන 1.72 දක්වා පහත වැටී ඇති අතර, ඉන් ප්‍රයෝජනයට ගත හැකි ඩොලර් සංචිත ඇත්තේ මිලියන 150 ක් පමණ සොච්චමක් ප්‍රමාණයක් බව‍යි වාර්තා වන්නේ.\nඑම මුදල ප්‍රමාණවත් වන්නේ තවත් දින තුනකට අදාල ආනයන සදහා ගෙවීම් කිරීමට පමණක් බව‍යි ආර්ථික විශේෂඥයින් පවසන්නේ.",
       "URL": "https://www.hirunews.lk/303024/තවත්-ඩොලර්-ඇත්තේ-දින-තුනක-ආනයන-සඳහා-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=1204"
}