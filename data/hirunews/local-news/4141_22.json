{
       "Source": "hirunews",
       "Timestamp": "Thursday, 04 January 2018 - 19:18",
       "Headline": "බැඳුම්කර වාර්තාව ගැන විදෙස් මාධ්‍යවල අවධානය",
       "News Content": "ප්‍රශ්නගත බැඳුම්කර ගණුදෙනුවට අදාළ ජනාධිපති කොමිසම ඉදිරිපත් කළ වාර්තාව සම්බන්ධයෙන් ජනාධිපති මෛත්‍රීපාල සිරිසේන ඊයේ (03) සිදුකළ විශේෂ ප්‍රකාශයෙන් පසු ඒ පිළිබඳව ජාත්‍යන්තර මාධ්‍යවලද දැඩි අවධානයක් යොමු වී තිබෙනවා.\nද හින්දු වෙබ් අඩවිය ප්‍රකාශ කර ඇත්තේ එක්සත් ජාතික පක්ෂය ප්‍රමුඛ නව රජයේ අනාවරණය වූ මහා පරිමාණ වංචාව මෙය බවයි.\nහිටපු මහ බැංකු අධිපති අර්ජුන් මහේන්ද්‍රන් ඊට වගකිව යුතු බවද එහි දැක්වුණා.\nඑමෙන්ම, ඉන්දියන් එක්ස්ප්‍රස් සහ දූර්දර්ශන් යන පුවත්පත් සේවාද මේ පිළිබඳව වාර්තා කර තිබෙනවා.\nදූර්දර්ශන් පුවත්පත සඳහන් කර ඇත්තේ ශ්‍රී ලාංකීය දේශපාලනයේ කැළඹීමක් ඇති කළ බැඳුම්කර වංචාව නව රජයේ දූෂණ විරෝධී ගමන ආපස්සට ඇද දැමීමක් බවයි.\nඇසෝසියේටඩ් ප්‍රෙස් පුවත් සේවය සහ ෆොක්ස් නිවුස් වෙබ් අඩවියද බැඳුම්කර ගණුදෙනුවට අදාළ ජනාධිපති කොමිසම ඉදිරිපත් කළ වාර්තාව සම්බන්ධයෙන් ජනාධිපතිවරයා ඊයේ සිදුකළ ප්‍රකාශය පිළිබඳව වාර්තා පළ කර තිබුණා.\nමෙම සිද්ධිය පිළිබඳව විදෙස් රටවල අවධානය දැඩිව යොමුවීමෙන් ශ්‍රී ලංකාවට ඇතිවිය හැකි බලපෑම් පිළිබඳව හිරු ප්‍රවෘත්ති අංශය ජ්‍යෙෂ්ඨ රාජ්‍ය තාන්ත්‍රික නිලධාරියෙකු වන ආචාර්ය දයාන් ජයතිලකගෙන් විමසීමක් කළා.\nඑහිදී ඔහු කියා සිටියේ බැඳුම්කර වංචාව හේතුවෙන් රටේ ආර්ථිකය පහතට වැටුණු බවයි. එම නිසා ආයෝජකයන් පැමිණීම අවම වූ බවද ඔහු එහිදී සඳහන් කළා.",
       "URL": "https://www.hirunews.lk/180183/බැඳුම්කර-වාර්තාව-ගැන-විදෙස්-මාධ්‍යවල-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=4141"
}