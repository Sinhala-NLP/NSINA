{
       "Source": "hirunews",
       "Timestamp": "Wednesday, 23 October 2019 - 15:12",
       "Headline": "මඩකලපු මාර්ගයේ දුම්රිය ධාවනයට තවමත් බාධා",
       "News Content": "අද රාත්‍රියේ ත්‍රිකුණාමලය සහ මඩකලපුව බලා ධාවනය වීමට නියමිත තැපැල් දුම්රිය බොහෝදුරට අවලංගු කිරීමට සිදුවනු ඇතැයි දුම්රිය දෙපාර්තමේන්තුව පවසනවා.\nඒ, අවුකන උප දුම්රිය ස්ථානය ආසන්නයේදී පිලිපැනීමකට ලක්වූ මීනගයා දුම්රිය පීලිගත කිරීමේ කටයුතු මෙතෙක් අවසන් නොවීම හේතුවෙන්.\nපීලිගත කළ දුම්රිය මැදිරි සහ පීලිපැනීමකට ලක් නොවූ මැදිරි කිහිපයක් දැනට එම ස්ථානයෙන් ඉවත් කර තිබෙනවා.\nකෙසේ වෙතත් මීනගයා දුම්රියේ එන්ජිම පීලිගත කිරීමේ කටයුතු තවමත් අවසන් කර නැහැ.\nඒ හේතුවෙන් අද පස්වරුවේ කොළඹ - කොටුවේ සිට පොළොන්නරුව බලා ධාවනය වීමට නියමිත පුලතිසි නගරාන්තර සීඝ්‍රගාමී දුම්රිය ද අවලංගු කෙරුණා.",
       "URL": "https://www.hirunews.lk/226828/මඩකලපු-මාර්ගයේ-දුම්රිය-ධාවනයට-තවමත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=3083"
}