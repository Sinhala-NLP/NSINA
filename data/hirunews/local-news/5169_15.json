{
       "Source": "hirunews",
       "Timestamp": "Sunday, 14 February 2016 - 11:43",
       "Headline": "පොලිසියේ පිරිසකට ස්ථාන මාරු",
       "News Content": "සේවයේ අවශ්‍යතාව මත ප්‍රධාන පොලිස් පොලිස් පරීක්ෂකවරුන් පිරිසකට ස්ථාන මාරුවීම් ලබා දී තිබෙනවා.\nඒ අනුව වවුනියාව පොලිසියේ මුලස්ථාන පොලිස් පරීක්ෂක එස් එම් සී ඩී කේ අබේරත්න මාරු කර යවා ඇත්තේ ඇල්පිටිය මුලස්ථාන පොලිස් පරීක්ෂක වරයා ලෙසටයි.\nපොලිස් ක්ෂේත්‍ර බලකා මුලස්ථානයේ සිටි ප්‍රධාන පොලිස් පරීක්ෂක ඩබ්ලිව් ඒ සෝමරත්න වවුනියාව පොලිසියේ මුලස්ථාන පොලිස් පරීක්ෂක ලෙස මාරු කර යවා ඇති බවයි පොලිස් මාධ්‍ය ප්‍රකාශක කාර්යාලය නිවේදනය කලේ.\nගල්කිස්ස පොලිසියේ මුලස්ථාන පොලිස් පරීක්ෂක වූ සී ඉද්දමල්ගොඩ කොළඹ අපරාධ කොට්ටාශයට මාරු කර යවා තිබෙනවා.\nඇල්පිටිය පොලිසියේ මුලස්ථාන පොලිස් පරීක්ෂකවරයා වූ ප්‍රධාන පොලිස් පරීක්ෂක බී ඒ ආර් පුෂ්පකුමාර ගල්කිස්ස මුලස්ථාන පොලිස් පරීක්ෂකවරයා ලෙස මාරු කර ඇති බවයි පොලිසිය සඳහන් කලේ.\nවහාම ක්‍රියාත්මක වන පරිදි ඊයේ සිට මෙම ස්ථාන මාරුවීම් බල පැවැත්වෙන බවද  පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/126218/පොලිසියේ-පිරිසකට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=5169"
}