{
       "Source": "hirunews",
       "Timestamp": "Thursday, 02 September 2021 - 18:50",
       "Headline": "දකුණු අප්‍රිකා කණ්ඩායමට ලකුණු 301ක ඉලක්කයක්",
       "News Content": "ශ්‍රී ලංකාව සමග පැවැත්වෙන පළමු එක්දින තරගය ජය ගැනීමට සංචාරක දකුණු අප්‍රිකා කණ්ඩායමට ලකුණු 301ක ඉලක්කයක් හිමිව තිබෙනවා.\nකාසියේ වාසිය දිනා පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50 අවසානයේ කඩුලු 9ක් දැවී ලකුණු 300ක් රැස් කළා.\nසිය තුන්වන එක්දින ශතකය රැස් කළ අවිශ්ක ප්‍රනාන්දු ලකුණු 118ක් ලබාගත්තා.\nමිනෝද් භානුක ලකුණු 27යි. ධනංජය ද  සිල්වා ලකුණු 44ක් සහ චරිත් අසලංක ලකුණු 72ක් රැස් කළා.\nපන්දු යැවීමේදී කාගිසෝ රබාඩා සහ කේශව් මහරාජ් කඩුලු දෙක බැගින් බිඳහෙලුවා.",
       "URL": "https://www.hirunews.lk/281225/දකුණු-අප්‍රිකා-කණ්ඩායමට-ලකුණු-301ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1715"
}