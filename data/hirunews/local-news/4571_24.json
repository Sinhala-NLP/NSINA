{
       "Source": "hirunews",
       "Timestamp": "Sunday, 09 April 2017 - 6:35",
       "Headline": "දමන පල්ලියක ආහාර විෂ වීමේ සිද්ධියට දෙදෙනෙකු රිමාන්ඩ්",
       "News Content": "දමන වානේගමුව ප්‍රදේශයේ දේවස්ථානයකදී ලබාදුන් ආහාර විෂ වීමෙන් පුද්ගලයන් 3 දෙනෙකු මියයාමේ සිද්ධියට අදාළව සැකකරුවන් දෙදෙනෙකු අත්අඩංගුවට ගෙන තිබෙනවා.\nඒ එදින දේවස්ථානයේ ආහාර පිසීමට සම්බන්ධ ප්‍රධාන අරක්කැමියන් දෙදෙනා බවයි පොලිසිය සඳහන් කලේ.\nපෙරේදා අත්අඩංගුවට ගත් සැකකරුවන් ඊයේ අම්පාර මහේස්ත්‍රාත් අධිකරණයට ඉදිරිපත් කිරීමෙන් පසු රුපියල් ලක්ෂ 2 බැගින් වු ශරීර ඇප දෙකක් මත ඇපකරුවන්ගේ පදිංචිය තහවුරු කිරීමෙන් අනතුරුව මුදා හැරීමට නියෝග කර තිබෙනවා.\nකෙසේවෙතත් ඇප කොන්දේසි සම්පුර්ණ කිරීමට නොහැකි වීම හමුවේ ඔවුන් දෙදෙනා රක්ෂිත බන්ධනාගාර ගතකර ඇති බවයි පොලිසිය සඳහන් කලේ.\nමෙම සිද්ධියට අදාළ නඩු විභාගය ලබන මස 3 වනදා යළි කැඳවීමට නියමිතයි.\nපසුගිය අප්‍රේල් 05 වනදා සිදුවු මෙම ආහාර විෂවීම හේතුවෙන් කාන්තාවන් දෙදෙනෙකු සහ එක් පුද්ගලයෙකු ජීවිතක්ෂයට පත්වූ අතර, එහිදී 400 කට ආසන්න පිරිසක් සමන්තුරේ, අක්කරේපත්තුව සහ අම්පාර යන රෝහල්වලට ඇතුළත් කළා.",
       "URL": "https://www.hirunews.lk/158809/දමන-පල්ලියක-ආහාර-විෂ-වීමේ-සිද්ධියට-දෙදෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4571"
}