{
       "Source": "hirunews",
       "Timestamp": "Wednesday, 26 April 2017 - 13:34",
       "Headline": "මහනුවර අවදානම් කුණු කඳු දෙකක්",
       "News Content": "මහනුවර දිස්ත්‍රික්කයේ නායයෑමේ අවදානමක් පවතින කසළ කඳු දෙකක් සම්බන්ධයෙන් මහා නගර හා බස්නාහිර සංවර්ධන අමාත්‍ය පාඨලී චම්පික රණවක අද පැහැදිලි කිරීමක් සිදු කළා.\nඔහු මේ බව කියා සිටියේ නායයෑමට ලක්වූ මීතොටමුල්ල කසළ කන්ද සම්බන්ධයෙන් ගනු ලබන ක්‍රියාමාර්ග පිළිබඳව මාධ්‍යවේදීන් දැනුවත් කිරීමේ හමුවකට එම අමාත්‍යාංශයේදී අද එක්වෙමින්.\nඑහිදී වැඩිදුරටත් අදහස් දැක්වූ අමාත්‍යවරයා කියා සිටියේ ඉදිරි මාස 5 තුළදී මීතොටමුල්ල කසළ කන්ද පිහිටි භූමියට කුමක් සිදු කරන්නේද යන්න පිළිබඳව ස්ථිර තීරණයක් ගන්නා බවයි.",
       "URL": "https://www.hirunews.lk/160015/මහනුවර-අවදානම්-කුණු-කඳු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=4546"
}