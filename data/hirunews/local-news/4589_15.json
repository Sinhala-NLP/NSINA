{
       "Source": "hirunews",
       "Timestamp": "Wednesday, 29 March 2017 - 16:04",
       "Headline": "වල් ඌරෙකුගේ පහරදීමෙන් පුද්ගලයෙක් මරුට (ඡායාරූප)",
       "News Content": "වල් ඌරෙකුගේ පහරදීමකින් පුද්ගලයකු මියගොස් තිබෙනවා.\nඊයේ පස්වරුමේ මෙමප්‍රහාරයට ලක්වී ඇත්තේ උඩුනුවර වෙලම්බඩ ප්‍රදේශයේ පදිංචි 67 හැවිරිදි පුද්ගලයෙක්.\nඔහු සිය කුඹුරේ ගොයම් කැපීම අවසන් කර තණ කොළ මිටියක් ද රැගෙන නිවසට එමින් සිටියදී අසල මඩ වළක සිටි ඌරෙක් ඔහුට පහරදී තිබෙනවා.\nවිනාඩි 20 ක පමණ කාලයක් ඌරා මෙම පුද්ගලයාට පහරදුන් බවයි සිද්ධිය ඇසින් දුටුවන් සඳහන් කර ඇත්තේ.\nඑම ස්ථානයේ තවත් දෙදෙනෙකු සිට ඇති අතර ඔවුන් ගසකට නැග දිවි බේරාගෙන තිබෙනවා.\nපහරදීමෙන් පසු සත්වයා එම ස්ථානයේ පැය ගණනාවක් රැඳී සිට ඇති අතර ප්‍රදේශවාසීන් එක්ව ඌරාට පහරදී ඝාතනය කර ඇති බවයි අප වාර්තාකරු සඳහන් කලේ.\nඅනතුරුව තුවාල ලැබු පුද්ගලයා බඹරදෙණිය රෝහලට ඇතුලත් කල ද ඔහු මරණයට පත්ව තිබු බවට හෙළිව තිබෙනවා.\nඡායාරූප - මහනුවර කමල් සුරවීර",
       "URL": "https://www.hirunews.lk/158038/වල්-ඌරෙකුගේ-පහරදීමෙන්-පුද්ගලයෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4589"
}