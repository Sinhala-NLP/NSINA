{
       "Source": "hirunews",
       "Timestamp": "Wednesday, 06 December 2017 - 17:56",
       "Headline": "විදේශිකයන් සමග දිය නෑමට ගොස් ජීවිතයට සමු දෙයි (ඡායාරූප)",
       "News Content": "දික්ඔය ඇලේ විදේශිකයන් පිරිසක් සමග දිය නෑමට ගිය පුද්ගලයෙකු දියේ ගිලීමෙන් ජීවිතක්ෂයට පත්ව තිබෙනවා.\nහැටන් ප්‍රදේශයේ සිට කාසල්රී ජලාශයට ජලය ගලා යන ඇලක් වන දික්ඔය ඇලේ තිබු ගැඹුරු වලකට වැටීමෙන් ඔහු මියගොස් ඇති බවයි අනාවරණ වී ඇත්තේ.\nඅද පස්වරු 1.30 ට පමණ ඔහු මෙලෙස අනතුරට ලක්ව තිබෙනවා.\nමෙම පුද්ගලයා දික්ඔය ඇල අසල සංචාරක නිකේතනයක දින 3 ක් පුරා නවාතැන්ගෙන සිටි බවටයි හෙළිවී ඇත්තේ.\nඅනතුරුව ඔහු අදාළ සංචාරක නිකේතනයේම නවාතැන්ගෙ සිටි විදේශික යුවළක් සමග දිය නෑමට ගොස් තිබෙනවා.\nඑහිදී ඔහු දියේ ගිලී ඇති අතර විදේශිකයන් විසින් මෙම පුද්ගලයාගේ සිරුර ගොඩගෙන ඇති බවයි අප වාර්තාකරු කියාසිටියේ.\nමළ සිරුර පශ්චාත් මරණ පරීක්ෂණය සඳහා දික්ඔය මුලික රෝහලේ තැන්පත් කර තිබෙනවා.\nමෙලෙස මරණයට පත්වී ඇත්තේ කොළඹ ප්‍රදේශයේ පදිංචි 36 හැවිරිදි අයෙක් බව සඳහන්.\nඅනතුර පිළිබඳ හැටන් පොලිසිය පරීක්ෂණ ආරම්භ කර තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/177747/විදේශිකයන්-සමග-දිය-නෑමට-ගොස්-ජීවිතයට-සමු-දෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4184"
}