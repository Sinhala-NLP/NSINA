{
       "Source": "hirunews",
       "Timestamp": "Wednesday, 19 July 2017 - 19:24",
       "Headline": "අංගොඩදී විදුලි සේවකයන්ට පහර දෙයි",
       "News Content": "විදුලිබිල නොගෙවීම හේතුවෙන් අංගොඩ - අඹතලේ මංසන්ධියේ පිහිටි ව්‍යාපාරික ස්ථානයක විදුලිය විසන්ධි කිරීමට ගිය විදුලිබල මණ්ඩලයේ සේවකයන් දෙදෙනෙකුට එහි හිමිකරු පහරදී තිබෙනවා.\nඔවුන් ශ්‍රී ජයවර්ධනපුර ප්‍රාදේශීය විදුලි ඉංජිනේරු කාර්යාලයේ සේවකයන් වන අතර එක් අයෙකු මේ වනවිට මුල්ලේරියාව රෝහලේ ප්‍රතිකාර ලබන බව සඳහන්.\nමෙම පහරදීමට විරෝධය පළ කරමින් අද විදුලි ඉංජිනේරුවරුන් සහ සේවකයන් මුල්ලේරියාව පොලීසිය ඉදිරිපිට විරෝධතාවකද නිරතවුණා.\nඑසේම ශ්‍රී ජයවර්ධනපුර ප්‍රාදේශීය විදුලි ඉංජිනේරු කාර්යාලයේ සියලූම සේවකයන් පහරදීමේ සිද්ධියට විරෝධය පළ කරමින් අද රාජකාරි කටයුතුවලින්ද ඉවත් වුණා.\nලංකා විදුලිබල මණ්ඩලයේ ඒකාබද්ධ වෘත්තීය සමිති සන්ධානයේ කැඳවුම්කරු රංජන් ජයලාල්ද අද පැවති විරෝධතාවට එක්ව සිටියා.\nහිරු ප්‍රවෘත්ති අංශය කළ විමසීමකදී මුල්ලේරියාව පොලීසියේ ප්‍රකාශකයෙකු සඳහන් කළේ පහරදීම සිදුකළ පුද්ගලයා ප්‍රදේශයෙන් පළාගොස් ඇති බවයි.",
       "URL": "https://www.hirunews.lk/166277/අංගොඩදී-විදුලි-සේවකයන්ට-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4413"
}