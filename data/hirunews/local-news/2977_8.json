{
       "Source": "hirunews",
       "Timestamp": "Tuesday, 31 December 2019 - 9:20",
       "Headline": "රන්වල - කැළණි පාලම යට තිබී ගිනි අවි කොටස් හමුවෙයි",
       "News Content": "පූගොඩ - රන්වල - කැළණි පාලම යට තිබී හඳුනා නොගත් ස්නයිපර් වර්ගයේ ගිනි අවි කොටස්, ටී - 56 ගිනි අවි කොටස් සහ බෝර 12 ගිනි අවි කොටස් සොයාගෙන තිබෙනවා.\nපොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකයේ නිලධාරීන්ට ලද තොරතුරක් මත සිදුකළ මෙහෙයුමකදී ඊයේ (30) මෙම ගිනි අවි කොටස් සොයාගෙන ඇති බව සඳහන්.\nහඳුනා නොගත් ස්නයිපර් වර්ගයේ ගිනි අවි බැරල් දෙකක්, බඳ කොටස්, උණ්ඩ 30ක් යෙදිය හැකි පතොරොම් ගැබ් 12ක් සහ ටී - 56 වර්ගයේ ගිනි අවියක කොටස් මෙලෙස සොයාගෙන ඇති බවයි පොලිස් විශේෂ කාර්ය බලකාය සඳහන් කළේ.\nමීට අමතරව බෝර 12 ගිනි අවියක කොටස් කිහිපයක් ද සොයා ගත් උපාංග අතර වනවා.",
       "URL": "https://www.hirunews.lk/231298/රන්වල-කැළණි-පාලම-යට-තිබී-ගිනි-අවි-කොටස්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2977"
}