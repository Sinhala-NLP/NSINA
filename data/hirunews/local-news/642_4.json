{
       "Source": "hirunews",
       "Timestamp": "Monday, 26 December 2022 - 17:14",
       "Headline": "නව තානාපතිවරුන් සහ අගමැති අතර හමුවක්",
       "News Content": "මෙරටට අලුතින් පත් වූ නව තානාපතිවරුන්, මහකොමසාරිස්වරුන් සහ අග්‍රාමාත්‍ය දිනේෂ් ගුණවර්ධන අතර සාකච්ඡාවක් අද (25) අරලියගහ මන්දිරයේදී පැවැත්වුණා.\nඒ ආයෝජන ආකර්ශණය කර ගැනීම, අපනයනය හා සංචාරක ව්‍යාපාරය ප්‍රවර්ධනය කිරීම මෙන්ම නොබැදි මධ්‍යස්ථ රටක් බවට පත් වූ ශ්‍රී ලංකාවේ ප්‍රතිරූපය ඉහළ නැංවීම ආදී කරුණු පිළිබඳව එහිදී සාකච්ඡාවට බඳුන් වූ බවයි අග්‍රාමාත්‍ය කාර්යාලය සඳහන් කළේ.\nඑමෙන්ම ජනාධිපතිවරයා විසින් පිහිටවනු ලැබූ ආයෝජන සහ අපනයන ප්‍රවර්ධන කමිටු සඳහා උපරිම සහයෝගය ලබාදෙන ලෙසට ද එහිදී අග්‍රාමාත්‍යවරයා සියලුම තානාපතිවරුන්ගෙන් ඉල්ලීමක් කර තිබෙනවා.\nඅද පැවති මෙම හමුවට නව තානාපතිවරුන් සහ මහකොමසාරිස්වරුන් 16 දෙනෙකු සහභාගී වී තිබෙනවා.",
       "URL": "https://www.hirunews.lk/323608/නව-තානාපතිවරුන්-සහ-අගමැති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=642"
}