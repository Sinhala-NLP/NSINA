{
       "Source": "hirunews",
       "Timestamp": "Sunday, 22 December 2019 - 13:02",
       "Headline": "යතුරු පැදියක් බස් රියක ගැටී තරුණයෙකු මරුට",
       "News Content": "මඩකලපුව - කාත්තන්කුඩි කියාන්කුලම් ප්‍රදේශයේදී පෞද්ගලික බස් රථයක යතුරුපැදියක් ගැටීමෙන් සිදුවූ අනතුරකින් තරුණයෙකු ජීවිතක්ෂයට පත්ව තිබෙනවා.\nඊයේ පස්වරුවේ සිදුවූ මෙම අනතුරින් යතුරුපැදිය ගිනිගෙන විනාශ වී ඇති බවයි පොලීසිය සඳහන් කළේ.\nමෙලෙස මියගොස් ඇත්තේ 20 හැවිරිදි කඩුකාමුණෙයි - කොක්කඩිචෝලෙයි ප්‍රදේශයේ පදිංචි පුද්ගලයෙක්.\nසිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර, ඔහු අද මඩකලපුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/230742/යතුරු-පැදියක්-බස්-රියක-ගැටී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2990"
}