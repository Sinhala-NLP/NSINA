{
       "Source": "hirunews",
       "Timestamp": "Wednesday, 19 January 2022 - 7:24",
       "Headline": "මාර්තුවෙන් පසු නැනෝ පොහොර තොගයක්",
       "News Content": "ඉන්දියාවෙන් මෙරටට නැනෝ දියර පොහොර ඇනවුම් ලැබීමේ ක්‍රියාවලියේ යම් ප්‍රමාදයක් සිදු ව ඇති බව එම පොහොර ආනයනය කරන කොමර්ෂල් පොහොර සමාගම පවසනවා.\nඑහි සභාපති මෙත්සිරි විජේගුණවර්ධන කියා සිටියේ, ඒ අනුව ඉතිරි නැනෝ පොහොර තොග ලබන මාර්තු මාසයෙන් පසුව මීළඟ කන්නය සඳහා ලැබෙනු ඇති බවයි.\nකෙසේ වෙතත් මෙම කන්නය සඳහා වන නැනෝ දියර පොහොර කුඩා තොගයක් ලබන සතියේ දී මෙරටට කඩිනමින් ගෙන්වා ගැනීමට සාකච්ඡා පවත්වන බව ඔහු කියා සිටියා.\nඒ අනුව ඊට අදාළ සාකච්ඡාවක් අදාළ පොහොර නිෂ්පාදන සමාගම සමග අද පැවැත්වීමට නියමිත යි.\nමෙතෙක් මෙරටට ලැබී ඇති නැනෝ පොහොර සියල්ල මේ වන විට ගොවීන් වෙත බෙදා අවසන් කර ඇති බවයි කමර්ෂල් පොහොර සමාගම සඳහන් කළේ.\nකෙසේ වෙතත් පොහොර නො මැති බව පවසමින් දිවයිනේ විවිධ ප්‍රදේශවල ගොවීන් තවදුරටත් චෝදනා එල්ල කරනවා.\nමේ අතර පෞද්ගලික පොහොර සමාගම් මඟින් රසායනික පොහොර ආනයනය සඳහා වන ඇනවුම් ඉදිරිපත් කරමින් සිටින බව පොහොර ලේකම් කාර්යාලය පවසනවා.\nඑහි අධ්‍යක්ෂ චන්දන හේවගේ කියා සිටියේ, මිශ්‍ර පොහොර සහ ඇමෝනියම් සල්ෆේට් අන්තර්ගත තේ පොහොර වර්ග සඳහා වැඩි වශයෙන් ඇනවුම් ලැබෙමින් පවතින බවයි.\nකෙසේ වෙතත් යූරියා පොහොර සඳහා මෙතෙක් වැඩි වශයෙන් ඇනවුම් ලැබී නො මැති බව ඔහු ප්‍රකාශ කළා.",
       "URL": "https://www.hirunews.lk/294398/මාර්තුවෙන්-පසු-නැනෝ-පොහොර-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1416"
}