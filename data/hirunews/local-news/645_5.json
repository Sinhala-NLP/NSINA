{
       "Source": "hirunews",
       "Timestamp": "Saturday, 24 December 2022 - 19:54",
       "Headline": "ජගත් පාපන්දු සම්මේලනයෙන් ශ්‍රී ලංකා පාපන්දු සම්මේලනයට රතු එළි",
       "News Content": "ශ්‍රී ලංකා පාපන්දු සම්මේලනයට බාහිර පාර්ශවයන්ගෙන් එල්ල වන බලපෑම් සම්බන්ධයෙන් තමන් දැඩි අවධානයෙන් පසුවන බව සඳහන් කරමින් ජගත් පාපන්දු සම්මේලනය සහ ආසියානු පාපන්දු සම්මේලනය එක්ව ශ්‍රී ලංකා පාපන්දු සම්මේලනයේ හිටපු ලේකම්වරයා වෙත ලිපියක් යොමුකර තිබෙනවා.\nජගත් පාපන්දු සම්මේලනයේ ප්‍රධාන සාමාජික සංගම් නිලධාරි කෙනී ජින් මරී විසින් යොමුකර ඇති මෙම ලිපියෙන් පෙන්වා දෙන්නේ මෙම වසරේ සැප්තැම්බර් 22 වනදා සම්මත කරන ලද ශ්‍රී ලංකා පාපන්දු ව්‍යවස්ථාවට සහ කාල රාමුවට අනුකූළව නිලවරණය පැවැත්වීමට කටයුතු කරන ලෙසටයි.\nමේ සඳහා ලබන වසරේ ජනවාරි 3 වනදා දක්වා කාලය ලබා දී ඇති අතර, එසේ නොවුනහොත් මෙරටට ජගත් පාපන්දු තහනමක් පනවමින් මූල්‍ය සම්බාධක පැනවීම සම්බන්ධයෙන් සලකා බලන බව ජගත් පාපන්දු සම්මේලනය අදාළ ලිපියෙන් අනතුරු අඟවා තිබෙනවා.",
       "URL": "https://www.hirunews.lk/323477/ජගත්-පාපන්දු-සම්මේලනයෙන්-ශ්‍රී-ලංකා-පාපන්දු-සම්මේලනයට-රතු-එළි",
       "Category": "Local News",
       "Parent URL": "https://www.hirunews.lk/local-news.php?pageID=645"
}