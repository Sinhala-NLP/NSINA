{
       "Source": "hirunews",
       "Timestamp": "Wednesday, 28 July 2021 - 7:32",
       "Headline": "ඇස්ට්‍රාසෙනෙකා එන්නත් තොගයක් ඉදිරි සතියේ",
       "News Content": "ජපානයෙන් මෙරටට ලැබීමට නියමිත ඇස්ට්‍රාසෙනෙකා එන්නත් මාත්‍රා 14 ලක්ෂ 70,000 ක් ඉදිරි සතිය තුළ ලැබෙනු ඇතැයි අපේක්ෂා කරන බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඊයේ දිනයේ මෙරටින් වාර්තා වූ කොරෝනා ආසාදිතයින් 1,711 දෙනා අතරින් 1,688 දෙනෙකු  අලුත් අවුරුදු පොකුරේ ආසාදිතයින් වනවා.\nවිදේශයන් හි සිට පැමිණ නිරෝධායන වන පුද්ගලයින් 23 දෙනෙකුද ඊයේ හඳුනාගත් ආසාදිතයින් අතර වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nමේ වනවිට මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 299,892 ක්.\nඑසේම පසුගිය 26 වනදා සිදුවූ තවත් කොරෝනා ආසාදිත මරණ 48 ක්ද සෞඛ්‍ය සේවා අධ්‍යක්ෂ ජනරාල්වරයා විසින් ඊයේ තහවුරු කළා.\nඒ අනුව මෙරට සමස්ත කොරෝනා ආසාදිත මරණ සංඛ්‍යාව දැක්වෙන්නේ 4,195 ක් ලෙසින්.\nමේ අතර, මෙරට කොරෝනා එන්නත්කරණ වැඩසටහන අඛණ්ඩව දියත් වනවා. රාජ්‍ය අමාත්‍ය මහාචාර්ය චන්න ජයසුමන ඊයේ කොළඹ පැවති මාධ්‍ය හමුවකදී කියා සිටියේ මීලඟ ඇස්ට්‍රාසෙනෙකා එන්නත් තොගය ලැබුණු පසු එහි 2 වන මාත්‍රාව අපේක්ෂාවෙන් සිටින පුද්ගලයින්ට ප්‍රමුඛතාව ලබාදෙන බවයි",
       "URL": "https://www.hirunews.lk/278191/ඇස්ට්‍රාසෙනෙකා-එන්නත්-තොගයක්-ඉදිරි-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=1791"
}