{
       "Source": "hirunews",
       "Timestamp": "Friday, 29 December 2017 - 12:05",
       "Headline": "ඇමරිකාව ජී.එස්.පී සහනය නවතයි",
       "News Content": "ශ්‍රී ලංකාව ඇතුලූ රටවල් රැසකට බලපැවැත්වූ ජී.එස්.පී තීරුබදු වැඩසටහන මේ වසරේ දෙසැම්බර් 31 වනදායින් අවසන් වන බව ඇමරිකා එක්සත් ජනපදය නිවේදනය කළා.\nකොළඹ එක්සත් ජනපද තානාපති කාර්යාලය සදහන් කළේ ඒ අනුව ලබන ජනවාරි පළමුවැනිදා සිට ශ්‍රී ලංකාවෙන් ඇමරිකාවට සිදුකරන අපනයනයන් ද වරණීය නොවන තීරුබදුවලට යටත් වන බවයි.\nජී එස් පී තීරු බදු සහන වැඩසටහන අවසන් කෙරෙන්නේ එක්සත් ජනපද කොංග්‍රසය මගින් එය දීර්ඝ කිරීම අනුමත නොකිරීම හේතුවෙන් නිසා බව ද එක්සත් ජනපද තානාපති කාර්යාලය වැඩිදුරටත් කියා සිටියා.\nශ්‍රී ලංකාවේ ඉහළම අපනයන වෙළඳපොල වන්නේ ඇමරිකා එක්සත් ජනපදයයි.\nපසුගිය 2016 වසරේ ශ්‍රී ලංකාව ඇමරිකාවට ඩොලර් බිලියන 2 යි දශම 8 ක භාණ්ඩ අපනයනය කළා. එය ශ්‍රී ලංකාවේ මුළු අපනයනයන්ගෙන් සියයට 28 ක ප්‍රතිශතයක්.",
       "URL": "https://www.hirunews.lk/179621/ඇමරිකාව-ජී-එස්-පී-සහනය-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=4151"
}