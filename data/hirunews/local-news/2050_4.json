{
       "Source": "hirunews",
       "Timestamp": "Wednesday, 31 March 2021 - 16:16",
       "Headline": "බන්දුලගේ සහන මල්ල හෙට සිට සතොසෙන් (වීඩියෝ)",
       "News Content": "අත්‍යාවශ්‍ය භාණ්ඩ 12 ක් ඇතුළත් අලුත් අවුරුදු සහන මල්ලක් රුපියල් දහසක මුදලකට හෙට සිට සතොස අලෙවිසැල් හරහා ජනතාවට මිලදී ගත හැකි බව වෙළඳ අමාත්‍ය ආචාර්ය බන්දුල ගුණවර්ධන ප්‍රකාශ කළා.\nකොළඹ අද පැවති මාධ්‍ය හමුවේදී මාධ්‍යවේදීන් අමාත්‍යවරයාගෙන් විමසා සිටියේ සහන මල්ලට, පොල්තෙල් අඩංගු නැද්ද යන්නයි.\nඑහිදී අමාත්‍යවරයා මාධ්‍යවේදීන්ගේ ඉල්ලීම අනුව, පොල්තෙල් ද ඊට ඇතුළත් කිරීමට පියවර ගත්තා.\nමේ අතර, කෘෂිකර්ම අමාත්‍ය මහින්දානන්ද අලුත්ගමගේ සඳහන් කළේ හෙට සිට සහන මිලට සහල් ද ලබාදීමට පියවර ගන්නා බවයි.\nකෙසේ වෙතත් සමගි ජනබලවේගයේ මන්ත්‍රීවරුන් පිරිසක් සහ මැදකොළඹ ප්‍රදේශවාසීන් සමඟ එක්ව අද පස්වරුවේ මරදාන දුම්රිය ස්ථානය ආසන්නයේ විරෝධතාවක නිරත වූයේ බඩු මිල ඉහළ ගොස් ඇති බවට පවසමින්.",
       "URL": "https://www.hirunews.lk/267120/බන්දුලගේ-සහන-මල්ල-හෙට-සිට-සතොසෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2050"
}