{
       "Source": "hirunews",
       "Timestamp": "Monday, 15 May 2023 - 7:51",
       "Headline": "තුර්කි ජනාධිපතිවරණයේදී හිටපු ජනපති ඉදිරියෙන්",
       "News Content": "තුර්කි ජනාධිපතිවරණයේ නිල නොවන ඡන්ද ප්‍රතිඵලවලට අනුව වත්මන් ජනාධිපති රිසෙෆ් තායි අර්ඩවාන් 49.49% ලබාගෙන ඇති බව වාර්තාවනවා.\nඔහුගේ ප්‍රතිවාදියා වන කෙමාල් කිලිග්ඩර්රොග්ලු ට හිමිව ඇත්තේ 44.79% ඡන්ද ප්‍රතිශතයක්.\nකෙසේ වෙතත් මොවුන් දෙදෙනාටම සියයට 50 ඡන්ද ප්‍රතිශතයක් ලබාගැනීමට නොහැකි වුවහොත් දෙවන වටයක් පැවැත්වීමටයි එරට මැතිවරණ බලධාරීන් තීරණය කර ඇත්තේ.\nඑය තවත් සති දෙකකින් පැවැත්වෙනු ඇති.\nජනාධිපතිවරණයේ තුන්වන අපේක්ෂකයා වන සිනාන් ඕගන් කියා සිටියේ තමන් ඉදිරි පැය කිහිපය තුළ දේශපාලන වශයෙන් ගනු ලබන තීරණය ප්‍රකාශයට පත් කරන බවයි.\nදැනට නිල නොවන ඡන්ද ප්‍රතිඵලවලට අනුව සිනාන් ඕගන්ට සියයට 5.3 ක ඡන්ද ප්‍රතිශතයක් හිමිව තිබෙනවා.\nදැඩි උද්ධමනය හමුවේ සහ භූ කම්පනයකින් දැඩි බලපෑම් එල්ල වී ඇති අවස්ථාවකයි තුර්කි ජනාධිපතිවරණය පැවැත්වුණේ.",
       "URL": "https://www.hirunews.lk/335234/තුර්කි-ජනාධිපතිවරණයේදී-හිටපු-ජනපති-ඉදිරියෙන්",
       "Category": "Local News",
       "Parent URL": "https://www.hirunews.lk/local-news.php?pageID=343"
}