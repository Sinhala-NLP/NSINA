{
       "Source": "hirunews",
       "Timestamp": "Tuesday, 21 March 2023 - 16:46",
       "Headline": "ගුරු ස්ථාන මාරු වීම් අප්‍රේල් 17 සිට ක්‍රියාත්මක යි.",
       "News Content": "දිවයිනේ සියලුම ජාතික පාසල්වල දස අවුරුදු සහ වාර්ෂික ගුරු ස්ථාන මාරුවීම් දැනට ලබා දී ඇති නිර්දේශ අනුව අප්‍රේල් 17 වනදා සිට ක්‍රියාත්මක බව අධ්‍යාපන අමාත්‍යාංශය පවසනවා.\nනිවේදනයක් නිකුත් කරමින් ඔවුන් පෙන්වා දෙන්නේ විශේෂ අභියාචනාවන්ට යටත් ගුරුවරුන්ගේ හැර අනෙකුත් ස්ථාන මාරු මෙලෙස ක්‍රියාත්මක වන බවයි.\nසාමාන්‍ය පෙළ සහ උසස් පෙළ පන්තිවල ඉගැන්වීම් සිදුකරන ගුරුවරුන්ගේ ස්ථාන මාරු හේතුවෙන් දරුවන්ට යම් අගතියක් වන්නේ නම් ඒ සම්බන්ධයෙන් විදුහල්පති මගින් ඉදිරිපත් කරන අභියාචනා, විශේෂ අභියාචනා කමිටුවකින් නැවත සළකා බලන බවයි එහි තවදුරටත් දැක්වෙන්නේ.\nමේ අතර, ගුරු ස්ථාන මාරුවීම් සම්බන්ධයෙන් රජය අත්තනෝමතික ලෙස ක්‍රියාකර ඇති බැවින් ඊට එරෙහිව හෙට දිනයේ දී උද්ඝෝෂණයක නිරත වන බව ලංකා ගුරු සංගමයේ ප්‍රධාන ලේකම් ජෝෂප් ස්ටාලින් කියා සිටියා.",
       "URL": "https://www.hirunews.lk/330565/ගුරු-ස්ථාන-මාරු-වීම්-අප්‍රේල්-17-සිට-ක්‍රියාත්මක-යි",
       "Category": "Local News",
       "Parent URL": "https://www.hirunews.lk/local-news.php?pageID=462"
}