{
       "Source": "hirunews",
       "Timestamp": "Saturday, 04 February 2023 - 14:08",
       "Headline": "කතෝලික සභාවේ පියතුමන් සහ කන්‍යා සොහොයුරියන් විරෝධතාවක",
       "News Content": "නිදහස් දින සැමරුමට විරෝධය දක්වමින් මරදාන සමාජ හා සාමයික කේන්ද්‍රය ඉදිරිපිටදී කතෝලික සභාවේ පියතුමන් සහ කන්‍යා සොහොයුරියන්ගේ ප්‍රධානත්වයෙන් අද (04) පෙරවරුවේ සාමකාමී විරෝධතාවක් පැවැත්වුණා.\nඊට එක්වෙමින් මට්ටක්කුලිය ශාන්ත මරියා දෙව්මැදුරේ මීසම් පාලක අජිත් පෙරේරා පියතුමන් ද එක්ව සිටියා.\nමේ අතර නිදහසේ සත්‍යග්‍රහය නමින් සමාජ ක්‍රියාකාරීන් සහ සිවිල් සංවිධාන කිහිපයක පිරිසක් මරදාන - එල්ෆින්ස්ටන් රඟහල ඉදිරිපිට ඊයේ ආරම්භ කළ සත්‍යග්‍රහයට පොලිසිය ජලප්‍රහාර එල්ල කර එය විසුරුවා හරිනු ලැබුවා.\nඊයේ පස්වරු 3 ට පමණ මෙම සත්‍යග්‍රහය ආරම්භ වූ අතර, රාත්‍රී 10 ට පමණ එම ස්ථානයට පැමිණි කිසියම් පිරිසක් විරෝධතාකරුවන් සමඟ ගැටුමක් ඇති කරගැනීමට උත්සහ දරා තිබෙනවා.\nඅනතුරුව පොලිසිය එම පිරිසට ජල ප්‍රහාර එල්ල කර එම ස්ථානයෙන් ඔවුන් ඉවත් කරනු ලැබුවා.\nඑහිදී කාන්තාවක් ඇතුලු හතරදෙනෙකු පොලිසිය අත්අඩංගුවට ගෙන තිබුණා.",
       "URL": "https://www.hirunews.lk/326643/කතෝලික-සභාවේ-පියතුමන්-සහ-කන්‍යා-සොහොයුරියන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=558"
}