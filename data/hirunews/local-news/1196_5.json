{
       "Source": "hirunews",
       "Timestamp": "Monday, 02 May 2022 - 14:07",
       "Headline": "පැය විසි හතර පුරා හුවමාරු ක්‍රමය යටතේ ඉන්ධන ප්‍රවාහනයට පියවර (වීඩියෝ)",
       "News Content": "පැය විසි හතර පුරා හුවමාරු ක්‍රමය යටතේ රජය සතු ඉන්ධන බවුසර් මගින් ඉන්ධන ප්‍රවාහනය කිරීමට කටයුතු කරමින් සිටින බව විදුලි බල හා බලශක්ති අමාත්‍ය කංචන විජේසේකර ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ මේ වනවිට පැවැත්වෙන මාධ්‍ය හමුවට එක්වෙමින් ඔහු වැඩිදුරටත් ප්‍රකාශ කළේ, අද දහවල් 12 වනවිට අදාළ ඉන්ධන බවුසර් 127න් 86ක් ප්‍රවාහන කටයුතු සිදු කෙරෙන බවයි.\nවෙනත් දිනවලට සාපේක්ෂ ව එම බවුසර් මගින් ඉන්ධන ප්‍රවාහන ගමන් වාර ඉහළ දැමීමට කටයුතු ඇති බවද ඔහු ප්‍රකාශ කළා.\nඛනිජ තෙල් පෞද්ගලික ටැංකි රථ හිමියන්ගේ සංගමයේ වර්ජනය හමුවේ වුව ද පෞද්ගලික ටැංකි විස්සක් ඉන්ධන ප්‍රවාහන කටයුතු සඳහා අද දිනයේ කටයුතු කර ඇති බව ද අමාත්‍ය කංචන විජේසේකර අමාත්‍යවරයා පෙන්වා දුන්නා.",
       "URL": "https://www.hirunews.lk/303336/පැය-විසි-හතර-පුරා-හුවමාරු-ක්‍රමය-යටතේ-ඉන්ධන-ප්‍රවාහනයට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1196"
}