{
       "Source": "hirunews",
       "Timestamp": "Sunday, 06 December 2020 - 7:21",
       "Headline": "බුරුත ලෑලි කඳන් තොගයක් ප්‍රවාහනය කරමින් සිටි පුද්ගලයෙකු අත්අඩංගුවට",
       "News Content": "බුරුත ලෑලි කඳන් තොගයක් ප්‍රවාහනය කරමින් සිටි පුද්ගලයෙකු වවුනියාව, පුලියන්කුලම ප්‍රදේශයේදී අත්අඩංගුවට ගෙන තිබෙනවා.\nලද තොරතුරක් මත සැකකරු ඊයේ (05) දිනයේදී පොලිස් විශේෂ කාර්ය බළකා නිලධාරීන් විසින් අත්අඩංගුවට ගෙන ඇති බවයි අප වාර්තාකරු කියා සිටියේ.\nවවුනියාව, පාලමොටෙයි රක්ෂිතයෙන් කැපු බුරුත ලෑලි 37 ක් මෙලෙස කැබ් රථයකට පටවා ප්‍රවාහනය කරමින් සිටියදීයි අදාළ පුද්ගලයා මෙලෙස විශේෂ පොලිස් බළකා භාරයට ගෙන ඇත්තේ.\nඅත්අඩංගුවට ගත් සැකකාර පුද්ගයා සහ බුරුත ලෑලි තොගය වවුනියාව වනජිවි කාර්යාලය හරහා මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් වැඩිදුර පරීක්ෂණ වවුනියාව අඩවි වන කාර්යාල නිළධාරීන් විසින් ආරම්භ කර තිබෙනවා.",
       "URL": "https://www.hirunews.lk/256393/බුරුත-ලෑලි-කඳන්-තොගයක්-ප්‍රවාහනය-කරමින්-සිටි-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2292"
}