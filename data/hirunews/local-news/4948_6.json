{
       "Source": "hirunews",
       "Timestamp": "Wednesday, 27 July 2016 - 7:27",
       "Headline": "දේශීය ආදායම්, රේගු සහ  සුරාබදු වෘත්තිය සමිතිවලට ගැටළු රැසක්",
       "News Content": "දේශීය ආදායම්, රේගු හා සුරාබදු දෙපාර්තමේන්තුවල වෘත්තිය සමිති 18 ක එකතුවෙන් ඊයේ ප්‍රවෘත්ති සාකච්ඡාවක් කැඳවා තිබුණා.\nඒවායේ නියෝජිතයන් පෙන්වා දුන්නේ වර්තමානයේ එම දෙපාර්තමේන්තු තුනෙහි කටයුතු සඳහා බලපෑම් රැසක් එල්ල වන බවයි.\nඑහිදී අදහස් දැක්වූ රේගුව සුරැකීමේ සංවිධානයේ සම කැඳවුම්කරු ජේ. ඒ. ගුණතිලක කියා සිටියේ යෝජිත නව පනත මගින් රේගු නිලධාරියාගේ බලය දුර්වල වන බවයි.\nසමස්ත ලංකා සුරාබදු සැරයන් සහ නියාමක සංගමයේ සභාපති ඩබ්ලිව්.එල්.ඞී. විජේසේකර ද මෙහිදී අදහස් පළ කළා. මුදල් අමාත්‍යාංශය තුළ ක්‍රියාත්මක ආයතනයක් නිසා සුරාබදු දෙපාර්තමේන්තුව තුළ ගැටළු  මතු වී ඇති බව ඔහු කියා සිටියා.\nදේශීය ආදායම් බදු දෙපාර්තමේන්තුවේ විධායක නිලධාරීන්ගේ සංගමයේ කැඳවුම්කරු ගාමිණි වලේගොඩ සදහන් කළේ තම දෙපාර්තමේන්තුවට කරුණු කිහිපයකින් පීඩන එල්ල වී ඇති බවයි.\nදැනට පවතින ආදායම් බදු පනත වෙනුවට නව පනත් දෙකක් හදුන්වා දී ඇති බව ද ඔහු ප්‍රකාශ කළා.",
       "URL": "https://www.hirunews.lk/139079/දේශීය-ආදායම්-රේගු-සහ-සුරාබදු-වෘත්තිය-සමිතිවලට-ගැටළු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=4948"
}