{
       "Source": "hirunews",
       "Timestamp": "Monday, 22 August 2022 - 20:00",
       "Headline": "ත්‍රස්තවාදය වැළැක්වීමේ පනත පිළිබඳ යුරෝපා සංගමයේ සහ ඇමරිකාවේ කනස්සල්ල",
       "News Content": "ත්‍රස්තවාදය වැලැක්වීමේ පනත ශ්‍රී ලංකාවේ මෑතකාලීන අත්අඩංගුවට ගැනීම්වලදී භාවිතා කිරීම් පිළිබඳ වාර්තා සම්බන්ධයෙන් කනස්සල්ලට පත් වන බව යුරෝපා සංගමය පවසනවා.\nඑම සංගමයේ මෙරට කාර්යාලය අද (22) නිකුත් කළ ට්විටර් පණිවිඩයක දැක්වෙන්නේ, ත්‍රස්තවාදය වැලැක්වීමේ පනත භාවිත නො කරන බවට ලක් රජය ජාත්‍යන්තරයට ලබා දුන් තොරතුරු පිළිබඳව සිහිපත් කරන බවයි.\nඑමෙන්ම මෙරට ඇමරිකානු තානාපතිනි ජූලි චෑංග් ද ට්විටර් පණිවිඩයක් නිකුත් කරමින් සඳහන් කළේ, ත්‍රස්තවාදය වැලැක්වීමේ පනත වැනි ජාත්‍යන්තර මානව හිමිකම් ප්‍රමිතීන්ට අනුකූල නොවන නිතීන් භාවිතා කිරීම ශ්‍රී ලංකාවේ ප්‍රජාතන්ත්‍රවාදයට බාධාවක් බවයි.\nජනතාවගේ අදහස් ප්‍රකාශ කිරීමේ අයිතිය තහවුරු කරන ලෙස රජයෙන් ඉල්ලා සිටින බව ඇමරිකානු තානාපතිනිය එමගින් සඳහන් කර තිබෙනවා.",
       "URL": "https://www.hirunews.lk/313465/ත්‍රස්තවාදය-වැළැක්වීමේ-පනත-පිළිබඳ-යුරෝපා-සංගමයේ-සහ-ඇමරිකාවේ-කනස්සල්ල",
       "Category": "Local News",
       "Parent URL": "https://www.hirunews.lk/local-news.php?pageID=921"
}