{
       "Source": "hirunews",
       "Timestamp": "Wednesday, 20 January 2016 - 9:27",
       "Headline": "අවුරුදු 2ක දියණිය සපාකන පියෙක් (ඡායාරූප)",
       "News Content": "වයස අවුරුදු 2යි මාස 6ක් වන  දියණියට කෘර ලෙස පහර දී ඇයව සපා කෑ බව කියන සැකකරුවෙකු අත්අඩංගුවට ගෙන ඇති බව වනාතවිල්ලුව පොලීසිය කියයි. අත්අඩංගුවට ගෙන ඇත්තේ පරණ එළුවන්කුලම ප්‍රදේශයේ පදිංචි 22 හැවිරිදි අයෙකි.\nදැරිවියට සැකකාර සැමියා වේවැලකින් පහර දෙමින් සපා කන බවට කාන්තාවක් විසින් කර ඇති පැමිණිල්ලකට අනුවයි පොලීසිය විමර්ශන ආරම්භ කර ඇත්තේ.\nදැරියගේ ශරීරයේ ස්ථාන කීපයක පහරදීම්  සහ සපා කෑමේ තුවාල දක්නට ඇති බව පොලීසිය කියයි.\nදැරිය පුත්තලම මූලික රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතයි. වනාතවිල්ලුව පොලීසිය වැඩිදුර විමර්ශණ  පවත්වයි.\nඡායාරූප - පුත්තලම හිරාන් ප්‍රියංකර",
       "URL": "https://www.hirunews.lk/124343/අවුරුදු-2ක-දියණිය-සපාකන-පියෙක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5203"
}