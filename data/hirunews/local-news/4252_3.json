{
       "Source": "hirunews",
       "Timestamp": "Thursday, 26 October 2017 - 12:57",
       "Headline": "යාලේ නීතියේ ලිහිලක් නැතිලු",
       "News Content": "යාල ජාතික උද්‍යානයට සංචාරකයින් රැගෙන ඇතුලූ වන වාහන සීමා කරමින් පැනවූ රෙගුලාසි ලිහිල් නොකරන බව තිරසර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා ප්‍රකාශ කළා.\nඅමාත්‍යවරයා කියා සිටියේ සතුන්ගේ සහ උද්‍යානයේ ආරක්ෂාව සළකා මෙම තීරණය ගත් බවයි.\nපසුගිය 23 වනදා සිට යාල ජාතික වනෝද්‍යානයට වාහන ඇතුලූ කිරීම සීමා කෙරුණු අතර, එක් සංචාරක කාලසීමාවකට පලටුපාන පිවිසුමෙන් වාහන 100 ක් සහ කටගමුව පිිවිසුමෙන් වාහන 50 ක්ද ඇතුලූ කරගන්නා බවයි වනජීවී අමාත්‍යාංශය ප්‍රකාශ කළේ.\nඑසේම බලපත්‍ර නිකුත් කරනු ලබන වේලාවන්ද සීමා කෙරුණා. මෙම තීරණයට විරෝධය පළ කරමින් යාල සෆාරි ජීප් රථ රියදුරන් පසුගිය සඳුදා සිට ආරම්භ කළ වෘත්තිය ක්‍රියාමාර්ගය තවදුරටත් ක්‍රියාත්මකයි.\nසෆාරි ජීප් රථ රියදුරන්ගේ මෙම වෘත්තිය ක්‍රියාමාර්ගය පිළිබඳව හිරු ප්‍රවෘත්ති අංශය විෂය භාර අමාත්‍ය ගාමිණී ජයවික්‍රම පෙරේරාගෙන් කළ විමසීමේදී ඔහු කියා සිටියේ දිනකට වාහන විශාල සංඛ්‍යාවක් යාල ජාතික උද්‍යානයට ඇතුලූ කරගැනීම හේතුවෙන් ගැටළු රැසක් උද්ගත වී ඇති බවයි.",
       "URL": "https://www.hirunews.lk/174483/යාලේ-නීතියේ-ලිහිලක්-නැතිලු",
       "Category": "Local News",
       "Parent URL": "https://www.hirunews.lk/local-news.php?pageID=4252"
}