{
       "Source": "hirunews",
       "Timestamp": "Monday, 07 March 2022 - 6:28",
       "Headline": "අද ප්‍රදේශ කිහිපයකට වැසි ස්වල්පයක්",
       "News Content": "නිරිත දිග බෙංගාල බොක්ක ආශ්‍රිත ව පැවති අඩු පීඩන කලාපය තවදුරටත් දුර්වල වෙමින් පවතින අතර, දිවයිනේ කාලගුණය කෙරෙහි එහි බලපෑම අවම වෙමින් පවතින බව කාලගුණ විද්‍යා දෙපාර්තමේන්තුව නිවේදනය කරනවා.\nඋතුරු සහ උතුරු-මැද පළාත්වල වැසි ස්වල්පයක් ඇති විය හැකි යි.\nමධ්‍යම, සබරගමු සහ ඌව පළාත්වලත් ගාල්ල සහ මාතර දිස්ත්‍රික්වලත් සවස් කාලයේ දී හෝ රාත්‍රි කාලයේ දී ස්ථාන ස්වල්පයක වැසි හෝ ගිගුරුම් සහිත වැසි ඇති වෙනු ඇති.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතිනු ඇති බව යි වාර්තා වන්නේ.",
       "URL": "https://www.hirunews.lk/298826/අද-ප්‍රදේශ-කිහිපයකට-වැසි-ස්වල්පයක්",
       "Category": "Local News",
       "Parent URL": "https://www.hirunews.lk/local-news.php?pageID=1309"
}