{
       "Source": "hirunews",
       "Timestamp": "Monday, 27 November 2017 - 8:14",
       "Headline": "මාතර - නාවිමනේදී ඝාතනයට ලක්වූ ගැබිණි කාන්තාව, දූෂණය කර ඇති බවට තොරතුරු",
       "News Content": "මාතර - නාවිමන උතුර - තුන්බෝධිය ප්‍රදේශයේදී ඝාතනයට ලක්වූ තෙමස් ගැබිණිය දූෂණයට ලක් කිරීමෙන් අනතුරුව මරා දමා ඇති බව අනාවරණ වී තිබෙනවා.\nපොලීසිය සඳහන් කළේ මේ දක්වා සිදුකළ පරීක්ෂණවලදී මෙම තොරතුරු හෙළිවී ඇති බවයි.\nමාතර - නාවිමන උතුර - තුන්බෝධිය ප්‍රදේශයේ දී කාන්තාවන් දෙදෙනෙකු තියුණු ආයුධයකින් පහරදී ඝාතනය කර තිබුණේ ඊයේ දිනයේදියි.\n80 හැවිරිදි නැන්දම්මා සහ 38 හැවිරිදි ලේලිය මෙලෙස ඝාතනයට ලක්කර තිබුණා.\nඇයගේ ස්වාමිපුරුෂයා මොවුන් දෙදෙනා ඝාතනය කර ඇති අයුරු දැක තිබුණේ ඊයේ දහවල් නිවසට පැමිණි අවස්ථාවේදියි.\nපොලීසිය පවසන්නේ මෙම ඝාතන සිද්ධීන් නිවසට ඇතුලුවූ කිසියම් පිරිසක් විසින් සිදුකර ඇති බවට තොරතුරු ලැබී ඇති බවයි.\nඇතැම් සැකකරුවන් මේ වනවිටත් හඳුනාගෙන ඇති අතර, අත්අඩංගුවට ගැනීම සඳහා කණ්ඩායම් 2 ක් පරීක්ෂණ සිදුකරන බවයි මාතර පොලීසියේ ජ්‍යෙෂ්ඨ නිලධාරියෙකු අප කළ විමසීමකදී කියා සිටියේ.",
       "URL": "https://www.hirunews.lk/177000/මාතර-නාවිමනේදී-ඝාතනයට-ලක්වූ-ගැබිණි-කාන්තාව-දූෂණය-කර-ඇති-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=4199"
}