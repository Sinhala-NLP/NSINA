{
       "Source": "hirunews",
       "Timestamp": "Tuesday, 17 May 2016 - 9:41",
       "Headline": "කඩුවෙලින් අධිවේගී මාර්ගයට පිවිසීම සහ පිටවීම අත්හිටුවයි",
       "News Content": "කොළඹ - අවිස්සාවේල්ල පරණ පාරේ ජල ගැලීම් තත්ත්වය හේතුවෙන් කඩුවෙල පිවිසුමෙන් අධිවේගී මාර්ගයට ඇතුළුවීම සහ පිටවීම අත්හිටුවා තිබෙනවා.\nඅධිවේගී මාර්ග මෙහෙයුම් නඩත්තු කටයුතු පිළිබඳ අධ්‍යක්ෂ එස් ඕපනායක හිරු ප්‍රවෘත්ති අංශයට ප්‍රකාශ කළේ ඊයේ දිනයේදී කඩුවෙල හුවමාරුවෙන් බියගම මාර්ගයට පිවිසීම සහ අධිවේගී මාර්ගයට ඇතුළුවීම නතර කළ බවයි.\nකැළණි ගඟ පිටාර ගැලීම නිසා හංවැල්ල පොලිස් වසමේ වනහගොඩ, පහළ හංවැල්ල සහ ඇඹුල්ගම ප්‍රදේශ ජලයෙන් යට වී ඇති අතර කොළඹ - අවිස්සාවේල්ල පරණ පාර ද ජලයෙන් යට වුණා.\nමේ අතර ඊයේ රාත්‍රියේ නායයාමක් සිදුවූ මහනුවර - කඩුගන්නාව - ඉලූක්වත්ත ප්‍රදේශයේ නිවාස 55ක පුද්ගලයින් ඉන් ඉවත් කර තිබෙනවා.\nආපදා කළමනාකරණ මධ්‍යස්ථානය සදහන් කළේ එම ප්‍රදේශයේ පවතින නාය යාමේ අවදානම හේතුවෙන් මෙම පියවර ගත් බවයි.\nඊයේ රාත්‍රියේ මෙහි නාය යාමෙන් නිවාස දෙකක් සම්පූර්ණයෙන්ම විනාශයට පත්වුණා.\nඑහි සිටි කාන්තාවන් දෙදෙනෙකු සහ පුද්ගලයින් 4 දෙනෙකු අතුරුදන් වූ අතර ඔවුන් සොයා මේ වන විටත් මෙහෙයුම් ක්‍රියාත්මකයි.",
       "URL": "https://www.hirunews.lk/133398/කඩුවෙලින්-අධිවේගී-මාර්ගයට-පිවිසීම-සහ-පිටවීම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=5043"
}