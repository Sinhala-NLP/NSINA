{
       "Source": "hirunews",
       "Timestamp": "Friday, 28 August 2020 - 13:21",
       "Headline": "පාර්ලිමේන්තුවේ කෑම වේල 296ට බසී (වීඩියෝ)",
       "News Content": "පාර්ලිමේන්තු මන්ත්‍රීවරයෙකුගේ ආහාර වේලක වටිනාකම රුපියල් 296ක් ලෙස දැනට කළ ගණනය කිරීම් වලදී අනාවරණ වී ඇතැයි කතානායක මහින්ද යාපා අබේවර්ධන අද (28) පාර්ලිමේන්තුවට දැනුම් දුන්නා.\nඒ  මන්ත්‍රීවරයෙකුගේ ආහාර වේලක වටිනාකම පිළිබඳ පළ වූ වාර්තා සම්බන්ධයෙන් පක්ෂ විපක්ෂ මන්ත්‍රීවරුන් සිදුකළ විමසීම්වලට ප්‍රතිචාර දක්වමින්. කෙසේ වෙතත් මීට අදාළ නිවැරදි ගණනය කිරීම ඉදිරියේදී දැනුම් දෙන බව ද කථානායකවරයා සඳහන් කළා.\nමේ අතර, විපක්ෂයේ පාර්ලිමේන්තු මන්ත්‍රීවරුන්ට ඉදිරිපෙළ ආසන පනවා ඇති ආකාරය සහ මරණ දඩුවම නියම වී සිටින රත්නපුර දිස්ත්‍රික් ශ්‍රි ලංකා පොදුජන පෙරමුණේ පාර්ලිමේන්තු මන්ත්‍රී ප්‍රේමලාල් ජයසේකරට පාර්ලිමේන්තු රැස්විම් සඳහා පැමිණීමට අවස්ථාවක් හිමි නොවීම සම්බන්ධයෙන් ප්‍රශ්න කෙරුණා.\nමේ අතර, ඉදිරි මාස 04 සඳහා වන අතුරු සම්මත ගිණුම සම්බන්ධයෙන් වන විවාදය දෙවන දිනටත් මේ වනවිටත් පාර්ලිමේන්තුවේදී පැවැත්වෙනවා.",
       "URL": "https://www.hirunews.lk/248838/පාර්ලිමේන්තුවේ-කෑම-වේල-296ට-බසී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2492"
}