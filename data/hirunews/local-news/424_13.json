{
       "Source": "hirunews",
       "Timestamp": "Sunday, 09 April 2023 - 16:12",
       "Headline": "මැතිවරණ කොමිසම හෙට අගමැති හමුවෙයි",
       "News Content": "අග්‍රාමාත්‍ය දිනේෂ් ගුණවර්ධන සමඟ හෙට(10) තමන් සාකච්ඡා කිරීමට අපේක්ෂාවෙන් සිටින බව මැතිවරණ කොමිසම පවසනවා.\nපැවැත්වීමට නියමිත පළාත් පාලන ඡන්ද විමසීම සම්බන්ධයෙන් සාකච්ඡාවක් ඉල්ලා මැතිවරණ කොමිසම විසින් මීට පෙර අග්‍රාමත්‍යවරයා වෙත ලිපියක් යොමුකර තිබුණා.\nඒ අනුව එම සාකච්ඡාව හෙට දිනයේදී බොහෝදුරට පැවැත්වෙනු ඇති බවයි මැතිවරණ කොමිසමේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nහෙට පැවැත්වෙන සාකච්ඡාවෙන් පසුව අනිද්දා දිනයේදී මැතිවරණ කොමිසමද රැස්වී පළාත් පාලන ඡන්ද විමසීම සම්බන්ධයෙන් තීන්දුවක් ගන්නා බවයි එම ප්‍රකාශකයා වැඩිදුරටත් කියා සිටියේ.",
       "URL": "https://www.hirunews.lk/332103/මැතිවරණ-කොමිසම-හෙට-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=424"
}