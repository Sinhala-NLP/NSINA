{
       "Source": "hirunews",
       "Timestamp": "Thursday, 17 November 2022 - 16:05",
       "Headline": "සෞඛ්‍ය සේවාව හදිසි තත්ත්වයක් ලෙස නම් කරන්නැ යි ඉල්ලීමක්",
       "News Content": "සෞඛ්‍ය සේවාව හදිසි තත්ත්වයක් ලෙස නම් කරන ලෙස සෞඛ්‍ය වෘත්තීයවේදීන්ගේ සංගමය ඉල්ලා සිටිනවා.\nපාර්ලිමේන්තුවේ ආර්ථික ස්ථායිකරණ කමිටුව විසින් ද ඊයේ (16) එම ඉල්ලීම සිදු කළ අතර, ඇතැම් රෝහල්වල රුධිර පරීක්ෂණ ඉතාමත් ම අඩු වශයෙන් සිදු වන බව ද එම සංගමය අවධාරණය කරනවා.\nමෙම සම්පූර්ණ රුධිර පරීක්ෂණ නොමැති ව බටහිර වෛද්‍ය ක්‍රමය රෝහල් තුළ ක්‍රියාත්මක කිරීමේ හැකියාවක් නැති බව යි රවී කුමුදේශ් පවසන්නේ.\nඉන්දීය ණය යෝජනා ක්‍රමය හරහා සෞඛ්‍ය අමාත්‍යාංශයට මිල දී ගැනීමට නියමිත ව තිබූ භාණ්ඩ පිළිබඳ තොරතුරු පිළිබඳ නිසි තොරතුරක් තවමත් ලැබී නැති බවත් ඔහු සඳහන් කරනවා.\nඒ හේතුවෙන් කයිවාරුව නවත්වා මෙම ගැටලුවලට කඩිනම් විසඳුම් ලබා දෙන ලෙසත් එම සංගමය ජනාධිපතිවරයාගෙන් ඉල්ලා සිටිනවා.",
       "URL": "https://www.hirunews.lk/320623/සෞඛ්‍ය-සේවාව-හදිසි-තත්ත්වයක්-ලෙස-නම්-කරන්නැ-යි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=727"
}