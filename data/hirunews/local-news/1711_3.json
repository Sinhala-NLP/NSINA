{
       "Source": "hirunews",
       "Timestamp": "Sunday, 05 September 2021 - 6:15",
       "Headline": "ඔක්සිමීටර් සඳහා උපරිම සිල්ලර මිලක් නියම කරමින් ගැසට් නිවේදනයක්",
       "News Content": "ඔක්සිමීටරයක් අලෙවි කළ හැකි උපරිම සිල්ලර මිල නියම කරමින් සෞඛ්‍ය අමාත්‍යංශය විසින් විශේෂ ගැසට් නිවේදනයක් නිකුත්කර තිබෙනවා.\nඒ අනුව ඔක්සිමීටරයක් අලෙවි කළ හැකි උපරිම සිල්ලර මිල වන්නේ රුපියල් 3000ක්.\nඑමෙන්ම, මිල මකා දැමිය නොහැකි පරිදි ඔක්සිමීටරයේ මිල සලකුණු කළ යුතුයි.\nඑසේම ඔක්සිමීටරය අලෙවි කළ යුතු ආකාරය දැක්වෙන තවත් කරුණු රැසක් අදාළ ගැසට් නිවේදනයේ සඳහන්.\nඉතා අධික මිල ගණන් යටතේ ඇතැම් ඖෂධ වෙළඳසැල් තුල ඔක්සිමීටර් අලෙවි කර තිබූ අතර ඇතැම් වෙළඳසැල්වල ප්‍රමිතියෙන් තොර ඔක්සිමීටර් අලෙවි කරන බවටයි තොරතුරු ලැබී තිබුණේ.\nමේ හේතුවෙන් සිදුකළ සොයා බැලීම් සහ වැටලීම්වලින් අනතුරුව එම උපකරණ සඳහා උපරිම සිල්ලර මිලක් නියම කෙරුණා.\nසෞඛ්‍ය අමාත්‍යංශය කියාසිටියේ ඉදිරියේදී තවත් මෙවැනි වෛද්‍ය හා සෞඛ්‍ය උපකරණ සඳහා නිසි ප්‍රමිතියක් ලබාදීමටත් උපරිම මිලක් නියම කිරීමටත් පියවර ගන්නා බවයි.",
       "URL": "https://www.hirunews.lk/281405/ඔක්සිමීටර්-සඳහා-උපරිම-සිල්ලර-මිලක්-නියම-කරමින්-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1711"
}