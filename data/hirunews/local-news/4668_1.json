{
       "Source": "hirunews",
       "Timestamp": "Friday, 10 February 2017 - 12:50",
       "Headline": "Update : බඹරකන්දෙන් වැටුණු තරුණයාගේ සිරුර ඇල්ල පාමුලට (ඡායාරූප)",
       "News Content": "ශ්‍රී ලංකාවේ උසම දිය ඇල්ල වන හපුතලේ - බඹර කන්ද දිය ඇල්ල නැරඹීමට ගොස් ඉන් පහළට ඇද වැටුණු තරුණයාගේ සිරුර මේ වන විට දිය ඇල්ල පාමුලට රැගෙන විත් තිබෙනවා.\nමිතුරන් සමඟ හෝමාගම ප්‍රදේශයේ සිට විනෝද චාරිකාවක් පැමිණි බණ්ඩාරවෙල ප්‍රදේශයේ පදිංචි මෙම 21 හැවිරිදි තරුණයා අද උදෑසන මෙලෙස දිය ඇල්ලෙන් පහළට ඇද වැටී තිබූ අතර ඔහුගේ සිරුර ඇල්ල අතරමඟ ස්ථානයක රැදී තිබුණා.\nඑය පහළට රැගෙන විත් ඇත්තේ දැඩි පරිශ්‍රමයකින් අනතුරුවයි.\n(ඡායාරූප - බුවනෙක නයනානන්ද)\nUpdate : Friday, February 10, 2017 16.58\n--------------------------------------------------\nහපුතලේ - බඹර කන්ද දිය ඇල්ල නැරඹීමට ගිය තරුණයෙකු ඉන් පහළට ඇද වැටී ජීවිතක්ෂයට පත්ව තිබෙනවා.\nහපුතලේ පොලිසිය සඳහන් කළේ හෝමාගම ප්‍රදේශයේ සිට විනෝද චාරිකාවක් සඳහා පැමිණි තරුණයෙකු එලෙස අනතුරට ලක්ව ඇති බවයි.\nඅදාළ තරුණයාගේ සිරුර මේ වනවිට දියඇල්ලේ පහළ කොටසේ සිරවී ඇති අතර, සිරුර ඉන් ඉවතට ගැනීමට හපුතලේ පොලිසිය සහ ප්‍රදේශවාසීන් මෙහෙයුමක් ආරම්භ කර ඇති බව සඳහන්.",
       "URL": "https://www.hirunews.lk/154140/update-බඹරකන්දෙන්-වැටුණු-තරුණයාගේ-සිරුර-ඇල්ල-පාමුලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4668"
}