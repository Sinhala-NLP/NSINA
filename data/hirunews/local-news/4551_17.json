{
       "Source": "hirunews",
       "Timestamp": "Sunday, 23 April 2017 - 8:08",
       "Headline": "තලගම ඩිපෝව අසළ ජල නළය හිරු අනාවරණයෙන් පසු පිළිසකර කෙරේ",
       "News Content": "තංගල්ල - බෙලිඅත්ත පාරේ - තලගම ඩිපෝව ආසන්න මාර්ගයේ පිපිරියාමට ලක්වු ප්‍රධාන ජල නලයකින් සතියකට ආසන්න කාලයක් තිස්සේ ජලය අපතේ ගිය ද එය නඩත්තු කිරීමට ජල සම්පාදන හා ජලාපවාහන මණ්ඩලයේ නිලධාරින් පියවර නොගැනීම පිළිබදව හිරු ප්‍රධාන ප්‍රවෘත්ති හරහා ඊයේ උදෑසන අප අනාවරණ කළා.\nඒ සිද්ධිය පිළිබදව ජල සම්පාදන හා ජලාපවාහන මණ්ඩලයේ සභාපති කේ.ඒ. අන්සාර් ද දැනුවත් කරමින්.\nහිරු අනාවරණයත් සමග ඊයේ දිනයේදීම ජල නලය අලූත්වැඩියා කිරීමට බලධාරින් කටයුතු කර තිබුණා.\nඒ පිළිබදව ප්‍රදේශවාසීන් හිරු ප්‍රවෘත්ති අංශයට සිය ස්තුතියද පළ කළා.",
       "URL": "https://www.hirunews.lk/159772/තලගම-ඩිපෝව-අසළ-ජල-නළය-හිරු-අනාවරණයෙන්-පසු-පිළිසකර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4551"
}