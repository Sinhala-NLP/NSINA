{
       "Source": "hirunews",
       "Timestamp": "Friday, 01 September 2023 - 23:12",
       "Headline": "වැල්ලම්පිටිය ඝාතනයේ ප්‍රධාන සැකකරු අත්අඩංගුවට",
       "News Content": "වැල්ලම්පිටිය කිත්තම්පහුව ප්‍රදේශයේ සිදුවූ වෙඩි තැබීමේ සිද්ධියේ ප්‍රධාන සැකකරු ද අත්අඩංගුවට ගැනීමට පොලීසිය සමත්ව තිබෙනවා.\nඝාතනය සම්බන්ධයෙන් සැකකපිට අත්අඩංගුවට ගත් කාන්තාවකගෙන් කළ ප්‍රශ්නකිරීම්වලදි එම ප්‍රධාන සැකකරු අත්අඩංගුවට ගැනීමට හැකි වු බව පොලීසිය පැවසුවා.\nඔවුන්ගෙන් කළ ප්‍රශ්න කිරීම්වලදි අනාවරණ වි ඇත්තේ වෙඩි වැදි මියගිය පුද්ගලයා රවටා වෙනත් ප්‍රදේශයකට ගෙන්වා ගැනීමේ කටයුතු අත්අඩංගුවට පත් කාන්තාවට පවරා තිබු බවයි.\nඒ් අනුව ඇය ඔහු රවටා කිත්තම්පහුව ප්‍රදේශයට රැගෙන විත් තිබු අතර, ඒහිදි ඔහු වෙඩි ප්‍රහාරයට ලක්ව තිබුණා.\nඑම කාන්තාවට ඒ් සඳහා මුදල් ලබා දි තිබුණේ කොටහේන ප්‍රදේශයේ පදිංචි 41 හැවිරිදි පුද්ගලයෙක් වන අතර එම පුද්ගලයාද අත්අඩංගුවට ගෙන තිබුණේ එම කාන්තාවගෙන් ලද තොරතුරුවලට අනුවයි.\nඅත්අඩංගුවට පත් සැකකරුවන්ගෙන් කළ ප්‍රශ්නකිරීම්ලදි වැඩිදුරටත් අනාවරණ වි තිබුණේ ඩුබායි හි සැඟව සිටින මහා පරිමාණ මත්ද්‍රව්‍ය ජාවාරම්කරුවකු වන බ්ලූමැන්ඩල් රවී නැමැත්තෙකු මෙම ඝාතනය මෙහෙයවා තිබු බවයි.\nබ්ලූමැන්ඩල් රවීගේ මෙරට මත්ද්‍රව්‍ය ජාවාරම් සහ මුදල් පරිහරණය සිදුකර ඇත්තේ ද දැනට අත්අඩංගුවේ සිටින පුද්ගලයා විසින් බවද පොලීසිය පවසනවා.\nපසුගිය 28 වැනිදා වැල්ලම්පිටිය කිත්තම්පහුව ප්‍රදේශයේදී සිදුවු මෙම වෙඩි තැබීමෙන් මෝදර ප්‍රදේශයේ පදිංචි තමීම් මොහොමඩ් සාජහන් නමැති 47 හැවිරිදි පුද්ගලයෙක් මියගිය අතර, ඔහු ත්‍රීරෝද රථ රැකියාවට අමතරව රෙදිපිළි ව්‍යාපාරයේද නිරත වූ අයෙක් බවයි වාර්තා වෙන්නේ.",
       "URL": "https://www.hirunews.lk/346853/වැල්ලම්පිටිය-ඝාතනයේ-ප්‍රධාන-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=57"
}