{
       "Source": "hirunews",
       "Timestamp": "Sunday, 20 March 2022 - 17:17",
       "Headline": "කෝටි 12ක රන් ඉන්දියාවට යැවීමට, තැත් කළ දෙදෙනෙකු අත්අඩංගුවට",
       "News Content": "රුපියල් කෝටි 12කට අධික වටිනාකමකින් යුත් රත්‍රං තොගයක් නීතිවිරෝධී ලෙස ඉන්දියාවට යැවීමට සූදානම් වූ දෙදෙනෙකු අත්අඩංගුවට ගෙන තිබෙනවා.\nවෙළදාම හා ජාවාරම් විමර්ශන සහ සමුද්‍රීය අපරාධ විමර්ශන කොට්ඨාශය මෙලෙස අත්අඩංගුවට ගෙන ඇත්තේ වැල්ලම්පිටිය ප්‍රදේශයේ පදිංචි 38 හැවිරිදි අයෙකු සහ 40 හැවිරිදි යාපනය ප්‍රදේශයේ පදිංචිකරුවෙක්.\nවැල්ලම්පිටිය ප්‍රදේශයේ පදිංචි තරුණයා පෙරේදා ආමර්වීදිය ප්‍රදේශයේදී අත්අඩංගුවට ගෙන ඇත්තේ කොළඹ සිට යාපනය බලා ගමන් ගත් බස් රථයකින් රන් කිලෝ 6ක් ප්‍රවාහනය කරමින් සිටියදියි.\nඔහුගෙන් සිදුකළ ප්‍රශ්න කිරීම්වලදී අනාවරණ වූ තොරතුරු මත මෙම ජාවාරමට සම්බන්ධ යාපනය ප්‍රදේශයේ පදිංචි 40 හැවිරිදි අයෙකු ද අද අත්අඩංගුවට ගෙන තිබෙනවා.",
       "URL": "https://www.hirunews.lk/299932/කෝටි-12ක-රන්-ඉන්දියාවට-යැවීමට-තැත්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1282"
}