{
       "Source": "hirunews",
       "Timestamp": "Saturday, 19 November 2022 - 6:10",
       "Headline": "ප්‍රදේශ කිහිපයකට සුළු වැසි",
       "News Content": "නැගෙනහිර පළාතේ විටින් විට වැසි ඇති විය හැකි අතර ඇතැම් ස්ථානවලට මිලිමීටර් 50 ට වැඩි තරමක් තද වැසි ඇති විය හැකි බව  කාළගුණ විද්‍යා දෙපාර්තමේන්තුව පවසනවා.\nමේ අතර උතුරු සහ උතුරු-මැද පළාත්වල වැසි වාර කිහිපයක් ඇති විය හැකියි.\nකෙසේ නමුත් දිවයිනේ සෙසු ප්‍රදේශවල ප්‍රධාන වශයෙන් වැසි නොමැති කාලගුණ තත්ත්වයක් පවතින බවයි කාළගුණ විද්‍යා දෙපාර්තමේන්තුව නිවේදනය කරන්නේ.\nමේ අතර උතුරු, උතුරු-මැද සහ නැගෙනහිර පළාත්වල විටින් විට හමන පැ.කි.මී. (40-50) ක පමණ තද සුළං ඇතිවිය හැකි බව දක්වන කාළගුණ විද්‍යා දෙපාර්තමේන්තුව වැඩි දුරටත් කියා සිටින්නේ, සබරගමුව, ඌව සහ මධ්‍යම පළාත්වල උදෑසන කාලයේ මිදුම් සහිත තත්ත්වයක් පැවතිය හැකි බවයි.\nඑසේ ම, ගිනිකොණ දිග බෙංගාල බොක්ක ආශ්‍රිතව පවතින අඩු පීඩන කලාපය ඉදිරි පැය 48 තුළ පීඩන අවපාතයක් දක්වා වර්ධනය වී, බටහිරට බරව වයඹ දෙසට ගමන් කරමින් 2022 නොවැම්බර් මස 20 සහ 21 දින වනවිට ශ්‍රී ලංකාවේ උතුරු වෙරළට ආසන්නව තමිල්නාඩු ප්‍රදේශයට ගමන් කිරීමේ වැඩි හැකියාවක් පවතින බව කාළගුණ විද්‍යා දෙපාර්තමේතුව පවසනවා.",
       "URL": "https://www.hirunews.lk/320745/ප්‍රදේශ-කිහිපයකට-සුළු-වැසි",
       "Category": "Local News",
       "Parent URL": "https://www.hirunews.lk/local-news.php?pageID=724"
}