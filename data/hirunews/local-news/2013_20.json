{
       "Source": "hirunews",
       "Timestamp": "Sunday, 18 April 2021 - 6:40",
       "Headline": "හෙරොයින් සමග පුද්ගලයෙකු STF අත්අඩංගුවට",
       "News Content": "හෙරොයින් ග්‍රෑම් 703ක් සමග සැකකරුවෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nවෙරළබඩ පොලිස් වසමේ නව හෙට්ටිවීදිය පාර ප්‍රදේශයේදීයි ඊයේ වැටලීම සිදුකර ඇත්තේ.\nඔහු කොළඹ 13 ප්‍රදේශයේ පදිංචි අවුරුදු 26ක පුද්ගලයෙක්.\nසැකකරු සහ හෙරොයින් වැඩිදුර විමර්ශණ සඳහා පොලිස් මත්ද්‍රව්‍ය නාශක කාර්යාංශයට භාරදී තිබෙනවා.\nමෙම මත්ද්‍රව්‍ය වල වටිනාකම රුපියල් ලක්ෂ 70 කට අධිකයි.\nමෙම පුද්ගලයා අධිකරණයට ඉදිරිපත් කර රැඳවුම් නියෝග ලබාගෙන විමර්ශණ සිදුකරන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.\nමේ අතර අනුරාධපුර ප්‍රදේශයේදී ද හෙරොයින් ග්‍රෑම් 6ක් සමග සැකකරුවන් දෙදෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/268738/හෙරොයින්-සමග-පුද්ගලයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2013"
}