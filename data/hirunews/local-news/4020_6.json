{
       "Source": "hirunews",
       "Timestamp": "Monday, 26 March 2018 - 12:08",
       "Headline": "ඇමති සුජීවගේ ලේකම්වරයෙකුගේ නිවසට වෙඩි ප්‍රහාරයක්",
       "News Content": "රාජ්‍ය අමාත්‍ය සුජීව සේනසිංහගේ පෞද්ගලික ලේකම් රනිල් ආටිගලගේ නිවසට අද (26) අලූයම වෙඩි ප්‍රහාරයක් එල්ලවී තිබෙනවා.\nමාළඹේ - අයි. ජෝතිපාල මාවතේ, 14 වන පටුමඟ අසළ මෙම නිවස පිහිටා ඇති අතර, වෙඩි තැබීමෙන් නිවසේ ජනෙල් සහ බිත්තිවලට හානි සිදුව ඇති බවයි පොලීසිය ප්‍රකාශ කළේ.\nවෙඩි තැබීම සිදුවන අවස්ථාවේ අමාත්‍යවරයාගේ පෞද්ගලික ලේකම්වරයා නිවසේ රැඳී සිට ඇති නමුත්, ඔහුට සහ පවුලේ සාමාජිකයින්ට කිසිදු හානියක් සිදුවී නොමැති බව අතුරුගිරිය පොලීසිය සඳහන් කළා.\nටී 56 වර්ගයේ ගිනි අවියකින් වෙඩි ප්‍රහාර 18 ක් පමණ එල්ල කර ඇති බව මූලික විමර්ශනවලදී අනාවරණ වී තිබෙනවා.\nවෙඩි තැබීම කවුරුන් විසින් සිදුකළේද යන්න මෙතෙක් තොරතුරු අනාවරණ වී නැහැ.",
       "URL": "https://www.hirunews.lk/186891/ඇමති-සුජීවගේ-ලේකම්වරයෙකුගේ-නිවසට-වෙඩි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4020"
}