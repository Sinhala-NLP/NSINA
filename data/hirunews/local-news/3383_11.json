{
       "Source": "hirunews",
       "Timestamp": "Friday, 26 April 2019 - 13:48",
       "Headline": "රට තුළ සාමකාමී නිදහස් පරිසරයක් කඩිනමින් ස්ථාපනය කිරීමේ වගකීම භාර ගන්නා බව ජනපති කියයි",
       "News Content": "ත්‍රස්ත උවදුර සම්පූර්ණයෙන් රටින් තුරන් කර රට තුළ සාමකාමී සහ නිදහස් පරිසරයක් කඩිනමින් ස්ථාපනය කිරීමේ වගකීම රාජ්‍ය නායකයා ලෙස තමා භාර ගන්නා බව ජනාධිපති මෛත්‍රීපාල සිරිසේන පවසනවා.\nජනාධිපති ලේකම් කාර්යාලයේදී සර්ව ආගමික කමිටුව ඊයේ රැස්වූ අවස්ථාවේදියි ජනාධිපතිවරයා මේ බව කියා සිටියේ.\nවිනාශකාරී ත්‍රස්තවාදය රටින් මුළුනුපුටා දැමීමට සියළු පාර්ශවයන්ගේ සහය මේ වන විට ලැබී ඇති බව ද ජනාධිපතිවරයා මෙහිදී සදහන් කර තිබෙනවා.\nමෙම කටයුත්තේදී තමා මෙරට ආරක්ෂක අංශ පිළිබදව දැඩි විශ්වාසයක් තබා ඇති බව සදහන් කළ ජනාධිපතිවරයා කිසිදු ආකාරයකින් විදේශීය හමුදා මෙරටට ගෙන්වීමට කටයුතු නොකරන බවයි කියා සිටියේ.\nමෙම සර්ව ආගමික කමිටුවට මහා සංඝරත්නය මෙන්ම අගරදගුරු අති උතුම් මැල්කම් රංජිත් කාදිනල් හිමියන් මෙන්ම හින්දු, මුස්ලිම් ආගමික නායකයින් සහ සංවිධාන නියෝජිතයින් ද එක්ව සිටියා.",
       "URL": "https://www.hirunews.lk/215218/රට-තුළ-සාමකාමී-නිදහස්-පරිසරයක්-කඩිනමින්-ස්ථාපනය-කිරීමේ-වගකීම-භාර-ගන්නා-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3383"
}