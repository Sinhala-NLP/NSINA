{
       "Source": "hirunews",
       "Timestamp": "Thursday, 20 May 2021 - 14:56",
       "Headline": "සමාජය තුළ තවදුරටත් කොරෝනා වෛරසය පැතිරයනවා - සුදර්ශනී ප්‍රනාන්දුපුල්ලේ (වීඩියෝ)",
       "News Content": "කොවිඩ් පාලනය පිළිබඳ රාජ්‍ය ඇමතිනි විශේෂඥ වෛද්‍ය සුදර්ශනී ප්‍රනාන්දුපුල්ලේ කොළඹදී අද මාධ්‍ය වෙත අදහස් දක්වමින් සඳහන් කළේ සමාජය තුළ තවදුරටත් කොරෝනා වෛරසය පැතිරයාම සිදුවන බවයි.\nමේ අතර කොරෝනා මර්දන එන්නත් ක්‍රියාවලිය අද දිනයේදීත් බස්නාහිර පළාත කේන්ද්‍ර කරගනිමින් තවදුරටත් ක්‍රියාත්මකයි.\nඑන්නත් ක්‍රියාවලිය සිදුවන අතරතුර ඇස්ට්‍රාසෙනෙකා එන්නතේ දෙවන මාත්‍රාව මුදලට ලබාදීමේ ජාවාරමක් ක්‍රියාත්මක වන බව රජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය නවීන් ද සොයිසා ඊයේ පැවති මාධ්‍ය හමුවකදී කරුණු අනාවරණ කළා.\nකෙසේ වෙතත් සෞඛ්‍ය සේවා නියෝජ්‍ය අධ්‍යක්ෂ ජනරාල් විශේෂඥ වෛද්‍ය හේමන්ත හේරත් සඳහන් කළේ මුදල් ලබාදී එන්නත් මිලදී ගැනීම සිදු නොකරන ලෙසට තමන් ජනතාවට දැනුම් දෙන බවයි.",
       "URL": "https://www.hirunews.lk/271942/සමාජය-තුළ-තවදුරටත්-කොරෝනා-වෛරසය-පැතිරයනවා-සුදර්ශනී-ප්‍රනාන්දුපුල්ලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1940"
}