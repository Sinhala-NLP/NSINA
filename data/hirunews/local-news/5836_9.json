{
       "Source": "hirunews",
       "Timestamp": "Thursday, 12 September 2013 - 19:54",
       "Headline": "සබරගමුව සරසවියේ නවක වධය ගැන පරීක්ෂණයක්.",
       "News Content": "සබරගමුව සරසවියේ හිරිකටුව ඔය අසලදී පසුගිය 06 වැනිදා සිට ඊයේ දිනය දක්වා අවස්ථා කිහිපයකදී සිදුවූවේ යැයි පැවසෙන දරුණු නවක වධ සිද්ධියට සම්බන්ධ සිසුන් හඳුනා ගැනීමේ කටයුතු අද (12) දිනයේ සිදුකෙරුණු බව උසස් අධ්‍යාපන අමාත්‍යාංශය ප්‍රකාශ කළා. අමාත්‍යාංශයේ ශිෂ්‍ය කටයුතු පිළිබඳ අධ්‍යක්ෂ ජනරාල් කීර්ති මාවැල්ලගේ කියා සිටියේ ඇතැම් ජ්‍යෙෂ්ඨ සිසුවියන්ද නවක සිසුන්ට නවක වධය ලබාදුන් බවට පැමිණිලි ලැබී ඇති බවයි.\nමේ සම්බන්ධයෙන් වැඩිදුරටත් කරුණු දැක්වු උසස් අධ්‍යාපන අමාත්‍යාංශයේ ශිෂ්‍ය කටයුතු පිළිබඳ අධ්‍යක්ෂ ජනරාල් කීර්ති මාවැල්ලගේ.\n[MP3]s67077_1[/MP3]\nසබරගමුව සරසවියේ මහා ශිෂ්‍ය සංගමයද මීට පෙර තහනම් කෙරුණා. ජ්‍යෙෂ්ඨ සිසු සිසුවියන් පිරිසකට එරෙහිව එල්ල වන මෙම නවක වද චෝදනාව සම්බන්ධයෙන් එම සරසවියේ ශිෂ්‍ය එකමුතුවේ සාමාජික රසිඳු නිශ්ශංක ජයසිංහගෙන් අප විමසීමක් කළා.\n[MP3]s67077_2[/MP3]\nඋසස් අධ්‍යාපන අමාත්‍ය එස්.බී.දිසානායකද සබරගමුව සරසවියේ නවක වද සිද්ධිය පිළිබඳව අදහස් පළ කළා.\n[MP3]s67077_3[/MP3]",
       "URL": "https://www.hirunews.lk/67077/සබරගමුව-සරසවියේ-නවක-වධය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=5836"
}