{
       "Source": "hirunews",
       "Timestamp": "Thursday, 21 December 2017 - 7:25",
       "Headline": "ජනපති ඊයේ තැබූ මුල්ගල",
       "News Content": "ශ්‍රී ජයවර්ධනපුර හෙද විදුහල් පරිශ්‍රයේ ඉදි කෙරෙන කොළඹ විශ්වවිද්‍යාලයට අනුබද්ධ හෙද පීඨයට මුල්ගල් තැබීම ජනාධිපති මෛත්‍රිපාල සිරිසේනගේ ප්‍රධානත්වයෙන් ඊයේ සිදු කෙරුණා.\nඒ සඳහා වැය කෙරෙන මුදල රුපියල් බිලියන 14.5 ක්.\nමහල් 17 කින් සමන්විත මෙම හෙද පීඨය තුළ එකවර හෙද හෙදියන් 2000 ක් පමණ පුහුණු කිරීමට හැකියාව පවතිනවා.\nදේශීය වශයෙන් හෙදකම පිළිබඳ පිළිගත් උපාධිධාරීන් බඳවාගැනීම, හෙද සේවාවේ විදේශ රැකියා පුහුණුව සහ දැනුම ලබාදීම, හෙද සේවා විශේෂඥතා දැනුම වර්ධනය කිරීම මෙහි අරමුණයි.\nමෙම හෙද පීඨයේ හෙද හෙදියන් සඳහා නේවාසිකාගාර ඉදිකිරීම නැගෙනහිර කොළඹ මූලික රෝහල් භූමියේ සිදුවන අතර, එය ක්‍රීඩා පහසුකම්, පිහිණුම් තටාක සහ කායවර්ධන මධ්‍යස්ථාන වැනි පහසුකම්වලින් සමන්විතයි.",
       "URL": "https://www.hirunews.lk/178915/ජනපති-ඊයේ-තැබූ-මුල්ගල",
       "Category": "Local News",
       "Parent URL": "https://www.hirunews.lk/local-news.php?pageID=4163"
}