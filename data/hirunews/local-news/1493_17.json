{
       "Source": "hirunews",
       "Timestamp": "Wednesday, 15 December 2021 - 7:50",
       "Headline": "කැබිතිගොල්ලෑවේ පාසලක ගුරුවරුන් ලෙඩ වෙයි",
       "News Content": "කැබිතිගොල්ලෑව - කෝන්ගොල්ලෑව ප්‍රාථමික විද්‍යාලයේ ළමයින් ඊයේ පාසලට පැමිණියත් කිසිදු ගුරුවරයෙකු එහි නො පැමිණි බව වාර්තා වනවා.\nගුරුවරුන් ලෙඩ නිවාඩු දමා පාසල් පැමිණ නො තිබූ අතර, පසුව දරුවන් පාසලෙන් රැගෙන යාමට යි දෙමාපියන් කටයුතු කර තිබුණේ.\nඅනතුරු ව එම ස්ථානයට පැමිණි කැබිතිගොල්ලෑව කලාප අධ්‍යාපන කාර්යාලයේ නියෝජිතයෙකු දෙමාපියන්ට පවසා තිබුණේ, පාසලට පැමිණෙන මාර්ගය අබලන් වීම නිසා ගුරුවරුන් ලෙඩ නිවාඩු දමා ඇති බවට යි.\nමාර්ගය ප්‍රතිසංස්කරණය කිරීමෙන් පසු නැවත පාසල් පැමිණෙන බව ගුරුවරුන් ප්‍රකාශ කර තිබෙනවා.\nකලාප අධ්‍යාපන කාර්යාල නිලධාරියා මේ සම්බන්ධයෙන් කරුණු පැහැදිලි කිරීමත් සමඟ එම ස්ථානයේ උණුසුම් තත්වයක් ද හටගත්තා.\nපස්වන ශ්‍රේණිය දක්වා පන්ති පැවැත්වෙන කෝන්ගොල්ලෑව ප්‍රාථමික විද්‍යාලයේ දරුවන් 140ක් පමණ සිටින අතර විදුහල්පතිවරයා සමඟ ගුරුවරුන් හත්දෙනෙකු ඉගැන්වීමේ කටයුතුවල නිරත වනවා.\nකෙසේ වෙතත් විදුහල්පතිවරයා ඊයේ පාසල් පැමිණ තිබුණා.",
       "URL": "https://www.hirunews.lk/291062/කැබිතිගොල්ලෑවේ-පාසලක-ගුරුවරුන්-ලෙඩ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1493"
}