{
       "Source": "hirunews",
       "Timestamp": "Saturday, 26 June 2021 - 11:46",
       "Headline": "කෝටියකට වැඩි වටිනාකමින් යුත් කේරළ ගංජා තොගයක් අත්අඩංගුවට",
       "News Content": "රුපියල් කෝටියකට වැඩි වටිනාකමකින් යුත් කේරළ ගංජා කිලෝ 182ක් කිලිනොච්චිය - පුනරීන් - සීතාකුඩි කලපුවේදී අත්අඩංගුවට ගෙන තිබෙනවා.\nබෝට්ටුවකින් රැගෙනවිත් කැබ් රථයකට පැටවීමට සූදානම් වීමේදීයි මෙම කේරළ ගංජා තොගය ඊයේ (25) අත්අඩංගුවට ගෙන ඇත්තේ 58 හැවිරිදි සැකකරුවෙකු ද සමගයි.\nමේ අතර, හෙරොයින් ග්‍රෑම් 106 ක් සමග තවත් පුද්ගලයින් දෙදෙනෙකු බිංගිරිය ප්‍රදේශයේදී අත්අඩංගුවට ගෙන ඇති අතර, ඔවුන් එම ප්‍රදේශයට මත්ද්‍රව්‍ය බෙදා හරින පුද්ගලයින් බවටයි අනාවරණ වී ඇත්තේ.",
       "URL": "https://www.hirunews.lk/275375/කෝටියකට-වැඩි-වටිනාකමින්-යුත්-කේරළ-ගංජා-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1859"
}