{
       "Source": "hirunews",
       "Timestamp": "Sunday, 20 November 2016 - 12:18",
       "Headline": "මාතර රෝහල් ආරක්ෂකයින් පිරිසකට ප්‍රහාරයක්",
       "News Content": "මාතර මහ රෝහලේ ආරක්ෂක අංශයේ නිලධාරීන් තිදෙනෙකුට, රෝගීන් දෙදෙනෙකු ඇතුළත් කිරීමට පැමිණි පිරිසක් විසින් පහරදී තිබෙනවා.\nදික්වැල්ල - දෙමටපිටිය ප්‍රදේශයේ පදිංචි කාන්තාවක සහ පිරිමි පුද්ගලයෙකු රෝහලට ඇතුළත් කිරීමට පැමිණි පුද්ගලයන් 05 දෙනෙකු මෙලෙස රෝහලේ ආරක්ෂක අංශ සාමාජිකයන්ට පහරදී ඇති බව සඳහන්.\nඑහිදී තුවාල ලැබූ ආරක්ෂක අංශ නිලධාරීන් තිදෙනා මේ වනවිට මාතර මහ රෝහලේ ප්‍රතිකාර ලබන අතර, පහරදුන් පුද්ගලයින් සොයා පොලිසිය පරීක්ෂණ ආරම්භ කර තිබෙනවා.\nඊයේ රාත්‍රි 11 ට පමණ මෙම පිරිස රෝගීන් දෙදෙනා ඇතුළත් කිරීමට යාමේදී ආරක්ෂක අංශ නිලධාරීන් සමඟ ඇතිවු බහින්බස්වීමකින් අනතුරුව එම රෝගීන් දෙදෙනා ඇතුළත් කර පිටත්ව යන අවස්ථාවේදී රෝහලේ ආරක්ෂක අංශ නිලධාරීන්ට පහරදී ඇති බව සඳහන්.\nපසුව ඔවුන් පැමිණි මෝටර් රථයෙන් සහ ත්‍රීරෝද රථයෙන් පළාගොස් තිබෙනවා.",
       "URL": "https://www.hirunews.lk/147927/මාතර-රෝහල්-ආරක්ෂකයින්-පිරිසකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4788"
}