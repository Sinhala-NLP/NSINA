{
       "Source": "hirunews",
       "Timestamp": "Wednesday, 24 May 2017 - 16:12",
       "Headline": "විශ්‍රාමික ආබාධිත රණවිරුවන් යළි වැටුප ගැන දැනුම්වත් කරයි",
       "News Content": "විශ්‍රාම වැටුප් නිසි පරිදි නොගෙවීම සම්බන්ධයෙන් දැනුවත් කිරීම සදහා අබාධිත රණවිරුවන් සුරැකීමේ එකමුතුවේ සාමාජිකයන් පිරිස් අද ආරක්ෂක අමාත්‍යාංශයට සහ ජනාධිපති ලේකම් කාර්යාලයට පැමිණියා.\nඑහිදි ඔවුන්ට ආරක්ෂක අමාත්‍යාංශයට යාමට අවසර හිමිවී නොමැති අතර ඉන්පසුව ඔවුන් ජනාධිපති ලේකම් කාර්යාලයට ගොස් අදාළ ලියකියවිලි භාර දී ඇති නමුත් එහිදී පැවති සාකච්ඡාවේදී කිසිදු විසදුමක් නොලැබුණු බවයි අබාධිත රණවිරුවන් සුරැකීමේ එකමුතුවේ මාතර දිස්ත්‍රික්කයේ ලේකම් නිශාන්ත මනිලාල් කියා සිටියේ.\nමේ සම්බන්ධයෙන් මානව හිමිකම් කොමිසමද දැනුම්වත් කරන බව ඔහු සඳහන් කළා.\nරණවිරු අයිතිවාසිවාසිකම් සුරැකීමේ ජාතික බලවේගය අද කොළඹදී විරෝධතා ව්‍යාපාරයක නිරතවුණා.\nඒ, ආබාධිත රණවිරුවන් වෙනුවෙන් ලබාදෙන විශ්‍රාම වැටුප් නොගෙවීම ඇතුලූ ගැටළුවලට රජය නිසි පිළිතුරු ලබා නොදුන් බව පවසමින්.\nඔවුන් ජනාධිපති ලේකම් කාර්යාලය අසළින් ඉදිරියට ගමන් කිරීමට උත්සාහ කළ අවස්ථාවේදී පොලීසිය ඒ සඳහා අවස්ථාවක් ලබා නොදුන් අතර, එහිදී පොලීසිය සහ විරෝධතාකරුවන් අතර උණුසුම් තත්ත්වයක් ඇතිවුණා.\nකෙසේ නමුත් රණවිරු අයිතිවාසිකම් සුරැකීමේ ජාතික බලවේගයේ පිරිසක් ආරක්ෂක අමාත්‍යාංශයේ ලේකම්වරයෙකු සමග සාකච්ඡාවක නිරතවුණා.",
       "URL": "https://www.hirunews.lk/162072/විශ්‍රාමික-ආබාධිත-රණවිරුවන්-යළි-වැටුප-ගැන-දැනුම්වත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4501"
}