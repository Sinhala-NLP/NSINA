{
       "Source": "hirunews",
       "Timestamp": "Saturday, 09 December 2017 - 19:06",
       "Headline": "එකතු වෙනවා නම් මේ පාරෙන් එන්න",
       "News Content": "ජනාධිපතිවරයා සහ තමන් කිසිදු ගිවිසුමකට අත්සන් කර නොමැති බව හිටපු ජනාධිපති මහින්ද රාජපක්ෂ ප්‍රකාශ කළා.\nඒ ඉදිරි පළාත් පාලන මැතිවරණය සදහා ශ්‍රී ලංකා පොදුජන පෙරමුණේ පළමු නාමයෝජනා ලැයිස්තුව අද කොළඹ විජේරාමේ පිහිටි හිටපු ජනාධිපතිවරයාගේ නිල නිවසේදී අත්සන් තැබීමෙන් පසු මාධ්‍ය වෙත අදහස් දක්වමින්.\nඒ අනුව, අනුරාධපුර දිස්ත්‍රික්කයේ ගල්නෑව ප්‍රාදේශීය සභාව සදහා වන නාමයෝජනා ලැයිස්තුවට සුබ මොහොතින් අත්සන් තැබුණේ හිටපු ජනාධිපති මහින්ද රාජපක්ෂ ඉදිරියේයි.\nමේ එහිදී මාධ්‍යවේදීන් නැගූ ප්‍රශ්නවලට පිළිතුරු ලබාදුන් හිටපු ජනාධිපති මහින්ද රාජපක්ෂ.\n‘‘ රට තුළ තියෙන මේ දිහා බැලුවාම රටේ ජනතාවට හැම පැත්තෙන්ම බැට කනවානේ. පොළට ගිහිල්ලා පොල් ගෙඩියක් ගන්න ගියොත් එළවළු ටිකක් ගන්න ගියොත් මාළු ටිකක් ගන්න ගියොත් මේ හැම පැත්තෙන්ම මිනිසුන්ට පහර වැදෙන්නේ. අනිත් පැත්තෙන් රටේ දේපළ ටික අද විකුණනවා. දැන් අප්‍රේල් මාසේ බදු අයකරන්න පටන් ගත්තාම තමයි මේක දැනෙන්න පටන්ගත්තේ. තාම දැනුනේ නෑ.\nප්‍රශ්නය - රජයත් එක්ක එක්කාසුවීමට කිසිම බලාපොරොත්තුවක් නැද්ද?\nපිළිතුර - යම් යම් දේවල් විවෘතව තියෙනවා අපි අත්සන් කොළොත් ගිවිසුමකට මේ ආණ්ඩුවේ කොටස් කාරයෙක් එක්ක එතකොට අපිත් ඒ ආණ්ඩුවේ කොටස් කාරයෙක් වෙනවා. ඉතින් අපිට මේ ආණ්ඩුවේ අයවැයෙන් ඉදිරිපත් කරලා තියෙන පනත් දිහා බැලුවොත් රටේ දේපළ විකුණන් ඉතින් ඒවගේ කොටස් කාරයෙක් වෙන්න අපිට බැරි හින්දා තමයි අපි කිව්වේ කරුණාකරලා මේකෙන් ඉවත් වෙන්න කියලා. එතකොට අපි ඒ ගැන කටයුතු කරන්නම්. එතකොට අපිට ජනාධිපතිවරයත් එක්ක කිසිම ගැටලුවක් ඇතිවෙන්නේ නැහැ කටයුතු කරන්න. අපි අනිත් ඒවා ඔක්කොම අමතක කරන්න ලෑස්තියි.\nප්‍රශ්නය - සාකච්ඡා දැනටත් ක්‍රියාත්මක වෙනවාද?\nපිළිතුර - යම් යම් තැන්වල් වෙනවා ඇතිග මම දන්නේ නැහැ. මම ඕන එකකට ඔට්ටුයි.\nප්‍රශ්නය - සර්ට දැන් ජනාධිපතිතුමත් හමුවුණා.\nපිළිතුර - ඔව් කිසිම දෙයක් දේශපාලන වශයෙන් කතා කළේ නැහැ. මගුල් ගෙදරක ගිහිල්ලා දේශපාලනය කතා කරන්නේ නැහැනේ. සමහරු මගෙන් අහනවා ගිවිසුමක් අත්සන් කළාද කියලා. මම කිව්වා අනුන්ගේ ගිවිසුමක් අත්සන් කළ එකට සාක්ෂිකාරයෙක් වුණා විතරයි කියලා. ඉතින් ජනාධිපතිවරයාවත් මමවත් එහෙම ගිවිසුමකට අත්සන් කරලා නැහැ’’",
       "URL": "https://www.hirunews.lk/177999/එකතු-වෙනවා-නම්-මේ-පාරෙන්-එන්න",
       "Category": "Local News",
       "Parent URL": "https://www.hirunews.lk/local-news.php?pageID=4179"
}