{
       "Source": "hirunews",
       "Timestamp": "Friday, 29 September 2017 - 14:48",
       "Headline": "පාසල් ළමුන්ට කේරළ ගංජා විකිණු පුද්ගලයෙකු අත්අඩංගුවට (ඡායාරූප)",
       "News Content": "පාසල් ළමුන් ඉලක්ක කර විකිණීමට සුදානම් කර තිබු කේරළ ගංජා ග්‍රෑම් 10 ක් සමග පුද්ගලයෙකු අත්අඩංගුවට ගෙන තිබෙනවා.\nමොරවක පොලිසියට ලැබුනු තොරතුරකට අනුවයි වැටලීම සිදුකර ඇත්තේ.\nදෑරංගල ප්‍රදේශයේ පදිංචි 63 හැවිරිදි සැකකරු මොරවක නගරයේ රහසිගතව කේරළ ගංජා අලෙවි කිරීමේ නිරතව සිට ඇතැයි සඳහන්.\nමෙම පුද්ගලයා දීර්ඝ කාලයක සිට මෙම ජාවාරම සිදුකර ඇතැයි ඔහුගෙන් කළ ප්‍රශ්ණ කිරීම්වලදී හෙළිවී තිබෙනවා.\nසැකකරු මොරවක මහේස්ත්‍රාත් අධිකරණයට ඉදිරිපත් කිරීමට නියමිත අතර මොරවක පොලිසිය වැඩිදුර විමර්ශණ මෙහෙයවනවා.\nඡායාරූප - නෙළුව රනිල් ප්‍රියංක",
       "URL": "https://www.hirunews.lk/172154/පාසල්-ළමුන්ට-කේරළ-ගංජා-විකිණු-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4296"
}