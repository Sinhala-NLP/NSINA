{
       "Source": "hirunews",
       "Timestamp": "Monday, 01 March 2021 - 9:48",
       "Headline": "ආසියානු යටිතල පහසුකම් ආයෝජන බැංකුවෙන් ඇමරිකානු ඩොලර් මිලියන 180 ක ණයක්",
       "News Content": "ආසියානු යටිතල පහසුකම් ආයෝජන බැංකුවෙන් ශ්‍රී ලංකාව ඉල්ලා තිබූ ඇමරිකානු ඩොලර් මිලියන 180 ක ණය මුදල අනුමත වී තිබෙනවා.\nචීනයේ ශ්‍රී ලංකා තානාපති ආචාර්ය පාලිත කොහොන ආසියානු යටිතල පහසුකම් ආයෝජන බැංකුවේ උප සභාපති ආචාර්ය ඩී.ජේ. පාන්ඩියන් පසුගිය බ්‍රහස්පතින්දා හමුවූ අවස්ථාවේ ඒ බව තහවුරු කර ඇති බව සඳහන්.\nමෙම ණය මුදල සහ අරමුදල් සම්බන්ධයෙන් සාකච්ඡාවක් පසුගිය පෙබරවාරි 1 වනදාද එම බැංකුවේ සභාපති ජින් ලික්න් සමඟ පවත්වා තිබුණා.\nකොරෝනා වසංගත තත්වය හමුවේ බලපෑමට ලක්වූ කුඩා හා මධ්‍ය පරිමාණ ව්‍යාපාර යථා තත්වයට නංවාලීමට මෙම ණය මුදල් යෙදවීමට අපේක්ෂිතයි.",
       "URL": "https://www.hirunews.lk/263965/ආසියානු-යටිතල-පහසුකම්-ආයෝජන-බැංකුවෙන්-ඇමරිකානු-ඩොලර්-මිලියන-180-ක-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=2118"
}