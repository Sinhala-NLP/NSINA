{
       "Source": "hirunews",
       "Timestamp": "Friday, 01 January 2021 - 17:37",
       "Headline": "නව වසර උදාවේදී ජාතික රෝහලට වාර්තාවූ අනතුරුවල සියයට 50ක අඩුවක්",
       "News Content": "මෙවර නව වසර උදාවත් සමග වාර්තාවන අනතුරුවල සියයට 50ක අඩුවක් පවතින බව කොළඹ ජාතික රෝහල පවසනවා.\nඑහි ප්‍රකාශිකාවක සඳහන් කළේ දෙසැම්බර් 31 වනදා රාත්‍රී වන විට වාර්තාවී ඇති සමස්ත අනතුරු සංඛ්‍යාව 111ක් බවයි.\nමෙවර කොළඹ ජාතික රෝහලට වාර්තාවී ඇති ගිණිකෙලි අනතුරු සංඛ්‍යාව 3ක්.\nපසුගිය වසරේ අදාළ කාලය තුල වාර්තාවී තිබු ගිණිකෙලි අනතුරු සංඛ්‍යාව 9ක්.\nසමස්ත අනතුරු 111න් රෝගීන් 56 දෙනෙකු කොළඹ ජාතික රෝහලේ නේවාසිකව ප්‍රතිකාර ලබමින් පසුවනවා.\nඋත්සව සමයේ මාර්ග අනතුරු 24ක් සිදුවී ඇති අතර ඉන් කාන්තාවන් 4 දෙනෙකු සහ පිරිමි පුද්ගලයන් 20ක් තුවාල ලබා ඇති බවයි කොළඹ ජාතික රෝහලේ ප්‍රකාශිකාව කියාසිටියේ.\nකොළඹ ජාතික රෝහලට වාර්තාවූ මාර්ග අනතුරුවල සියයට 56ක අඩුවක් ද පවතිනවා.\nනිවසේදී සිදුවූ අනතුරු 11ක් වාර්තාවී ඇති අතර එය පසුගිය වසරට සාපේක්ෂව සියයට 15ක අඩුවක්.",
       "URL": "https://www.hirunews.lk/258504/නව-වසර-උදාවේදී-ජාතික-රෝහලට-වාර්තාවූ-අනතුරුවල-සියයට-50ක-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=2240"
}