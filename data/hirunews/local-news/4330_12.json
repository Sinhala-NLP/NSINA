{
       "Source": "hirunews",
       "Timestamp": "Saturday, 09 September 2017 - 19:38",
       "Headline": "ආදායම් වියදම් හිගය 2020 දී අතිරික්තයක් බවට පත් කිරීම අරමුණ බව අගමැති කියයි",
       "News Content": "රටේ ආදායම් වියදම් හිගය 2020 වන විට අතිරික්තයක් බවට පත් කිරීම ආණ්ඩුවේ මූලික අරමුණක් බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව කියා සිටියේ අද (09) පෙරවරුවේ ගාල්ල දිස්ත්‍රික්කයේ ගංවතුරෙන් පීඩාවට පත්වූ කුඩා තේ වතු හිමියන් සහ තේ කර්මාන්තශාලා හිමියන් වෙත වන්දි ලබාදීමේ උත්සවයකට එක්වෙමින්.‘‘\nයළි තේ වගාවෙන් තමයි අපිට ඊලඟ අවුරුදු 10 ,15 තුළ තේ කර්මාන්තය දියුණු කරන්න පුළුවන්. මේවට මුදල් වුවමනායි. 2005යි ,2014 අතර මේ රටේ ණය ප්‍රමාණය සියයට 233කින් වැඩි වුණා. ඒ වැඩි වුණේ සහනාධාර ණය නෙවෙයි වානිජ ණය. අපි ගත්ත පියවර නිසා 2016 වනවිට ණය ගෙවන්න කෝටි 137400ක් ඕනේ අපේ ආදායම කෝටි 1 45 500යි. දැන් අඩුගානේ ආදායම අඩු කරගත්තා. අපේ ආදායම් වියදම් මූලික හිඟය අපි බලාපොරොත්තු වෙන්නේ 2020 වන විට අතිරික්තයක් ලබාගන්න. ඒ නිසා දේශීය වෙන්න පුළුවන් විදේශීය වෙන්න පුළුවන් අපිට මේ රටේ ආයෝජන වැඩි කරන්න තියෙනවා. විශේෂයෙන්ම දැනට තෙල් පිරිපහදුවක් පිළිබද ඉල්ලීමක් තියෙනවා. එල් එන් ජී විදුලි බලාගාරයක් පිළිබඳ ඉල්ලීමක් තියෙනවා. වානේ කර්මාන්ත ශාලාවක් පිලිබඳ ඉල්ලීමක් තිබෙනවා. සිමෙන්ති කර්මාන්ත ශාලාවක් පිළිබඳ ඉල්ලීමක් තිබෙනවා. ආයෝජකයින් ඉල්ලලා තියෙන්නේ ’’",
       "URL": "https://www.hirunews.lk/170535/ආදායම්-වියදම්-හිගය-2020-දී-අතිරික්තයක්-බවට-පත්-කිරීම-අරමුණ-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4330"
}