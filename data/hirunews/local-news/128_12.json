{
       "Source": "hirunews",
       "Timestamp": "Thursday, 03 August 2023 - 11:43",
       "Headline": "බිරිඳ පුදුම කිරිමට ගොවියෙකු අක්කර 80 ක මල් වගා කරයි",
       "News Content": "ගොවියෙකු වූ ලී විල්සන් තම බිරිඳ සමඟ සිය 50 වැනි විවාහ සංවත්සරය සැමරීමට ඇමෙරිකා එක්සත් ජනපදයේ අක්කර 80 ක භූම් ප්‍රමාණයක සූරියකාන්ත මල් ලක්ෂ 12 ක් වගා කර තිබෙන බව විදෙස් මාධ්‍ය වාර්තා කරනවා\nඑළඹෙන අගෝස්තු 10 වැනිදාට යෙදී තිබෙන 50 වැනි විවාහ සංවත්සරය වෙනුවෙන් තම බිරිඳව පුදුම කිරීමට මෙය සිදු කළ බවයි ලී විල්සන් එරට මාධ්‍ය වෙත ප්‍රකාශ කර ඇත්තේ\nඑමෙන්ම ඔහුගේ බිරිඳ බොහෝ සේ සූරියකාන්ත මල් වලට ආශා කිරීම හේතුවෙන් පුත්‍රයාගේ සහායද සමග අක්කර 80 ක මෙම වගාව සිදු කර ඇති බවත් ඔහු මාධ්‍ය වෙත පවසා තිබෙනවා\nඑරට මාධ්‍ය පවසන්නේ මේ වන විට අක්කර 80 ක් පුරා සූරියකාන්ත මල් හොඳින් වැඩී තිබෙන බවයි",
       "URL": "https://www.hirunews.lk/343472/බිරිඳ-පුදුම-කිරිමට-ගොවියෙකු-අක්කර-80-ක-මල්-වගා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=128"
}