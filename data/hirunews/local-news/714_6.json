{
       "Source": "hirunews",
       "Timestamp": "Wednesday, 23 November 2022 - 18:35",
       "Headline": "ICC දූෂණ මර්දන ඒකකයේ සාමාන්‍යාධිකාරී ශ්‍රී ලංකාවට කැඳවීමේ තීරණයක්",
       "News Content": "ජාත්‍යන්තර ක්‍රිකට් කවුන්සිලයේ (ICC) දූෂණ මර්දන ඒකකයේ සාමාන්‍යාධිකාරී ශ්‍රී ලංකාවට කැඳවීමට ශ්‍රී ලංකා ක්‍රිකට් ආයතනයේ විධායක කමිටුව අද(23) තීරණය කර තිබෙනවා.\nඉකුත් ජුලි මාසයේ දී ගාල්ල ජාත්‍යන්තර ක්‍රිකට් පිටියේ පාකිස්ථානය සහ ශ්‍රී ලංකාව අතර පැවති ටෙස්ට් තරගාවලියේ තරගයක දී ශ්‍රී ලංකා කණ්ඩායම ලකුණු 400කට අධික ගණනක් වාර්තා කළත්, එම තරගය පරාජය වීමට හේතුව තරග පාවාදීමක් බව සමගි ජන බලවේගයේ පාර්ලිමේන්තු මන්ත්‍රී නලීන් බණ්ඩාර විසින් කරන ලද ප්‍රකාශයක් මුල් කර ගනිමිනුයි ශ්‍රී ලංකා ක්‍රිකට් විධායක කමිටුව මෙම තීරණයට එළඹ ඇත්තේ.\nඒ අනුව ICC දූෂණ මර්දන ඒකකයේ සාමාන්‍යාධිකාරී ඇලෙක්ස් මාර්ෂල් ශ්‍රී ලංකාවට කැඳවීමට ශ්‍රී ලංකා ක්‍රිකට් ආයතනයේ විධායක කමිටුව බලාපොරොත්තු වන බව ශ්‍රී ලංකා ක්‍රිකට් ආයතනය නිවේදනය කළා.",
       "URL": "https://www.hirunews.lk/321101/icc-දූෂණ-මර්දන-ඒකකයේ-සාමාන්‍යාධිකාරී-ශ්‍රී-ලංකාවට-කැඳවීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=714"
}