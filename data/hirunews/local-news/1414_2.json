{
       "Source": "hirunews",
       "Timestamp": "Wednesday, 19 January 2022 - 18:38",
       "Headline": "තවත් කොරෝනා මරණ 12ක්",
       "News Content": "ශ්‍රී ලංකාවෙන් තවත් කොරෝනා මරණ 12ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 15243ක් ලෙසටයි.\nවයස අවුරුදු 30ට අඩු වයස් කාණ්ඩයේ කිසිදු මරණයක් ඊයේ (18) තහවුරු කළ මරණ 12 අතර නැහැ.\nඅවුරුදු 30ත් 59ත් අතර වයස් කාණ්ඩයේ කාන්තාවක් සහ පිරිමි පුද්ගලයෙක් මියගිය පිරිසට අයත්.\nඅවුරුදු 60 සහ ඊට වැඩි වයස් කාණ්ඩයේ මරණ 10ක් තහවුරු වී ඇති අතර ඒ පිරිමි 4ක් සහ කාන්තාවන් 6ක් වශයෙන්.\nමෙරටින් මේවන විට කොරෝනා ආසාදිතයන් 597707ක් හඳූනාගෙන ඇති අතර ඉන් 13839ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 568637ක්.",
       "URL": "https://www.hirunews.lk/294494/තවත්-කොරෝනා-මරණ-12ක්",
       "Category": "Local News",
       "Parent URL": "https://www.hirunews.lk/local-news.php?pageID=1414"
}