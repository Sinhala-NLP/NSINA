{
       "Source": "hirunews",
       "Timestamp": "Thursday, 10 November 2016 - 21:32",
       "Headline": "සාම්ප්‍රදායික තේ පැන් සංග්‍රහයට ජවිපෙ සහ ඒකාබද්ධ විපක්ෂය නැහැ",
       "News Content": "අය වැය ඉදිරිපත් කිරීමෙන් අනතුරුව සාම්ප්‍රදායිකව පැවැත්වෙන තේ පැන් සංග්‍රහය අද පාර්ලිමේන්තු පරිශ්‍රයේදී පැවැත්වුණා.\nමෙම තේ පැන් සංග්‍රහයට අග්‍රාමාත්‍යවරයා ඇතුළු රජයේ මැති ඇමතිවරුන් එක්ව සිටියා.\nඊට අමතරව දෙමළ ජාතික සන්ධානය නියෝජනය කරන මන්ත්‍රිවරුන් ද මෙම තේ පැන් සංග්‍රහයට එක්ව සිටි අතර, ජනතා විමුක්ති පෙරමුණේ මන්ත්‍රිවරුන් ඊට එක්වූයේ නැහැ.\nහිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතා ඇතුළු ඒකාබද්ධ විපක්ෂය නියෝජනය කරන මන්ත්‍රීවරුන් බහුතරයක් ද මෙම තේ පැන් සංග්‍රහයට එක්ව සිටීමෙන් වැළකී සිටියා.",
       "URL": "https://www.hirunews.lk/147285/සාම්ප්‍රදායික-තේ-පැන්-සංග්‍රහයට-ජවිපෙ-සහ-ඒකාබද්ධ-විපක්ෂය-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4800"
}