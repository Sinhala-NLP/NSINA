{
       "Source": "hirunews",
       "Timestamp": "Sunday, 19 December 2021 - 13:36",
       "Headline": "එළවළු මිල වැඩි නිසා මිලදී ගැනීමේ අඩුවක් (වීඩියෝ)",
       "News Content": "එළවළු මිල තවදුරටත් වැඩිවෙමින් පවතින බව වෙළඳුන් සහ පාරිභෝගිකයින් පවසනවා.\nඅද (19) දිනයේදීද මැනිං වෙළඳපොලට අනෙකුත් දිනවලට සාපේක්ෂව වැඩි වශයෙන් එළවළු ලැබුණ ද, ඒවා ඉහළ මිලක පැවති බවයි වෙළඳුන් ප්‍රකාශ කළේ.\nමේ අතර නුවරඑළිය සති පොළේ උඩරට සහ පහත රට සෑම එළවළු වර්ගයක මිල රුපියල් හාරසිය පණහෙන් ඉහළට පැවතීම නිසා එළවළු මිලදී ගැනීමේ අඩුවක් දක්නට ලැබෙන බව වාර්තා වනවා.\nඑම සති පොළේ වෙළඳුන් පවසන්නේ එවන් තත්ත්වයක් තුළ තමන්ට එළවළු වෙළඳාමෙන් ඉවත්වී වෙනත් ව්‍යාපාරවලට යොමු වීමට සිදුව ඇති බවයි.",
       "URL": "https://www.hirunews.lk/291504/එළවළු-මිල-වැඩි-නිසා-මිලදී-ගැනීමේ-අඩුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1483"
}