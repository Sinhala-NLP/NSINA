{
       "Source": "hirunews",
       "Timestamp": "Tuesday, 26 September 2023 - 10:13",
       "Headline": "ඉතාලියේ ‘මාෆියා බොස්’ මිය යයි",
       "News Content": "වසර 30කට අධික කාලයක් පොලිසියට කට්ටි පනිමින් සිට පසුගිය ජනවාරියේදී අත්අඩංගුවට පත්වූ ඉතාලියේ වඩාත්ම අත්‍යවශ්‍ය මිනිසා ලෙස සැලකෙන මටියෝ මෙසීනා ජීවිතක්ෂයට පත් වූ බව විදෙස් මාධ්‍ය වාර්තා කරනවා.\nමටියෝ මෙසිනාට වයස අවුරුදු 61ක් වන අතර ඔහු පිළිකා රෝගියෙක්.\nඝාතන රැල්ලකට වගකිවයුතු මහ මොළකරු ලෙස ඉතාලිය විසින් ලේබල්ගත කර සිටි මෙසීනා අත්අඩංගුවට ගැනිමට වසර 30ක් පුරා වැටලීම් සහ මෙහෙයුම් සිදු කර තිබූ අතර, අවසානයේදී පසුගිය ජනවාරි මාසයේදී ඔහු අත්අඩංගුවට පත් වූයේ පිළිකා රෝගයට ප්‍රතිකාර ගැනීමට පෞද්ගලික රෝහලකට ඇතුළත්ව සිටියදීයි.\nවිදෙස් මාධ්‍ය වාර්තා කරන්නේ ඔහු මිය ගොස් ඇත්තේ අත්අඩංගුවට ගැනීමෙන් පසු රෝහල්ගත කර සිටියදීයි.",
       "URL": "https://www.hirunews.lk/349424/ඉතාලියේ-මාෆියා-බොස්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=7"
}