{
       "Source": "hirunews",
       "Timestamp": "Monday, 18 October 2021 - 6:50",
       "Headline": "අනවසර විදුලි රැහැනකට බිලි වූ තරුණ යුවළ",
       "News Content": "විදුලි සැර වැදීමෙන් තරුණයෙකු සහ තරුණියක් ජීවිතක්ෂයට පත් වූ පුවතක් කොලොන්න, පිටවෙලගම ප්‍රදේශයෙන් වාර්තා වනවා.\nපෙරේදා (16) රාත්‍රියේ මෙම සිදුවීම සිදුව ඇති අතර මෙලෙස ජීවිතක්ෂයට පත්ව ඇත්තේ 26 සහ 17 යන වයස්වල පසුවූවන් දෙදෙනෙක් බවයි පොලිසිය පැවසුවේ.\nපොලිසිය වැඩි දුරටත් සඳහන් කළේ අදාල තරුණයා සහ තරුණිය අනවසර විදුලි රැහැනක පැටලී මියගොස් සිටිය දී ඊයේ (17) උදෑසන හමුවූ බවයි.\nමහේස්ත්‍රාත්වරයාගේ මහේස්ත්‍රාත් පරීක්ෂණයෙන් අනතුරුව පශ්චාත් මරණ පරීක්ෂණ සඳහා සිරුරු ඇඹිලිපිටිය රෝහලවෙත යොමුකර තිබෙනවා.\nඅනවසර විදුලි රැහැන් ඇදීම සම්බන්ධයෙන් පුද්ගලයෙක් සැකපිට අත්අඩංගුවට ගෙන ඇති අතර සිද්ධිය සම්බන්ධයෙන් කොලොන්න පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/285299/අනවසර-විදුලි-රැහැනකට-බිලි-වූ-තරුණ-යුවළ",
       "Category": "Local News",
       "Parent URL": "https://www.hirunews.lk/local-news.php?pageID=1621"
}