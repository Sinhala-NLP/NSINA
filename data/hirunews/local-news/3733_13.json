{
       "Source": "hirunews",
       "Timestamp": "Monday, 24 September 2018 - 13:07",
       "Headline": "ඇමරිකාවේ පොලී අනුපාතවල බලපෑමෙන් රුපියල තවත් බාල්දු වෙයි",
       "News Content": "ඇමරිකාව මේ වසර තුල තවත් අවස්ථා දෙකකදී සිය පොලි අනුපාත ඉහළ දැමීමට සුදානම් වන නිසා ඉදිරියේදී ඇමරිකානු ඩොරලයට සාපේක්ෂව රුපියල තවදුරටත් අවප්‍රමාණ විය හැකි බව ආර්ථික විශේෂඥයින් පෙන්වා දෙනවා.\nපසුගිය සතිය ආරම්භයේදී ඇමරිකානු ඩොලරයට සාපේක්ෂව රුපියලේ විකුණුම් මිල 165 යි ශත 14 ක් ලෙස සටහන් වූ අතර, සතිය අවසානයේදි එය රුපියල් 170 යි ශත 65ක්  දක්වා අවප්‍රමාණ වුණා.\nමේ සම්බන්ධයෙන් හිරු ප්‍රවෘත්ති අංශයට අදහස් දක්වමින් කොළඹ විශ්ව විද්‍යාලයේ ආර්ථික විද්‍යා අංශයේ මහාචාර්ය සිරිමල් අබේරත්න කියා සිටියේ රුපියල අවප්‍රමාණ වීම වැලැක්වීමට පවතින කෙටි කාලීන විසඳුම් සීමාසහිත බවයි.\nකෙසේ වෙතත් ආනයන ආදේශන සකස් කිරීම සහ මෙරට අපනයන ශක්තිමත් කිරීම තුලින් මෙම ගැටළුවට විසදුම් ලබාගත යුතු බවයි කොළඹ විශ්වවිද්‍යාලයේ ව්‍යාපාරික ආර්ථික විද්‍යාව පිලිබඳ මහාචාර්ය එච්.ඩී. කරුණාරත්න කියා සිටියේ.",
       "URL": "https://www.hirunews.lk/200602/ඇමරිකාවේ-පොලී-අනුපාතවල-බලපෑමෙන්-රුපියල-තවත්-බාල්දු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3733"
}