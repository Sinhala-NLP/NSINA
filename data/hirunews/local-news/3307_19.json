{
       "Source": "hirunews",
       "Timestamp": "Tuesday, 11 June 2019 - 8:16",
       "Headline": "කටුපොත නගරයේ වෙළදසැල් 3ක ගින්නක්",
       "News Content": "කුරුණෑගල - කටුපොත නගරයේ වෙළදසැල් 3ක් හදිසියේ ගිනිගෙන විනාශ වී තිබෙනවා.\nපොලීසිය සදහන් කළේ ඊයේ රාත්‍රියේ මෙම ගින්න හටගෙන ඇති අතර කුරුණෑගල නගර සභා ගිනි නිවීමේ ඒකකයේ නිලධාරීන්, පොලීසිය සහ ප්‍රදේශවාසීන් එක්ව ගින්න මැඩ පැවැත්වීමට කටයුතු කර ඇති බවයි.\nමේ අතර, කොළඹ නියෝජ්‍ය පොලිස්පති කාර්යාලයේ ගොඩනැගිල්ලක ද අද අලුයම හදිසියේ ඇති වූ දුමාරයක් හේතුවෙන් ගිනි නිවීමේ රථ කිහිපයක් එම ස්ථානයට යොමු කිරීමට කොළඹ ගිනි නිවීමේ ඒකකය පියවර ගෙන තිබුණා.\nකෙසේ වෙතත්, පසුව සිදුකරන ලද පරීක්ෂණයකදී අනාවරණ වී ඇත්තේ එම ගොඩනැගිල්ලේ වායු සමීකරණ පද්ධතියේ හදිසි දුමාරය හටගෙන ඇති බවටයි.",
       "URL": "https://www.hirunews.lk/218162/කටුපොත-නගරයේ-වෙළදසැල්-3ක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3307"
}