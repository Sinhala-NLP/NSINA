{
       "Source": "hirunews",
       "Timestamp": "Monday, 18 September 2023 - 13:47",
       "Headline": "වසරක් තුළ නවක වද සිද්ධීන් 36 ක් 57 කගේ පන්ති තහනම් (වීඩියෝ)",
       "News Content": "වසරක කාලසීමාව තුළ නවක වද සිද්ධීන් 36 ක් වාර්තා වී ඇති බව උසස් අධ්‍යාපන රාජ්‍ය අමාත්‍ය අචාර්ය සුරේන් රාඝවන් පවසනවා.\nරජයේ ප්‍රවෘත්ති දෙපාර්තමේන්තුවේ අද (18) පැවති මාධ්‍ය හමුවකට එක්වෙමින් රාජ්‍ය අමාත්‍යවරයා වැඩිදුරටත් කියා සිටියේ එම නවක වද සිද්ධීන්ට අදාළව සිසුන් 57 දෙනෙකුගේ පන්ති තහනම් කර ඇති බවයි.\nමේ අතර නවක වද විරෝධී ජාතික කමිටුවක්ද මේ වන විට පිහිටුවා ඇති බවයි උසස් අධ්‍යාපන රාජ්‍ය අමාත්‍ය අචාර්ය සුරේන් රාඝවන් වැඩිදුරටත් ප්‍රකාශ කළේ.\nමෙම මාධ්‍ය හමුවට එක්වූ පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව සඳහන් කළේ නවක වදය සම්බන්ධ සිද්ධීන් සම්බන්ධයෙන් දැනුම්දීමට 076 54 53 454 යන වට්ස්ඇප් දුරකථන අංකයක් මේ වනවිටත් හඳුන්වාදී තිබෙන බවයි.\nඑම දුරකථන අංකයට ව්‍යාජ තොරතුරු ලබාදෙන්නන්ට එරෙහිව නීතිමය පියවර ගන්නා බවයි පොලිස් මාධ්‍ය ප්‍රකාශකවරයා කියා සිටියේ.",
       "URL": "https://www.hirunews.lk/348638/වසරක්-තුළ-නවක-වද-සිද්ධීන්-36-ක්-57-කගේ-පන්ති-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=22"
}