{
       "Source": "hirunews",
       "Timestamp": "Monday, 28 August 2017 - 11:58",
       "Headline": "අනතුරකින් මියගිය තරුණයෙක් තවත් ජීවිත දෙකක් බේරාගනී (ඡායාරූප)",
       "News Content": "බිබිලේ තරුණයෙකු රිය අනතුරකින් බරපතල තුවාල ලබා අම්පාර මුලික රෝහලේ දැඩි සත්කාර ඒකකයේ ප්‍රතිකාර ලබමින් සිටියදී මොලය මිය ගිය පසු ඔහුගේ වකුගඩු දන්දීමට දෙමාපියන් කටයුතු කළ පුවතක් වාර්තාවනවා.\nබිබිල දැවකැටිය ගම්මානයේ පදිංචිව සිටි කේ.වයි ලක්ෂාන් ප්‍රමෝද්‍ය නමැති 19 හැවිරිදි තරුණයාගේ වකුගඩු දෙකයි මෙලෙස දන්දෙනු ලැබුවේ.\nවකුගඩු අක්‍රීයට රෝගීව සිටි කිලිනොච්චියේ දමිල කාන්තාවකට සහ කුරුණැගල තරුණයෙකුට මෙම තරුණයාගේ වකුගඩු දෙක සාර්ථකව බද්ධ කර තිබෙනවා.\nඅම්පාර මහ රෝහලේ දැඩිසත්කාර ඒකකයේ ප්‍රතිකාර ලබමින් සිටියදී තරුණයාගේ මොලය මියගොස් ඇති බවත් කෘතීම ස්වසන පද්ධතිය රෝගියාගෙන් ගලවා ඉවත් කළ පසු මුලු ශරීරයම මිය යන බව වෛද්‍යවරුන් තරුණයාගේ දෙමාපියන්ට පැවසීමෙන් අනතුරුව තම දරුවා සුව කිරීමට නොහැකි බව දැනගත් දෙමාපියන් දරුවාගේ වකුගඩු දන්දීමට කටයුතු කර තිබෙනවා.\nඅම්පාර මහ රෝහලේ වෛද්‍යවරුන් තරුණයාගේ වකුගඩු ඉවත් කර පසුව කෘතීම ස්වසන පද්ධතිය ගැලවීමෙන් පසු තරුණයාගේ මුලු ශරීරයම මියගියා.\nමිය ගිය තරුණයාගේ පියා වන වයි.කේ සරත් ඉන්ද්‍රපාල මෙසේ ප්‍රකාශ කළා.\n\"මට දරුවන් පස්දෙනෙක් ඉන්නවා අනතුරට ලක්වුනේ බාලම පුතා යතුරු පැදියක ගිය පුතා ත්‍රිවිලර් රථයක එකිනෙකට ගැටීමෙන් අනතුරට ලක්වුනා.\nබිබිල,බදුල්ල යන රෝහල් වලදී ප්‍රතිකාර ලබා  අම්පාර මහ රෝහලේ දැඩිසත්කාර ඒකකයේ ප්‍රතිකාර ලබමින් සිටියදී වෛදයවරුන් මගේ දරුවාගේ මොලය මියගොස් ඇති බවත් කෘතීම සුවසන පද්ධතිය රෝගියාගෙන් ගලවා ඉවත් කළ පසු මිය යන බවත් පැවසිමෙන් අනතුරුව මමත් බිරිදත් පවුලේ අයත් එක්ව මියයන දරුවාගේ වකුගඩු දන්දුන්නා. මගේ දරුවා මියගියත් දරුවාගේ වකුගඩු දෙකින් දෙන්නෙක් ජීවත්වී අපිට සතුටක්\".\nමිය ගිය තරුණයාගේ මව එල්.එච් කුමුදුනි මෙසේ කියසිටියා.\n\"මගේ පුතා මිය ගියත් එයා ලොකු පිනක් කරගත්තා පුතාගේ තුන්මාසේ දානයට පුතාගේ වකුගඩු දෙකින් ජීවන් වන දෙදනා මට දැකගන්න ඕන ඒක මගේ ප්‍රාර්ථනාවක්\" යැයි කියාසිටියා.\nමියගිය ලක්ෂාන් ප්‍රමෝද්‍යගේ දේහය පසුගිය දා  පවුලේ,මිතුරන්ගේ හා  ප්‍රදේශවාසීන්ගේ සෝ සුසුම් මැද මිහිදන් කළා.\nලුණුගල ප්‍රසන්න පත්මසිරි",
       "URL": "https://www.hirunews.lk/169572/අනතුරකින්-මියගිය-තරුණයෙක්-තවත්-ජීවිත-දෙකක්-බේරාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4350"
}