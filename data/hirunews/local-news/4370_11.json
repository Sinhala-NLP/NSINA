{
       "Source": "hirunews",
       "Timestamp": "Tuesday, 15 August 2017 - 11:42",
       "Headline": "අකුණුසැර වැදී පුද්ගලයෙකු මරුට",
       "News Content": "හය මසකට පසුව යාපනයට ඇදහැලුනු වර්ෂාව සමග ඇති වූ අකුණුසැර වැදීමකින් අද (15) අළුයම පුද්ගලයෙකු මිය ගොස් ඇති බව යාපනය පොලිසිය පවසනවා.\nයාපනය ගුරු නගර් ප්‍රදේශයේ පදිංචි එස්.පැට්‍රික් නැමිති 28 හැවිරිදි පුද්ගලයා වර්ෂාව ඇදහැලුනු අවස්ථාවේදී මාර්ගයක ගමන් කරමින් සිටි අතර එම අවස්ථාවේ  ඇති වූ අකුණුසැර වැදීමකින් අදාල පුද්ගලයා මියගොස් ඇති බවයි අප වාර්තාකරු සඳහන් කළේ.\nඅකුණුසැර වැදීමෙන් අදාළ පුද්ගලයා යාපනය රෝහලට ඇතුළත් කළද ඒ වන විටත් ඔහු මිය ගොස් සිටි බවයි යාපනය රෝහල් ප්‍රකාශයකයෙකු කියා සිටියේ.\nකෙසේ වෙතත් පසුගිය හය මාසයක් පුරාවට යාපනයට වර්ෂාව නොමැති වීමෙන් දැඩි නියං තත්වයක් ඇති වූ අතරම උතුරු පළාතේ ඇතිවූ නියං තත්ත්වයෙන් වැඩි බලපෑමක් සිදුවූයේ යාපනය දිස්ත්‍රික්කයටයි.",
       "URL": "https://www.hirunews.lk/168485/අකුණුසැර-වැදී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4370"
}