{
       "Source": "hirunews",
       "Timestamp": "Friday, 01 January 2016 - 15:51",
       "Headline": "අලුත් අවුරුද්දේ මත්තල පාරේ වන අලියෙක් වැඩ අල්ලයි (ඡායාරූප)",
       "News Content": "මත්තල හම්බන්තොට මාර්ගයේ සිරිබෝපුර ප්‍රදේශයේ කසල ගොඩක් අසල කසල ආහාරයට ගැනීමට පැමිණ සිටි වන අලියකු හේතුවෙන් අද පෙරවරුවේ එම මාර්ගයේ ගමන් කල ජනතාව දැඩි අපහසුතාවකට පත්ව තිබෙනවා.\nකසල ආහාරයට ගැනීමට පැමිණි වන අලියා හේතුවෙන් මාර්ගයේ ගමන් කල යතුරුපැදි සහ ත්‍රී රෝද රථ රියදුරන් දැඩි අවධානමකට ලක්ව තිබුනා.\nවන අලි විශාල සංඛ්‍යාවක් මෙම ස්ථානයේ කසල ආහාරයට ගැනීමට පැමිණෙන අතර ඉන් එක් අලියෙකු පමණක් කලහකාරීව හැසිරෙන බවයි ප්‍රදේශවාසීන් පෙන්වා දෙන්නේ.\nකසල බැහැර කරන ස්ථානයට කිසිවකුට ඇතුලුවිය නොහැකි ආකාරයෙන් විදුලි වැටක් ඉදිකර තිබුන ද මේවන විට එය සම්පුර්ණයෙන්ම කඩා වැටීම හේතුවෙන් වන අලින් එහි පැමිණීමට හුරුවී තිබෙනවා.\nඅවස්ථා ගණනාවකදීම මෙහි අවධානම පිළිබඳ බලධාරීන්ට පෙන්වා දුන්න ද මෙතෙක් ඊට විසඳුමක් නොලැබුනු බවයි ජනතාව චෝදනා කරන්නේ.\nඡායාරූප - සුරියවැව නුවන් ජයසේකර",
       "URL": "https://www.hirunews.lk/123210/අලුත්-අවුරුද්දේ-මත්තල-පාරේ-වන-අලියෙක්-වැඩ-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5226"
}