{
       "Source": "hirunews",
       "Timestamp": "Saturday, 19 February 2022 - 22:59",
       "Headline": "ලක්ෂ 40ක හෙරොයින් සමග පුද්ගලයෙකු STF අත්අඩංගුවට",
       "News Content": "රුපියල් ලක්ෂ 40ක් පමණ වටිනා හෙරොයින් මත්ද්‍රව්‍ය ළඟ තබාගෙන සිටි පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nවිශේෂ කාර්ය බලකායේ මූලස්ථාන කඳවුරේ ස්ථාපිත විශේෂ වැටලීම් ඒකකයේ නිලධාරීන්ට ලැබුනු තොරතුරකට අනුවයි මෙම වැටලීම සිදුකර ඇත්තේ.\nකොටුව මල්වත්ත පාරේදී අත්අඩංගවට ගත් සැකකරු සතුව තිබී හෙරොයින් ග්‍රෑම් 248ක් සොයාගෙන තිබෙනවා.\nකොළඹ 11 ප්‍රදේශයේ පදිංචි මෙම පුද්ගලයා 53 හැවිරිදි අයෙක්.\nඔහු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශයට භාරදුන් බවයි පොලිස් විශේෂ කාර්ය බලකාය කියාසිටියේ.",
       "URL": "https://www.hirunews.lk/297477/ලක්ෂ-40ක-හෙරොයින්-සමග-පුද්ගලයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1346"
}