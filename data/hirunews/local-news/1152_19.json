{
       "Source": "hirunews",
       "Timestamp": "Saturday, 21 May 2022 - 21:10",
       "Headline": "ගාලු මුවදොර සිද්ධිය ගැන පොලිස්පතිගෙන් පැය පහක් ප්‍රශ්න කරයි (වීඩියෝ)",
       "News Content": "පොලිස්පති සී.ඩී.වික්‍රමරත්නගෙන් අපරාධ පරීක්ෂණ දෙපාර්තමේන්තුව අද (21) පැය පහමාරකට ආසන්න කාලයක් ප්‍රකාශ ලබා ගත්තා.\nඒ, මැයි 9 වනදා අරලියගහ මන්දිරය අසල සහ ගාලුමුවදොර පිටියේ සිදු වූ ප්‍රචණ්ඩකාරි සිදුවීම්වලට අදාළවයි.\nඅද පස්වරු දෙකට පමණ අපරාධ පරීක්ෂණ දෙපාර්තමේන්තුවට පැමිණි පොලිස්පතිවරයා රාත්‍රි 7.30 ට පමණ ඉන් පිටව ගිය බවයි වාර්තා වන්නේ.\nපොලිස්පතිවරයාට අමතරව විශේෂ කාර්ය බලකායේ අණදෙන නිලධාරි නියෝජ්‍ය පොලිස්පති වරුණ ජයසුන්දර සහ පොලිස් විශේෂ කාර්යාංශය භාර නියෝජ්‍ය පොලිස්පති ඒ.සී.ධනපාලද අද අපරාධ පරීක්ෂණ දෙපාර්තමේන්තුවට පැමිණියා.\nඔවුන්ගෙන් පැය 07 ක කාලයක් අපරාධ පරීක්ෂණ දෙපාර්තමේන්තුව ප්‍රකාශ සටහන් කර ගත්තා.",
       "URL": "https://www.hirunews.lk/304946/ගාලු-මුවදොර-සිද්ධිය-ගැන-පොලිස්පතිගෙන්-පැය-පහක්-ප්‍රශ්න-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1152"
}