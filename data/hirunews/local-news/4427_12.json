{
       "Source": "hirunews",
       "Timestamp": "Tuesday, 11 July 2017 - 13:22",
       "Headline": "පර්පචුවෙල් ටෙ‍්‍රෂරීස් අවශ්‍යතා මත කටයුතු කළ මහබැංකු නිළධාරියෙකුගේ වැඩ තහනම් කළ බව බැඳුම්කර කොමිසමට දැනුම් දෙයි",
       "News Content": "පර්පචුවෙල් ටෙ‍්‍රෂරීස් සමාගමේ අවශ්‍යතා මත කටයුතු කළ බව කියන නිලධාරියෙකුගේ වැඩ තහනම් කිරීමට මහබැංකුව පියවර ගෙන ඇති බව නීතිපති දෙපාර්තමේන්තුව අද මහ බැංකු බැඳුම්කර නිකුතුව සම්බන්ධයෙන් විමර්ශනය කරන ජනාධිපති කොමිසම වෙත දැනුම් දුන්නා.\nසේවක අර්ථසාධක අරමුදල් දෙපාර්තමේන්තුවේ ජ්‍යෙෂ්ඨ කළමනාකරුවෙකු වන ඔහු මෙරට පෞද්ගලික බැංකුවක් සමඟ ප්‍රශ්නගත බැඳුම්කර ගනුදෙනුව සිදුකිරීමේදී අදාළ පෞද්ගලික බැංකුවෙන් රුපියල් මිලියන 25ක ණය මුදලක් ලබාගෙන ඇති බව හෙළි වී තිබෙනවා.\nඑම ණය මුදල ගත් බවට මහබැංකුව දැනුවත් නොවීම නිසා මෙලෙස අදාළ ජ්‍යෙෂ්ඨ නිලධාරීවරයාගේ වැඩ තහනම් කිරීමට මහබැංකුව තීරණය කර ඇති බවයි නීතිපති දෙපාර්තමේන්තුව ජනාධිපති කොමිසම වෙත දැනුම් දී ඇත්තේ.",
       "URL": "https://www.hirunews.lk/165612/පර්පචුවෙල්-ටෙ‍්‍රෂරීස්-අවශ්‍යතා-මත-කටයුතු-කළ-මහබැංකු-නිළධාරියෙකුගේ-වැඩ-තහනම්-බව-බැඳුම්කර-කොමිසමට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4427"
}