{
       "Source": "hirunews",
       "Timestamp": "Monday, 10 June 2019 - 8:30",
       "Headline": "අධික සුළං නිසා කැළණිවැලි සහ මුහුදුබඩ දුම්රිය මාර්ගවලට ගස් කඩාවැටීම් කිහිපයක්",
       "News Content": "ඊයේ රාත්‍රියේ පැවති අධික සුළං තත්ත්වය හේතුවෙන් කැළණිවැලි සහ මුහුදුබඩ මාර්ගවලට ගස් කඩාවැටී තිබූ බව දුම්රිය පාලක මැදිරිය සඳහන් කළා.\nකෙසේ වෙතත් මේ වනවිට එම බාධාවන් ඉවත්කර ඇති බවයි එහි ප්‍රකාශකයෙකු හිරු ප්‍රවෘත්ති අංශය කළ විමසීමකදී සඳහන් කළේ.\nඑමෙන්ම කොළඹ - කොටුව ප්‍රදේශය ආශ්‍රිතවද රාත්‍රියේ දැඩි සුළං තත්ත්වයක් පැවතුණා.\nඇතැම් ස්ථානවල ගස්වල අතු කඩාවැටීම් දක්නට ලැබුණු බවයි හිරු වාර්තාකරුවන් සඳහන් කළේ.\nමේ අතර අදත් දිවයිනේ බොහෝ ප්‍රදේශවල වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nදිවයින හරහා දැනට පවතින සුළං තත්ත්වය ඉදිරි දින කිහිපයේදී ද තවදුරටත් පවතිනු ඇති බවයි කාර්යයේ නියුතු කාලගුණ විද්‍යාඥ ශානිකා දිසානායක සඳහන් කළේ.",
       "URL": "https://www.hirunews.lk/218080/අධික-සුළං-නිසා-කැළණිවැලි-සහ-මුහුදුබඩ-දුම්රිය-මාර්ගවලට-ගස්-කඩාවැටීම්-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=3309"
}