{
       "Source": "hirunews",
       "Timestamp": "Wednesday, 05 July 2023 - 13:28",
       "Headline": "මන්ත්‍රී දයාසිරිගේ පුතාට අකරතැබ්බයක්",
       "News Content": "ප්‍රධාන දෙශපාලන පක්ෂයක මහ ලේකම් තනතුරුක් දරන පාර්ලිමේන්තු මන්ත්‍රී දයාසිරි ජයසේකරගේ පුතා තම පෙම්වතිය සමඟ මෝටර් රථයට වී කතා කරමින් සිටියදී එතැනට පැමිණි පුද්ගලයෙක් මන්ත්‍රී පුතා බියගන්වා රුපියල් 160000 වටිනා සුදු රත්තරන් මාලයක් සහ රුපියල් 3000ක් පැහැර ගෙන ගොස් තිබෙනවා.\nඅදාළ මන්ත්‍රී පුතා නීතිඥවරයෙක් වන අතර ඔහුගේ ගෙලට පිහියක් තබා තර්ජනය කර මෙම පැහැර ගැනීම සිදු කර ඇති බවයි වාර්තා වන්නේ.\nමෙම සැකකරු මන්ත්‍රී පුතාගෙන් මුදල් ඉල්ලා ඇති අතර මුදල් නොමැති බව පැවසීම හේතුවෙන් මෙසේ පිහිය තබා තර්ජනය කර අති බවයි පොලිසිය සඳහන් කළේ.\nකෙසේ වෙතත් සොරකමේ ආ පුද්ගලයා මුදල් පසුම්බිය පැහැරගෙන එහි තිබූ සුදු රත්තරන් මාලය සහ මෝටර් රථයේ ඩෑෂ් බෝඩ් එක මත තිබූ රුපියල් 3000ක මුදල පැහැර ගෙන් ගොස් තිබෙනවා.",
       "URL": "https://www.hirunews.lk/340085/මන්ත්‍රී-දයාසිරිගේ-පුතාට-අකරතැබ්බයක්",
       "Category": "Local News",
       "Parent URL": "https://www.hirunews.lk/local-news.php?pageID=211"
}