{
       "Source": "hirunews",
       "Timestamp": "Thursday, 13 January 2022 - 11:45",
       "Headline": "භානුක නැවතත් පිත්ත අතට ගනියි",
       "News Content": "පසුගිය දා ජාත්‍යන්තර ක්‍රිකට් ක්‍රීඩාවෙන් විශ්‍රාම යන බව ප්‍රකාශ කළ ශ්‍රී ලංකා ප්‍රහාරාත්මක මැද පෙළ පිතිකරු භානුක රාජපක්ෂ ඔහුගේ තීරණය වෙනස් කරගෙන ඇති බව ශ්‍රී ලංකා ක්‍රිකට් ආයතනයේ ලේකම් මොහාන් ද සිල්ව පවසනවා.\nශ්‍රී ලංකා ක්‍රිකට් ලේකම්වරයා පවසන්නේ, භානුකගේ මෙම තීරණය තමන්ට නිල වශ‍යෙන් දැනුම් දුන් බවයි.\nඊයේ පෙරවරුවේ භානුක රාජපක්ෂ ක්‍රීඩා අමාත්‍ය නාමල් රාජපක්ෂ ව අරලියගහමන්දිරයේ දී මුණ ගැසුණා.\nපැය භාගයකට අධික කාලයක් ඵැවති එම හමුවේ දී ක්‍රීඩා අමාත්‍යවරයා භානුක ගත් තීරණය සමබන්ධයෙන් නැවත සළකා බලන ලෙස දෙවැනි වතාවටත් ඉල්ලා සිටියා.\nඑම ඉල්ලීමට ප්‍රතිචාර දැක්වීමක් වශයෙනු යි භානුක මෙලෙස ඔහුගේ තීරණය වෙනස් කර ඇත්තේ.",
       "URL": "https://www.hirunews.lk/293883/භානුක-නැවතත්-පිත්ත-අතට-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1427"
}