{
       "Source": "hirunews",
       "Timestamp": "Tuesday, 09 May 2017 - 6:34",
       "Headline": "Update - වැලිපැන්නේ වෙඩි තැබීමෙන් ඝාතනයට ලක්වී ඇත්තේ කොස්ගොඩ ලොකූ",
       "News Content": "කළුතර - වැලිපැන්න - දියහොරඩුව ප්‍රදේශයේ සිදුවූ වෙඩි තැබීම පාතාල කල්ලි අතර ඇති වූ ගැටුමක් බවට තොරතුරු අනාවරණ වී තිබෙනවා.\nපොලීසිය සඳහන් කළේ ඝාතනයට ලක්වූ තරුණයා සහ තුවාල ලැබූ පුද්ගලයින් දෙදෙනා ප්‍රදේශයේ සිදුවූ අපරාධ රැසකට සම්බන්ධ පුද්ගලයින් බවයි.\nඊයේ රාත්‍රියේ මෙම තුන්දෙනා මත්පැන් සාදයකට සහභාගිවීම සඳහා යමින් සිටියදී මෙම වෙඩි තැබීම සිදුව තිබෙනවා.\nඉන් 24 හැවිරිදි කොස්ගොඩ ප්‍රදේශයේ පදිංචි නුවන් චාමර අබේසේකර හෙවත් කොස්ගොඩ ලොකූ ජීවිතක්ෂයට පත්වුණා.\nතුවාල ලැබූ 22 හැවිරිදි සහ 39 හැවිරිදි පුද්ගලයින් දෙදෙනා නාගොඩ රෝහලේ මේ වන විට ප්‍රතිකාර ලබනවා.\nUpdate :- Tuesday, May 9, 2017 8.43 am\n--------------------------------------------------------------\nකළුතර - වැලිපැන්න - 5 කණුව - මීගමු පාර ප්‍රදේශයේදී සිදුවූ වෙඩි තැබීමකින් තරුණයෙකු ජීවිතක්ෂයට පත්වී තවත් දෙදෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ ඊයේ රාත්‍රියේ මෙම වෙඩි තැබීම සිදුව ඇති බවයි.\nසිද්ධියෙන් ජීවිතක්ෂයට පත්වී ඇත්තේ කොස්ගොඩ ප්‍රදේශයේ පදිංචි 24 හැවිරිදි තරුණයෙක්.\nමිතුරන් වන මෙම තරුණයන් පිරිස මත්පැන් සාදයකට එක්වීම සඳහා යාමේදී මෙම වෙඩි තැබීම සිදුව ඇති බව පොලීසිය සිදුකළ පරීක්ෂණවලදී අනාවරණ වී තිබෙනවා.\nඑම අවස්ථාවේ මාර්ගයේ රැදී සිටි පුද්ගලයන් පිරිසක් විසින් මෙම වෙඩි තැබීම සිදුකර ඇති බව සඳහන්.\nතුවාල ලැබූවන් නාගොඩ රෝහලට ඇතුළත් කර ඇති බවයි පොලීසිය වැඩිදුරටත් සඳහන් කළේ.",
       "URL": "https://www.hirunews.lk/160906/update-වැලිපැන්නේ-වෙඩි-තැබීමෙන්-ඝාතනයට-ලක්වී-ඇත්තේ-කොස්ගොඩ-ලොකූ",
       "Category": "Local News",
       "Parent URL": "https://www.hirunews.lk/local-news.php?pageID=4526"
}