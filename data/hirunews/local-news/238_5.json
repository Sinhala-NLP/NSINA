{
       "Source": "hirunews",
       "Timestamp": "Sunday, 25 June 2023 - 16:29",
       "Headline": "හෘදයාබාධයක් වැළැදුණු නාවික සෙබළෙකු නිදි යහනේදීම මියයයි",
       "News Content": "තලෙයිමන්නාරම ඌරුමලෙයි නාවික හමුදා කදවුරේ නාවික සෙබළෙකු නිදි යහන මතදීම මියගොස් ඇත්තේ ඔහුට හදිසියේ වැළදුණු හෘදයාබාධයක් හේතුවෙන් බවට තලෙයිමන්නාරම රෝහලේ අධිකරණ වෛද්‍ය නිලධාරීවරයා තහවුරු කොට ඇති බව අප වාර්තාකරු පවසනවා.\nකැළණිය ගෝනවල ප්‍රදේශයේ පදිංචි 31 හැවිරිදි දිනේෂ් මධුෂාන් ජයසේකර නැමති මෙම නාවික සෙබළා රාත්‍රියේ නින්දට ගොස් ඇතත් ඔහු යළි පසු දින සේවයට නොපැමිණි නිසා සෙසු සෙබළුන් ඔහු ගැන සොයා බලද්දී ඔහු නිදි යහනේම මියගොස් සිටි බව දැක තිබෙනවා.\nඅනතුරුව මේ පිළිබදව තලෙයිමන්නාරම පොලිසියට දැනුම් දීමෙන් පසුව පොලිසිය පැමිණ ප්‍රකාශ සටහන් කොට ඔහුගේ මළ සිරුර පරීක්ෂණ කටයුතු සදහා රෝහලට බාර දී තිබෙන අතර පරීක්ෂණ කටයුතු වලින් පසුව ඔහුගේ මළ සිරුර අවසන් කටයුතු සඳහා ඥාතීන් වෙත බාර දී ඇතැයි වාර්තාකරු පවසනවා.",
       "URL": "https://www.hirunews.lk/339027/හෘදයාබාධයක්-වැළැදුණු-නාවික-සෙබළෙකු-නිදි-යහනේදීම-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=238"
}