{
       "Source": "hirunews",
       "Timestamp": "Wednesday, 26 December 2018 - 7:16",
       "Headline": "ෂීසෙල්ස් සිට තිලිණ පුතා යාත්‍රාවේ ධීවරයින් අද දිවයිනට",
       "News Content": "ධීවර කටයුතු සඳහා මුහුදු ගොස් අතුරුදන්ව තිබූ තිලිණ පුතා යාත්‍රාවේ ධීවරයින් හයදෙනෙකු ෂීසෙල්ස් රාජ්‍යයේ සිට අද දිවයිනට පැමිණෙනවා.\nවිදේශ කටයුතු අමාත්‍යාංශය සඳහන් කළේ ශ්‍රී ලංකන් ගුවන් සමාගමට අයත් යූ.එල්. 708 දරණ යානයෙන් ඔවුන් උදෑසන කටුනායක - ජාත්‍යන්තර ගුවන්තොටුපලට පැමිණීමට නියමිත බවයි.\nමේ සම්බන්ධයෙන් අදහස් දක්වමින් ශ්‍රී ලංකා ධීවර දෙපාර්තමේන්තුවේ සෝදිසි මෙහෙයුම් අංශයේ අධ්‍යක්‍ෂ පද්මප්‍රිය තිසේරා ප්‍රකාශ කළේ බහුදින යාත්‍රාවලින් වෙනත් රටවලට සංක්‍රමණය වන ධීවරයින්ට එරෙහිව නීතිය දැඩිව ක්‍රියාත්මක වන බවයි.",
       "URL": "https://www.hirunews.lk/206808/ෂීසෙල්ස්-සිට-තිලිණ-පුතා-යාත්‍රාවේ-ධීවරයින්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3588"
}