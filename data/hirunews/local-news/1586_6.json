{
       "Source": "hirunews",
       "Timestamp": "Wednesday, 03 November 2021 - 19:01",
       "Headline": "දැනට මෙරට මිලියන 29 ක් පූර්ණ එන්නත්කරණයට",
       "News Content": "මෙරට එන්නත්කරණ වැඩසටහන යටතේ මේ වන විට පළමු සහ දෙවන මාත්‍රා සමස්තයක් ලෙස මිලියන 29ක් ඊයේ වන විට ලබා දි අවසන් බව වසංගත රෝග විද්‍යා අංශයේ ප්‍රධාන වසංගත රෝග වෛද්‍ය , විශේෂඥ වෛද්‍ය සමිත ගිනිගේ ප්‍රකාශ කළා. ඔහු මේ බව සදහන් කළේ සෞඛ්‍ය ප්‍රවර්ධන කාර්යාංශයේ අද පැවති මාධ්‍ය හමුවට එක්වෙමින්.\nපළමු එන්නත් මාත්‍රාව ලබාගෙන කොපමණ කාලයක් ගත වුවත් දෙවන මාත්‍රාව ලබාගෙන නොමැති පුද්ගලයින් හැකි ඉක්මනින් දෙවන මාත්‍රාව ලබාගන්නා ලෙස සෞඛ්‍ය අංශ පවසනවා.\nමේ අතර, කොරෝනා ව්‍යාප්තිය තවදුරටත් පාලනය කිරීම සදහා ලබා දි ඇති සෞඛ්‍ය උපදෙස් නිසි ආකාරයෙන් පිලිපැදිමේ වැඩපිලිවෙල ජනතාව ඉදිරියට ගෙන යා යුතු බව සෞඛ්‍ය අමාත්‍ය කෙහෙලිය රඹුක්වැල්ල ප්‍රකාශ කළා.\nමේ අතර, කොරෝනා ආසාදනය වී සිටි තවත් පුද්ගලයින් 340 දෙනෙකු අද සුවය ලැබුවා.\nඑසේම අද දිනයේ මේ දක්වා ආසාදිතයින් 474 දෙනෙකු වාර්තා වී ඇති බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.",
       "URL": "https://www.hirunews.lk/286918/දැනට-මෙරට-මිලියන-29-ක්-පූර්ණ-එන්නත්කරණයට",
       "Category": "Local News",
       "Parent URL": "https://www.hirunews.lk/local-news.php?pageID=1586"
}