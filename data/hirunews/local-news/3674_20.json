{
       "Source": "hirunews",
       "Timestamp": "Tuesday, 30 October 2018 - 16:46",
       "Headline": "රාජ්‍ය කළමනාකරණ සහකාර සේවයේ නිලධාරීන් වෘත්තිය ක්‍රියාමාර්ගය කල් දමයි",
       "News Content": "රාජ්‍ය සහ පළාත් රාජ්‍ය කළමනාකරණ සහකාර සේවයේ නිලධාරීන් හෙට ක්‍රියාත්මක කිරීමට නියමිතව තිබූ වෘත්තිය ක්‍රියාමාර්ගය කල් දමා තිබෙනවා.\nකළමනාකරණ සහකාර සේවා ඒකාබද්ධ වෘත්තිය සමිති සන්ධානය ඉල්ලීම් කිහිපයක් මුල් කරගනිමින් හෙට ලෙඩ නිවාඩු වාර්තා කිරීමේ වෘත්තිය ක්‍රියාමාර්ගයක නිරතවීමට සැළසුම් කර තිබුණා.\nකෙසේ වෙතත් ඔවුන් නිවේදනය කළේ සිය වෘත්තිය ක්‍රියාමාර්ගය සහ කොටුව දුම්රියපල ඉදිරිපිට පැවැත්වීමට නියමිතව තිබූ උද්ඝෝෂණය රටේ උද්ගතව ඇති තත්ත්වයත් සමඟ කල් දැමීමට තීරණය කළ බවයි.",
       "URL": "https://www.hirunews.lk/203243/රාජ්‍ය-කළමනාකරණ-සහකාර-සේවයේ-නිලධාරීන්-වෘත්තිය-ක්‍රියාමාර්ගය-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=3674"
}