{
       "Source": "hirunews",
       "Timestamp": "Friday, 18 August 2017 - 13:01",
       "Headline": "මෝටර් රථයක් මාර්ගයෙන් ඉවතට පැන කුඹුරකට පෙරලෙයි (ඡායාරූප)",
       "News Content": "අද(18) අලුයම පහට පමණ හිගුරක්ගොඩ සිට පොලොන්නරුව දෙසට ධාවනය  වූ මෝටර් රථයක් මාර්ගයෙන් ඉවතට පැන කුඹුරකට පෙරලී තිබෙනවා.\nමෙය සිදුවන අවස්ථාවේ  මවක් සහ පුතෙකු මෝටර් රථය තුළ සිට ඇති අතර ඔවුනට කිසිදු අනතුරක් නොමැති බවයි ප්‍රදේශවාසීන් පවසන්නේ.\nමෙම මව, පුතා සමග සිය දියණියගේ මංගල තැල්ල රැගෙන එන අතරතුර මෙම අනතුරට මුහුණ දී  තිබෙනවා.\nඅනතුර වූ පසු මව සහ පුතා අසල තිබු නිවසකට තම දුරකථන අංකය ලබා දී ගැටළුවක් වුවහොත් ඇමතුමක් ලබාදෙන ලෙස පවසා වහා ත්‍රිරෝද රථයක නැගී ගොස් ඇති බවයි අප වාර්තාකරු පවසන්නේ.\nරියදුරාට වූ පුතාට නින්ද යෑම නිසා මෙම අනතුර සිදුව ඇතිබවත් මේ වනතෙක් සිද්ධිය සම්බන්ධයෙන් පොලිසියට පැමිණිල්ලක් කර නොමැති බවත් ප්‍රදේශවාසීන් පවසනවා.",
       "URL": "https://www.hirunews.lk/168752/මෝටර්-රථයක්-මාර්ගයෙන්-ඉවතට-පැන-කුඹුරකට-පෙරලෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4365"
}