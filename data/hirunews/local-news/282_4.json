{
       "Source": "hirunews",
       "Timestamp": "Friday, 09 June 2023 - 15:48",
       "Headline": "කළුතර ලැගුම්හලකදී සිසුවියක් මියයාමේ සිද්ධියේ සැකකරුවන් තුන්දෙනෙකු යළි රිමාන්ඩ්",
       "News Content": "කළුතර ලැගුම්හලක ඉහළ මහළකින් ඇද වැටී පාසල් සිසුවියක් මියයාමේ සිද්ධියේ ප්‍රධාන සැකකරු ඇතුලු සැකකරුවන් සිව්දෙනාගෙන් තුන්දෙනෙකු ලබන 23 වනදා දක්වා තවදුරටත් රක්ෂිත බන්ධනාගාර ගත කර තිබෙනවා.\nඒ, ඔවුන් අද(09) කළුතර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nසිද්ධියට අදාළව අත්අඩංගුවට ගෙන සිටි ප්‍රධාන සැකකරු, මියගිය සිසුවියගේ 19 හැවිරිදි මිතුරිය, ඇගේ පෙම්වතා මෙලෙස රක්ෂිත බන්ධනාගාර ගත කෙරුණා.\nප්‍රධාන සැකකරුගේ රියදුරා ඇප මත මුදා හැරි බවයි හිරු අධිකරණ වාර්තාකරු සඳහන් කළේ. මේ අතර, පාසල් සිසුවියන් 16 දෙනෙකු අපයෝජනය කිරිම සම්බන්ධයෙන් අත්අඩංගුවට ගෙන සිටි කළුතර ප්‍රදේශයේ උපකාරක පංති ගුරුවරයා ද අද යළි කළුතර මහේස්ත්‍රාත් අධිකරණයට ඉදිරිපත් කෙරුණා.\nඑම සැකකරුද ලබන මස 23 වනදා දක්වා යළි රක්ෂිත බන්ධනාගාර ගත කිරීමටයි නියෝග කෙරුණේ.",
       "URL": "https://www.hirunews.lk/337485/කළුතර-ලැගුම්හලකදී-සිසුවියක්-මියයාමේ-සිද්ධියේ-සැකකරුවන්-තුන්දෙනෙකු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=282"
}