{
       "Source": "hirunews",
       "Timestamp": "Sunday, 24 January 2021 - 14:13",
       "Headline": "කොළඹ වරායේ ආනයන භාණ්ඩ නිශ්කාශන කටයුතු විද්‍යුත් ක්‍රමයට",
       "News Content": "කොළඹ වරායේ ආනයන භාණ්ඩ නිශ්කාශන කටයුතු අන්තර්ජාල පහසුකම් යටතේ විද්‍යුත් ගෙවීම් ලෙස සිදුකිරීමට වරාය අධිකාරිය පියවර ගෙන තිබෙනවා.\nඒ අනුව, නිශ්කාශන කටයුතු සිදුකර ගැනීමට අවශ්‍යතා ඇති අයට, සිය නිවෙස්වල හෝ ඔවුන්ගේ කාර්යාල පරිශ්‍ර තුල සිට අන්තර්ජාල මගින් සිය ගෙවීම් කටයුතු සිදුකල හැකියි.\nකොරෝනා ව්‍යාප්තිය හමුවේ කොළඹ වරායේ සියලු පර්යන්ත උපාය මාර්ගික කළමනාකරණ සැලැස්මක් ක්‍රියාවට නංවමින් මෙහෙයුම් නිසි පරිදි පවත්වා ගැනීමට සමත්ව ඇති බවයි වරාය අධිකාරිය සඳහන් කළේ.\nඅදාළ නිශ්කාශන කටයුතු වරාය අධිකාරියේ වෙබ් අඩවියට පිවිස විද්‍යුත් ක්‍රමවේද ඔස්සේ සිදුකර ගැනීමට පහසුකම් සලසා ඇති බව එමගින් නිකුත් කළ නිවේදනයේ සඳහන්.",
       "URL": "https://www.hirunews.lk/260585/කොළඹ-වරායේ-ආනයන-භාණ්ඩ-නිශ්කාශන-කටයුතු-විද්‍යුත්-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=2192"
}