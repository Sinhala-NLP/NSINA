{
       "Source": "hirunews",
       "Timestamp": "Sunday, 27 December 2020 - 16:02",
       "Headline": "කොළඹ ප්‍රදේශ කිහිපයක් හුදකලා බවින් ඉවත් කෙරේ",
       "News Content": "හෙට උදෑසන 5 සිට වේල්ලවීදිය, කෙසෙල්වත්ත සහ මරදාන පොලිස් වසම් වල හුදකලාභාවය ඉවත් කරන බව යුද හමුදාපති ලුතිනන් ජනරාල් ශවේන්ද්‍ර සිල්වා ප්‍රකාශ කළා.\nඑමෙන්ම, කොම්පඤ්ඤවීදියේ වෑකන්ද සහ හුනුපිටිය ග්‍රාමසේවා වසම්, වැල්ලවත්තේ - මයුරපෙදෙස, බොරැල්ලේ - හල්ගහවත්ත සහ කාලිපුල්ල වත්ත මෙන්ම වැල්ලම්පිටියේ, ලක්සඳසෙවණ නිවාස යෝජනා ක්‍රමය ද මෙලෙස හුදකලා භාවයෙන් හෙට උදෑසන 5 සිට ඉවත් කෙරෙනවා.\nඊට අමතරව, කෙසෙල්වත්තේ - අලුත්කඬේ බටහිර සහ අලුත්කඬේ නැගෙනහිර ග්‍රාම සේවා වසම් හෙට උදෑසන 5 සිට හුදකලා ප්‍රදේශ ලෙස නම් කරන බව යුද හමුදාපතිවරයා සඳහන් කළා.",
       "URL": "https://www.hirunews.lk/258074/කොළඹ-ප්‍රදේශ-කිහිපයක්-හුදකලා-බවින්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2250"
}