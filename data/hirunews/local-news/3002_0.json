{
       "Source": "hirunews",
       "Timestamp": "Sunday, 15 December 2019 - 6:47",
       "Headline": "ලෝක රූ රැජින කිරුළ ජැමෙයිකාවට",
       "News Content": "ජැමෙයිකාවේ ටෝනි ඈන් සිං මෙවර ලෝක රූ රැජින ලෙස කිරුළු පළඳිනු ලැබුවා.\nඑංගලන්තයේ ලන්ඩන් නුවරදී ඊයේ පැවති ලෝක රූ රැජින තරගයේ අවසන් වටයේදී දෙවන තැන හිමිවූයේ ප්‍රංශයේ  ඕෆ්ලි මෙසිනෝටයි.\nජයග්‍රාහී ටෝනි ඈන් සිං 23 හැවිරිදි සරසවි සිසුවියක වන අතර, ඇමරිකාවේ ෆ්ලොරිඩා රාජ්‍ය විශ්වවිද්‍යාලයේ මනෝ විද්‍යාව හදාරනු ලබනවා.\nවෛද්‍යවරියක් වීම තම අපේක්ෂාව බවයි ඇය සඳහන් කළේ.\nඇය ෆ්ලොරිඩා විශ්වවිද්‍යාලයේ කැරිබියානු ශිෂ්‍ය සම්මේලනයේ සභාපතිනිය ලෙසද කටයුතු කර තිබෙනවා.\nටෝනි ඈන් සිං ලෝක රූ රැජින කිරුළ ජයග්‍රහණය කළ හතරවන ජැමෙයිකානු කාන්තාවයි.\n1993 වසරේදීද ජැමෙයිකාවේ ලීසා හනා ලෝක රූ රැජින ලෙස කිරුළු පැළඳුවා.\nමෙවර ලෝක රූ රැජින තරගාවලියේ තුන්වන තැන හිමිවූයේ ඉන්දියාවේ සුමන් රා ඕටයි.\nඉන්දියාවේ මනුෂි චිල්ලාර් 2017 වසරේ ලෝක රූ රැජින වූ අතර, බොලිවුඞ් නිළි ප්‍රියංකා චොප්රා 2000 වසරේ ලෝක රූ රැජිනයි.",
       "URL": "https://www.hirunews.lk/230256/ලෝක-රූ-රැජින-කිරුළ-ජැමෙයිකාවට",
       "Category": "Local News",
       "Parent URL": "https://www.hirunews.lk/local-news.php?pageID=3002"
}