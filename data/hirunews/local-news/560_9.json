{
       "Source": "hirunews",
       "Timestamp": "Friday, 03 February 2023 - 14:38",
       "Headline": "දකුණු කොරියාවේ හිටපු අධිකරණ අමාත්‍යවරයාට වසර දෙකක සිර දඬුවමක්",
       "News Content": "දකුණු කොරියාවේ හිටපු අධිකරණ අමාත්‍ය චෝ කුක් ට එරට අධිකරණයක් මගින් වසර 2ක සිර දඩුවම් නියම කර තිබෙනවා.\nඒ, ඔහුගේ දරුවන් ප්‍රසිද්ධ පාසලකට ඇතුළත් කිරීම සඳහා ව්‍යාජ ලේඛන සකස් කිරීමේ චෝදනාවට අදාළවයි.\nඔහුගේ මෙම විෂමාචාර ක්‍රියාව සම්බන්ධයෙන් එරට හිටපු ජනාධිපති මූන් ජේ යින්ගෙන් පසුගිය රජයට දැඩි දෝෂාරෝපණයක් එල්ලවූ අතර, ඉන් අනතුරුවයි ඊට අදාළව විමර්ශනයක් සිදු කෙරුණේ.\nඑසේම හිටපු අධිකරණ අමාත්‍යවරයාට බලය අයුතු ලෙස භාවිත කිරීමේ චෝදනා ද එල්ලවී තිබෙනවා.\nව්‍යාජ ලේඛන සකස් කිරීමේ සිද්ධියට අදාළව හිටපු අධිකරණ අමාත්‍යවරයාගේ බිරිඳ ද මීට පෙර බන්ධනාගාර ගත කෙරුණා.",
       "URL": "https://www.hirunews.lk/326584/දකුණු-කොරියාවේ-හිටපු-අධිකරණ-අමාත්‍යවරයාට-වසර-දෙකක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=560"
}