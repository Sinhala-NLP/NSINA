{
       "Source": "hirunews",
       "Timestamp": "Saturday, 26 August 2023 - 7:23",
       "Headline": "කුඩා දැරියක් වතුර ටැංකියට වැටී ජීවිතක්ෂයට",
       "News Content": "කුඩා දැරියක් වතුර ටැංකියට වැටී ජීවිතක්ෂයට පත් වූ පිළිබඳ තොරතුරු වාර්තා වෙනවා.\nඒ නෙළුක්කුළම් භාරතීයම් ප්‍රදේශයෙන්.\nමෙසේ ජීවිතක්ෂයට පත් වී ඇත්තේ අවුරුදු එක‍යි මාස 11ක් වයසැති දැරියක් බවයි වාර්තා වෙන්නේ.\nඇය තවත් කුඩා දරුවන් කිහිප දෙනෙකු සමඟ සෙල්ලම් කරමින් සිටියදී මෙම අනතුරට මුහුණ දී ඇති බවයි වාර්තා වෙන්නේ.\nඑම අවස්ථාවේදී දැරියගේ සීයා විසින් ඇය වවුනියාව රෝහලට ඇතුළත් කර ඇති අතර ඇතුළත් කිරීමෙන් පසු ඇය ජීවිතක්ෂයට පත් වූ බවයි වාර්තා වෙන්නේ.\nමෘත ශරීරය සම්බන්ධව මහේස්ත්‍රාත් පරීක්ෂණ සහ පශ්චාත් මරණ පරීක්ෂණයෙන් අනතුරුව සිරුර ඥාතීන් වෙත භාර දී ඇති අතර නෙළුක්කුලම පොලීසිය වැඩිදුර පරීක්ෂණ මෙහෙයවනු ලබනවා,",
       "URL": "https://www.hirunews.lk/346122/කුඩා-දැරියක්-වතුර-ටැංකියට-වැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=72"
}