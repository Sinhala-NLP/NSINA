{
       "Source": "hirunews",
       "Timestamp": "Wednesday, 13 September 2023 - 15:23",
       "Headline": "පරාජය ගැන දුනිත් වෙල්ලාලගේ කණගාටුව",
       "News Content": "ආසියානු කුසලාන ක්‍රිකට් තරගාවලියේ අවසන් තරගය සදහා සුදුසුකම් ලබා ගැනීමට නම්, ශ්‍රී ලංකාව හෙට පාකිස්ථානය සමඟ පැවැත්වෙන තරගය ජයග්‍රහණය කිරීම අනිවාර්ය වෙනවා.\nඒ සුපිරි හතරදෙනාගේ වටයේ ඉන්දියාවට එරෙහිව ඊයේ(12) පැවති තරගය පරාජය වීම හේතුවෙන්.\nඑම ජයග්‍රහණයත් සමග ඉන්දීය කණ්ඩායම තරගාවලියේ අවසන් මහා තරගයට සුදුසුකම් ලබා ගෙන තිබෙනවා.\nකොළඹ ආර් ප්‍රේමදාස ක්‍රිකට් ක්‍රිඩාංගනයේ දී ඊයේ පැවති තරගයේදි තුන් ඉරියව්වෙන් දස්කම් දැක් වූ දුනිත් වෙල්ලාලගේ තරගයේ වීරයා ලෙස නම් කෙරුණු අතර, ඔහුගේ දක්ෂතා සම්බන්ධයෙන් ඉන්දීය මාධ්‍යය ද අගය කර තිබුණා.\nඉන්දියාව සමග ඊයේ පැවති තරගයෙන් අනතුරුව මාධ්‍ය වෙත අදහස් දක්වමින් දුනිත් වෙල්ලාලගේ කියා සිටියේ තරගය පරාජය වීම පිලිබඳ කණගාටුවට පත්වන බවයි.",
       "URL": "https://www.hirunews.lk/348142/පරාජය-ගැන-දුනිත්-වෙල්ලාලගේ-කණගාටුව",
       "Category": "Local News",
       "Parent URL": "https://www.hirunews.lk/local-news.php?pageID=32"
}