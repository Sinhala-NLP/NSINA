{
       "Source": "hirunews",
       "Timestamp": "Thursday, 27 October 2022 - 14:20",
       "Headline": "ආහාරවල අහිතකර රසායනික සංඝටක නියාමනයට නීති ගේනවා - නීතිපති",
       "News Content": "ආහාරවල අන්තර්ගත මිනිස් සිරුරට අහතිකර රසායනික සංඝටක නියාමනය කිරීම සඳහා නව රෙගුලාසි ගෙන ඒමට ක්‍රියා කරන බව නීතිපතිවරයා අභියාචනාධිකරණයට අද (27) දැනුම්දී තිබෙනවා.\nපිළිකා කාරක රසායනික ද්‍රව්‍ය අඩංගු පොල්තෙල් මෙරටට ආනයනය කිරීම තහනම් කිරීමේ නියෝගයක් නිකුත් කරන ලෙස ඉල්ලා සිංහලේ සංවිධානය ගොනුකළ පෙත්සමක් කැඳවූ අවස්ථාවේදීයි අතිරේක සොලිසිටර් ජනරාල් සුමති ධර්මවර්ධන එම දැනුම්දීම කර ඇත්තේ.\nසෝභිත රාජකරුණා හා ධම්මික ගනේපොල යන අභියාචනාධිකරණ විනිසුරු මඩුල්ල ඉදිරියේ අදාළ පෙත්සම කැඳවනු ලැබුවා.\nඑහිදී අතිරේක සොලිසිටර් ජනරාල්වරයා අධිකරණය හමුවේ සඳහන් කළේ ආහාරවල අන්තර්ගත මයික්‍රොටොක්සීන් නමැති සංඝටකය නියාමනය කිරීම සඳහා නව රෙගුලාසි ඉදිරිපත් කිරීමට පියවර ගන්නා බවයි.\nඅදාළ පෙත්සම ලබන මස 15 වනදා යළි කැඳවීමට නියමිතයි.",
       "URL": "https://www.hirunews.lk/318968/ආහාරවල-අහිතකර-රසායනික-සංඝටක-නියාමනයට-නීති-ගේනවා-නීතිපති",
       "Category": "Local News",
       "Parent URL": "https://www.hirunews.lk/local-news.php?pageID=775"
}