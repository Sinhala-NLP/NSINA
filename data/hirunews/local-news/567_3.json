{
       "Source": "hirunews",
       "Timestamp": "Wednesday, 01 February 2023 - 6:37",
       "Headline": "පළාත් පාලන ඡන්ද විමසීමට අදාළ ගැසට්ටුව නිකුත් වෙයි (වීඩියෝ)",
       "News Content": "එළඹෙන මාර්තු මස 09 වනදා පළාත් පාලන ආයතන ඡන්ද විමසීම පැවැත්වෙන බව දැක්වෙන දැන්වීම ඇතුළත් ගැසට් නිවේදනය ඒ ඒ දිස්ත්‍රික් තේරීම් භාර නිලධාරීවරුන් විසින් මේ වනවිට නිකුත් කර තිබෙනවා.\nඒ අනුව පරිපාලන දිස්ත්‍රික්ක 23ක තේරීම් භාර නිලධාරිවරු විසින් යොමුකරන ලද ඡන්ද විමසීම් දිනය ඇතුළත් ගැසට් නිවේදනය මේ වනවිට නිකුත් කර තිබුණා.\nයාපනය දිස්ත්‍රික්කයේ තේරීම් භාර නිලධාරීවරයා විසින් යොමුකරනු ලැබූ ඡන්ද විමසීම් දිනය ඇතුළත් ගැසට් නිවේදනයට ඉඩක් වෙන් කර තිබෙනවා.\nඑම ගැසට් නිවේදනයේ දැක්වෙන ආකාරයට මාර්තු මස 09 වනදා පෙරවරු 7 සිට පස්වරු 4 දක්වා ඡන්ද විමසීම පැවැත්වෙනු ඇති.\nඑමෙන්ම එම ගැසට් නිවේදනයේ ඒ ඒ දිස්ත්‍රික්කවලට අයත් පළාත් පාලන ආයතන සම්බන්ධයෙන් ද විස්තර ඇතුළත් වනවා.\nපළාත් පාලන ආයතන 339කට අදාළව අපේක්ෂකයන් 80,720 දෙනෙකු මෙවර ඡන්ද විමසීම සඳහා ඉදිරිපත්ව සිටින බව මැතිවරණ කොමිෂන් සභාව පවසනවා.\nඒ, පිළිගත් දේශපාලන පක්ෂ 58කින් සහ ස්වාධීන කණ්ඩායම් 329කින්.",
       "URL": "https://www.hirunews.lk/326356/පළාත්-පාලන-ඡන්ද-විමසීමට-අදාළ-ගැසට්ටුව-නිකුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=567"
}