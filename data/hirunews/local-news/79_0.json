{
       "Source": "hirunews",
       "Timestamp": "Wednesday, 23 August 2023 - 13:48",
       "Headline": "රිය අනතුරකින් පුද්ගලයෙක් ජීවිතක්ෂයට",
       "News Content": "ගාල්ල සිට කොළඹ දෙසට යතුරුපැදියකින් ගමන් ගත් පුද්ගලයකු ඊයේ (22) අනතුරකට ලක්ව මිය ගොස් තිබෙනවා.\nමෙම අනතුර සිදු වී ඇත්තේ අදාළ යතුරුපැදිකරු පදික මාරුවේ ගමන් ගත් පුද්ගලයකු හා ගැටීමෙන් බවයි වාර්තා වන්නේ.\nඑම අනතුරින් බරපතළ තුවාල ලැබූ යතුරුපැදිකරු නාගොඩ රෝහලට ඇතුළත් කිරීමෙන් පසුව මිය ගිය බව පොලිසිය පැවසුවා.\nමෙසේ මිය ගොස් ඇත්තේ වයස අවුරුදු 54ක තල්ගස්වල ප්‍රදේශයේ පදිංචිකරුවෙක්.\nපොලිසිය සඳහන් කර සිටියේ අනතුරින් තුවාල ලැබූ අනෙක් පුද්ගලයා සහ ඔහුගේ දියණිය නාගොඩ රෝහලේ ප්‍රතිකාර ලබන අතර මේ සම්බන්ධයෙන් වැඩිදුරටත් විමර්ශන සිදු කරන බවයි.",
       "URL": "https://www.hirunews.lk/345814/රිය-අනතුරකින්-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=79"
}