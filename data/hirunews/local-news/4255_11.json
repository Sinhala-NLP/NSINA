{
       "Source": "hirunews",
       "Timestamp": "Tuesday, 24 October 2017 - 17:46",
       "Headline": "බිලි පූජාවන් නොපවත්වන ලෙසට තීන්දුවක්",
       "News Content": "ආගමික උත්සව පැවැත්වීම වෙනුවෙන් යාපනය ප්‍රදේශයේ ඇතැම් කෝවිල් තුළ සිදුකරන බිලි පූජාවන් නොපවත්වන ලෙසට යාපනය මහාධිකරණ විනිසුරු එම්. ඉලන්චේලියන් අද(24) නියෝගයක් නිකුත් කරනු ලැබුවා.\nසමස්ත ලංකා සෛව මහා සභාව විසින් ගොනු කළ පෙත්සමක් සළකා බැලීමේන් අනතුරුව මහාධිකරණ විනිසුරුවරයා එලෙස නියෝග කළා.\nයාපනය ප්‍රදේශයේ ඇතැම් කෝවිල් තුළ දේව පූජාවන් වෙනුවෙන් මහා පරිමාණයෙන් බිලි පූජාවන් පවත්වන අතර, ඒ තුළින් සත්ව ඝාතන රැසක් සිදු කරන බව සෛව මහා සභාව පෙත්සම මගින් කරුණු ගොනුකොට තිබුනා.\nබිලි පූජාවන් කිසියම් පිරිසක් සිදු කරන්නේ නම් අදාළ කණ්ඩායම් අත්අඩංගුවට ගන්නා ලෙසට උතුරු පළාත භාර ජේ්‍යෂ්ඨ නියෝජ්‍ය පොලිස්පති ඇතුළු නියෝජ්‍ය පොලිස්පතිවරුන් වෙත දන්වන ලෙසද මහාධිකරණ විනිසුරුවරයා නියෝග කළා.\nපසුගිය සමයේ යාපනය ප්‍රදේශයේ ඇතැම් කෝවිල් තුළ දේව පූජාවන් ගවයින්,එළුවන් හා කුකුළන් විශාල වශයෙන් ඝාතනය කිරීෙමි සිදුවීම් වාර්තාවුනා.\nඅදාළ සත්ව ඝාතන නවත්ව ලෙසට සත්ව සංවිධාන රැසක්ද පසුගිය සමයේ විරෝධතා ව්‍යාපාර සංවිධානය කර තිබුනා.\nවවුනියාව - මාධව කුලසූරිය",
       "URL": "https://www.hirunews.lk/174328/බිලි-පූජාවන්-නොපවත්වන-ලෙසට-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4255"
}