{
       "Source": "hirunews",
       "Timestamp": "Saturday, 16 June 2018 - 14:43",
       "Headline": "කිරිපිටි සමාගම් යළි මිල වැඩි කිරීමට ඉල්ලයි",
       "News Content": "යළි මිල ඉහළ නංවන ලෙස කිරිපිටි නිෂ්පාදන සමාගම්, පාරිභෝගික අධිකාරියෙන් ඉල්ලීමක් කර තිබෙනවා.\nඩොලරයේ අගය රුපියල් 160 දක්වා ඉහළ යාම හේතුවෙන් ලෝක වෙළඳපොළෙහි කිරිපිටි මිල වැඩිවීම නිසා, කිරිපිටි නිෂ්පාදන සමාගම් මෙම ඉල්ලීම කර ඇති බවයි පාරිභෝගික කටයුතු පිළිබද අධිකාරිය සඳහන් කළේ.\nඑහි අධ්‍යක්ෂ ජනරාල් ඩී. ජීවානන්ද කියා සිටියේ රුපියල් 70කින් කිරිපිටි කිලෝග්‍රෑමයක මිල ඉහළ නංවන ලෙසට අදාළ සමාගම් මෙම ඉල්ලීම සිදුකර ඇති බවයි.\nමීට මාස කිහිපයකට පෙර ලෝක වෙළදපොළෙහි ඇමරිකානු ඩොලර් 3250ක් ලෙස පැවති කිරිපිටි මෙටි‍්‍රක් ටොන් එකක් මේ වන විට ඩොලර් 3450 දක්වා ඉහළ ගොස් තිබෙනවා.\nමේ හේතුවෙන් කිරිපිටි ආනයනය කිරීමේ සහ තම කර්මාන්ත පවත්වාගෙන යාමේ ගැටළු රැසකට මුහුණ දී ඇති බවයි කිරිපිටි සමාගම් අදාළ ඉල්ලීමෙහි සදහන් කර ඇත්තේ.",
       "URL": "https://www.hirunews.lk/193218/කිරිපිටි-සමාගම්-යළි-මිල-වැඩි-කිරීමට-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3893"
}