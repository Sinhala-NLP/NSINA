{
       "Source": "hirunews",
       "Timestamp": "Friday, 22 December 2017 - 19:22",
       "Headline": "අනවශ්‍ය මුදල් වැය කිරීමක් ජනපති පෙන්වයි",
       "News Content": "සංවර්ධන ව්‍යාපෘති සිදුකිරීමේදී රජයේ නිලධාරීන් වගකීමකින් කටයුතු කළ යුතු බව ජනාධිපති මෛත්‍රිපාල සිරිසේන පවසනවා.\nපොළොන්නරුව දිස්ත්‍රික් සම්බන්ධීකරණ කමිටු රැස්වීමට අද එක්වෙමින් ජනාධිපතිවරයා කියා සිටියේ ඇතැම් ව්‍යාපෘති සිදු කිරීමේදී සීමාව ඉක්මවා මුදල් වැයකර ඇති බවයි.\nපොළොන්නරුවේ ඇතැම් ප්‍රදේශවල කාපට් අතුරා මාර්ග සකස් කර ඇති බවත් අනවශ්‍ය ලෙස කාපට් අතුරනවා වෙනුවට තාර දැමීම සුදුසු බවයි ජනාධිපතිවරයා එහිදී ප්‍රකාශ කළේ.",
       "URL": "https://www.hirunews.lk/179074/අනවශ්‍ය-මුදල්-වැය-කිරීමක්-ජනපති-පෙන්වයි",
       "Category": "Local News",
       "Parent URL": "https://www.hirunews.lk/local-news.php?pageID=4160"
}