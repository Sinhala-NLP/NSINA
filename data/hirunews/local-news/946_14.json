{
       "Source": "hirunews",
       "Timestamp": "Friday, 12 August 2022 - 18:45",
       "Headline": "තවත් කොවිඩ් මරණ 9ක් වාර්තා වෙයි - අද ආසාදිතයන් 162ක්",
       "News Content": "ඊයේ (11) දිනයට අදාළව කොවිඩ් 19 වෛරසය ආශ්‍රිතව වාර්තා වූ මරණ ගණන 9ක් බව සෞඛ්‍ය සේවා අධ්‍යක්ෂ ජනරාල්වරයා තහවුරු කළ බව රජයේ ප්‍රවෘත්ති දෙපාර්තමේන්තුව ප්‍රකාශ කරනවා.\nඒ අනුව මෙම මරණ අතර පිරිමි පුද්ගලයන් හය දෙනෙකු සහ කාන්තාවන් තුන් දෙනෙකු වන බවයි වාර්තා වන්නේ.\nමෙලෙස මිය ගිය පිරිසට අයත් සියලු ම දෙනා වයස අවුරුදු 30 ඉක්ම වූ පුද්ගලයන් ලෙසයි රජයේ ප්‍රවෘත්ති දෙපාර්තමේන්තුව සඳහන් කරන්නේ.\nමෙම මරණ 9ත් සමග මෙරට සමස්ත මරණ සංඛ්‍යාව දැක්වෙන්නේ 16614ක් ලෙසටයි.\nමේ අතර අද දිනයේ මෙරටින් කොරෝනා වෛරස් ආසාදිතයන් 162ක් හඳුනාගෙන තිබෙනවා. ඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 667735ක් ලෙසටයි.",
       "URL": "https://www.hirunews.lk/312572/තවත්-කොවිඩ්-මරණ-9ක්-වාර්තා-වෙයි-අද-ආසාදිතයන්-162ක්",
       "Category": "Local News",
       "Parent URL": "https://www.hirunews.lk/local-news.php?pageID=946"
}