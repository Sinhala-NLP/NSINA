{
       "Source": "hirunews",
       "Timestamp": "Monday, 15 January 2018 - 14:22",
       "Headline": "නාමල්ගේ නඩුව කල් යයි",
       "News Content": "මුදල් විශුද්ධිකරණ පනත යටතේ පාර්ලිමේන්තු මන්ත්‍රී නාමල් රාජපක්ෂ ඇතුළු 06 දෙනෙකුට එරෙහිව පවරා ඇති නඩුව පෙබරවාරි මස 06 වනදා දක්වා කල් තැබීමට කොළඹ මහාධිකරණ විනිසුරු සම්පත් අබේකෝන් අද (15) නියෝග කළා.\nපැමිණිල්ලෙන් විත්ති පාර්ශවයට ලබාදිය යුතු ලේඛන ලබාදීම සඳහා එම නඩුව කැදවනු ලැබූ අතර ඒවා ලබාදීම සඳහා තමන්ට කල් ලබා දෙන්නැයි රජයේ නීතිඥවරයා කළ ඉල්ලීමක් පිළිගනිමිනුයි විනිසුරුවරයා මෙම නියෝග සිදු කළේ.\nපාර්ලිමේන්තු මන්ත්‍රී නාමල් රාජපක්ෂට අයත් ගවර්ස් කෝපරේෂන් සමාගම වෙනත් සමාගමක් සමඟ සිදුකළ ගණුදෙනුවකදී අයතා ලෙස රුපියල් මිලියන 30ක මුදලක් උපයා ගැනීම ඇතුළු අධි චෝදනා 11ක් යටතේ නීතිපතිවරයා විසින් මෙම නඩුව පවරා තිබෙනවා.",
       "URL": "https://www.hirunews.lk/181080/නාමල්ගේ-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4125"
}