{
       "Source": "hirunews",
       "Timestamp": "Friday, 30 July 2021 - 20:21",
       "Headline": "රුපියල් 50ට අඩුවෙන් වී මිලදී ගන්නේ නැහැ - කෘෂිකර්ම ඇමති (වීඩියෝ)",
       "News Content": "වී කිලෝ ග්‍රෑමයක් රුපියල් 50ට අඩුවෙන් මිලදී නොගන්නා බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළා.\nඒ අම්පාර වී අලෙවි මණ්ඩලයේ ගබඩා සංකීර්ණය නිරීක්ෂණය කිරීමෙන් අනතුරුව පැවති රැස්වීමකදීයි.\nමේ අතර, වකුගඩු රෝග වලට හේතු වන රසායනික පොහොර භාවිතයට එරෙහිව පොල්පිතිගම රෝහල අසල අද (30) විරෝධතාවයක් පැවැත්වුණා.\nඑම විරෝධතාවය සංවිධානය කර තිබුණේ වකුගඩු රෝගීන්ගේ පවුල් වල ඥාතීන් පිරිසක් විසින්.\nඊට ප්‍රදේශයේ ආගමික නායකයින්, ප්‍රාදේශීය දේශපාලඥයින් සහ  ගොවි ජනතාවද එක්ව සිටියා.\nකෙසේ වෙතත්, රසායනික පොහොර ආනයනය අත්හිටුවීමට රජය ගෙන ඇති තීරණය සමග පොහොර නොමැති වීමෙන් වගාවන් සිදු කර ගැනීමට නොහැකිව තමන් දැඩි අසීරුතාවයට පත්ව ඇති බව පවසමින් දිවයිනේ විවිධ ප්‍රදේශ වල ගොවීන් අදත් විරෝධතා වල නිරත වුණා.",
       "URL": "https://www.hirunews.lk/278439/රුපියල්-50ට-අඩුවෙන්-වී-මිලදී-ගන්නේ-නැහැ-කෘෂිකර්ම-ඇමති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1785"
}