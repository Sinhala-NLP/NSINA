{
       "Source": "hirunews",
       "Timestamp": "Wednesday, 06 September 2023 - 8:43",
       "Headline": "දයාසිරි ජයසේකර ශ්‍රීලනිප මහලේකම් ධූරයෙන් ඉවතට",
       "News Content": "ශ්‍රී ලංකා නිදහස් පක්ෂයේ මහ ලේකම් ලෙස කටයුතු කළ පාර්ලිමේන්තු මන්ත්‍රී දයාසිරි ජයසේකර එම ධුරයෙන් ඉවත් කර තිබෙනවා.\nපක්ෂ සභාපති හිටපු ජනාධිපති මෛත්‍රීපාල සිරිසේන විසිනුයි මෙම ඉවත් කිරීම සිදුකර ඇත්තේ.\nඒ අනුව එම ධුරයේ වැඩබැලීම සඳහා නිදහස් පක්ෂයේ නියෝජ්‍ය මහ ලේකම්වරයා ලෙස කටයුතු කරන හිටපු මහ ඇමතිවරයෙකු වන සරත් ඒකනායක පත් කර තිබෙනවා.\nහිරු ප්‍රවෘත්ති අංශය මේ සම්බන්ධයෙන් දයාසිරි ජයසේකර මන්ත්‍රීවරයාගෙන් සහ සරත් ඒකනායකගෙන් විමසීමක් කර අතර ඔවුන්ද එම කරුණ සනාථ කළා.\nශ්‍රී ලංකා නිදහස් පක්ෂයේ ජ්‍යෙෂ්ඨයන් පිරිසක් ඊයේ පක්ෂ නායක හිටපු ජනාධිපති මෛත්‍රීපාල සිරිසේනගේ නිවසේ රැස්වූ අතර එහි දී මීට අනුමැතිය ලබාගෙන තිබෙනවා.",
       "URL": "https://www.hirunews.lk/347302/දයාසිරි-ජයසේකර-ශ්‍රීලනිප-මහලේකම්-ධූරයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=49"
}