{
       "Source": "hirunews",
       "Timestamp": "Saturday, 24 June 2023 - 16:22",
       "Headline": "වැග්නර් බලකායේ ප්‍රධානියාට එරෙහිව අපරාධ නඩුවක්",
       "News Content": "වැග්නර් බලකායේ ප්‍රධානියාට එරෙහිව අපරාධ නඩුවක් ගොනු කළ බව රුසියානු ෆෙඩරල් ආරක්ෂක ඒජන්සිය සඳහන් කර තිබෙනවා.\nඒ අනුව, ඔහුගේ නියෝග නොසලකා හරිමින් ඔහු අත්අඩංගුවට ගන්නා ලෙස පුද්ගලික හමුදා සමාගම්වලින් ඉල්ලීමක් කර ඇති බවයි විදෙස් මාධ්‍ය වාර්තා කළේ.\nයුක්රේන යුද්ධයේදී රුසියාවට සහය දැක්වීමට ඉදිරිපත් වූ වැග්නර් බලකායට අයත් ප්‍රදේශයකට රුසියානු හමුදාව විසින් ගුවන් ප්‍රහාරයක් එල්ල කළ බව කියන සිද්ධියක් මුල් කර ගනිමින් ඔවුන් රුසියානු පාලනය යටතේ පැවති නැගෙනහිර යුක්රේනයට මායිම්ව පිහිටි රොස්තොව් නගරය අත්පත් කරගනු ලැබුවා.\nඔවුන් මොස්කව් අගනුවර අල්ලා ගන්නා බවට ද තර්ජනය කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/338951/වැග්නර්-බලකායේ-ප්‍රධානියාට-එරෙහිව-අපරාධ-නඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=240"
}