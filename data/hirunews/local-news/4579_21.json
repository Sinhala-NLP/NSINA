{
       "Source": "hirunews",
       "Timestamp": "Tuesday, 04 April 2017 - 9:01",
       "Headline": "පෞද්ගලික ආයතන සහ වැඩබිම්වල සේවක රක්ෂණය අනිවාර්ය කිරීමේ සැලසුම්",
       "News Content": "සේවකයින් 10ට වැඩි සියලුම පෞද්ගලික අංශයේ ආයතන සහ වැඩ බිම්වල සේවකයන්ගේ ජීවිත රක්ෂණය අනිවාර්ය කිරීමට කටයුතු කරන බව කම්කරු හා වෘත්තීය සබඳතා අමාත්‍ය ඩබ්ලිව්.ඩී.ජේ. සෙනෙවිරත්න පවසනවා.\nපසුගිය දිනවල වැඩබිම්වලදී සහ ආයතනවලදී සිදුවූ විවිධ අනතුරු සැලකිල්ලට ගනිමිනුයි මෙම තීරණය ගෙන ඇත්තේ.\nඊට අදාළ නීති ඉදිරියේදී ගෙන ඒමට ද කටයුතු සකස් කරන බවයි අමාත්‍යවරයා සදහන් කළේ.\nදැනට කිසියම් අනතුරකින් සේවකයෙකු මිය ගියහොත් ඒ සඳහා උපරිම වන්දිය රුපියල් ලක්ෂ පහමාරක් ගෙවනු ලබනවා.\nකෙසේ වෙතත්, එය සංශෝධනය කරමින් එම වන්දිය දෙගුණයක් බවට පත් කිරීමට ද කටයුතු කරන බවයි ඔහු කියා සිටියේ.",
       "URL": "https://www.hirunews.lk/158442/පෞද්ගලික-ආයතන-සහ-වැඩබිම්වල-සේවක-රක්ෂණය-අනිවාර්ය-කිරීමේ-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=4579"
}