{
       "Source": "hirunews",
       "Timestamp": "Thursday, 14 September 2017 - 18:54",
       "Headline": "බ්‍රිතාන්‍ය වෛද්‍ය සභාවේ තීරණයට සයිටම් ආයතනයෙන් ප්‍රතිචාර",
       "News Content": "තම ආයතයෙන් අධ්‍යාපනය ලබන සිසුන්ට බ්‍රිතාන්‍ය වෛද්‍ය සභාව සමග කටයුතු කිරීමට හැකිවන පරිදි කටයුතු සැලසුම් කිරීමට බ්‍රිතාන්‍ය වෛද්‍ය සභාව සමග සාකච්ඡා කරමින් පවතින බව මාළඹේ සයිටම් පෞද්ගලික වෛද්‍ය විද්‍යාලය පවසනවා.\nසයිටම් ආයතනයේ සිසුන් බ්‍රිතාන්‍යයේ වෛද්‍යවරයෙකු ලෙසට පිළි නොගන්නා බවට එරට වෛද්‍ය සභාව නිවේදනයක් නිකුත් කරමින් සඳහන් කළා.\nඒ සම්බන්ධයෙන් නිවේදනයක් නිකුත් කරමින් සයිටම් ආයතනය ප්‍රකාශ කළේ මෙම තීරණය ගැනීමට පාදක වු නීතිමය කරුණු සම්බන්ධයෙන් තමන් දැනුවත් නොමැති බවයි.\nශ්‍රී ලංකා රජයෙන් මේ පිළිබඳ ලබාදෙන උපදෙස් සහ නීති ආයතන මගින් ලැබෙන උපදෙස් මත ඉදිරි පියවර ගන්නා බව ද සයිටම් ආයතනය සිය නිවේදනය මගින් ප්‍රකාශකර තිබෙනවා.",
       "URL": "https://www.hirunews.lk/170933/බ්‍රිතාන්‍ය-වෛද්‍ය-සභාවේ-තීරණයට-සයිටම්-ආයතනයෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=4322"
}