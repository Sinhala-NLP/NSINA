{
       "Source": "hirunews",
       "Timestamp": "Friday, 21 April 2023 - 16:34",
       "Headline": "වසිරිස්ථානයේ සිසුන් පාසල් හැරයාමේ අවදානමක්",
       "News Content": "පාකිස්ථානයේ උතුරු සහ දකුණු වසිරිස්ථානයේ පොත්පත් සහ ලිපිද්‍රව්‍ය නොමැතිවීම හමුවේ සිසුන් සිය දහස් ගණනක් පාසල් හැරයාමේ අවදානමක් උද්ගතව තිබෙනවා.\nඑමෙන්ම එම ප්‍රදේශවල පාසල් ගොඩනැගිලි දැඩිලෙස අබලන්වී ඇති අතර ගුරුවරුන්ගේ සහ කාර්යමණ්ඩලවල උග්‍ර හිඟයක් ද පවතින බවයි විදෙස් වාර්තා සඳහන් කළේ.\nදැනටමත් බොහෝ පාසල් සහ අධ්‍යාපනික ආයතන දින නියමයක් නොමැතිව වසා දමා ඇති අතර එම තත්ත්වය හමුවේ ළමයින් දැඩි අපහසුතාවට පත්ව ඇති බව සඳහන්.\nපාකිස්ථානයේ සියයට 58 ක්ව පැවති ජාතික සාක්ෂරතා අනුපාතය මේ වන විට සියයට 30 කට වඩා අඩු මට්ටමකට පහත වැටී ඇති බව ද විදෙස් වාර්තා පෙන්වා දෙනවා.",
       "URL": "https://www.hirunews.lk/333087/වසිරිස්ථානයේ-සිසුන්-පාසල්-හැරයාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=400"
}