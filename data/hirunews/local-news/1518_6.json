{
       "Source": "hirunews",
       "Timestamp": "Saturday, 04 December 2021 - 13:20",
       "Headline": "ගෑස් හානි සම්බන්ධයෙන් නඩු පැවරිය හැකි බව නීති විශාරදයන් කියයි (වීඩියෝ)",
       "News Content": "ගෑස් සංයුතියේ වෙනසක් සිදුවී ඇති බවට පරික්ෂණ මගින් සනාථ වුවහොත් අදාළ ගෑස් සමාගම්වලට එරෙහිව නඩු පවරා ජනතාවට වන්දි ලබාගැනීමේ හැකියාවක් පවතින බව අධිකරණ අමාත්‍යාංශයේ උපදේශක ජනාධිපති නිතීඥ යු.ආර් ද සිල්වා පවසනවා.\nමේ අතර ගෑස් ආශ්‍රිත සිද්ධින් සොයා බැලීම සඳහා පත් කළ ජනාධිපති කමිටුවේ නිළධාරින් පිරිසක් අද පෙරවරුවේ බියගම - මාබිම පිහිටි ලාෆ්ස් ගෑස් ගබඩා සංකීර්ණයට ගොස් තිබෙනවා.\nඑහිදි ඔවුන් ලාෆ්ස් ගෑස් ගබඩා කිරිම සිට ජනතාව වෙත බෙදා හැරීම දක්වා ක්‍රියාවලිය පරික්ෂා කරනු ඇති.\nඑසේම, ඊයේ(03) රාත්‍රියේ පාරිභෝගික කටයුතු පිළිබඳ අධිකාරිය, ලාෆ් ගැස් සමාගම ආනයනය කළ ගෑස් අඩංගු නෞකාවක් පරික්ෂා කරනු ලැබුවා.\nඑහි සාම්පල අද පෙරවරුවේ රසායනාගාර වෙත යොමු කළ බවයි පාරිභෝගික ආරක්ෂණ රාජ්‍ය අමාත්‍යංශයේ නිළධාරියෙකු සඳහන් කළේ.\nඊයේ ලිට්රෝ ගෑස් සමාගමේ කෙරවලපිටියේ පිහිටි ගැස් ගබඩා සංකිර්ණයට ද පාරිභෝගික කටයුතු අධිකාරියේ නිළධාරින් ගොස් තිබෙනවා.\nඑහිදි ලබාගත් ගෑස් සාම්පල් වල පරික්ෂණ කටයුතු මේ වනවිටත් රසායනාගාර විසින් ආරම්භ කර ඇති බවයි වාර්තා වන්නේ.\nගෑස් ආශ්‍රිත සිද්ධින් සොයා බැලිම සඳහා පත් කළ ජනාධිපති කමිටුවේ නිලධාරින් ද ලිට්රෝ සමාගමේ ගෑස් ගබඩා සංකීර්ණය නිරීක්ෂණයට මීට පෙර ගොස් තිබුණා.\nගෘහස්ථ එල්. පී. ගෑස් කාන්දුවීමේදී එය හඳුනා ගන්නා එතිල් මර්කැප්ටන් රසායනිකය නියමිත පරිදි අඩංගු නොවීම හේතුවෙන් ගෑස් බෙදාහැරිම සහ අලෙවිය අත්හිටුවීමටයි පාරිභෝගික කටයුතු අධිකාරිය පියවර ගත්තේ.\nකෙසේ වෙතත් කර්මන්තශාලා සහ ආදාහනාගාර සඳහා ගෑස් බෙදා හැරීමට අදාළ ගෑස් සමාගම් දෙකට අවසර ලබාදීමට පාරිභෝගික කටයුතු පිළිබඳ අධිකාරිය පියවර ගෙන තිබෙනවා.\nඅද දිනයෙත් ප්‍රදේශ කිහිපයක ගැස් ආශ්‍රිත සිදු විම් වාර්තා වුණා.",
       "URL": "https://www.hirunews.lk/290000/ගෑස්-හානි-සම්බන්ධයෙන්-නඩු-පැවරිය-හැකි-බව-නීති-විශාරදයන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1518"
}