{
       "Source": "hirunews",
       "Timestamp": "Saturday, 05 August 2023 - 22:10",
       "Headline": "ගිරිඋල්ලේ අද සිට හෙට දක්වා රථ වාහන ධාවනයට සීමා",
       "News Content": "ගිරිඋල්ල , කුරුණෑගල ප්‍රධාන මාර්ගයේ අද (05) රාත්‍රී 09.00 සිට හෙට (06) අලුයම 02.00 දක්වා රථ වාහන ධාවනය සීමා කරන බව පොලිසිය පවසනවා.\nඒ, දඹදෙණිය ශ්‍රී විජේසුන්දරාරාම විහාරස්ථානයේ වාර්ෂික දළඳා පෙරහැර විදි සංචාරය කිරීම හේතුවෙන්.\nගිරිඋල්ල කුරුණෑගල ප්‍රධාන මාර්ගයේ මාපා ගෙදර හංදියේ සිට දඹදෙණිය සමූපාකාර ඉන්ධන පිරවුම්හල දක්වා පෙරහැර නැරඹිමට පැමිණෙන ජනතාව හා මාර්ගයේ ගමන් ගන්නා වාහන හේතුවෙන් යම් මාර්ග අවහිරතාවක් ඇති විමට හැකි බවයි පොලිසිය පෙන්වා දෙන්නේ.\nඒ අනුව, ගිරිඋල්ල - නාරම්මල ප්‍රධාන මාර්ගයේ නාරම්මල දෙසට පැමිණෙන සියලුම බර වාහන දම්පැලැස්ස හංදියෙන් ධාවනය කර අලව්ව මාර්ගයට පිවිසිය හැකි අතර, නාරම්මල දෙසට පැමිණෙන සියලුම සැහැල්ලු වාහන මුතුගල හංදියෙන් පොතුපිටිය කුඩගම්මන මාර්ගය ඔස්සේ අලව්ව ප්‍රධාන මාර්ගයට පිවිසිය හැකි බවයි පොලිසිය පවසනවා.\nමීගමුව - නාරම්මල මාර්ගයේ කුරුණෑගල දෙසට ධාවනය කරන සියලුම වාහන මාහරගම හංදිය හරහා අලව්ව ප්‍රධාන මාර්ගයට පිවිසිය හැකියි.",
       "URL": "https://www.hirunews.lk/343759/ගිරිඋල්ලේ-අද-සිට-හෙට-දක්වා-රථ-වාහන-ධාවනයට-සීමා",
       "Category": "Local News",
       "Parent URL": "https://www.hirunews.lk/local-news.php?pageID=122"
}