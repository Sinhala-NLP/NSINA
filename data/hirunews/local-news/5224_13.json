{
       "Source": "hirunews",
       "Timestamp": "Sunday, 03 January 2016 - 13:18",
       "Headline": "අනුරාධපුරට  ගං වතුර තත්වයක්",
       "News Content": "නාච්චාදූව ජලාශයේ හදිසි වාන් දොරටු 6 ක් විවෘත කිරීමත් සමඟ මල්වතු ඔය පිටාර ගැලීමෙන් අනුරාධපුර පැරණි නගරයේ ප්‍රදේශ කිහිපයකට සුළු ගං වතුර තත්ත්වයක් ඇතිවී තිබෙනවා. දින කිහිපයක් තිස්සේ රජරටට ඇද හැලෙන මහ වැසි හේතුවෙන් එහි හදිසි වාන් දොරටු විවෘත කරනු ලැබුවා.\nඅනුරාධපුර දුම්රිය මාර්ගයේ සිට පැරණි නගරයට යන මල්වතු ඔය පටුමගේ පාලම අසල ප්‍රදේශය මේ හේතුවෙන් සම්පූර්ණයෙන් ජලයෙන් යටව තිබෙනවා.\nපැරණි නගරයේ පෙරියම්කුලම සහ ගල්කඩවල ප්‍රදේශයේ වගා කර තිබූ කුඹුරු අක්කර 40 කට ආසන්න ප්‍රමාණයක්ද මල්වතු ඔය පිටාර ගැලීම නිසා ජලයෙන් යටවී ඇති බව සඳහන්.",
       "URL": "https://www.hirunews.lk/123306/අනුරාධපුරට-ගං-වතුර-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=5224"
}