{
       "Source": "hirunews",
       "Timestamp": "Sunday, 08 May 2016 - 13:09",
       "Headline": "කොටි සැමරුම් ගැන මතබේද",
       "News Content": "මුලතිව් - වෙල්ලමුල්ලි වයික්කාල් හිදී මේ මස 12 වනදා ආරම්භ කිරීමට නියමිත සැමරුම් සම්බන්ධයෙන් උතුර පළාත් සභාවේ පාර්ශව දෙකක් අතර මත ගැටුමක් හටගෙන තිබෙනවා.\nඋතුර පළාත් සභා මන්ත්‍රී එම් කේ සිවාජිලිංගම් පවසන්නේ 12 වනදා සිට 19 වනදා දක්වා තමන් වෙල්ලමුල්ලි - වයික්කාල් හිදී අදාළ සැමරුම් සංවිධාන කරන බවයි.\nඑහෙත් මෙම සැමරුම් උතුර පළාත් සභාව විසින් සංවිධාන කළ යුතු අතර පෞද්ගලික මට්ටමින් සිදු නොකළ යුතු බව පළාත් සභාවේ මන්ත්‍රීවරියක වන ආනන්දි ශෂිදරන් ප්‍රකාශ කළා.\nමතගැටුම පිළිබඳව අදාළ පාර්ශව අතර සාකච්ඡාවට කිහිපයක් පවත්වා තිබෙනවා.\nවසර 30 කට ආසන්න කාලයක් මෙරට පැවති යුද්ධයේ අවසානය සළකුණු වූයේ වෙල්ලිමුල්ලි වයික්කාල් සටනින්.\nයුද්ධය අවසන් වී ලබන මැයි 18 වනදාට වසර හතක් සපිරෙනවා.\nමේ අතර රණවිරු සැමරුම යෙදී ඇති ඉදිරි සති දෙක තුළ සංවිධාන වන මෙම සැමරුම් සම්බන්ධයෙන් අප හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීරගෙන් විමසීමක් කළා.\nඔහු ප්‍රකාශ කළේ ඒ පිළිබඳව ආරක්ෂක ලේකම්වරයාගේ ප්‍රධානත්වයෙන් ඉදිරියේදී රැස්වන විශේෂ හමු කිහිපයකදී අවධානය යොමු කරන බවයි.\nඉදිරි සතියේදී රණවිරු සැමරුම් උත්සවය සංවිධාන වන ආකාරය ඇතුලූ බොහෝ කරුණු පිළිබඳ මාධ්‍ය වෙත ප්‍රකාශක් ලබාදීමට කටයුතු කරන බවද හමුදා මාධ්‍ය ප්‍රකාශකවරයා වැඩිදුරටත් සඳහන් කළා.",
       "URL": "https://www.hirunews.lk/132681/කොටි-සැමරුම්-ගැන-මතබේද",
       "Category": "Local News",
       "Parent URL": "https://www.hirunews.lk/local-news.php?pageID=5055"
}