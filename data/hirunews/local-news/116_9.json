{
       "Source": "hirunews",
       "Timestamp": "Monday, 07 August 2023 - 19:36",
       "Headline": "තර්ජිනී සිවලිංගම් ජාතික දැල්පන්දු කණ්ඩායමෙන් ඉවත් වෙයි",
       "News Content": "ශ්‍රී ලංකා ජාතික දැල්පන්දු කණ්ඩායමෙන් ඉවත් වීමට තමන් තීරණය කළ බව ප්‍රමුඛ පෙළේ ක්‍රීඩිකා තර්ජිනී සිවලිංගම් (Tharjini Sivalingam) ප්‍රකාශ කර තිබෙනවා.\nඇය මේ බව ප්‍රකාශ කළේ ඇයගේ නිල සමාජ මාධ්‍ය පිටුව වෙත පණිවිඩයක් තබමින්.\nකෙසේ වෙතත් පිටරට පැවැත්වෙන නෙට්බෝල් තරඟාවලි සඳහා තමන් තවදුරටත් සහභාගී වන බවද ඇය නිවේදනය කර ඇති බවයි වාර්තා වන්නේ.\nතම විශ්‍රාම ගැන්වීම සම්බන්ධයෙන් ඉදිරියේදී නිල ප්‍රකාශයක් කරන බවද ඇය සඳහන් කරනවා.\nපසුගිය වසරේ පැවැති ආසියානු දැල්පන්දු තරගාවලිය ජයගත් ශ්‍රී ලංකා පිලට දර්ජිනී සිවලිංගම් වැදගත් කාර්යභාරයක් ඉටු කිරීම ද විශේෂත්වයක්.",
       "URL": "https://www.hirunews.lk/343994/තර්ජිනී-සිවලිංගම්-ජාතික-දැල්පන්දු-කණ්ඩායමෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=116"
}