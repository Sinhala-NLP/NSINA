{
       "Source": "hirunews",
       "Timestamp": "Monday, 08 May 2023 - 15:33",
       "Headline": "විදුලිබල මණ්ඩලය ප්‍රතිව්‍යුහගතකිරීමේ වැඩපිළිවෙලට ඇමරිකාවේ සහය",
       "News Content": "විදුලිබල මණ්ඩලයේ ප්‍රතිව්‍යුහගතකරණයට අදාළ නව පනත සම්මත කිරීමෙන් පසු එහි ඉදිරි වැඩපිළිවෙල සඳහා තාක්ෂණික සහය ලබාදීමට ඇමරිකාව කැමැත්ත පළකර තිබෙනවා.\nමෙරටට පැමිණ සිටින යූ.එස් ඒඩ් හෙවත් එක්සත් ජනපද ජාත්‍යන්තර සංවර්ධනය සඳහා වූ එක්සත් ජනපද නියෝජිත ආයතනයේ බලශක්ති උපදේශක අරින්දම් ගෝෂ් ඇතුළු කණ්ඩායම අද පෙරවරුවේ විෂයභාර අමාත්‍ය කංචන විජේසේකර හමුවූ අවස්ථාවේ මේ බව සඳහන් කළ බවයි විදුලිබල හා බලශක්ති අමාත්‍යංශය නිවේදනය කළේ.\nඒ අනුව මෙම වැඩපිළිවෙල සඳහා අවශ්‍ය මාර්ග සැළසුම සකස් කිරීමට සහ තාක්ෂණික සහය ලබාදීම එම ආයතනය විසින් සිදුකරනු ඇති.",
       "URL": "https://www.hirunews.lk/334603/විදුලිබල-මණ්ඩලය-ප්‍රතිව්‍යුහගතකිරීමේ-වැඩපිළිවෙලට-ඇමරිකාවේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=360"
}