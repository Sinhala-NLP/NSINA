{
       "Source": "hirunews",
       "Timestamp": "Tuesday, 01 December 2020 - 7:52",
       "Headline": "ලෝක ඒඩ්ස් දිනය අදයි",
       "News Content": "ලෝක ඒඩ්ස් දිනය අදට යෙදී තිබෙනවා.\n1988 වසරේ සිට සැමරෙන ලෝක ඒඞ්ස් දිනයේ මෙවර තේමාව එච්ගඅයිගවී වසංගතය අවසන් කිරීම, ඔරොත්තු දීමේ හැකියාව සහ බලපෑම අවම කිරීම යන්නයි. මිලියන 38ක් ජනයා ලෝකය පුරා එච්.අයි.වී. ආසාදිතයන් ලෙස අදටත් ජීවත් වනවා. පසුගිය වසරේදී ඒඩ්ස් ආශ්‍රිත රෝගවලින් පුද්ගලයින් 690000 ක් මිය ගියා.\nශරීරයේ ප්‍රතිශක්තිය හීන කර, පහසුවෙන් රෝග බෝවීමේ හැකියාව ඇතිවීම එච්.අයි.වී. ඒඞ්ස් රෝගයේ තිබෙන සරළව ප්‍රකාශ කළ හැකි බරපතල තත්ත්වයයි.\n1987 වසරේ දී පළමු එච්.අයි.වී, ආසාදිතයා ශ්‍රී ලංකාවෙන් සොයාගත් අතර, මේ වනවිට නිල වශයෙන් හඳුනා ගෙන ඇති සංඛ්‍යාව 3500කට අධිකයි. ස්වයං විනය සුරක්ෂිත කර ගන්නේ නම්, මේ භයානක රෝගය අපට සදහටම තුරන් කළ හැකියි.\nමේ අතර, අග්‍රාමාත්‍ය මහින්ද රාජපක්ෂ, ජාත්‍යන්තර ඒඞ්ස් දිනය වෙනුවෙන් පණිවුඩයක් නිකුත් කර තිබූ අතර, එහි දැක්වෙන්නේ 2025 වසර වනවිට මෙරටින් ඒඞ්ස් රෝගය තුරන් කිරීමේ ඉලක්කයකට ගමන් කරමින් සිටින බවයි. එච්.අයි.වී. ආසාදනය වී සිටින පුද්ගලයන් සමාජයේ වෙනස්කම්වලට ලක් නොකර ප්‍රතිකාර සඳහා යොමු කිරීමේ වැදගත්කමද අග්‍රාමාත්‍යවරයා එහිදී අවධාරණය කළා.",
       "URL": "https://www.hirunews.lk/256019/ලෝක-ඒඩ්ස්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2302"
}