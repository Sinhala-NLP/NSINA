{
       "Source": "hirunews",
       "Timestamp": "Thursday, 27 January 2022 - 6:46",
       "Headline": "මෙරට ලක්ෂ 50කට බූස්ටර් එන්නත (වීඩියෝ)",
       "News Content": "බූස්ටර් මාත්‍රාව ලබාගත් පුද්ගලයින්ගේ සංඛ්‍යාව ලක්ෂ 50 හේ සීමාව ඉක්මවා ගොස් තිබෙනවා.\nඒ, ඊයේ (26) පුද්ගලයින් 30,253 දෙනෙකුට මෙම එන්නත ලබාදීමත් සමගයි.\nමේ අතර, උත්සව සමය සහ දීර්ඝ සති අන්ත නිවාඩු හේතුවෙන් ජනතාව රැස්වීම් ඉහළ යාම නිසා දෛනික කොරෝනා ආසාදිතයින් ඉහළ ගොස් ඇති බව සෞඛ්‍ය අංශ පවසනවා.\nනියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් අද (27) කොළඹදී මාධ්‍ය වෙත අදහස් දක්වමින් කියා සිටියේ ජනතාව එක්රැස් වන ස්ථාන වල රෝග ලක්ෂණ නොපෙන්වන ඔමික්‍රොන් ආසාදිතයින් ද සිටිය හැකි බවයි.\nකෙසේ වෙතත්, මහජන සෞඛ්‍ය පරික්ෂණවරුන්ගේ සංගමයේ සභාපති උපුල් රෝහණ කියා සිටියේ නිවැරදි දත්ත ප්‍රකාශ නොවුණ ද දෛනිකව 2000ට ආසන්න කොරෝනා රෝගීන් සංඛ්‍යාවක් වාර්තා වන බවයි.",
       "URL": "https://www.hirunews.lk/295294/මෙරට-ලක්ෂ-50කට-බූස්ටර්-එන්නත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1395"
}