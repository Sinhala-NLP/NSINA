{
       "Source": "hirunews",
       "Timestamp": "Sunday, 18 June 2017 - 13:30",
       "Headline": "උතුරෙන් කෝටි 5 ක කේරළ ගංජා අල්ලයි",
       "News Content": "දින දෙකක් තුළදී කිලිනොච්චිය සහ මන්නාරම යන දිස්ත්‍රික්කවලින් රුපියල් කෝටි 5 කට ආසන්න කේරළ ගංජා කිලෝග්‍රෑම් 402 ක් නාවික හමුදාව සහ පොලීසිය එක්ව සිදුකළ වැටලීම්වලින් අත්අඩංගුවට ගෙන තිබෙනවා.\nධීවර බෝට්ටු ආධාරයෙන් කිලිනොච්චියට රැගෙන ආ රුපියල් කෝටි අධික වටිනාකමකින් යුත් කේරළ ගංජා කිලෝග්‍රෑම් 260 ක් සමග පුද්ගලයෙකු කිලිනොච්චි සංගුපිට්ටි ප්‍රදේශයේදී අත්අඩංගුවට ගනු ලැබුවේ ඊයේ දිනයේදියි.\nඔහු දීර්ඝ කාලයක් තිස්සේ ඉන්දියාවේ සිට මෙරටට කේරළ ගංජා ගෙනවිත් කොළඹ සහ අවට ප්‍රදේශවල බෙදාහරින බව හෙළිදරව් වී තිබෙනවා.\nයාපනය - මානිපායි හි පිහිටි ඔහුගේ නිවසේ තිබී කේරළ ගංජා කිලෝ 12 ක්ද පසුව පොලීසිය සොයාගනු ලැබුවා.\nඑමෙන්ම ඊට පෙර දින මන්නාරම් මුහුුදු තීරයේදී රුපියල් කෝටි දෙකකට ආසන්න වටිනාකමකින් යුත් කේරළ ගංජා කිලෝ  142 ක් නාවික හමුදාව විසින් අත්අඩංගුවට ගනු ලැබුවා.",
       "URL": "https://www.hirunews.lk/163831/උතුරෙන්-කෝටි-5-ක-කේරළ-ගංජා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4464"
}