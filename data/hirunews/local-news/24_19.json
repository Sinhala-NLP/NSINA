{
       "Source": "hirunews",
       "Timestamp": "Sunday, 17 September 2023 - 11:16",
       "Headline": "‘ගණේමුල්ලේ සංජීවගේ ටී 56 ගිනි අවියක් අංගොඩින් සොයා ගැනේ",
       "News Content": "පාතාල නායකයකු වන සංජීව කුමාර නොහොත් ‘ගණේමුල්ලේ සංජීව’ගෙන් ප්‍රශ්න කිරීමේදී ලබා දුන් තොරතුරක් මත අංගොඩ ප්‍රදේශයෙන් ටී 56 ගිනි අවියක් සොයා ගත් බව වාර්තා වෙනවා.\nපසුගිය දා වෙනත් නමකින් පෙනී සිටිමින් රටින් පිටවීමට උත්සාහ දැරීමේදී ගණේමුල්ලේ සංජීව කටුනායක ගුවන් තොටුපළේදී රඳවා ගනු ලැබුවා.\nපෙරේදා අධිකරණය විසින් නියෝග කරනු ලැබුවේ මොහු දින 90ක් රඳවා තබා ගෙන ප්‍රශ්න කිරීම සඳහා අවසර ලබා දෙන බවයි.\nඒ අනුව කරන ලද ප්‍රශ්න කිරීමේදී මොහු විසින් පවසා ඇත්තේ අංගොඩ ප්‍රදේශයේ තැනක ටී 56 ගිනි අවියක් සඟවා ඇති බවයි. පසුව පොලිසිය විසින් එය සොයා ගෙන තිබෙනවා.",
       "URL": "https://www.hirunews.lk/348539/ගණේමුල්ලේ-සංජීවගේ-ටී-56-ගිනි-අවියක්-අංගොඩින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=24"
}