{
       "Source": "hirunews",
       "Timestamp": "Tuesday, 02 July 2019 - 10:40",
       "Headline": "මරණ දඬුවමට එරෙහි පෙත්සම විභාගයට අභියාචනාධිකරණයෙන් පංච පුද්ගල විනිසුරු මඩුල්ලක්",
       "News Content": "මත්ද්‍රව්‍ය ජාවාරම්කරුවන්ට එරෙහිව මරණ දඩුවම ක්‍රියාත්මක කිරීමට ජනාධිපතිවරයා ගත් තීරණය වලක්වමින් අතුරු තහනම් නියෝගයක් නිකුත් කරන ලෙස ඉල්ලා ගොනු කළ පෙත්සම සලකා බැලීමට පංච පුද්ගල අභියාචනාධිකරණ විනිසුරු මඩුල්ලක් නම් කර තිබෙනවා.\nඒ අනුව අභියාචනාධිකරණ සභාපති විනිසුරු යසන්ත කෝදාගොඩ, දීපාලි විජේසුන්දර, ජනක් ද සිල්වා, අචල වෙන්ගප්පුලි සහ අර්ජුන ඔබේසේකර යන විනිසුරු මඩුල්ල හමුවේ මෙම පෙත්සම අද කැදවනු ලබනු ඇති.\nමාධ්‍යවේදී මාලින්ද සෙනෙවිරත්න විසින් මෙම පෙත්සම ගොනු කරනු ලැබුවේ පසුගිය මස 28 වනදායි.\nඑහි වගඋත්තරකරුවන් ලෙස නීතිපතිවරයා, වැලිකඩ බන්ධනාගාරයේ බන්ධනාගාර අධිකාරිවරයා සහ බන්ධනාගාර කොමසාරිස් ජනරාල්වරයා නම් කර තිබෙනවා.\nමීට අමතරව, මත්ද්‍රව්‍ය ජාවාරම්කරුවන්ට මරණ ද`ඩුවම ක්‍රියාත්මක කිරීමට එරෙහිව පෙත්සම් 10 ක් ශ්‍රේෂ්ඨාධිකරණයේ ද ගොනුකර තිබෙනවා.",
       "URL": "https://www.hirunews.lk/219504/මරණ-දඬුවමට-එරෙහි-පෙත්සම-විභාගයට-අභියාචනාධිකරණයෙන්-පංච-පුද්ගල-විනිසුරු-මඩුල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=3271"
}