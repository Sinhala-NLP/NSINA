{
       "Source": "hirunews",
       "Timestamp": "Wednesday, 19 January 2022 - 11:11",
       "Headline": "දින තුනකට පසු හැටන් නගරයේ ලිට්‍රෝ ගෑස් බෙදා හරියි",
       "News Content": "ලිට්‍රෝ ගැස් සමාගම විසින් දින තුනකට පසු, හැටන් ප්‍රදේශයේ ගැස් අලෙවි නියෝජිතයන්ට සිමිත ගැස් සිලින්ඩර් ප්‍රමාණයක් බෙදා හැරීමට තීරණය කර තිබෙනවා.\nඉල්ලුමට සරිලන සැපයුමක් තම සමාගම විසින් ලබා නො දෙන බවත් හැටන් ප්‍රදේශයේ ලිට්‍රෝ ගැස් පාරිභෝගිකයන්ට ගැස් තොග ලැබිමට ප්‍රථම\nමුදල් ලබාගෙන ටෝකන් ලබාදෙන බවත් අලෙවි නියෝජිතයන් කියා සිටියා.\nටෝකන් ක්‍රමයට ගෘහස්ථ ගැස් සිලින්ඩර් බෙදා හැරිමේ දී ගැස් ලබා ගැනිමට පොලිම් ඇති නො ව බව යි ගෑස් සමාගම සඳහන් කරන්නේ.\nගෑස් තොග අවසන් වීමෙන් පසු තම අලෙවිසල යළිත් ගැස් තොග ලැබෙන තෙක් තාවකාලිකව වසා දමන බව හැටන් ප්‍රදේශයේ ලිට්‍රෝ ගැස් අලෙවි නියෝජිතයින් වැඩිදුරටත් අවධාරණය කළා.",
       "URL": "https://www.hirunews.lk/294424/දින-තුනකට-පසු-හැටන්-නගරයේ-ලිට්‍රෝ-ගෑස්-බෙදා-හරියි",
       "Category": "Local News",
       "Parent URL": "https://www.hirunews.lk/local-news.php?pageID=1415"
}