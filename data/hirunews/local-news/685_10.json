{
       "Source": "hirunews",
       "Timestamp": "Tuesday, 06 December 2022 - 10:06",
       "Headline": "සප්ත කන්‍යා රක්ෂිතයට අනවසරයෙන් ඇතුළු වූ 6ක් අත්අඩංගුවට",
       "News Content": "නෝර්ටන් බි්‍රජ් සප්ත කන්‍යා රක්ෂිතයට අනවසරයෙන් ඇතුළු වී කඳවුරු බැඳ සිටි වෛද්‍යවරුන් තිදෙනෙකු ඇතුළු 6 දෙනෙකු වනජිවි නිලධාරින් විසින් අත්අඩංගුවට ගෙන තිබෙනවා.\nපසුගිය දෙවනදා මොවුන් රක්ෂිතයට ඇතුළු වී ඇති අතර, පසු ව එම පිරිස අතුරුදන් වී ඇති බවට ලද තොරතුරකට අනුවයි ඔවුන් සොයා නල්ලතන්නිය වනජිවි කාර්යාලය සහ නොර්ටන් බි්‍රජ් පොලීසිය එක්ව මෙහෙයුමක් ආරම්භ කරනු ලැබුවේ.\nපසු ව එම පිරිස රක්ෂිතයෙන් පිටතට පැමිණ ඇති අතර, එම අවස්ථාවේ දී වනජිවි නිලධාරින් ඊයේ ඔවුන් අත්අඩංගුවට ගෙන ඇපකරයක් මත මුදා හැර තිබෙනවා.\nඅත්අඩංගුවට ගත් පිරිස් අතර වෛද්‍යවරියක් ද සිටින බව සඳහන්.\nකෙසේ වෙතත්, ඔවුන් මේ මස 27 වනදා හැටන් දිසා අධිකරණය වෙත ඉදිරිපත් කිරීමට නියමිත යි.",
       "URL": "https://www.hirunews.lk/322068/සප්ත-කන්‍යා-රක්ෂිතයට-අනවසරයෙන්-ඇතුළු-වූ-6ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=685"
}