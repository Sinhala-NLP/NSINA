{
       "Source": "hirunews",
       "Timestamp": "Friday, 16 June 2017 - 15:24",
       "Headline": "නව සිවිල් ගුවන් සේවා ප්‍රතිපත්තිය සකස් කිරීම අවසන් අදියරේ",
       "News Content": "නව සිවිල් ගුවන් සේවා ප්‍රතිපත්තිය සකස් කිරීම අවසන් අදියරේ පවතින බව ශ්‍රී ලංකා සිවිල් ගුවන් සේවා අධිකාරිය පවසනවා.\nඑහි ප්‍රකාශකයෙකු හිරු ප්‍රවෘත්ති අංශයට සඳහන් කළේ නව ප්‍රතිපත්තිය මීළඟ කැබිනට් මණ්ඩලයට ඉදිරිපත් කිරීමට හැකිවනු ඇති බවයි.\nමෙතෙක් ශ්‍රී ලංකන් ගුවන් සේවයට පමණක් ජාත්‍යන්තර ගුවන් සේවා පවත්වාගෙන යාමට හැකියාව තිබුණද, නව ගුවන් සේවා ප්‍රතිපත්තිය යටතේ මෙරට පවතින අනෙකුත් ගුවන් සමාගම්වලටද ඊට අවස්ථාව හිමි වනවා.\nඅමාත්‍ය මණ්ඩලයට ඉදිරිපත් කිරීමට නියමිත නව ප්‍රතිපත්තියේ කටුනායක අන්තර්ජාතික ගුවන් තොටුපලේ දෙවන ධාවන පථය ඉදිකිරීම සම්බන්ධයෙන්ද කරුණු ඇතුළත් බව සඳහන්.",
       "URL": "https://www.hirunews.lk/163704/නව-සිවිල්-ගුවන්-සේවා-ප්‍රතිපත්තිය-සකස්-කිරීම-අවසන්-අදියරේ",
       "Category": "Local News",
       "Parent URL": "https://www.hirunews.lk/local-news.php?pageID=4467"
}