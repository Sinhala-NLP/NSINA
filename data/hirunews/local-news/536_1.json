{
       "Source": "hirunews",
       "Timestamp": "Tuesday, 14 February 2023 - 20:31",
       "Headline": "බිත්තර කර්මාන්තය පණ ගහගෙන එනවා, ආනයනය කරන්න එපා! - කුකුළු ව්‍යාපාරික සංගමයෙන් ප්‍රකාශයක්",
       "News Content": "රජය විසින් බිත්තර ආනයනය කිරීමට සැරසීමත් සමඟ දේශීය බිත්තර කර්මාන්තය කඩා වැටීමේ අවදානමක් පවතින බව සමස්ත ලංකා කුකුළු ව්‍යාපාරිකයන්ගේ සංගමයේ සභාපති අජිත් ගුණසේකර පවසනවා.\nවසර ගණනාවක සිට ස්වයංපෝෂිත කර්මාන්තයක් ලෙස පැවති දේශීය බිත්තර කර්මාන්තය මෙසේ කඩා වැටීම අපරාධයක් බව යි ඔහු සඳහන් කරන්නේ.\nපැවති අර්බුදකාරී තත්ත්වය සෙමෙන් සෙමෙන් පහ ව යන බවත් කුකුළු පැටවුන් වැඩි කර ගනිමින් නිෂ්පාදන ක්‍රියාවලිය කාර්‍යක්ෂම කරගෙන යන බවත් සමස්ත ලංකා කුකුළු ව්‍යාපාරිකයන්ගේ සංගමයේ සභාපතිවරයා අවධාරණය කරනවා.\nඉන්දියාවේ බිත්තර අතිරික්තය මෙසේ ආනයනය කරමින් දේශීය බිත්තර ගොවියා අධෛර්‍යවත් කිරීම හරහා තවදුරටත් මෙරට නිෂ්පාදන ක්‍රියාවලිය අරාජික වන බව යි ඔහු අවසාන වශයෙන් සඳහන් කරන්නේ.",
       "URL": "https://www.hirunews.lk/327432/බිත්තර-කර්මාන්තය-පණ-ගහගෙන-එනවා-ආනයනය-කරන්න-එපා-කුකුළු-ව්‍යාපාරික-සංගමයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=536"
}