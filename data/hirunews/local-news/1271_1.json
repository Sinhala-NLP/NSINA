{
       "Source": "hirunews",
       "Timestamp": "Saturday, 26 March 2022 - 8:21",
       "Headline": "ගජමුතු සමග ඇල්ලූ පණ්ඩු ඇතුලු පිරිස රිමාන්ඩ්",
       "News Content": "ගජමුතු අලෙවි කිරීමේ සිද්ධියකට අදාලව අත්අඩංගුවට ගත් හිටපු අමාත්‍ය පණ්ඩු බණ්ඩාරනායක ඇතුළු පස් දෙනා ලබන 7 වනදා දක්වා රක්ෂිත බන්ධනාගාර ගත කර තිබෙනවා.\nඒ ඔවුන් ඊයේ (25) අම්පාර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nපොලිස් විශේෂ කාර්ය බලකාය විසින් ඊයේ අම්පාර ප්‍රදේශයේ දී සැකකරුවන් අත්අඩංගුවට ගනු ලැබුවේ සුඛෝපභෝගිී ජීප් රථයක් පරීක්ෂා කිරීමට යාමේදීයි.\nඑම ජිප් රථය තුල ගජමුතු 3ක්, පිස්තෝලයක්, පතරොම් 8 ක් සහ හඳුනා නොගත් පාෂාණ කැබලි 5 ක්ද සොයා ගෙන තිබුණා.\nඅත්අඩංගුවට ගත් පිරිසට කාන්තාවක ද අයත් වන අතර, ඇය මෙම ගජ මුතු අලෙවි කිරීමට සූදානම් වූ අවස්ථාවේදීයි සැකකරුවන් අත්අඩංගුවට ගනු ලැබූවේ.",
       "URL": "https://www.hirunews.lk/300413/ගජමුතු-සමග-ඇල්ලූ-පණ්ඩු-ඇතුලු-පිරිස-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1271"
}