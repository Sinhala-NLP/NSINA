{
       "Source": "hirunews",
       "Timestamp": "Saturday, 11 September 2021 - 7:52",
       "Headline": "අගමැති ඉතාලිය වෙත ළඟා වෙයි",
       "News Content": "ජී-20 අන්තර් ආගමික හා සංස්කෘතික සමුළු‍වට සහභාගි වීම සඳහා දිවයිනෙන් පිටත් ව ගිය අග්‍රාමාත්‍යවරයා ඇතුළු දූත පිරිස ඊයේ පස්වරුවේ ඉතාලියේ බොලොඤ්ඤා වෙත ළඟා වුණා.\nඅග්‍රාමාත්‍යවරයා සිය සංචාරය අතරතුර දී ජී-20 අන්තර් ආගමික හා සංස්කෘතික සමුළු‍වේ සමාරම්භක සැසියේ ප්‍රධාන දේශනය පැවැත්වීමට ද නියමිතයි.\nහෙට ඉතාලියේ බොලොඤ්ඤාහි දී ආරම්භ වෙන එම සමුළු‍ව තෙදිනක් පුරා පැවැත්වෙනවා.\nඅග්‍රාමාත්‍ය මහින්ද රාජපක්ෂ සහ විදේශ අමාත්‍ය මහාචාර්ය ජී එල් පීරිස් ඇතුළු‍ දූත පිරිස කටුනායක ජාත්‍යන්තර ගුවන් තොටුපොළෙන් ඉතාලිය බලා පිටත් ව ගියේ ඊයේ අලු‍යම යි.\nඅග්‍රාමාත්‍ය මහින්ද රාජපක්ෂ සිය ඉතාලි සංචාරය අතරතුර දී රාජ්‍ය තාන්ත්‍රික හමුවීම් කිහිපයකට එක්වීමට නියමිත බව ද අග්‍රාමාත්‍ය කාර්යාලය නිවේදනය කළා.",
       "URL": "https://www.hirunews.lk/281911/අගමැති-ඉතාලිය-වෙත-ළඟා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1699"
}