{
       "Source": "hirunews",
       "Timestamp": "Monday, 12 December 2022 - 8:30",
       "Headline": "විශ්වවිද්‍යාල ආචාර්යවරුන්ගේ සමිති සම්මේලනයෙන් ඉල්ලීමක්",
       "News Content": "පේරාදෙණිය විශ්වවිද්‍යාලයේ හිටපු උප කුලපති මහාචාර්ය අතුල සේනාරත්නට සහ ඔහුගේ පුත්‍රයාට පහරදීමේ සිද්ධිය සම්බන්ධ පිරිස් කඩිනමින් අත්අඩංගුවට ගන්නැයි එම විශ්වවිද්‍යාල ආචාර්යවරුන්ගේ සමිති සම්මේලනය ඉල්ලීමක් කර තිබෙනවා.\nපෙරේදා (10) රාත්‍රීයේ මහාචාර්යවරයාගේ පුත්‍රයා සමඟ ඇති වූ බහින් බස්වීමක් දුරදිග යාමෙන් සිසුන් 300ක පමණ පිරිසක් පැමිණ නිල නිවසේ දේපලවලට ද අලාභ හානි සිදු කරමින් මෙම පහර දීම සිදු කර තිබුණා.\nපහර කෑමට ලක්වූ හිටපු උප කුලපති මහාචාර්ය අතුල සේනාරත්න සහ ඔහුගේ පුත්‍රයා ප්‍රතිකාර සඳහා පේරාදෙණිය රෝහලට ඇතුලත් කෙරුණා.\nඅදාළ පහර දීම සිදු කරන ආකාරය නිල නිවසේ ආරක්ෂිත කැමරා පද්ධතියේ ද සටහන්ව ඇති අතර එම දර්ශන ඔස්සේ සැකකරුවන් හදුනාගෙන ඔවුන්ට එරෙහිව නීතිය ක්‍රියාත්මක කරන ලෙස විශ්වවිද්‍යාලයීය ආචාර්යවරුන්, පාලනාධීකාරියෙන් සහ පොලිසියෙන් ඉල්ලීමක් කරනවා.",
       "URL": "https://www.hirunews.lk/322472/විශ්වවිද්‍යාල-ආචාර්යවරුන්ගේ-සමිති-සම්මේලනයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=673"
}