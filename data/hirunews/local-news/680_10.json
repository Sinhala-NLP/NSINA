{
       "Source": "hirunews",
       "Timestamp": "Thursday, 08 December 2022 - 15:26",
       "Headline": "පුංචි ඡන්දයේ නාම යෝජනා කැඳවීමේ දැන්වීම මේ මස අවසානයේ",
       "News Content": "පළාත් පාලන ආයතන ඡන්ද විමසීමට අදාළව නාම යෝජනා කැඳවීමේ දැන්වීම මේ මස අවසන් සතිය තුල ප්‍රකාශයට පත් කරන බව මැතිවරණ කොමිෂන් සභාව පවසනවා.\nඅද (08) දින මැතිවරණ කොමිෂන් සභාව රැස්වූ අතර එහිදී අදාළ තීරණය ගෙන ඇති බව සඳහන්.\nමෙම වසර සඳහා වූ පළමුවන හා දෙවන පරිපූරක ලැයිස්තු අනුව එක් එක් මැතිවරණ කොට්ඨාශයේ ඡන්ද හිමියන් සංඛ්‍යාව හා එක් එක් මැතිවරණ කොට්ඨාශ සඳහා තෝරා පත් කර ගැනීමට නියමිත මන්ත්‍රින් සංඛ්‍යාව ද ගැසට් නිවේදනයක් මගින් ප්‍රකාශයට පත් කිරීමට නියමිතයි.\nමේ අතර මැතිවරණ වියදම් නියාමනය කිරීමේ පනත් කෙටුම්පත අධිකරණ බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ආචාර්ය විජේදාස රාජපක්ෂ අදපාර්ලිමේන්තුවට ඉදිරිපත් කළා.\nජනාධිපතිවරයා තෝරා පත් කර ගැනීම පිලිබඳ පනත යටතේ පවත්වනු ලබන සෑම ඡන්ද විමසීමකම අපේක්ෂකයන් විසින් දරනු ලබන වියදම් නියාමනය කිරීම පිණිස සහ ඊට සම්බන්ධ අනුශාංගික කරුණු සඳහා විධිවිධාන සැලැස්වීමේ කෙටුම්පතක් වන මෙයට අමාත්‍ය මණ්ඩල අනුමැතිය හිමිව තිබුණා.",
       "URL": "https://www.hirunews.lk/322230/පුංචි-ඡන්දයේ-නාම-යෝජනා-කැඳවීමේ-දැන්වීම-මේ-මස-අවසානයේ",
       "Category": "Local News",
       "Parent URL": "https://www.hirunews.lk/local-news.php?pageID=680"
}