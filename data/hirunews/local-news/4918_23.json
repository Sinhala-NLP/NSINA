{
       "Source": "hirunews",
       "Timestamp": "Wednesday, 17 August 2016 - 18:31",
       "Headline": "Update : බලපිටිය මුහුදේදී අතුරුදන් වූ තරුණයන් දෙදෙනා තවම සොයයි.",
       "News Content": "බලපිටිය - බණ්ඩාරවත්ත මුහුදු තීරයේ දිය නෑමට ගොස් අතුරුදන්වූ තරුණයන් දෙදෙනාගේ සිරුරු මෙතෙක් සොයාගෙන නැහැ.\nපොලීසිය සඳහන් කළේ අතුරුදන්වූ තරුණයන් සොයා අද පෙරවරුවේද මෙහෙයුම් දියත් කරන බවයි.\n16 දෙනෙකුගෙන් යුත් කණ්ඩායමක් ඊයේ බණ්ඩාරවත්ත මුහුදු තීරයේ දියනෑමට  ගොස් තිබුණා.\nඑහිදී තරුණයන් දෙදෙනෙකු සහ තරුණියන් දෙදෙනෙකු මුහුදේ ගිලී අතුරුදන්වූ අතර, මියගිය තරුණියන් දෙදෙනාගේ සිරුරු එදිනම සොයාගත්තා.\nමියගිය තරුණියන් දෙදෙනා අහුන්ගල්ල පතිරාජ ප්‍රදේශයේ පදිංචි අවුරුදු 32 සහ 15 යන වයස් සීමාවල පසුවන්නන්.\nඅතුරුදන්වූ තරුණයන් දෙදෙනා 18 හැවිරිදි වියේ පසුවන අතර ඔවුන් මෙවර උසස් පෙළ විභාගයටද පෙනී සිට ඇති බවයි වාර්තාවන්නේ.\nමොවුන් දෙදෙනා ඥාති සොහොයුරන් බවද අහුන්ගල්ල පොලීසියේ ප්‍රකාශකයෙකු හිරු ප්‍රවෘත්ති අංශයට සඳහන් කළා.\nUpdate : Thursday, August 18, 2016 : 07.52\n.........................................................................................................\nබලපිටිය - බණ්ඩාරවත්ත මුහුදු තීරයේ දිය නෑමට ගිය තරුණයන් දෙදෙනෙකු සහ තරුණියන් දෙදෙනෙකු අද දියේ ගිලී අතුරුදන්වුණා.\nතරුණියන් දෙදෙනාගේ සිරුරු මේ වනවිට සොයාගෙන ඇති අතර, 18 හැවිරිදි තරුණයන් දෙදෙනා තවමත් සොයාගෙන නැහැ.\nමියගොස් ඇත්තේ අහුංගල්ල - වතුරවිල ප්‍රදේශයේ පදිංචි අවුරුදු 15 ක ගැහැණු ළමයෙකු සහ 32 හැවිරිදි කාන්තාවකගේ සිරුරුයි.\nඔවුන් අහුන්ගල්ල - කටුවිල ප්‍රදේශයේ පදිංචිකරුවන්. මියගිය දෙදෙනාගේ මෘත ශරීර බලපිටිය රෝහලේ තැන්පත් කර තිබෙනවා.",
       "URL": "https://www.hirunews.lk/140856/update-බලපිටිය-මුහුදේදී-අතුරුදන්-වූ-තරුණයන්-දෙදෙනා-තවම-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=4918"
}