{
       "Source": "hirunews",
       "Timestamp": "Saturday, 16 December 2017 - 12:42",
       "Headline": "උඩිනුත් එන ආපදා සහ මත් මෙහෙයුම්",
       "News Content": "මත්ද්‍රව්‍ය ජාවාරම මැඬ පැවැත්වීම සහ ආපදා තත්ත්වයන්ට මුහුණදීම සඳහා ගුවන් හමුදාවේ නිලධාරීන් පිරිසකට විශේෂ පුහුණුවක් ලබාදී තිබෙනවා.\nගුවන් හමුදාව ප්‍රකාශ කළේ පසුගිය දා 25 දෙනෙකුගෙන් යුත් ගුවන් හමුදා නිලධාරීන් පිරිසක් මෙලෙස පුහුණුකර ඇති බවයි.\nපූර්ණ කාලීන ක්‍රියාකාරිකයින් ලෙස ඔවුන් දිවයින පුරා සේවයේ යෙදවීමට ද පියවර ගෙන තිබෙනවා.\nමත්ද්‍රව්‍ය ජාවාරම්කරුවන් විවිධ සූක්ෂම උපක්‍රම මගින් මෙරට මත්ද්‍රව්‍ය අලෙවි කිරීමෙන් සහ අන් අය මත්ද්‍රව්‍ය අලෙවි කිරීමට පෙළඹවීම වැනි කටයුතු නතර කිරීම මෙහි ප්‍රධාන අරමුණයි.",
       "URL": "https://www.hirunews.lk/178526/උඩිනුත්-එන-ආපදා-සහ-මත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=4170"
}