{
       "Source": "hirunews",
       "Timestamp": "Monday, 14 February 2022 - 13:46",
       "Headline": "පසුගිය දින කිහිපයේ ගිගාවොට් පැය විස්සක වර්ෂාපතනයක්",
       "News Content": "ගිගාවොට් පැය විස්සක් පමණ නිපදවිය හැකි ජල ප්‍රමාණයක් පසුගිය දින කිහිපයේ වර්ෂාපතනයෙන් ලැබී ඇති බව මහජන උපයෝගීතා කොමිසම ප්‍රකාශ කළා.\nකෙසේ වෙතත් එය, විදුලි කප්පාදුව සිදු නො කිරීමට තරම් ප්‍රමාණවත් නො වන බවයි එහි සභාපති ජනක රත්නායක සඳහන් කළේ.\nඔහු වැඩිදුරටත් කියා සිටියේ, විදුලිබල මණ්ඩලයට අවශ්‍ය ඉන්ධන ලබාගැනීම සඳහා ඩීසල් නෞකාවක් මෙරටට ගෙන්වාගැනීමට මේ දිනවල සාකච්ඡා කරමින් පවතින බවයි.\nමේ අතර කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක ප්‍රකාශ කළේ, අද පස්වරුවේ තරමක වැසි ඇති වුව ද ලබන 18 වැනි දා දක්වා වැසි රහිත කාලගුණ තත්වයක් පැවතිය හැකි බව යි.\nකෙසේ වෙතත් මෙම සති අන්තයේ ලැබෙන වැසි ප්‍රමාණය, ජල විදුලි බලාගාරවල ජල මට්ටම ඉහළ යාම සඳහා ප්‍රමාණවත් නො වනු ඇති බව ද ඔහු සඳහන් කළා.",
       "URL": "https://www.hirunews.lk/296983/පසුගිය-දින-කිහිපයේ-ගිගාවොට්-පැය-විස්සක-වර්ෂාපතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1357"
}