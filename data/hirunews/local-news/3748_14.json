{
       "Source": "hirunews",
       "Timestamp": "Friday, 14 September 2018 - 16:24",
       "Headline": "නැගෙනහිර සහ තවත් දිස්ත්‍රික්ක කිහිපයක උණුසුම් කාලගුණයක්",
       "News Content": "අද සහ හෙට දිනවල නැගෙනහිර පළාතේ බොහෝ ස්ථානවල සහ පොළොන්නරුව, මුලතිව්  සහ කිලිනොච්චි දිස්ත්‍රික්කවල ඇතැම් ස්ථානවල උණුසුම් තත්ත්වයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සදහන් කළේ මේ පිළිබදව ජනතාව අවධානය යොමු කළ යුතු බවයි.\nමෙම තත්වය හේතුවෙන් වැඩ බිම් තුල සේවය කරන පිරිස්වලට කාලගුණ විද්‍යා දෙපාර්තමේන්තුව උපදෙස් දෙන්නේ ප්‍රමාණවත් ලෙසට ජලය පානය කරන ලෙසටයි.\nඑමෙන්ම සෙවණ ඇති ස්ථානවල හැකි පමණ විවේක ගන්නා ලෙසට ද උපදෙස් දෙනවා.\nනිවෙස් තුලදී වැඩිහිටි සහ රෝගී පුද්ගලයන් පිළිබඳ සැලකිලිමත් විය යුතුයි.\nවාහන තුල කුඩා ළමුන් තනිව රඳවා නොයෙන ලෙසට ද උපදෙස් දී තිබෙනවා.\nඑළිමහනේ අධික වෙහෙසකාරී කටයුතු සීමා කළ යුතු අතර සෙවණ ඇති ස්ථානවල රැඳෙන ලෙසටයි ජනතාවට දැනුම් දෙන්නේ.\nඑමෙන්ම ප්‍රමාණවත් ලෙසට ජලය පානය කරන ලෙසට ද එළිමහනේ සිටින ජනතාවට කාලගුණ විද්‍යා දෙපාර්තමේන්තුව උපදෙස් ලබාදී තිබෙනවා.\nමේ අතර අද පස්වරුවේ ඌව, නැගෙනහිර පළාත්වල මෙන්ම ගාල්ල, මාතර, නුවරඑළිය යන දිස්ත්‍රික්කවල වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/199898/නැගෙනහිර-සහ-තවත්-දිස්ත්‍රික්ක-කිහිපයක-උණුසුම්-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=3748"
}