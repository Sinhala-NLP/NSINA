{
       "Source": "hirunews",
       "Timestamp": "Tuesday, 01 November 2022 - 9:29",
       "Headline": "දොස්තර සුද්දා සහ මේනකගේ ප්‍රධාන ගෝලයෙකු හෙරෝයින් සමඟ අත් අඩංගුවට",
       "News Content": "ජාවාරම් කිරීම සඳහා ගංජා සන්තකයේ තබාගෙන සිටි කාන්තාවක් විශේෂ කාර්ය බලකා අත් අඩංගුවට පත් වී තිබෙනවා.\nඒ, ඊයේ (31) ජාඇල පොලිස් වසමේ අංක 4/ඒ/1, පන්සල පාර, ඒකල ලිපිනයේ සිදු කළ වැටලීමකින්.\nසැකකාරිය පන්සල පාර, ඒකල ප්‍රදේශයේ පදිංචි වයස අවුරුදු 41ක කාන්තාවක්\nඅත් අඩංගුවට ගන්නා විට සැකකාරිය සතු ව රුපියල් 25,000.00ක් පමණ වටිනා ගංජා මත්ද්‍රව්‍ය ග්‍රෑම් 217ක් තිබුණු බව සඳහන්.\nවැඩිදුර විමර්ශන කටයුතු ජාඇල පොලිසිය විසින් මෙහයවනු ඇති.\nමේ අතර, ප්‍රබල මත්ද්‍රව්‍ය ජාවාරම්කරුවන් සහ සංවිධානාත්මක අපරාධකරුවන් වන දොස්තර සුද්දා සහ මේනකගේ ප්‍රධාන ගෝලයෙකු ද ලක්ෂයක් පමණ වටිනා හෙරොයින් විෂ මත්ද්‍රව්‍ය සමඟ විශේෂ කාර්ය බලකාය මඟින් අත් අඩංගුවට ගෙන තිබෙනවා.\nඒ, ඊයේ හික්කඩුව පොලිස් වසමේ අංක 852, ගාලුපාර, ටිරානගම, හික්කඩුව ලිපිනයේ පිහිටි නිවසක් ඉදිරිපිට කළ වැටලීමකින්.\nසැකකරු සතු ව ලක්ෂයක් පමණ වටිනා හෙරොයින් මත්ද්‍රව්‍ය ග්‍රෑම් 07යි මිලි ග්‍රෑම් 100ක් තිබුණු බව යි පොලිසිය වාර්තා කරන්නේ.,\nසැකකරු ගාලුපාර, ටිරානගම, හික්කඩුව ප්‍රදේශයේ පදිංචි වයස අවුරුදු 30ක පුද්ගලයෙක්.\nවැඩිදුර විමර්ශන කටයුතු හික්කඩුව පොලිසිය විසින් මෙහයවනු ලැබෙ යි.",
       "URL": "https://www.hirunews.lk/319359/දොස්තර-සුද්දා-සහ-මේනකගේ-ප්‍රධාන-ගෝලයෙකු-හෙරෝයින්-සමඟ-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=764"
}