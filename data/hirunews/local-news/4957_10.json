{
       "Source": "hirunews",
       "Timestamp": "Wednesday, 20 July 2016 - 19:33",
       "Headline": "නියෝජ්‍ය ඇමති පාලිත තෙවරප්පෙරුමගේ උත්සාහය ඵලදරයි",
       "News Content": "නියෝජ්‍ය අමාත්‍ය පාලිත තෙවරප්පෙරුම මහතාගේ මැදිහත්වීමෙන් පසුගියදා මීගහතැන්න ප්‍රාථමික විද්‍යාලයට ඇතුළත් කිරීමට උත්සාහ ගත් සිසුන් 9 දෙනා අද මතුගම ශාන්ත මේරි විද්‍යාලයට ඇතුළත් කර කිරීමට පියවර ගැනුනා.\nඒ ජනාධිපතිවරයාගේ උපදෙස් මතයි.\nමාස 7කට ආසන්න කාලයක් පාසලක් අහිමිව අධ්‍යාපන කටයුතු අඩාලව නිවසේ පසුවූ මෙම දරුවන් 9 දෙනා මීගහතැන්න ප්‍රාථමික විද්‍යාලයට ඇතුළත් කර ගන්නා ලෙස ඉල්ලමින් පසුගිය ජුනි 27 වැනිදා සිට නියෝජ්‍ය අමාත්‍ය පාලිත තෙවරප්පෙරුම මහතා ඊට මැදිහත් වුණා.\nකෙසේ වුවත් නව පාලසක් හිමිවූ සිසුන් 9 දෙනා අද පෙරවරුවේ මතුගම කලාප කාර්යාලය අසළ සිට ශාන්ත මේරි විද්‍යාලයට රැගෙන එනු ලැබුවේ රථ පෙරහරකින්.",
       "URL": "https://www.hirunews.lk/138544/නියෝජ්‍ය-ඇමති-පාලිත-තෙවරප්පෙරුමගේ-උත්සාහය-ඵලදරයි",
       "Category": "Local News",
       "Parent URL": "https://www.hirunews.lk/local-news.php?pageID=4957"
}