{
       "Source": "hirunews",
       "Timestamp": "Saturday, 23 January 2016 - 21:13",
       "Headline": "දූෂණය අවම කිරීමේ වාසි අගමැති පහදයි",
       "News Content": "මෙරට දූෂණය අවම කිරීමට රජය ගත් පියවර රිචඩ් චාර්ල්ස් ඇතුළු විදෙස් ආයෝජකයන්ගේ ප්‍රංශසාවට ලක් වූ බව අග්‍රාමාත්‍ය රනිල් වික්‍රමසිංහ ප්‍රකාශ කළා. ඔහු කියා සිටියේ විදෙස් ආයෝජන සඳහා මෙරට පවතින සුබදායක තත්ත්වය වැඩිදියුණු කිරීමට කඩිනම් පියවර ගත යුතු බවයි.   අග්‍රාමාත්‍ය රනිල් වික්‍රමසිංහ මේ බව සදහන් කළේ ලෝක ආර්ථික සමුළුවට සහභාගි වී සිටින අතරතුර ශ්‍රී ලාංකික මාධ්‍යවේදීන්ට අදහස් දක්වමින්.\nස්විට්සර්ලන්තයේ ඩාවෝස් හි පැවැත්වෙන ලෝක ආර්ථික සමුළුවේ අවසන් දිනය අදයි. ලෝක ආර්ථික සමුළුවට ශ්‍රී ලංකාව ආරාධනා ලැබූ ප්‍රථම අවස්ථාව මෙය වන අතර ඊට සමගාමීව අග්‍රාමාත්‍ය රනිල් වික්‍රමසිංහ රාජ්‍ය නායකයින් රැසක් ද මුණ ගැසුණා.",
       "URL": "https://www.hirunews.lk/124608/දූෂණය-අවම-කිරීමේ-වාසි-අගමැති-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=5198"
}