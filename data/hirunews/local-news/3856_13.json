{
       "Source": "hirunews",
       "Timestamp": "Tuesday, 10 July 2018 - 12:56",
       "Headline": "ගුවනින් ආ මත්කුඩු ගැන විමර්ශන ඇරඹේ",
       "News Content": "ගුවන්තොටුපල රේගුව මගින් අත්අඩංගුවට ගනු ලැබූ මිලියන 3ක් වටිනා හෙරොයින් ග්‍රෑම් 227 ක පාර්සලය ගෙන්වීමේ ක්‍රියාවලියට වැලිකඩ බන්ධනාගාර රැඳවියෙකුගේ සෘජු සම්බන්ධතාවයක් ඇති බවට කරුණු අනාවරණ වී තිබෙනවා.\nරේගු මාධ්‍ය ප්‍රකාශක සුනිල් ජයරත්න කියා සිටියේ අදාළ සිදුකරන ලද ප්‍රශ්න කිරීම්වලදී මේ බව හෙළි වී ඇති අතර, සිද්ධියට අදාළව සැකකරුවන් තුන්දෙනෙකු අත්අඩංගුවට ගෙන ඇති බවයි.\nඉන්දියාවේ මුම්බායි නුවර සිට මිනුවන්ගොඩ පදිංචිකරුවෙකු වෙත ඇඳුම් කට්ටලයක් තුළ සඟවා මෙම හෙරොයින් පාර්සලය එවා තිබුණා.\nඅත්අඩංගුවට ගන්නා ලද සැකකරුවන් 26,30 සහ 45 වියේ පසුවන්නන් වන අතර ඔවුන් වේයන්ගොඩ සහ කොළඹ ප්‍රදේශයේ පදිංචිකරුවන්.\nඅදාළ සැකකරුවන් කොළඹ මත්ද්‍රව්‍ය කාර්යාංශයට භාරදී ඇති බවයි රේගු මාධ්‍ය ප්‍රකාශක සුනිල් ජයරත්න හිරු ප්‍රවෘත්ති අංශය කළ විමසීමකදී කියා සිටියේ.\nඑමෙන්ම ගුවනින් මෙරටට රැගෙන එන මත්ද්‍රව්‍ය සම්බන්ධයෙන් ද විශේෂ පරීක්ෂණයක් ආරම්භ කර ඇති බව ද ඔහු සඳහන් කළා.",
       "URL": "https://www.hirunews.lk/194889/ගුවනින්-ආ-මත්කුඩු-ගැන-විමර්ශන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3856"
}