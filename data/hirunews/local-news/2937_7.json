{
       "Source": "hirunews",
       "Timestamp": "Friday, 24 January 2020 - 12:40",
       "Headline": "රණාලේ සුදුවා හෙරොයින් සමඟ අත්අඩංගුව",
       "News Content": "බන්ධනාගාර ගතව සිටින ප්‍රධාන පෙළේ සංවිධානාත්මක අපරාධකරුවෙකු වන දිනෙත් මෙලාන් මාඹුල හෙවත් ඌරුජුවාගේ සමීප ඥාතියෙකු නවගමුව - දැඩිගමුව ප්‍රදේශයේදී හෙරොයින් සමඟ අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය ඊයේ එම ප්‍රදේශයේ සිදුකළ වැටලීමකදී මොහු අත්අඩංගුවට ගෙන ඇති අතර, එහිදී සැකකරු සතුව තිබූ හෙරොයින් ග්‍රෑම් එකයි මිලිග්‍රෑම් 850 ක් පොලිස් විශේෂ කාර්ය බලකා භාරයට ගනු ලැබුවා.\nඌරුජුවාගේ මෙහෙයවීම මත රණාලේ සුදුවා නැමති මෙම සැකකරු හංවැල්ල, රණාල සහ නවගමුව ප්‍රදේශවල සේවා සැපයුම් සහ ප්‍රවාහන නියෝජිත ආයතනවලින් කප්පම් ලබාගන්නා බවයි ප්‍රශ්නකිරීම්වලදී  අනාවරණ වී ඇත්තේ.",
       "URL": "https://www.hirunews.lk/232934/රණාලේ-සුදුවා-හෙරොයින්-සමඟ-අත්අඩංගුව",
       "Category": "Local News",
       "Parent URL": "https://www.hirunews.lk/local-news.php?pageID=2937"
}