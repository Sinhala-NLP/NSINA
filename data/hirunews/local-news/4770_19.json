{
       "Source": "hirunews",
       "Timestamp": "Friday, 02 December 2016 - 13:51",
       "Headline": "ත්‍රිරෝද රථ වෘත්තීකයින්ගේ පෙළපාලිය ජනාධිපති ලේකම් කාර්යාලය අසලට",
       "News Content": "අවම රථ වාහන දඩයට විරෝධය පළ කරමින් කොළඹ නෙළුම් පොකුණ රඟහල ඉදිරිපිටින් ත්‍රීරෝද රථ වෘත්තිකයින් පිරිසක් ආරම්භ කළ පෙළපාලිය මේ වනවිට කොළඹ - කොටුව ජනාධිපති ලේකම් කාර්යාලය අසලට පැමිණ තිබෙනවා.\nඔවුන් කොළඹ පුරහල ඔස්සේ කොළඹ කොටුවේ පිහිටි ජනාධිපති ලේකම් කාර්යාලය අසලට පැමිණි අතර, මේ හේතුවෙන් කොළඹ - ලෝටස් මාර්ගය රථ වාහන ගමනාගමනය සදහා තාවකාලිකව වසා දැමීමට පොලිසිය පියවර ගත්තා.\nමෙම පෙළපාලිය හේතුවෙන් අද දහවල් කොළඹ පුරහල අවට මාර්ගවලද දැඩි රථවාහන තදබදයක් හට ගත්තා.",
       "URL": "https://www.hirunews.lk/148801/ත්‍රිරෝද-රථ-වෘත්තීකයින්ගේ-පෙළපාලිය-ජනාධිපති-ලේකම්-කාර්යාලය-අසලට",
       "Category": "Local News",
       "Parent URL": "https://www.hirunews.lk/local-news.php?pageID=4770"
}