{
       "Source": "hirunews",
       "Timestamp": "Saturday, 24 June 2023 - 13:07",
       "Headline": "බිරිඳගේ ප්‍රේමවන්තයාට පහරදී බරපතළ තුවාල සිදු කළ සැමියකු සොයා වැලිපැන්න පොලිසිය විමර්ශන සිදුකරයි",
       "News Content": "සැමියාගෙන් පහර කෑ බිරිඳගේ  අනියම් පෙම්වතා බරපතළ තුවාල ලබා නාගොඩ රෝහලට ප්‍රතිකාර සඳහා ඇතුළත් කර තිබෙනවා.\nනවුත්තුඩුව ප්‍රදේශයේ පදිංචිකරුවකු විදෙස් රැකියාවකට පිටත්ව ගොස් තිබුණේ ඔහුගේ බිරිඳ නිවසේ නතර කරමින් ය.මාස කීපයක් ගතවීමෙන් අනතුරුව ඔහුගේ බිරිඳ අනියම් සම්බන්ධතාවයක් ආරම්භ කර ඇති බව දැනගත් ඔහු කිසිවකුට නොදන්වා ලංකාවට පැමිණියේ මීට දින කිහිපයකට උඩ දී ය.\nඑසේ පැමිණි ඔහු සිය දෙමව්පියන් සොයුරන් දැනුවත් කිරීමෙන් අනතුරුව ඔහුගේ බිරිඳ සිටි නිවෙස අසල රැක ගෙන සිට ඇත්තේ අනියම් පෙම්වතා නිවසට පැමිණෙන වේලාව බලමින් ය. බෙන්තොට ප්‍රදේශයේ පදිංචිකරුවකු වන සංචාරක මගපෙන්වන්නකු ලෙස කටයුතු කරන   බිරිඳගේ පෙම්වතා පසුගිය දාහත් වැනිදා බිරිඳගේ නිවසට පැමිණි අතරවාරයේදී මග රැක සිටි සැමියා අතටම අල්ලා ගෙන තිබේනවා.පසුව සැමියා ඇතුළු පිරිස සංචාරක මග පෙන්වපෙන්වන්නා ට පහර දී ඔහු සතුව තිබූ ජංගම දුරකථනය , පරිගණකය ,රන්භාණ්ඩ ,කොල්ලකා පලා ගොස් තිබෙනවා.\nසංචාරක මගපෙන්වන්නා ගේ දෙපා වල අස්ථි බිඳී ඇති අතර ඔහු නාගොඩ රෝහලේ ප්‍රතිකාර ලබන බව පොලිසිය පවසයි. පහර දුන් පිරිස ප්‍රදේශයෙන් පළා ගොස් සිටින අතර ඔවුන් අත්අඩංගුවට ගැනීමට වැලිපැන්න පොලිසිය විමර්ශන සිදු කරනවා.",
       "URL": "https://www.hirunews.lk/338927/බිරිඳගේ-ප්‍රේමවන්තයාට-පහරදී-බරපතළ-තුවාල-සිදු-කළ-සැමියකු-සොයා-වැලිපැන්න-පොලිසිය-විමර්ශන-සිදුකරයි",
       "Category": "Local News",
       "Parent URL": "https://www.hirunews.lk/local-news.php?pageID=240"
}