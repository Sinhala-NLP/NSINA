{
       "Source": "hirunews",
       "Timestamp": "Thursday, 15 August 2019 - 16:08",
       "Headline": "උපදෙස් පිළිපදින්න - නීතිපතිගෙන් පොලීසියට නියෝග",
       "News Content": "තමා ලබාදෙන උපදෙස්වලට තදින් අනුකූල වන ලෙසට පොලීසියේ සියලුම අංශ දැනුවත් කරන්නැයි නීතිපති දප්පුල ද ලිවේරා වැඩබලන පොලිස්පති චන්දන වික්‍රමරත්න වෙත දැනුම්දී තිබෙනවා.\nඔහු වෙත ලිපියක් යොමුකරමින් නීතිපතිවරයා වැඩිදුරටත් සඳහන් කර ඇත්තේ නියමිත සම්පූර්ණ ලිපිගොනු වහා ලබාදීමට පොලීසියේ අංශ දැනුම්වත් කරන ලෙසයි.\nමේ අතර, මාධ්‍යවේදී ලසන්ත වික්‍රමතුංග, රගර් ක්‍රීඩක වසීම් තාජුඩීන් ඝාතන ඇතුළු බරපතල ඝණයේ නඩු 5 කට අදාළව විමර්ශන කඩිනමින් අවසන් කරන ලෙසට ද නීතිපතිවරයා වැඩබලන පොලිස්පතිවරයාට උපදෙස් ලබාදී ඇති බවයි නීතිපතිවරයාගේ සම්බන්ධීකරණ නිලධාරිනි රජයේ අධි නීතිඥ නිශාරා ජයරත්න සඳහන් කළේ.",
       "URL": "https://www.hirunews.lk/222296/උපදෙස්-පිළිපදින්න-නීතිපතිගෙන්-පොලීසියට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=3197"
}