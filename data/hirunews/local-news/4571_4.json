{
       "Source": "hirunews",
       "Timestamp": "Sunday, 09 April 2017 - 17:32",
       "Headline": "ජනපති සොරිවිල දේවාල පරිශ්‍රයේ භාර ඔප්පු කිරීමේ මංගල්‍යයට එක්වෙයි",
       "News Content": "නිසි කලට වැසි ලැබී කෙත් වතු සරුසාර වී පුලතිසිපුරවරයට උදා වූ සශ්‍රීකත්වය උදෙසා භාර ඔප්පු කිරීමේ මංගල්‍යය අද ජනාධිපති මෛත්‍රීපාල සිරිසේනගේ ප්‍රධානත්වයෙන් දිඹුලාගල - සොරිවිල දේවාල පරිශ්‍රයේදී පැවැත්වුණා.\nමහවැලි ගොවීන් විසින් මහ කන්නයේ ලබා ගත් අස්වැන්න අග්‍රකොටසින් කිරි ඉතිරීමේ මංගල්‍යය ද මේ හා සමගාමීව සිදුව ඇති බව සදහන්.\nදේවාල පරිශ්‍රයේදී ආදිවාසීන් විසින් කොහොඹ කළේ සහ කිරිකොරහ ශාන්ති කර්මය ද මෙහිදී සිදුකළ බවයි ජනාධිපති මාධ්‍ය අංශය සඳහන් කළේ.\nභාර ඔප්පු කිරීමේ මංගල්‍යයෙන් අනතුරුව ජනාධිපතිවරයා ගොවීන් සහ මහවැලි නිලධාරීන් හමුවී ඔවුන්ගේ ගැටළු පිළිබදව ද සාකච්ඡා කර තිබෙනවා.",
       "URL": "https://www.hirunews.lk/158850/ජනපති-සොරිවිල-දේවාල-පරිශ්‍රයේ-භාර-ඔප්පු-කිරීමේ-මංගල්‍යයට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4571"
}