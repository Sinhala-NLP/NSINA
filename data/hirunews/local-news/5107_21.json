{
       "Source": "hirunews",
       "Timestamp": "Thursday, 31 March 2016 - 17:28",
       "Headline": "ඉඩමක් අනවසරයෙන් එළිපෙහෙලි කළ සිව් දෙනෙකු අත්අඩංගුවට",
       "News Content": "රජයේ රක්ෂිතයක ඉඩමක් අනවසරයෙන් එළිපෙහෙලි කිරීම සහ දැව මඩුවක් පවත්වාගෙන යාම සම්බන්ධයෙන් සීගිරිය - උඩවෙලයාගම ප්‍රදේශයේ සංචාරයක හෝටලයක හිමිකරුවෙකු ඇතුළු සිව් දෙනෙකු වනජීවි නිලධාරීන් විසින් අත්අඩංගුවට ගෙන තිබෙනවා.\nසීගිරිය වනජීවි කාර්යාලයට අද (31) ලැබුණු තොරතුරක් මත සිදුකරන ලද වැටලීමකදීයි අදාළ පුද්ගලයින් අත්අඩංගුවට ගෙන ඇත්තේ.\nමේ අතර, රජයේ රක්ෂිත ඉඩම එළිපෙහෙලි කිරීම සඳහා භාවිත කළ ඩෝසර් යන්ත්‍රය සඟවා ඇති අතර, එම යන්ත්‍රය සොයා මේ වනවිට පරීක්ෂණ ආරම්භ කර ඇති බවයි වනජීවි කාර්යාලය පවසන්නේ.\nඅත්අඩංගුවට ගත් සැකකරුවන් සහ භාණ්ඩ අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/129824/ඉඩමක්-අනවසරයෙන්-එළිපෙහෙලි-කළ-සිව්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5107"
}