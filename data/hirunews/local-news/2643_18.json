{
       "Source": "hirunews",
       "Timestamp": "Sunday, 21 June 2020 - 10:29",
       "Headline": "නාත්තන්ඩියේ අනතුරකින් කාන්තාවක් ජීවිතක්ෂයට",
       "News Content": "නාත්තන්ඩිය - උඩුබද්දාව මාර්ගයේ තුත්තිරිපිටිය ප්‍රදේශයේදී යතුරුපැදියක් ලොරි රථයක පිටුපස ගැටීමෙන් සිදුවූ අනතුරින් කාන්තාවක මියගොස් තිබෙනවා.\nමියගිය කාන්තාව සහ තවත් කාන්තාවක් ඊයේ, යතුරුපැදියකින් ගමන් කරමින් සිටියදි ඉදිරියට ගමන් කරමින් තිබූ ලොරි රථයක් පිටුපස ගැටී පෙරළී ඇති අතර, ප්‍රතිවිරුද්ධ දිශාවෙන් පැමිණි තවත් ලොරි රථයකද ගැටී ඇති බව සඳහන්.\nයතුරුපැදිය පැදවූ කාන්තාවද තුවාල ලබා මාරවිල රෝහලට ඇතුළත් කර ඇති අතර, අනතුරින් මියගිය, එහි පිටුපස ගමන් ගත් 27 හැවිරිදි කාන්තාව නාත්තන්ඩිය - අශෝකපුර පදිංචිකාරිනියක්.\nඅනතුර සම්බන්ධයෙන් ලොරි රථ දෙකෙහි රියදුරන් දෙදෙනා අත්අඩංගුවට ගෙන තිබෙනවා.",
       "URL": "https://www.hirunews.lk/243581/නාත්තන්ඩියේ-අනතුරකින්-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2643"
}