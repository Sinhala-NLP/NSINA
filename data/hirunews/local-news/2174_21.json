{
       "Source": "hirunews",
       "Timestamp": "Tuesday, 02 February 2021 - 7:55",
       "Headline": "වෛද්‍ය පර්යේෂණ ආයතනයේ කාර්ය මණ්ඩලයට මේ දක්වා එන්නත් නැහැ - රවී කුමුදේශ්",
       "News Content": "මෙරට තුළ හදිසි භාවිතය සඳහා අනුමැතිය ලැබුණු ඔක්ස්ෆර්ඩ් ඇස්ට්‍රාසෙනෙකා කොවිෂීල්ඩ් එන්නත බොරැල්ල වෛද්‍ය පර්යේෂණ ආයතනයේ සෞඛ්‍ය කාර්ය මණ්ඩල වෙත ලබාදීමට කටයුතු කර නොමැති බවට වෛද්‍ය රසායනාගාර තාක්ෂණවේදීන්ගේ විද්වත් වෘත්තීය ආයතනයේ සභාපති රවී කුමුදේශ් චෝදනා කළා.\nඔහු පෙන්වා දෙන්නේ කොරෝනා වෛරසය වැළඳී ඇත්ද යන්න තහවුරු කරගැනීම සඳහා ඍජුව පර්යේෂණ සිදුකරන ආයතනයක් ලෙස බොරැල්ල වෛද්‍ය පර්යේෂණ ආයතනය පෙන්වා දිය හැකි බවයි.\nකෙසේ වෙතත් මේ දක්වා එම සෞඛ්‍ය කාර්ය මණ්ඩල එන්නත්කරණයට ලක් නොකිරීම ගැටළුවක් බවයි වෛද්‍ය රසායනාගාර තාක්ෂණවේදීන්ගේ විද්වත් වෘත්තීය ආයතනයේ සභාපති රවී කුමුදේශ් කියා සිටියේ.",
       "URL": "https://www.hirunews.lk/261390/වෛද්‍ය-පර්යේෂණ-ආයතනයේ-කාර්ය-මණ්ඩලයට-මේ-දක්වා-එන්නත්-නැහැ-රවී-කුමුදේශ්",
       "Category": "Local News",
       "Parent URL": "https://www.hirunews.lk/local-news.php?pageID=2174"
}