{
       "Source": "hirunews",
       "Timestamp": "Sunday, 03 January 2021 - 14:16",
       "Headline": "එංගලන්ත ක්‍රිකට් කණ්ඩායමට ඇන්ටිජන් පරීක්ෂණ (වීඩියෝ)",
       "News Content": "ටෙස්ට් තරගාවලියක් සඳහා මෙරටට පැමිණි එංගලන්ත ක්‍රිකට් කණ්ඩායමේ ක්‍රීඩකයින් ඇතුලු පිරිසට සිදුකළ රැපිඩ් ඇන්ටිජන් පරීක්ෂණවලදී ඔවුන්ට කොරෝනා වෛරසය ආසාදනය වී නොමැති බවට තහවුරු වී තිබෙනවා.\nඔවුන් පැමිණි බ්‍රිටිෂ් එයාර්වේස් යානයේ සිටි කාර්ය මණ්ඩලයේ 13 දෙනාද ඊට ඇතුළත්.\nඊට අමතරව ක්‍රිඩකයින් ඇතුලු ඔවුන් සමඟ පැමිණි 40 දෙනෙකුද ඒ අතර සිටින බවයි මත්තල ගුවන් තොටුපලේ ප්‍රකාශකයෙකු සඳහන් කළේ.\nමේ අතර දකුණු අප්‍රිකාවට එරෙහිව ජොහැනස්බර්ග් හිදී මේ වනවිට පැවැත්වෙන දෙවන ටෙස්ට් තරගයේදී ශ්‍රී ලංකා කණ්ඩායම වෙනුවෙන් කඩුලු රකින ක්‍රීඩක මිනෝද් භානුක සහ වේග පන්දු යවන ක්‍රීඩක අසිත ප්‍රනාන්දු ටෙස්ට් වරම් දිනාගත්තා.\nකාසියේ වාසිය දිනාගත් ශ්‍රී ලංකා කණ්ඩායම මේ වනවිට සිය පළමු ඉනිම ක්‍රීඩාකරමින් සිටිනවා.",
       "URL": "https://www.hirunews.lk/258658/එංගලන්ත-ක්‍රිකට්-කණ්ඩායමට-ඇන්ටිජන්-පරීක්ෂණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2237"
}