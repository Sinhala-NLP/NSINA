{
       "Source": "hirunews",
       "Timestamp": "Tuesday, 17 April 2018 - 8:25",
       "Headline": "උඩවලව ජලාශ බැම්ම මතින් බර වාහන ධාවනයට යළි අවසර",
       "News Content": "උඩවලව ජලාශයේ වාන් දොරටු සවි කර ඇති පාලමෙහි සිදුව ඇති පිපිරීම් හේතුවෙන් සීමා කර තිබූ බර වාහන ධාවනය ඊයේ සිට යළි යථා තත්ත්වයට පත් කර තිබෙනවා.\nඑම ජලාශය භාර කාර්ය භාර ඉංජිනේරු සුජීව ගුණසේකර හිරු ප්‍රවෘත්ති අංශයට සදහන් කළේ අවශ්‍ය වුවහොත් යළිත් බර වාහන ධාවනය සීමා කිරීමට සිදුවිය හැකි බවයි.\nඅධික වර්ෂාවත් සමඟ පසුගිය දා උඩවලව ජලාශයේ සියලූම වාන් දොරටු විවෘත කිරීමට ද පියවර ගැනුණා.\nකෙසේ වෙතත්, එය මේ වන විට යළි වසා දැමීමටයි කටයුතු කර ඇත්තේ.",
       "URL": "https://www.hirunews.lk/188560/උඩවලව-ජලාශ-බැම්ම-මතින්-බර-වාහන-ධාවනයට-යළි-අවසර",
       "Category": "Local News",
       "Parent URL": "https://www.hirunews.lk/local-news.php?pageID=3987"
}