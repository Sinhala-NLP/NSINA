{
       "Source": "hirunews",
       "Timestamp": "Thursday, 08 December 2022 - 18:13",
       "Headline": "උතුරු පළාතට මිලි මීටර 100 ඉක්ම වූ තද වැසි.",
       "News Content": "උතුරු පළාතේ ඇතැම් ස්ථානවලට අද (08) පස්වරුවේ සහ රාත්‍රි කාලයේ මිලි මීටර 100 ඉක්මවූ තද වැසි ඇතිවිය හැකි බව කාළගුණ විද්‍යා දෙපාර්තමේන්තුව සඳහන් කළා.\nසබරගමුව පළාතේ සහ ගාල්ල, මාතර, අනුරාධපුරය සහ ත්‍රිකුණාමලය දිස්ත්‍රික්කවල විටින් විට වැසි ඇති විය හැකි බවට එම දෙපාර්තමේන්තුව අපේක්ෂා කරනවා.\nමේ අතර නිරිත දිග බෙංගාල බොක්ක මුහුදු ප්‍රදේශයේ පවතින මැන්ඩවුස් සුළි කුණාටුව හෙට (09) රාත්‍රිය වන විට උතුරු තමිල්නාඩු, පුදුචේරි සහ දකුණු ආන්ද්‍ර ප්‍රදේශ වෙරළ තීරය දෙසට ගමන් කිරීමට ඉඩ ඇති බවයි කාළගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/322241/උතුරු-පළාතට-මිලි-මීටර-100-ඉක්ම-වූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=679"
}