{
       "Source": "hirunews",
       "Timestamp": "Saturday, 04 November 2017 - 14:24",
       "Headline": "update : තෙල්ගමු ඔයේ ගිලූණු කාන්තාවකගේ සිරුරක් සොයා ගැනේ",
       "News Content": "මාතලේ - ලග්ගල - තෙල්ගමු ඔයේ දිය නෑමට ගොස් අතුරුදන් වූ පිරිස අතර සිටි කාන්තාවකගේ සිරුරක් මේ වනවිට සොයා ගෙන ඇති බව නකල්ස් අඩවි වන කාර්යාලය ප්‍රකාශ කළා.\nපොලීසිය කියා සිටියේ 10 දෙනෙකු පමණ සැඩ පහරට හසුව අතුරුදන්ව ඇති බවයි.\nතෙල්ගමු ඔයේ - වැද්දාපැණි ඇල්ල අසල දියනාමින් සිටියදී මෙම පිරිස අනතුරට ලක්ව තිබෙනවා.\nඔවුන් මීගමුවේ පදිංචිකරුවන් බවටයි දැනට අනාවරණ වී ඇත්තේ.\nupdate : saturday, 04 November 2017 - 15.46\n----------------------------------------------------------------------------------\nමාතලේ - ලග්ගල - තෙල්ගමු ඔයේ දිය නෑමට ගිය 10 දෙනෙකු පමණ සැඩ පහරකට හසුවී දියේ ගිලී අතුරුදන්ව තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කළේ වෑන් රථයකින් පැමිණි පිරිසක් අද දහවල් මෙලෙස දිය නාමින් සිටියදී දියේ ගිලී අතුරුදන්ව ඇති බවයි.\nමේ වනවිට ප්‍රදේශවාසීන් අතුරුදන්වූවන් සෙවීමේ මෙහෙයුම් ආරම්භ කර ඇති බව සදහන්.",
       "URL": "https://www.hirunews.lk/175256/update-තෙල්ගමු-ඔයේ-ගිලූණු-කාන්තාවකගේ-සිරුරක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4235"
}