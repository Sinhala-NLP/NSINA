{
       "Source": "hirunews",
       "Timestamp": "Monday, 20 December 2021 - 8:50",
       "Headline": "තවත් ඉන්දීය ධීවරයින් 12ක් නාවික හමුදා භාරයට(වීඩියෝ)",
       "News Content": "මෙරට මුහුදු සීමාව තුළ නීතිවිරෝධී ලෙස ධීවර කටයුතුවල නිරත වූ තවත් ට්‍රෝලර් යාත්‍රා දෙකක සිටි ඉන්දීය ධීවරයින් 12 දෙනෙකු නාවික හමුදා භාරයට ගෙන තිබෙනවා.\nමන්නාරමට දකුණු දෙසින් වූ මෙරටට අයත් මුහුදු තීරයේ ඊයේ(19)දින සිදුකළ විශේෂ මෙහෙයුමකින් අනතුරුවයි, ඔවුන් අත්අඩංගුවට ගෙන ඇත්තේ.\nඑමෙන්ම පෙරේදා උතුරු සහ උතුරුමැද නාවික විධානයන් එක්ව සිදුකළ මෙහෙයුම් මගින් මෙරට මුහුදු සීමාව තුළ අනවසර ධීවර කටයුතු සිදුකළ තවත් ට්‍රෝලර් යාත්‍රා 6ක් සහ ඉන්දීය ධීවරයින් 43 දෙනෙකු නාවික හමුදා භාරයට ගෙන තිබුණා.\nමෙම ඉන්දීය ධීවරයින් 43 දෙනා කයිට්ස් මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 31 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/291576/තවත්-ඉන්දීය-ධීවරයින්-12ක්-නාවික-හමුදා-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1482"
}