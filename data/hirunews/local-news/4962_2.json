{
       "Source": "hirunews",
       "Timestamp": "Sunday, 17 July 2016 - 14:58",
       "Headline": "බරවා රෝගය තුරන් කළ රටක් ලෙස ශ්‍රී ලංකාව නම් කෙරේ",
       "News Content": "ශ්‍රී ලංකාව බරවා රෝගය තුරන් කළ රටක් ලෙස ලෝක සෞඛ්‍ය සංවිධානය විසින් මේ මස 21 වන දා ප්‍රකාශයට පත් කිරීමට නියමිතයි.\nසෞඛ්‍ය අමාත්‍ය රාජිත සේනාරත්න කියා සිටියේ ඊට අදාළ සහතිකය ලෝක සෞඛ්‍ය සංවිධානයේ ආසියානු කලාපයේ අධ්‍යක්ෂිකාව විසින් තමා වෙත භාරදීමට නියමිත බවයි.\nඒ අනුව අග්නිදිග ආසියාතික කලාපයේ බරවා රෝගය තුරන් කළ දෙවන රට බවට පත්වන්නේ ශ්‍රී ලංකාවයි.\nබරවා රෝගය තුරන් කළ කලාපයේ අනෙක් රට වන්නේ මාලදිවයිනයි.\nවසරේ මේ දක්වා කාලය තුළ ශ්‍රී ලංකාවෙන් බරවා රෝගීන් තිස් දෙදෙනෙකු වාර්තා වී තිබෙනවා.\nඉන් 24ක්ම ගාල්ල දිස්ත්‍රික්කයෙන් වාර්තා වී ඇති බවයි සෞඛ්‍ය අමාත්‍යාංශය සදහන් කළේ.",
       "URL": "https://www.hirunews.lk/138249/බරවා-රෝගය-තුරන්-කළ-රටක්-ලෙස-ශ්‍රී-ලංකාව-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4962"
}