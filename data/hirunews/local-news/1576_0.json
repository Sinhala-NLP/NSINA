{
       "Source": "hirunews",
       "Timestamp": "Monday, 08 November 2021 - 13:20",
       "Headline": "සිව්කොන් පාපන්දු තරගාවලිය අද කොළඹ තුරග තරග පිටියේදී",
       "News Content": "අගමැති මහින්ද රාජපක්ෂ කුසලානය වෙනුවෙන් පැවැත්වෙන සිව්කොන් පාපන්දු තරගාවලිය කොළඹ තුරග තරග පිටියේදී අද (08) ආරම්භ වනවා.\nශ්‍රී ලංකා පාපන්දු කණ්ඩායම, මාලදිවයින් කණ්ඩායම සමඟ අද රාත්‍රියේ තරග වදින අතර, තරගාවලියේ ප්‍රධාන ආරාධිත අමුත්තා ලෙස සහභාගිවීම සඳහා මාලදිවයින් ජනාධිපති ඉබ්‍රාහිම් මොහොමඩ් සොලී අද උදෑසන දිවයිනට පැමිණියා.\nතරගාවලියේ පළමු තරගය බංග්ලාදේශය සහ සීෂෙල්ස් කණ්ඩායම අතර පැවැත්වෙන්නේ අද පස්වරු හතරටයි.\nක්‍රීඩාංගණ ධාරිතාවයෙන් සියයට 50ක නරඹන්නන්ට මෙම තරගාවලිය නැරඹීම සඳහා අවස්ථාව ලබා දී තිබෙනවා.",
       "URL": "https://www.hirunews.lk/287363/සිව්කොන්-පාපන්දු-තරගාවලිය-අද-කොළඹ-තුරග-තරග-පිටියේදී",
       "Category": "Local News",
       "Parent URL": "https://www.hirunews.lk/local-news.php?pageID=1576"
}