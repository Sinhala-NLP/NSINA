{
       "Source": "hirunews",
       "Timestamp": "Wednesday, 21 April 2021 - 8:11",
       "Headline": "වෛද්‍ය සභාවේ තිබූ වෛද්‍ය ලියාපදිංචියට අදාළ ලිපි ගොනු කිහිපයක් අස්ථාන ගත වෙයි",
       "News Content": "ශ්‍රී ලංකා වෛද්‍ය සභාවේ විදේශ උපාධි ආයතන සම්බන්ධයෙන් වූ ලිපි ගොනු අස්ථානගත වී ඇති බව රජයේ වෛද්‍ය නිලධාරීන්ගේ සංගමය පවසනවා.\nඒ සම්බන්ධයෙන් විමර්ශනයක් සිදුකරන ලෙස ඉල්ලමින් පොලිස්පතිවරයා වෙත පැමිණිල්ලක් ඉදිරිපත් කිරීමට කටයුතු සූදානම් කර ඇති බවයි නිවේදනයක් නිකුත් කරමින් ඔවුන් සඳහන් කළේ.\nඋසස් පෙළ විෂයන් 3 ම අසමත් පිරිස් පමණක් නොව උසස් පෙළ විභාගයට පෙනී නොසිටි පුද්ගලයින් ශ්‍රී ලංකා වෛද්‍ය සභාව හරහා වෛද්‍යවරුන් වී ඇති බව නිරීක්ෂණය වී ඇති බවයි රජයේ වෛද්‍ය නිලධාරීන්ගේ සංගමය එමඟින් පෙන්වා දෙන්නේ.",
       "URL": "https://www.hirunews.lk/269037/වෛද්‍ය-සභාවේ-තිබූ-වෛද්‍ය-ලියාපදිංචියට-අදාළ-ලිපි-ගොනු-කිහිපයක්-අස්ථාන-ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2006"
}