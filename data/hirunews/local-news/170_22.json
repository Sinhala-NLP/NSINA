{
       "Source": "hirunews",
       "Timestamp": "Wednesday, 19 July 2023 - 13:18",
       "Headline": "''සහල්, මුං, උඳු, කුරක්කන්, කවුපි සහ රටකජු ආනයනය අනවශ්‍යයි'' ඇමති අමරවීර",
       "News Content": "මේ වසරේ සහල්, මුං, උඳු, කුරක්කන්, කවුපි සහ රටකජු ආනයනය කිරීමේ අවශ්‍යතාවයක් නොමැති බව කෘෂිකර්ම දෙපාර්තමේන්තුව විෂයභාර අමාත්‍ය මහින්ද අමරවීර වෙත දැනුම්දී තිබෙනවා.\nසහල් මෙටි්‍රක් ටොන් ලක්ෂ 3 ක අතිරික්තයක් මේ වසරේ ඇතිවිය හැකි බවයි එම දෙපාර්තමේන්තුව ගණනය කර ඇත්තේ.\n2021 වසරේ පැනවූ රසායනික පොහොර තහනම නිසා පසුගිය වසරේ සහල් මෙටි්‍රක් ටොන් 8 කට අධික ප්‍රමාණයක් ආනයනය කළ අතර ඒ සදහා වැය කළ මුදල ඇමෙරිකානු ඩොලර් මිලියන 400 ක්.\nකෙසේ වෙතත්, 2022 යල කන්නයේ සිට යළි රසායනික පොහොර ගොවීන්ට ලබාදීමට පියවර ගැනීමත් සමග සහල් වලට අමතරව, මුංඇට, කවුපි,කුරක්කන්, උඳු හා රටකජු ස්වයංපෝෂිත මට්ටමට ළගා වී ඇති බව කෘෂිකර්ම දෙපාර්තමේන්තුව සඳහන් කළා.",
       "URL": "https://www.hirunews.lk/341758/සහල්-මුං-උඳු-කුරක්කන්-කවුපි-සහ-රටකජු-ආනයනය-අනවශ්‍යයි-ඇමති-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=170"
}