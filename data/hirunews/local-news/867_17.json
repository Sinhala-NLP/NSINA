{
       "Source": "hirunews",
       "Timestamp": "Thursday, 15 September 2022 - 11:37",
       "Headline": "රැජිනගේ දේහයට ගෞරව දැක්වීමේ රාජකාරියේ සිටි නිලධාරියෙක් ක්ලාන්තව ඇද වැටෙයි (වීඩියෝ)",
       "News Content": "අභාවප්‍රාප්ත වූ දෙවන එලිසබත් රැජිනගේ දේහය තැන්පත් කර ඇති, ලන්ඩනයේ වෙස්ට්මිනිස්ටර් ශාලාවේ රැජිනගේ දේහය තැන්පත් කර ඇති පෙට්ටිය අසල ශෝකය පළ කිරීමේ රාජකාරිවල නිරතව සිටි රාජකීය ආරක්ෂකයෙකු ක්ලාන්තයෙන් වැටී තිබෙන බව විදෙස් මාධ්‍ය වාර්තා කරනවා.\nඒ දෙවන එලිසබත් රැජිනගේ දේහයට ගෞරව කිරීම සඳහා ශෝකය පළ කිරීමේ පැය හය බැගින් වූ සේවා මුරවල, පුරා පැය 24 රාජකාරිවල යෙදී රාජකීය ආරක්ෂකයෙක්.\nමේ අතර ඇදවැටුණු ආරක්ෂකයා, වහා එතැනින් ඉවත් කිරීමට හා ඔහුව ප්‍රතිකාර සඳහා යොමු කිරීමට බ්‍රිතාන්‍ය රාජකීය පොලිස් නිලධාරීන් කටයුතු කර තිබෙනවා.\nකෙසේ නමුත් විදෙස් මාධ්‍ය සඳහන් කරන්නේ මෙම මුර රාජකාරී මාරුවීම් සාමාන්‍යයෙන් සෑම විනාඩි 20 කට වරක් හුවමාරු වන බවයි.\nමේ අතර රැජිනට අවසන් ගෞරව දැක්වීමට පැමිණි, ගේබ්‍රියෙලා වින්ඩ්සර් ආර්යාව ක්ලාන්ත වූ බව එක්සත් රාජධානියේ Hello සඟරාව පවසනවා.\nවින්ඩ්සර් ආර්යාව යනු රැජිනගේ පළමු ඥාති සොහොයුරිය වන කෙන්ට් හි මයිකල් කුමරුගේ දියණිය වන අතර ඇය දිවංගත රැජින සමග විශේෂ බැඳීමක් තිබූ අයෙක් බවයි සැලකෙන්නේ.",
       "URL": "https://www.hirunews.lk/315439/රැජිනගේ-දේහයට-ගෞරව-දැක්වීමේ-රාජකාරියේ-සිටි-නිලධාරියෙක්-ක්ලාන්තව-ඇද-වැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=867"
}