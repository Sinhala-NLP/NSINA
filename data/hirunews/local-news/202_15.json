{
       "Source": "hirunews",
       "Timestamp": "Saturday, 08 July 2023 - 15:10",
       "Headline": "යුක්‍රේනයට පොකුරු බෝම්බ යැවීමට ඇමරිකානු ජනාධිපතිගේ අනුමැතිය",
       "News Content": "යුක්‍රේනයට පොකුරු බෝම්බ යැවීම සඳහා ඇමරිකාව විසින් ගෙන ඇති තීරණය ඇමරිකානු ජනාධිපති ජෝ බයිඩන් අනුමත කර තිබෙනවා.\nදැනටමත් රටවල් 120කට අධික සංඛ්‍යාවක මෙම පොකුරු බෝම්බ තහනම් කොට තිබෙන පසුබිමකයි ඔහු මේ තීරණය ගෙන ඇත්තේ.\nයුද්ධය සඳහා යුක්‍රේන හමුදාව සතු අවි බලය සෙමෙන් අඩු වන බව සඳහන්.\nයුක්‍රේන නායක වොලැදිමීර් සෙලෙන්ස්කි විසින් ඩොලර් මිලියන 800 වටිනා යුධෝපකරණ පැකේජය වෙනුවෙන් අමෙරිකානු ජනාධිපතිවරයාට ස්තූතිය පළ කර ඇති බව‍යි විදෙස් මාධ්‍ය සඳහන් කර සිටින්නේ.\nපසුගිය සතියේ යුක්‍රේන හමුදා ප්‍රධානී වැලරි සලුසීනි ප්‍රකාශ කර තිබුණේ, ප්‍රමාණවත් ආයුධ බලයක් නොමැති නිසා යුද්ධයේ තත්ත්වය අඩපණ වී ඇති බවත් බටහිර විසින් පොරොන්දු වූ ආයුධ ලබා දීම ඉතා මන්දගාමී ව සිදු වන්නක් බවයි.\nඅමෙරිකාවේ ජාතික ආරක්ෂක උපදේශක ජේක් සලිවන් සිකුරාදා පැවති ධවල මන්දිර සාකච්ඡාවේ දී අවධාරණය කර ඇත්තේ, ඇමරිකාවෙන් යුක්‍රේනයට ලබා දුන් පොකුරු බෝම්බ රුසියාව විසින් දැනටමත් යුද්ධය සඳහා භාවිත කරන පොකුරු බෝම්බ තරම් භයානක නොවන බවයි.",
       "URL": "https://www.hirunews.lk/340489/යුක්‍රේනයට-පොකුරු-බෝම්බ-යැවීමට-ඇමරිකානු-ජනාධිපතිගේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=202"
}