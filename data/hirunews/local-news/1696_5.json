{
       "Source": "hirunews",
       "Timestamp": "Monday, 13 September 2021 - 7:53",
       "Headline": "ජිනීවා මානව හිමිකම් සැසිය අද ඇරඹේ",
       "News Content": "එක්සත් ජාතීන්ගේ මානව හිමිකම් කවුන්සිලයේ 48 වැනි සැසිවාරය අද ජිනිවාහි දී ආරම්භ වෙනවා.\nපළමු දිනයේදි ම ශ්‍රී ලංකාව සම්බන්ධයෙන් මානව හිමිකම් මහකොමසාරිස්වරියගේ වාචික වාර්තාව ඉදිරිපත් කිරීමට නියමිත යි.\nමෙම සැසිවාරය ඔක්තෝබර් 8 වැනි දා දක්වා පැවැත්වෙනු ඇති.\nමානව හිමිකම් කවුන්සිලයේ 46 වැනි සැසිවාරයේ දී ශ්‍රී ලංකාවේ සංහිඳියාව, වගවීම සහ මානව හිමිකම් ප්‍රවර්ධනය සම්බන්ධයෙන් යෝජනාවක් සම්මත කෙරුණා.\nඑම යෝජනාවට අනුව ශ්‍රී ලංකාව අත්කරගෙන ඇති ප්‍රගතිය සම්බන්ධයෙන් වාචික වාර්තාවක් මානව හිමිකම් පිළිබඳ එක්සත් ජාතීන්ගේ මහකොමසාරිස් මිචෙල් බැචලේ විසින් අදින් ඇරඹෙන සැසිවාරයට ඉදිරිපත් කිරීමට නියමිත යි.\nඒ පිළිබඳ සාමාජික රටවල විවාදය හෙට  පැවැත්වෙනවා.",
       "URL": "https://www.hirunews.lk/282067/ජිනීවා-මානව-හිමිකම්-සැසිය-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1696"
}