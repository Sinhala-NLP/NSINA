{
       "Source": "hirunews",
       "Timestamp": "Saturday, 29 May 2021 - 13:22",
       "Headline": "ආර්ථික මධ්‍යස්ථානවලට පැමිණි ගොවීන් හිස් අතින් ගෙදර යයි (වීඩියෝ)",
       "News Content": "අද දිනයේ ආර්ථික මධ්‍යස්ථාන විවෘත කරන බවට ප්‍රකාශ කිරීම හේතුවෙන් එළවළු තොග රැගෙන පැමිණි ගොවීන්ට හිස් අතින් යළි හැරී යාමට සිදුවුණා.\nඊට හේතු වූයේ එම මධ්‍යස්ථාන විවෘත කර නොතිබීම හේතුවෙන්.\nමේ අතර, ලබන ජුනි 07 වනදා දක්වා අඛණ්ඩව ක්‍රියාත්මක සංචරණ සීමා කාලය තුල ජංගම රථ මගින් නිවාස වෙතටම අත්‍යවශ්‍ය ද්‍රව්‍ය බෙදාහැරීමේ වැඩපිළිවෙලට සියලු කටයුතු සූදානම් බව යුද හමුදාපති ජෙනරල් ශවේන්ද්‍ර සිල්වා ප්‍රකාශ කළා.\nසංචරණ සීමා ක්‍රියාත්මක කාලය තුල මුදල් ලබා ගැනීම සඳහා ආසන්නයේම පිහිටි ඒ.ටී.එම්. යන්ත්‍ර වෙත ගමන් කළ හැකි බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nකෙසේ වෙතත්, එලෙස ගමන් ගන්නා පුද්ගලයින් පොලීසියට ඒ බව සනාථ කළ යුතු බවයි ඔහු කියා සිටියේ.\nසංචරණ සීමා මධ්‍යයේ මාර්ගවල ධාවනය වන වාහන පරීක්ෂා කිරීමේ කටයුතු අදත් දිවයින පුරා ක්‍රියාත්මකයි.",
       "URL": "https://www.hirunews.lk/272782/ආර්ථික-මධ්‍යස්ථානවලට-පැමිණි-ගොවීන්-හිස්-අතින්-ගෙදර-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1920"
}