{
       "Source": "hirunews",
       "Timestamp": "Thursday, 08 June 2023 - 23:20",
       "Headline": "චීනයට යෑමට නොහැකි බව පවසමින් චීන ජාතිකයා ගුවන් තොටුපළේ කලහකාරී ලෙස හැසිරෙයි",
       "News Content": "ව්‍යාජ විදෙස් ගමන් බලපත්‍රයකින් මෙරටට පැමිණි අවස්ථාවේදී අල්ලාගත් අල්ලා ගත් චීන ජාතිකයා යළිත් චීනයට පිටුවහල් කිරීම සඳහා කටුනායක ගුවන් තොටුපොළට රැගෙන ආ අවස්ථාවේ යළි චීනයට යෑමට නොහැකි බව කියමින් කලහාකාරි ලෙස හැසුරුණු බව ගුවන් තොටුපල ආරංචි මාර්ග පවසනවා.\nපොලිස් විශේෂ කාර්ය බළකායේ පොලිස් පරීක්ෂකවරුන් දෙදෙනකුගේ ද පොලිස් මත්ද්‍රව්‍ය නාශක කාර්යාංශයේ පොලිස් පොලිස් පරීක්ෂකවරයකුගේ සහ ආගමන විගමන දෙපාර්තමේන්තුවේ නිලධාරියකුගේ දැඩි ආරක්ෂාව යටතේ චීන ජාතිකයා අද සවස 5 ට පමණ කටුනායක ගුවන් තොටුපොළ වෙත රැගෙන එනු ලැබුවා.\nගුවන් යානයට පිවිසීමට ඇති අවසන් දොරටුව වෙත මෙම චීන ජාතිකයා රැගෙන ආ අවස්ථාවේ ඔහු යළි චීනයට යෑමට නොහැකි බව කියමින් කලහකාරී ලෙස හැසිරෙන්නට පටන් ගත් බවයි ගුවන්තොටුපල ආරංචි මාර්ග වැඩිදුරටත් සඳහන් කර සිටින්නේ.",
       "URL": "https://www.hirunews.lk/337412/චීනයට-යෑමට-නොහැකි-බව-පවසමින්-චීන-ජාතිකයා-ගුවන්-තොටුපළේ-කලහකාරී-ලෙස-හැසිරෙයි",
       "Category": "Local News",
       "Parent URL": "https://www.hirunews.lk/local-news.php?pageID=284"
}