{
       "Source": "hirunews",
       "Timestamp": "Thursday, 23 February 2017 - 7:44",
       "Headline": "මුදල් අමාත්‍යාංශ ලේකම් බැඳුම්කර කොමිසමට",
       "News Content": "මහ බැංකු බැඳුම්කර වංචාව පිළිබඳ විමර්ශනය කරන ජනාධිපති කොමිසමේ සාක්ෂි විමසීම  අද තුන්වන දිනටත් සිදුකිරීමට නියමිතයි.\nඒ අනුව අද දිනයේදී මුදල් අමාත්‍යාංශයේ ලේකම් එච්.එස්. සමරතුංග කොමිසම හමුවේ පෙනී සිටිනු ඇති.\nඊයේ දිනයේදී වත්මන් මහ බැංකු අධිපති ආචාර්ය ඉන්ද්‍රජිත් කුමාරස්වාමි දෙවන දිනටත් කොමිසම හමුවේ සාක්ෂි ලබාදුන්නා.\nබැඳුම්කර නිකුතුවකදී සිදුවන ක්‍රියාවලිය පිළිබඳව කොමිසම දැනුවත් කළ මහ බැංකු අධිපතිවරයා දැනට වෙන්දේසි ක්‍රමයට සිදුකරන බැඳුම්කර නිකුත් කිරීමේ ක්‍රමවේදය ඉදිරියේදි වෙනස් කරන බවයි කොමිසම හමුවේ කියා සිටියේ.\nමේ අතර පර්පෙචුවල් ටෙ‍්‍රෂරීස් සමාගමට මෙම ජනපති කොමිසමේ කටයුතුවලට මැදිහත්වීමට ඊයේ අවසර හිමිවුණා.\nඒ, එම සමාගමේ නීතීඥයින් කළ ඉල්ලීමකට අනුවයි.",
       "URL": "https://www.hirunews.lk/155214/මුදල්-අමාත්‍යාංශ-ලේකම්-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4647"
}