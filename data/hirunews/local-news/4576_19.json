{
       "Source": "hirunews",
       "Timestamp": "Wednesday, 05 April 2017 - 20:20",
       "Headline": "update : නාවලපිටියේ අනතුරෙන් තුවාල ලැබූ දෙදෙනෙකු මියයයි (ඡායාරූප)",
       "News Content": "නාවලපිටියේ සිට දොළාස්බාගේ දක්වා ධාවනය වූ ශ්‍රී ලංගම බස් රථයක් ගෝනවලපතන ප්‍රදේශයේදී ප්‍රපාතයකට පෙරළී අද සිදුවූ අනතුරකින් දෙදෙනෙකු මියගොස් තවත් 63 දෙනෙකු තුවාල ලැබුවා.\nතුවාලකරුවන් ප්‍රතිකාර සඳහා නාවලපිටිය රෝහලටයි.\nරෝහල් ගතව ප්‍රතිකාර ලබමින් සිටි 65 හැවිරිදි පිරිමි පුද්ගලයෙකු සහ 30 හැවිරිදි කාන්තාවක් අද පස්වරුවේ මියගිය බව එහි අධ්‍යක්‍ෂ වෛද්‍ය නිහාල් වීරසූරිය කියාසිටියා.\nමේ අතර තුවාල ලැබු අටදෙනෙකු වැඩිදුර ප්‍රතිකාර සඳහා මහනුවර රෝහලට මාරුකර යවා තිබෙනවා.\nඅප වාර්තාකරු සඳහන් කලේ බස් රථය අඩි 300 ක් පමණ ප්‍රපාතයට පෙරළී ඇති බවයි.\nතුවාල ලැබුවන් අතර කාන්තාවන් 23 දෙනෙකු සහ පාසැල් ළමුන් විසි දෙදෙනෙකු ද වනවා.",
       "URL": "https://www.hirunews.lk/158591/update-නාවලපිටියේ-අනතුරෙන්-තුවාල-ලැබූ-දෙදෙනෙකු-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4576"
}