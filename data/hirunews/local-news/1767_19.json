{
       "Source": "hirunews",
       "Timestamp": "Sunday, 08 August 2021 - 14:05",
       "Headline": "නීති විරෝධීව රැගෙන ආ වියළි කහ කිලෝ 5300ක් සොයා ගැනේ",
       "News Content": "ඉන්දියාවේ සිට නීතිවිරෝධීව මෙරටට ගෙන ආ වියළි කහ කිලෝ 5372ක් සමඟ ඉන්දීය ජාතිකයන් 5 දෙනෙකු යාත්‍රාවක් ද සමඟ වෙරළාරක්ෂක දෙපාර්තමේන්තුව භාරයට ගෙන තිබෙනවා.\nහලාවත තුඩුවට ඔබ්බෙන් වූ මුහුදු සීමාවේ සිදුකළ මුර සංචාරයක් අතරතුර අදාළ කහ තොගය සොයාගෙන ඇති අතර ඒවා උර 143ක අසුරා තිබූ බවයි නාවික හමුදාව ප්‍රකාශ කළේ.\nඅදාළ කහ තොගය විෂබීජහරණය කිරීමෙන් පසු ඉදිරි නීතිමය කටයුතු සඳහා යොමු කරන තෙක් නාවික හමුදා භාරයේ තබාගෙන ඇති අතර ඉන්දීය ජාතිකයින් 5 දෙනා සමඟ යාත්‍රාව මෙරට මුහුදු සීමාවෙන් පිටත් කර හැරීමටයි කටයුතු කරනු ලැබුවා.",
       "URL": "https://www.hirunews.lk/279194/නීති-විරෝධීව-රැගෙන-ආ-වියළි-කහ-කිලෝ-5300ක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1767"
}