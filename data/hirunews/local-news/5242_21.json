{
       "Source": "hirunews",
       "Timestamp": "Saturday, 19 December 2015 - 17:18",
       "Headline": "ව්‍යාජ රන් වළලු උකස් කිරීමේ ජාවාරමක් හෙළිවෙයි",
       "News Content": "මාතලේ පෞද්ගලික බැංකුවකට ව්‍යාජ රන් වළල්ලක් උකස් කිරීමේ සිද්ධියක පුද්ගලයන් දෙදෙනෙකු අත්අඩංගුවට ගෙන තිබෙනවා.\nසැකකරුවන් යකඩ කොටස් යොදා මෙම ව්‍යාජ රන් වළල්ල සකස් කර ඇති බවටයි පොලිසිය හෙළිකරගෙන ඇත්තේ.\nබැංකු නිලධාරීන් විසින් වළල්ල ව්‍යාජ එකක් බවට අනාවරණ කර ගැනීමෙන් පසු සැකකරු රඳවාගෙන මාතලේ පොලිසියට දැනුම් දීමෙන් අනතුරුව පොලිසිය විසින් ඔහු අත්අඩංගුවට ගනු ලැබුවා.\nමාතලේ කටුදෙණිය ප්‍රදේශයේ පදිංචි 62 හැවිරිදි සැකකරුගෙන් කල ප්‍රශ්ණ කිරීම්වලදී මෙම ව්‍යාජ රන් වලල්ල උකස් කිරීම සඳහා උකුවෙළ ප්‍රදේශයේ පදිංචිකරුවකු ලබාදුන් බවට ප්‍රකාශකර තිබෙනවා.\nඑම තොරතුරු මත අදාළ සැකකරු ද අත්අඩංගුවට ගැනුනු අතර ඔහු 47 හැවිරිදි පුද්ගලයෙක් බවයි පොලිසිය සඳහන් කලේ.\nඔහුගෙන් වැඩිදුරටත් කල ප්‍රශ්ණ කිරීම්වලදී හෙළිකරගෙන ඇත්තේ මෙවැනි ව්‍යාජ රන් වළලු 2 ක් මීට පෙර පෞද්ගලික බැංකු දෙකකට උකස් කර ඇති බවයි.\nමෙම පුද්ගලයන් දෙදෙනා අද මාතලේ මහේස්ත්‍රාත් අධිකරණයට ඉදිරිපත් කිරීමෙන් පසු ලබන 23 වනදා දක්වා රක්ෂිත බන්ධනාගාර ගතකර තිබෙනවා.\nමාතලේ පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/122412/ව්‍යාජ-රන්-වළලු-උකස්-කිරීමේ-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5242"
}