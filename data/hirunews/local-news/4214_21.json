{
       "Source": "hirunews",
       "Timestamp": "Friday, 17 November 2017 - 7:33",
       "Headline": "පුංචි ඡන්දය ගැන අවසන් තීරණයට කොමිසම අද රැස්වේ",
       "News Content": "පළාත් පාලන මැතිවරණය පැවැත්වීම සම්බන්ධයෙන් සාකච්ඡා කිරීම සඳහා මැතිවරණ කොමිසම අද (17) රැස්වනවා.\nඑහිදී මැතිවරණය පැවැත්වෙන කාල වකවානු සහ නාමයෝජනා කැඳවීමට අදාළ දින වකවානු තීරණය කිරීමටද නියමිතව ඇති බව සඳහන්.\nමේ අතර, පළාත් පාලන ආයතනවල සීමා සහ සභික සංඛ්‍යාව නිර්ණය කරමින් මෑතකදී නිකුත් කළ අතිවිශේෂ ගැසට් නිවේදනය බල රහිත කෙරෙන ආඥාවක් ඉල්ලා ගොනුකළ රිට් පෙත්සම වැඩිදුර සලකා බැලීම මේ මස 22 වනදා දක්වා කල් දැමුණා.\nකෙසේ වෙතත්, පළාත් පාලන ඡන්දය සම්බන්ධයෙන් සාකච්ඡා කිරීම සදහා අද මැතිවරණ කොමිසම රැස්වන බවයි එහි සභාපති මහින්ද දේශප්‍රිය හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/176230/පුංචි-ඡන්දය-ගැන-අවසන්-තීරණයට-කොමිසම-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4214"
}