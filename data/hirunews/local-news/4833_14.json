{
       "Source": "hirunews",
       "Timestamp": "Monday, 17 October 2016 - 18:21",
       "Headline": "වැට් බදු ගැන පෙත්සම් විභාගය අවසන්",
       "News Content": "යෝජිත වැට් බදු සංශෝධන පනත් කෙටුම්පතට එරෙහිව ශ්‍රේෂ්ඨාධිකරණය හමුවේ ගොනුකළ පෙත්සම් විභාගය අද අවසන් වුණා.\nඒ අනුව ලබන 19 වනදින මීට අදාළ ලිඛිත දේශන ඉදිරිපත් කරන ලෙසටයි ශ්‍රේෂ්ඨාධිකරණය නියෝග කළේ.\nඊට අදාළ පෙත්සම් ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් ඉදිරියේ අද සලකා බැලූණා.\nඒ අනුව යෝජිත වැට් බදු සංශෝධන පනත් කෙටුම්පත පිළිබඳ මතය ශ්‍රේ‍්‍රෂ්ඨාධිකරණය ඉදිරියේදී කථානායකවරයා වෙත ඉදිරිපත් කරනු ඇති.\nඅදාළ පෙත්සම් ඒකාබද්ධ විපක්ෂය නියෝජනය කරන උදය ගම්මන්පිල, බන්දුල ගුණවර්ධන සහ සිසිර ජයකොඩි පාර්ලිමේන්තු මන්ත්‍රීවරුන් මෙන්ම තවත් නීතීඥවරයෙකු විසින් මෙලෙස ගොනුකර තිබුණා.\nඑහි සදහන්ව ඇත්තේ අදාළ බදු සංශෝධන පනත් කෙටුම්පත ආණ්ඩුක්‍රම ව්‍යවස්ථාවට පටහැනි බවටයි.",
       "URL": "https://www.hirunews.lk/145444/වැට්-බදු-ගැන-පෙත්සම්-විභාගය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4833"
}