{
       "Source": "hirunews",
       "Timestamp": "Saturday, 26 December 2020 - 8:27",
       "Headline": "කෘෂිකාර්මික අපද්‍රව්‍ය සම්බන්ධයෙන් කඩිනම් විද්‍යාත්මක පරීක්ෂණයක් - සායනික අපද්‍රව්‍ය ගෙන්වූවන්ටත් වැඩ වරදින ලකුණු",
       "News Content": "කොත්තමල්ලි අපනයනය කරන මුවාවෙන් මෙරටට ගෙන්වූ කෘෂිකාර්මික අපද්‍රව්‍ය සම්බන්ධයෙන් කඩිනමින් විද්‍යාත්මක පරීක්ෂණයක් සිදුකිරීමට කටයුතු කරන බව ශ්‍රී ලංකා රේගුව ප්‍රකාශ කළා.\nඑමෙන්ම මීට පෙර එංගලන්තයේ සිට මෙරටට ආනයනය කිරීමෙන් අනතුරුව අඩක් පමණ යළි ප්‍රතිඅනයනය කළ සායනික අපද්‍රව්‍ය සිද්ධිය සම්බන්ධයෙන්ද විමර්ශන පුළුල් කරන බවයි රේගු මාධ්‍ය ප්‍රකාශක අතිරේක රේගු අධ්‍යක්ෂ සුනිල් ජයරත්න කියා සිටියේ.\nසායනික අපද්‍රව්‍ය මෙරටට රැගෙන ඒමට මුලික වූ කණ්ඩායම් සම්බන්ධයෙන් පරීක්ෂණ පවත්වා දඬුවම් ලබාදීමට නොහැකි වූයේ කොරෝනා වසංගත තත්වය ඇතුලු ඇතැම් කරුණු හේතුවෙන් බවයි ඔහු සඳහන් කළේ.\nඒ අනුව ඉතාමත් කඩිනමින් විමර්ශන ආරම්භ කර සායනික අපද්‍රව්‍ය ආනයනය කළ පුද්ගලයින්ට මෙන්ම කෘෂිකාර්මික අපද්‍රව්‍ය ආනයනය කළ පුද්ගලයින්ටද එරෙහිව නීතිය ක්‍රියාත්මක කරන බවයි අතිරේක රේගු අධ්‍යක්ෂවරයා වැඩිදුරටත් කියා සිටියේ.\nමේ අතර පරිසරවේදී නීතීඥ ජගත් ගුණවර්ධන අදාළ සිද්ධිය සම්බන්ධයෙන් අදහස් දක්වමින් කියා සිටියේ වෙනත් ද්‍රව්‍යයක් ආයනය කරන මුවාවෙන් කසළ ආනයනය කිරිම රේගු ආඥා පනතට අනුව දැඬි දඬුවම් ලබාදිය හැකි වරදක් බවයි.",
       "URL": "https://www.hirunews.lk/257974/කෘෂිකාර්මික-අපද්‍රව්‍ය-සම්බන්ධයෙන්-කඩිනම්-විද්‍යාත්මක-පරීක්ෂණයක්-සායනික-අපද්‍රව්‍ය-ගෙන්වූවන්ටත්-වැඩ-වරදින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2253"
}