{
       "Source": "hirunews",
       "Timestamp": "Friday, 22 September 2023 - 18:44",
       "Headline": "දේවගැති ජෙරම් ප්‍රනාන්දුගේ පෙත්සම සළකා බැලීම ඔක්තොම්බර් 4",
       "News Content": "අපරාධ පරීක්ෂණ දෙපාර්තමේන්තුව විසින් තමන් අත්අඩංගුවට ගැනීම වැලැක්වීමේ නියෝගයක් නිකුත් කරන ලෙස ඉල්ලා දේවගැති ජෙරම් ප්‍රනාන්දු විසින් ඉදිරිපත් කර ඇති රීට් පෙත්සම සලකා බැලීම සඳහා ඔක්තෝම්බර් 4 වනදා කැඳවන ලෙස අභියාචනාධිකරණය අද නියෝග කළා.\nඒ එම පෙත්සම අද අභියාචනාධිකරණ සභාපති විනිසුරු නිශ්ශංක බන්දුල කරුණාරත්න සහ චමත් මොරාස් යන විනිසුරුවරුන් හමුවේ කැඳවූ අවස්ථාවේදීයි.\nඑක්සත් ජාතීන්ගේ සිවිල් හා දේශපාලන අයිතිවාසිකම් පිළිබඳ සම්මුති පනත යටතේ මෙම විමර්ශන සිදු කරන බව පෙන්වා දෙන දේවගැතිවරයා එම පෙත්සමෙන් පවසා ඇත්තේ එය නීතියට පටහැනි බවයි.",
       "URL": "https://www.hirunews.lk/349112/දේවගැති-ජෙරම්-ප්‍රනාන්දුගේ-පෙත්සම-සළකා-බැලීම-ඔක්තොම්බර්-4",
       "Category": "Local News",
       "Parent URL": "https://www.hirunews.lk/local-news.php?pageID=13"
}