{
       "Source": "hirunews",
       "Timestamp": "Thursday, 17 August 2023 - 19:57",
       "Headline": "ශ්‍රී ලාංකිකයින් 07 දෙනෙකු ජෝර්දාන හමුදා අත්අඩංගුවට",
       "News Content": "නීතිවිරෝධී ලෙස ඊශ්‍රායලයට ඇතුළු වීමට උත්සහ කළ ශ්‍රී ලාංකිකයන් 07 දෙනෙකු ජෝර්දාන හමුදාව විසින් අත්අඩංගුවට ගෙන තිබෙනවා.\nදේශසීමා සහ ජාතික ආරක්ෂාව සහතික කරමින් අනවසර සංක්‍රමණ සහ ජාවාරම් මැඩලීමට හමුදාවන් නිරන්තරයෙන් කටයුතු කරන බවයි ජෝර්දාන හමුදාව නිවේදනය කළේ.\nජෝර්දාන - ඊශ්‍රායල දේශ සීමාව හරහා අප්‍රිකාව, ආසියාව සහ තුර්කිය වැනි රටවලින් නීති විරෝධී සංක්‍රමණිකයන් රැකියා අපේක්ෂාවෙන් පැමිණීමේ සිද්ධීන් පසුගිය වසරේදීද වාර්තා වී තිබුණා.",
       "URL": "https://www.hirunews.lk/345192/ශ්‍රී-ලාංකිකයින්-07-දෙනෙකු-ජෝර්දාන-හමුදා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=90"
}