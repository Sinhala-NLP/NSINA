{
       "Source": "hirunews",
       "Timestamp": "Sunday, 16 July 2017 - 7:47",
       "Headline": "කොත්මලේ මහා සෑය ගැන යළිත් කථාබහක්",
       "News Content": "කොත්මලේ මහා සෑය පෞද්ගලික පදනමකට පවරා ගැනීමේ සූදානමක් පවතින බව එහි විහාරාධිකාරි පූජ්‍ය තිස්පනේ ජිනානන්ද හිමියන් යලිත් මාධ්‍ය හමුවක් කැඳවමින් ප්‍රකාශ කළා.\nමහනුවරදී ඊයේ උන්වහන්සේ සදහන් කළේ බැතිමතුන්ගේ දායකත්වයෙන් නිර්මාණය වූ චෛත්‍ය රාජයාණන් වහන්සේ නමක් කිසිවිටෙකත් පෞද්ගලික පදනමකට පවරා ගැනීමකට ඉඩ ලබා නොදෙන බවයි.\nකෙසේ වෙතත්, වැවිලි කර්මාන්ත අමාත්‍ය නවීන් දිසානායක ගම්පොල ප්‍රදේශයේ ඊයේ පැවති උත්සවයකට එක්වෙමින් කියා සිටියේ කොත්මලේ මහාසෑය, කළුතර බෝධි භාරකාර මණ්ඩලය මෙන් භාරකාර මණ්ඩලයක් මගින් පාලනය කිරීමට කටයුතු කරන බවයි.",
       "URL": "https://www.hirunews.lk/165983/කොත්මලේ-මහා-සෑය-ගැන-යළිත්-කථාබහක්",
       "Category": "Local News",
       "Parent URL": "https://www.hirunews.lk/local-news.php?pageID=4419"
}