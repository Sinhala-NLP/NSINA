{
       "Source": "hirunews",
       "Timestamp": "Thursday, 22 February 2018 - 14:30",
       "Headline": "කිලිනොච්චියේ වැවකින් තරුණයෙකුගේ මළ සිරුරක් (ඡායාරූප)",
       "News Content": "කිලිනොච්චිය පුදුමුරිප්පුකුලම වැවේ තිබී තරුණයෙකුගේ මළ සිරුරක් හමුවී තිබෙනවා.\nඅද(22) උදෑසන කිලිනොච්චිය පොලිසියට ලැබුනු තොරතුරකට අනුව සිදු කළ විමර්ශණයේදී අනාවරණ වී ඇත්තේ මියගොස් ඇති තරුණයා උදයනගර් ප්‍රදේශයේ පදිංචි 25 හැවිරිදි අයෙක් බවයි.\nඔහු ත්‍රී රෝද රථ රියදුරෙක් ලෙසට සේවය කළ අයෙක් බවට ද හෙළිවී තිබෙනවා.\nමෙම තරුණයා ඊයේ (21) සවස ත්‍රී රෝද රථයෙන් කුලී ගමනක් ගොස් ඇති අතර රාත්‍රී නිවෙස වෙත නොපැමිණි බවයි ඥාතීන් ප්‍රකාශකර ඇත්තේ.\nඒ සම්බන්ධයෙන් ඔවුන් කිලිනොච්චිය පොලිසියට පැමිණිල්ලක් ද කර තිබෙනවා.\nමෘත ශරීරය කිලිනොච්චිය රෝහලේ තැන්පත් කර තිබෙනවා.\nමෙම මරණය සැක සහිත බව ඥාතීන් ප්‍රකාශකර ඇති අතර කිලිනොච්චිය පොලිසිය වැඩිදුර විමර්ශණ මෙහෙයවනවා.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/184251/කිලිනොච්චියේ-වැවකින්-තරුණයෙකුගේ-මළ-සිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4069"
}