{
       "Source": "hirunews",
       "Timestamp": "Wednesday, 21 June 2023 - 17:39",
       "Headline": "වැඩබලන ජපාන තානාපති, වැඩබලන ආරක්‍ෂක අමාත්‍යවරයා හමුවෙයි",
       "News Content": "ශ්‍රී ලංකාවේ ජපාන තානාපති කාර්යාලයේ වැඩබලන ‍තානාපති ‍කොතාරෝ කට්සුකි වැඩබලන ආරක්‍ෂක අමාත්‍ය ප්‍රමිත බණ්ඩාර තෙන්නකෝන් ඊයේ (20) කොළඹ පිහිටි ඔහුගේ කාර්යාලයේ දී හමුවී තිබෙනවා.\nඋණුසුම් පිළිගැනීමකින් අනතුරුව අමාත්‍ය තෙන්නකෝන්, කට්සුකි සමඟ ද්විපාර්ශීකව වැදගත් වන හා අන්‍යෝන්‍ය වශයෙන් අදාළ වන කරුණු පිළිබඳව සුහද සාකච්ඡාවක නිරත වුණා.\nදෙරට අතර පවතින සමීප සබඳතා තවදුරටත් ශක්තිමත් කර ගැනීම සඳහා ක්‍රියා කළ හැකි ආකාරය පිළිබඳව ද ඔවුන් වැඩිදුරටත් සාකච්ඡා කළ බවයි ආරක්ෂක අමාත්‍යාංශය පවසන්නේ.",
       "URL": "https://www.hirunews.lk/338634/වැඩබලන-ජපාන-තානාපති-වැඩබලන-ආරක්‍ෂක-අමාත්‍යවරයා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=248"
}