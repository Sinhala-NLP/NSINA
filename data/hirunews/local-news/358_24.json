{
       "Source": "hirunews",
       "Timestamp": "Tuesday, 09 May 2023 - 7:47",
       "Headline": "අද පාර්ලිමේන්තුව රැස්වෙයි",
       "News Content": "පාර්ලිමේන්තුව අද (09) පෙරවරු 9යි 30ට කතානායක මහින්ද යාපා අබේවර්ධනගේ ප්‍රධානත්වයෙන් රැස්වනවා.\nවාචික පිළිතුරු අපේක්ෂා කරන ප්‍රශ්නවලින් අනතුරුව උදෑසන 10යි 30 සිට අපනයන සංවර්ධන පනත යටතේ සෙස් බද්දට අදාළ නියෝග, වරාය සහ ගුවන් තොටුපළ සංවර්ධන බදු පනත යටතේ නියෝගයක්, විශේෂ වෙළද භාණ්ඩ බදු පනතේ නියමයන් 8ක් විවාදයට ගනු ඇති.\nඑසේම, ආනයන හා අපනයන පාලන පනතේ, රෙගුලාසි තුනක් සහ සේවා නියුක්තයන්ගේ භාර අරමුදල් පනත යටතේ, නියෝග විවාද කිරීමෙන් අනතුරුව සම්මත කර ගැනීමට නියමිත බවයි පාර්ලිමේන්තුවේ සන්නිවේදන දෙපාර්තමේන්තුව කියා සිටියේ.\nඑක්ස්ප්‍රස් පර්ල් නෞකා අනතුර සම්බන්ධයෙන් විපක්ෂය විසින් ගෙනෙන සභාව කල්තැබීමේ යෝජනාවට අනුව විවාදය හෙට (10) පැවැත්වෙන අතර අනිද්දා (11) ශ්‍රී ලංකා මහ බැංකු පනත් කෙටුම්පත දෙවනවර කියවීමේ විවාදය පැවැත්වීමට නියමිතයි.",
       "URL": "https://www.hirunews.lk/334649/අද-පාර්ලිමේන්තුව-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=358"
}