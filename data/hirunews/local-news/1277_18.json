{
       "Source": "hirunews",
       "Timestamp": "Tuesday, 22 March 2022 - 19:46",
       "Headline": "ආණ්ඩුවෙන් තවත් පිරිසක් ඉවත් වන බව ගම්මන්පිල කියයි",
       "News Content": "ඉදිරියේදී තවත් ඇමතිවරුන් සහ මන්ත්‍රීවරුන් පිරිසක් ආණ්ඩුවෙන් ඉවත් වීමට නියමිත බව පාර්ලිමේන්තු මන්ත්‍රී උදය ගම්මන්පිල පවසනවා.\nකොළඹදී අද මාධ්‍ය වෙත අදහස් දක්වමිනුයි ඔහු මේ බව කියා සිටියේ.\nග්‍රාමීය මාර්ග සහ අවශේෂ යටිතල පහසුකම් රාජ්‍ය අමාත්‍ය නිමල් ලන්සා ජනාධිපතිවරයා වෙත ලිපියක් යොමුකරමින් අද සිය ධුරයෙන් ඉල්ලා අස්වුණා.\nජනතාව දැඩි ආර්ථික අර්බුදයකින් හා පීඩනයකින් පසුවන මෙවන් අවස්ථාවක ඒ පිලිබඳ තැකීමකින් තොරව සිටීමට සිය හෘද සාක්ෂිය ඉඩ ලබානොදෙන බවයි ඔහු එම ලිපියෙහි දක්වා ඇත්තේ.",
       "URL": "https://www.hirunews.lk/300127/ආණ්ඩුවෙන්-තවත්-පිරිසක්-ඉවත්-වන-බව-ගම්මන්පිල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1277"
}