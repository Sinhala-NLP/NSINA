{
       "Source": "hirunews",
       "Timestamp": "Saturday, 10 June 2023 - 19:45",
       "Headline": "තල්පේ මුහුදේ සිසුන් හය දෙනෙක් මුහුදු රළ පහරට හසුවෙයි",
       "News Content": "ගාල්ල, හබරාදුව තල්පේ මුහුදේ දියනාමින් සිටි සිසුන් හය දෙනෙක් මුහුදු රළ පහරට හසුවී ගසාගෙන ගොස් තිබෙනවා.\nඅද (10) පස්වරුවේ එම සිදුවීම සිදුව තිබුනා.\nඉන් සිසුන් 5 දෙනෙක්ව ප්‍රදේශවාසීන් සහ පොලීසිය එක්ව බේරාගෙන ඇති අතර එක සිසුවෙක් අතුරුදන්ව තිබෙනවා.\nදියේ ගිලී අතුරුදන්වී ඇති සිසුවා කුරුණෑගල පොතුහැර ප්‍රදේශයේ පදිංචිව සිටි 16 හැවිරිදි අයෙක්.\nකුරුණෑගල ප්‍රදේශයේ උපකාරක පන්තියක් මගින් සංවිධානය කර තිබූ විනෝද චාරිකාවක් සඳහා පැමිණ සිටි සිසු සිසුවියන් පිරිසක් තල්පේ මුහුදුතීරයේ දී එම සිද්ධියට මුහුණදී තිබෙනවා.",
       "URL": "https://www.hirunews.lk/337575/තල්පේ-මුහුදේ-සිසුන්-හය-දෙනෙක්-මුහුදු-රළ-පහරට-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=279"
}