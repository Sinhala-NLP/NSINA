{
       "Source": "hirunews",
       "Timestamp": "Monday, 01 November 2021 - 10:59",
       "Headline": "රාගම සහ පේරලන්ද අතර දුම්රිය ගැටීමෙන් හානියක් නැහැ",
       "News Content": "රාගම සහ පේරලන්ද දුම්රිය ස්ථාන අතර අද උදෑසන, දුම්රිය දෙකක් ගැටී තිබෙනවා.\nකෙසේ වෙතත් ඉන් කිසිවෙකුට හානියක් සිදුව නොමැති බවයි රාගම දුම්රිය ස්ථානයේ ප්‍රකාශකයෙකු සඳහන් කළේ.\nපුත්තලම සිට පානදුර බලා ධාවනය වෙමින් තිබූ දුම්රියේ ඊට පිටුපසින් පැමිණි බලවේග කට්ටල දුම්රියක් ගැටීමෙන් මෙම අනතුර සිදුව තිබෙනවා.\nකෙසේ වෙතත් ගැටීමට ලක් වූ දුම්රිය සාමාන්‍ය පරිදි ධාවනය කළ බවයි රාගම දුම්රිය ස්ථානයේ ප්‍රකාශකයා කියා සිටියේ.\nසංඥා දෝෂයක් හේතුවෙන් ප්‍රධාන මාර්ගයේ සහ පුත්තලම මාර්ගයේ දුම්රිය ප්‍රමාදයක් අද පෙරවරුවේ හටගෙන තිබූ අතර, එය මේවනවිට යථා තත්වයට පත් කර ඇති බවයි දුම්රිය සාමාන්‍යාධිකාරී ධම්මික දසනායක සඳහන් කළේ.",
       "URL": "https://www.hirunews.lk/286657/රාගම-සහ-පේරලන්ද-අතර-දුම්රිය-ගැටීමෙන්-හානියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1592"
}