{
       "Source": "hirunews",
       "Timestamp": "Tuesday, 12 October 2021 - 7:30",
       "Headline": "ඉන්දීය යුද හමුදාපති අද දිවයිනට",
       "News Content": "ඉන්දීය යුද හමුදාපති ජෙනරාල් 'මනෝජ් මුකුන්ද් නරවානේ' අද දිවයිනට පැමිණීමට  නියමිතයි.\nඒ, මෙරට ක්‍රියාත්මක ඉන්දු - ශ්‍රී ලංකා මිත්‍ර ශක්ති ඒකාබද්ධ යුද අභ්‍යාසය සඳහා සහභාගි වීම සඳහායි.\nදින පහක සංචාරයක් සඳහා පැමිණෙන ඉන්දීය යුද හමුදාපතිවරයා සිය සංචාරය අතරතුර ජනාධිපති ගෝඨ‍ාභය රාජපක්ෂ, අග්‍රාමාත්‍ය මහින්ද රාජපක්ෂ සහ ආරක්ෂක ලේකම් ජෙනරාල් කමල් ගුණරත්න ඇතුළු රජයේ ඉහළ පෙළේ නියෝජිතයින් හමුවනු ඇති.\nමෙලෙස ඉන්දීය යුද හමුදාපතිවරයා මෙරට සංචාරයක නිරත වන්නේ සිව්දින නිල සංචාරයක් සඳහා ඉන්දීය විදේශ ලේකම්වරයා මෙරටට පැමිණ සතියක් ගතවීමටත් පෙරයි.",
       "URL": "https://www.hirunews.lk/284747/ඉන්දීය-යුද-හමුදාපති-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1634"
}