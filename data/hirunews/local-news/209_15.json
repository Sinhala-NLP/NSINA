{
       "Source": "hirunews",
       "Timestamp": "Thursday, 06 July 2023 - 11:10",
       "Headline": "ඇසළ පෙරහැර මංගල්‍යයේ ආරක්ෂාවට පොලිසියෙන් 5000ක්",
       "News Content": "මෙවර ඇසළ පෙරහැර මංගල්‍යයේ ආරක්ෂාව සඳහා පොලිස් නිලධාරීන් 5000ක් පමණ යෙදවීමට පියවර ගෙන තිබෙනවා.\nපෙරහැර මංගල්‍යයේ ප්‍රථම කුඹල් පෙරහැර එළඹෙන අගෝස්තු මස 21 වැනිදා වීථි සංචාරය කිරීමට නියමිතයි.\nපෙරහැර මංගල්‍ය සම්බන්ධයෙන් ඊයේ (05) දියවඩන නිලමේ ප්‍රදීප් නිලංග දෑලගේ ප්‍රධානත්වයෙන් සාකච්ඡාවක් ද පැවති අතර එහිදී කප් සිටුවීම සුභ මොහොතින් අගෝස්තු 17 වැනිදා සිදු කරන බවයි ප්‍රකාශ කළේ.\nපෙරහැර මංගල්‍යයේ අවසන් රන්දෝලි පෙරහැර අගෝස්තු මස 30 වැනිදා පවත්වා ඊට පසුදින දිය කැපීමේ මංගල්‍යයෙන් පසු දහවල් පෙරහර පවත්වා ජනාධිපතිවරයා වෙත පෙරහර මංල්‍යය සාර්ථකව නිමාකළ බවට සංදේශය භාරදීම සිදුකරන බවයි දියවඩන නිලමේ ප්‍රදීප් නිලංග දෑල සඳහන් කළේ.",
       "URL": "https://www.hirunews.lk/340193/ඇසළ-පෙරහැර-මංගල්‍යයේ-ආරක්ෂාවට-පොලිසියෙන්-5000ක්",
       "Category": "Local News",
       "Parent URL": "https://www.hirunews.lk/local-news.php?pageID=209"
}