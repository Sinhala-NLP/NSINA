{
       "Source": "hirunews",
       "Timestamp": "Friday, 23 September 2022 - 17:06",
       "Headline": "සති දෙකකටත් පෙර ලූලා ඉදිරියට",
       "News Content": "ඊයේ (22) ප්‍රකාශයට පත් කරන ලද මැතිවරණ පූර්ව මත විමසුමක දී බ්‍රසීලයේ හිටපු ජනාධිපති, මෙවර ජනපති අපේක්ෂක ලුයිස් ඉනාසියෝ ලූලා ද සිල්වා, වත්මන් ජනාධිපති ජෙයාර් බොල්සොනාරෝට වඩා 14%ක ප්‍රතිශතයකින් ඉදිරියෙන් සිටින බව විදෙස් මාධ්‍ය වාර්තා සඳහන් කරනවා.\nඒ එළඹෙන ඔක්තෝබර් 2 වැනිදා පැවැත් වීමට නියමිත ජනාධිපතිවරණයේ පළමු වටයේ ඡන්දයට සති දෙකකටත් අඩු කාලයකට පෙර‍යි.\nDatafolha සමීක්ෂණයෙන් පෙන්නුම් කළේ මැතිවරණයේ පළමු වටයේ දී ලූලාට 47% ක ඡන්ද ජනතා මනාපයක් පවතින බවත්, බොල්සොනාරෝට 33%ක ජනතා මනාපයක් පවතින බවයි.\nමේ අතර එම වාර්තාවන් අනුව සඳහන් වන්නේ ජනාධිපතිවරණයේ දෙවන වටයේ දී, ලූලා 54% ක ජනතා සහාය ලබන බවත් බොල්සොනාරෝට හිමි වන්නේ 38%ක ජනතා සහායක් බවත් අනුමාන කෙරෙනවා.",
       "URL": "https://www.hirunews.lk/316131/සති-දෙකකටත්-පෙර-ලූලා-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=849"
}