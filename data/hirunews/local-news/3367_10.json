{
       "Source": "hirunews",
       "Timestamp": "Sunday, 05 May 2019 - 19:12",
       "Headline": "ජාතීන් අතර සමගිය සහ විශ්වාසය ඇති කිරීම අත්‍යවශ්‍යයි - ජනපති",
       "News Content": "ත්‍රස්තවාදය ශ්‍රී ලංකාව තුල ව්‍යාප්ත වීම නිසා ඇති වී තිබෙන අර්බුදකාරී තත්ත්වය මර්දනය කිරීමට නම් ජාතීන් අතර සමඟිය සහ විශ්වාසය ඇතිකිරීම අත්‍යවශ්‍ය බව ජනාධිපති මෛත්‍රීපාල සිරිසේන ප්‍රකාශ කළා.\nඒ, පොල්ගහවෙල ප්‍රදේශයේ අද (05) පැවති ආගමික උත්සවයකට එක්වෙමින්.\nමේ අතර, රොයිටර් පුවත් සේවය සමඟ සම්මුඛ සාකච්ඡාවකට සහභාගි වෙමින් ජනාධිපති මෛත්‍රීපාල සිරිසේන කියා සිටියේ මේ වසර අවසානයේදී පැවැත්වීමට නියමිත ජනාධිපතිවරණයට පෙර ආරක්ෂක හමුදා විසින් ත්‍රස්තවාදය මුලිනුපුටා දමා ස්ථාවරත්වය ඇති කිරීමට සමත්වනු ඇති බවයි.\nපාස්කු ඉරිදා ප්‍රහාරයට සම්බන්ධ ත්‍රස්තවාදීන් සියලූදෙනා ග්‍රහණයට හසුකරගැනීමට ද ජනාධිපතිවරයා ප්‍රතිඥාවක් ලබාදුන්නා.",
       "URL": "https://www.hirunews.lk/215808/ජාතීන්-අතර-සමගිය-සහ-විශ්වාසය-ඇති-කිරීම-අත්‍යවශ්‍යයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=3367"
}