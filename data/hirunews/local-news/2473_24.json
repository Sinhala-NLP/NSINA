{
       "Source": "hirunews",
       "Timestamp": "Sunday, 06 September 2020 - 11:27",
       "Headline": "මුහුද රළු වෙයි - ධීවර කටයුතුවලින් වළකින්නැයි අනතුරු ඇඟවීමක් (වීඩියෝ)",
       "News Content": "දිවයින වටා මුහුදු ප්‍රදේශවල සුළගේ වේගය පැයට කිලෝමීටර 70 දක්වා ඉහළ යා හැකි බැවින් එක්දින කුඩා යාත්‍රාවලින් මුහුදු යන සියලූ ධීවරයින්ට හෙට මධ්‍යහ්න 12 දක්වා ධීවර කටයුතු වල නොයෙදෙන ලෙස ධීවර හා ජලජ සම්පත් දෙපාර්තමේන්තුව ඉල්ලා සිටිනවා.\nඒ කාලගුණ විද්‍යා දෙපාර්තමේන්තුව අද පෙරවරුවේ නිකුත් කල නිවේදනය සැලකිල්ලට ගනිමින්.\nඑමෙන්ම දිවයිනේ වැසි සහ සුළං තත්ත්වයේ වැඩිවීමක් අද දිනයේදි අපේක්ෂා කරන  අතර දිවයින හරහා විටින් විට හමන සුළං තත්ත්වයේ වේගය කිලෝමීටර 50 ත් 60ත් අතර අයගයක් ගනු ඇති බවද කාලගුණ විද්‍යා දෙපාර්තමේන්තුව සදහන් කළා.\nමේ අතර, දිවයිනේ ප්‍රදේශ රැසකට බලපෑ වියළි කාලගුණය හේතුවෙන් පහත බැස තිබූ කැළණි, නිල්වලා, කළු, ගිං සහ අත්තනගලූ ඔය ජලාශයන් හි ජල මට්ටම් වැසි ඇදහැලීමත් සමඟ ඉහළ ගොස් තිබෙනවා.\nවාරිමාර්ග දෙපාර්තමේන්තුවේ ජල විද්‍යා අංශයේ අධ්‍යක්ෂ එස්.පී.සී සුගීෂ්වර සදහන් කළේ එය සාමාන්‍ය ජල මට්ටම් ඉහළ යාමක් ලෙස දැක්විය හැකි බවයි.\nකෙසේ වෙතත් පවතින වැසි තත්ත්වය හමුවේ දැඩි ආපදා තත්ත්වයන් වාර්තා වී නොමැති  බවයි ආපදා කළමනාකරණ මධස්ථානයේ සහකාර අධ්‍යක්ෂ ප්‍රදීප් කොඩිප්පිලි අප කළ විමසීමකදී කියා සිටියේ.",
       "URL": "https://www.hirunews.lk/249526/මුහුද-රළු-වෙයි-ධීවර-කටයුතුවලින්-වළකින්නැයි-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2473"
}