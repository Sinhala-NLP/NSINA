{
       "Source": "hirunews",
       "Timestamp": "Tuesday, 31 May 2022 - 8:17",
       "Headline": "රුසියානු තෙල් තහනමට, යුරෝපා සංගමයේ එකඟත්වය",
       "News Content": "රුසියානු තෙල් ආනනයනය තහනම් කිරීම සඳහා යුරෝපා සංගමයේ නායකයන් අතර එකඟත්වයක් ඇති වී තිබෙනවා.\nඑමගින් යුරෝපා රටවල් විසින් රුසියානු තෙල් ආනයනය තුනෙන් දෙකකින් අඩු වන අතර, පූර්ණ ආනයන තහනමකට හංගේරියාව විරුද්ධත්වය පළ කළ බව සඳහන්.\nඉහළ යන උද්ධමනය හේතුවෙන් සිය බලශක්ති වියදම් තවදුරටත් ඉහළ යාම යුරෝපා රටවල් රැසක් අනුමත නොකළ ද යුක්රේනය වෙනුවෙන් ඊට එකග වන බව ඔවුන් ප්‍රකාශ කළා.\nයුරෝපා කවුන්සිලයේ ප්‍රධානී චාල්ස් මයිකල් සඳහන් කළේ මෙම තහනම මගින් යුද්ධය අවසන් කිරීම සඳහා රුසියාවට උපරිම පීඩනයක් එල්ල වනු ඇති බවයි.\nබ්‍රසල්ස් නුවර ඊයේ පැවති සමුළුවේදී යුරෝපා සංගමයේ සාමාජික රටවල් 27 විසින් මෙලෙස එකඟත්වය පළ කළේ රුසියාවට එරෙහිව පැනවුණු 6 වන සම්බාධක පෙළයි.\nඑරට විශාලතම බැංකු සහ රජය සතු විද්‍යුත් විකාශන ආයතන ඉලක්ක කරගෙන ද නව සම්බාධක පෙළක් පනවා තිබෙනවා.",
       "URL": "https://www.hirunews.lk/305761/රුසියානු-තෙල්-තහනමට-යුරෝපා-සංගමයේ-එකඟත්වය",
       "Category": "Local News",
       "Parent URL": "https://www.hirunews.lk/local-news.php?pageID=1131"
}