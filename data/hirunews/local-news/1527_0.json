{
       "Source": "hirunews",
       "Timestamp": "Tuesday, 30 November 2021 - 16:45",
       "Headline": "කංසා අපනයනයට සූදානම් – නීති ළඟදීම පාර්ලිමේන්තුවට  (වීඩියෝ)",
       "News Content": "කංසා අපනයනය සඳහා අවශ්‍ය නීති මැතිසබයට ළඟදීම ඉදිරිපත් කර අනුමැතිය ලබා ගැනීමට බලාපොරොත්තුවන බව  දේශීය වෙදකම් ප්‍රවර්ධන,ග්‍රාමීය හා ආයුර්වේද රෝහල් සංවර්ධන හා ප්‍රජා සෞඛ්‍යය රාජ්‍ය අමාත්‍ය සිසිර ජයකොඩි පාර්ලිමේන්තුවේදී අද (30) පැවසුවා.\nඑම අනුමැතිය ලබා ගන්නේ අපනයනයට පමණක් බවද ඔහු සඳහන් කළා.\nඔහු මෙසේ පැවසුවේ සෞඛ්‍ය අමාත්‍යාංශය ඇතුළු අමාත්‍යාංශ කිහිපයක වැය  ශීර්ෂ පිළිබඳ කාරක කාරක සභා අවස්ථාවේ විවාදයේදීය.\nසම්ප්‍රදායික ඖෂධ නීතිගත කරන බවත් කංසා මගින් පිළිකා සුව කළ හැකි යැයි  සොයාගෙන ඇති බවත් ඔහු වැඩි දුරටත් සඳහන් කළා.\nදේශීය ඖෂධ නිෂ්පාදනයට අවශ්‍ය අමුද්‍රව්‍ය මෙරට නිපදවීමට  කටයුතු කරගෙන යන බව පැවසූ රාජ්‍ය අමාත්‍යවරයා දේශීය වෛද්‍ය ක්‍රමය හරහා විදේශ විනිමය ලබා ගැනීමට සැලසුම් කර ඇතැයිද සඳහන් කළා.",
       "URL": "https://www.hirunews.lk/289636/කංසා-අපනයනයට-සූදානම්-නීති-ළඟදීම-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1527"
}