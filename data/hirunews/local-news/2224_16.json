{
       "Source": "hirunews",
       "Timestamp": "Friday, 08 January 2021 - 18:43",
       "Headline": "බාලවයස්කාර දැරියන් යොදවා සිදු කළ ගණිකා ජාවාරමේ ප්‍රධාන සැකකාරිය අත්අඩංගුවට (වීඩියෝ)",
       "News Content": "මාතර ප්‍රදේශයේ බාලවයස්කාර දැරියන් යොදවා සිදු කළ ගණිකා ජාවාරමට සම්බන්ධ ප්‍රධාන සැකකාරිය මාතර ප්‍රදේශයේදී පොලිස් අත්අඩංගුවට ගෙන තිබෙනවා.\nඇය අද මාතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 11 වනදා දක්වා රක්ෂිත බන්ධනාගාර ගතකර ඇති බවයි අප වාර්තාකරු සඳහන් කළේ.\nසිද්ධියට අදාළව අත්අඩංගුවට ගෙන අද අධිකරණයට ඉදිරිපත් කෙරුනු තවත් සැකකරුවන් තුන්දෙනෙකු ලබන 18 වනදා දක්වා රක්ෂිත බන්ධනාගාර ගත කිරීමට අධිකරණය නියෝග කළා.\nමෙම ගණිකා ජාවාරමට අදාළව මේවනවිට සැකකරුවන් සහ සැකකාරියන් 9 දෙනෙකු රක්ෂිත බන්ධනාගාර ගතව පසුවනවා.\nසිද්ධියට අදාළ නඩුව ලබන 11 වනදා යළි විභාගයට ගැනීමට නියමිතයි.",
       "URL": "https://www.hirunews.lk/259182/බාලවයස්කාර-දැරියන්-යොදවා-සිදු-කළ-ගණිකා-ජාවාරමේ-ප්‍රධාන-සැකකාරිය-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2224"
}