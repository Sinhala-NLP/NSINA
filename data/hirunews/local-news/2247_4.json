{
       "Source": "hirunews",
       "Timestamp": "Tuesday, 29 December 2020 - 11:35",
       "Headline": "මැණික් යැයි පවසා මරංචි අලෙවි කිරීමට තැත් කළ දෙදෙනෙකු අත්අඩංගුවට",
       "News Content": "මැදවච්චිය - යකාවැව ප්‍රදේශයේ කැලෑ බද ස්ථානයකදී මැණික් බව පවසමින් අලෙවි කිරීමට සූදානම් කර තිබූ මරංචි කැබලි කිහිපයක් සමගින් සැකකරුවන් දෙදෙනෙකු පොලිස් විශේෂ කාර්ය බලකා නිලධාරින් විසින් අත්අඩංගුවට ගෙන තිබෙනවා.\nකැබිතිගොල්ලෑව - කැලෑපුලියන්කුලම පොලිස් විශේෂ කාර්ය බලකායට ලද තොරතුරක් මත අදාල මෙහෙයුම ඊයේ (28) පස්වරුවේ සිදුකර තිබුණා.\nමැදවච්චිය පොලීසිය සඳහන් කළේ පොලිස් විශේෂ කාර්ය බලකාය අත්අඩංගුවට ගත් මෙම සැකකරුවන් දෙදෙනා වැඩිදුර විමර්ශන සඳහා පොලීසිය වෙත භාර දුන් බවයි.\nඅත්අඩංගුවට ගත් සැකකරුවන් 35 සහ 38 යන වයස්වල පසුවන්නන් වන අතර ඔවුන් අද මැදවච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/258226/මැණික්-යැයි-පවසා-මරංචි-අලෙවි-කිරීමට-තැත්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2247"
}