{
       "Source": "hirunews",
       "Timestamp": "Monday, 27 November 2017 - 8:20",
       "Headline": "පොලිස් නිලධාරීන් ලෙස පෙනී සිටි 6 දෙනෙකු අත්අඩංගුවට",
       "News Content": "මරදාන - සංඝරාජ මාවතේ පිහිටි ලැගුම්හලක කළමනාකාරවරයා පැහැරගැනීමේ සිද්ධියක් සම්බන්ධයෙන් පුද්ගලයින් පස්දෙනෙකු පොලීසිය අත්අඩංගුවට ගෙන තිබෙනවා.\nඊයේ අලූයම අත්අඩංගුවට ගත් මෙම පිරිස පොලිස් නිලධාරීන් ලෙස පෙනී සිටිමින් ජීප් රථයකින් පැමිණ කළමනාකරු පැහැරගෙන ගොස් ඇත්තේ පෙරේදා රාත්‍රියේයි.\nඅත්අඩංගුවට ගත් සැකකරුවන් අවුරුදු 23, 27, 31 සහ 40 යන වයස්වල පසුවන ගොඩකවෙල, ගලේවෙල සහ කහවත්ත ප්‍රදේශවල පදිංචිකරුවන්.\nසැකකරුවන් ඊයේ මාළිගාකන්ද මහේස්ත්‍රාත්වරයා වෙත ඉදිරිපත් කිරීමෙන් පසුව අද දක්වා රක්ෂිත බන්ධනාගාර ගත කර තිබෙනවා.\nමේ අතර ගම්පොල - නව කුරුඳුවත්ත ප්‍රදේශයේදී පොලිස් නිලධාරියෙකු ලෙස පෙනී සිටි තවත් පුද්ගලයෙකු ව්‍යාජ පොලිස් හැඳුනුම්පතක්ද සමග අත්අඩංගුවට ගෙන තිබෙනවා.\nඊයේ රථවාහන රාජකාරියේ යෙදී සිටි පොලිස් නිලධාරීන් සැකකරු ගමන් ගත් මෝටර් රථය නවතා රියදුරු බලපත්‍රය පරීක්ෂා කිරීමේදිි මොහු තමා පොලිස් නිලධාරියෙකු බව පවසා ව්‍යාජ හැඳුනුම්පත ඉදිරිපත් කර තිබෙනවා.",
       "URL": "https://www.hirunews.lk/177004/පොලිස්-නිලධාරීන්-ලෙස-පෙනී-සිටි-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4199"
}