{
       "Source": "hirunews",
       "Timestamp": "Saturday, 01 April 2023 - 18:37",
       "Headline": "නීතිඥවරුන්ට හා විනිසුරුවරුන්ට උසාවි එන්න ඕන විදිය ගැන ගැසට් පත්‍රයකින් දැනුම්දෙයි",
       "News Content": "මෙරට අධිකරණ ක්‍රියාවලියේ නිරත වන විනිසුරුවරුන්ගේ සහ නීතිඥවරුන්ගේ ඇඳුම් පිළිබඳ ව වන නීති සංශෝධනය කරමින් අතිවිශේෂ ගැසට් නිවේදනයක් නිකුත් කර තිබෙනවා.\nඑම නව සංශෝධන ද ඇතුළත් ව ගැසට් නිවේදනයේ දැක්වෙන්නේ කාන්තා නීතිඥවරියකගේ ඇඳුමේ ස්වරූපය පහත දැක්වෙන කරුණුවලට අවධානය යොමු කරමින් සකසා ගත යුතු බවයි.\nකාන්තා නීතිඥවරියකට ඇඳිය හැක්කේ,\n(අ) සාරි සහ ජැකට් සුදු, කළු, සුදු, අළු හෝ මුඩු හෝ\n(ආ) සුදු බ්ලවුස් සහ කළු කබාය සහ සපත්තු සහිත කළු කලිසම්; හෝ\n(ඇ) සුදු බ්ලවුස් සහිත කළු සායක් සහ කළු කබාය සහ සපත්තු\n(ආ) උප-රීති (1) හි (ඇ) ඡේදයේ සඳහන් සායේ දිග වාඩි වී සිටින විට දණහිසට පහළින් වැටිය යුතුය.\n(ඇ) උප-රීති (1) හි (ආ) සහ (ඇ) ඡේදවල සඳහන් කර ඇති බ්ලවුසය උස් බෙල්ලක් සහ දිගු අත් සහිත විය යුතුය'' යනුවෙන් එම සංශෝධනයන් හි සඳහන්.\nමීට අමතරව පිරිමි නීතිඥවරුන් සහ විනිසුරුවරුන්ට (2) (අ) උප-රීති (1) හි (ආ) ඡේදයේ සඳහන් කර ඇති පරිදි කලිසමේ දිග වළලුකර දක්වා විය යුතු බව ද ප්‍රධාන වශයෙන් සඳහන් කර තිබෙනවා.\nමෙම සංශෝධන 2023 මාර්තු 30 දින නිකුත් කරන ලද අංක 2325/44 අතිවිශේෂ ගැසට් පත්‍රයට අනුව ඉදිරියට බලපැවැත්වෙනු ඇති.",
       "URL": "https://www.hirunews.lk/331470/නීතිඥවරුන්ට-හා-විනිසුරුවරුන්ට-උසාවි-එන්න-ඕන-විදිය-ගැන-ගැසට්-පත්‍රයකින්-දැනුම්දෙයි",
       "Category": "Local News",
       "Parent URL": "https://www.hirunews.lk/local-news.php?pageID=440"
}