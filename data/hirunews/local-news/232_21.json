{
       "Source": "hirunews",
       "Timestamp": "Tuesday, 27 June 2023 - 14:04",
       "Headline": "විදුලිබල මණ්ඩලයේ නිලධාරීන්ට පහර දුන් කර්නල්ට පොලිස් ඇප",
       "News Content": "විදුලිබල මණ්ඩලයේ නිලධාරීන්ට පහර දුන් කර්නල්ට පොලිස් ඇප\nවිදුලිය විසන්ධි කිරීමට පැමිණි විදුලිබල මණ්ඩලයේ නිලධාරීන්ට පහර දීමට තැත් කළ යුද හමුදා ලුතිනන් කර්නල්වරයකු පොලිස් ඇප මත මුදාහැරීමට දිවුලපිටිය පොලිසිය පියවර ගෙන තිබෙනවා.\nදිවුලපිටිය ප්‍රදේශයේ පිහිටි ලූතිනන් ක‍ර්නල්වරයාගේ නිවෙසේ විදුලි බිල්පත් නොගෙවීම හේතුවෙන් විදුලිබල මණ්ඩලයේ නිලධාරීන් විදුලිය විසන්ධි කිරීමට පැමිණ ඇති බවයි පොලිසිය පැවසුවේ.\nඑම අවස්ථාවේදී ඇති වූ වචන හුවමාරුවක් දුරදිග යාමෙන් ලුතිනන් කර්නල්වරයා මෙලෙස පහරදීමට තැත් කර ඇති බවයි වාර්තා වන්නේ.\nදිවුලපිටිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/339253/විදුලිබල-මණ්ඩලයේ-නිලධාරීන්ට-පහර-දුන්-කර්නල්ට-පොලිස්-ඇප",
       "Category": "Local News",
       "Parent URL": "https://www.hirunews.lk/local-news.php?pageID=232"
}