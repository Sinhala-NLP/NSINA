{
       "Source": "hirunews",
       "Timestamp": "Tuesday, 08 March 2022 - 14:51",
       "Headline": "ජයන්ත සමරවීර රාජ්‍ය අමාත්‍ය ධුරයෙන් ඉවත් වෙයි (ඡායාරූප සහ වීඩියෝ)",
       "News Content": "ජාතික නිදහස් පෙරමුණු පාර්ලිමේන්තු මන්ත්‍රී ජයන්ත සමරවීර ගුදම් පහසුකම් බෝට්ටු හා නැව් කර්මාන්තය රාජ්‍ය අමාත්‍ය ධුරයෙන් ඉල්ලා අස්වන බව මීට ටික වේලාවකට පෙර ප්‍රකාශ කළා.\nඒ ජාතික නිදහස් පෙරමුණ පක්ෂ කාර්යාලයේ පැවති ප්‍රවෘත්ති සාකච්ඡාවක්දී අදහස් දක්වමින්.\nඑහිදී පක්ෂයේ ඉදිරි ක්‍රියාමාර්ග සම්බන්ධයෙන්යෙන් අවසන් තීරණයක් තවමත් නොමැති බවත් පාර්ලිමේන්තුවේ වෙනම කණ්ඩායමක් ලෙස අසුන් ගැනීමට සිය පක්ෂය මේ වන විට තීරණය කර ඇති බවත් ඔහු කියා සිටියා.\nමෙම ප්‍රවෘත්ති සාකච්ඡාව සඳහා ජාතික නිදහස් පෙරමුණ නියෝජනය කරන පාර්ලිමේන්තු මන්ත්‍රීවරුන් පස් දෙනෙකු එක්ව සිටි අතර එම පක්ෂයේ නායක විමල් වීරවංශ මේ අවස්ථාව සඳහා එක්ව නො සිටීම විශේෂත්වයක්.",
       "URL": "https://www.hirunews.lk/298975/ජයන්ත-සමරවීර-රාජ්‍ය-අමාත්‍ය-ධුරයෙන්-ඉවත්-වෙයි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1306"
}