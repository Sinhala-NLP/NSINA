{
       "Source": "hirunews",
       "Timestamp": "Tuesday, 22 February 2022 - 15:43",
       "Headline": "අධිභාර බද්ද පැනවීමේ පනත් කෙටුම්පත පාර්ලිමේන්තුවට",
       "News Content": "මෙවර අයවැය මගින් යෝජනා කෙරුණු එක්වරක් පමණක් අය කෙරෙන සියයට 25ක අධිභාර බද්ද පැනවීම සඳහා විධි විධාන සැලැස්වීම පිණිස වූ පනත් කෙටුම්පත අද (22) පාර්ලිමේන්තුවට ඉදිරිපත් කරනු ලැබුවා.\nමුදල් අමාත්‍ය බැසිල් රාජපක්ෂ වෙනුවෙන් පනත් කෙටුම්පත ඉදිරිපත් කරනු ලැබුවේ සභා නායක අමාත්‍ය දිනේෂ් ගුණවර්ධන විසින්.\nරුපියල් මිලියන 2000කට වඩා ආදායමක් උපයන තැනැත්තන්ගෙන් සහ සමාගම් වලින් පමණක් අදාළ අධිභාර බද්ද අය කිරීමට යෝජනා කර තිබෙනවා.\nමෙම පනත් කෙටුම්පත ඉදිරිපත් කිරීම සම්බන්ධයෙන් විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල මතු කළ ප්‍රශ්නයකට සභානායක අමාත්‍ය දිනේෂ් ගුණවර්ධන පිළිතුරු ලබාදුන්නා.",
       "URL": "https://www.hirunews.lk/297720/අධිභාර-බද්ද-පැනවීමේ-පනත්-කෙටුම්පත-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1341"
}