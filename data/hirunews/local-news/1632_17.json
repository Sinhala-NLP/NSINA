{
       "Source": "hirunews",
       "Timestamp": "Wednesday, 13 October 2021 - 7:36",
       "Headline": "වසංගතය නිසා පාසල් වසා දැමීමෙන්, දරුවන්ට ශාරීරික - මානසික බලපෑම් - කෙහෙළිය පවසයි",
       "News Content": "නව කොරෝනා ආසාදිතයින් 671 දෙනෙකු ඊයේ හඳුනා ගැනීමත් සමඟ දැනට සමස්ත ආසාදිතයින් සංඛ්‍යාව 527,735ක් දක්වා ඉහළ ගියා.\nඊයේ වාර්තා වූ නව ආසාදිතයන් සියලු දෙනා අලුත් අවුරුදු කොවිඩ් පොකුරේ ආශ්‍රිතයින් වන අතර, ඒ අනුව තවදුරටත් මෙරට සක්‍රීය ආසාදිතයින් සංඛ්‍යාව 23,558ක්.\nපෙරේදා සිදු වූ බවට සෞඛ්‍ය සේවා අධ්‍යක්ෂ ජනරාල්වරයා විසින් ඊයේ තහවුරු කරන ලද මරණ 23ත් සමඟ මෙරට සමස්ත මරණ සංඛ්‍යාව 13,377ක් දක්වා ඉහළ ගියා.\nමෙරට සුවය ලැබූ සමස්ත සංඛ්‍යාව 490,800ක්.\nමේ අතර, කොරෝනා වසංගතය හේතුවෙන් පාසල් වසා දැමීම නිසා අධ්‍යාපන ක්ෂේත්‍රයට ඇති වූ බාධාවන් ඔස්සේ දරුවන්ගේ ශාරීරික හා මානසික සෞඛ්‍යයටද බලපෑම් එල්ල කර ඇතැයි සෞඛ්‍ය අමාත්‍ය, ආචාර්ය කෙහෙලිය රඹුක්වැල්ල පවසනවා.\nලෝක සෞඛ්‍ය සංවිධානයේ දකුණු හා අග්නිදිග ආසියානු කලාපීය රටවල්වල පාසල් සෞඛ්‍ය ප්‍රවර්ධන වැඩසටහන පිළිබඳව සූම් තාක්ෂණයෙන් ඔස්සේ ඊයේ ආරම්භ වූ සමුළුවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/284839/වසංගතය-නිසා-පාසල්-වසා-දැමීමෙන්-දරුවන්ට-ශාරීරික-මානසික-බලපෑම්-කෙහෙළිය-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=1632"
}