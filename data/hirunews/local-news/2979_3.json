{
       "Source": "hirunews",
       "Timestamp": "Monday, 30 December 2019 - 7:27",
       "Headline": "නැදුන්ගමුවේ රාජාගේ රූපය සහිත මුද්දරයක් නිකුත් කිරීමට පියවර",
       "News Content": "දළඳා කරඩුව වැඩමවීමට වරම් ලද ඇතුන් අතරින් ජ්‍යෙෂ්ඨතම හස්ති රාජයා වන නැදුන්ගමුවේ රාජාගේ රූපය සහිත මුද්දරයක් අද නිකුත් කිරීමට නියමිතයි.\nතැපැල්පති රංජිත් ආරියරත්න සඳහන් කළේ නැඳුන්ගම ප්‍රදේශයේදී උත්සවාකාරයෙන් මෙම මුද්දරය නිකුත් කරන බවයි.\nඉන්දීය රාජවංශිකයෙකුගේ ඥාතියෙකුට වැළදී තිබූ මානසික රෝගයක් සුව කිරීමට තුටු පඩුරු වශයෙන් පිලියන්දල - නිලම්මහර වෙද හාමුදුරුවන්ට ඇත් පැටවුන් දෙදෙනෙකු ලබාදී තිබෙනවා.\nඒ මෙම නැදුන්ගමුවේ හස්ති රාජයා සහ නවම් රාජා හස්තියායි.\nවයස අවුරුදු පහේදී පමණ මෙරටට රැගෙන ආ නැදුන්ගමුවේ රාජා, වයස අවුරුදු 25 දී පමණ වෛද්‍ය හර්ෂ ධර්මවිජයගේ පියාණන් විසින් මිලදී ගෙන ඇති බව සදහන්.\nඑතැන් පටන් වසර 40 ක පමණ කාලයක් තම පවුලේ හිමිකාරිත්වය යටතේ නැදුන්ගමුවේ රාජා හැදී වැඩෙන බවයි වර්තමාන හිමිකරු වෛද්‍ය හර්ෂ ධර්මවිජය සදහන් කළේ.",
       "URL": "https://www.hirunews.lk/231216/නැදුන්ගමුවේ-රාජාගේ-රූපය-සහිත-මුද්දරයක්-නිකුත්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2979"
}