{
       "Source": "hirunews",
       "Timestamp": "Sunday, 03 September 2023 - 20:03",
       "Headline": "මූල්‍ය සමාගමක අධ්‍යක්ෂවරයෙකු කාර්යාලය තුල මියගොස් සිටියදී සොයා ගැනේ",
       "News Content": "බදුල්ල - කැප්පෙටිපොල නගරයේ පිහිටා ඇති ක්ෂුද්‍ර මූල්‍ය සමාගමක අධ්‍යක්ෂවරයෙකු එම ආයතනයේ තුල මියගොස් සිටියදී සොයා ගෙන තිබෙනවා.\nපොලීසිය සදහන් කළේ කැප්පෙටිපොල - දියබෙදුම ප්‍රදේශයේ පදිංචිව සිටි 34 හැවිරිදි පුද්ගලයෙකු මෙලෙස මියගොස් ඇති බවයි.\nපසුගිය සිකුරාදා කාර්යාලය විවෘත කරන අවස්ථාවේදී ඔහු මුළුතැන්ගෙය තුල මියගොස් සිටියදී සේවකයින් විසින් සොයා ගෙන තිබෙනවා.\nඊට පසු දින සිය සමාගමෙහි ණය වාරික එක්රැස් කිරීම සඳහා පිටත්ව ගොස් ඇති අතර, රාත්‍රී කාලයේදී යළි නිවසට නොපැමිණීම හේතුවෙන් ඇගේ බිරිඳ ඒ පිළිබදව සොයා බලා ඇති බවයි පොලීසිය සඳහන් කළේ.\nකෙසේ වෙතත්, ඒ අතරතුර සේවකයින් විසින් මූල්‍ය ආයතනය විවෘත කිරීමේදී මියගොස් සිටි අධ්‍යක්ෂවරයාගේ සිරුර සොයා ගෙන තිබුණා.",
       "URL": "https://www.hirunews.lk/347047/මූල්‍ය-සමාගමක-අධ්‍යක්ෂවරයෙකු-කාර්යාලය-තුල-මියගොස්-සිටියදී-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=54"
}