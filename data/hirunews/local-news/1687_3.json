{
       "Source": "hirunews",
       "Timestamp": "Friday, 17 September 2021 - 8:42",
       "Headline": "මලයාසියාවේ දී මියගිය ලාංකික කාන්තාවගේ මරණය ගැන විමර්ශන (වීඩියෝ)",
       "News Content": "මලයාසියාවේ ගෘහ සේවයට ගොස් එහි දී සියදිවි හානි කරගත් බවට පැවසෙන කාන්තාවකගේ මරණය සැක සහිත බවට ඔවුන්ගේ ඥාතීන් සිදු කරන පැමිණිල්ලත් සමඟ ඒ පිළිබද ව විමර්ශනයක් සිදු කරන ලෙසට විදේශ සේවා නියුක්ති කාර්යාංශය එරටට දැනුම් දී තිබෙනවා.\nඑම විමර්ශනවලින් අනතුරු ව ඇයගේ දේහය මෙරටට ගෙන්වා ගැනීමට කටයුතු කරන බවයි විදේශ සේවා නියුක්ති කාර්යාංශය ප්‍රකාශ කළේ.\nබේරුවල - ගල්හේන ප්‍රදේශයේ පදිංචි 32 හැවිරිදි දෙදරු මවක් වෙන ඇය පසුගිය 2019 වසරේ දෙසැම්බර් මස 30 වැනි දා මලයාසියාවේ ගෘහ සේවයට ගොස් තිබෙනවා.\nකෙසේ වෙතත්, පසුගිය අගෝස්තු මස 24 වැනි දා එරටින් අදාළ කාන්තාවගේ ඥාතීන්ට දැනුම් දී ඇත්තේ, ඇය නිවස තුළ දී සියදිවි හානි කරගෙන ඇති බවට යි.\nකෙසේ වෙතත්, ඇයට සියදිවි හානි කර ගැනීමට තරම් ගැටලුවක් නො තිබූ බවත් එබැවින් තම වැඩිමල් සොහොයුරියගේ මරණය සැක සහිත බවට යි ඇගේ නැගණිය හිරු ප්‍රවෘත්ති අංශයට අදහස් දක්වමින් මීට පෙර ප්‍රකාශ කළේ.",
       "URL": "https://www.hirunews.lk/282429/මලයාසියාවේ-දී-මියගිය-ලාංකික-කාන්තාවගේ-මරණය-ගැන-විමර්ශන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1687"
}