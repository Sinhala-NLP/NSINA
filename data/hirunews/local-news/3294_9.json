{
       "Source": "hirunews",
       "Timestamp": "Tuesday, 18 June 2019 - 13:34",
       "Headline": "වෑන් රථයක් පෙරලී හිමිනමක් ඇතුළු ගුරුවරුන් පිරිසක් රෝහලේ",
       "News Content": "කුඩා ඔය ප්‍රදේශයේදී වෑන් රථයක් පෙරලී සිදුවූ අනතුරකින් පස්දෙනෙකු තුවාල ලබා රෝහල් ගතකර තිබෙනවා.\nඅනතුරෙන් තුවාල ලැබූවන් අතර ස්වාමීන් වහනේසේ නමක් ද සිටින බවයි අප වාර්තාකරු සදහන් කළේ.\nපොලිසිය පැවසුවේ තණමල්විල ප්‍රදේශයේ පැවති අවමංගල උත්සවයකට සහභාගී නැවත පැමිණෙමින් සිටි බදුල්ල ප්‍රදේශයේ\nදහම්පාල් ගුරුවරුන් පිරිසක් රැගත් වෑන් රථයක් මෙලෙස අනතුරට ලක්ව ඇති බවයි.\nඊයේ (17) පස්වරුවේ සිදුවූ මෙම අනතුරෙන් තුවාල ලැබූවන් තණමල්විල රෝහලට ඇතුළත් කිරීමෙන් අනතුරුව ඉන් සිව්දෙනෙකු වැඩිදුර ප්‍රතිකාර සඳහා හම්බන්තොට මහ රෝහලට මාරුකර යවා තිබෙනවා.\nවෑන් රථයේ කාර්මික දෝෂයක් අනතුර හේතු වී ඇති බවයි පොලිසිය සඳහන් කළේ.",
       "URL": "https://www.hirunews.lk/218638/වෑන්-රථයක්-පෙරලී-හිමිනමක්-ඇතුළු-ගුරුවරුන්-පිරිසක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3294"
}