{
       "Source": "hirunews",
       "Timestamp": "Saturday, 06 January 2018 - 15:19",
       "Headline": "සොරකමට වෙළඳසැල් හිමියාගෙන් සමාව",
       "News Content": "හැටන් ඩන්බාර් වීථියේ වෙළඳසැලකින් භාණ්ඩ සොරකම් කිරීමට උත්සාහ කළ පුද්ගලයෙකු හසුකර ගැනීමට වෙළඳසැල් හිමියා කටයුතු කර තිබෙනවා.\nමීට පෙර ද මෙම පුද්ගලයා එම වෙළඳසැලෙන් සොරකම් කරන ආකාරය සී සී ටී වී කැමරාවල පටිගත වී තිබු අතර එම දර්ශණවලට අනුවයි සැකකරු හඳුනාගෙන ඇත්තේ.\nපසුගිය මස 30 වනදා ද එම පුද්ගලයා වෙළඳසැලෙන් කුඩයක් සොරකම් කරගෙන යන ආකාරය කැමරාවල පටිගත වී තිබු බව සඳහන්.\nඑම දර්ශණවලට අනුව පුද්ගලයා හඳුනාගෙන තිබෙනවා.\nඅද පෙරවරුවේ වෙළඳසැලට පැමිණි පුද්ගලයා හඳුනාගෙන සෝදිසියෙන් සිටි අවස්ථාවේදී ඔහු සොරකම් කිරීමට උත්සාහ කළ අවස්ථාවේදී වෙළඳසැල් හිමියා සැකකරු සිය භාරයට ගෙන ඇති බවයි අප වාර්තාකරු කියාසිටියේ.\nඔහුගෙන් සිදු කළ විමසීමේදී මීට පෙර ද සොරකම් කළ බව පිළිගෙන ඇතැයි සඳහන්.\nතමන්ට පවතින මුදල් අපහසුතා හේතුවෙන් සොරකම් කරන බව ද ඔහු ප්‍රකාශකර තිබෙනවා. මෙම සැකකරු මීට පෙර ද වෙළඳසැල් කිහිපයකින්ම සොරකම් කර හසුවී ඇති බවටයි හෙළිවී ඇත්තේ. ඔහුගේ වයස පිළිබඳ සලකා වෙළඳසැල් හිමියන් විසින් සමාව දී මුදාහැර ඇතැයි අප වාර්තාකරු\nප්‍රකාශ කළා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/180345/සොරකමට-වෙළඳසැල්-හිමියාගෙන්-සමාව",
       "Category": "Local News",
       "Parent URL": "https://www.hirunews.lk/local-news.php?pageID=4139"
}