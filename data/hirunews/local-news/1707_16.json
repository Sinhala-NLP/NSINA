{
       "Source": "hirunews",
       "Timestamp": "Tuesday, 07 September 2021 - 7:30",
       "Headline": "බේරුවල කසල එකතු වීමේ ගැටලුවට හේතුව හෙළි වේ",
       "News Content": "ගැටලුවක් වී ඇති බේරුවල ප්‍රදේශයේ කසල ඉවත් කරන රථවලට අවශ්‍ය ඉන්ධන ලබාදීම සඳහා ප්‍රතිපාදන සැපයීමට අවශ්‍ය ලේඛණ නීත්‍යානුකූල ව තමන් වෙත ලැබී නොමැති බව බේරුවල නගර සභාවේ ලේකම්වරිය පවසනවා.\nහිරු ප්‍රවෘත්ති අංශය වෙත අදහස් දක්වමින් ඇය කියා සිටියේ, අදාළ නගර සභාව සඳහා අද සිට බලපැවැත්වෙන පරිදි නව ලේකම්වරයෙකු පත් කර ඇති බව යි.\nබේරුවල නගර සභාවේ කසල ඉවත් කරන රථවලට අවශ්‍ය ඉන්ධන සඳහා මුදල් නිකුත් නො කිරිම හේතුවෙන් ප්‍රදේශයේ කසල ගොඩගැසී ඇති බවට ප්‍රදේශවාසීන් චෝදනා කළා.\nමේ සම්බන්ධයෙන් බේරුවල නගර සභාවේ සභාපති මසාහිම් මොහොමඩ් ඊයේ මාධ්‍ය හමුවක් කැඳවමින් කියා සිටියේ නගර සභාවේ ලේකම්වරිය ඉන්ධන සඳහා වන ප්‍රතිපාදන නිකුත් කිරීමට අනුමැතිය ලබා නො දීම හේතුවෙන් මෙම ගැටලුකාරී තත්වය හටගෙන ඇති බව යි..",
       "URL": "https://www.hirunews.lk/281557/බේරුවල-කසල-එකතු-වීමේ-ගැටලුවට-හේතුව-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=1707"
}