{
       "Source": "hirunews",
       "Timestamp": "Friday, 12 January 2018 - 13:05",
       "Headline": "දිස්ත්‍රික්ක 8 ක තැපැල් ඡන්ද පත්‍රිකා තැපෑලට",
       "News Content": "දිස්ත්‍රික්ක 8 ක් සඳහා තැපැල් ඡන්ද පත්‍රිකා තැපෑලට භාරදීම අද (12) සිදුකෙරුණා.\nඅතිරේක මැතිවරණ කොමසාරිස් සමන් රත්නායක හිරු ප්‍රවෘත්ති අංශයට සඳහන් කලේ ගම්පහ, කුරුණෑගල, කිලිනොච්චිය, වව්නියාව, යාපනය, මන්නාරම, මුලතිව් සහ මඩකලපුව යන දිස්ත්‍රික්කවලට තැපැල් ඡන්ද පත්‍රිකා මෙලෙස අද යොමුකළ බවයි.\nමෙවර තැපැල් ඡන්දය ප්‍රකාශ කිරීම සඳහා සුදුසුකම් ලබා ඇති රාජ්‍ය සේවකයින් සංඛ්‍යාව පන්ලක්ෂ 60,536ක්.\nමැතිවරණ කාර්යාල, දිස්ත්‍රික් ලේකම් කාර්යාල සහ පොලිස් ස්ථාන වල තැපැල් ඡන්ද සලකුණු කිරීම මේ මස 22 වනදා සිදු කරන අතර අනෙකුත් රජයේ නිලධාරීන්ට තැපෑලෙන් ඡන්දය සලකුණු කිරීමට මේ මස 25 සහ 26 දින ලබාදී තිබෙනවා.",
       "URL": "https://www.hirunews.lk/180858/දිස්ත්‍රික්ක-8-ක-තැපැල්-ඡන්ද-පත්‍රිකා-තැපෑලට",
       "Category": "Local News",
       "Parent URL": "https://www.hirunews.lk/local-news.php?pageID=4129"
}