{
       "Source": "hirunews",
       "Timestamp": "Tuesday, 03 August 2021 - 15:32",
       "Headline": "ජ්‍යෙෂ්ඨ රජයේ නීතීඥ ජනක බණ්ඩාරට එරෙහි ජනපති කොමිසමේ නිර්දේශ වළක්වාලමින් තහනම් නියෝගයක්",
       "News Content": "දේශපාලන පළිගැනීම් පිළිබඳව සොයාබැලූ ජනාධිපති කොමිසම විසින් නීතිපති දෙපාර්තමේන්තුවේ ජ්‍යෙෂ්ඨ රජයේ නීතීඥ ජනක බණ්ඩාරට එරෙහිව සිදුකර ඇති නිර්දේශ මත ඉදිරි පියවර ගැනීම වළක්වාලමින් අභියාචනාධිකරණය අද තහනම් නියෝගයක් නිකුත් කළා.\nඔහු විසින් ගොනු කළ පෙත්සමක් විභාග කිරීමට අවසර ලබා දෙමින් ත්‍රිපුද්ගල අභියාචනාධිකරණ විනිසුරු මඩුල්ල, කොමිසමේ සභාපතිවරයාට, සාමාජිකයින්ට, ලේකම්වරයාට මෙන්ම නීතිපතිවරයාට අධිකරණය හමුවේ කරුණු දක්වන ලෙස දන්වමින් නොතීසිද නිකුත් කරනු ලැබුවා.\nඅද මෙම පෙත්සම සළකා බලනු ලැබුවේ නිශ්ශංක බන්දුල කරුණාරත්න, දේවිකා අබේරත්න සහ බී.එන්. සමරකෝන් යන විනිසුරු මඩුල්ල හමුවේයි.",
       "URL": "https://www.hirunews.lk/278757/ජ්‍යෙෂ්ඨ-රජයේ-නීතීඥ-ජනක-බණ්ඩාරට-එරෙහි-ජනපති-කොමිසමේ-නිර්දේශ-වළක්වාලමින්-තහනම්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1777"
}