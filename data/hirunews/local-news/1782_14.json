{
       "Source": "hirunews",
       "Timestamp": "Sunday, 01 August 2021 - 10:08",
       "Headline": "ඊයේ පුද්ගලයින් තුන්ලක්ෂයකට වැඩි පිරිසකට කොරෝනා එන්නත්",
       "News Content": "මෙරට කොරෝනා ප්‍රතිශක්තීකරණ වැඩසටහන අදාළව ඊයේ දිනයේදී පුද්ගලයින් 330,868 දෙනෙකුට කොරෝනා මර්දන එන්නත් ලබාදී තිබෙනවා.\nඒ අනුව, ඊයේ දිනයේදී සයිනොෆාම් එන්නතේ පළමු මාත්‍රාව පුද්ගලයින් 36507 දෙනෙකුට ලබාදී ඇති අතර, එහි දෙවන මාත්‍රාව ලබාදී ඇති පුද්ගලයින් සංඛ්‍යාව 20,100ක්.\nමීට අමතරව, ෆයිසර් එන්නතේ පළමු මාත්‍රාව පුද්ගලයින් 2395 දෙනෙකුට සහ මෝඩර්නා එන්නතේ පලමු මාත්‍රාව පුද්ගලයින් 1866 දෙනෙකුට ඊයේ ලබාදී ඇති බවයි වසංගත රෝග විද්‍යා අංශය සඳහන් කළේ.\nමේ අතර, ඇස්ට්‍රාසෙනෙකා එන්නතේ දෙවන මාත්‍රාව ලබාදීම කොළඹ විහාරමහා දේවි උද්‍යානයේදී අද උදෑසන 8.30 ට ආරම්භ වූ අතර එය පැය 24 පුරා ක්‍රියාත්මක බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.",
       "URL": "https://www.hirunews.lk/278555/ඊයේ-පුද්ගලයින්-තුන්ලක්ෂයකට-වැඩි-පිරිසකට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1782"
}