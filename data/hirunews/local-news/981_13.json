{
       "Source": "hirunews",
       "Timestamp": "Friday, 29 July 2022 - 23:55",
       "Headline": "නීති විරෝධීව රැස් කළ පෙට්‍රල් ලීටර් 36296ක් සහ ඩීසල් ලීටර් 119,457ක් අත්අඩංගුවට",
       "News Content": "නීති විරෝධීව ඉන්ධන ලබා ගැනීම සම්බන්ධයෙන් ඊයේ (28) දිනයේ කළ වැටලීම් 23කින් සැකකරුවන් 24 දෙනෙකු අත්අඩංගුවට ගත් බව පොලිසිය පවසනවා.\nමෙම වැටලීම්වලින් පෙට්‍රල් ලීටර් 606ක් සහ ඩීසල් ලීටර් 6610ක් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියාසිටියේ.\nපසුගිය කාලසීමාව තුල දිවයින පුරා සිදු කළ වැටලීම් 1164කින් සැකකරුවන් 1086ක් අත්අඩංගුවට ගෙන තිබෙනවා.\nඊට අමතරව පෙට්‍රල් ලීටර් 36296ක් සහ ඩීසල් ලීටර් 119,457ක් සහ භූමිතෙල් ලීටර් 19214ක් අත්අඩංගුවට ගෙන ඇති බවයි පොලිස් මාධ්‍ය ප්‍රකාශකවරයා කියාසිටියේ.\nමහජනතාවට බෙදා හැරීමට ලැබෙන ඉන්ධන විවිධ පුද්ගලයන් විසින් එක් රැස්කරගෙන ජාවාරම් සිදු කරන බවට ලැබෙන තොරතුරුවලට අනුව පොලිසිය සහ පොලිස් විශේෂ කාර්ය බලකාය විමර්ශන සිදු කරනු ලබනවා.\nපොලිසිය දැනුම් දෙන්නේ මෙවැනි ජාවාරම් සිදු නොකරන ලෙසට සහ එවැනි කටයුතු සිදු කළ හොත් ඔවුන් අත්අඩංගුවට ගෙන අධිකරණයේ නඩු පවරන බවයි.\nඑලෙස ඉන්ධන රැස් කිරීම අවදානම් සහගත ක්‍රියාවක් බව ද පොලිස් මාධ්‍ය ප්‍රකාශකවරයා පෙන්වා දෙනවා.",
       "URL": "https://www.hirunews.lk/311368/නීති-විරෝධීව-රැස්-කළ-පෙට්‍රල්-ලීටර්-36296ක්-සහ-ඩීසල්-ලීටර්-119457ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=981"
}