{
       "Source": "hirunews",
       "Timestamp": "Thursday, 14 April 2022 - 16:16",
       "Headline": "පුණ්‍ය කාලය තවත් මිනිත්තු කිහිපයකින් අවසන්",
       "News Content": "මෙවර සිංහල හා දෙමළ අලුත් අවුරුද්දේ පුණ්‍ය කාලය අපරභාග 3.05 ට අවසන් වීමට නියමිතයි.\nපුණ්‍ය කාලය අද පූර්ව භාග 2.17 ට ආරම්භ වූ අතර, එහිදී බොහෝ පිරිස් පූජනීය ස්ථානවලට ගොස් ආගමික වතාවත්වල නිරත වීමටයි කටයුතු කළේ.\nඅලුත් අවුරුදු උදාව සිදු වුණේ පූර්වභාග 8.41 ටයි. ලිප ගිනි මෙලවීමේ නැකත පූර්වභාග 9.05 ට යෙදී තිබුණා.\nඅලුත් අවුරුද්දේ වැඩ ඇල්ලීම, ගනුදෙනු කිරීම සහ ආහාර අනුභව කිරීමේ නැකත අද පූර්ව භාග 10.17ට යෙදී තිබුණු අතර, අලුත් අවුරුද්දේ හිසතෙල් ගෑමේ නැකත අප්‍රේල් 17 වනදා පූර්ව භාග 7.04 ට යෙදී තිබෙනවා.\nරැකීරක්ෂා සඳහා පිටත්ව යාම යෙදී ඇත්තේ 18 වන සඳුදා පූර්වභාග 6.51ටයි.",
       "URL": "https://www.hirunews.lk/301953/පුණ්‍ය-කාලය-තවත්-මිනිත්තු-කිහිපයකින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1231"
}