{
       "Source": "hirunews",
       "Timestamp": "Wednesday, 29 December 2021 - 17:31",
       "Headline": "සියලුම ජාතීන් එක හා සමාන ව පිළිගැනෙන නීති පද්ධතියක් සකසන ලෙසට ඉල්ලීමක්",
       "News Content": "සියලු ජාතීන්ට සමානව පිළිගැනෙන නීති පද්ධතියක දැඩි අවශ්‍යතාවක් පවතින බව “එක රටක් එක නීතියක්” සඳහා වූ ජනාධිපති කාර්ය සාධක බලකාය හමුවේ අවධාරණය කර තිබෙනවා.\nහැටන්, තොණ්ඩමන් වෘත්තීය පුහුණු මධ්‍යස්ථානයට පැමිණි “එක රටක් එක නීතියක්” සඳහා වූ ජනාධිපති කාර්ය සාධක බලකාය වෙත සිය අදහස් දක්වමින් සෞම්‍යමූර්ති තොණ්ඩමන් අනුස්මරණ පදනමේ නියෝජ්‍ය අධ්‍යක්ෂ ජේ. ත්‍යාගරාජා මේ බව සඳහන් කළා.\n1978 ආණ්ඩුක්‍රම ව්‍යවස්ථාව වාර ගණනාවක් සංශෝධනයට ලක් කර ඇති අතර, එහි ඇති අඩුපාඩු මගහරවාලමින් සියලු දෙනාටම සමානව සැලකෙන නව ව්‍යවස්ථාවක් සකස් විය යුතු බව‍යි එහිදී යෝජනා කර ඇත්තේ.\nමෙරට විවිධ ජාතීන්ට සුවිශේෂි නීති පද්ධති ඇතත්, තම ජනතාවට ඒ අයුරින් කිසිදු නීති පද්ධතියකින් පිටිවහලක් නැති අඩු වරප්‍රසාද සහිතව ජීවත් වන ජන කොටසක් බවට පත් වී ඇතැයි හෙතෙම වැඩිදුරටත් පෙන්වා දී තිබෙනවා.",
       "URL": "https://www.hirunews.lk/292494/සියලුම-ජාතීන්-එක-හා-සමාන-ව-පිළිගැනෙන-නීති-පද්ධතියක්-සකසන-ලෙසට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1462"
}