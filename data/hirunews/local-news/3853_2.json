{
       "Source": "hirunews",
       "Timestamp": "Thursday, 12 July 2018 - 10:57",
       "Headline": "කහවත්තේ පෙරහරක අලි කුලප්පුවෙන් තුවාල ලැබූ පොලිස් නිලධාරියා ජීවිතක්ෂයට",
       "News Content": "කහවත්ත නගරයේ මිහිඳු පෙරහරක් අතරතුර අලියෙකු කුලප්පු වීමේ සිද්ධියේදී බරපතල තුවාල ලබා රෝහල් ගත කර සිටි පොලිස් නිලධාරියා දින 11කට පසු මියගොස් තිබෙනවා.\nරත්නපුර රෝහලේ දැඩි සත්කාර ඒකකයේ ප්‍රතිකාර ලබමින් සිටින අතරතුර ඔහු අද අලූයම ජීවිතක්ෂයට පත් වූ බවයි හිරු ප්‍රාදේශීය වාර්තාකරු සඳහන් කළේ.\nපසුගිය 01 වනදා කහවත්ත ප්‍රදේශයේ පැවති පෙරහරේ ආරක්ෂාව සඳහා රාජකාරියේ යොදවා සිටි මෙම නිලධාරියා උඩවලව පොලීසියට අනුයුක්තව රාජකාරි කළ අයෙක්.\nමෙම සිද්ධියේදී පෙරහර නැරඹීමට පැමිණි පුද්ගලයින් 31 දෙනෙකු තුවාල ලබා රෝහල් ගත කෙරුණා.",
       "URL": "https://www.hirunews.lk/195022/කහවත්තේ-පෙරහරක-අලි-කුලප්පුවෙන්-තුවාල-ලැබූ-පොලිස්-නිලධාරියා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3853"
}