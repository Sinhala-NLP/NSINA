{
       "Source": "hirunews",
       "Timestamp": "Wednesday, 20 July 2022 - 14:14",
       "Headline": "පොලිස් නිලධාරින්ට මාසික ගමන් වියදම් දීමනාව ලබා දෙන කාලය දිර්ඝ කෙරේ",
       "News Content": "පොලිස් නිලධාරින්ට ලබා දෙන සුබ සාධන කටයුතු පුළුල් කිරීමට මහජන ආරක්ෂක අමාත්‍යංශය පියවර කර තිබෙනවා.\nවිෂය භාර අමාත්‍ය ටිරාන් අලස්ගේ උපදෙස් පරිදි පොලිස් නිලධාරින්ට දැනට ගෙවනු ලබන මාසික ගමන් වියදම් දීමනාව දින 14 සිට 21 දක්වා වැඩි කර ඇති බවයි එම අමාත්‍යංශය නිකුත් කළ නිවේදනයේ දැක්වෙන්නේ.\nඑය ලබන වසරේ ජනවාරි මස පළමු වනදා සිට ගෙවීමට අමාත්‍ය මණ්ඩල අනුමැතිය හිමි වුණා.\nඑමෙන්ම, පොලිස් නිළධාරින්ට රාජකාරි ඉටු කිරිමේදි මුහුණ පෑමට සිදු වන නෛතික කටයුතු සඳහා නීති ආධාර අරමුලක් පිහිටුවිමට ද කටයුතු කර තිබෙනවා.\nඑසේම සහකාර පොලිස් අධිකාරි තනතුරු වල සිට ඉහළ තනතුරු වලට වාහන සපයා ගැනිමේදි මෙතෙක් පැවැති වාහන හිමිකාරිත්වය තිබිමේ කොන්දේසිය ද ඉවත් කර ඇති බව අදාළ නිවේදනයේ සඳහන්.",
       "URL": "https://www.hirunews.lk/310477/පොලිස්-නිලධාරින්ට-මාසික-ගමන්-වියදම්-දීමනාව-ලබා-දෙන-කාලය-දිර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1006"
}