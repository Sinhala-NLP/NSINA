{
       "Source": "hirunews",
       "Timestamp": "Friday, 16 February 2018 - 10:15",
       "Headline": "කල්ලාරු ඇතා මියගොස් ඇත්තේ ස්වභාවික හේතුවකින්",
       "News Content": "විල්පත්තුව වනෝද්‍යාන සීමාවේදී වෙඩි තබා ඝාතනය කර ඇති බවට සැක පළ වූ කල්ලාරු ඇතාගේ මරණයට හේතුව ස්වභාවික තත්ත්වයක් බව වනජිවි විශේෂඥ වෛද්‍ය තාරක ප්‍රසාද් නිගමනය කර තිබෙනවා.\nඑම ඇතාගේ ශරීර කොටස් පරීක්ෂාවෙන් මෙන්ම, ඇතා ඝාතනයට ලක්වූ බවට සැක කරන ස්ථානයේ සිදුකළ පරීක්ෂණයකින් අනතුරුවයි.\nකල්ලාරු ඇතාට වෙඩි ප්‍රහාරයක් එල්ල වී නොමැති බව ස්ථිරවම ප්‍රකාශ කළ හැකි අතර, අකුණුසැර හෝ විදුලිසැර වැදීමක් ද මරණයට හේතුවී නොමැති බව වනජිවි විශේෂඥ වෛද්‍යවරයාගේ මතය වී තිබෙනවා.\nකල්ලාරු ඇතාගේ දළ යුගය කපාගෙන ගොස් තිබූ අතර එම දළ යුගල සැකකරුවන් විසින් රුපියල් ලක්ෂ 50 කට අලෙවි කිරීමට උත්සාහ කළ අවස්ථාවේදී සොයා ගැනීමට අනුරාධපුර පොලීසිය සමත් වුණා.",
       "URL": "https://www.hirunews.lk/183772/කල්ලාරු-ඇතා-මියගොස්-ඇත්තේ-ස්වභාවික-හේතුවකින්",
       "Category": "Local News",
       "Parent URL": "https://www.hirunews.lk/local-news.php?pageID=4077"
}