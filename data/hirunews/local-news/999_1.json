{
       "Source": "hirunews",
       "Timestamp": "Saturday, 23 July 2022 - 16:02",
       "Headline": "ඉන්ධන පෝලිම්වල රැදී සිටි තවත් දෙදෙනෙකු ජිවිතක්ෂයට පත්වෙයි",
       "News Content": "ඌරගස්මංහන්දිය ප්‍රදේශයේ ඉන්ධන පිරවුම්හලක පෝලිමක රැදී සිටි පුද්ගලයෙකු හෘදයාබාධයක් හේතුවෙන් ජිවිතක්ෂයට පත්ව තිබෙනවා.\n81 හැවිරිදි ඔහු අහුංගල්ල ප්‍රදේශයේ පදිංචිකරුවෙකු බවයි පොලීසිය සඳහන් කළේ.\nමේ අතර පොතුවිල් ප්‍රදේශයේ පිරවුම්හලක රැදී සිටි 51 හැවිරිදි පුද්ගලයෙකු ද අද හෘදයාබාධයක් හේතුවෙන් ජිවිතක්ෂයට පත්ව තිබුණා.\nමේ අතර ඊයේ (22) දිනයේදී ද ඉන්ධන පෝලිම්වලින් පුද්ගල මරණ දෙකක් වාර්තා වුණා.\nමතුගම - පැලවත්ත ප්‍රදේශයේ ඉන්ධන පිරවුම්හලකදී ඉන්ධන ලබා ගැනීමේදී එහි සිටි පිරිස් අතර ඇති වූ තෙරපීමක් හේතුවෙන් පුද්ගලයෙකු ජිවිතක්ෂයට පත්ව තිබුණා.\nඅප වාර්තාකරු පැවසුවේ මියගිය පුද්ගලයා මීගහතැන්න රෝහලට ඇතුළත් කරන විටත් මියගොස් ඇති බවයි.\nඔහු වලල්ලාවිට ප්‍රදේශයේ පදිංචි අවුරුදු 70ක පුද්ගලයෙක්.\nමේ අතර කින්නියා නගරයේ අයි.ඕ.සී. පිරවුම්හලෙන් ඉන්ධන ලබා ගැනීම සඳහා පෝලිමේ රැදී සිටි පුද්ගලයෙකු ද හදිසියේ ඇති වූ අසනීප තත්ත්වයක් හේතුවෙන් ඊයේ පෙරවරුවේ ජිවිතක්ෂයට පත්ව තිබුණා.\nහිරු වාර්තාකරු පැවසුවේ ඔහු කින්නියා මූලික රෝහලට ඇතුළත් කිරීමෙන් පසු මෙලෙස ජිවිතක්ෂයට පත්ව ඇති බවයි.\nමියගිය පුද්ගලයා කින්නියා - මුනෙයිචේනෙයි ප්‍රදේශයේ පදිංචි 58 හැවිරිදි අයෙක්.",
       "URL": "https://www.hirunews.lk/310759/ඉන්ධන-පෝලිම්වල-රැදී-සිටි-තවත්-දෙදෙනෙකු-ජිවිතක්ෂයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=999"
}