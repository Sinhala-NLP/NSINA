{
       "Source": "hirunews",
       "Timestamp": "Wednesday, 22 November 2017 - 9:11",
       "Headline": "හලාවත දී හෙරොයින් කිලෝ 2ක් සමඟ සැකකරුවෙකු අත්අඩංගුවට",
       "News Content": "රුපියල් කෝටි 2කට වැඩි වටිනාකමින් යුත් හෙරොයින් කිලෝග්‍රෑම් දෙකක් සමඟ හලාවත දී පුද්ගලයෙකු අත්අඩංගුවට ගෙන තිබෙනවා.\nඒ, සුරාබදු දෙපාර්තමේන්තුව ඊයේ රාත්‍රියේ සිදුකළ වැටලීමකදියි.\nවැඩිදුර පරීක්ෂණවලදී අනාවරණ වී ඇත්තේ මුහුදු මාර්ගයෙන් මෙම හෙරොයින් මෙරටට ගෙනවිත් ඇති බවයි.\nඅත්අඩංගුවට ගත් සැකකරු හලාවත - කොළණිවැල්ල ප්‍රදේශයේ පදිංචිකරුවෙක්.\nවැඩිදුර පරීක්ෂණවලදී හෙළිවී ඇත්තේ අත්අඩංගුවට ගත් පුද්ගලයා පසුගිය කාලසීමාව තුළ මුහුදු මාර්ගයෙන් හෙරොයින් මෙරටට ගෙන ඒමේ ජාවාරමේ ප්‍රධාන සැකකරුවෙකු බවයි.",
       "URL": "https://www.hirunews.lk/176622/හලාවත-දී-හෙරොයින්-කිලෝ-2ක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4207"
}