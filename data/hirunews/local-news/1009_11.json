{
       "Source": "hirunews",
       "Timestamp": "Tuesday, 19 July 2022 - 9:37",
       "Headline": "මම තීරණාත්මක පියවරක් ගන්නවා - සජිත්",
       "News Content": "තීරණාත්මක පියවරක් ගැනීම සඳහා තමන් පාර්ලිමේන්තුව බලා යමින් සිටින බව විපක්ෂ නායක සජිත් ප්‍රේමදාස ප්‍රකාශ කරනවා.\nසිය ට්විටර් ගිණුමේ සටහනක් තබමිනු යි ඔහු මෙසේ සඳහන් කර සිටියේ.\nරටේ සියලු ජනතාවගේ අයිතිවාසිකම් ආරක්ෂා කිරීම සඳහා සුදුසු අවස්ථාවේ දී තමන් නිවැරදි තීරණයක් ගන්නා බව ඔහු පවසනවා.\nවිපක්ෂ නායකවරයා විසින් නිකුත් කළ ට්විටර් සටහන පහතින්\n” තීරණාත්මක පියවරක් ගැනීමට මම පාර්ලිමේන්තුවට බලා ගමන් කරමින් සිටිනවා. මගේ මාතෘභූමියේ ජාතික අවශ්‍යතා සහ මගේ සහෝදර ශ්‍රී ලාංකීය ජනතාවගේ සියලු අයිතිවාසිකම් ආරක්ෂා කිරීම සඳහා සුදුසු අවස්ථාවේ දී මම නිවැරදි තීරණයක් ගන්නා බව ජනතාවට දැනුම් දීමට අවශ්‍යයි.”",
       "URL": "https://www.hirunews.lk/310368/මම-තීරණාත්මක-පියවරක්-ගන්නවා-සජිත්",
       "Category": "Local News",
       "Parent URL": "https://www.hirunews.lk/local-news.php?pageID=1009"
}