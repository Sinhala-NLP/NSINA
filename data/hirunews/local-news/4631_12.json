{
       "Source": "hirunews",
       "Timestamp": "Saturday, 04 March 2017 - 19:16",
       "Headline": "පළාත් පාලන ඡන්දය පැවැත්වීමට පූර්ණ උත්සාහයක් දරනවා - ෆයිසර් මුස්තාෆා",
       "News Content": "සැබෑ ජනතා නියෝජනයක් නිරූපනය වන අයුරින් මැතිවරණ ක්‍රමය සකස් කළ යුතු බව මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහා නාහිමියන් පවසනවා.\nපළාත් පාලන හා පළාත් සභා අමාත්‍ය ෆයිසර් මුස්තාෆා අද (04) උන්වහන්සේ බැහැදැකීමට ගිය අවස්ථාවේ මහානාහිමියන් මේ බව ප්‍රකාශ කළා.\nමෙහිදී අතිපූජ්‍ය තිබ්බටුවාවේ ශ්‍රී සුමංගල නාහිමියන් වැඩිදුරටත් ප්‍රකාශ කළේ නව මැතිවරණ ක්‍රමය තුළ සියලූ පාර්ශවයන්ට සාධාරණයක් ඉටුවිය යුතු බවයි.\nපළාත්පාලන අමාත්‍ය ෆයිසර් මුස්තාෆා, අද අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන නාහිමියන් ද බැහැ දුටුවා. එ\nහිදී උන්වහන්සේ යම් යම් කරුණු සම්බන්ධයෙන් දින වකවානු ප්‍රකාශ කිරීමෙන් ගැටලූ මතුවන බවයි සදහන් කළේ.\nඅස්ගිරි පාර්ශවයේ ලේඛකාධිකාරි පූජ්‍ය මැදගම ධම්මානන්ද හිමියන් ද ඊට මැදිහත් වුණා.\nඅනතුරුව, අමාත්‍ය ෆයිසර් මුස්තාෆා මාධ්‍ය වෙත අදහස් පළ කරමින් කියා සිටියේ ඡන්දය සියලූදෙනාමට සාධාරණ ලෙස පවත්වන ලෙස මහානාහිමිවරුන් ප්‍රකාශ කළ බවයි.\nපළාත් පාලන ඡන්දය පැවැත්වීම සදහා පූර්ණ ලෙස උත්සාහ දරමින් සිටින බව ද අමාත්‍යවරයා එහිදී වැඩිදුරටත් කියා සිටියා.",
       "URL": "https://www.hirunews.lk/156071/පළාත්-පාලන-ඡන්දය-පැවැත්වීමට-පූර්ණ-උත්සාහයක්-දරනවා-ෆයිසර්-මුස්තාෆා",
       "Category": "Local News",
       "Parent URL": "https://www.hirunews.lk/local-news.php?pageID=4631"
}