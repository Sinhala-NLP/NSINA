{
       "Source": "hirunews",
       "Timestamp": "Wednesday, 18 December 2019 - 15:07",
       "Headline": "මාතලේ මහනගර සභාවේ අයවැය ඡන්දය කල් යයි",
       "News Content": "එක්සත් ජාතික පක්ෂයට බලය හිමි මාතලේ මහනගර සභාවේ අයවැය ඡන්ද විමසීම කල් දමා තිබෙනවා.\nඑහි අද පැවති මාසික රැස්වීමේදී අයවැයට පක්ෂව ඡන්ද 8 ක් ලැබී ඇති අතර, විපක්ෂව ඡන්ද 10 ක් ලැබී තිබෙනවා.\nමෙහිදි නගරාධිපතිවරයා අයවැයට එරෙහි වූ මන්ත්‍රීවරුන්ගෙන් කරුණු විමසා ඇති අතර, පසුව එම කරුණු සලකා බලා ඡන්ද විමසීම දින 14 ක් ඇතුළත යළි පවත්වන බවට තීරණය කර ඇති බව සඳහන්.\nපසුව, මාතලේ නගරාධිපති ඩල්ජිත් අලූවිහාරේ සහ පළාත් පාලන සහකාර කොමසාරිස්වරයා ඒ පිළිබඳව සභාව දැනුවත් කළ බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/230499/මාතලේ-මහනගර-සභාවේ-අයවැය-ඡන්දය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2996"
}