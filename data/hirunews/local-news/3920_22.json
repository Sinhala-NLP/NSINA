{
       "Source": "hirunews",
       "Timestamp": "Tuesday, 29 May 2018 - 20:09",
       "Headline": "ඉතිරි මුදල එන්නැති  \"පේ පොයින්ට්\"",
       "News Content": "කොළඹ අවට ඇතැම් ස්ථානවල රථ වාහන ගාල්කර තැබීමේදී පේ පොයින්ට් නමින් තැන තැන ස්ථාපිත කර ඇති යන්ත්‍ර හරහා ටිකට් පතක් ලබාගත යුතු බවට නව නීතියක් පනවා තිබෙනවා.\nයම් හෙයකින් මෙම යන්ත්‍රය හරහා ටිකට් පතක් ලබා නොගෙන එය වාහනයේ ප්‍රදර්ශනය කර නොතිබුනහොත් දඩ මුදල් අයකිරීමක් පසුගිය කාලයේ ක්‍රියත්මක කර තිබුනා.\nකොළඹ ඇතැම් තැන්වල මෙම යන්ත්‍ර අක්‍රීයව පැවතිම හේතුවෙන් මෙම සේවකයන් පවසන පරිදි ටිකට් පත් ප්‍රදර්ශනය කිරීමට ඇතැම් වාහන හිමියන්ට හැකි වුයේ නැහැ.\nඑහෙත් අදාල පෞද්ගලික ආයතනයේ සේවකයන් පැමිණ ප්‍රවේශ පත්‍ර ප්‍රදර්ශනය කර නොමැති රථවලට දඩ කොළ නිකුත් කරන අයුරු හිරු සී.අයි.ඒ.කැමරා කාචයේ සටහන් වුණා.\nකෙසේ වෙතත්, දෝෂ රැසක් මැද පවත්වාගෙන ගිය මෙම අසාධාරණ දඩ මුදල් අයකිරීමේ ක්‍රම වේදය තහනම් කළ බවයි පසුගියදා මාධ්‍ය හමුවක් කැදවමින් කොළඹ පුරපති රෝසි සේනානායක ප්‍රකාශ කලේ.\nනවීන තාක්ෂණය භාවිතා කළ යුත්තේ ජනතාවගේ කටයුතු කඩිනම් කිරීමට මිස මෙලෙස ජනතාව සුරා කමින් ජනතාව තලා පෙළා දැමීමට ද ?\nවගකිව යුත්තන් මෙම අසාධාරණයට එරෙහිව නිසි පියවර ගන්නේ කවදාද ?\nහිරු සී.අයි.ඒ.ඉදිරියේදීත් මේ පිළිබද අවධානයෙන්.",
       "URL": "https://www.hirunews.lk/191861/ඉතිරි-මුදල-එන්නැති-පේ-පොයින්ට්",
       "Category": "Local News",
       "Parent URL": "https://www.hirunews.lk/local-news.php?pageID=3920"
}