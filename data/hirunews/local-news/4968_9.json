{
       "Source": "hirunews",
       "Timestamp": "Tuesday, 12 July 2016 - 19:21",
       "Headline": "වැට් ගැන විවිධ කථා",
       "News Content": "රජය සිදුකළ වැට් බදු සංශෝධනය පිළිබඳව ශ්‍රේෂ්ඨාධිකරණය ඊයේ ලබාදුන් අතුරු තහනම් නියෝගය සම්බන්ධයෙන් කොළඹ අද පැවති මාධ්‍ය හමු කිහිපයකදී අදහස් පළවුණා.\nඒකාබද්ධ විපක්ෂයේ පාර්ලිමේන්තු මන්ත්‍රී බන්දුල ගුණවර්ධන කියා සිටියේ පාර්ලිමේන්තුවේ අනුමැතියකින් තොරව වැට් බදු ඉහළ දැමීමට ගෙන තිබූ තීරණය පිළිබඳව මේ වනවිට රටටම කරුණු අනාවරණ වී ඇති බවයි.\nසමස්ත ලංකා වෙළද සංගම් එකමුතුවේ ලේකම් ඉන්දික ලියනගේ ශ්‍රේෂ්ඨාධිකරණ තීන්දුවක් සමඟ බදු අය කිරීම සම්බන්ධයෙන් ගැටළු රැසක් මතුවී ඇති බව ප්‍රකාශ කළා.\nජාතික නිදහස් පෙරමුණේ නායක පාර්ලිමේන්තු මන්ත්‍රි විමල් වීරවංශ කියා සිටියේ ශ්‍රේෂ්ඨාධිකරණයට පෙත්සම ඉදිරිපත් වීමෙන් පසුව පනත පාර්ලිමේන්තුවට ගෙන ඒමට කටයුතු කිරීමෙන්ම එහි තත්ත්වය පැහැදිළි වන බවයි.\nකෙසේ වෙතත් නිපුණතා සංවර්ධන හා වෘත්තිය පුහුණු අමාත්‍ය මහින්ද  සමරසිංහ කොළඹ අද පැවති මාධ්‍ය හමුවකට එක්වෙමින් කියා සිටියේ මෙවැනි තීන්දු තුළින් ජාත්‍යන්තරයෙන්ද ප්‍රසාදයක් ලැබෙන බවයි.",
       "URL": "https://www.hirunews.lk/137833/වැට්-ගැන-විවිධ-කථා",
       "Category": "Local News",
       "Parent URL": "https://www.hirunews.lk/local-news.php?pageID=4968"
}