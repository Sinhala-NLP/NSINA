{
       "Source": "hirunews",
       "Timestamp": "Saturday, 23 July 2016 - 18:17",
       "Headline": "නිර්මාල් ජාතික අධ්‍යාපන ආයතන පාලක සභාවෙන් ඉවතට",
       "News Content": "ජාතික අධ්‍යාපන ආයතනයේ පාලක සභාවෙන් තමන් ඇතුලූ කිහිපදෙනෙකු ඉවත් කර ඇති බව විශ්වවිද්‍යාල ආචාර්යවරුන්ගේ සමිති සම්මේලනයේ හිටපු සභාපති ආචාර්ය නිර්මාල් රංජිත් දේවසිරි ප්‍රකාශ කළා.\nඔහු කියා සිටියේ අධ්‍යාපන අමාත්‍යාංශයේ ලේකම්වරයා ඒ පිළිබඳව තමන්ට ලිඛිතව දැනුම්දී ඇති බවයි.\nඉවත්කළ පිරිස අතර මහාචාර්ය ජයදේව උයන්ගොඩ ද සිටින බව සඳහන්.\nඅප මේ පිළිබඳව අධ්‍යාපන අමාත්‍යාංශයෙන් කළ විමසීමකදී එහි ප්‍රකාශකයෙකු සඳහන් කළේ ජාතික අධ්‍යාපන ආයතනයේ පාලක සභාවට නිල බලයෙන් පත්වන පිරිස හැර තවත් සාමාජිකයන් අටදෙනෙකු අමාත්‍යාංශයෙන් පත් කරන බවයි.\nඔවුන් ඉවත් කර නව සාමාජිකයන් පත් කිරීමද අමාත්‍යාංශය විසින් සිදුකරන අතර, ඒ අනුව ඉදිරියේදී ජාතික අධ්‍යාපන පාලක සභාවට නව සාමාජිකයන් පත් කරනු ඇති බව එම ප්‍රකාශකයා කියා සිටියා.",
       "URL": "https://www.hirunews.lk/138809/නිර්මාල්-ජාතික-අධ්‍යාපන-ආයතන-පාලක-සභාවෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=4952"
}