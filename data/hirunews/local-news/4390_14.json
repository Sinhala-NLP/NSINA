{
       "Source": "hirunews",
       "Timestamp": "Wednesday, 02 August 2017 - 10:47",
       "Headline": "අල්ලස් ලබා ගැනීමට තැත් කළ පොලිස් කොස්තාපල්වරයෙකු අත්අඩංගුවට",
       "News Content": "අල්ලස් ලබා ගැනීමට උත්සාහ කළ පැල්මඩුල්ල පොලීසියට අනුයුක්තව සේවය කරන පොලිස් කොස්තාපල්වරයෙකු අල්ලස් හෝ දූෂණ චෝදනා විමර්ශන කොමිසම මගින් ඊයේ අත්අඩංගුවට ගෙන තිබෙනවා.\nත්‍රිරෝද රථයක් අනතුරට ලක්වීමෙන් පසු ඊට එරෙහිව නීති මගින් කටයුතු නොකිරීම සඳහා මෙම පොලිස් කොස්තාපල්වරයා රුපියල් 6000ක අල්ලසක් ඉල්ලා ඇති බව සඳහන්.\nඑම අල්ලස් මුදල ලබාදෙන තෙක් රියදුරාගේ ජාතික හැඳුනුම්පත සහ රියදුරු බලපත්‍රය සැකකරු ලබාගෙන තිබෙනවා.\nපසුව අදාළ රියදුරු මේ සම්බන්ධයෙන් කළ දැනුම් දීමකට අනුවයි අල්ලස් කොමිසම මොහුව අත්අඩංගුවට ගෙන ඇත්තේ.",
       "URL": "https://www.hirunews.lk/167405/අල්ලස්-ලබා-ගැනීමට-තැත්-කළ-පොලිස්-කොස්තාපල්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4390"
}