{
       "Source": "hirunews",
       "Timestamp": "Wednesday, 11 July 2018 - 18:43",
       "Headline": "සංස්ථාව තවත් රුපියල් 7 ක තෙල් මිල වැඩිවීමක් අපේක්ෂාවෙන්",
       "News Content": "ලංකා ඛනිජ තෙල් නීතිගත සංස්ථාවේ පාඩු පියවා ගැනිම සදහා ඉන්ධන මිල තවත් රුපියල් 07 කින් ඉහළ දැමිය යුතු බව ඛනිජ තෙල් කර්මාන්ත අමාත්‍යාංශය පවසනවා.\nඩීසල් සහ පෙට්‍රල්වලට අමතරව, දැනට ලීටරයක් රුපියල් 70 බැගින් භූමිතෙල් අලෙවි කිරීම නිසා දැඩි පාඩුවක් සංස්ථාවට සිදුවන බවද සඳහන්.\nඑසේම මීට පෙර මිල ඉහළ දමා පැය කිහිපයකින් එම තීරණය අත්හිටුවීම සහ නැවත ඊයේ ඉන්ධන මිල වැඩි කිරීම නිසා සංස්ථාවට කෝටි 41 ක අලාභයක් සිදුව ඇති බවද එහි අභ්‍යන්තර ආරංචි මාර්ග ප්‍රකාශ කළා.\nමේ අතර ඉන්ධන මිල ඉහළ දැමීම හේතුවෙන් බස්, ත්‍රිරෝද, පාසල් සහ කාර්යාල වෑන් රථ  තම ප්‍රවාහන ගාස්තු ඉහළ නැංවිය යුතු බව පවසනවා.\nඑමෙන්ම ලංකා ස්වයං රැකියා වෘත්තිකයන්ගේ ජාතික ත්‍රිරෝද රථ සංගමයේ සභාපති සුනිල් ජයවර්ධනද කියා සිටියේ ඉන්ධන මිල ඉහළ යාම නිසා පළමු කිලෝමීටරයට රුපියල් 80 ක මිලක් නියම කිරීමට සිදුවන බවයි.\nඉන්ධන මිල වරින්වර ඉහළ දැමීම පිළිබඳව ජනතාව හිරු ප්‍රවෘත්ති අංශයට අදහස් පළ කරමින් කියා සිටියේ ආණ්ඩුවේ ක්‍රියාකලාපය හේතුවෙන් සෑම අවස්ථාවකම වන්දි ගෙවීමට සිදුව ඇත්තේ ජනතාවට බවයි.",
       "URL": "https://www.hirunews.lk/194986/සංස්ථාව-තවත්-රුපියල්-7-ක-තෙල්-මිල-වැඩිවීමක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=3853"
}