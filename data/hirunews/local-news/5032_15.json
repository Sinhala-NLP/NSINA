{
       "Source": "hirunews",
       "Timestamp": "Wednesday, 25 May 2016 - 18:56",
       "Headline": "ගුරුවරියක  ඉල්ලා දරුවන් මහ  පාරේ",
       "News Content": "කුලියාපිටිය - ගොමුගොමුව විද්‍යාලයේ තුන්වන ශ්‍රේණියට ගුරුවරයෙකු නොමැති බව පවසමින් එම විදුහලේ තුන්වන ශ්‍රේණියේ දරුවන් සහ දෙමව්පියන් පිරිසක් අද කුලියාපිටිය අධ්‍යාපන කාර්යාලය ඉදිරිපිට විරෝධතාවක නිරතවුණා.\nඔවුන් කියා සිටියේ මාස ගණනක සිට පාසලේ තුන්වන ශ්‍රේණියට මෙන්ම දෙවන ශ්‍රේණියටද ගුරුවරයෙකු නොමැති බවයි.\nඑසේම ස්ථිර විදුහල්පතිවරයෙකුද විදුහලට නොමැති බව ඔවුන් ප්‍රකාශ කළා.\nපසුව මෙම දෙමව්පියන් කුලියාපිටිය කලාප අධ්‍යාපන කාර්යාල භූමියටද ඇතුල්වී විරෝධතාවයේ නිරතවී තිබෙනවා.\nඅනතුරුව එම ස්ථානයට පැමිණි කුලියාපිටිය කලාප අධ්‍යාපන කාර්යාලයේ ප්‍රාථමික අංශ භාර අධ්‍යක්‍ෂ සී.පී.පී. හේමකුමාර  සහ දෙමව්පියන් අතර උනුසුම් සංවාදයක් ඇතිවුණා.",
       "URL": "https://www.hirunews.lk/134019/ගුරුවරියක-ඉල්ලා-දරුවන්-මහ-පාරේ",
       "Category": "Local News",
       "Parent URL": "https://www.hirunews.lk/local-news.php?pageID=5032"
}