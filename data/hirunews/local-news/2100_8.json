{
       "Source": "hirunews",
       "Timestamp": "Tuesday, 09 March 2021 - 12:04",
       "Headline": "ශ්‍රී ලංකා පොලිසිය නව්‍යකරණයට සැරසෙයි",
       "News Content": "ශ්‍රී ලංකා පොලිසියේ නවීකරණ කටයුතු මෙහෙයවීම සහ ක්‍රියාවට නැංවීම සඳහා ව්‍යාපෘතික් සැලසුම් කිරීම සඳහා මෙහෙයුම් කමිටුවක් පත් කිරීම සඳහා ඉදිරිපත් කළ යෝජනාවට අමාත්‍ය මණ්ඩල අනුමැතිය හිමිව තිබෙනවා.\nමහජන ආරක්ෂාව පිළිබද අමාත්‍යවරයා විසින් කැබිනට් මණ්ඩලයට මෙම යෝජනාව ඉදිරිපත් කරනු ලැබුවා.\nදැනට අනුගමනයකරන සම්ප්‍රදායික ක්‍රමවේද වෙනස් කරමින් ශ්‍රී ලංකා පොලිසිය නව්‍යකරණය කිරීමේ අවශ්‍යතාව හඳුනා ගැනීමෙත් සමඟයි මෙම යෝජනාව අමාත්‍ය මණ්ඩලයට ඉදිරිපත්කර ඇත්තේ.\nඒ අනුව රථවාහන හැසිරවීමේ ක්‍රියාවලිය ඵලදායි සහ කාර්යක්ෂම කිරීමේ අවශ්‍යතාව හඳුනාගෙන ඇති අතර නාගරික ප්‍රදේශවල පවත්නා මාර්ග තදබදය අවම කරගැනීමට ඩිජිටල්කරණ විසඳුම් හඳුන්වාදීම මඟින් පොලිස් රථවාහන සහ මාර්ග ආරක්ෂක කොට්ඨාශයේ කටයුතු කාර්යක්ෂම කිරීම කෙරෙහි ප්‍රමුඛතාව ලබාදීමට ද මෙහි අවදානයට යොමුව තිබෙනවා.",
       "URL": "https://www.hirunews.lk/264799/ශ්‍රී-ලංකා-පොලිසිය-නව්‍යකරණයට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=2100"
}