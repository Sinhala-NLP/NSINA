{
       "Source": "hirunews",
       "Timestamp": "Sunday, 07 November 2021 - 19:39",
       "Headline": "බන්ධනාගාර බස් රථයෙන් පළා ගිය රැදවියන් දෙදෙනෙකු කොස්කැළෙන් හමුවේ",
       "News Content": "වැලිකඩ බන්ධනාගාරයේ සිට කන්දකාඩු පුනරුත්තාපන මධ්‍යස්ථානය දක්වා බස් රථයකින් රැගෙන යමින් සිටියදී පළාගිය රැදවියන් දෙදෙනා අද අත්අඩංගුවට ගනු ලැබුවා.\nපොල්ගහවෙල - මැද්දලන්ද ප්‍රදේශයේ දී බන්ධනාගාර බස් රථයේ ගමන් කරමින් සිටියදී රැදවියන් බස් රථය තුළ කලහකාරී ලෙස හැසිරී ඇති බවයි වාර්තා වන්නේ.\nඑහිදී නිලධාරීන් එම තත්වය පිළිබඳව සොයා බැලීම සඳහා බස් රථයේ දොරගුලු විවෘත කිරීමේ දී රැදවියන් දෙදෙනෙකු පළා ගොස් ඇති අතර පසුව ඔවුන් කොස්කැළේ ප්‍රදේශයේ සැඟව සිටියදී අත්අඩංගුවට ගෙන තිබෙනවා.",
       "URL": "https://www.hirunews.lk/287304/බන්ධනාගාර-බස්-රථයෙන්-පළා-ගිය-රැදවියන්-දෙදෙනෙකු-කොස්කැළෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1577"
}