{
       "Source": "hirunews",
       "Timestamp": "Saturday, 10 June 2023 - 14:09",
       "Headline": "ශ්‍රී ලංකාවේ රියදුරු බලපත්‍රය බ්‍රිතාන්‍යයටත්",
       "News Content": "බ්‍රිතාන්‍යයටත් රැකියා සඳහා පිටත්ව යන ශ්‍රී ලාංකිකයන්ට මෙන්ම බ්‍රිතාන්‍යයටත් සිට මෙරටට පැමිණෙන සංචාරකයින්ට ඔවුන්ගේ රියදුරු බලපත්‍ර අදාළ රටවල භාවිත කළ හැකි වන ආකාරයට ගිවිසුමකට එළඹීමට නියමිත බව මෝටර් රථ ප්‍රවාහන දෙපාර්තමේන්තුව පවසනවා.\nඑහි රියදුරු බලපත් කොමසාරිස් වසන්ත ආරියරත්න පවසා සිටියේ ඒ අනුව මෙම දෙපිරිසටම පෙර පුහුණු පරීක්ෂණයකට ඉදිරිපත් නොවී රියදුරු බලපත්‍රය භාවිත කිරීමේ හැකියාව පවතින බවයි.\nඉතාලියේ රැකියාවල නිරත වන ශ්‍රී ලාංකිකයින්ට මෙරට වලංගු රියදුරු බලපත්‍ර භාවිත කිරීමේ හැකියාව ලැබුණේ 2016 වසරේදියි.\nඒ, දෙරට අතර ඇති කරගත් ගිවිසුමකට අනුවයි.",
       "URL": "https://www.hirunews.lk/337544/ශ්‍රී-ලංකාවේ-රියදුරු-බලපත්‍රය-බ්‍රිතාන්‍යයටත්",
       "Category": "Local News",
       "Parent URL": "https://www.hirunews.lk/local-news.php?pageID=280"
}