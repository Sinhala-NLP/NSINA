{
       "Source": "hirunews",
       "Timestamp": "Saturday, 06 November 2021 - 22:40",
       "Headline": "කුලුනු මතින් ඉදි වන කැලණිය නව ගුවන් පාලම මේ වසර අවසන් වන විට ජනතා අයිතියට",
       "News Content": "කොවිඩ් වසංගතය හමුවේ සංවර්ධන ව්‍යාපෘතිවල වැඩ නවතා දැමුවේ නම් අද මෙලෙස මාර්ග 1500ක් විවෘත කිරීමට නො හැකි වන බව අග්‍රාමාත්‍ය මහින්ද රාජපක්ෂ පවසනවා.\nමාර්ග කි.මි. ලක්ෂයක් සංවර්ධනය කිරීමේ වැඩසටහනේදී ග්‍රාමීය හා වතු මාර්ග සඳහා ප්‍රමුඛතාව ලබා දී ඇතැයි පෙන්වා දුන් අග්‍රාමාත්‍යවරයා රට ගොඩනැඟීමට ග්‍රාමීය මාර්ග පද්ධතිය සංවර්ධනය විය යුතු බව සඳහන් කළා.\nමාර්ග සංවර්ධනයට සමගාමීව ග්‍රාමීය ජනතාවගේ ආර්ථිකය නඟාසිටුවිය හැකි වැඩපිළිවෙළ සම්බන්ධයෙන් රජය අවධානය යොමු කර තිබෙන බව ද අග්‍රාමාත්‍යවරයා විසින් සිහිපත් කරනු ලැබුවා.\nමේ අතර කුලුනු මතින් ඉදි වන කැලණිය නව ගුවන් පාලම සහ මධ්‍යම අධිවේගී මාර්ගයේ පළමු අදියර මේ වසර අවසන් වන විට ජනතා අයිතියට පත් කරන බව  මහාමාර්ග අමාත්‍යවරයා ජනපතිවරයා සහ අග්‍රාමාත්‍යවරයා ඉදිරියේ සඳහන් කළා.",
       "URL": "https://www.hirunews.lk/287218/කුලුනු-මතින්-ඉදි-වන-කැලණිය-නව-ගුවන්-පාලම-මේ-වසර-අවසන්-වන-විට-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=1579"
}