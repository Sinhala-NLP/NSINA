{
       "Source": "hirunews",
       "Timestamp": "Saturday, 12 August 2023 - 9:18",
       "Headline": "සැක කටයුතු ලෙස මිය ගිය තරුණයෙකුගේ මළ සිරුරක් හමුවෙයි",
       "News Content": "බදුල්ල මහියංගන ප්‍රධාන මාර්ගයේ විසි එක්වන සැතපුම් කණුව හැවන්දාන, කිරිවැල්කැටිය මංසන්දිය ආසන්නයේ තිබී සැක කටයුතු අන්දමින් මිය ගිය තරුණයෙකුගේ මළ සිරුරක් අද (12) අළුයම සොයාගත් බව කන්දකැටිය පොලිසිය පවසනවා.\nසිද්ධියෙන් මියගොස් ඇත්තේ කන්දකැටිය බදුලු ඔය හැවන්දාන කිරිවැල්කැටිය පදිංචි දිසානායක මුදියන්සේලාගේ නන්දන කුමාර නැමැති අවුරුදු විසි හයක් වයසැති තරුණයෙක්.\nමොහු අළුයම් කාලයේ මෙම ස්ථානයට පැමිණියේ කෙසේද යන්න මෙන්ම මරණය සිදුව ඇත්තේ කෙසේද යන්න පිළිබඳව මෙතෙක් කිසිදු තොරතුරක් අනාවරණය වී නොමැති බවයි වාර්තා වන්නේ.\nඅද (12 ) දහවල් මහේස්ත්‍රාත් පරීක්ෂණය පැවැත්වීමට නියමිත අතර කන්දකැටිය පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වන බවයි අප වාර්තාකරු සඳහන් කළේ.",
       "URL": "https://www.hirunews.lk/344532/සැක-කටයුතු-ලෙස-මිය-ගිය-තරුණයෙකුගේ-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=104"
}