{
       "Source": "hirunews",
       "Timestamp": "Tuesday, 31 January 2017 - 12:49",
       "Headline": "බස් රථයක ගැටී ගවයින් 18ක් මරුට (ඡායාරූප)",
       "News Content": "ඒ - 9 මාර්ගයේ,මාන්කුලම් ප්‍රදේශයේදී මාර්ගයේ ගමන් කළ මී ගවයින් රංචුවක් පෞද්ගලික බස් රථයක ගැටීමෙන් ගවයින් 18 ක් මිය ගොස් තිබෙනවා.\nපොලීසිය සඳහන් කළේ පෙරේදා රාත්‍රියේ සිදුවූ මෙම අනතුරෙන් තවත් මී ගවයින් 10 දෙනෙකු පමණ තුවාල ලබා ඇති බවයි.\nඅදාළ පෞද්ගලික බස් රථය එම අවස්ථාවේදී අධික වේගයෙන් ගමන් කර ඇති බවයි මූලික පරීක්ෂණවලදී අනාවරණ වී ඇත්තේ.\nකන්කනස්තුරේ සිට මොරටුව දක්වා මෙම බස් රථය ගමන් කරමින් සිට ඇති අතර, සිද්ධිය සම්බන්ධයෙන් බස් රථයේ රියදුරු  ද අත්අඩංගුවට ගෙන තිබෙනවා.\nඡායාරූප- වන්නි  රොමේෂ් මදුසංක",
       "URL": "https://www.hirunews.lk/153326/බස්-රථයක-ගැටී-ගවයින්-18ක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4684"
}