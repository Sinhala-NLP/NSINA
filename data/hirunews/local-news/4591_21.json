{
       "Source": "hirunews",
       "Timestamp": "Tuesday, 28 March 2017 - 17:09",
       "Headline": "රන්ජන්ගේ කාර්යාලයේ දී කනේ පාරක් ?",
       "News Content": "දිවුලපිටියේ පිහිටි නියෝජ්‍ය අමාත්‍ය රන්ජන් රාමනායකගේ කාර්යාලයේ දී එහි සිටි පුද්ගලයෙකු තමන්ට කනට පහරක් එල්ල කළ බව එජාපයේ දිවුලපිටිය ප්‍රාදේශීය ඡන්ද මධ්‍යස්ථාන සංවිධායකවරයෙකු යැයි කියන දූනගහ පදිංචි අනිල් දේශප්‍රිය නම් පුද්ගලයා පවසනවා.\nඔහු කියා සිටින්නේ කෙනෙකු හමුවීමට තමන් එම කාර්යාලයට ගොස් ලිපි ලඝු ලේඛනය කරන දෙස බලා සිටියදී මෙසේ එහි සිටි ජයම්පති නැමැත්තා තමන්ට කනේ පහරක් එල්ල කළ බවයි.\nඑහිදී ඇද වැටුන තමන්ව එහි සිටි අනෙක් පිරිස බේරාගත් බව ද ඔහු කියා සිටිනවා.\nතමන් දිවුලපිටිය පොලිසියට මේ ගැන පැමිණිල්ලක් ඉදිරිපත් කළ බවත් ඔහු සඳහන් කළා.\nමේ ගැන විමසීමේ දී දිවුලපිටිය පොලිසිය පැවසුවේ එවන් පැමිණිල්ලක් තවමත් ලැබී නොමැති බවයි.",
       "URL": "https://www.hirunews.lk/157944/රන්ජන්ගේ-කාර්යාලයේ-දී-කනේ-පාරක්",
       "Category": "Local News",
       "Parent URL": "https://www.hirunews.lk/local-news.php?pageID=4591"
}