{
       "Source": "hirunews",
       "Timestamp": "Thursday, 21 January 2016 - 14:50",
       "Headline": "කටාන ප්‍රාදේශීය ලේකම් කාර්යාලය ඉබි යතුරු දමා වසයි",
       "News Content": "හිටපු සභාපතිවරයා විසින් කටාන ප්‍රාදේශීය සභාවට පිවිසෙන දොරටුව ඉබි යතුරු දමා වසා දැමීම හේතුවෙන් එහි දෛනික කටයුතුවලට බාධා එල්ල වී තිබෙනවා.\nමේ නිසා ප්‍රාදේශීය සභාවෙන් දෛනික සේවා කටයුතු ඉටු කර ගැනීම සඳහා පැමිණෙන ජනතාව අපහසුතාවට පත්ව ඇති බවයි එම ස්ථානයේ සිටින හිරු වාර්තාකරු සදහන් කළේ.\nප්‍රාදේශීය සභාවේ රියදුරන් ඇතුළු සුළු සේවකයන් මේ වන විට විරෝධතාවයක ද නිරත වනවා.\nඒ ප්‍රාදේශීය සභාවට අනුයුක්තව සේවය කළ රියදුරෙකු ප්‍රාදේශීය ලේකම්වරිය විසින් තනතුරෙන් පහ කිරීමට විරෝධය පළ කරමින්.\nමොවුන් මෙම විරෝධතාවය පවත්වන අතරතුර  ප්‍රාදේශීය සභාව ඉදිරිපිටට පැමිණි එහි හිටපු සභාපති ලීලානන්ද සිල්වා එහි ප්‍රධාන පිවිසුම් දොරටුව අගුලූ දමා වසනු ලැබුවා.",
       "URL": "https://www.hirunews.lk/124450/කටාන-ප්‍රාදේශීය-ලේකම්-කාර්යාලය-ඉබි-යතුරු-දමා-වසයි",
       "Category": "Local News",
       "Parent URL": "https://www.hirunews.lk/local-news.php?pageID=5201"
}