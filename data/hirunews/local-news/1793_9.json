{
       "Source": "hirunews",
       "Timestamp": "Tuesday, 27 July 2021 - 9:25",
       "Headline": "දුප්පත් රටවලට කොරෝනා එන්නත් මිලදී ගන්න ලෝක බැංකු සහය තවදුරටත්",
       "News Content": "ජගත් සංවිධානයේ කොවැක්ස් වැඩසටහන යටතේ දැනට ලැබී ඇති කොරෝනා එන්නත්වලට අමතරව අතිරේක එන්නත් මාත්‍රා මිලියන 430 ක් මිලදී ගැනීම සඳහා දුප්පත් රටවලට සහය වීමට ලෝක බැංකුව ඉදිරිපත් වී සිටිනවා.\nකොවැක්ස් වැඩසටහන ආරම්භ කෙරුණේ සංවර්ධනය වෙමින් පවත්නා රටවල් 92 ක් සඳහා සහනදායී ලෙස කොරෝනා එන්නත් බෙදා හැරීමටයි.\nලෝක බැංකුව සකස් කර ඇති නව යාන්ත්‍රණය අනුව ලබාදෙන අතිරේක එන්නත් මගින් ලොව පුරා මිලියන 250 ක් ජනතාව එන්නත්කරණය කළ හැකි බව සඳහන්.\nකොවැක්ස් වැඩසටහන යටතේ දැනට එන්නත් ලැබුණු රටවලට මේ වසර අග සිට 2022 වසරේ මැද භාගය දක්වා මෙම අතිරේක කොරෝනා එන්නත් ලබාදීමටයි ලෝක බැංකුව සැලසුම් කර ඇත්තේ.\nඑමෙන්ම, අදාළ රටවලට තම ප්‍රමුඛතාව අනුව එන්නත් තෝරා ගැනීමේ නම්‍යශීලිතාවක්ද ඇති කරන බව ලෝක බැංකුව අවධාරණය කළා.",
       "URL": "https://www.hirunews.lk/278115/දුප්පත්-රටවලට-කොරෝනා-එන්නත්-මිලදී-ගන්න-ලෝක-බැංකු-සහය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=1793"
}