{
       "Source": "hirunews",
       "Timestamp": "Thursday, 22 June 2023 - 17:08",
       "Headline": "කටුනායක ත්‍රීරෝද රථ මාෆියාව (වීඩියෝ)",
       "News Content": "කුලී ත්‍රීරෝද රථ රියදුරන්ගේ තර්ජන ගර්ජන හේතුවෙන් කොළඹ කටුනායක බස් රථ ගුවන්තොටුපල තුළට ගමන් නොකිරීම නිසා ජනතාව බොහෝ අපහසුතාවට   පත් වී තිබෙන බව වාර්තා වෙනවා.\nමාස හයක පමණ කාලයක් මෙලෙස බස්රථ ගුවන් තොටුපළට ඒම වළක්වා තිබෙන බව ගුවන්තොටුපල පරිශ්‍රයෙහි චාරිකාවක නිරත වූ හිරු ට අනාවරණය වූවා.ගුවන්තොටුපල ප්‍රධාන පිවිසුම අසළින් බස්රථවලින් බැස යන ගුවන් මගින් මෙන්ම ගුවන් තොටුපලේ සේවය කරන පුද්ගලයින් පාගමනින් මීටර පන්සියයක් පමණ දුරක් යා යුතුව ඇත.\nනැවත ලංකාවට පැමිණෙන පුද්ගලයින් මෙන්ම ගුවන්තොටුපල සේවය නිමවානිවෙස් වලට යන  පිරිස් කිලෝමීටරයක් පමණ දුර ගෙවා පා ගමනින් ඇවරිවත්ත ප්‍රදේශයට  ප්‍රධාන බස් නැවතුම්පළට පැමිණිය යුතුව තිබේ .එසේ නොමැති නම්  ත්‍රීරෝද රථයකින් ගමන් කළ යුතුව ඇත .එම ත්‍රීරෝද  රථ රියදුරන් හට නියමිත මිලක් නොමැති අතර තමන්ට හිතෙන මුදලක් අයකරගැනීමට   කටයුතු කරන බවද වාර්තා වුණා.\nකිසිදු රජයේ උසස් නිලධාරියෙකුගේ අවධානය මේ පිළිබඳව යොමුවී නොමැති හෙයින් ජනතාවට  මාස ගණනාවක් මේ පීඩාවට මුහුණ දීමට සිදුව ඇති බව එහි සංචාරයේ නිරත වූ හිරුට බොහෝ දෙනා පැවසූහ.",
       "URL": "https://www.hirunews.lk/338730/කටුනායක-ත්‍රීරෝද-රථ-මාෆියාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=245"
}