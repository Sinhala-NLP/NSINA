{
       "Source": "hirunews",
       "Timestamp": "Saturday, 29 October 2022 - 14:26",
       "Headline": "ශ්‍රී ලංකා භාරයේ සිටින තමිල්නාඩු ධීවරයන් ගැන ස්ටාලින් ඉන්දීය විදේශ ඇමතිට ලියයි",
       "News Content": "මුහුදු සීමා උල්ලංඝනය කිරීම හේතුවෙන් ශ්‍රී ලංකා විසින් අත්අඩංගුවට ගෙන ඇති තවත් තමිල්නාඩු ධීවරයන් 7 දෙනෙකු නිදහස් කිරීමට පියවර ගන්නා ලෙස ඉල්ලමින් තමිල්නාඩු මහඇමති එම්.කේ.ස්ටාලින් ඉන්දීය විදේශ අමාත්‍ය ආචාර්ය එස්.ජයිශංකර් වෙත ලිපියක් යවා තිබෙනවා.\nතමිල්නාඩු මහඇමතිවරයා සඳහන් කර ඇත්තේ තමිල්නාඩු ධීවරයින්ට අයත් බෝට්ටු 98 ක් පමණ ශ්‍රී ලංකාව භාරයේ පවතින බවයි.\nඑය ධීවරයන්ගේ ජිවනෝපායන් පවත්වාගෙන යාමට ගැටලුවක් බව ද ඔහු යැවූ ලිපියේ සඳහන් බව ඉන්දීය මාධ්‍ය වාර්තා කළා.",
       "URL": "https://www.hirunews.lk/319126/ශ්‍රී-ලංකා-භාරයේ-සිටින-තමිල්නාඩු-ධීවරයන්-ගැන-ස්ටාලින්-ඉන්දීය-විදේශ-ඇමතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=770"
}