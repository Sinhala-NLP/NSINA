{
       "Source": "hirunews",
       "Timestamp": "Wednesday, 19 January 2022 - 12:39",
       "Headline": "බූස්ටර් ලබාගෙන තිබෙන්නේ කව්ද ? - වෛද්‍ය හේමන්ත හේරත් (වීඩියෝ)",
       "News Content": "සෞඛ්‍ය මාර්ගෝපදේශ වලට අනුව, කුමන හෝ එන්නතක් ලබාගෙන මාස තුනකට පසුව තුන්වන මාත්‍රාව ලෙස ෆයිසර් එන්නත ලබාගත යුතු බවට නියෝජ්‍ය  සෞඛ්‍ය සේවා අධ්‍යක්ෂ ජනරාල්  වෛද්‍ය හේමන්ත හේරත් පවසනවා.\nස්පුට්නික් එන්නත ලබා ගත් බොහෝ අය දෙවන මාත්‍රාව ලබාගෙන තිබෙන බවත්, දෙවන මාත්‍රාව ලබා නොගත් අයට පුද්ගල අවශ්‍යතාවය මත එන්නත් ලබාදීමට කටයුතු කරන බවයි, නියෝජ්‍ය  සෞඛ්‍ය සේවා අධ්‍යක්ෂ ජනරාල්වරයා පවසා සිටියේ.\nවෛද්‍ය හේමන්ත හේරත් පැවසුවේ, පාසල් දරුවන්ට එන්නත් ලබා දීමේදී දෙමව්පියන්ටත් ලබා ගැනීමට හැකියාව පවතින අතර, පාසල තුළ පිටස්තර පුද්ගලයින් ඒකරාශී වීමට නොහැකි නිසා පාසලට සම්බන්ධ අයට මෙහිදී එන්නත් ලබා ගැනීමට හැකි බවයි.\nලෝකයේ  බොහෝ ප්‍රභේද පැතිරී කලක් ගිය පසුව අපේ රටේ පැතුරුණ බවත්, ඒ නිසා ඉදිරියේදී ඕනෑම පුද්ගලයෙකුට මෙම රෝගය වැළඳුණු කෙනෙක් වීමේ හැකියාව පවතින බවත්, මේ හේතුවෙන් පුද්ගල සම්බන්ධතා වලදී ප්‍රවේසම් වීම වැදගත් බව, ඔහු වැඩිදුරටත් අදහස් දක්වමින් පැවසුවා.\nතුන් වන මාත්‍රාව ලබා ගෙන තිබෙන්නේ බොහොම සුළු පිරිසක් බවත්, දෙවන මාත්‍රාව ලබා ගත් පිරිසෙන් තුනෙන් එකක් සදහා සාධාරණ කාලයක් අවශ්‍ය බවත්,  ඒ අනුව ලෝක තත්ත්වයන් සමාලෝචනය කරමින් කටයුතු කරන බවට, වෛද්‍යවරයා මෙහිදී පෙන්වා දුන්නා.\nකිසිඳු එන්නතක් ලබා නොගත් අයගෙන් රෝගය පැතිරීමට ඉඩකඩක් ඇත්තා සේම, සංකූලතා ඇති අය මරණයට පත් වීමේ ප්‍රවණතාවක් පවතින බවයි, ඔහු මෙහිදී පැවසුවේ,\nදිනකට රෝගීන් සංඛ්‍යාව 4000 ඉක්මවා පවතින මොහොතේදී ද අපි පාලනයකින් කටයුතු කළ බවත්, මේ නිසා නැවත ‍රෝගින් වැඩි වීමට ඉඩ නොදී කටයුතු කිරීමට අප වග බලා ගත යුතු බවත්, වෛද්‍යවරයා මෙහිදී පෙන්වා දුන්නා.",
       "URL": "https://www.hirunews.lk/294430/බූස්ටර්-ලබාගෙන-තිබෙන්නේ-කව්ද-වෛද්‍ය-හේමන්ත-හේරත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1415"
}