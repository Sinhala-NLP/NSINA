{
       "Source": "hirunews",
       "Timestamp": "Saturday, 14 August 2021 - 23:07",
       "Headline": "කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂගෙන් නිලධාරීන්ට අනතුරු ඇඟවීමක් (වීඩියෝ)",
       "News Content": "එළෙඹන මහ කන්නයේදී කාබනික පොහොර භාවිත කරමින් වගා කටයුතු ආරම්භ කිරීමට අම්පාර දිස්ත්‍රික් ඇතැම් රාජ්‍ය නිලධාරීන්ගේ කිසිදු\nසූදානමක් නැතැයි ප්‍රාදේශීය ලේකම් කාර්යාලයේ පැවති රැස්වීමකදී අනාවරණ වුණා.\nකෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ මහතා ඒහිදී පැවසුවේ කාබනික ව්‍යාපෘතිය ක්‍රියාත්මක කිරීමට සූදානම් නොමැති ඕනෑම නිලධාරියෙකුට ඉවත්ව යා හැකි බවයි.\nනැගෙනහිර පළාතේ වගාවන් සඳහා ඉදිරි මහ කන්නයට අවශ්‍ය කාබනික පොහොර ලබාදීම පිළිබඳ සාකච්ඡාක් පැවැත්වුණේ අම්පාර ප්‍රාදේශීය ලේකම් කාර්යාලයීය ශ්‍රවණාගාරයේදී.\nකෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ මහතාගේ ප්‍රධානත්වයෙන් පැවති මෙම සාකච්ඡාවෙදී කාබනික පොහොර නිෂ්පාදනය බාරගත් ආයතන සහ පුද්ගලයින්ගේ ව්‍යාපෘතිවල ප්‍රගතිය සම්බන්ධයෙන් අවධානය යොමු කෙරුණා.",
       "URL": "https://www.hirunews.lk/279720/කෘෂිකර්ම-රාජ්‍ය-අමාත්‍ය-ශෂීන්ද්‍ර-රාජපක්ෂගෙන්-නිලධාරීන්ට-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1754"
}