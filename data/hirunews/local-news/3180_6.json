{
       "Source": "hirunews",
       "Timestamp": "Sunday, 25 August 2019 - 17:17",
       "Headline": "හම්බන්තොට අධිවේගී මාර්ගයේ නීතිවිරෝධීව ධාවනය කෙරුණු ත්‍රිරෝද රථයේ හිමිකරු සොයා පරීක්ෂණ",
       "News Content": "වැඩ අවසන් කරන ලද හම්බන්තොට - අධිවේගී මාර්ගයේ නීතිවිරෝධී ලෙස ධාවනය කරමින් තිබියදී ගිනි ගැනීමට ලක්වූ ත්‍රිරෝද රථයේ හිමිකරු අත්අඩංගුවට ගැනීම සඳහා හම්බන්තොට පොලිසිය විමර්ශන ආරම්භ කර තිබෙනවා.\nමෙම ත්‍රිරෝද රථය හම්බන්තොට නව අධිවේගී මාර්ගයට ඇතුළු කර ඇත්තේ කටුවැව මංසන්ධියේ පිහිටි ප්‍රධාන අධිවේගි මාර්ග පිවිසුමෙන් බවයි පොලීසිය සිදුකළ මූලික විමර්ශනවලදී අනාවරණ වී ඇත්තේ.\nත්‍රිරෝද රථය හම්බන්තොට දෙසට ධාවනය කරමින් තිබියදී පෙරේදා පස්වරුවේ ගිනි ගැනීමට ලක්ව ඇති අතර, එහිදී රියදුරු පළා ගොස් ඇති බව සඳහන්.\nමේ අතර, ත්‍රිරෝද රථය ගිනි ගැනීමෙන් වැඩ අවසන් කරන ලද හම්බන්තොට නව අධිවේගී මාර්ගයට ද අලාභ හානි සිදුව ඇති බවයි වාර්තා වන්නේ.\nමාර්ගයට සිදුවූ හානිය තක්සේරු කිරීමෙන් අනතුරුව ත්‍රිරෝද රථයේ හිමිකරුගෙන් එම මුදල් අය කර ගන්නා බවයි අධිවේගී මාර්ග මෙහෙයුම් හා නඩත්තු අංශය සඳහන් කළේ.",
       "URL": "https://www.hirunews.lk/222931/හම්බන්තොට-අධිවේගී-මාර්ගයේ-නීතිවිරෝධීව-ධාවනය-කෙරුණු-ත්‍රිරෝද-රථයේ-හිමිකරු-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3180"
}