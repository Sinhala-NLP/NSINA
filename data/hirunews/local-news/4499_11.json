{
       "Source": "hirunews",
       "Timestamp": "Thursday, 25 May 2017 - 13:18",
       "Headline": "වැඩිපුර ආයතන ඉල්ලූවේ නැහැ - ගයන්ත කියයි",
       "News Content": "තමන් ජනමාධ්‍ය අමාත්‍යංශයේ කිසිදු ආයතනයක් ලබා දෙන ලෙස ජනාධිපතිවරයාගෙන් ඉල්ලීමක් කර නොමැති බව ඉඩම් අමාත්‍ය ගයන්ත කරුණාතිලක අද පාර්ලිමේන්තුවේදී ප්‍රකාශ කළා.\nඒ ජනමාධ්‍ය අමාත්‍යංශයට අයත් ප්‍රධාන ආයතන 3ක් ඉඩම් හා පාර්ලිමේන්තු කටයුතු අමාත්‍යංශය යටතට පවරන ලෙසට නව ඉඩම් අමාත්‍යවරයා ජනාධිපතිවරයාගෙන් ඉල්ලා ඇති බවට ජාතික පුවත්පතක අද පළව තිබු ප්‍රවෘත්තිය පිලිබඳව විශේෂ ප්‍රකාශයක් සිදු  කරමින්.\nමේ අතර ව්‍යවස්ථාදායක මණ්ඩලයේ ඇතැම් සාමාජිකයින්ට වාහන මිලදී ගැනීමට කර ඇති යෝජනාව පිළිබඳව පාර්ලිමේන්තුවේදී සංවාදයක් ඇති වුණා.\nඒ ඒකාබද්ධ විපක්ෂයේ පාර්ලිමේන්තු මන්ත්‍රි බන්දුල ගුණවර්ධන ප්‍රශ්ණ කිරිමත් සමඟයි.\nඊට සභානායක අමාත්‍ය ලක්ෂ්මන් කිරිඇල්ල, ඒකාබද්ධ විපක්ෂයේ නායක දිනේෂ්  ගුණවර්ධන, විපක්ෂයේ ප්‍රධාන සංවිධායක අනුර කුමාර දිසානායකද මැදිහත් වුණා.",
       "URL": "https://www.hirunews.lk/162140/වැඩිපුර-ආයතන-ඉල්ලූවේ-නැහැ-ගයන්ත-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4499"
}