{
       "Source": "hirunews",
       "Timestamp": "Thursday, 10 November 2022 - 17:24",
       "Headline": "ලිට්‍රෝ සමාගමේ හිටපු සභාපතිට රට යන්න අවසර",
       "News Content": "ප්‍රසිද්ධ බැංකුවකින් සයිබර් ප්‍රහාරයක් සිදු කර ඇමරිකානු ඩොලර් මිලියන 2.104ක පමණ මුදලක් සොරකම් කළ බව කියන සිද්ධියකට අදාළව ඇප මත නිදහස් කර සිටින ලිට්‍රෝ සමාගමේ හිටපු සභාපති ශලීල මුණසිංහට විදෙස්ගත වීමට කළ ඉල්ලීමට අවසර හිමිවී තිබෙනවා.\nකොළඹ කොටුව මහේස්ත්‍රාත් තිළිණ ගමගේ මහතායි මෙම අවසරය ලබාදී ඇත්තේ.\nකැනඩාවේ සිටින තම දරුවන් බැලීමට යාමට අවසර ලබාදෙන ලෙස ඔහු වෙනුවෙන් පෙනී සිටි නීතිඥවරයා අධිකරණයෙන් ඉල්ලා සිටින අතර මීට පෙර අවස්ථා තුනකදී ද නියමිත දිනට පැමිණි බව අධිකරණයට දන්වා තිබෙනවා.\nඒ අනුව ලබන දෙසැම්බර් මස 12 වනදා සිට ලබන පෙබරවාරි මස පළමුවනදා දක්වා විදේශගත වීමට සිදු කළ ඉල්ලීමටයි මෙලෙස අවසර ලැබී ඇත්තේ.\nසිද්ධිය සම්බන්ධයෙන්, ජනක චමින්ද නම්මුණිගේ, චූලපාල ලලින්ද්‍ර සිල්වා සහ බන්දුල වීරවර්ධන යන සැකකරුවන් ඇප මත මුදා හැර තිබෙනවා.",
       "URL": "https://www.hirunews.lk/320084/ලිට්‍රෝ-සමාගමේ-හිටපු-සභාපතිට-රට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=743"
}