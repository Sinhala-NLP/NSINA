{
       "Source": "hirunews",
       "Timestamp": "Wednesday, 24 November 2021 - 14:12",
       "Headline": "දක්ෂිණ අධිවේගී මාර්ගයේ සෙල්ලම් දැමූ එක් බසයක් හදුනා ගනියි",
       "News Content": "දක්ෂිණ අධිවේගී මාර්ගයේ ධාවනය වූ බස් රථ දෙකක් , අතරමගදී නවතා , එහි රියැදුරන් දෙදෙනා , බස් රථ දෙකට මාරු වීමේ සිද්ධියට අදාළ එක් බස් රථයක හිමිකරු හඳුනාගෙන ඇති බව දක්ෂණ අධිවේගී මාර්ග සංචාරක පොලිස් කොට්ඨාසය පවසනවා.\nSP WP 3996 දරණ බස් රථ අංකය මෝටර් රථ ප්‍රවාහන කොමසාරිස් දෙපාර්තමේන්තුවට ඉදිරිපත් කොට, එහි අනන්‍යතාවය තහවුරු කරගත් බවත්, ඒ අනුව අම්බලන්ගොඩ ප්‍රදේශයේ බස්රථ හිමිකරුට අද (24) දින අධිවේගී මාර්ග පොලිස් කොට්ඨාසයට වාර්තා කරන ලෙසට දැනුම් දී ඇති බවත් වාර්තා වනවා.\nඒ අනුව ඔහුගෙන් ලබාගන්නා තොරතුරුවලට අනුව සිද්ධියට සම්බන්ධ අනිත් බස්රථය හඳුනා ගැනීමට නියමිතයි.\nමෙම සිදුවීම පෙරේදා (22) දිනයේ පෙරවරු කාලයේ සිදු ව තිබු අතර, කඩවත , අම්බලන්ගොඩ මාර්ගයේ ,මගී ප්‍රවාහන බස් රථ දෙකක් සිද්ධියට සම්බන්ධ බවයි පොලීසිය සඳහන් කළේ.\nඑම බස් රථ දෙක දක්ෂිණ අධිවේගී මාර්ගයේ කළුතර ප්‍රදේශයේ දී , අතරමඟ නවතා , රියදුරන් දෙදෙනා මෙසේ මාරු වී ඇති බව ද වාර්තා වනවා.",
       "URL": "https://www.hirunews.lk/289022/දක්ෂිණ-අධිවේගී-මාර්ගයේ-සෙල්ලම්-දැමූ-එක්-බසයක්-හදුනා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1540"
}