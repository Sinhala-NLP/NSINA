{
       "Source": "hirunews",
       "Timestamp": "Friday, 26 January 2018 - 12:57",
       "Headline": "වෛද්‍ය සභාව අද රැස්වේ",
       "News Content": "නිලවරණයෙන් පත් වූ නව නිලධාරි මණ්ඩලය සමඟ ශ්‍රී ලංකා වෛද්‍ය සභාව අද ප්‍රථම වරට රැස්වනවා.\nඅද (26) පස්වරු 2 ට පැවැත්වෙන මෙම රැස්වීමේදී මෙවර නිලවරණයෙන් තේරී පත් වූ රජයේ වෛද්‍ය නිලධාරීන්ගේ සංගමයේ නිලධාරීන් හතර දෙනා ද සාමාජිකත්වය ලබා ගැනීමට නියමිතයි.\nඑහිදී වෛද්‍ය සභාවේ ඉදිරි කටයුතු පිළිබඳව සාකච්ඡා කෙරෙන බවයි ශ්‍රී ලංකා වෛද්‍ය සභාවේ සභාපති මහාචාර්ය කොල්වින් ගුණරත්න ප්‍රකාශ කළේ.\nවෛද්‍ය සභාව සඳහා ඡුන්දයෙන් පත්වන අට දෙනාගෙන් හතර දෙනෙකු තෝරා පත් කර ගැනීමේ ඡන්ද විමසීම පසුගියදා පැවැත්වුණු අතර, එහිදී නිලවරණයට ඉදිරිපත්ව සිටි රජයේ වෛද්‍ය නිලධාරීන්ගේ සංගමයේ අපේක්ෂකයින් සහ අනෙක් පාර්ශවය අතර ඇති වූයේ ගැටුම්කාරී තත්ත්වයක්.\nඑහිදී වෛද්‍යවරුන් දෙදෙනෙකුට රෝහල් ගතව ප්‍රතිකාර ලබා ගැනීමට ද සිදුවුණා.",
       "URL": "https://www.hirunews.lk/182090/වෛද්‍ය-සභාව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4107"
}