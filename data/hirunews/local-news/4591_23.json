{
       "Source": "hirunews",
       "Timestamp": "Tuesday, 28 March 2017 - 16:28",
       "Headline": "ජනපති උසස් පෙළ සහ පහේ ශිෂ්‍යත්වය සමතුන් අගයයි",
       "News Content": "2016 වසරේ පැවති උසස් පෙළ විභාගයෙන් සහ පහ ශ්‍රේණිය ශිෂ්‍යත්ව විභාගයෙන් විශිෂ්ඨ ලෙස සමත්වූ සිසුන් ඇගයීමට ලක් කරමින් ඔවුන්ට තිළිණ ප්‍රධාන කිරීම ජනාධිපති මෛත්‍රිපාල සිරිසේනගේ ප්‍රධානත්වයෙන් අද සිදු කෙරුණා.\nඒ අනුව ජනාධිපති කාර්යාලයේදී සිදු කෙරුණු තිලිණ ප්‍රදානයේදී උසස් පෙළ විභාගයේ ප්‍රතිඵල මත විෂයධාරා හතක් යටතේ පළමු ස්ථාන පහ අතරට පැමිණි සිසු සිසුවියන් 35 දෙනෙකු සඳහා තිලිණ ලබාදී තිබෙනවා.\nජනාධිපති මාධ්‍ය අංශය සඳහන් කළේ එහිදී පහ ශ්‍රේණිය ශිෂ්‍යත්ව විභාගයෙන් ඉහළම ලකුණු ලැබූ සිසුන් 12 දෙනෙකුද ඇගයීමට ලක් කෙරුණු බවයි.",
       "URL": "https://www.hirunews.lk/157941/ජනපති-උසස්-පෙළ-සහ-පහේ-ශිෂ්‍යත්වය-සමතුන්-අගයයි",
       "Category": "Local News",
       "Parent URL": "https://www.hirunews.lk/local-news.php?pageID=4591"
}