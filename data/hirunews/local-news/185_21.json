{
       "Source": "hirunews",
       "Timestamp": "Friday, 14 July 2023 - 11:08",
       "Headline": "තම දියණියට අතවර කළ පියෙක් කිලිනොච්චියේදී කොටුවෙයි",
       "News Content": "වසර දෙකක් තිස්සේ තම දියණියට ලිංගික අතවර කළ බව කියන පියෙකුට කිළිනොච්චිය මහාධිකරණයේ දී වසර 17 ක බරපතල වැඩ සහිත සිර දඩුවමක් 13 දා නියම කොට තිබෙනවා.\nකිළිනොච්චිය මහාධිකරණ විනිසුරු ඒ. එම්.ඒ. සහාබ්දීන් මහතා විසින් මෙම සිරදඩුවම නියම කළේ 2013 වසරේ කිලිනොච්චිය නගරයට ආසන්න ප්‍රදේ ශයේ පිහිටි නිවසකදී වයස අවුරුදු දහයක් වූ සිය දියණියට ලිංගික අතවර කළ පුද්ගලයෙකුට එරෙහිවය.\nඔහු විසින් ඊට පසුව වසර දෙකක කාලයක්ම සිය දියණියට බලහත්කාරයෙන් ලිංගික අතවර සිදු කොට ඇති අතර දැරියගේ මව විසින් කිළිනොච්චිය පොලීසියට කරන ලද පැමිණිල්ලකට අනුව පොලීසිය විසින් ඔහු අත්අඩංගුවට ගෙන අධිකරණයට ඉදිරිපත් කොට තිබුනා.\nඑම නඩුව මහාධිකරණයේ විභාගයට ගැනීමෙන් පසුව ඉදිරිපත් වූ සියළුම සාක්කි වලින් දරියගේ පියා වැරදිකරු බවට තීරණය වීමෙන් පසුව මෙම සිර දඩුවම පනවන ලද අතර ඊට අමතරව විත්තිකරුට රුපියල් දසදහසක රජයේ ගාස්තුවක් ගෙවන ලෙසද දැරියට වූ හානිය වෙනුවෙන් රුපියල් ලක්ෂ දෙකක මුදලක් වන්දි වශයෙන් ගෙවන ලෙසද නියම කළා.\nඔහු එම මුදල් ගෙවීම පැහැර හරින්නේ නම් සිර දඩුවම තවත් වසර දෙකකින් වැඩි වන බවද තීන්දුව ප්‍රකාශයට පත් කරමින් මහාධිකරණ විනිසුරුවරයා සදහන් කළේය.",
       "URL": "https://www.hirunews.lk/341168/තම-දියණියට-අතවර-කළ-පියෙක්-කිලිනොච්චියේදී-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=185"
}