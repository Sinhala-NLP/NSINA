{
       "Source": "hirunews",
       "Timestamp": "Monday, 10 April 2023 - 9:54",
       "Headline": "ආර්ථික අර්බුදයට මුහුණ දෙන මීළඟ ආසියාතික රට පාකිස්ථානය?",
       "News Content": "විදෙස් වාර්තා සඳහන් කරන්නේ, අයහපත් ආර්ථික කළමණාකරණය හේතුවෙන් ආර්ථික අර්බුදයට මුහුණ දෙන මීළඟ දකුණු ආසියානු රට බවට පාකිස්ථානය පත් වන බවයි.\nමේ වන විට පාකිස්ථානය විදේශ සංචිත ඩොලර් බිලියන 4.2 දක්වා පහත වැටී තිබෙන අතර එය ප්‍රමාණවත් වන්නේ එක් මාසයක ආනයන බිල සපුරාලීමට පමණක් බවයි සඳහන් වන්නේ.\nඑමෙන්ම USD-PKR විනිමය අනුපාතිකය එක්සත් ජනපද ඩොලරයක් සඳහා පකිස්ථානු රුපියල් 280 දක්වා ළඟා වන බවයි සඳහන් වන්නේ\nඒ හේතුවෙන් පාකිස්ථානය හරය වන පන්ජාබ් හැර අනෙකුත් සියලුම පළාත්වල ආහාර හිඟයක් ද උද්ගත ව පවතිනවා.\nමුහුණ දීමට සිදුවන ආර්ථික අවපාතය හේතුවෙන් පකිස්ථාන මුදල් අමාත්‍ය ඉෂාක් ඩාර් බංකොලොත් වී ඇති ඉස්ලාමීය ජනරජයට IMF වෙතින් අමෙරිකානු ඩොලර් බිලියන 6.5 ක පැකේජයක් කළමනාකරණය කරන බවට ද සහතික වී තිබෙනවා.\nනමුත් මේ වන විට පාකිස්ථානය බලුකිස්තානයේ සහ කයිබර්-පක්තුන්ක්වා කලාපයේ උග්‍ර කැරලි සමඟ බරපතළ ආර්ථික හා දේශපාලන අර්බුදයකට මුහුණ දෙමින් සිටිනවා.\nපාකිස්ථානය මුහුණ දෙන මෙම ආර්ථික අවපාතයට හේතු ලෙස, නෙරපා හරින ලද අගමැති සහ පීටීඅයි ප්‍රධානී ඉම්රාන් ඛාන් නැවත බලය ලබා ගැනීම සඳහා පකිස්තාන සංස්ථාපිතයේ ජුගුලර් වෙත යාම, අධිකරණය දෙකඩ වීම, ආහාර හිඟය හේතුවෙන් රට තුළ අගමැති ෂෙහ්බාස් ෂරීෆ් මහජන කෝපයට මුහුණ දීම යනාදිය දක්වා තිබෙනවා.\nමේ සතියේ එක්සත් ජනපද සාම ආයතනයේ වාර්තාවකට අනුව,පාකිස්ථානය 2022 දෙසැම්බර් වන විට ඩොලර් බිලියන 126.3 ක බාහිර ණය සහ වගකීම් දරනවා.\nමීට අමතරව පාකිස්ථානය බහුපාර්ශ්වික ආයතනවලට ඩොලර් බිලියන 45 ක් ද, චීනයට ඩොලර් බිලියන 27 ක් ද, පුද්ගලික ණය සහ වාණිජ ණය වශයෙන් ඩොලර් බිලියන 7.8 ක් ද, ණය දෙන ජාතීන්ගේ පැරිස් සමාජයට ඩොලර් බිලියන 8.5 ක් ද ණය වී ඇති බවටයි එරට ආර්ථික වාර්තාවන්හි සඳහන් වන්නේ.\nඒ අනුව විදෙස් වාර්තා ප්‍රකාශ කර සිටින්නේ, ශ්‍රී ලංකාව ද්‍රවශීලතා අර්බුදයකට මුහුණ දී සිටින මොහොතක පාකිස්ථානය සිය රටේ ආර්ථික අගාධය දෙස බලා සිටින බවත් චීනයේ නැගීම හමුවේ අරගල කරන මීළඟ රට පාකිස්ථානය බවට පත් වීම වැළැක්විය නොහැකි බවයි.",
       "URL": "https://www.hirunews.lk/332160/ආර්ථික-අර්බුදයට-මුහුණ-දෙන-මීළඟ-ආසියාතික-රට-පාකිස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=423"
}