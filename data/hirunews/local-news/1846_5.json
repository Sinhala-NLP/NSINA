{
       "Source": "hirunews",
       "Timestamp": "Friday, 02 July 2021 - 17:12",
       "Headline": "ජූලි 10 වැනිදා සිට සති දෙකක් කතරගම සුරාසැල් වැසේ",
       "News Content": "ලබන 10 වනදා සිට 24 වනදා දක්වා කතරගම ප්‍රදේශීය ලේකම් කොට්ඨාශය තුළ පිහිටි සුරාබදු බලපත්‍රලත් සියලුම මත්පැන් අලෙවි කිරිමේ ස්ථාන වසා තැබිය යුතු බව සුරාබදු දෙපාර්තමේන්තුව පවසනවා.\nඇසල පෙරහැර පැවැත්වීම හේතුවෙන් මෙලෙස එම කාලසිමාව තුළ එම ප්‍රදේශයේ සියලුම මත්පැන් අලෙවි කිරිමේ ස්ථාන වසා තැබිය යුතු බවයි සුරාබදු දෙපාර්තමේන්තුව නිවේදනය කරන්නේ.\nමේ මස 10 වනදා සිට 23 වනදා දක්වා පැවැත්වීමට නියමිත ඵෙතිහාසික රුහුණු මහා කතරගම දේවාලයේ ඇසල පෙරහර මංගල්‍යය බැතිමතුන්ගෙන් තොරව චාරිත්‍රවලට පමණක් සීමා කර සිදුකිරීමට කතරගම ඇසළ උත්සව කමිටුව ඊයේ තීරණය කළා.\nමේ අතර, පර්පෙචුවල් ට්‍රේෂරීස් සමූහයට අයත් මෙන්ඩිස් සමාගමට මත්පැන් නිෂ්පාදනය සඳහා දැඩි කොන්දේසිවලට යටත්ව යළි අවසර ලබාදුන් බව සුරාබදු දෙපාර්තමේන්තුව සඳහන් කරනවා.",
       "URL": "https://www.hirunews.lk/275877/ජූලි-10-වැනිදා-සිට-සති-දෙකක්-කතරගම-සුරාසැල්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1846"
}