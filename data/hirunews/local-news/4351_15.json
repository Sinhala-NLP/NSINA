{
       "Source": "hirunews",
       "Timestamp": "Sunday, 27 August 2017 - 12:49",
       "Headline": "ඡන්ද ලැයිස්තුවේ ලියාපදිංචිය අඩුවෙයි",
       "News Content": "මෙවර ඡන්ද හිමි නාමලේඛනය සඳහා ලියාපදිංචිවීමේ කැපී පෙනෙන අඩුවීමක් දක්නට ලැබෙන බව මැතිවරණ කොමිසමේ සභාපති මහින්ද දේශප්‍රිය පවසනවා.\nවිශේෂයෙන් නාගරික ප්‍රදේශවල සහ වතුකරයේ මෙම තත්ත්වය දැකිය හැකි බවයි හිරු ප්‍රවෘත්ති අංශය කළ විමසීමකදී මැතිවරණ කොමිසමේ සභාපතිවරයා සඳහන් කළේ.\nමේ අතර විදේශ රටක ජීවත්වන ශ්‍රී ලාංකික පුරවැසියන්ටද මෙවර ඡන්ද හිමි නාමලේඛනයට නම් ඇතුළත් කරගැනීම සඳහා සැප්තැම්බර් 6 වනදා තෙක් කාලය ලබාදී ඇති බව  මැතිවරණ කොමිසමේ සභාපති මහින්ද දේශප්‍රිය වැඩිදුරටත් සඳහන් කළා.",
       "URL": "https://www.hirunews.lk/169486/ඡන්ද-ලැයිස්තුවේ-ලියාපදිංචිය-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4351"
}