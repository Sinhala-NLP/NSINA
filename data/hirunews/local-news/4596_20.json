{
       "Source": "hirunews",
       "Timestamp": "Saturday, 25 March 2017 - 11:00",
       "Headline": "රජගලතැන්න ඵෙතිහාසික පුදබිමේ කැනීම් සහ සංරක්ෂණ කටයුතු අතර මඟ නවතී (ඡායාරූප)",
       "News Content": "රජගලතැන්න ඵෙතිහාසික පුදබිමේ කැනීම් සහ සංරක්ෂණ කටයුතු මේ වන විට සම්පුර්ණයෙන්ම නතරවී ඇති බව වාර්තා වනවා.\nකැනීම් වල නිරත වන සේවකයන්ට පුරාවිද්‍යා දෙපාර්තමේන්තුව මඟින් මාස 03 ක කාලයක් වැටුප් නොගෙවීම හේතුවෙන් එම කටයුතු මෙලෙස නතරවී ඇති බවයි අප වාර්තාකරු පැවසුවේ.\nමේ හේතුවෙන් පුරාවිද්‍යා භූමියේ කැනීම් කටයුතු කෙරෙන ස්ථාන 32 ක වැඩ කටයුතු ඇණහිට ඇති බවයි වාර්තා වන්නේ.\nශ්‍රී ජයවර්ධනපුර විශ්ව විද්‍යාලයේ පුරාවිද්‍යා අංශය මඟින් 2012 වසරේ මෙහි කැනීම් කටයුතු ආරම්භ කර ඇති අතර මේ වන විට සේවකයන් 120 දෙනෙකු සහ නිලධාරීන් 17 දෙනෙකු එහි සේවය කරනු ලබනවා.\nරජගලතැන්න ඵෙතිහාසික පුදබිමේ කැනීම් කටයුතු වලදී පුරාවිද්‍යාත්මක වටිනාකමකින් යුක්ත නටබුන් රැසක් හමුවී තිබෙනවා.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/157681/රජගලතැන්න-ඵෙතිහාසික-පුදබිමේ-කැනීම්-සහ-සංරක්ෂණ-කටයුතු-අතර-මඟ-නවතී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4596"
}