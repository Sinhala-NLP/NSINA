{
       "Source": "hirunews",
       "Timestamp": "Monday, 04 December 2017 - 8:25",
       "Headline": "සුළි සුළං වන්දි  අද සිට",
       "News Content": "සුළි සුළං හා අධික වැසි හේතුවෙන් නිවාස හා දේපළ හානියට පත් අයට වන්දි ගෙවීමේ කටයුතු අද සිට ආරම්භ කෙරෙන බව ස්වදේශ කටයුතු අමාත්‍යාංශය පවසනවා.\nදැනට රැස් කරගෙන ඇති දත්ත හා තහවුරු කර ගත් කරුණු අනුව දේපළ හානි වූ සියලූ දෙනාටම වන්දි ලබාදෙන බවයි එම අමාත්‍යාංශය නිකුත් කළ නිවේදනයක දැක්වෙන්නේ.\nඒ සඳහා අවශ්‍ය මුදල් ප්‍රතිපාදන  පසුගිය සිකුරාදා අදාළ දිස්ත්‍රික් ලේකම් කාර්යාල වෙත ලබාදී තිබෙනවා.\nමේ අතර, පැවති ආපදා තත්ත්වය හේතුවෙන් මියගිය පුද්ගලයෙකුට රජය මගින් පිිරිනමන රුපියල් ලක්ෂ 10 ක වන්දි මුදලෙන් රුපියල් ලක්ෂය බැගින් මේ වන විටත්  ලබාදීමට කටයුතු කර ඇති බවයි එම අමාත්‍යාංශය නිකුත් කළ නිවේදනයේ දැක්වෙන්නේ.\nආපදා හේතුවෙන් නිවාස 31,698 කට හානි සිදුව ඇති අතර, ඉන් නිවාස 801 ක් විනාශවී ඇති බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/177526/සුළි-සුළං-වන්දි-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=4188"
}