{
       "Source": "hirunews",
       "Timestamp": "Thursday, 28 September 2017 - 10:04",
       "Headline": "පොලිස් නිල ඇඳුම්,සපත්තු සහ හිස් වැසුම් වෙනස් වෙයි ?",
       "News Content": "පොලිස් නිල ඇඳුම්,සපත්තු සහ හිස් වැසුම් නිසි ප්‍රමිතියෙන් යුතුව ලබා දීම සඳහා මාසයක් තුළ වාර්තාවක් ලබාදෙන ලෙස අමාත්‍යාංශ ලේකම්වරයා වෙත නිතිය හා සාමය හා දක්ෂිණ සංවර්ධන අමාත්‍ය සාගල රත්නායක උපදෙස් දී තිබෙනවා.\nපොලිස් නිලධාරීන්ගේ දැනට පවතින නිල ඇඳුම්,සපත්තු සහ හිස් වැසුම් සාම්පල පරීක්ෂා කිරීමෙන් අනතුරුවයි අමාත්‍යවරයා මෙම තීරණය ගෙන තිබෙන්නේ.\nපොලිස්පතිවරයාගේ සිට පොලිස් කොස්තාපල්වරයා දක්වා සියලුම නිලයන් සඳහා නිල ඇඳුම් භාවිතයේදී ගුණාත්මක බාවයෙන් ඉහළ එකම රෙදි වර්ගයක් භාවිතා කරන ලෙස ද ඇමතිවරයා කියා සිටියා.\nමීට අමතරව නිල ඇඳුම් සඳහා ලබාදෙන දීමනාව වැඩි කරන ලෙසද ඇමතිවරයා ලේකම් වරයාට උපදෙස් දී ඇති බවයි සඳහන් වන්නේ.\nඑමෙන්ම පොලිස් කොස්තාපල්වරුන් සහ සැරයන්වරුන් භාවිතා කරන සපත්තු සහ හිස් වැසුම් අධික බරකින් යුතු බැවින් ඒවා ජාත්‍යන්තර ප්‍රමිතියෙන් යුත් සැහැල්ලු සපත්තු සහ හිස් වැසුම් ඔවුන්ට ලබාදීමට පියවර ගන්නා ලෙසද ඇමති වරයා උපදෙස් දී තිබෙනවා.",
       "URL": "https://www.hirunews.lk/172027/පොලිස්-නිල-ඇඳුම්සපත්තු-සහ-හිස්-වැසුම්-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4299"
}