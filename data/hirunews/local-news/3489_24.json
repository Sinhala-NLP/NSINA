{
       "Source": "hirunews",
       "Timestamp": "Friday, 22 February 2019 - 7:47",
       "Headline": "ගංජා කිලෝ 2ක් සමඟ කාන්තාවක් අත්අඩංගුවට",
       "News Content": "ගංජා කිලෝග්‍රෑම් 2කට වැඩි ප්‍රමාණයක් සිය ගමන් මල්ලේ සඟවාගෙන විදෙස්ගතවීමට තැත් කළ කාන්තාවක් කටුනායක ගුවන් තොටුපළේදී ඊයේ සන්ධ්‍යාවේ අත්අඩංගුවට ගනු ලැබුවා.\nමහනුවර පදිංචිකාරිනියක වන 48 හැවිරිදි ඇය යූ.එල්. 225 දරණ යානයෙන් පස්වරු 6.35ට ඩුබායි බලා යාමට ගුවන් තොටුපළට පැමිණ ඇති අතර, පසුව පරීක්ෂා කිරීමේදී මෙම ගංජා තොගය හමුවී තිබෙනවා.\nකිලෝග්‍රෑම් 2යි ග්‍රෑම් 94ක් බරැති ගංජා තොගය කුළු බඩු අසුරණ සමඟ එහි තිබූ බවයි ගුවන් තොටුපළ රේගුව ප්‍රකාශ කළේ.\nඑම ගංජා තොගයේ වටිනාකම රුපියල් අට ලක්ෂ 37,000ක් ලෙස ගණනය කර තිබෙනවා.",
       "URL": "https://www.hirunews.lk/210936/ගංජා-කිලෝ-2ක්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3489"
}