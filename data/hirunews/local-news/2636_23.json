{
       "Source": "hirunews",
       "Timestamp": "Wednesday, 24 June 2020 - 8:39",
       "Headline": "මැතිවරණ පැමිණිලි සඳහා නව දුරකථන අංක කිහිපයක්",
       "News Content": "නිදහස් හා සාධාරණ ඡන්ද විමසීමක් පැවැත්වීමේ කාර්යයට බාධාවන ආකාරයේ කටයුතු සම්බන්ධයෙන් පැමිණිලි ඉදිරිපත් කිරීම සඳහා මැතිවරණ කොමිසන් සභාව දුරකථන අංක කිහිපයක් හඳුන්වාදී තිබෙනවා.\nඑසේම වයිබර්, වට්ස්ඇප් මාර්ගයෙන්ද පැමිණිලි ඉදිරිපත් කළ හැකි බවයි එම කොමිෂන් සභාව සඳහන් කළේ.\nමැතිවරණ කාලසීමාව තුළදී පක්ෂ, කණ්ඩායම් හෝ අපේක්ෂකයින් ප්‍රවර්ධනයට නැතහොත් අගතියට හේතුවන පරිදි නිදහස් හා සාධාරණ ඡන්ද විමසීමක් පැවැත්වීමේ කාර්යයට බාධාවන ආකාරයේ කටයුතු සම්බන්ධයෙන් පැමිණිලි ඉදිරිපත් කළ හැකියි.\nඒ සඳහා මැතිවරණ කොමිසන් සභාවේ ජාතික මැතිවරණ පැමිණිලි කළමනාකරණ මධ්‍යස්ථානය ස්ථාපිත කර තිබෙනවා.\nඒ අනුව මැතිවරණ නීති උල්ලංඝනය වීම් පිළිබඳව 0112 88 61 79, 0112 88 64 21 හෝ 0112 88 61 17 යන දුරකථන අංකවලට පැමිණිලි ඉදිරිපත් කළ හැකි අතර, 0112 88 65 51 හෝ 0112 88 65 52 යන ෆැක්ස් අංක හරහා ද පැමිණිලි යොමුකළ හැකි බවයි මැතිවරණ කොමිෂන් සභාව කියා සිටියේ.\nවයිබර් හෝ වට්ස් ඇප් මාර්ගයෙන් පැමිණිලි ඉදිරිපත් කළ හැකි වන්නේ 071 916 00 00 යන දුරකථන අංකයටයි.\nඑසේම ඉලෙක්ෂන් කමිෂන් ඔෆ් ශ්‍රී ලංකා හෝ ටෙල් කමිෂන් -ඉලෙක්ෂන් කමිෂන් ඔෆ් ශ්‍රී ලංකා යන ෆේස්බුක් ගිණුම හරහාද පැමිණිලි ඉදිරිපත් කිරීමේ අවස්ථාව ලබාදී තිබෙනවා.\nමේ අතර, මහමැතිවරණය සඳහා යන වියදම රුපියල් කෝටි 1000කට ආසන්න විය හැකි බව මැතිවරණ කොමිසමේ සභාපති මහින්ද දේශප්‍රිය ප්‍රකාශ කළා.\nඑසේම, දෙවන කොරෝනා රැල්ලක් පිළිබඳව තමන් විශ්වාස නොකරන බවයි ඔහු ඊයේ මාධ්‍ය වෙත අදහස් පළ කරමින් කියා සිටියේ.",
       "URL": "https://www.hirunews.lk/243802/මැතිවරණ-පැමිණිලි-සඳහා-නව-දුරකථන-අංක-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=2636"
}