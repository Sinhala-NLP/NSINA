{
       "Source": "hirunews",
       "Timestamp": "Thursday, 19 October 2017 - 14:47",
       "Headline": "රත්තොට පොලිස් ස්ථානාධිපතිගේ වැඩ තහනම්",
       "News Content": "උඩුදුම්බර ප්‍රදේශයේ ග්‍රාම නිලධාරිණියක් දුෂණය කිරීමේ චෝදනා මත අත්අඩංගුවට ගැනුනු රත්තොට පොලිස් ස්ථානාධිපතිවරයාගේ සේවය අත්හිටුවා තිබෙනවා.\nඔහු උඩුදුම්බර පොලිස් ස්ථානයට අනුයුක්තව සේවය කරමින් සිටියදීයි පසුගිය අප්‍රේල් 9 වනදා හෝ ඊට ආසන්න දිනක රාත්‍රී කාලයේදී ග්‍රාම නිලධාරිනියක් දුෂණය කළ බවට චෝදනා එල්ලවී ඇත්තේ.\nමෙම සිද්ධියට අදාළව පැවැත්වෙන විමර්ශණයට අනුව පොලිස් කොමිසමේ අනුමැතියට යටත්ව පොලිස්පතිවරයා විසින් ඊයේ සිට ක්‍රියාත්මක වන පරිදි රත්තොට පොලිස් ස්ථානාධිපතිවරයාගේ සේවය අත්හිටවු බව පොලිසිය නිවේදනය කළා.\nරත්තොට පොලිස් ස්ථනාධිපතිවරයා පොලිස් විශේෂ විමර්ශණ ඒකකය විසින් අත්අඩංගුවට ගනු ලැබුවේ පසුගිය 11 වනදායි.\nග්‍රාම නිලධාරීවරියගේ සැමියා ඩෙංගු වැළඳී රෝහල්ගතව සිටියදී පොලිස් ස්ථානාධිපතිවරයා බීමතින් පැමිණ අතවර කළ බවටයි පැමිණිල්ල ලැබී ඇත්තේ.\nමෙම සිද්ධියෙන් කලයකට පසු පැමිණිල්ල සිදුකර ඇත්තේ සැකකාර පොලිස් නිලධාරීවරයාගෙන් ග්‍රාම නිලධාරීවරියට මරණීය තර්ජන එල්ලවීම හේතුවෙන් බව ද සඳහන්.",
       "URL": "https://www.hirunews.lk/173909/රත්තොට-පොලිස්-ස්ථානාධිපතිගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4264"
}