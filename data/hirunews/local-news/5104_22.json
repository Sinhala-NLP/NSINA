{
       "Source": "hirunews",
       "Timestamp": "Saturday, 02 April 2016 - 19:16",
       "Headline": "යොවුන් පුරයේදී පුවරුවට යට වූ තරුණිය තවමත් රෝහලේ",
       "News Content": "සීගිරිය ගුවන් හමුදා කඳවුරු පරිශ්‍රයේ පැවැත්වෙන යොවුන් පුරයට සහභාගි වී සිටියදී ඩිජිටල් පුවරුවක් කඩා වැටීමෙන් අනතුරට ලක්වී තුවාල ලැබූ තරුණිය මේ වනවිටත් මහනුවර රෝහලේ ප්‍රතිකාර ලබමින් සිටිනවා.\nඊයේ (01) පස්වරු 4.30ට පමණ ඇය මෙම අනතුරට මුහුණ දුන් අතර ප්‍රතිකාර සදහා පළමුව ඇතුළත් කෙරුණේ දඹුල්ල මූලික රෝහලටයි.\nපසුව වැඩිදුර ප්‍රතිකාර සදහා වේයන්ගොඩ - පොල්වත්ත ප්‍රදේශයේ පදිංචි මෙම තරුණිය මහනුවර මහරෝහලට මාරු කර යැවුණා.\nහිරු ප්‍රවෘත්ති අංශය කළ විමසීමකදී මහනුවර රෝහලේ ප්‍රකාශිකාවක සදහන් කළේ තරුණියගේ උකුලේ අස්ථි බිඳීමක් සිදුව ඇති බවයි.\nඇයට සති කිහිපයක් විවේක ගැනීමට සිදුවන බව ද එම ප්‍රකාශිකාව කියා සිටියා.",
       "URL": "https://www.hirunews.lk/129970/යොවුන්-පුරයේදී-පුවරුවට-යට-වූ-තරුණිය-තවමත්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5104"
}