{
       "Source": "hirunews",
       "Timestamp": "Sunday, 02 April 2023 - 8:39",
       "Headline": "නෙළුම් කුළුණ නිල් වෙයි",
       "News Content": "අදට (02) යෙදී ඇති ඔටිසම් රෝගය පිළිබඳ දැනුවත් කිරීමේ දිනය නිමිත්තෙන් නෙළුම් කුළුණේ වර්ණය නිල් පැහැ ගැන්වීමට සෞඛ්‍ය අමාත්‍යාංශය පියවර ගෙන තිබෙනවා.\nඒ අනුව රාත්‍රී හතේ සිට අට දක්වා පැය කාලසීමාවක් නෙළුම් කුළුණ නිල් පැහැයෙන් ආලෝකමත් කිරීමට නියමිත බවයි වාර්තාවන්නේ.\nමෙවර ඔටිසම් රෝගය පිළිබඳ දැනුවත් කිරීමේ තේමාව වන්නේ පිළිගැනීම, තේරුම් ගැනීම සහ ආදරය කිරීම යන්නයි.\nදකුණු ආසියාවේ රටවල ඔටිසම් රෝගය පිළිබඳ දැනුවත් කිරීමේ සහ හඳුනාගැනීමේ විශේෂ වැඩපිළිවෙලක් ක්‍රියාත්මක අතර, එය මෙහෙයවනු ලබන්නේ ජාතික සෞඛ්‍ය සත්කාර පර්යේෂණ ආයතනය සහ මැන්චෙස්ටර් හි පිහිටුවා ඇති ඔටිසම් වැඩසටහන හා ඒකාබද්ධවයි.",
       "URL": "https://www.hirunews.lk/331505/නෙළුම්-කුළුණ-නිල්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=439"
}