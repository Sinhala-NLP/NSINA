{
       "Source": "hirunews",
       "Timestamp": "Sunday, 14 August 2022 - 20:03",
       "Headline": "මහනුවරදී කෝටිපති කාන්තාවකගේ ගෙල කපා ඝාතනය කෙරේ",
       "News Content": "මහනුවර අම්පිටිය ප්‍රදේශයේ නිවසක තනිව ජීවත් වූ කෝටිපති කාන්තාවකගේ ගෙළ කපා ඝාතනය කර තිබෙනවා. අද දහවල් මහනුවර පොලිසියට ලද පැමිණිල්ලක් මතයි ඒ පිළිබද විමර්ශන ආරම්භ කර ඇත්තේ.\nඝාතනයට ලක්ව ඇත්තේ මහනුවර, වැව රවුමේ අම්පිටිය හන්දියේ ගොඩනැගිලි කිහිපයක හිමිකාරිත්වය දරන 65 හැවිරිදි වියේ පසු වූ දෙදරු මවක්.\nඇයගේ ස්වාමිපුරුෂයා මියගොස් ඇති අතර දරුවන් දෙදෙනාද විදේශගතව පසුවනවා.\nඅද දහවල් දෙකට පමණ තියුණු ආයුධයක් අතැතිව පුද්ගලයෙකු මෙම කාන්තාවගේ නිවසෙන් පිටතට එනු දුටු බවත් ඔහුගේ අතටද තුවාල සිදුව ලේ ගලමින් තිබූ බවත් අසල්වැසියෙකු සාක්ෂි ලබා දී ඇති බවයි වාර්තා වන්නේ.\nඅදාළ අසල්වැසියාටද එම පුද්ගලයා තර්ජනය කර තිබෙනවා. පසුව ඝාතකයා පිටව ගිය පසු නිවසට ගොස් සිද්ධිය පිළිබදව වහාම පොලිසියට දැනුම් දෙනු ලැබුවා.\nඝාතනය සිදුකළ පුද්ගලයා සොයා පොලිසිය විමර්ශන ආරම්භ කර ඇති අතර ඝාතනයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/312763/මහනුවරදී-කෝටිපති-කාන්තාවකගේ-ගෙල-කපා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=941"
}