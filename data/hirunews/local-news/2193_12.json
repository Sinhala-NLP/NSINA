{
       "Source": "hirunews",
       "Timestamp": "Saturday, 23 January 2021 - 15:20",
       "Headline": "දැරණියගල දී දේශීය වෛද්‍යවරයෙකුට ප්‍රහාරයක් - 4ක් රෝහලේ",
       "News Content": "දැරණියගල ප්‍රදේශයේදී දේශීය වෛද්‍යවරයෙකු ඇතුළු පිරිසකට පහර දුන් පුද්ගලයින් 6 දෙනෙකු අත්අඩංගුවට ගෙන තිබෙනවා.\nහොරණ - කිරිවත්තුඩුව ප්‍රදේශයේ පදිංචි එම වෛද්‍යවරයා තවත් පිරිසක් සමඟ දැරණිගල ප්‍රදේශයට ගොස් ඇත්තේ අසනීප තත්ත්වයේ පසුවූ පුද්ගලයෙකුට ප්‍රතිකාර කිරීම සඳහායි.\nඅදාළ පුද්ගලයාගේ පුතුන් දෙදෙනා ඇතුළු කිහිප දෙනෙකු ප්‍රතිකාර කිරීමෙන් අනතුරුව මෙම දේශීය වෛද්‍යවරයා ඇතුළු පිරිසට මෙලෙස පොලු වලින් පහර දී තිබෙනවා.\nතුවාල ලැබූ වෛද්‍යවරයා ඇතුළු 4 දෙනෙකු මේ වන විට අවිස්සාවේල්ල රෝහලේ ප්‍රතිකාර ලබන අතර ඔවුන් සතුව තිබූ රුපියල් ලක්ෂ 4කට ආසන්න මුදලක් ද අදාළ පුද්ගලයින් පැහැරගෙන ඇති බව සඳහන්.\nමෙම වෛද්‍යවරයා ඇතුළු පිරිස ගමන් කළ මෝටර් රථයක් සහ ත්‍රිරෝද රථයකට ද ඔවුන් පොලුවලින් පහර දී හානි කර තිබෙනවා.",
       "URL": "https://www.hirunews.lk/260514/දැරණියගල-දී-දේශීය-වෛද්‍යවරයෙකුට-ප්‍රහාරයක්-4ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=2193"
}