{
       "Source": "hirunews",
       "Timestamp": "Wednesday, 06 July 2022 - 18:32",
       "Headline": "පරිපාලන නිලධාරිනියගේ ඝාතනය සම්බන්ධයෙන් අත්අඩංගුවට ගත් ඇගේ සැමියා අනිද්දා දක්වා රිමාන්ඩ්",
       "News Content": "පොළොන්නරුව, ලංකාපුර ප්‍රාදේශීය ලේකම් කාර්යාලයේ පරිපාලන නිලධාරිනියගේ ඝාතනය සම්බන්ධයෙන් අත්අඩංගුවට ගත් ඇගේ සැමියා අනිද්දා දක්වා රිමාන්ඩ් කිරීමට අධිකරණය තීරණය කර තිබෙනවා.\nතමන් මත්පැන් පානය සදහා බාගෙන ඇති ණය මුදල් සම්බන්ධයෙන් බිරිඳ නිරන්තරයෙන් තමන්ට බැණවදින නිසා හටගත් ආරවුලක් ඝාතනයට හේතුවූ බව ඔහු පොලිසිය හමුවේ පවසා තිබුනා.\nඇය තමන්ට දිගින් දිගටම දොස් පැවරූ අතර, ඒ හේතුවෙන් හටගත් කෝපය නිසා ඇයට පොරවකින් පහරදුන් බවයි සැකකරු පොලිසියට සඳහන් කර ඇත්තේ.\nඝාතනයෙන් පසු සඟවා තිබූ ඊට යොදාගත් පොරවද ඔහු පොලිසියට ඉදිරිපත් කර තිබුනා.",
       "URL": "https://www.hirunews.lk/309247/පරිපාලන-නිලධාරිනියගේ-ඝාතනය-සම්බන්ධයෙන්-අත්අඩංගුවට-ගත්-ඇගේ-සැමියා-අනිද්දා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1042"
}