{
       "Source": "hirunews",
       "Timestamp": "Wednesday, 23 May 2018 - 16:23",
       "Headline": "ටෙක්නිකල් හංදිය අවට දැඩි රථ වාහන තදබදයක්",
       "News Content": "මරදාන ටෙක්නිකල් හංදිය අවට මාර්ග කිහිපයක දැඩි රථ වාහන තදබදයක් හටගෙන තිබෙනවා.\nදුම්රිය මුලස්ථානය ඉදිරිපිට තිබු මාර ගසක් මාර්ගය හරහා කඩා වැටීම හේතුවෙන් මෙම රථවාහන තදබදය හටගෙන ඇති බවයි පොලිසිය කියාසිටියේ.\nමේ හේතුවෙන් යතුරුපැදිකරුවෙකු ද තුවාල ලබා කොළඹ ජාතික රෝහලට ඇතුලත් කර තිබෙනවා.\nමාර්ග සංවර්ධන අධිකාරිය සහ පොලිස් නිලධාරීන් එක්ව ගස කපා ඉවත් කිරීමේ කටයුතුවල නිරතව සිටිනවා.\nගස කපා ඉවත් කෙරෙන තෙක් විකල්ප මාර්ග භාවිත කරන ලෙසටයි පොලිසිය රියදුරන්ට සහ මහජනතාවට දැනුම්දෙන්නේ.",
       "URL": "https://www.hirunews.lk/191401/ටෙක්නිකල්-හංදිය-අවට-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=3930"
}