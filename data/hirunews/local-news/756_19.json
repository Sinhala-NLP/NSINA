{
       "Source": "hirunews",
       "Timestamp": "Friday, 04 November 2022 - 22:31",
       "Headline": "CID ගිය CIA අනාවරණය (වීඩියෝ)",
       "News Content": "මිරිස් වගාවක් මුවාවෙන් මුතූර් - සාෆි නගර්හි සිදුකළ වැලි ජාවාරම හරහා භූ විද්‍යා සමීක්ෂණ හා පතල් කාර්යාංශ සභාපතිවරයා රුපියල් මිලියන තුන්දාස් හත්සිය අසුවක මුදල් වංචාවක් සිදු කර ඇති බව සුරකිමු ශ්‍රී ලංකා සංවිධානයේ සභාපති පුජ්‍ය පාහියංගල ආනන්ද සාගර හිමියන් පවසනවා.\nඋන්වහන්සේ අද අපරාධ පරීක්ෂණ දෙපාර්තමේන්තුවට ඒ පිළිබඳව පැමිණිල්ලක් ද ඉදිරිපත් කළා.\nමිරිස් වගාවක් මුවාවෙන් ඉඩම් වෙන්කර ගෙන මුතූර් සාෆි නගර් හි සිදුකර ඇති මහා පරිමාන වැලි ජාවාරම සම්බන්ධයෙන් හිරු සී.අයි.ඒ. පසුගිය දින දෙකේදී හෙළි කළා.\nමෙම වැලි ජාවාරම හරහා සිදුව ඇති මහා පරිමාන මුල්‍ය අක්‍රමිකතාව සම්බන්ධයෙන් පැමිණිලි කිරීමට සුරකිමු ශ්‍රී ලංකා සංවිධානයේ සභාපති පුජ්‍ය පාහියංගල ආනන්ද සාගර හිමියන් අද අපරාධ පරීක්ෂණ දෙපාර්තමේන්තුවට පැමිණියා.",
       "URL": "https://www.hirunews.lk/319638/cid-ගිය-cia-අනාවරණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=756"
}