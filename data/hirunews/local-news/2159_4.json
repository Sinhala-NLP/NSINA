{
       "Source": "hirunews",
       "Timestamp": "Tuesday, 09 February 2021 - 7:36",
       "Headline": "අද සිට පාර්ලිමේන්තුව යළි රැස්වේ",
       "News Content": "අද (09) සිට සිකුරාදා දක්වා දින හතරම පාර්ලිමේන්තු රැස්වීම් පැවැත්වෙනවා.\nඒ අනුව, කම්කරු අමාත්‍යවරයා විසින් පසුගිය ජනවාරි 20 වනදා පාර්ලිමේන්තුවට ඉදිරිපත් කළ සේවක අර්ථසාධක අරමුදල් පනත යටතේ වන නියෝග අද දිනයේ විවාදයට ගැනෙන බවයි පාර්ලිමේන්තුවේ මහලේකම් ධම්මික දසනායක සඳහන් කළේ.\nමේ අනුව, අද සිට බ්‍රහස්පතින්දා දක්වා පෙරවරු 10 සිට පස්වරු 5.30 දක්වාත්, සිකුරාදා දිනයේදී පෙරවරු 10 සිට පස්වරු 4.30 දක්වාත් පාර්ලිමේන්තු රැස්වීම් පැවැත්වීමට නියමිතයි.\nහෙට (10) දිනයේදී පාර්ලිමේන්තු මන්ත්‍රීවරුන් විසින් අග්‍රාමාත්‍යවරයා වෙත ඉදිරිපත් කරනු ලබන ප්‍රශ්න සඳහා පිළිතුරු ලබාදීමද සිදුකෙරෙනවා.\nඑමෙන්ම, අද පෙරවරු 9 සිට මධ්‍යහ්න 12 දක්වා පාර්ලිමේන්තු පරිශ්‍රයේදී පැවැත්වීමට නියමිත අහඹු පී.සී.ආර්. පරීක්ෂණ වැඩසටහනට ඉදිරිපත් වන ලෙස වේත්‍රධාරි නරේන්ද්‍ර ප්‍රනාන්දු සියලු පාර්ලිමේන්තු මන්ත්‍රීවරුන්ට ආරාධනා කරනවා.",
       "URL": "https://www.hirunews.lk/262079/අද-සිට-පාර්ලිමේන්තුව-යළි-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2159"
}