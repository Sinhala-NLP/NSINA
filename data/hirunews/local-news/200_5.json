{
       "Source": "hirunews",
       "Timestamp": "Sunday, 09 July 2023 - 13:47",
       "Headline": "බටහිර බෙංගාලයේ දේශපාලන ගැටුම්වලින් 11 දෙනෙකු මියයයි",
       "News Content": "ඉන්දියාවේ බටහිර බෙංගාල් ප්‍රාන්තයේ මහ නගර සභා මැතිවරණය අතරතුර සිදුවූ ගැටුම්වලින් 11 දෙනෙකු මියගොස් තිබෙනවා.\nඑමෙන්ම ප්‍රචන්ඩ ක්‍රියා හේතුවෙන් විශාල පිරිසක් තුවාල ලබා ඇති බවයි විදෙස් මාධ්‍ය වාර්තා කළේ.\nමිලියන 104ක ජනතාවක් වාසය කරන බෙංගාල ප්‍රාන්තයේ මැතිවරණයට අපේක්ෂකයන් දෙලක්ෂයකට අධික සංඛ්‍යාවක් තරග වදින අතර ඊයේ පැවති ඡන්ද විමසීම අතරතුර හටගත් ගැටුම්වලදී ප්‍රචන්ඩ ක්‍රියා රැසක් වාර්තාවී තිබුණා.\nප්‍රචන්ඩ ක්‍රියා හේතුවෙන් මියගිය පිරිස අතර දැනට පාලන බලය හිමි ත්‍රිනාමූල් කොංග්‍රස් පක්ෂය, භාරතීය ජනතා පක්ෂය, ඉන්දිය කොමියුනිස්ට් පක්ෂය සහ කොංග්‍රස් පක්ෂවල නාගරික මන්ත්‍රිවරුන් පිරිසක්ද සිටින බව සඳහන්.",
       "URL": "https://www.hirunews.lk/340578/බටහිර-බෙංගාලයේ-දේශපාලන-ගැටුම්වලින්-11-දෙනෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=200"
}