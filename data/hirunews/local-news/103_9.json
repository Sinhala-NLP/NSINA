{
       "Source": "hirunews",
       "Timestamp": "Saturday, 12 August 2023 - 22:33",
       "Headline": "මහා සංඝරත්නය නැගෙනහිර ආණ්ඩුකාරවරයට එරෙහිව විරෝධතාවයක",
       "News Content": "ත්‍රිකුණාමලය නිලාවේලි පාරේ ඉලුප්පුකුලම්හි පිහිටි බොරලු කන්ද රජමහ විහාරයේ සංවර්ධනය මන්ත්‍රි ආර්.සම්බන්ධන්ගේ ඉල්ලීම මත ආණ්ඩුකාර සෙන්දිල් තොණ්ඩමාන් විසින් නියෝගකොට නැවැත්වීමට එරෙහිව මහා සංඝරත්නය අද (12) විරෝධතාවක නිරත වුණා.\nත්‍රිකුණාමලය ප්‍රාදේශිය ශාසනාරක්ෂක බල මණ්ඩලය නියෝජනය කරන මහ සංඝරත්නය ත්‍රිකුණාමලය පුල්මුඩේ මාර්ගයේ එක් මන්තීරුවක් වසා විරෝධතාවයේ යෙදිම නිසා ගමනාගමන කටයුතුවලට එක් මන්තීරුවක් පමණක් භාවිතා කිරිමට අවශ්‍ය කටයුතු රථවාහන පොලිසිය සකස්කර දුන් බවයි අප වාර්තාකරු පවසන්නේ.\nබොරලුකන්ද පූජාභූමියට වැඩම කළ මහ සංඝරත්නය ප්‍රථමයෙන් රෝපණය කර ඇති බෝ අංකුරය අභියස ආගමික වතාවත් පැවැත්විමෙන් පසු එහි සත්‍යක්‍රියාවක යෙදී අනතුරුව මාර්ගයට පැමිණ මෙම විරෝධතාවය ආරම්භ කළා.",
       "URL": "https://www.hirunews.lk/344614/මහා-සංඝරත්නය-නැගෙනහිර-ආණ්ඩුකාරවරයට-එරෙහිව-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=103"
}