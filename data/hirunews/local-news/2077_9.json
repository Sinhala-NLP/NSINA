{
       "Source": "hirunews",
       "Timestamp": "Friday, 19 March 2021 - 18:27",
       "Headline": "බෝගම්බර බස් නැවතුමේ හිමිනමකගේ සිරුරක් (වීඩියෝ)",
       "News Content": "මහනුවර බෝගම්බර බස් නැවතුම්පොලේ අද දහවල් බෞද්ධ භික්ෂූන් වහන්සේ නමකගේ මෘත දේහයක් හමුවූ සිද්ධිය පිළිබඳව පරීක්ෂණ කටයුතු සිදුකරන බව මහනුවර මූලස්ථාන ප්‍රධාන පොලිස් පරීක්ෂක තුසිත හලංගොඩ මහතා ප්‍රකාශ කළා.\nඔහු වැඩිදුරටත් සඳහන් කළේ බස් නැවතුම්පොලේ මහජනතාවගෙන් ලැබුණ තොරතුරක් මත ගොස් පරික්ෂා කිරීම සිදු කළ අතර වර්තමාන කොරෝනා තත්ත්වය මත මෙම මළ සිරුර පිළිබඳව වෛද්‍යය උපදෙස් අනුව ඉදිරි කටයුතු සිදු කරන බවයි.\nබෞද්ධ භික්ෂූන් වහන්සේ නමක් පැමිණ පපුව රිදෙන බව ප්‍රකාශ කරමින් එම ස්ථානයෙහි අසුන්ගත් බව මෙම ස්ථානයේ සිටි පිරිස අය සඳහන් කර තිබෙනවා.\nඅනතුරුව මේ පිළිබඳ තමන් මහනුවර පොලිසිය දැනුවත් කළ බව ඔවුන් ප්‍රකාශ කළා.\nඅපවත්වී ඇති ස්වාමීන් වහන්සේ කවුරුන්ද යන්න මෙතෙක් හඳුනාගෙන නැහැ.\nමහනුවර පොලිසිය මේ සම්බන්ධයෙන් පරීක්ෂණ සිදුකරනවා.",
       "URL": "https://www.hirunews.lk/265894/බෝගම්බර-බස්-නැවතුමේ-හිමිනමකගේ-සිරුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2077"
}