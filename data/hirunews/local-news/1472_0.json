{
       "Source": "hirunews",
       "Timestamp": "Friday, 24 December 2021 - 21:48",
       "Headline": "රට විරුවන්ගේ මුදල් ගසාකන කූඨ වංචනිකයින් (වීඩියෝ)",
       "News Content": "විදේශයන්හි දහදිය හෙළා මෙරටට මුදල් රැගෙන එන රට විරුවන් රවටමින් මුදල් වංචා කිරීමේ ජාවාරමක් පිළිබඳ හිරු සී.අයි.ඒ.තොරතුරු අනාවරණය කර ගත්තා.\nඅද (24) සී.අයි.ඒ. අනාවරණය සහන මිලට භාණ්ඩ ලබාදෙන බව පවසමින් ඔවුන් සිදුකළ ජාවාරම පිළිබඳවයි.\nමැද පෙරදිග ඇතුළු රටවල සේවය කර මෙරටට පැමිණෙන පිරිස් පිළිබඳව උනන්දුවෙන් තොරතුරු සොයමින්\nමේ දිනවල වංචනික පිරිසක් දිවයින පුරා සැරිසරනවා.\nඒ රටවිරුවන් සඳහා ණය ක්‍රමයක් හා ගෘහ උපකරණ කට්ටල සහන මිල ගණන් යටතේ ලබාදීමට එක්තරා සමාගමක් විසින් ඔවුන්ව පත් කර ඇති බව පවසමින්.\nමේ එම වංචාකරුවන්ට හසු වු මහනුවර - පිළිමතලාවේ රට විරු කාන්තාවකගේ දියණියක්.\n\"අම්මා රට ඉදන් ආවා කියලා කොහොම ඩීටේල්ස් ගියා ද කියන්න දන්නෙ නැහැ.\"\n\"වැගන් ආර් එකකකින් ඇවිල්ලා මේ සෙට් එක 44,950 ක් දීලා මේ සෙට් එක ගත්තොත් ෆිජ් එකයි, සෝෆා සෙට් එකයි ෆී හම්බවෙනවා කියලා ආවා.\"\n\"මේ සෙට් එක ගෙදර තියලා පැයක් ඇතුළත ෆ්‍රිජ් එකයි, සෝෆා සෙට් එකයි ගෙදරට ගෙනත් දෙන්නම් කියලා බිල් එකක් දාලා ගියා.\"\nභාණ්ඩයේ වටිනාකම 80,000 යි, ගෙවන්න ඕන 44,950 යි කියලා බිල් කරලා ගියා.\"\nමෙම වංචනිකයන් රටවිරු ණය ක්‍රමය හා ගෘහ විදුලි උපකරණ ගැන මුසා බස් පවසන්නේ මෙලෙසයි.\nමෙම වංචනිකයන් පැමිණෙන්නේ වැගන් ආර් වර්ගයේ මෝටර් රථයකින්.\nමේ වනවිට දිවයිනේ ප්‍රදේශ රැසකම ජනතාව මෙම වංචාවට ගොදුරුවී ඇති බව හිරු සී.අයි.ඒ. වෙත තොරතුරු වාර්තා වී තිබෙනවා.\nඅප මෙම වංචාව අනාවරණය කරන්නේ හෙට දවසේ මෙම වංචනිකයන්ගේ ගොදුර ඔබ විය හැකි නිසාවෙන්.",
       "URL": "https://www.hirunews.lk/292054/රට-විරුවන්ගේ-මුදල්-ගසාකන-කූඨ-වංචනිකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1472"
}