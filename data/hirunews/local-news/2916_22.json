{
       "Source": "hirunews",
       "Timestamp": "Wednesday, 05 February 2020 - 18:09",
       "Headline": "රුසියානු සමූහාණ්ඩුවේ ගොඩබිම් මෙහෙයුම් ප්‍රධානී සහ ශ්‍රී ලංකා ගුවන් හමුදාපති අතර හමුවක්",
       "News Content": "රුසියානු සමූහාණ්ඩුවේ ගොඩබිම් මෙහෙයුම් ප්‍රධානී ජෙනරාල් ඕලෙග් සාලියුකොව් ගුවන් හමුදාපති එයාර් මාර්ෂල් සුමංගල ඩයස් හමුවුනා.\nගුවන් හමුදාව නිවේදනය කළේ රුසියානු ගොඩබිම් මෙහෙයුම් ප්‍රධානීවරයා වෙනුවෙන් ගුවන් හමුදා වර්ණ පක්ෂාංගය විසින් සම්මාන මුර පෙළපාලියක් ද පැවැත්වු බවයි.\nජෙනරාල් ඕලෙග් සාලියුකොව් සහ ශ්‍රී ලංකා ගුවන් හමුදාපතිවරයා සුහද කතාබහක නිරතවු අතර මෙම හමුව සිහිපත් වීම වෙනුවෙන් සමරු ඵලක හුවමාරුවක් ද සිදුවුනා.",
       "URL": "https://www.hirunews.lk/233776/රුසියානු-සමූහාණ්ඩුවේ-ගොඩබිම්-මෙහෙයුම්-ප්‍රධානී-සහ-ශ්‍රී-ලංකා-ගුවන්-හමුදාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=2916"
}