{
       "Source": "hirunews",
       "Timestamp": "Tuesday, 12 April 2022 - 13:35",
       "Headline": "අයි.පී.එල්. තරගාවලියේ වැඩිම කඩුලුලාභීන් සිවු දෙනා අතරට වනිඳුත්",
       "News Content": "ඉන්දීය ප්‍රිමියර් ලීග් තරගාවලියට අදාළව චෙන්නායි සුපර් කිංග්ස් සහ රෝයල්ස් චැලෙන්ජර්ස් බැංගලෝර් කණ්ඩායම් අද මුම්බායි හිදී තරඟ වදින අතර එහිදී බැංගලෝර් පිළේ වේග පන්දු යවන ක්‍රීඩක හර්ෂල් පටෙල් ඊට සහභාගි නොවන්නේ සිය සොහොයුරියගේ හදිසි අභාවය හේතුවෙන්.\nහර්ෂල්ගේ සොහොයුරිය වන අර්චිටා පටෙල් මෙලෙස මිය ගොස් ඇත්තේ කිසියම් රෝගාබාධයක් හේතුවෙන් වුවද ඒ පිළිබද වැඩිදුර තොරතුරු පවුලේ සාමාජිකයන් විසින් හෙළිදරව් කර නැහැ.\nමෙවර අයි.පී.එල්. තරගාවලියේ වැඩිම කඩුලුලාභියා ලෙස පර්පල් කැප් දිනා ගැනීමේ සටනට හර්ෂල් පටෙල් අවතීර්ණ වී සිටින්නේ කඩුලු 6ක් ලබා ගනිමින්.\nකඩුලු 8ක් ලබා සිටින වනිදු හසරංග එහි 4 වන ස්ථානයේ රැදී සිටින අතර, අද තරගයේදී ඔහුට තවදුරටත් ඉදිරියට යාමට අවස්ථාව පවතිනවා.",
       "URL": "https://www.hirunews.lk/301804/අයි-පී-එල්-තරගාවලියේ-වැඩිම-කඩුලුලාභීන්-සිවු-දෙනා-අතරට-වනිඳුත්",
       "Category": "Local News",
       "Parent URL": "https://www.hirunews.lk/local-news.php?pageID=1235"
}