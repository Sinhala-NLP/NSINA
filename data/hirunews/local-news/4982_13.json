{
       "Source": "hirunews",
       "Timestamp": "Saturday, 02 July 2016 - 9:20",
       "Headline": "ගාල්ලේදී  අත්අඩංගුවට ගත් නෞකාව සිංගප්පූරු රජය යටතේ ලියාපදිංචි කර ඇති බව හෙළිවේ",
       "News Content": "ශ්‍රී ලංකා නාවික හමුදාව මගින් පසුගිය 29 වන දා ගාල්ලට ඔබ්බෙන් මුහුදු තීරයේදී අත්අඩංගුවට ගැනුණු සැක කටයුතු නෞකාව සිංගප්පූරු ධජය යටතේ ලියාපදිංචි කරන ලද්දක් බව ශ්‍රී ලංකා රේගුව පවසනවා.\nකෙසේ නමුත් එය අවසන් වරට පැමිණ ඇත්තේ පාකිස්තාන වරායකින්.\nකොළඹ වරායේ නෞකා නැංගුරම්ලන ප්‍රදේශයේදී රේගු විසින් පරීක්ෂා කරන අතරතුර පලා ගිය නෞකාව ශ්‍රී ලංකා නාවික හමුදාව, වෙරළාරක්ෂක බලකායේ සහාය ඇතිව අත්අඩංගුවට ගනු ලැබුවේ එහි කාර්ය මණ්ඩලයේ 27 දෙනෙකු ද සමගින්.\nරේගුව ප්‍රකාශ කළේ ඒ පිළිබද පරීක්ෂණ තවදුරටත් ක්‍රියාත්මක වන බවයි.",
       "URL": "https://www.hirunews.lk/137002/ගාල්ලේදී-අත්අඩංගුවට-ගත්-නෞකාව-සිංගප්පූරු-රජය-යටතේ-ලියාපදිංචි-කර-ඇති-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4982"
}