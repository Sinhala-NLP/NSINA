{
       "Source": "hirunews",
       "Timestamp": "Thursday, 03 February 2022 - 9:00",
       "Headline": "හිරු ගමින් ගමට වාහල්කඩට - ජන ගැටලු රැසක් හිරුට කියයි",
       "News Content": "රට පුරා ගම්මානවල ජනතාව මුහුණ දී ඇති ගමේ ගැටලු පිළිබඳව බලධාරීන් දැනුවත් කර විසඳුම් ලබාදීමේ අරමුණින් දියත් කළ 'හිරු ගමින් ගමට' වැඩසටහන ඊයේ (02) ක්‍රියාත්මක කෙරුණේ අනුරාධපුර - කැබිතිගොල්ලෑව - වාහල්කඩ - ඩී-හය සහ ඩී-පහ ගම්මාන කේන්ද්‍ර කරගනිමින්.\nගමේ ගැටලු පිළිබඳව බලධාරීන් දැනුවත් කර, සජීවී වැඩසටහන්වලට සම්බන්ධ වීමට ඔවුන්ට එහි දී අවස්ථාව හිමි වූ අතර, ත්‍යාග රැසක් ද ගම්වැසියන්ට ලබාදීමට හිරු එෆ්.එම්. කටයුතු කළා.\nමෙම වැඩසටහන මගින් විවිධ දුෂ්කරතා ඇති ගම්මානවල වෙසෙන ජනතා ප්‍රශ්න බලධාරින් හමුවට ගෙන ගොස් කඩිනම් විසඳුම් ලබාදීම මෙන්ම ඒ සඳහා පාලකයින්ගේ ඇස් විවර කිරීම ද හිරු ගමින් ගමට නව වැඩසටහනෙහි අරමුණයි.\nමෙහිදී එම ප්‍රදේශවල ජනතාව මුහුණ පා ඇති ආර්ථික , සමාජීය මෙන්ම භෞතික ගැටලු මෙන්ම සනීපාරක්ෂණ කටයුතු ගැන ද වැඩි වශයෙන් අවධානය යොමු කෙරෙන අතර, ඊයේ (02) දින අනුරාධපුර - කැබිතිගොල්ලෑව ජනතාව ද සිය ගැටලු හිරු වෙත ඉදිරිපත් කළා.",
       "URL": "https://www.hirunews.lk/296023/හිරු-ගමින්-ගමට-වාහල්කඩට-ජන-ගැටලු-රැසක්-හිරුට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1379"
}