{
       "Source": "hirunews",
       "Timestamp": "Thursday, 02 February 2023 - 19:26",
       "Headline": "පිටකොටුවේ විදුලි උපකරණ හිඟවෙයි",
       "News Content": "ආනයන සීමා කිරිමත් සමඟ පිටකොටුව තොග වෙළඳපොළෙහි විදුලි උපකරණවල හිඟයක් පවතින බවට වෙළඳපල ආරංචි මාර්ග පවසනවා.\nපළමු හරස් විදියේ සහ දෙවන හරස් විදියේ පවතින විදුලි උපකරණ තොග අලෙවිසැල් රැසක විදුලි උපකරණ නොමැති විමත් සමඟ මිළ ගණන් ද ඉහළ ගොස් ඇති බව සඳහන්.\nමේ හේතුවෙන් පිට පළාත්වලින් තොග රැගෙන යාම සඳහා පැමිණෙන වෙළෙන්දන් ද අඩු වී ඇති බවයි වාර්තා වන්නේ.\nමෙරට ප්‍රධාන පෙළේ විදුලි උපකරණ අලෙවි කරන සමාගම්වලට අමතරව බහුතරයක් පිරිස් විදුලි උපකරණ මිල දී ගනු ලබන්නේ පිටකොටුව පළමු වන සහ දෙවන හරස් වීදීයේ තොග වෙළඳසැල්වලින්.\nමේ වනවිට විදුලි උඳුන්, ඇඹරුම් යන්ත්‍ර, විදුලි කේතල සහ විදුලි ඉස්තිරික්ක ඉහළ මිළ ගණන් යටතේ අලෙවි වන අතර ඇතැම් විදුලි උපකරණවල මිල රුපියල් 3000 සිට 12000 දක්වා ඉහළ ගොස් තිබෙනවා.",
       "URL": "https://www.hirunews.lk/326523/පිටකොටුවේ-විදුලි-උපකරණ-හිඟවෙයි",
       "Category": "Local News",
       "Parent URL": "https://www.hirunews.lk/local-news.php?pageID=562"
}