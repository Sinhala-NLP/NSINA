{
       "Source": "hirunews",
       "Timestamp": "Friday, 03 February 2023 - 16:49",
       "Headline": "මොහාන් හා උදේනි මහජන උපයෝගීතා කොමිසමෙන් එළියට බහියි",
       "News Content": "මහජන උපයෝගීතා කොමිසමේ සාමාජිකයින් දෙදෙනකු ඉල්ලා අස්වී තිබෙනවා.\nඔවුන් අද (03) පස්වරුවේ සිය තනතුරුවලින් ඉල්ලා අස්වීමට අදාළ ලිපි යොමුකර ඇති බවයි වාර්තා වන්නේ.\nමෙලෙස තම ධුරවලින් ඉල්ලා අස් වී ඇත්තේ මොහාන් සමරනායක සහ උදේනි වික්‍රමසිංහ යි.\nමහජන උපයෝගීතා කොමිසම තුළ තවදුරටත් සිය සේවය සැපයීමට නොහැකි වාතාවරණයක් උද්ගත වී ඇති බව එම කොමිසමේ සාමාජික මොහාන් සමරනායක පවසනවා.\nසිය ඉල්ලා අස්වීම ලිපියේ ඔහු සඳහන් කර ඇත්තේ මේ වනවිට මහජන උපයෝගිතා කොමිසම තුළ වෘත්තීමය නොවන අසහනකාරී, දරාගත නොහැකි සේවා පසුබිමක් උද්ගත වී ඇති බවයි.\nඑම තත්ත්වය පසුගිය ජනවාරි 20 වැනි දින හටගත් සිද්ධියෙන් කූටප්‍රාප්තියට පත් වූ බවත්, කොමිෂන් සභා කාර්‍යාලය තුළට අනවසරයෙන් ඇතුළු වූ මැර පිරිස් තමාට හා කොමිසමේ අනිත් සාමාජිකයාට සිදු කළ තර්ජන කොමිෂමේ සභාපතිවරයා විසින් නොසලකා හැරි බවත් එම ලිපියේ වැඩිදුරටත් සඳහන් සඳහන්.\nඑමෙන්ම මහජන උපයෝගිතා කොමිසමේ සභාපතිවරයා එම කොමිසම් පනතේ 9(5) වගන්තිය උල්ලංඝනය වන අයුරින් අත්තනෝමතික ලෙස කටයුතු කරන බවත් ඒ හරහා අනෙකුත් සාමාජිකයින්ගේ බලය සහ අවශ්‍යතාව ශුන්‍ය වී ඇති බවත්, මොහාන් සමරනායක මුදල් අමාත්‍යවරයා වෙත යොමු කළ ලිපියේ වැඩිදුරටත් කර තිබෙනවා.",
       "URL": "https://www.hirunews.lk/326596/මොහාන්-හා-උදේනි-මහජන-උපයෝගීතා-කොමිසමෙන්-එළියට-බහියි",
       "Category": "Local News",
       "Parent URL": "https://www.hirunews.lk/local-news.php?pageID=560"
}