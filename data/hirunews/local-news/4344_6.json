{
       "Source": "hirunews",
       "Timestamp": "Thursday, 31 August 2017 - 20:06",
       "Headline": "ලන්ච් ෂීට්, ෂොපින් බෑග් සහ රිජිෆෝම් ආහාර ඇසුරුම් පෙට්ටි හෙට සිට තහනම්",
       "News Content": "හෙට සිට ක්‍රියාත්මක වන පරිදි ලන්ච් ෂීට්, ෂොපින් බෑග් සහ රිජිෆෝම් ආහාර ඇසුරුම් පෙට්ටි නිෂ්පාදනය බෙදාහැරීම සහ භාවිතය තහනම් කර තිබෙනවා.\nඑම නීතිය උල්ලංඝණය කරන පුද්ගලයින් රුපියල් 10000 ක දඩ මුදලක් හෝ වසර දෙකක සිර දඬුවමකට යටත්වනු ඇති.\nලාබදායී වීමත් භාවිත කිරීමේ පහසුවත්, දෛනික ජීවිතයේදී පොලිතීන් සහ ප්ලාස්ටික් නිෂ්පාදන භාවිතයට ගැනීමට වැඩිදෙනෙක් පෙළඹීමේ හේතුවයි.\nසාමාන්‍යයෙන් දෛනිකව එක් පුද්ගලයෙක් පොලිතීන් හා ප්ලාස්ටික් අපද්‍රව්‍ය කිලෝග්‍රෑම් 7 කට වඩා බැහැර කරන බව මධ්‍යම පරිසර අධිකාරිය පවසනවා.\nඒ අතරින් ජනතාව අතර, වැඩි වශයෙන් ප්‍රචලිතව ඇත්තේද පරිසරයට වැඩිම බලපෑමක් එල්ල කරන්නේද ලන්ච් ෂීට් සහ ෂොපින් බෑග් වැනි නිෂ්පාදනයි.\nදෛනිකව මෙරට කසළ ගොඩට එකතුවන ලන්ච් ෂීට් ප්‍රමාණය මිලියන 2 කට වැඩියි.\nදිරා යෑමකින් තොරව පරිසරය තුළ එක්රැස්වීම හේතුවෙන් ඉන් සිදුවන හානිය අතිමහත්.",
       "URL": "https://www.hirunews.lk/169876/ලන්ච්-ෂීට්-ෂොපින්-බෑග්-සහ-රිජිෆෝම්-ආහාර-ඇසුරුම්-පෙට්ටි-හෙට-සිට-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4344"
}