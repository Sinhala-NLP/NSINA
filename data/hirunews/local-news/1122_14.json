{
       "Source": "hirunews",
       "Timestamp": "Friday, 03 June 2022 - 9:32",
       "Headline": "අද ලිට්රෝ බෙදාහැරීම කොළඹ නගර සීමාව තුළ පමණයි (වීඩියෝ)",
       "News Content": "අද (03) ගෑස් බෙදාහැරීම සිදුකරනු ලබන්නේ කොළඹ නගර සීමාවේ පමණක් බව ලිට්රෝ සමාගම පවසනවා.\nඒ අනුව කොටුව, පිටකොටුව, කොම්පඤ්ඤවීථිය, කොල්ලුපිටිය, බම්බලපිටිය, කිරුලපන, වැල්ලවත්ත, කුරුඳුවත්ත, බොරැල්ල, දෙමටගොඩ, මරදාන, කොටහේන, තොටළඟ සහ මෝදර යන ප්‍රදේශවලට අද ලිට්රෝ ගෑස් බෙදාහැරීම සීමාවනවා.\nඑහි සභාපති විජිත හේරත් හිරු ප්‍රවෘත්ති අංශයට සඳහන් කළේ ගෑස් සිලින්ඩර 16,000 ක් පමණක් අද දිනයේදී බෙදාහැරීමට සැළසුම් කර ඇති බවයි.\nවෙනත් ප්‍රදේශ සඳහා අද දිනයේදී ගෑස් බෙදාහැරීම් සිදු නොකරන අතර, යළි ගෑස් නෞකාවක් අනිද්දා (05) පැමිණීමෙන් පසු ලබන අඟහරුවාදා සිට යළි ගෑස් බෙදාහැරී ආරම්භ කරන බව සභාපතිවරයා වැඩිදුරටත් සඳහන් කළා. ඒ අනුව එතෙක් පෝලිම්වල රැඳී නොසිටින ලෙසයි ලිට්රෝ සමාගම ජනතාවගෙන් ඉල්ලා සිටියේ.",
       "URL": "https://www.hirunews.lk/306087/අද-ලිට්රෝ-බෙදාහැරීම-කොළඹ-නගර-සීමාව-තුළ-පමණයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1122"
}