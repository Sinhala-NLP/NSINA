{
       "Source": "hirunews",
       "Timestamp": "Friday, 10 May 2019 - 15:43",
       "Headline": "දෙමටගොඩ 'වර්චුසා' ආයතනයේ විශේෂ සෝදිසි මෙහෙයුමක්",
       "News Content": "දෙමටගොඩ පිහිටි 'වර්චුසා' තොරතුරු තාක්ෂණ හා මෘදුකාංග නිෂ්පාදන ආයතනය පොලිසියෙන් කළ ඉල්ලීමක් අනුව එම ආයතනයේ පසුගියදා විශේෂ සෝදිසි මෙහෙයුමක් සිදු කර තිබෙනවා.\nමීට සතියකට පමණ පෙර එම ආයතනයේ සේවය කළ මොහොමඩ් අක්‍රම් නැමැති පුද්ගලයෙකු පොලීසිය විසින් පාස්කු ඉරිදා ප්‍රහාරය සම්බන්ධයෙන් ප්‍රශ්න කිරීමට අත්අඩංගුවට ගෙන තිබෙනවා.\nඔහු අත්අඩංගුවට ගෙන ප්‍රශ්න කරන බවට තහවුරු වීමෙන් අනතුරුවයි 'වර්චුසා' ආයතනය පරීක්ෂා කරන ලෙස ඔවුන් පොලිසියෙන් ඉල්ලා ඇත්තේ.\n'වර්චුසා' බලධාරින් පවසන්නේ පොලිසිය සිදු කළ සෝදිසි මෙහෙයුමෙන් කිසිදු සැකකටයුතු යමක් හමු නොවූ බවයි.",
       "URL": "https://www.hirunews.lk/216133/දෙමටගොඩ-වර්චුසා-ආයතනයේ-විශේෂ-සෝදිසි-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=3358"
}