{
       "Source": "hirunews",
       "Timestamp": "Friday, 30 December 2022 - 13:30",
       "Headline": "බෞද්ධ හා පාලි විශ්වවිද්‍යාලයේ ගැටළු ගැන සාකච්ඡාවක්",
       "News Content": "හෝමාගම - පිටිපන බෞද්ධ හා පාලි විශ්වවිද්‍යාලයේ උද්ගතව ඇති ගැටළු සම්බන්ධයෙන් සාකච්ඡා කිරීමට අන්තර් විශ්ව විද්‍යාලීය භික්ෂු බලමණ්ඩලයේ කැඳවුම්කරු, පුජ්‍ය ගල්වැව සිරිධම්ම හිමි ඇතුළු පිරිසක් අද (30) අධ්‍යාපන අමාත්‍ය සුසිල් ප්‍රේමජයන්ත හමුවුණා.\nඒ, විශ්ව විද්‍යාලය වසා දැමීමට එරෙහිව පසුගියදා ඔවුන් විසින් අධ්‍යාපන අමාත්‍යංශය ඉදිරිපිට පැවැත්වූ උද්ඝෝෂණයෙන් පසු, අමාත්‍යවරයා ලබාදුන් පොරොන්දුව මතයි.\nමේ අතර පේරාදෙණිය විශ්ව විද්‍යාලයේ හිටපු උපකුලපති මහාචාර්ය අතුල සේනාරත්නට සහ ඔහුගේ පුත්‍රයාට පහරදිමේ සිද්ධියට අත්අඩංගුවට ගත් පේරාදෙණිය විශ්ව විද්‍යාලයේ මහා ශිෂ්‍ය සංගමයේ හිටපු සභාපති අනුරාධ විදානගේ මහනුවර මහේස්ත්‍රාත් අධිකරණට රැගෙනවිත් තිබෙනවා.\nසැකකරු ඊයේ (29) පස්වරුවේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් අතර ඔහු අද (30) උදෑසන වනතෙක් මහනුවර පොලිස් ස්ථානයේ රඳවා තිබුණා.",
       "URL": "https://www.hirunews.lk/323883/බෞද්ධ-හා-පාලි-විශ්වවිද්‍යාලයේ-ගැටළු-ගැන-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=634"
}