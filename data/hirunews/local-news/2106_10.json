{
       "Source": "hirunews",
       "Timestamp": "Saturday, 06 March 2021 - 14:56",
       "Headline": "කොවිඩ් මර්දන රාජකාරියේ නිරත ත්‍රිවිධ හමුදා සාමාජිකයින්ට වෙනමම එන්නත් තොගයක් ලබාදීමට ඉන්දියාවේ එකඟත්වය",
       "News Content": "කොරෝනා මර්දන රාජකාරි වල නිරත ත්‍රිවිධ හමුදා සාමාජකයන් සඳහා වෙනම ඔක්ස්ෆර්ඩ් ඇස්ට්‍රාසෙනෙකා කොවිෂීල්ඩ් එන්නත් තොගයක් ලබාදීමට ඉන්දීය මහකොමසාරිස් ගෝපාල් බාග්ලේ පොරොන්දු වී තිබෙනවා.\nඉන්දීය මහකොමසාරිස්වරයා මේ බව ප්‍රකාශ කර ඇත්තේ යුද හමුදාපති ශවේන්ද්‍ර සිල්වා අද නාරාහේන්පිට යුද හමුදා රෝහලේදී එන්නත ලබාගත් අවස්ථාවේ බවයි යුද හමුදාව සඳහන් කළේ.\nරට පුරා කොරෝනා මර්දන රාජකාරිවල නිරත 63,000 කට අධික ත්‍රිවිධ හමුදා සාමාජිකයන් දැනටමත් කොරෝනා එන්නත ලබාගෙන තිබෙනවා.",
       "URL": "https://www.hirunews.lk/264528/කොවිඩ්-මර්දන-රාජකාරියේ-නිරත-ත්‍රිවිධ-හමුදා-සාමාජිකයින්ට-වෙනමම-එන්නත්-තොගයක්-ලබාදීමට-ඉන්දියාවේ-එකඟත්වය",
       "Category": "Local News",
       "Parent URL": "https://www.hirunews.lk/local-news.php?pageID=2106"
}