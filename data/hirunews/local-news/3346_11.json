{
       "Source": "hirunews",
       "Timestamp": "Saturday, 18 May 2019 - 16:03",
       "Headline": "සීගිරිය නැරඹීමට දෙස් විදෙස් සංචාරකයන් විශාල පිරිසක්",
       "News Content": "සීගිරිය නැරඹීම සඳහා අද දිනයේ දෙස් විදෙස් සංචාරකයන් විශාල පිරිසක් පැමිණ තිබෙනවා.\nඅප වාර්තාකරු සඳහන් කළේ අද දහවල් වන විට දේශීය සංචාරකයන් දෙදහසකට ආසන්න පිරිසක් පැමිණ තිබු බවයි.\nවිදෙස් සංචාරකයන් 200කට ආසන්න පිරිසක් ද අද සීගිරියට පැමිණ තිබීම විශේෂත්වයක්.\nඅද දිනයේ සීගිරිය නැරඹීමට පැමිණෙන දෙස් විදෙස් සංචාරකයන්ට මධ්‍යම සංස්කෘතික අරමුදලේ සීගිරි ව්‍යාපෘති කාර්යාලය මගින් ඔසු පැන් දන්සැලක් ද ලබාදී තිබෙනවා.\nසීගිරිය ව්‍යාපෘති කළමණාකරු සඳහන් කළේ අද සිට ලබන සඳුදා දක්වා දේශීය සංචාරකයන්ට සීගිරිය නොමිලේ නැරඹීමට ද අවස්ථාව ලබාදී ඇති බවයි.\nත්‍රිවිද හමුදාව මෙන්ම පොලිසිය සීගිරියට ප්‍රමාණවත් ආරක්ෂාවක් ලබාදී ඇතැයි ද ඔහු සඳහන් කළා.",
       "URL": "https://www.hirunews.lk/216617/සීගිරිය-නැරඹීමට-දෙස්-විදෙස්-සංචාරකයන්-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=3346"
}