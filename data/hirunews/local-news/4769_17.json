{
       "Source": "hirunews",
       "Timestamp": "Saturday, 03 December 2016 - 14:44",
       "Headline": "වර්ජනය අවසන් වුවත් තවමත් බස් හිඟයක්",
       "News Content": "බස් වර්ජනය අවසන් වුවත් තවමත් ඇතැම් ප්‍රදේශවල බස් හිඟයක් පවතින බව අප වාර්තාකරුවන් පවසනවා.\nඒ  අනුව අකුරැස්ස ප්‍රධාන බස් නැවතුම් පලෙහි අද දහවල් වන විටත් අතුරු මාර්ගවල ධාවනයවන බස් රථවල හිඟයක් පැවති බවයි ඔහු ප්‍රකාශ කළේ.\nමාකදුර, සියඹලාගොඩ, දෑරංගල, ඉලුක්වත්ත, වැලිකැටිය, කුඹුරුපිටිය, හක්මන, කද්දූව, අතුරළිය, ආදී ග්‍රාමීය ප්‍රදේශවලට යන බස්රථවල අඩුවක් පැවති බව සඳහන්.\nකෙසේ වෙතත් මාතර, දෙණියාය, ගාල්ල, වැනි තදාසන්න ප්‍රදේශවල නිසි පරිදි බස් ධාවනය වූ බව අප වාර්තාකරු වැඩිදුරටත් සඳහන් කළා .\nමේ අතර අප හැටන් වාර්තාකරු පැවසුවේ වර්ජනය අවසන් වීමත් සමග හැටන් ප්‍රධාන බස් නැවතුම් පලේ සිට දුර ගමන් සහ කෙටි දුර බස් රථ සාමාන්‍ය පරිදි ධාවනය වන බවයි.\nනමුත් පසුගිය දිනයේ මෙන් මගීන්ගේ අඩුවක් පවතින බව ද ඔහු වැඩිදුරටත් සඳහන් කළා.",
       "URL": "https://www.hirunews.lk/148868/වර්ජනය-අවසන්-වුවත්-තවමත්-බස්-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=4769"
}