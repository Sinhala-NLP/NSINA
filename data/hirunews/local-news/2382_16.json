{
       "Source": "hirunews",
       "Timestamp": "Sunday, 18 October 2020 - 19:47",
       "Headline": "20ට එරෙහිව විගණන පරීක්ෂක සේවා සංගමය යළිත් හඬ නගයි",
       "News Content": "20 වන ආණ්ඩුක්‍රම ව්‍යවස්ථා සංශෝධනය මගින් මෙතෙක් රජයේ විගනකාධිපතිවරයා විසින් සිදුකරනු ලැබූ රාජ්‍ය ආයතනවල විගනණයන් පෞද්ගලික සමාගම් අතට පත්වීම නිසා රුපියල් බිලියනයකට ආසන්න මුදලක් රජයට අහිමි වන බව ශ්‍රී ලංකා විගණන පරීක්ෂක සේවා සංගමය යළිත් අවධාරණය කරනවා.\nඑහි ලේකම් ඩබ්ලිව්.ජේ.සී. තිසේරා මේ බව කියා සිටියේ මහනුවර අද(18) පැවති මාධ්‍ය හමුවකට එක්වෙමින්.\nඑමෙන්ම, 20 වන ව්‍යවස්ථා සංශෝධනය හරහා රටට යහපත් සිදුනොවන බව පවසමින් ජාතික වෘත්තීය සමිති පෙරමුණ, මහනායක හිමිවරුන් වෙත අද(18) සංදේශයක් භාරදුන්නා.",
       "URL": "https://www.hirunews.lk/252814/20ට-එරෙහිව-විගණන-පරීක්ෂක-සේවා-සංගමය-යළිත්-හඬ-නගයි",
       "Category": "Local News",
       "Parent URL": "https://www.hirunews.lk/local-news.php?pageID=2382"
}