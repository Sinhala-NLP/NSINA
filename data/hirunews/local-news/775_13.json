{
       "Source": "hirunews",
       "Timestamp": "Thursday, 27 October 2022 - 13:03",
       "Headline": "අධිකරණයෙන්, සී.අයි.ඩී ස්ථානාධිපතිට නොතීසි",
       "News Content": "කොළඹ ප්‍රධාන මහේස්ත්‍රාත් අධිකරණය අපරාධ පරීක්ෂණ දෙපාර්තමේන්තුවේ ස්ථානාධිපතිවරයාට නොතීසි නිකුත් කර තිබෙනවා.\nඒ රාජ්‍ය ඇමතිනි ඩයනා ගමගේ විදෙස් ගමන් බලපත්‍රය, ජාතික හැඳුනුම්පත සහ උප්පැන්න සහතිකය සම්බන්ධයෙන් විමර්ශනයක් සිදු කරන ලෙස පසුගිය වසරේ අධිකරණයට කරුණු වාර්තා කළ පැමිණිල්ල සම්බන්ධයෙන් විමර්ශන පිළිබඳව අධිකරණයට කරුණු දක්වන්නැයි සඳහන් කරමින්.\nඑම කරුණු දැක්වීම නොවැම්බර් 10 වනදා සිදු කරන ලෙසට කොළඹ ප්‍රධාන මහේස්ත්‍රාත් අධිකරණය අදාළ නොතීසි නිකුත් කිරීම සිදුකර ඇත්තේ නීතිඥවරුන් කණ්ඩායමක් ඉදිරිපත් කර කරුණු සලකා බැලීමෙන් අනතුරුවයි.",
       "URL": "https://www.hirunews.lk/318950/අධිකරණයෙන්-සී-අයි-ඩී-ස්ථානාධිපතිට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=775"
}