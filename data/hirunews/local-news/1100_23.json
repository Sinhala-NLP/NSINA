{
       "Source": "hirunews",
       "Timestamp": "Sunday, 12 June 2022 - 13:01",
       "Headline": "විදුලි ජනන යන්ත්‍ර මිල දී ගැනීමක් ගැන විගණකාධිපතිට වාර්තාවක් දෙන්න - කෝප් කමිටුවෙන් නිර්දේශ (ඡායාරූප)",
       "News Content": "රුපියල් මිලියන 3,100 ක් වැය කොට මිල දී ගත් විදුලි ජනන යන්ත්‍ර 50 ක් ක්‍රියාකාරී තත්වයේ පැවතුණේ දැයි යන්න පිළිබඳ පොදු ව්‍යාපාර කාරක සභාව හෙවත් කෝප් කමිටුවේ අවධානය යොමුව තිබෙනවා.\nමෙලෙස ගැටළුකාරි තත්වයක් මතුව ඇත්තේ 2018 - 2019 කාලසීමාව තුළ මිලදී ගත් විදුලි ජනන යන්ත්‍ර තොගයක් සම්බන්ධයෙන්.\nමෙම විදුලිජනන යන්ත්‍ර මිල දී ගැනීමේ දී තත්ව පරීක්ෂාවක් සිදුවූයේ ද යන්න සහ මිලදී ගැනීම් පරීක්ෂාවක් සිදුකළේ ද යන්න කෝප් කමිටුව විදුලිබල මණ්ඩලයෙන් විමසා තිබෙනවා.\nඑහිදී මණ්ඩලය පෙන්වා දී ඇත්තේ මිලියන 3,100 ක් වැය කොට මිලදී ගත් මෙම විදුලිජනන යන්ත්‍ර 50 මේ වනවිටත් ක්‍රියාකාරී තත්වයේ පවතින බවයි.\nකෙසේවෙතත් සති දෙකක් තුළ අදාළ මිල දී ගැනීම සම්බන්ධයෙන් විගණකාධිපතිට වාර්තාවක් ලබාදෙන ලෙසට කෝප් කමිටුව නිර්දේශ කර තිබෙනවා.",
       "URL": "https://www.hirunews.lk/306910/විදුලි-ජනන-යන්ත්‍ර-මිල-දී-ගැනීමක්-ගැන-විගණකාධිපතිට-වාර්තාවක්-දෙන්න-කෝප්-කමිටුවෙන්-නිර්දේශ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1100"
}