{
       "Source": "hirunews",
       "Timestamp": "Friday, 07 April 2017 - 12:48",
       "Headline": "3 දෙනෙකුට මරු කැදවූ අම්පාරේ කෑම කොළඹට",
       "News Content": "පුද්ගලයන් 3 දෙනෙකුට මරු කැදවූ අම්පාර දේවස්ථානයකින් ලබාදුන් ආහාර කොළඹ වෛද්‍ය පර්යේෂණ ආයතනය වෙත අද (07) යොමුකර තිබෙනවා.\nදමන පොලිසියේ ප්‍රකාශකයෙකු සදහන් කළේ සිද්ධිය සම්බන්ධයෙන් මේ වනවිට කඩිනම් විමර්ශනයක් ද ආරම්භ කර ඇති බවයි.\nඅම්පාර - ඉරක්කාමම් ප්‍රදේශයේ වානගමුව ජුම්මා මුස්ලිම් දේවස්ථානයේ වාර්ෂික දානය පිරිනැමීමේදී එම ආහාර විෂ වීමෙන් මේ වනවිට පුද්ගලයන් තුන්දෙනෙකු ජීවිතක්ෂයට පත්ව තිබෙනවා.\nතවත් 200 කට ආසන්න පිරිසක් සමන්තුරේ, අක්කරේපත්තු, අම්පාර සහ අශ්රොෆ් රෝහල්වල ප්‍රතිකාර ලබනවා.\nකෙසේ වෙතත්, එහිදී දැඩි සත්කාර ඒකකයට ඇතුළත් කෙරුණු කාන්තාවන් දෙදෙනෙකු සහ එක් පුද්ගලයෙකුයි මෙලෙස ජීවිතක්ෂයට පත්වී ඇත්තේ.\nඅප වාර්තාකරු සදහන් කළේ ප්‍රතිකාර සදහා රෝහල් ගත කෙරුණු පුද්ගලයින් 150 කට වැඩි පිරිසක් තවමත් නේවාසිකව ප්‍රතිකාර ලබන බවයි.",
       "URL": "https://www.hirunews.lk/158698/3-දෙනෙකුට-මරු-කැදවූ-අම්පාරේ-කෑම-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4574"
}