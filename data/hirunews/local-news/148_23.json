{
       "Source": "hirunews",
       "Timestamp": "Wednesday, 26 July 2023 - 22:42",
       "Headline": "තවත් ලාංකිකයන් 7,000 කට දකුණු කොරියාවේ රැකියා වරම්",
       "News Content": "මේ වසරේ දෙවන භාගයේදී තවත් ශ්‍රී ලාංකිකයන් 7,000 කට දකුණු කොරියාවේ සේවය කිරීමට වීසා නිකුත් කරන බව වාර්තා වෙනවා.\nකොරියානු තානාපතිනිය ඊයේ (25) අරලියගහ මන්දිරයේදී අග්‍රාමාත්‍ය දිනේෂ් ගුණවර්ධන මහතා හමුවූ අවස්ථාවේදී මේ බව අනාවරණය කර තිබෙනවා.\nශ්‍රී ලංකාවේ කොරියානු තානාපති මියොන් ලී මහත්මිය ප්‍රකාශ කරන්නේ කොරියාවේ ශ්‍රී ලාංකික ශ්‍රමිකයින් 25,000ක් සේවයේ යෙදී සිටින බවත්, මේ වසර අවසන් වන විට එය 32,000 දක්වා වැඩි කරන බවයි.",
       "URL": "https://www.hirunews.lk/342635/තවත්-ලාංකිකයන්-7000-කට-දකුණු-කොරියාවේ-රැකියා-වරම්",
       "Category": "Local News",
       "Parent URL": "https://www.hirunews.lk/local-news.php?pageID=148"
}