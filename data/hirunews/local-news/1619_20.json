{
       "Source": "hirunews",
       "Timestamp": "Tuesday, 19 October 2021 - 8:01",
       "Headline": "යළි වැඩ වර්ජනයකට යන්න ගුරු සංගම් සූදානමින්",
       "News Content": "සියලු ගුරුවරුන් සාමාන්‍ය පරිදි සේවයට පැමිණීමෙන් අනතුරුව යළි වර්ජනයකට යොමු වන බව ගුරු - විදුහල්පති වෘත්තීය සමිති සන්ධානය ප්‍රකාශ කළා.\nවැටුප් විෂමතා ගැටලුවක් මූලික කර ගනිමින් පසුගිය දා ඔන්ලයින් ඉගැන්වීම්වලින් ඉවත්වීමට තීරණය කළ ඔවුන් කොළඹ දී ඊයේ රැස්වීමෙන් අනතුරුව තීරණය කළේ, ලබන 25 වැනි දා සිට පාසල්වල ඉගැන්වීම් කටයුතු සිදු කිරීමටයි.\nසිසුන් 200ට අඩු පාසල් මේ මස 21 වැනි දා සිට ආරම්භ වන අතර එම පාසල්වලට පැමිණෙන්නේ දෙලක්ෂය ඉක්ම වූ ගුරුවරුන්ගෙන් දස දහසක පමණ ප්‍රමාණයක් බවයි ගුරු වෘත්තීය සමිති ප්‍රකාශ කළේ.\nඒ හේතුවෙන් සියලු ගුරුවරුන් ඉගැන්වීම් කටයුතු සඳහා පාසල් වෙත පැමිණෙන ආකාරයට සියලු ශ්‍රේණි ආරම්භ වීමෙන් අනතුරුව වර්ජනයකට යොමු වන බවයි ලංකා ගුරු සංගමයේ ප්‍රධාන ලේකම් ජෝශෆ් ස්ටාලින් ප්‍රකාශ කළේ.",
       "URL": "https://www.hirunews.lk/285398/යළි-වැඩ-වර්ජනයකට-යන්න-ගුරු-සංගම්-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=1619"
}