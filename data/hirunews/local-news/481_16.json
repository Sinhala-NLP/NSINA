{
       "Source": "hirunews",
       "Timestamp": "Sunday, 12 March 2023 - 13:43",
       "Headline": "පොහොට්ටුව මොනරාගලින් ඡන්ද පිටියට",
       "News Content": "පළාත්පාලන ඡන්ද විමසීමට අදාළ ශ්‍රී ලංකා පොදුජන පෙරමුණේ පළමු ප්‍රචාරක රැස්වීම මොණරාගලදී මේ වනවිට (12) ආරම්භ වී තිබෙනවා.\nඒ, හිටපු ජනාධිපති මහින්ද රාජපක්ෂගේ ප්‍රධානත්වයෙන්.\nමොණරාගල නගරයේදී ශ්‍රී ලංකා පොදුජන පෙරමුණේ මොණරාගල දිස්ත්‍රික් ආසන බල මණ්ඩල රැස්වීම එම නගරයේදී පෙරවරු 11 ට ආරම්භ කෙරුණා.\nඊට ශ්‍රී ලංකා පොදුජන පෙරමුණ නියෝජනය කරන මැති ඇමතිවරුන් කිහිපදෙනෙකු පැමිණ සිටින බවයි ප්‍රදේශයේ හිරු වාර්තාකරුවන් සඳහන් කළේ.\nපසුගිය 9 වනදා පළාත්පාලන ඡන්ද විමසීම පැවැත්වීමට මැතිවරණ කොමිෂන් සභාව සූදානම් වුවද ඒ සම්බන්ධයෙන් පැවතියේ අවිනිශ්චිත තත්වයක්.\nඒ හේතුවෙන් ශ්‍රී ලංකා පොදුජන පෙරමුණ එම ඡන්ද විමසීමට අදාළ මැතිවරණ ප්‍රචාරක රැස්වීම් ආරම්භ කළේ නැහැ.\nකෙසේ වෙතත් මේ වනවිට මැතිවරණ කොමිසම් සභාව නිවේදනය කර ඇත්තේ ලබන මස 25 වනදා පළාත්පාලන ඡන්ද විමසීම පැවැත්වීමට කටයුතු කරන බවයි.\nමොණරාගලදී පැවැත්වෙන සිය පළමු ආසන බලමණ්ඩල හමුව මෙලෙස පැවැත්වෙන්නේ හිටපු ජනාධිපති මහින්ද රාජපක්ෂගේ ප්‍රධාන්වයෙන්.",
       "URL": "https://www.hirunews.lk/329714/පොහොට්ටුව-මොනරාගලින්-ඡන්ද-පිටියට",
       "Category": "Local News",
       "Parent URL": "https://www.hirunews.lk/local-news.php?pageID=481"
}