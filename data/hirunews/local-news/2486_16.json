{
       "Source": "hirunews",
       "Timestamp": "Monday, 31 August 2020 - 16:15",
       "Headline": "ඇමරිකානු ආරක්ෂක ලේකම්ගෙන් ජනපතිට ඇමතුමක්",
       "News Content": "ඇමරිකානු ආරක්ෂක ලේකම් මාක් ටී. එස්පර්, ජනාධිපති ගෝඨාභය රාජපක්ෂ වෙත දුරකථන ඇමතුමක් ලබාදී දෙරට අතර ආරක්ෂක සබඳතා තවදුරටත් වර්ධනය කරලීම පිළිබදව සාකච්ඡා කර තිබෙනවා.\nඇමරිකානු ආරක්ෂක ලේකම්වරයා ට්විටර් පණිවුඩයක් නිකුත් කරමින් සඳහන් කළේ  කොවිඩ් 19 ගෝලීය වසංගතයට ප්‍රතිචාර දැක්වීමේදී දෙරට අතර සහයෝගීතාව සහ ජාත්‍යන්තර ආරක්ෂක වාතාවරණය පිළිබදව ද එහිදී සාකච්ඡාවට බඳුන් වූ බවයි.\nඑමෙන්ම, සමුද්‍ර ආරක්ෂක සහයෝගීතාව වර්ධනය කරලීම පිළිබඳව ද එහිදී අදහස් හුවමාරු වූ අතර, මානව හිමිකම් හා සංහිදියාව පිළිබඳ අඛණ්ඩ ප්‍රගතියක් ලැබීම උදෙසා දිරි ගැන්වීමක් සිදුකළ බව ද ඇමරිකානු ආරක්ෂක ලේකම් මාක් ටී. එස්පර් වැඩිදුරටත් සඳහන් කළා.",
       "URL": "https://www.hirunews.lk/249083/ඇමරිකානු-ආරක්ෂක-ලේකම්ගෙන්-ජනපතිට-ඇමතුමක්",
       "Category": "Local News",
       "Parent URL": "https://www.hirunews.lk/local-news.php?pageID=2486"
}