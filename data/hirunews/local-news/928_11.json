{
       "Source": "hirunews",
       "Timestamp": "Friday, 19 August 2022 - 18:41",
       "Headline": "තවත් සැකකරුවන් පිරිසක් සොයන්න පොලිසිය මහජන සහාය ඉල්ලයි",
       "News Content": "ජනාධිපති ලේකම් කාර්යාලයට ඇතුලු වී එහි දේපළවලට අලාභ හානි සිදු කළ තවත් සැකකරුවන් පිරිසක් හඳුනා ගැනීම සඳහා පොලිසිය මහජන සහාය පතනවා.\nපසුගිය ජුලි මස 7 වනදා සිදුවූ මෙම සිද්ධිය සම්බන්ධයෙන් කොළඹ උතුර අපරාධ කොට්ඨාස අපරාධ විමර්ශන කාර්යාංශය මගිනුයි විමර්ශන සිදුකරනු ලබන්නේ.\nඒ අනුව මෙම සිද්ධියට සම්බන්ධ බවට සමාජ මාධ්‍ය ජාලා සහ අන්තර්ජාලය මගින් හඳුනාගත් මෙතෙක් අනන්‍යතාව අනාවරණය කර ගැනීමට නොහැකි වූ සැකකරුවන් 34ක් හඳුනා ගැනීමට පොලිසිය මහජන සහාය ඉල්ලා සිටිනවා.\nමෙම පුද්ගලයන් සම්බන්ධයෙන් යම් තොරතුරක් වෙතොත් 011 2083049 / 075 6371563 හෝ 1997 ක්ෂණික ඇමතුම් අංකවලට දැනුම්දෙන ලෙසටයි පොලිසිය දැනුම්දෙන්නේ.",
       "URL": "https://www.hirunews.lk/313211/තවත්-සැකකරුවන්-පිරිසක්-සොයන්න-පොලිසිය-මහජන-සහාය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=928"
}