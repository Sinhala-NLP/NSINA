{
       "Source": "hirunews",
       "Timestamp": "Sunday, 30 April 2023 - 8:47",
       "Headline": "මාර්තුවේ විදෙස් ප්‍රේෂණ ඉහළට",
       "News Content": "මාර්තු මාසයේදී විදෙස්ගත ශ්‍රමික ප්‍රේෂණ ඇමරිකානු ඩොලර් මිලියන 568 ක් ලෙස ඉහළ ගොස් ඇති බව මහ බැංකුව පවසනවා.\nඑමෙන්ම මාර්තු මාසයේදී ඇඟලුම් ඇතුලු අපනයන ආදායම පහළ ගොස් ආනයන වියදම කැපී පෙනෙන ලෙස ඉහළ ගොස් ඇති බවයි මහ බැංකු පර්යේෂණ ආයතනය විසින් නිකුත් කළ වාර්තාවේ දැක්වෙන්නේ.\nඇඟළුම් ඇතුලු කාර්මික අපනයනය සඳහා ඇමරිකාව ඇතුලු යුරෝපයේ පැවති ඉල්ලුම අඩුවීම හේතුවෙන් මෙලෙස අපයන ආදායම පහළ ගොස් තිබෙනවා.\nආනයන වියදම ඉහළ යාමට හේතුව පසුගිය උත්සව සමයේ ඇතිවූ ඉල්ලුම සහ ඉන්ධන ගෙන්වීම බවද එම වාර්තාවේ සඳහන්.",
       "URL": "https://www.hirunews.lk/333825/මාර්තුවේ-විදෙස්-ප්‍රේෂණ-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=380"
}