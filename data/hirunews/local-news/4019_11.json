{
       "Source": "hirunews",
       "Timestamp": "Monday, 26 March 2018 - 18:24",
       "Headline": "දිඹුල ප්‍රදේශයේදී බස් රථයක් පෙරළී 20 ක් රෝහලේ (ඡායාරූප)",
       "News Content": "නාවලපිටියේ සිට තලවාකැලේ දක්වා ධාවනය වු පෞද්ගලික බස් රථයක් දිඹුල ප්‍රදේශයේදී ප්‍රධාන මාර්ගය හරහා පෙරලීයාමෙන් අනතුරට ලක්ව තිබෙනවා.\nඅනතුරින් එම බස් රථයේ ගමන් ගත් මඟින් 20දෙනෙකු තුවාල ලබා කොටගල ප්‍රාදේශීය රෝහලට ඇතුලත් කල බවයි අප වාර්තාකරු පැවසුවේ.\nබස් රථය අධික වේගයෙන් ධාවනය වී ඇති අතර වේගය පලනය කර ගැනීමට නොහැකි වීමෙන් මේ අනතුර සිදු වී ඇතිබවයි පොලිසිය පැවසුවේ.\nඅනතුරෙන් බස් රථයේ රියදුරා සහ කොන්දොස්තරවරයා තුවාල තිබෙනවා.\nඅනතුරෙන් තුවාල ලබා ඇති කිහිප දෙනෙකුගේ තත්ත්වය බරපතල නිසා ඔවුන් නුවරඑළිය මුලිකරෝහල වෙත මාරුකර යැවිමට කටයුතු කළ බවයි කොටගල ප්‍රාදේශීය රෝහලේ ප්‍රකාශකයෙකු අප සමඟ පවසා සිටියේ.\nඅනතුර සම්බන්ධයෙන්  දිඹුල පොලිසිය වැඩිදුර විමර්ශන සිදුකරනවා.\n(ඡායාරූප - හැටන් රංජිත් -ගාමිණී බණ්ඩාර )",
       "URL": "https://www.hirunews.lk/186927/දිඹුල-ප්‍රදේශයේදී-බස්-රථයක්-පෙරළී-20-ක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4019"
}