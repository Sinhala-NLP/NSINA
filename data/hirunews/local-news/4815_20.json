{
       "Source": "hirunews",
       "Timestamp": "Sunday, 30 October 2016 - 18:47",
       "Headline": "විවාහ 6ක් කර ගත් පුද්ගලයෙකු අත්අඩංගුවට",
       "News Content": "ඉංජිනේරුවෙකු බවට හඟවමින් කාන්තාවන් මුලා කර විවාහ 6ක් කර ගත් පුද්ගලයෙකු බදුල්ල පොලීසිය අත්අඩංගුවට ගෙන තිබෙනවා.\nඑමෙන්ම මෙම පුද්ගලයා එම කාන්තාවන්ගෙන් රුපියල් ලක්ෂ ගණනින් මුදල් වංචා කර ඇති බවට ද තොරතුරු හෙලි වී ඇති බවයි පොලීසිය සඳහන් කළේ.\nසැකකරු අවිවාහක ඉංජිනේරුවෙකු බවට හඟවමින් ව්‍යාජ හැදුනුම්පත් උපයෝගී කරගෙන මෙම විවාහ සිදුකරගෙන ඇති බවටද වාර්තා වනවා.\nසැකකරු බදුල්ල, පුත්තලම, කරුවලගස්වැව සහ ලක්ෂපාන යන ප්‍රදේශවල කාන්තාවන් රවටා විවාහ කරගෙන ඇති බව සඳහන්.\nඊට අදාළ විවාහ සහතික ද ඔහු සතුව තිබී සොයාගෙන තිබෙනවා.\nසැකකරු අත්අඩංගුවට ගැනීමට පෙර කොළඹ ප්‍රදේශයේ රාජ්‍ය ආයතනයක සේවය කරන 47 හැවිරිදි කාන්තාවක් රවටාගෙන ඇයව විවාහ කරගෙන ඇති බවටයි පොලීසිය සඳහන් කළේ.\nඑමෙන්ම ඇය සතුව තිබූ රුපියල් එකොළොස් ලක්ෂ හැත්තෑ අටදහසක මුදලක් මොහු විසින් වංචා කර තිබෙනවා.\nඅත්අඩංගුවට ගත් සැකකරු බදුල්ල මහේස්ත්‍රාත්වරයා හමුවට ඉදිරිපත් කිරීමෙන් අනතුරුව හෙට දිනය දක්වා රක්ෂිත බන්ධනාගාර ගත කළා.",
       "URL": "https://www.hirunews.lk/146439/විවාහ-6ක්-කර-ගත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4815"
}