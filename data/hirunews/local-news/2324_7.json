{
       "Source": "hirunews",
       "Timestamp": "Thursday, 19 November 2020 - 14:39",
       "Headline": "එල්.ටී.ටී.ඊ. සැමරුම් වළක්වාලමින් අධිකරණ නියෝග (වීඩියෝ)",
       "News Content": "වවුනියාව සහ මන්නාරම් ප්‍රදේශවල ලබන සතිය තුළදී එල්.ටී.ටී.ඊ. සැමරුම් වළක්වාලමින් අධිකරණ නියෝගයක් නිකුත් කර තිබෙනවා.\nඒ, පොලිසිය මන්නාරම සහ වවුනියාව අධිකරණවලින් කළ ඉල්ලීමකට අනුවයි.\nඉදිරි සතියේදී යුද්ධයේදී මියගිය එල්.ටී.ටී.ඊ. සාමාජිකයින් සිහිකර සැමරුම් උත්සව පැවැත්වීමට පවතින ඉඩ ප්‍රස්ථාව පිළිබඳව පොලිසිය අධිකරණයට කරුණු දක්වා තිබෙනවා.\nඑම කරුණු සැලකිල්ලට ගත් අධිකරණය මන්නාරම ප්‍රදේශයේ පුද්ගලයින් පස් දෙනෙකුට සහ වවුනියාව ප්‍රදේශයේ පුද්ගලයින් 08 දෙනෙකුට මෙලෙස අධිකරණ නියෝග නිකුත් කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ.",
       "URL": "https://www.hirunews.lk/255098/එල්-ටී-ටී-ඊ-සැමරුම්-වළක්වාලමින්-අධිකරණ-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2324"
}