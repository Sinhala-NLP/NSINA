{
       "Source": "hirunews",
       "Timestamp": "Thursday, 16 December 2021 - 14:16",
       "Headline": "බලධාරින්ගේ දෑස් විවර නොවුණු පෙරියකුලම මාවත (වීඩියෝ)",
       "News Content": "වසර 30කට ආසන්න කාලයක් කිසිදු ප්‍රතිසංස්කරණයක් සිදු නොවූ තිරප්පනේ - පෙරියකුලම ගම්මානයට ප්‍රවිශ්ට වන මාර්ගය සකසා දෙන්නැයි ඉල්ලා ගම්වැසියන් විරෝධතාවක නිතර වුණා.\nඔවුන් මැසිවිලි නගන්නේ මාර්ගය අබලන්වීමෙන් සිය ජන ජීවිතයට දැඩි බලපෑම් එල්ල වී ඇති බවයි.\nඅනුරාධපුර දිස්ත්‍රික්කයේ තිරප්පනේ ප්‍රාදේශීය ලේකම් කොට්ඨාසයට අයත් තුලානේ පෙරියකුලම ගම්මානයයි මේ.\nමෙම ගම්මානයට ප්‍රවිශ්ට වන සිවලාකුලම සිට ගලෙන්බිඳුනුවැව දක්වා දිවෙන මාර්ගය මේ වනවිට දැඩි ලෙස අබලන්වී ඇත්තේ ජනජීවිතයට දැඩි බාධා එල්ල කරමින්.\nඑමෙන්ම මාවතවැව, පඩිකිටිවැව, පුලියන්කුලම, යන ගම්මානවල වැසියන්ට ද මෙම මාර්ගය අබලන් වීමෙන් සෘජු බලපෑම් එල්ල වී තිබෙනවා.\nගම්වැසියන් චෝදනා කරන්නේ වසර 30කට ආසන්න කාලයක් කිසිදු සංවර්ධන කටයුත්තක් සිදු නොවීමෙන් මේ වනවිට මාර්ගයේ ගමන් කිරීමට නොහැකි තත්ත්වයක් උදා වී ඇති බවයි.\nමේ හේතුවෙන් සිය බෝග අස්වැන්න හා තම දෛනික අවශ්‍යතා සපුරා ගැනීමට ආසන්න නගරය වෙත පවා යාමට නොහැකි තත්ත්වයක් උදා වී තිබෙනවා.\nමේ හේතුවෙන් සිය මාර්ගය කඩිනමින් ප්‍රතිසංස්කරණය කර දෙන්නැයි ඉල්ලා ගම්වැසියන් විරෝධතාවක ද නිරත වුණා.",
       "URL": "https://www.hirunews.lk/291229/බලධාරින්ගේ-දෑස්-විවර-නොවුණු-පෙරියකුලම-මාවත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1490"
}