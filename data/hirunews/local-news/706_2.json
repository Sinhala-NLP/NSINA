{
       "Source": "hirunews",
       "Timestamp": "Sunday, 27 November 2022 - 7:23",
       "Headline": "ඉඟිනියාගල දී අතුරුදන් වූ දැරිය රත්නපුරයෙන් සොයා ගැනේ",
       "News Content": "දින 30කට අධික කාලයක් අතුරුදන් වී සිටි 13 හැවිරිදි දැරිය සහ එම දැරිය රඳවාගෙන සිටි බව කියන සැකකරු රත්නපුර - ලෙල්ලොපිටිය ප්‍රදේශයේ කුළී නිවසක සිටියදී පොලිස් භාරයට ගෙන තිබෙනවා.\nඒ, එම අතුරුදන්වීම සම්බන්ධයෙන් පෙරේදා (25) හිරු ප්‍රවෘත්ති ඔස්සේ කළ අනාවරණයෙන් පසු ලෙල්ලොපිටිය ප්‍රදේශයේ ගම්වාසීන් සිදුකළ දැනුම්දීමක් අනුවයි.\nසැකකරු සහ දැරිය රත්නපුර පොලිසිය විසින් අත්අඩංගුවට ගෙන ඊයේ ඉඟිනියාගල පොලිසීය වෙත භාර දී ඇත්තේ වැඩිදුර විමර්ශන සඳහායි.\nඒ අනුව ඊයේ පස්වරුවේ සැකකරු අම්පාර මහේස්ත්‍රාත්වරයා හමුවට ඉදිරිපත් කළ බවයි වාර්තාවන්නේ.\nවයස අවුරුදු 13 ක් වන තම දියණිය අතුරුදන් බවට අම්පාර-ඉඟිනියාගල දේවාලහිඳ ප්‍රදේශයේ මවක් පොලිසියට පැමිණිලි කර තිබුණා.\nනිසි දැනුවත් කිරීමකින් තොරව තම අනියම් සැමියා විසින් පසුගිය ඔක්තෝම්බර් මස 23 වනදා සිට දැරිය රැගෙන ගොස් ඇති බවටයි ඇය පොලිසියට පැමිණිලි කර තිබුණේ.",
       "URL": "https://www.hirunews.lk/321371/ඉඟිනියාගල-දී-අතුරුදන්-වූ-දැරිය-රත්නපුරයෙන්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=706"
}