{
       "Source": "hirunews",
       "Timestamp": "Friday, 11 December 2020 - 14:27",
       "Headline": "පළතුරු වගා කිරීමට පවුල් 2000 කට රුපියල් මිලියන 700ක්",
       "News Content": "අපනයනය සඳහා පළතුරු වගා කිරීම වෙනුවෙන් පවුල් 2,000ක් වෙත රුපියල් මිලියන 700ක ප්‍රතිපාදන ලබාදීමට තීරණය කර තිබෙනවා.\nලෝක බැංකු ආධාර යටතේ ක්‍රියාත්මක නව්‍යකරණ ව්‍යාපෘතිය ඔස්සේ මහනුවර දිස්ත්‍රික්කයේ නාවලපිටිය, ගම්පොල, උඩුනුවර සහ හේවාහැට ප්‍රදේශයේ දිළිඳු පවුල් සඳහා මෙම මුදල් ලබාදීම සිදුකරන බවයි කෘෂිකර්ම අමාත්‍යාංශය නිවේදනය කළේ.\nකෙසෙල්, පේර, අන්නාසි සහ අලිගැටපේර ඒ යටතේ අපනයනය ඉලක්ක කරගනිමින් වගා කිරීමට නියමිතයි.\nමෙම ව්‍යාපෘතිය දිස්ත්‍රික්ක 12ක් ආවරණය වන පරිදි සිදු කෙරෙන අතර, මේ වනවිටත් දිස්ත්‍රික්ක පහක කටයුතු මේ වනවිට ආරම්භ කර තිබෙනවා.",
       "URL": "https://www.hirunews.lk/256796/පළතුරු-වගා-කිරීමට-පවුල්-2000-කට-රුපියල්-මිලියන-700ක්",
       "Category": "Local News",
       "Parent URL": "https://www.hirunews.lk/local-news.php?pageID=2281"
}