{
       "Source": "hirunews",
       "Timestamp": "Tuesday, 06 December 2022 - 10:59",
       "Headline": "පාසල් සිසුන්ට මත් ද්‍රව්‍ය බෙදූ සිසුවෙකු ඇතුළු 4 දෙනෙකු STF භාරයට",
       "News Content": "පාසල් ශිෂ්‍යයෙකු මාර්ගයෙන් සිසුන්ට අයිස් සහ මත්පෙති බෙදූ සිසුවෙකු ඇතුළු 4 දෙනෙකු පොලිස් විශේෂ කාර්ය බලකාය විසින් සිය භාරයට ගෙන තිබෙනවා.\nඒ ඊයේ(05) හොරණ - මිල්ලනිය සහ පරගස්තොට යන ප්‍රදේශයන්හි සිදුකරන ලද වැටලීම්වල දීයි.\nසැකකරුවන්ගේ වයස අවුරුදු 18 සහ 33 වන අතර, 18 හැවිරිදි පාසල් සිසුවෙකු මාර්ගයෙන් එම මත්ද්‍රව්‍ය පාසල් දරුවන්ට බෙදා ඇති බවයි අනාවරණ වී ඇත්තේ.\nඅදාළ පාසල් ශිෂ්‍යාට මේ සඳහා ආධාර අනුබල දී ඇත්තේ ඔහුගේ මව බවට ද හෙළි වුණා.\nසැකකරුවන් සන්තකයේ තිබී අයිස් මත්ද්‍රව්‍ය ග්‍රෑම් 13ක් සහ මත් කරල් 120ක් පොලිස් විශේෂ කාර්ය බලකාය භාරයට ගෙන තිබෙනවා.",
       "URL": "https://www.hirunews.lk/322073/පාසල්-සිසුන්ට-මත්-ද්‍රව්‍ය-බෙදූ-සිසුවෙකු-ඇතුළු-4-දෙනෙකු-stf-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=685"
}