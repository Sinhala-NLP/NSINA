{
       "Source": "hirunews",
       "Timestamp": "Thursday, 11 March 2021 - 9:10",
       "Headline": "හබරණ - පොළොන්නරුව මාර්ගයේ අනතුරකින් පොලිස් සැරයන්වරයෙකු මරුට",
       "News Content": "හබරණ - පොළොන්නරුව ප්‍රධාන මාර්ගයේ 61 වන කණුව අසළ සිදුවූ අනතුරකින් පොලිස් සැරයන්වරයෙකු ජීවිතක්ෂයට පත්වී තිබෙනවා.\nපොලිස් මාධ්‍ය කොට්ඨාශය සඳහන් කළේ ජයන්තිපුර -  යුද හමුදා කදවුරට අයත් ට්‍රැක්ටර් රථයක අදාළ පොලිස් නිලධාරියා ගමන් ගත් යතුරුපැදිය ගැටීමෙන් මෙම අනතුර සිදුව ඇති බවයි.\nඅනතුරෙන් බරපතල තුවාල ලැබූ පොලිස් සැරයන්වරයා පොළොන්නරුව රෝහලට ඇතුළත් කිරීමෙන් පසු මිය ගොස් තිබෙනවා.\nමෙලෙස මිය ගොස් ඇත්තේ 53 හැවිරිදි මින්නේරිය - හතරැස්කොටුව - ගල්ඔය හන්දිය පොලිස් ස්ථානයට අනුයුක්තව සේවය කළ නිලධාරීයෙක්.\nඅනතුර සම්බන්ධයෙන් යුද හමුදා ට්‍රැක්ටර් රථයේ රියදුරා පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/265005/හබරණ-පොළොන්නරුව-මාර්ගයේ-අනතුරකින්-පොලිස්-සැරයන්වරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2096"
}