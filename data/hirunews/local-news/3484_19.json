{
       "Source": "hirunews",
       "Timestamp": "Monday, 25 February 2019 - 16:27",
       "Headline": "ජනපති, ආබාධිත රණවිරුවන්ගේ සුවදුක් විමසයි",
       "News Content": "ජනාධිපති මෛත්‍රීපාල සිරිසේන, ආබාධිත රණවිරුවන් වෙසෙන අනුරාධපුර - සාලියපුර - ගජබා රෙජිමේන්තු මූලස්ථානයේ නිරීක්ෂණ චාරිකාවකට අද එක්වුණා.\nඑහිදී ජනාධිපතිවරයාව පිළිගනු ලැබුවේ යුද හමුදා මාණ්ඩලික ප්‍රධානී සහ ගජබා රෙජිමේන්තු ප්‍රධානී මේජර් ජෙනරාල් ශවේන්ද්‍ර සිල්වා විසිනුයි.\nඅනතුරුව ආබාධිත රණවිරුවන්ගේ සුවදුක් විමසීමට එක්වූ ජනාධිපතිවරයා, ආබාධිත රණවිරුවන් වෙනුවෙන් කඳවුරු පරිශ්‍රයේ ඉදිකර ඇති ජල චිකිත්සක නව පිහිණුම් තටාකය ද පරීක්ෂාවට ලක් කළා.\nප්‍රදේශවාසී ජනතාව ද ජනාධිපතිවරයාගේ පැමිණීම සැලවීමෙන් පසු කදවුරු පරිශ්‍රය වෙත පැමිණ සිටි අතර, සාලියපුර ග්‍රාමීය රෝහලේ පවතින අඩුපාඩු පිළිබදව ඔවුන් ජනාධිපතිවරයා වෙත දැනුම් දී තිබෙනවා.\nඑම ගැටළු සඳහා විසදුම් ලබාදීමට ඉදිරියේදී උතුරුමැද පළාත් ආණ්ඩුකාරවරයා ප්‍රදේශයට එවන බවයි ජනාධිපතිවරයා ප්‍රකාශ කර ඇත්තේ.\nමේ අතර, හිඟුරක්ගොඩ රජරට විද්‍යාලයේ නිවාසාන්තර ක්‍රීඩා උළලේ ප්‍රධාන ආරාධිත අමුත්තා ලෙස ද ජනාධිපති මෛත්‍රීපාල සිරිසේන එක්වුණා.",
       "URL": "https://www.hirunews.lk/211156/ජනපති-ආබාධිත-රණවිරුවන්ගේ-සුවදුක්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=3484"
}