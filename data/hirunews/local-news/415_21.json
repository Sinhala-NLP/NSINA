{
       "Source": "hirunews",
       "Timestamp": "Thursday, 13 April 2023 - 16:51",
       "Headline": "ආර්ථිකය සවිමත් කිරීම උදෙසා ජපානය හා ශ්‍රී ලංකාව අතර අවබෝධතා ගිවිසුමක්",
       "News Content": "ශ්‍රී ලාංකික ශ්‍රමිකයින්ට ජපානයේ රැකියා අවස්ථා ලබාගැනීම, මානව සම්පත් සංවර්ධනය, ජපන් ආයෝජන ලංකාවට ගෙන්වා ගැනීම සහ සංචාරක ප්‍රවර්ධනය සම්බන්ධයෙන් වන අවබෝධතා ගිවිසුමකට ශ්‍රී ලංකා රජය සහ ජපානයේ ප්‍රමුඛ පෙලේ ව්‍යාපාරික සමූහයක් වන පැසෝනා සමූහය එළඹ තිබෙනවා.\nමෙම ගිවිසුම නැගී එන ආර්ථිකය වෙනුවෙන් එළඹ ඇති අතර, කම්කරු සහ විදේශ රැකියා අමාත්‍ය මනුෂ නානායක්කාරගේ ජපන් නිල සංචාරය අතරවාරයේ Awaji Island හි \"Wave Riding Festival\" රඟහලේදීයි මෙම අවභෝධතා ගිවිසුමට අත්සන් තබා ඇත්තේ.\nමෙම ගිවිසුමට අනුව රැකියා අවස්ථා සඳහා ශ්‍රී ලාංකික ශ්‍රමිකයින් බඳවා ගැනීමට අපේක්ෂිත ජපන් ආයතනවලට අවශ්‍ය ස්ථානීය බඳවා ගැනීම් සඳහා පැසෝනා සමූහය සිය සහාය ලබාදෙනු ඇති.\nඊට අමතරව ජපානයේ රැකියා අපේක්ෂා කරන ශ්‍රී ලාංකිකයින්ට රැකියා අවස්ථා ලබාගැනීම සඳහා අවශ්‍ය සහාය ලබාදීමට ද පැසෝනා සමූහය කටයුතු කරනු ලබනවා.",
       "URL": "https://www.hirunews.lk/332484/ආර්ථිකය-සවිමත්-කිරීම-උදෙසා-ජපානය-හා-ශ්‍රී-ලංකාව-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=415"
}