{
       "Source": "hirunews",
       "Timestamp": "Sunday, 07 March 2021 - 19:57",
       "Headline": "දඹුල්ලේ ඉඩම් ගැටළුව ගැන සංගාගෙන් පිළිතුරු (වීඩියෝ)",
       "News Content": "දඹුල්ල ප්‍රාදේශීය ලේකම් කාර්යාලය හරහා රජයේ ඉඩමක් ලබා ගත් බවට සිය බිරිඳට අන්තර්ජාලය ඔස්සේ රැගෙන යන ප්‍රචාර ද්වේශ සහගත සහ අසත්‍ය එකක් බව සුපිරි ක්‍රිකට් ක්‍රීඩක කුමාර් සංගක්කාර ප්‍රකාශ කළා.\nසිය මුහුණු පොතේ සටහනක් තබමින් ඔහු කියා සිටියේ ඒ සම්බන්ධයෙන් සැබෑ තොරතුරු ඉදිරියේදී හෙළි කරන බවයි.\nඅඩු ආදායම්ලාභීන්ට බෙදා දීමට තිබූ රජයට අයත් දඹුල්ල - සිගිරිය - කායන්වල - මයිලැත්තෑව ප්‍රදේශයේ අක්කර 2ක ඉඩමක් හිටපු ක්‍රිකට් ක්‍රීඩකයෙකුගේ බිරිඳකට ලබාදුන් බවට කියන සිද්ධියක් සම්බන්ධයෙන් මාතලේ දිස්ත්‍රික් ලේකම්වරයා විශේෂ පරීක්ෂණයක් ආරම්භ කර ඇති බවට ඊයේ වාර්තා කළා.\nසිද්ධිය සම්බන්ධයෙන් වහාම පරීක්ෂණයක් පවත්වා වාර්තාවක් ලබා දෙන ලෙසටයි මධ්‍යම පළාත් ආණ්ඩුකාරවරයා විසින් උපදෙස් ලබා දී ඇත්තේ.\nමේ අතර, අදාල ඉඩම සම්බන්ධයෙන් ව්‍යාජ ලේඛණ සහ හැදුුනුම්පත් ඉදිරිපත් කිරීමක් පිළිබද දඹුල්ල ප්‍රදේශීය ලේකම්වරයා පසුගිය ජනවාරි මාසයේදි ඉහල ඇරව්වල ග්‍රාමසේවා වසමේ ග්‍රාම නිලධාරිවරයාගේ  සේවය ද අත්හිටුවා තිබුණා.\nකෙසේ වෙතත්, ඉන් අනතුරුවයි  ශ්‍රී ලංකා ක්‍රිකට් කණ්ඩායමේ හිටපු නායකයෙකු වන කුමාර් සංගක්කාර මුහුණු පොතේ මෙම සටහන තබා තිබුණේ.",
       "URL": "https://www.hirunews.lk/264634/දඹුල්ලේ-ඉඩම්-ගැටළුව-ගැන-සංගාගෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2103"
}