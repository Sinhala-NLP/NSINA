{
       "Source": "hirunews",
       "Timestamp": "Wednesday, 05 January 2022 - 13:21",
       "Headline": "කොවිඩ් අවදානම වෙනස් වීමක් ගැන වෛද්‍ය හේමන්ත හේරත්ගෙන් ප්‍රකාශයක්",
       "News Content": "කොළඹ අද පැවති මාධ්‍ය හමුවකට එක්වෙමින් නියෝජ්‍ය සෞඛ්‍ය සේවා අධ්‍යක්ෂ ජනරාල් වෛද්‍ය හේමන්ත හේරත් කියා සිටියේ, පසුගිය දිනවලට සාපේක්ෂව ඊයේ දිනයේ කොරෝනා ආසාදිතයින් ඉහළ ගොස් ඇති බවයි.\nවෛරසය ව්‍යාප්ත වීමේ පාලනයක් පැවතිය ද එය යළි ප්‍රති ප්‍රහාර එල්ල කළ හැකි බව හිටපු සෞඛ්‍ය සේවා අධ්‍යක්ෂ ජනරාල්වරයෙකු ද වන පරිසර අමාත්‍යාංශ ලේකම් විශේෂඥ වෛද්‍ය අනිල් ජාසිංහ සඳහන් කළේ, පරිසර අමාත්‍යාංශයේ අද පැවති වැඩසටහනකට එක්වෙමින්.\nමේ අතර, හිටපු සෞඛ්‍ය අමාත්‍ය, පාර්ලිමේන්තු මන්ත්‍රී රාජිත සේනාරත්නට කොරෝනා ආසාදනය වී තිබෙනවා.\nමේ අතර, හිටපු සෞඛ්‍ය සේවා අධ්‍යක්ෂ ජනරාල්වරයෙකු ද වන පරිසර අමාත්‍යාංශ ලේකම් විශේෂඥ වෛද්‍ය අනිල් ජාසිංහ කියා සිටියේ, කොරෝනා වෛරසයේ හීන වීමක් දක්නට ලැබුණ ද එය නැවත හිස එසවීමේ අවදානමක් පවතින බවයි.\nහිටපු අමාත්‍ය, පාර්ලිමේන්තු මන්ත්‍රී රාජිත සේනාරත්නට කොරෝනා වෛරසය ආසාදනය වී ඇති බවට තහවුරු වී ඇත්තේ, පසුගිය දා සිදු කරන ලද කොරෝනා පරීක්ෂණයකින්.\nමේ වනවිට මන්ත්‍රිවරයා නිවෙස් නිරෝධායනයට යොමුවී සිටින අතර පසුගිය දින කිහිපයේ ඔහුව සමීපව ඇසුරු කළ පුද්ගලයින්ද නිවෙස් නිරෝධායනයට යොමුකර තිබෙනවා.",
       "URL": "https://www.hirunews.lk/293081/කොවිඩ්-අවදානම-වෙනස්-වීමක්-ගැන-වෛද්‍ය-හේමන්ත-හේරත්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1447"
}