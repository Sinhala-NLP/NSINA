{
       "Source": "hirunews",
       "Timestamp": "Wednesday, 02 February 2022 - 15:04",
       "Headline": "රැල්ල අරන් ගිය සිසු දිවිය - පහක් මුදා ගැනේ",
       "News Content": "අලුත්ගම - මොරගල්ල මුහුදේ දිය නෑමට ගිය පාසැල් සිසුන් පිරිසක් රළ පහරට හසුව ගසාගෙන ගොස් තිබෙනවා.\nමෙම සිසුන් පිරිස අද (02) දහවල් දියනෑමට අදාළ වෙරළට ගොස් ඇති අතර, සයදෙනකු මෙයට එක්ව සිටි ඇති බවයි වාර්තා වන්නේ.\nඉන් සිසුන් පස්දෙනෙකු පොලීසිය සහ ප්‍රදේශවාසීන් එක්ව බේරා ගැනුණ ද , සෙසු සිසුවා අතුරුදන් ව තිබෙනවා.\nඅතුරුදන් වූ සිසුවා සොයා විමර්ශන ක්‍රියාත්මකයි.\nවැඩි විස්තර ;\nඅද (02) පස්වරුවේ අලුත්ගම - මොරගල්ල මුහුදේ දියනෑමට පැමිණි පාසල් සිසුන් සයදෙනකු දිය පහරට හසුව ගසාගෙන ගිය අතර, ඉන් පස්දෙනෙකු බේරාගත්ත ද, එක් අයෙකු අතුරුදන් වුණා.\nමෙලෙස අතුරුදන් වූ සිසුවාගේ සිරුර මේ වනවිට සොයාගෙන ඇති බවයි අප ප්‍රාදේශීය වාර්තාකරු පැවසුවේ.\nමෙම සිසුවා කළුතර ඥානෝදය විද්‍යාලයේ ඉගෙනුම ලබන මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටීමට නියමිතව සිටියා.\nමියගිය සිසුවා කළුවාමෝදර ප්‍රදේශයේ පදිංචිකරුවෙක්.",
       "URL": "https://www.hirunews.lk/295961/රැල්ල-අරන්-ගිය-සිසු-දිවිය-පහක්-මුදා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1381"
}