{
       "Source": "hirunews",
       "Timestamp": "Wednesday, 14 February 2018 - 6:56",
       "Headline": "නිවසක් තුළට ආ මුහුදු කූඩැල්ලන් සහ මෝර වරල්",
       "News Content": "වියළන ලද මුහුදු කූඩැල්ලන් සහ මෝර වරල් තොගයක් සමඟ ඉන්දීය ජාතිකයින් තිදෙනෙකුව කල්පිටිය පොලීසිය විසින් අත්අඩංගුවට ගෙන තිබෙනවා.\nකල්පිටිය පොලීසියට ලද තොරතුරක් මත ඊයේ (13) සවස මෙම පුද්ගලයින් තිදෙනා අත්අඩංගුවට ගත් බවයි පොලිසිය පවසන්නේ.\nපුත්තලම - කරඹ ප්‍රදේශයේ නිවසක් තුළ ගබඩා කර තිබියදී මෙම මුහුදු කූඩැල්ලන් සහ මෝර වරල් තොගය සොයාගෙන තිබෙනවා.\nවියළන ලද මුහුදු කූඩැල්ලන් කිලෝ ග්‍රෑම් 688ක් සහ වියළන ලද මෝර වරල් කිලෝ ග්‍රෑම් 625ක් සැකකරුවන් සතුව තිබී පොලිස් භාරයට ගත බවයි පොලිසිය වැඩිදුරටත් සඳහන් කළේ.\nඅත්අඩංගුවට ගත් ඉන්දීය ජාතිකයින් තිදෙදෙනා තමිල්නාඩුවේ පදිංචිකරුවන් බවට අනාවරණය වී ඇති අතර ඉන්දියාවේ සිට නීති විරෝධී ලෙස මුහුදු මාර්ගය ඔස්සේ මෙම මුහුදු කූඩැල්ලන් සහ මෝර වරල් මෙරටට ගෙන එන්නට ඇති බවට විශ්වාස කෙරෙනවා.\nසැකකරුවන් අද දින (14) පුත්තලම දිසා අධිකරණයට ඉදිරිපත් කිරීමට නියමිතව ඇති අතර කල්පිටිය පොලිස් විසින් මේ සම්බන්ධයෙන් වැඩිදුර පරීක්ෂණ සිදුකරනු ලබනවා.",
       "URL": "https://www.hirunews.lk/183597/නිවසක්-තුළට-ආ-මුහුදු-කූඩැල්ලන්-සහ-මෝර-වරල්",
       "Category": "Local News",
       "Parent URL": "https://www.hirunews.lk/local-news.php?pageID=4081"
}