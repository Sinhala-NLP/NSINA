{
       "Source": "hirunews",
       "Timestamp": "Wednesday, 09 November 2022 - 8:07",
       "Headline": "තීරුබදු රහිත ව මෙරටට ගෙන්වූ කෘෂිරසායන තොගයක් සොයා ගැනේ",
       "News Content": "තීරුබදු රහිත ව නීතිවිරෝධී ව මෙරටට ගෙන්වූ කෘෂිරසායන ද්‍රව්‍ය තොගයක් නොරොච්චෝලේ - ආලන්කුඩාව ප්‍රදේශයේ දී සොයාගෙන තිබෙනවා.\nමෙම කෘෂිරසායන ද්‍රව්‍ය තොගය ලොරි රථයකින් ප්‍රවාහනය කරන බවට ලද තොරතුරකට අනුව ආලන්කුඩාව ප්‍රදේශයේ දී කැබ්රථයක් ලුහුබැඳ ගොස් නවතා පරික්ෂා කළ අවස්ථාවේ දී යි මේවා සොයාගෙන ඇත්තේ.\nඑහි පෙට්ටිවල අසුරන ලද කිලෝග්‍රෑම් 1,170ක් බරැති කෘෂිරසායන ද්‍රව්‍ය තොගය සොයාගෙන තිබෙනවා.\nපොලිසිය සඳහන් කළේ මෙහි පොහොර වර්ග, කෘෂිනාශක සහ වල් නාශක ද්‍රව්‍ය තිබූ බවට අනාවරණය වී ඇති බව යි.",
       "URL": "https://www.hirunews.lk/319947/තීරුබදු-රහිත-ව-මෙරටට-ගෙන්වූ-කෘෂිරසායන-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=748"
}