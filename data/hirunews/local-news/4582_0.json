{
       "Source": "hirunews",
       "Timestamp": "Sunday, 02 April 2017 - 19:13",
       "Headline": "ත්‍රිකුණාමලය වරායේ තෙල් පිරිපහදුව ගැන ශක්‍යතා අධ්‍යයනයක - අගමැති",
       "News Content": "හවුල් ව්‍යාපාරයක් ලෙස ත්‍රිකුණාමල වරායේ තෙල් පිරිපහදුවක් පවත්වාගෙන යාමට ඉන්දියානු තෙල් සමාගම ශක්‍යතා අධ්‍යයනයක් සිදුකරමින් සිටින බව අග්‍රාමාත්‍ය රනිල් වික්‍රමසිංහ පවසනවා.\nඉන්දියානු මාධ්‍ය වෙත අදහස් දක්වමින් අග්‍රාමාත්‍යවරයා සඳහන් කළේ ඉන්පසු ත්‍රිකුණාමලය වරායේ තෙල් ටැංකි පිළිබඳ අවසන් තීරණයක් ගත හැකි බවයි.\nඒ සම්බන්ධයෙන් දෙරට අතර පවතින ගැටළු නිරාකරණය කර ගත හැකි බව ද ඔහු එහිදී පෙන්වා දී තිබෙනවා.\nඑමෙන්ම ත්‍රිකුණාමලය වරායත්, ඉන්දියාව සමඟ එක්ව සංවර්ධනය කිරීමට බලාපොරොත්තු වන බවයි අග්‍රාමාත්‍ය රනිල් වික්‍රමසිංහ ඉන්දීය මාධ්‍ය වෙත අදහස් දක්වමින් කියා සිටියේ.",
       "URL": "https://www.hirunews.lk/158345/ත්‍රිකුණාමලය-වරායේ-තෙල්-පිරිපහදුව-ගැන-ශක්‍යතා-අධ්‍යයනයක-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4582"
}