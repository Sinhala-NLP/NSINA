{
       "Source": "hirunews",
       "Timestamp": "Friday, 25 September 2020 - 13:21",
       "Headline": "විස්සට එරෙහි පෙත්සම් සලකා බැලීමට පංච පුද්ගල විනිසුරු මණ්ඩලයක්",
       "News Content": "යෝජිත 20වන ආණ්ඩුක්‍රම ව්‍යවස්ථා සංශෝධනයට එරෙහිව ශ්‍රේෂ්ඨාධිකරණයට ඉදිරිපත් වී ඇති මූලික අයිතිවාසිකම් පෙත්සම් සළකා බැලීම සඳහා අගවිනිසුරු ජයන්ත ජයසූරිය ප්‍රමුඛ පංච පුද්ගල විනිසුරු මඩුල්ලක් පත්කර තිබෙනවා.\nඅගවිනිසුරුවරයාට අමතරව එම පංච පුද්ගල විනිසුරු මඩුල්ලේ සාමාජිකයින් ලෙස නම් කර ඇත්තේ ශ්‍රේෂ්ඨාධිකරණ විනිසුරුවරුන් වන බුවනෙක අළුවිහාරේ, සිසිර ද ආබෲ, ප්‍රියන්ත ජයවර්ධන සහ විජිත් මළල්ගොඩයි.\nඅදාළ පෙත්සම් මේ මස 29 වනදා ශ්‍රේෂ්ඨාධිකරණය හමුවේ කැඳවීමට නියමිතයි.",
       "URL": "https://www.hirunews.lk/251075/විස්සට-එරෙහි-පෙත්සම්-සලකා-බැලීමට-පංච-පුද්ගල-විනිසුරු-මණ්ඩලයක්",
       "Category": "Local News",
       "Parent URL": "https://www.hirunews.lk/local-news.php?pageID=2431"
}