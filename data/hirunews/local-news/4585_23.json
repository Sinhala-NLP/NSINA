{
       "Source": "hirunews",
       "Timestamp": "Friday, 31 March 2017 - 13:04",
       "Headline": "තිරසර ලංකා ජාතික මංගල්‍යය ජනපතිගේ ප්‍රධානත්වයෙන් ඇරඹේ",
       "News Content": "තිරසර ලංකා ජාතික මංගල්‍යය කොළඹ බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේදී ජනාධිපති මෛත්‍රීපාල සිරිසේනගේ ප්‍රධානත්වයෙන් අද (31) ආරම්භ වුණා.\nජනාධිපතිවරයාගේ සංකල්පයක් අනුව ක්‍රියාත්මක වස විස නැති රටක් තුන් අවුරුදු සැලැස්මට සහ එක්සත් ජාතීන්ගේ තිරසර සංවර්ධන ඉලක්කවලට සමගාමීවයි තිරසර ලංකා ජාතික මංගල්‍යය පැවැත්වෙන්නේ.\nඅද සිට අප්‍රේල් 4 වනදා දක්වා පෙරවරු 9 සිට රාත්‍රී 10 දක්වා එම ප්‍රදර්ශනය මහජනතාවට විවෘතයි.\nප්‍රදර්ශනයේ දින 5 එක්සත් ජාතීන්ගේ තිරසර සංවර්ධන ඉලක්ක වලට වෙන් කර ඇති අතර එහි පළමු දිනය වූ අද දිනයේ තේමාව වූයේ ‘‘යහපත් දිවියක් ’’ යන්නයි.",
       "URL": "https://www.hirunews.lk/158185/තිරසර-ලංකා-ජාතික-මංගල්‍යය-ජනපතිගේ-ප්‍රධානත්වයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4585"
}