{
       "Source": "hirunews",
       "Timestamp": "Tuesday, 04 October 2022 - 20:55",
       "Headline": "බත් පැකට්ටුවේ හා කොත්තුවේ මිලට ඉදිරියේ දී තට්ටු වෙයි ?",
       "News Content": "බත් පැකට්ටුවක සහ කොත්තු රොටියක මිල ගණන් ඉදිරියේ දී ඉහළ දැමීමට සිදුවිය හැකි බවට ආපණශාලා හිමියන්ගේ සංගමයේ සභාපති අසේල සම්පත් පවසනවා.\nසභාපතිවරයා සඳහන් කළේ එම මිල ගණන් සංශෝධනය වුවහොත් එය සිදු වන්නේ රුපියල් 10කින් බවයි.\nනමුත් ප්ලේන්ටියක මිල ගණන් හෝ ආප්පවල මිල ගණන් ඉහළ නොදමන බව ද අසේල සම්පත් ප්‍රකාශ කළා.\nති‍රිඟු පිටිවල මිල ගණන් අද ඉහළ යාම හේතුවෙන් බේකරි කර්මාන්තයට මෙන් ම ආපණශාලා වෙත ද ඉන් දැඩි බලපෑමක් පාරිභෝගිකයන්ට මෙන් ම සිදුවනවා.\nකෙසේවෙතත් හෙට (05) දිනයේ දී ලිට්‍රෝ ගෑස් මිල ද රුපියල් 200-300 ත් අතර ප්‍රමාණයකින් අඩු කිරීමට තීරණය කළ බවයි එහි සභාපති මුදිත පීරිස් පැවසුවේ.\nඑම සංශෝධිත මිල ගණන් හෙට දිනයේ ප්‍රකාශයට පත් කෙරෙනු ඇති.",
       "URL": "https://www.hirunews.lk/317045/බත්-පැකට්ටුවේ-හා-කොත්තුවේ-මිලට-ඉදිරියේ-දී-තට්ටු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=824"
}