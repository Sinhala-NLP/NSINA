{
       "Source": "hirunews",
       "Timestamp": "Saturday, 17 October 2020 - 8:18",
       "Headline": "CIDයට නව අධ්‍යක්ෂවරයෙක්",
       "News Content": "ජ්‍යෙෂ්ඨ පොලිස් අධිකාරී නිශාන්ත ද සොයිසා අපරාධ පරීක්ෂණ දෙපාර්තමේන්තුවේ අධ්‍යක්ෂවරයා ලෙස පත් කර තිබෙනවා.\nඒ අනුව වහාම ක්‍රියාත්මක වන පරිදි ඔහු නීතිවිරෝධී වත්කම් විමර්ශන කොට්ඨාශයේ අධ්‍යක්‍ෂ තනතුරේ සිට, අපරාධ පරීක්ෂණ දෙපාර්තමේන්තුවේ අධ්‍යක්ෂ ලෙස මාරුකර ඇති බවයි පොලිස් මාධ්‍ය කොට්ඨාසය සඳහන් කළේ.\nජාතික පොලිස් කොමිසන් සභාවේ අනුමැතිය අනුව පොලිස්පතිවරයා විසින් මෙම ස්ථානමාරුවීම් ලබාදී තිබෙනවා.\nඑමෙන්ම අපරාධ පරීක්ෂණ දෙපාර්තමේන්තුවේ අධ්‍යක්‍ෂ තනතුරේ සිටි ජ්‍යෙෂ්ඨ පොලිස් අධිකාරී ප්‍රසන්න ද අල්විස් ත්‍රස්ත විමර්ශන හා විමර්ශණ කොට්ඨාසයේ අධ්‍යක්ෂ ලෙස මාරුකර තිබෙනවා.\nජ්‍යෙෂ්ඨ පොලිස් අධිකාරී ඩබ්ලිව්.තල්දූව ත්‍රස්ත මර්දන හා විමර්ශන කොට්ඨාසයේ අධ්‍යක්ෂ තනතුරේ සිට අපරාධ කොට්ඨාසයේ අධ්‍යක්ෂ ලෙස මාරුකර ඇති අතර, ජ්‍යෙෂ්ඨ පොලිස් අධිකාරී ඒ.කේ. කරුණාකළගේ අපරාධ කොට්ඨාසයේ අධ්‍යක්ෂ තනතුරේ සිට දකුණු පළාත් භාර ජ්‍යෙෂ්ඨ නියෝජ්‍ය පොලිස්පතිවරයාගේ පෞද්ගලික සහකාර ලෙස පත් කර ඇති බව සඳහන්.\nඒ අනුව පොලිස් කොමිසන් සභාවේ අනුමැතියට යටත්ව සේවයේ අවශ්‍යතාව මත නියෝජ්‍ය පොලිස්පතිවරුන් පස්දෙනෙකු, ජ්‍යෙෂ්ඨ පොලිස් අධිකාරීවරුන් අටදෙනෙකු, සහකාර පොලිස් අධිකාරීවරුන් හතරදෙනෙකු, ප්‍රධාන පොලිස් පරික්ෂකවරුන් 18 දෙනෙකු සහ පොලිස් පරීක්ෂකවරයෙකු මෙලෙස ස්ථාන මාරුකර ඇති බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/252701/cidයට-නව-අධ්‍යක්ෂවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=2385"
}