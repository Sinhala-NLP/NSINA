{
       "Source": "hirunews",
       "Timestamp": "Saturday, 24 July 2021 - 14:12",
       "Headline": "නීතිවිරෝධී ලෙස මුහුදු ගිය 6 දෙනෙකු අත්අඩංගුවට",
       "News Content": "තංගල්ල සහකාර ධීවර අධ්‍යක්ෂවරයාගේ අත්සන සහ මුද්‍රා නීති විරෝධී ආකාරයෙන් භාවිතා කොට ධීවර කටයුතුවල නිරත වූ 06 දෙනෙකු අත්අඩංගුවට ගෙන තිබෙනවා.\nඔවුන් පසුගිය 04 වන දින තංගල්ල ධීවර වරායෙන් ධීවර කටයුතු සදහා ගොස් ඇති අතර ගොඩබිමට පැමිණීමෙන් පසුවයි ඊයේ (23) මෙලෙස අත්අඩංගුවට ගෙන ඇත්තේ.\nඒ අතර යාත්‍රාවේ හිමිකරු ද වනවා.\nඔවුන් අධිකරණයට ඉදිරිපත් කළ අවස්ථාවේදී යාත්‍රාවේ හිමිකරු ලබන 05 වනදා දක්වා රක්ෂිත බන්ධනාගාර ගත කෙරුණු අතර සෙසු සැකකරුවන් රුපියල් ලක්ෂ 02 බැගින් වූ ශරීර ඇප මත මුදා හැරුණා.\nඑසේම යාත්‍රාව වෙරළාරක්ෂක දෙපාර්තමේන්තුව භාරයට ගෙන එහි තිබූ මත්ස්‍ය අස්වැන්න වෙන්දේසි කිරීමෙන් අනතුරුව එම මුදල් රජයට ලබාදීමට කටයුතු කරන බවයි තංගල්ල සහකාර ධීවර අධ්‍යක්ෂ එල්.ජී.පී. චන්දන ප්‍රකාශ කළේ.",
       "URL": "https://www.hirunews.lk/277885/නීතිවිරෝධී-ලෙස-මුහුදු-ගිය-6-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1799"
}