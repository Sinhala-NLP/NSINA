{
       "Source": "hirunews",
       "Timestamp": "Sunday, 14 January 2018 - 8:10",
       "Headline": "වංචා මඩින්න ඕනෑම අභියෝගයකට සූදානම් - ජනපති කියයි",
       "News Content": "දූෂණය, වංචාව මෙරටින් තුරන් කිරීම සදහා කටයුතු කරගෙන යාමේදී තමාට එල්ල වන  ඕනෑම අභියෝගයකට මුහුණදීමට සූදානම් බව ජනාධිපති මෛත්‍රීපාල සිරිසේන ප්‍රකාශ කළා.\nපළාත් පාලන මැතිවරණය වෙනුවෙන් දඹුල්ල නගර සභා ක්‍රීඩාංගනයේ ඊයේ පැවති ජන රැළියකට එක්වෙමිනුයි ජනාධිපතිවරයා මේ බව කියා සිටියේ.\nසියලූ සම්පත්වලින් සපිරි රට දූෂිත දේශපාලකයින් නිසා ගොඩනැගීමට නොහැකිවී ඇති බවයි ජනාධිපතිවරයා පෙන්වා දුන්නේ.\nරට ගොඩනැගීමේ අභියෝගයේදී පක්ෂ පාට භේද තනතුරු  නොසලකා මහජන දේපළ ගසාකන  ඕනෑම අයෙකුට එරෙහිව ගතයුතු ඉහළම තීන්දු තීරණ ගෙන නීතිය ක්‍රියාත්මක කරන බවයි ජනාධිපතිවරයා වැඩිදුරටත් කියා සිටියේ.",
       "URL": "https://www.hirunews.lk/181001/වංචා-මඩින්න-ඕනෑම-අභියෝගයකට-සූදානම්-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4126"
}