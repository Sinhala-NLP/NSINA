{
       "Source": "hirunews",
       "Timestamp": "Thursday, 11 October 2018 - 18:48",
       "Headline": "තීන්දුවක් ගන්න ඒකාබද්ධයේ නායකයන් අද රැස්වේ",
       "News Content": "දේශපාලන තීන්දුවක් ගැනීම සදහා ඒකාබද්ධ විපක්ෂයේ නායකයන් අද හිටපු ජනාධිපති මහින්ද රාජපක්ෂගේ ප්‍රධානත්වයෙන් ඔහුගේ විජේරාම නිල නිවසේදී රැස්වීමට නියමිතයි.\nසාකච්ඡාව සදහා ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ 15 කණ්ඩායම ද එක්වන බවයි වාර්තා වුණේ.\nමේ අතර, රුපියලේ අගය සීඝ්‍රයෙන් පහළ යමින් පවතින්නේ වත්මන් ආණ්ඩුවේ නොහැකියාව හේතුවෙන් බව හිටපු ජනාධිපති මහින්ද රාජපක්ෂ ප්‍රකාශ කළා.\nනාරාහේන්පිට - අභයාරාම විහාරස්ථානයේ අද පැවති උත්සවයකින් අනතුරුව මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් හිටපු ජනාධිපතිවරයා ඉහළ දැමුණු ඉන්ධන මිල සම්බන්ධයෙන් ද අදහස් පළ කළා.",
       "URL": "https://www.hirunews.lk/201921/තීන්දුවක්-ගන්න-ඒකාබද්ධයේ-නායකයන්-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3703"
}