{
       "Source": "hirunews",
       "Timestamp": "Saturday, 14 January 2023 - 13:39",
       "Headline": "මේ වසරේ සංචාරය කිරීමට හොඳම රට ශ්‍රී ලංකාවයි",
       "News Content": "TravelTriangle නම් සංචාරක වෙබ් අඩවිය අනුව 2023 වසරේ සංචාරය කිරීමට හොඳම රටවල් 24 අතර ශ්‍රී ලංකාව පළමු ස්ථානයට පත්ව තිබෙනවා.\nඑම වෙබ් අඩවියට අනුව ශ්‍රී ලංකාව එහි ඉහළින් ම වැඦබීමට හේතු වන ලෙස දක්වා ඇත්තේ, මෙරට රන්වන් වෙරළ, වන සතුන්ගෙන් පොහොසත් වනාන්තර පද්ධතිය මනස්කාන්ත තේ වතු සහ මීදුමෙන් වැසී ගිය කඳු පන්ති සහ අනෙකුත් සංචාරක ආකර්ෂණය දිනා ගන්නා ස්වභාවික හා අනෙකුත් මරමස්ථානයි.\nඒ සම්බන්ධයෙන් සටහනක් තබන අදාල වෙබ් අඩවිය සඳහන් කරන්නේ,\n“මෙම දූපතේ සුන්දරත්වය සහ භෞතික විවිධත්වය ගැන සංචාරකයන් පුදුම වෙනවා. ශ්‍රී ලංකාවේ සිව්වන උසම කඳු මුදුන වන ශ්‍රී පාද කඳු මුදුනේ සිට දකින දර්ශනය සිත් ඇදගන්නා සුළු එකක්. ඔබේ ශරීර යෝග්‍යතාව අනුව පැය 5-6ක් ඇතුළත ඔබට මෙම ලෝක උරුම අඩවියට පියනැගිය හැකියි.\"\nයනුවෙන්.\nතව ද එම වෙබ් අඩවිය සඳහන් කරන්නේ,\n“ඔබට ඔබේ ජීවිතයට යළි පණගන්වා ගැනීමට අවශ්‍ය නම්, නැගෙනහිර වෙරළ තීරයේ සෙවන සහිත ස්ථානයක අසුන් ගෙන විටමින් ඩී ටිකක් ලබා ගන්න. එය 2023 දී ඔබ සංචාරය කළ යුතු හොඳ ම රටවලින් එකක්.\"\nයනුවෙන්.",
       "URL": "https://www.hirunews.lk/325018/මේ-වසරේ-සංචාරය-කිරීමට-හොඳම-රට-ශ්‍රී-ලංකාවයි",
       "Category": "Local News",
       "Parent URL": "https://www.hirunews.lk/local-news.php?pageID=603"
}