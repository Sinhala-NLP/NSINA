{
       "Source": "hirunews",
       "Timestamp": "Tuesday, 19 April 2022 - 19:31",
       "Headline": "ජනතා හිතවාදී පාලනයක් පිහිටුවා ගැනීමට ජනතාවට අවස්ථාව හිමිවිය යුතුයි - අකුදි",
       "News Content": "ජනතා හිතවාදී පාලනයක් පිහිටුවා ගැනීමට ජනතාවට අවස්ථාව හිමිවිය යුතු බව ජාතික ජන බලවේගයේ නායක අනුර කුමාර දිසානායක පවසනවා.\nඔහු මෙම අදහස් පළ කළේ ආණ්ඩුවට එරෙහිව දින තුනක් පුරා ක්‍රියාත්මක කළ විරෝධතා පා ගමන අවසන් කරමින් කොළඹ පැවති ජන රැළිය අමතමින්.\n\"ජන පීඩක ආණ්ඩුව පන්නමු\" යන තේමාව යටතේ ජාතික ජන බලවේගය දින තුනක් පුරා ක්‍රියාත්මක කළ විරෝධතා පා ගමන පෙරේදා බේරුවල සිට වාද්දූව දක්වා පැමිණියා.\nඅනතුරුව වාද්දූව නගරයෙන් ආරම්භ කළ විරෝධතා පා ගමන ඊයේ අවසන් කෙරුණේ මොරටුව නගරයෙන්.\nමෙහි අවසන් දිනය වු අද විරෝධතා පා ගමන මොරටුව නගරයෙන් ආරම්භ වුණා.\nඊට ජාතික ජන බලවේගයේ නියෝජිතයින් ඇතුලු පාක්ෂිකයින් විශාල පිරිසක් එක්ව සිටියා\nකොළඹ - පුරහල ප්‍රදේශයෙන් අවසන් වූ විරෝධතා පා ගමනෙන් අනතුරුව ජන රැළියක් ද පැවැත්වුණා.\nකොළඹ - පුරහල අසල පැවැත්වෙන මෙම රැළිය හේතුවෙන් ඒ අවට රථවාහන තදබදයක් ද හට ගෙන ඇති බවයි එහි සිටින හිරු වාර්තාකරු සඳහන් කළේ.\nජනතා විමුක්ති පෙරමුණ තුන්වන දිනට අද පෙරවරුවේ විරෝධතා පාගමන ආරම්භ කරනු ලැබුවේ මොරටුව - සොයිසාපුර ක්‍රීඩාංගනයෙන්.\nමේ අතර, රට තුළ පවතින තත්ත්වයට විරෝධය පළ කරමින් ගාලු මුවදොර පැවැත්වෙන ජනතා විරෝධතාව අද 11 වන දිනටත් ක්‍රියාත්මකයි.\nමේ අතර ගාලු මුවදොර පැවැත්වෙන විරෝධයට සහය පළකරමින් රජයේ විශ්වවිද්‍යාලවල ආචාර්යවරුන් ද අද සංකේත වැඩවර්ජනයක් ආරම්භ කරනු ලැබුවා.\nමේ හේතුවෙන් විශ්වවිද්‍යාලවල අධ්‍යයන කටයුතුවලට බාධා එල්ල වී ඇති අතර අද පස්වරුවේ ඔවුන් කොළඹ විශ්වවිද්‍යාලය ඉදිරිපිට සිට විරෝධතා පා ගමනින් ගාලු මුවදොරට පැමිණියා.",
       "URL": "https://www.hirunews.lk/302312/ජනතා-හිතවාදී-පාලනයක්-පිහිටුවා-ගැනීමට-ජනතාවට-අවස්ථාව-හිමිවිය-යුතුයි-අකුදි",
       "Category": "Local News",
       "Parent URL": "https://www.hirunews.lk/local-news.php?pageID=1222"
}