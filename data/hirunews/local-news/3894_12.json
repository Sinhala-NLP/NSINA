{
       "Source": "hirunews",
       "Timestamp": "Friday, 15 June 2018 - 18:46",
       "Headline": "පොලිස් ආරක්ෂාව තිබියදී, කිරිවෙහෙර නාහිමියන්ට වෙඩි තැබීම ගැන, වෙනම පරීක්ෂණ",
       "News Content": "පොලිස් ආරක්ෂාව සහිතව සිටියදී කතරගම කිරිවෙහෙර විහාරාධිපති පූජ්‍ය කොබවක ධම්මින්ද හිමියන්ට වෙඩි ප්‍රහාරය එල්ල වීම ගැන පරීක්ෂණ ආරම්භ කර ඇතැයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර ප්‍රකාශ කළා.\nඔහු මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර, පසුගිය 12 වන දා රාත්‍රියේ වෙඩි ප්‍රහාරයකින් උදරයට සහ අතකට තුවාල ලබා කොළඹ පෞද්ගලික රෝහලක ප්‍රතිකාර ලබන කිරිවෙහෙර විහාරාධිපති පූජ්‍ය කොබවක ධම්මින්ද හිමියන් සුව අතට පත්වෙමින් සිටින බවයි රෝහල් ආරංචි මාර්ග සඳහන් කළේ.",
       "URL": "https://www.hirunews.lk/193156/පොලිස්-ආරක්ෂාව-තිබියදී-කිරිවෙහෙර-නාහිමියන්ට-වෙඩි-තැබීම-ගැන-වෙනම-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3894"
}