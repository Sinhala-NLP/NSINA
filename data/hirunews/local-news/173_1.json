{
       "Source": "hirunews",
       "Timestamp": "Tuesday, 18 July 2023 - 17:31",
       "Headline": "කැලිෆෝනියාවේ ලොව ප්‍රථම වතාවට මිනිසුන් වගා කිරීමේ ව්‍යාපෘතියක් අරඹයි",
       "News Content": "නවීන තාක්ෂණික ක්‍රම යොදා ගනිමින් ලොව ප්‍රථම වතාවට මිනිසුන් වගා කිරීමේ ව්‍යාපෘතියක් ආරම්භ කර ඇති බව විදෙස් මාධ්‍ය වාර්තා කොට සිටිනවා.\nකැලිෆෝනියාවේ මෙම ව්‍යාපෘතිය ආරම්භ කර ඇති බවයි වාර්තා වෙන්නේ.\nමිනිස් ශරීරයේ ඕනෑම සෛලයකින් මිනිස් ඩිම්බ සහ ශුක්‍රාණු රසායනාගාරයක් තුළ සෑදීමේ හැකියාවක් පවතින අතර මෙම ක්‍රියාවලිය vitro gametogenesis (IVG) ලෙසයි නාමකරණය කර ඇත්තේ.\nමේ හරහා වඳභාවයෙන් පෙළෙන පුද්ගලයින්ට වගේම සමලිංගික සහ සංක්‍රාන්ති ලිංගික පවුල් වලට පළමු වරට ඔවුන්ගේම ජීව විද්‍යාත්මක දරුවන් ලබා ගැනීමට හැකියාව පවතිනවා.\nකැලිෆෝනියාවේ Biotech සමාගමක් වන Conception සමාගම විසින් නවීන තාක්ෂණය යොදා ගනිමින් මෙම ව්‍යාපෘතිය ආරම්භ කිරීමට සැලසුම් කර ඇති බවයි විදෙස් මාධ්‍ය වාර්තා කොට සිටින්නේ.",
       "URL": "https://www.hirunews.lk/341668/කැලිෆෝනියාවේ-ලොව-ප්‍රථම-වතාවට-මිනිසුන්-වගා-කිරීමේ-ව්‍යාපෘතියක්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=173"
}