{
       "Source": "hirunews",
       "Timestamp": "Sunday, 05 May 2019 - 7:56",
       "Headline": "පාතාල නායක මාකඳුරේ මධුෂ් අත්අඩංගුවට ගෙන කොළඹට රැගෙන එයි",
       "News Content": "ඩුබායි රාජ්‍යයේ සිට පිටුවහල් කිරීමෙන් අනතුරුව අපරාධ පරීක්ෂණ දෙපාර්තමේන්තුව භාරයට ගත් පාතාල නායක මාකඳුරේ මධුෂ් පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ ඔහු මේ වනවිට කොළඹ පිහිටි අපරාධ පරීක්ෂණ දෙපාර්තමේන්තුවේ මූලස්ථානය වෙත රැගෙනවිත් ඇති බවයි.\nමනුෂ්‍ය ඝාතන ඇතුලූ දරුණු අපරාධ රැසකට සම්බන්ධ සමරසිංහ ආරච්චිලාගේ මධුෂ් ලක්ෂිත හෙවත් මාකඳුරේ මධුෂ් අද අලූයම 5 ට පමණ කටුනායක ගුවන් තොටුපලේදී පොලිස් භාරයට ගැනුනු අතර ඔහු ඩුබායි සිට මෙරටට පිටුවහල් කෙරුණේ ශ්‍රී ලංකන් ගුවන් සේවයට අයත් යූ.එල්. 226 දරණ ගුවන් යානයෙන්.\nඩුබායි හි සාදයකදී පාතාල නායක මාකඳුරේ මධුෂ් ඇතුලූ 31 දෙනෙකු අත්අඩංගුවට පත්වුයේ පසුගිය පෙබරවාරි 5 වනදායි.",
       "URL": "https://www.hirunews.lk/215768/පාතාල-නායක-මාකඳුරේ-මධුෂ්-අත්අඩංගුවට-ගෙන-කොළඹට-රැගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=3368"
}