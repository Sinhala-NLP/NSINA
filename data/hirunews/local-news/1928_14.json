{
       "Source": "hirunews",
       "Timestamp": "Wednesday, 26 May 2021 - 9:02",
       "Headline": "බෞද්ධ දර්ශනයෙන් පෝෂණය වූ ආගමික ශිෂ්ඨාචාරයට පරම නිදසුනක් ශ්‍රී ලංකාව  (වීඩියෝ)",
       "News Content": "වෙසක් දින පණිවුඩයක් නිකුත් කරන කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් සඳහන් කරන්නේ බෞද්ධ දර්ශනයෙන් පෝෂණය වූ ආගමික ශිෂ්ඨාචාරයට පරම නිදසුනක් ලෙස ශ්‍රී ලංකාව හැඳින්විය හැකි බවයි.\nඑම ආධ්‍යාත්මික සහ සංස්කෘතික සභ්‍යත්වය අප සැමට පොදු උරුමයක් බවට සඳහන් කරන කාදිනල් හිමිපාණන් වෙනදාටත් වඩා මේ වනවිට කිතුනු බොදු සහෝදරත්වය තුලින් සමාජ ආගමික පැවැත්ම ශක්තිමත් කිරීමේ වගකීමක් පවතින බව පෙන්වා දෙනවා.\nඋතුම් තෙමගුල උත්කර්ශවත්ව සැමරීමට නොහැකි වුවත්, එහි දහම් පණිවුඩය ගැඹුරින් ජීවත් කරවීමට මෙය මහඟු අවස්ථාවක් බවයි උන්වහන්සේ වැඩිදුරටත් ප්‍රකාශ කරන්නේ.",
       "URL": "https://www.hirunews.lk/272457/බෞද්ධ-දර්ශනයෙන්-පෝෂණය-වූ-ආගමික-ශිෂ්ඨාචාරයට-පරම-නිදසුනක්-ශ්‍රී-ලංකාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1928"
}