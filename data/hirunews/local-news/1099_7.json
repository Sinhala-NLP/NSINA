{
       "Source": "hirunews",
       "Timestamp": "Monday, 13 June 2022 - 8:45",
       "Headline": "රිය අනතුරකින් අයෙකු මරුට",
       "News Content": "වැල්ලවාය පොලිස් වසමේ වැල්ලවාය - තණමල්විල මාර්ගයේ යාලබෝව ප්‍රදේශයේ දී තණමල්විල දෙසට ගමන් කළ පාපැදියක් දකුණු පස අතුරු මාර්ගයකට හැරවීමේ දී විරුද්ධ දෙසින් අධික වේගයෙන් ආ යතුරුපැදියක ගැටී අනතුරක් සිදුව එක් අයෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය පැවසුවේ අද (13) උදෑසන මෙම අනතුර සිදුව ඇති බවයි.\nඅනතුරින් 52 හැවිරිදි ගලමොටආර ප්‍රදේශයේ පදිංචිකරුවෙකු මියගොස් ඇති අතර, ඔහු මාර්ගයේ ගමන් කරමින් සිටි පාපැදිකරුයි.\nයතුරුපැදි රියැදුරු ද වැල්ලවාය රෝහලට ඇතුළත් කර තිබෙනවා.",
       "URL": "https://www.hirunews.lk/306986/රිය-අනතුරකින්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1099"
}