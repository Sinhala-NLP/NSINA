{
       "Source": "hirunews",
       "Timestamp": "Friday, 20 July 2018 - 13:24",
       "Headline": "ශ්‍රී ලාංකිකයන්ගේ ආයු අපේක්ෂාව ඉහළට",
       "News Content": "මෙරට ජනගහනයේ ආයු අපේක්ෂාව අවුරුදු 79 දක්වා ඉහළ ගොස් තිබෙනවා.\nපිරිමි පුද්ගලයින්ට සාපේක්ෂව කාන්තාවන්ගේ ආයු අපේක්ෂාව ඉහළ මට්ටමක පවතින බවයි සෞඛ්‍ය අමාත්‍යාංශය සඳහන් කළේ.\nකෙසේ වෙතත්, ශ්‍රී ලංකාවේ උපත් අනුපාතය අඩු මට්ටමක පවතින අතර, ඒ හේතුවෙන් ළමා ජනගහනය පහළ යාමේ අවදානමක් පවතින බවයි තරුණ, වැඩිහිටි හා ආබාධිත වූවන්ගේ ඒකකයේ අධ්‍යක්ෂ වෛද්‍ය ආනන්ද ජයලාල් හිරු ප්‍රවෘත්ති අංශයට සඳහන් කළේ.\nමේ හේතුවෙන් ආර්ථික සහ සෞඛ්‍ය ගැටලූ ඇතිවීමේ අවදානමක් ඇති බවද වෛද්‍යවරයා කියා සිටියා.\nඑමෙන්ම ශ්‍රී ලංකාවේ ප්‍රාථමික සෞඛ්‍යය පිළිබඳව ලෝක බැංකුව පසුගියදා නිකුත් කළ වාර්තාවක සඳහන් වූයේ ඉදිරි වසර 25 තුළ මෙරට අවුරුදු 60 ඉක්මවූ වයස් ගත ජනගහනය දෙගුණයක් වනු ඇති බවයි.",
       "URL": "https://www.hirunews.lk/195624/ශ්‍රී-ලාංකිකයන්ගේ-ආයු-අපේක්ෂාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3840"
}