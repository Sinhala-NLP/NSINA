{
       "Source": "hirunews",
       "Timestamp": "Saturday, 19 September 2020 - 13:45",
       "Headline": "රෝගියෙකු මියයාම ගැන ගාල්ල - නියාගම  - ගල්ළිඳ ප්‍රාදේශීය රෝහලට චෝදනා",
       "News Content": "ගාල්ල - නියාගම- තල්ගස්වල ගල්ළිඳ ප්‍රාදේශිය රෝහලෙන් ප්‍රතිකාර ලබා ගත් රෝගියෙකු හදිසියේ මිය යාමේ සිද්ධියක් සම්බන්ධයෙන් ගාල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලය විමර්ෂණයක් ආරම්භ කර තිබෙනවා.\nහොරන්ගල්ල ප්‍රදේශයේ පදිංචි, පොල් කැඞීමෙන් ජීවිකාව රැකගන්නා 46 හැවිරිදි අදාළ පුද්ගලයා හිසේ ආබාධයක් හේතුවෙන් ගල්ළිඳ ප්‍රාදේශිය රෝහලට ඊයේ ගොස් ඇත්තේ අසල්වාසියෙකු සමගයි.\nඑහිදී අදාළ රෝහලේ කටයුතු කර ඇත්තේ වැඩ බලන වෛද්‍යවරයෙකු වන අතර, ඔහුගේ නොසැලිකිලිමත්කම මෙම මරණයට හේතු බවට අසල්වාසීන් චෝදනා කළා.\nමේ සම්බන්ධයෙන් විමර්ශණයක් සිදු කරන බවයි ගාල්ල දිස්ත්‍රික් නියෝජ්‍ය සෞඛ්‍ය සේවා අධ්‍යක්ෂ වෛද්‍ය කන්චිත සමරරත්න සඳහන් කළේ.",
       "URL": "https://www.hirunews.lk/250600/රෝගියෙකු-මියයාම-ගැන-ගාල්ල-නියාගම-ගල්ළිඳ-ප්‍රාදේශීය-රෝහලට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2444"
}