{
       "Source": "hirunews",
       "Timestamp": "Friday, 19 January 2018 - 13:27",
       "Headline": "හිරු සිරිපා කරුණාව නල්ලතන්නියට ගමන් අරඹයි",
       "News Content": "මෙරට සංවිධාන වන්නා වූ මහා වන්දනා චාරිකාව හිරු සිරිපා කරුණාව 2018 මේ වනවිට ඉතාමත් සාර්ථකව බැතිමතුන්ගේ ආශීර්වාද මධ්‍යයේ නල්ලතන්නිය වෙත ළඟාවෙමින් පවතිනවා.\nහිරු එෆ්.එම්. සංවිධාන කරන මෙම බැතිබර වන්දනා චාරිකාවට එක්ව සිටින්නේ රට පුරා විසිරුණු හිරු ශ්‍රාවකයන් අද (19) අලූයම කොළඹ, අනුරාධපුර, පස්සර, මිද්දෙනිය, අකුරැස්ස සහ පඬුවස්නුවර ඇතුළු ප්‍රදේශවලින් පිටත් වූ වන්දනා බස් රථ නල්ලතන්නියට ළඟාවීමෙන් පසු එම වන්දනා නඩ සියල්ල එක්ව සිරිපා කරුණා කිරීමටයි නියමිතව ඇත්තේ.\nඅද (19)  අලූයම ආගමික වතාවත්වල නිරත වී ආශීර්වාද ලබාගැනීමෙන් අනතුරුව හිරු සිරිපා කරුණාවට එක්වන වන්දනා නඩ ගමන් ආරම්භ කළා.\nආසියානු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි වාර්ෂිකව දියත් කරන මෙම වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියලූ සත්කාර මැද ශ්‍රීපාදස්ථානය කරුණා කිරීමට වරම් ලැබී තිබෙනවා.\nමේ අතර, හිරු සිරිපා කරුණාව පෙරටුකරගනිමින් උත්තරීතර පූජා කරඬු වහන්සේ හය නමක්ද සිරිපා පුදබිම වෙත වැඩම කරවීම සිදුවනවා.\nමෙම පූජා කරඬු වහන්සේලා වැඳපුදා ගැනීමට අප වන්දනා නඩ ගමන් ගන්නා මඟ දෙපස විශාල පිරිසක් එක්රැස්ව සිටින බවයි වාර්තාකරුවන් සඳහන් කළේ.",
       "URL": "https://www.hirunews.lk/181475/හිරු-සිරිපා-කරුණාව-නල්ලතන්නියට-ගමන්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4118"
}