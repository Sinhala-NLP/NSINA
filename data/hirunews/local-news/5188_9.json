{
       "Source": "hirunews",
       "Timestamp": "Sunday, 31 January 2016 - 14:09",
       "Headline": "වැලි යට දැව සැලසුම වරදියි",
       "News Content": "රුපියල් ලක්ෂ 6 ක් පමණ වටිනා තේක්ක දැව කැබලි 536 ක් ප්‍රවාහනය කරමින් සිටි සැකකරුවෙකු මහියංගණය නගරයේදී ඌව දිසා විෂ මත්ද්‍රව්‍ය වැටලීම් ඒකකයේ නිලධාරීන් අත්අඩංගුවට ගෙන තිබෙනවා.\nඅදාළ දැව තොගය රැගත් ටිපර් රථය වැලි පැටවීම සඳහා මහවැලි ගග දක්වා යමින් සිටියදී ඊයේ පස්වරුවේ පොලීසිය අත්අඩංගුවට ගනු ලැබුවේ ඌව දිසාව භාර නියෝජ්‍ය පොලිස්පති අනුර සරත් කුමාර වෙත ලද තොරතුරකට අනුවයි.\nමෙම දැව තොගය නීති විරෝධී ලෙස වැලි යට සගවා මහනුවර සහ කොළඹ ප්‍රදේශවලට ප්‍රවාහනය කිරීමට සැලසුම්කර තිබූ බවට විමර්ශනවලදී අනාවරණ වී තිබෙනවා.\n36 හැවිරිදි සැකකරු කළුතර ප්‍රදේශයේ පදිංචිකරුවෙකු වන අතර, මෙම දැව තොගය දඹාන - අරාවත්ත - වේවත්ත ප්‍රදේශවල සිට රැගෙනවිත් ඇති බවට හෙළි වී ඇති බවයි පොලිසිය සඳහන් කළේ.",
       "URL": "https://www.hirunews.lk/125143/වැලි-යට-දැව-සැලසුම-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=5188"
}