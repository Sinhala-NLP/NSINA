{
       "Source": "hirunews",
       "Timestamp": "Tuesday, 05 November 2019 - 9:33",
       "Headline": "5000 සේ ව්‍යාජ නෝට්ටු සමඟ සැකකරුවන් 5 දෙනෙකු අත්අඩංගුවට",
       "News Content": "බොරලැස්ගමුව ප්‍රදේශයේ මත්පැන් හලකට පැමිණි පුද්ගලයෙකු ව්‍යාජ නෝට්ටුවක් ලබාදී මත්පැන් ලබා ගැනීමට තැත් කරන බවට ලද තොරතුරක් මත සිදුකළ වැටලීමකදී රුපියල් 5000සේ නෝට්ටු 3ක් සමඟ සැකකරුවෙකු අත්අඩංගුවට ගෙන තිබෙනවා.\nඔහුගෙන් සිදුකරන ලද ප්‍රශ්න කිරීම්වලදී ව්‍යාජ මුදල් මුද්‍රණය කරනු ලබන ස්ථානය පිළිබදව පොලීසිය කරුණු අනාවරණ කරගෙන ඇති අතර, එම ස්ථානය වැටලීමෙන් ව්‍යාජ රුපියල් 5000සේ නෝට්ටු 7ක් සමඟ සැකකරුවන් 4 දෙනෙකු අත්අඩංගුවට ගැනුණා.\nව්‍යාජ මුදල් මුද්‍රණය සඳහා යොදා ගත් ලැප් ටොප් පරිගණකයක් සහ ස්කෑන් මුද්‍රණ යන්ත්‍රයක් ද පොලිස් භාරයට ගෙන තිබෙනවා.\nඅත්අඩංගුවට ගත් බොරලැස්ගමුව, ගනේමුල්ල, වීරකැටිය, පැල්ලම්පොළ සහ දෙහිවල පදිංචි වයස අවුරුදු 16යේ සිට 44 දක්වා වූ සැකකරුවන් නුගේගොඩ මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි.",
       "URL": "https://www.hirunews.lk/227667/5000-සේ-ව්‍යාජ-නෝට්ටු-සමඟ-සැකකරුවන්-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3063"
}