{
       "Source": "hirunews",
       "Timestamp": "Wednesday, 17 March 2021 - 13:24",
       "Headline": "ශානි අබේසේකර ඇතුළු තුන්දෙනා යළි රිමාන්ඩ්",
       "News Content": "අසත්‍ය සාක්ෂි නිර්මාණය කර අධිකරණය නොමග හැරීම ඇතුළු තවත් චෝදනා කිහිපයක් යටතේ අත්අඩංගුවට ගෙන සිටින අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර ඇතුළු සැකකරුවන් තුන්දෙනා ලබන 31 දක්වා යලි රක්ෂිත බන්ධනාගාර කර තිබෙනවා.\nඒ, එම සැකකරුවන් අද ගම්පහ මහේස්ත්‍රාත් මංජුල කරුණාරත්න හමුවට ඉදිරිපත් කළ අවස්ථාවේදියි.\nශානි අබේසේකරට අමතරව මෙලෙස යළි රක්ෂිත බන්ධනාගාර ගත කෙරුණේ හිටපු උප පොලිස් පරීක්ෂක මෝහන මෙන්ඩිස් සහ විශ්‍රාමික උප පොලිස් පරීක්ෂක නවරත්න ප්‍රේමතිලකයි.",
       "URL": "https://www.hirunews.lk/265613/ශානි-අබේසේකර-ඇතුළු-තුන්දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2083"
}