{
       "Source": "hirunews",
       "Timestamp": "Wednesday, 02 August 2023 - 10:56",
       "Headline": "සෞඛ්‍ය වෘත්තීය සමිති වැඩවර්ජනය අත්හිටුවයි  (වීඩියෝ)",
       "News Content": "සෞඛ්‍ය වෘත්තීය සමිති හෙට (03) ආරම්භ කිරීමට නියමිතව තිබූ වර්ජනය තාවකාලිකව අත්හිටුවීමට තීරණය කර තිබෙනවා.\nඒ, සෞඛ්‍ය අමාත්‍යංශයේ ලේකම් ජනක ශ්‍රී චන්ද්‍රගුප්ත සමඟ අද (01) උදෑසන පැවති සාකච්ඡාවකින් අනතුරුවයි.\nසෞඛ්‍ය සේවකයින්ට මාධ්‍යයට ප්‍රකාශ නිකුත් කිරීම වළක්වාලමින් චක්‍රලේඛයක් නිකුත් කර තිබූ අතර එය අවලංගු කිරීමට අදාළ සාකච්ඡාවේදී ලේකම්වරයා එකඟත්වය පළ කර තිබෙනවා.\nඒ අනුවයි අදාළ වැඩ වර්ජනය තාවකාලිකව අත්හිටුවීමට සෞඛ්‍ය වෘත්තීය සමිති තීරණය කර ඇත්තේ.",
       "URL": "https://www.hirunews.lk/343369/සෞඛ්‍ය-වෘත්තීය-සමිති-වැඩවර්ජනය-අත්හිටුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=131"
}