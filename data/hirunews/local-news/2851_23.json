{
       "Source": "hirunews",
       "Timestamp": "Sunday, 15 March 2020 - 13:16",
       "Headline": "හෙට (16) දිනයේ ඇප මුදල් හෝ නාම යෝජනා භාර නොගන්නා බව මැතිවරණ කොමිසම කියයි",
       "News Content": "හෙට (16) රජයේ නිවාඩු දිනයක් බවට නම්කර ඇති බැවින් පාර්ලිමේන්තු මැතිවරණය සඳහා ඇප මුදල් භාරගැනීම හෝ නාම යෝජනා භාරගැනීම සිදු නොකරණ බව මැතිවරණ කොමිෂන් සභාව පවසනවා.\nමීට පෙර නිවේදනය කර ඇති පරිදි ලබන 17 සහ 18 යන දිනවල කාර්යාල වේලාවන් තුළ සහ මාර්තු 19 දින පෙරවරු 8.30 සිට දහවල් 12 දක්වා ඇප මුදල් භාරගැනීම සහ නාම යෝජනා භාරගැනීම සිදු කෙරෙන බව ද කොමිෂන් සභාව වැඩිදුරටත් සඳහන් කළා.\nමාර්තු 19 දින නාම යෝජනා හා විරෝධතා පිළිබඳ කටයුතු අවසන් වීමෙන් අනතුරුව ඡන්ද විමසීමේ දැන්වීම නිකුත් කෙරෙනු ඇති.\nහෙට රජයේ නිවාඩු දිනයක් ලෙසට ප්‍රකාශකර ඇති බැවින් තැපැල් ඡන්ද අයදුම්පත් මාර්තු 17 දින මධ්‍යම රාත්‍රී 12 දක්වා භාර ගැනීමට සියලුම තේරීම් භාර නිලධාරීවරුන්ට සහ නියෝජ්‍ය සහකාර මැතිවරණ කොමසාරිස්වරුන්ට උපදෙස් ලබාදී ඇති බවයි මැතිවරණ කොමිසම සඳහන් කළේ.",
       "URL": "https://www.hirunews.lk/236548/හෙට-16-දිනයේ-ඇප-මුදල්-හෝ-නාම-යෝජනා-භාර-නොගන්නා-බව-මැතිවරණ-කොමිසම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2851"
}