{
       "Source": "hirunews",
       "Timestamp": "Wednesday, 28 June 2017 - 10:42",
       "Headline": "වෙන්නපුවේ ව්‍යාපාරිකයාට පාන්දරම නිවසට පැමිණි පුද්ගලයා සිදුකළ දේ",
       "News Content": "වෙන්නප්පුව ප්‍රදේශයේදී පසුගිය 25 වනදා ව්‍යාපාරිකයෙකු පැහැරගෙන ගිය පුවතක් වාර්තා වනවා.\nමෙලෙස පැහැර ගැනීමට ලක්ව ඇත්තේ වෙන්නප්පුව, හෙලන් මාවත ප්‍රදේශයේ පදිංචිකරුවෙක් බව සදහන්.\nපසුගිය 25 වනදා අලුයම මෝටර් රථයකින් පැමිණ පුද්ගලයෙක් සිය සැමියාව පැහරගෙන ගිය බවට පැහැරගත් පුද්ගලයාගේ බිරිද විසින් වෙන්නප්පුව පොලිසියට පැමිණිල්ලක් සිදුකර තිබෙනවා.\nපැහැරගැනීමෙන් අනතුරුව පසුගිය 26 වනදා තමන් මඩකලපුව ප්‍රදේශයේ නිවසක රදවාගෙන සිටින බවත් තමන් නිදහස් කිරීමට නම් රුපියල් ලක්ෂ 50ක මුදලක් ඉල්ලා සිටින බව දන්වමින් පැහැරගැනීමට ලක්වූ පුද්ගලයා දුරකථන ඇමතුමක් ලබා දුන් බවට ඔහුගේ බිරිද විසින් පොලිසියට පවසා ඇති බව සදහන්.\nඅප වාර්තාකරුවන් පැවසුවේ පැහැරගැනීමට ලක්වූ පුද්ගලයා පුද්ගලයින් විදේශ ගතකරන ව්‍යාපාරයක්ද සිදුකර ගෙන ගොස් ඇති බවයි.\nඅදාල සිද්ධිය සම්බන්ධයෙන් වෙන්නප්පුව පොලිසිය වැඩිදුර පරීක්ෂණ පවත්වන බවයි වාර්තා වන්නේ.",
       "URL": "https://www.hirunews.lk/164574/වෙන්නපුවේ-ව්‍යාපාරිකයාට-පාන්දරම-නිවසට-පැමිණි-පුද්ගලයා-සිදුකළ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4448"
}