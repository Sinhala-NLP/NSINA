{
       "Source": "hirunews",
       "Timestamp": "Tuesday, 17 November 2020 - 19:01",
       "Headline": "ලෝක සෞඛ්‍ය සංවිධානයේත් කොරෝනා පොකුරක්",
       "News Content": "ජිනීවා නුවර පිහිටි ලෝක සෞඛ්‍ය සංවිධාන මූලස්ථානයේත් කොරෝනා පොකුරක් නිර්මාණය වී ඇති බව වාර්තා වනවා.\nඑහි තාක්ෂණික අංශ ප්‍රධානී මරියා වෑන් කර්කොව් ප්‍රකාශ කළේ ගෝලීය වංසගතය ආරම්භයේ පටන් එහි කාර්ය මණ්ඩල සාමාජිකයන් 65 දෙනෙකුට පමණ වෛරසය ආසාදනය වී ඇති බවයි.\nඑමෙන්ම, පසුගිය සතිය තුළ පමණක් කාර්ය මණ්ඩල සාමාජිකයන් 5 දෙනෙකු ආසාදිතයන් ලෙස හඳුනාගෙන තිබෙනවා.\nලෝක සෞඛ්‍ය සංවිධානයේ හදිසි සේවා විශේෂඥ වෛද්‍ය මයික් රයන් ප්‍රකාශ කළේ ස්විස්ටර්ලන්තයේ සිය මූලස්ථානයේ පිහිටි ප්‍රදේශය මේ වනවිට කොරෝනා ව්‍යාප්තිය සීඝ්‍රයෙන් සිදුවන කලාපයක් බවයි.",
       "URL": "https://www.hirunews.lk/254964/ලෝක-සෞඛ්‍ය-සංවිධානයේත්-කොරෝනා-පොකුරක්",
       "Category": "Local News",
       "Parent URL": "https://www.hirunews.lk/local-news.php?pageID=2326"
}