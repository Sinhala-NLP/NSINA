{
       "Source": "hirunews",
       "Timestamp": "Sunday, 10 November 2019 - 17:52",
       "Headline": "සෙල්ලකතරගම - තණමල්විල මාර්ගයේ වෙඩි තැබීමකින් අයෙක් මරුට",
       "News Content": "තණමල්විල - සෙල්ලකතරගම බෝගහ හන්දිය ප්‍රදේශයේදී අද පස්වරුවේ පුද්ගලයින් දෙදෙනෙකුට තියුණු ආයුධ වලින් පහරදී වෙඩි තැබීමේ සිද්ධියකින්  එක් පුද්ගලයෙකු ජීවිතක්ෂයට පත්ව තිබෙනවා.\nසිද්ධියෙන් තුවාල ලැබූ තවත් අයෙකු කතරගම රෝහලට ඇතුලත් කර ඇති  බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසිද්ධියට සම්බන්ධ සැකකරුවන් අනාවරණය වී ඇති අතර, ඔවුන් අත්අඩංගුවට ගැනීම සඳහා කතරගම පොලිසිය විමර්ශන මෙහෙය වනවා.\nමෙම වෙඩි තැබීමට හේතුව මෙතෙක් තහවුරු වී නැහැ.",
       "URL": "https://www.hirunews.lk/228018/සෙල්ලකතරගම-තණමල්විල-මාර්ගයේ-වෙඩි-තැබීමකින්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3055"
}