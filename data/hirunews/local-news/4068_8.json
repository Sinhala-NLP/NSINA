{
       "Source": "hirunews",
       "Timestamp": "Friday, 23 February 2018 - 6:49",
       "Headline": "බෝපත්තලාව රක්ෂිතයේ එල්ලෙන හිස් කබල (ඡායාරූප)",
       "News Content": "ආගරපතන පොලිස් වසමට අයත්, බෝපත්තලාව රක්ෂිතයේ තිබී  මිනිස් හිස් කබලක් හා ඇටකටු ඉකුත් 20 වැනිදා සොයාගෙන තිබෙනවා.\nමෙම හිස් කබල සොයා ගන්නා අවස්ථාවේ ලණුවකින් එල්ලී තිබී ඇති අතර ඒ අසල තිබී එම සිරුරේ බවට සැක කළ හැකි ඇට කටු කීපයක් හා ඇඳුම් හා කුඩයක්ද පොලිසිය මගින් සොයාගනු ලැබුවා.\nබෝපත්තලාව ප්‍රදේශයේ පදිංචිව සිට 2017 වසරේ ජූලි මස අතුරුදන්ව සිටි අසූ හැවිරිදි ආර්.එම්.රම්බණ්ඩා නැමති විවාහක පුද්ගලයෙකුගේ සිරුරේ කොටස් බවට ඔහුගේ පවුලේ සාමාජිකයින් විසින් සැකකරන බව මේ සම්බන්ධව වැඩිදුර පරීක්ෂණ පවත්වන ආගරපතන පොලිසිය  සඳහන් කළා.\nබෝපත්තලාව ප්‍රදේශයේ  දර කැඩීමට ගිය අයෙක් මෙම හිස් කබල දැක පොලිසියට දැනුම් දී තිබෙනවා.",
       "URL": "https://www.hirunews.lk/184291/බෝපත්තලාව-රක්ෂිතයේ-එල්ලෙන-හිස්-කබල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4068"
}