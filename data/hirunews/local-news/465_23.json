{
       "Source": "hirunews",
       "Timestamp": "Monday, 20 March 2023 - 7:14",
       "Headline": "ඉන්දීය සන්නද්ධ හමුදා නිලධාරීන් පිරිසක් දිවයිනට",
       "News Content": "ඉන්දීය ත්‍රිවිධ හමුදාවේ නිලධාරින් පිරිසක් ඊයේ (19) දින ශ්‍රී ලංකාවට පැමිණ තිබෙනවා.\nසාමාජිකයින් 19 දෙනෙකුගෙන් සමන්විත මෙම කණ්ඩායම දිවයිනට පැමිණෙන්නේ, 46 වැනි උසස් ගුවන් විධාන පාඨමාලාව යටතේ මෙරට පැවැත්වෙන සතියක උපාය මාර්ගික අධ්‍යයන චාරිකාව නිරතවීමටයි.\nමෙම කණ්ඩායමේ ත්‍රිවිධ සේවාවලින් ජ්‍යේෂ්ඨ අණදෙන්නන් සහ මාණ්ඩලික පත්වීම් සඳහා පුහුණුව වන තෝරාගත් නිලධාරින් පිරිසක් වනවා.\nඉන්දීය නිලධාරින්ගේ මෙම සංචාරය අතරතුර ශ්‍රී ලංකා නාවික විධානය, වෙරළාරක්ෂක බලකාය සහ ගුවන් හමුදාව සමග අදහස් හුවමාරු කරගැනීමට ද ඔවුන් බලාපොරොත්තු වනවා.\nඑමෙන්ම ඉන්දියාව ශ්‍රී ලංකාව අතර පවතින ආරක්ෂක හවුල්කාරිත්වය ද වර්ධනය කරගැනීම මෙම අධ්‍යයන චාරිකාවේ අරමුණක්.",
       "URL": "https://www.hirunews.lk/330410/ඉන්දීය-සන්නද්ධ-හමුදා-නිලධාරීන්-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=465"
}