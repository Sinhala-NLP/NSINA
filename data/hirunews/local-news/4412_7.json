{
       "Source": "hirunews",
       "Timestamp": "Thursday, 20 July 2017 - 14:42",
       "Headline": "කුඩා පිරිමි දරුවෙකුට බරපතල ලිංගික අපයෝජනයක් කළ අයෙකුට වසර 14 ක සිර දඩුවමක්",
       "News Content": "වයස අවුරුදු 10ක් වු පිරිමි දරුවෙකු බරපතළ ලිංගික අපයෝජන කළ 39 හැවිරිදි පුද්ලගයෙකුට හම්බන්තොට මහාධිකරණ විනිසුරු අජිත් එම්.මාසිංහ මහතා අද (20) බර වැඩ සහිත වසර 14ක සිර දඩුවම් නියම කළා.\nමෙලෙස බරපතල වැඩ සහිත සිර දඩුවම් නියම කෙරුණේ අංක 66,ධීවර ගම්මානය, ලුණුගම් වෙහෙර පදිංචි 39 හැවිරිදි එක් දරු පියෙකු වු රණවීර පටබැදිගේ පාලිත හෙවත්  රාජා නැමති ධීවරයෙකුටයි.\n2014 වසරේ පෙබරවාරි පළමු වෙනි දින සැකකරු ලුණුගම්වෙහෙර වැවේ දිය නෑමට ගිය කුඩා දරුවෙකුට මෙලෙස ලිංගික අතවර කර තිබෙනවා.\nඅපයෝජනයට පත් අවුරුදු 10 වු පිරිමි දරුවා  තවත් ඥාති සොහොයුරෙක් සමග ලුණුගම්වෙහෙර ජලාශයට දිය නෑමට ගොස් ඇති අතර එහිදී ධීවර කටයුතු අවසන් වි සිට ඇති සැකකරු දියනෑමට පැමිණ සිටි එක් පිරිමි දරුවෙකුට කතා කර \\\"මගේ දැල් ටිකක් අල්ලගන්න තියෙනවා ටිකකට එන්න\\\" කියා වැව් ඉමත්තට රැගෙන ගොස් තිබෙනවා.\nඑහිදී සැකකරු මෙම පිරිමි දරුවාට කෝටුවක් ගෙන කලිසම ගලවන ලෙස පවසා ඔහුව දරුණු ලෙස අපයෝජනයට ලක් කර තිබේ.\nටික වේලාවකට පසු සැකකරු මෙම පිරිමි දරුවා අතට රුපියල් 10ක් දි කිසිවකුටත් මේ පිලිබදව නොපවසන ලෙසට තර්ජනය කර නැවත දිය නැමට පැමිණි ස්ථානයට ගෙනවිත් දමා ඇති බව අධිකරණයේ දී හෙළි වුනා.\nඑහිදි ඔහු සමග දිය නෑමට ගිය ඥාති සොහොයුරා සමග තමන්ට අත් විදින්නට වු සිද්ධිය පිළිවදව පවසා තිබෙනවා.\nඒ වන විටත් අපයෝජනයට පත් දරුවාගේ මව අසල වත්තක කම්කරු සේවය සදහා ගොස් සිටි අතර පසුව අපයෝජනයට පත් පිරිමි දරුවා තමන්ට  සිදු වු අතවරය පිළිබදව මවට පවසා ඇතැයි සඳහන්.\nඒ අනුව මව වහාම සිද්ධිය පිළිබදව ලුණුගම්වෙහෙර පොලිසියට පැමිණිලි කර තිබෙනවා.\nඒ අනුව පොලිසිය සැකකරු අත්අඩංගුවට ගැනිමට ගියද සැකකරු කලක් තිස්සේ පොලිසිය මග අරිමින් සිටියදී බිරිදගේ මහ ගෙදරට පැමිණෙමින් සිටින අවස්ථාවේ අත්අඩංගුවට ගෙන අධිකරණයට ඉදිරිපත් කෙරුනා.\nසිද්ධිය පිළිබදව අධිකරණයේ පැවති නඩු විභාගයේදී සැකකරුට එරෙහිව ඉදිරිපත් වි තිබු චෝදනා දෙකටම වැරදිකරු බවට පත් වුනා.\nඒ අනුව පළමු චෝදනාවට වසර 07ක බරවැඩ සහිත සිර දඩුවම් හා දෙවන චෝදනාවට තවත් වසර 07ක බරවැඩ සහිත සිර දඩුවම් ලෙස වසර 14ක සිර දඩුවම් නියම කෙරුනා.\nමීට අමතරව රුපියල් 5000ක දඩ මුදලක්ද, වින්දිත පිරිමි දරුවාට රුපියල් 50,000ක වන්දි මුදලක්ද ගෙවන ලෙස මහාධිකරණ විනිසුරු වරයා නියෝග කළා.\nදඩ මුදල නොගෙවන්නේ නම් තවත් ලිහිල් වැඩ සහිත මාස 06 ක සිර දඩුවම් හා වන්දි මුදල නොගෙවන්නේ නම් තවත් මාස 12ක ලිහිල් වැඩ සහිත සිර දඩුවම්ද නියම කෙරුනා.",
       "URL": "https://www.hirunews.lk/166345/කුඩා-පිරිමි-දරුවෙකුට-බරපතල-ලිංගික-අපයෝජනයක්-කළ-අයෙකුට-වසර-14-ක-සිර-දඩුවමක්",
       "Category": "Local News",
       "Parent URL": "https://www.hirunews.lk/local-news.php?pageID=4412"
}