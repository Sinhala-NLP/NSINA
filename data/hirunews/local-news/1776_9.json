{
       "Source": "hirunews",
       "Timestamp": "Wednesday, 04 August 2021 - 8:16",
       "Headline": "පොලිස් රාජකාරියට බාධා කර පළා ගිය දෙදෙනෙකු රිමාන්ඩ්",
       "News Content": "රථවාහන පරීක්ෂා කිරීමේ යෙදී සිටි පොලිස් නිලධාරීන් දෙදෙනෙකුට පරුෂ වචනයෙන් බැණ වැදී පහරදීමට තැත් කොට පලාගොස් සැඟව සිටි දෙදෙනෙකු අත්අඩංගුවට ගෙන රක්ෂිත බන්ධනාගාර ගත කර තිබෙනවා.\nකටුනායක - හීනටියන ප්‍රදේශයේ රථවාහන පරීක්ෂා කිරීමේ රාජකාරියේ  යෙදී සිටි පොලිස් නිලධාරීන් දෙදෙනෙකුටයි සැකකරුවන් බැණ පහරදීමට තැත් කර ඇත්තේ.\nමෙම පොලිස් නිලධාරීන් දෙදෙනා කටුනායක පොලීසියට අනුයුක්තව සේවය කරන අතර, ඔවුන් පසුගිය 30 වනදා රාත්‍රියේ සැකකරුවන් පැමිණි මෝටර්  රථය නතර කරන ලෙසට දැනුම්දී තිබෙනවා.\nඑලෙස නතර කරනු ලැබු මෝටර් රථයේ සිටි සැකකරුවන් බීමත්ව සිටින බවට තහවුරු වීමෙන් පසු අත්අඩංගුවට ගැනීම සඳහා කටයුතු කරන අවස්ථාවේදි මොවුන් පොලිස් නිලධාරීන්ට බැණ පහරදීමට තැත් කොට මෝටර් රථයද දමා පලාගොස් තිබුණා.\nකෙසේ  වෙතත් පසුව පලාගිය සැකකරුවන් ඊයේ පොලිසියට භාරවීමෙන් අනතුරුව මිනුවන්ගොඩ වැඩබලන මහේස්ත්‍රාත් අතුල ගුණසේකර හමුවට ඉදිරිපත් කර මේ මස 16 වන දා දක්වා  රක්ෂිත බන්ධනාගාර ගත කෙරුණා. සැකකරුවන් කටුනායක - පීල්ලවත්ත ප්‍රදේශයේ පදිංචිකරුවන්.",
       "URL": "https://www.hirunews.lk/278803/පොලිස්-රාජකාරියට-බාධා-කර-පළා-ගිය-දෙදෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1776"
}