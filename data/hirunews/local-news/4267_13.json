{
       "Source": "hirunews",
       "Timestamp": "Tuesday, 17 October 2017 - 14:58",
       "Headline": "නිදහස් පක්ෂයට නව දිස්ත්‍රික් සංවිධායකවරු 9 දෙනෙකු පත් කෙරේ",
       "News Content": "ශ්‍රී ලංකා නිදහස් පක්ෂය සඳහා නව දිස්ත්‍රික් සංවිධායකවරු 9 දෙනෙකු පත්කර තිබෙනවා.\nඅද පෙරවරුවේ ජනාධිපති කාර්යාලයේදීයි.\nජනාධිපති මෛත්‍රීපාල සිරිසේන අතින් ඔවුන් සිය  පත්වීම් ලිපි ලබාගත් බවයි ජනාධිපති මාධ්‍ය අංශය සඳහන් කළේ.\nඒ අනුව අම්පාර, කොළඹ, මාතර, මාතලේ සහ රත්නපුර යන දිස්ත්‍රික්ක 5 සඳහා මෙලෙස නව දිස්ත්‍රික් සංවිධායකවරු පත්කර තිබෙනවා.\nඑහිදී අම්පාර දිස්ත්‍රික්කයට සංවිධායකවරුන් 5 දෙනෙකු පත්කර තිබීමද විශේෂත්වයක්.",
       "URL": "https://www.hirunews.lk/173730/නිදහස්-පක්ෂයට-නව-දිස්ත්‍රික්-සංවිධායකවරු-9-දෙනෙකු-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4267"
}