{
       "Source": "hirunews",
       "Timestamp": "Wednesday, 20 July 2022 - 21:30",
       "Headline": "පුරප්පාඩු වූ අගමැති ධුරය කාට ද ? - දේශපාලන කරළියේ කථාබහක් (වීඩියෝ)",
       "News Content": "රනිල් වික්‍රමසිංහ මහතා ජනාධිපතිවරයා බවට පත්වීමත් සමග පුරප්පාඩු වී ඇති අග්‍රාමාත්‍ය ධුරය සම්බන්ධයෙන් මේ වනවිට දේශපාලන කරළියේ කථාබහක් මතුව තිබෙනවා.\nබොහෝ පාර්ලිමේන්තු මන්ත්‍රීවරුන් ප්‍රකාශ කළේ අග්‍රාමාත්‍ය ධුරය සඳහා සභානායක අමාත්‍ය දිනේෂ් ගුණවර්ධන මහතාගේ සහ අමාත්‍ය විජේදාස රාජපක්ෂ'මහතාගේ නම් යෝජනා වී ඇති බවයි.\nරනිල් වික්‍රමසිංහ මහතා මෙරට 08 වැනි විධායක ජනාධිපතිවරයා ලෙස තේරී පත්වීමත් සමග ඒ මහතා හෙබවූ අග්‍රාමාත්‍ය ධුරය පුරප්පාඩු වී තිබෙනවා.\nඑම පුරප්පාඩු වූ අග්‍රමාත්‍ය ධුරය සඳහා වැඩි වශයෙන් අවධානය යොමුව ඇත්තේ සභානායක අමාත්‍ය දිනේෂ් ගුණවර්ධන මහතාට සහ අමාත්‍ය විජේදාස රාජපක්ෂ මහතාට බවයි දේශපාලන ආරංචි මාර්ග පවසන්නේ.\nඇතැම් පාර්ලිමේන්තු මන්ත්‍රීවරුන් ප්‍රකාශ කළේ ඉදිරියේ දී බිහිවන්නේ සර්ව පාක්ෂික ආණ්ඩුවක් නම් එහි අග්‍රාමාත්‍ය ධුරය විපක්ෂ මන්ත්‍රීවරයෙකුට හිමිවිය යුතු බවයි.\nමේ අතර අග්‍රාමාත්‍ය ධුරය සම්බන්ධයෙන් පාර්ලිමේන්තු මන්ත්‍රීවරුන් අදහස් පළ කළා.",
       "URL": "https://www.hirunews.lk/310510/පුරප්පාඩු-වූ-අගමැති-ධුරය-කාට-ද-දේශපාලන-කරළියේ-කථාබහක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1005"
}