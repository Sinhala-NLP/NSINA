{
       "Source": "hirunews",
       "Timestamp": "Saturday, 22 April 2023 - 8:46",
       "Headline": "කම්කරු කොමසාරිස්ට අධ්‍යක්ෂක තනතුරක්",
       "News Content": "නිවාස සංවර්ධන මූල්‍ය සංස්ථා බැංකුවේ විධායක නොවන ස්වාධීන අධ්‍යක්ෂකවරයෙකු ලෙස කම්කරු කොමසාරිස් ජනරාල් නීතිඥ බී.කේ ප්‍රභාත් චන්ද්‍රකීර්ති පත් කර තිබෙනවා.\nඔහු ජාතික වෘත්තීය සුරක්ෂිතතා සහ සෞඛ්‍ය ආයතනයේ මෙන්ම ජාතික ශ්‍රම අධ්‍යයන ආයතනයේ උප සභාපතිවරයා ලෙස ද රාජ්‍ය සේවයේ වසර 23ක සේවා කාලයක් සම්පූර්ණ කර ඇති පරිපාලන සේවයේ විශේෂ ශ්‍රේණියේ නිලධාරීවරයෙක්.\nතවද ඔහු සංචාරක කළමනාකරණය, රාජ්‍ය කළමනාකරණය සහ රාජ්‍ය පරිපාලනය යන ක්ෂේත්‍ර පිළිබඳව ද ඉහළ දැනුමක් සහිත දශක දෙකකට වැඩි වෘත්තීය පළපුරුද්දක් ඇති අත්දැකීම් බහුල වෘත්තිකයෙක් බවයි වාර්තා වන්නේ.",
       "URL": "https://www.hirunews.lk/333129/කම්කරු-කොමසාරිස්ට-අධ්‍යක්ෂක-තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=399"
}