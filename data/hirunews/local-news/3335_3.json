{
       "Source": "hirunews",
       "Timestamp": "Saturday, 25 May 2019 - 14:13",
       "Headline": "කුලියාපිටිය - කොළඹ පෞද්ගලික බස් වර්ජනයක්",
       "News Content": "මාර්ග අංක 92 - කුලියාපිටිය - කොළඹ පෞද්ගලික බස් රථ සේවකයන් අද පෙරවරුවේ සිට වර්ජනයක් ආරම්භ කර තිබෙනවා.\nමාරවිල - තබ්බෝව ප්‍රදේශයේදී රියදුරෙකුට සිදුකළ පහරදීමක් හේතුවෙන් මෙම වර්ජනය ආරම්භ කර ඇති බවයි සඳහන් වන්නේ.\nඔහු ධාවනය කළ බස් රථයේ පසුගිය 23 වන දා ත්‍රිරෝද රථයක් ගැටී අනතුරක් සිදුව තිබෙනවා.\nඑම අනතුරෙන් කාන්තාවක මිය ගොස් තවත් තුන් දෙනෙකු තුවාල ලබා ඇති අතර, එහිදී කුපිත වූ ප්‍රදේශවාසීන් පිරිසක් අදාළ බස් රථ රියදුරුට පහර දී ඇති බවයි වර්ජනයේ නිරත බස් රථ සේවකයන් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/217066/කුලියාපිටිය-කොළඹ-පෞද්ගලික-බස්-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=3335"
}