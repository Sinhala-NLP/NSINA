{
       "Source": "hirunews",
       "Timestamp": "Friday, 02 June 2023 - 17:00",
       "Headline": "රුසියානු ඔත්තුකාර බෙලූගා ස්වීඩන මුහුදෙන් මතුවෙයි",
       "News Content": "රුසියානු ඔත්තුකරුවෙකු ලෙස සැලකෙන බෙලූගා තල්මසෙකු ස්වීඩන මුහුදු ප්‍රදේශයෙන් සොයා ගෙන තිබෙනවා.\n2019 වසරේ නෝර්වේහි දකුණු වෙරළ තීරය දෙසට පිහිනමින් සිටියදී මෙම තල්මසා පළමු වරට ධීවරයන් විසින් දැක ඇති බවටයි විදෙස් වාර්තා සඳහන් කළේ.\nරුසියානු ජනාධිපති ව්ලැදිමීර් පුටින්ගේ, නමෙහි මුල් කොටස වන ව්ලැදිමීර් යන සුරතල් නාමයෙන් මෙම තල්මසා හඳුන්වනවා.\nඑම තල්මසා සොයා ගන්නා අවස්ථාවේ ශාන්ත පීටර්ස්බර්ග් උපකරණය ලෙස ලේබල් කළ පටියක් පැළඳ සිට ඇති අතර, රුසියානු නාවික හමුදාව විසින් බුද්ධිමය අරමුණු සඳහා ව්ලැදිමීර් පුහුණු කර ඇති බවට විශ්වාස කළ හැකි බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/336892/රුසියානු-ඔත්තුකාර-බෙලූගා-ස්වීඩන-මුහුදෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=298"
}