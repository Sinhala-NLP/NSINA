{
       "Source": "hirunews",
       "Timestamp": "Wednesday, 19 October 2022 - 13:20",
       "Headline": "පාර්ලිමේන්තුවේ භාෂා ප්‍රශ්නයක්",
       "News Content": "නීති විද්‍යාලයේ අධ්‍යයන කටයුතු කුමන භාෂාවකින් සිදුකරන්නේද යන්න පිළිබඳ අද(19) පාර්ලිමේන්තුවේදී සංවාදාත්මක තත්වයක් ඇති වුණා.\nඒ සමඟි ජනබලවේගයේ පාර්ලිමේන්තු මන්ත්‍රී හේෂා විතානගේ නීති විද්‍යාලය අධ්‍යයනය කටයුතු පිළිබඳ නිකුත් කර ඇති ගැසට් පත්‍රය පිළිබඳ සිදුකළ ප්‍රශ්න කිරීමත් සමඟයි.\nඊට ප්‍රතිචාර දක්වමින් අධිකරණ අමාත්‍ය ආචාර්ය විජේදාස රාජපක්ෂ ප්‍රකාශ කළේ නීති විද්‍යාල ප්‍රවේශ විභාගය මව් භාෂාවෙන් සිදුකළ හැකි නමුත් අධ්‍යයන කටයුතු සිදුකළ යුතු වන්නේ ඉංග්‍රීසි භාෂාවෙන් බවට නීති අධ්‍යාපන කොමිසම දැනුම් දී ඇති බවයි.",
       "URL": "https://www.hirunews.lk/318267/පාර්ලිමේන්තුවේ-භාෂා-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=793"
}