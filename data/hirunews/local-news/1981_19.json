{
       "Source": "hirunews",
       "Timestamp": "Sunday, 02 May 2021 - 10:18",
       "Headline": "කොටගල ප්‍රදේශයේ රිය අනතුරකින් එකම පවුලේ තුන්දෙනෙකු රෝහලේ",
       "News Content": "හැටන් - නුවරඑළිය ප්‍රධාන මාර්ගයේ කොටගල ප්‍රදේශයේදී වෑන් රථයක් සහ ත්‍රිරෝද රථයක් ගැටී සිදුවූ රිය අනතුරකින් එකම පවුලේ තුන්දෙනෙකු බරපතල තුවාල ලබා රෝහල් ගත කර තිබෙනවා.\nපොලීසිය සඳහන් කළේ ඔවුන් පැමිණි ත්‍රිරෝද රථය ඊයේ එක්වරම ප්‍රධාන මාර්ගයේ සිට අතුරු මාර්ගයකට හැරවීමේදී පසුපසින් පැමිණි වෑන් රථය ත්‍රිරෝද රථයේ ගැටී මෙම අනතුර සිදුව ඇති බවයි.\nතුවාලලැබූවන් මේ වනවිට දික්ඔය රෝහලේ ප්‍රතිකාර ලබන අතර, වෑන් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/270169/කොටගල-ප්‍රදේශයේ-රිය-අනතුරකින්-එකම-පවුලේ-තුන්දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=1981"
}