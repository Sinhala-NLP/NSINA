{
       "Source": "hirunews",
       "Timestamp": "Saturday, 16 July 2022 - 10:27",
       "Headline": "ලෝක ශූරතා මළල ක්‍රීඩා තරගාවලියේ මීටර් 100 තරග ඉසව්වෙන් යුපුන්ට 05 වැනි තැන",
       "News Content": "අමරිකාවේ දී ආරම්භ වූ 18 වැනි ලෝක ශූරතා මළල ක්‍රීඩා තරගාවලියේ මීටර් 100 තරග ඉසව්ව නියෝජනය කරමින් ඊට එක් වූ යුපුන් අබේකෝන් හට එහි මූලික වටයෙන් පස්වැනි ස්ථානය හිමිව තිබෙනවා.\nයුපුන්ට එම තරගයේ දී 05 වැනි ස්ථානය හිමිවූයේ තරගය නිම කිරීමට ගත වූ කාලය තත්පර 10.19 කින් අවසන් කිරීම හේතුවෙන්.\nමේ හේතුවෙන් යුපුන් හට මෙම තරගයේ අවසන් පූර්ව වටය අහිමි වූයේ තත්පර 0.04කින්.\nකෙසේවෙතත් යුපුන් අබේකෝන් විසින් සිය තරග ප්‍රතිඵලය සම්බන්ධයෙන් මුහුණුපොතෙහි සටහනක් තබා තිබෙනවා.\nඔහු සඳහන් කර ඇත්තේ, තමන් ජයග්‍රහණය පිළිබඳ බලාපොරොත්තුවෙන් සිටි බවත්, එහෙත් සිදු වූ කාර්යබහුලත්වය සහ විවිධ ගැටලු හේතුවෙන් එය අහිමි වූ බවයි.\nතමන් කිසිසේත්ම මෙම ජයග්‍රහණය ගැන සතුටු නොවන බව ද යුපුන් එහි සඳහන් කර තිබෙනවා.\nසැලසුම් කළ පරිදි කිසිවක් සාර්ථක නොවූ නිසා ඉදිරියේ දී මීට වඩා සවිස්තරාත්මකව විශේෂ පුහුණු අධ්‍යයනයක් සිදු කර කණ්ඩායම සමග එක්ව ක්‍රියා කිරීමට තමන් සූදානම් බව ද එම සටහනේ වැඩිදුරටත් සඳහන්.\nතමන් කිසිදු ලෙසකින් පරාජයට හේතු හෝ නිදහසට කරුණු කියන්නෙකු නොවන බවත්, තමන්ගේ ජයග්‍රහණයක් වෙනුවෙන් බලා සිටි සහ උදව් කළ සියලුදෙනාටම හදපිරි ගෞරවය සහ ස්තුතිය පුදකරන බවත් යුපුන් අබේකෝන් ප්‍රකාශ කර සිටිනවා.",
       "URL": "https://www.hirunews.lk/310115/ලෝක-ශූරතා-මළල-ක්‍රීඩා-තරගාවලියේ-මීටර්-100-තරග-ඉසව්වෙන්-යුපුන්ට-05-වැනි-තැන",
       "Category": "Local News",
       "Parent URL": "https://www.hirunews.lk/local-news.php?pageID=1017"
}