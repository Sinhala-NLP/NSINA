{
       "Source": "hirunews",
       "Timestamp": "Saturday, 29 January 2022 - 9:42",
       "Headline": "පානදුර වෙඩි තැබීමේ සිදුවීමේ අගමුල එළියට",
       "News Content": "පානදුර මූලික රෝහලේ පිවිසුමේදී ගිලන් රථයකට වෙඩි තැබීම සඳහා පැමිණි පුද්ගලයන්ට නවාතැන් පහසුකම් ලබා දුන් පානදුර - හිරණ ප්‍රදේශයේ පදිංවි අයෙකුගෙන් පොලීසිය ප්‍රකාශ සටහන් කරගෙන තිබෙනවා.\nපොලීසිය සඳහන් කළේ සිද්ධිය සම්බන්ධයෙන් සී.සී.ටී.වී දර්ශන ඔස්සේ පරීක්ෂණ ආරම්භ කර ඇති බවයි. පානදුර කේතුමතී කාන්තා රෝහලේ සිට රෝගී වූ ගැබිණි කාන්තාවක් රැගෙන ආ ගිලන් රථයක් පානදුර මූලික රෝහලට ඇතුලු කරන අවස්ථාවේදී, යතුරුපැදියකින් පැමිණි නාඳුනන පුද්ගලයකු විසින් ගිලන් රථ රියදුරු ඉලක්ක කර වෙඩි ප්‍රහාරයක් එල්ල කර තිබුනේ පෙරේදා (27) දහවල් කාලයේදියි.\nකෙසේවෙතත් උණ්ඩය ක්‍රියාත්මක නොවීම හේතුවෙන් ඉන් කිසිදු හානියක් සිදු වුණේ නැහැ.\nවෙඩි තැබීම සඳහා යතුරු පැදි 2 කින් පුද්ගලයන් සිව් දෙනෙකු පැමිණ තිබූ බවයි පොලීසිය සඳහන් කළේ.",
       "URL": "https://www.hirunews.lk/295535/පානදුර-වෙඩි-තැබීමේ-සිදුවීමේ-අගමුල-එළියට",
       "Category": "Local News",
       "Parent URL": "https://www.hirunews.lk/local-news.php?pageID=1390"
}