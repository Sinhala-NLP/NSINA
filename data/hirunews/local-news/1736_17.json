{
       "Source": "hirunews",
       "Timestamp": "Monday, 23 August 2021 - 10:20",
       "Headline": "ජුලි මාසයෙන් පසු ප්‍රථම වරට චීනයේ සමාජ ආශ්‍රිත කොරෝනා රෝගින් වාර්තා නො වේ",
       "News Content": "ජුලි මාසයෙන් පසු ප්‍රථම වරට චීනයෙන් සමාජ ආශ්‍රිත කොරෝනා රෝගින් වාර්තා නො වන බව විදෙස් වාර්තා සඳහන් කළා.\nපසුගිය ජුලි 20 වනදා නැගෙනහිර චීනයේ නැන්ජින් නගරයේ ගුවන් තොටුපොළ සේවකයන් 9 දෙනෙකුගෙන් ඇරඹුණු චීනයේ නව කොරෝනා පොකුර 1200ක් දක්වා ඉහළ ගියා.\nඉන් අනතුරු ව චීන බලධාරින් දැඩි රෝග මර්දන පියවර ක්‍රියාත්මක කළ අතර, මිලියන සංඛ්‍යාත ජනතාව කොරෝනා පරීක්ෂාවට ලක් කර ආසාදිතයින් හුදකලා කිරීම සහ ප්‍රතිකාර කිරීම ආරම්භ කළා.\nදැන් නැවතත් චීනයෙන් සමාජ ආශ්‍රිත කොරෝනා රෝගීන් වාර්තා නො වීම එහි වසංගත තත්ත්වය පාලනය කිරීමක් ලෙසයි සැලකෙන්නේ.",
       "URL": "https://www.hirunews.lk/280396/ජුලි-මාසයෙන්-පසු-ප්‍රථම-වරට-චීනයේ-සමාජ-ආශ්‍රිත-කොරෝනා-රෝගින්-වාර්තා-නො-වේ",
       "Category": "Local News",
       "Parent URL": "https://www.hirunews.lk/local-news.php?pageID=1736"
}