{
       "Source": "hirunews",
       "Timestamp": "Saturday, 17 September 2022 - 21:50",
       "Headline": "නිවාස සිහින පෙන්වා කෝටි ගණනක මුදල් වංචා කළ ආයතනය (වීඩියෝ)",
       "News Content": "නිවාස ඉදිකිරීමේ ආයතනයක් පවත්වාගෙන යන මුවාවෙන් මෙරට ජනතාවගෙන් රුපියල් කෝටි ගණනක මුදල් වංචා කරමින් සිටින ආයතනයක් පිළිබඳව හිරු සී.අයි.ඒ.තොරතුරු අනාවරණය කර ගත්තා.\nකලින් කලට එම ආයතනයේ නම වෙනස් කරමින් කලින් ගම්පහ ප්‍රදේශයේ පවත්වාගෙන ගිය අදාල ආයතනය මේ වනවිට පවත්වා ගෙන යන්නේ යක්කල නගරයේයි.\nඅද සී.අයි.ඒ. අනාවරණය එම වංචනික නිවාස ඉදිකිරීම් ආයතනය පිළිබඳවයි.\nතමන්ටම කියා හිසට සෙවණක් ඉදිකර ගැනීම බොහෝ දෙනාගේ විසල් සිහිනයක්.\nනමුත් පවතින ආර්ථික තත්ත්වය මත එම සිහිනය සැබෑකර ගැනීම සඳහා ඇතැමුන් මැදපෙරදිග රටවල දහදිය වගුරනවා.\nඑම දහදිය කඳුළු මුදල් බවට පත්කර ගෙන තම නිවාස සිහිනය සැබෑ කර ගැනීමට අපේක්ෂාවෙන් සිටින එම රට විරුවන් ඇතුළු බොහෝ පිරිසක් පසුගිය කාලයේ ෆේස් බුක් ඇතුළු සමාජ මාධ්‍ය හරහා නිවාස ඉදිකරන බව කියන මෙම ආයතනයේ\nදැන්වීමට රැවටී තිබුනා.\nනිවාස සාදාදෙන බවට ගිවිසුම්වලට එළඹෙමින් ඔවුන් රුපියල් ලක්ෂ ගණනින් මෙම ආයතනයට මුදල් ගෙවා තිබුනේ ඉක්මනින් තම නිවාස සිහිනය සැබෑකර ගැනීමටයි.\nඑහෙත් මේ වනවිට එම බහුතරයක් ජනතාවට සිදුව ඇත්තේ නිවාස සැකිලි පමණක් ඉතිරිව වල් වැදී ඇති ඉඩම් දෙස බලා සුසුම් හෙළීමටයි.\nමෙම නිවාස වංචාවට ප්‍රදේශ රැසක ජනතාව රැවටී ඇති පසුබිමක ගම්පහ ප්‍රදේශයේ පවත්වාගෙන ගිය අදාල ආයතනය නම වෙනස්කරමින් මේ වනවිට යක්කල ප්‍රදේශයේ පවත්වාගෙන යන බව හිරු සී.අයි.ඒ. තොරතුරු අනාවරණය කර ගත්තා.\nඑහි මේ වනවිටත් අදාල වංචාව සිදුකර ගෙන යන්නේ මෙලෙසින්.",
       "URL": "https://www.hirunews.lk/315675/නිවාස-සිහින-පෙන්වා-කෝටි-ගණනක-මුදල්-වංචා-කළ-ආයතනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=860"
}