{
       "Source": "hirunews",
       "Timestamp": "Tuesday, 16 February 2016 - 13:23",
       "Headline": "ලංකාවට ජී එස් පී දෙන්න ජර්මනියෙන් යුරෝපා පාර්ලිමේන්තුවට යෝජනාවක්",
       "News Content": "ශ්‍රී ලංකාවට නැවතත් ජී.එස් .පී. ප්ලස් තීරු බදු සහනය ලබා ගැනීම සඳහා ජර්මනිය විසින් යුරෝපා පාර්ලිමේන්තුව වෙත යෝජනාවක් ඉදිරිපත් කර තිබෙනවා.\nජර්මනියේ ශ්‍රී ලංකා තානාපති කරුණාතිලක අමුණුගම ප්‍රකාශ කළේ මෙරට වත්මන් ප්‍රවනතාවන් පිළිබදව එරට රජය දැඩි ප්‍රසාදයකින් පසුවන බවයි.\nඑම ප්‍රගතිය සැලකිල්ලට ගෙන ශ්‍රී ලංකාවට නැවතත් යුරෝපා සංගමයේ ජී.එස්.පී. ප්ලස් තීරු බදු සහනය ප්‍රදානය කළ යුතු බව ජර්මානු රජයේ අදහස යැයි තානාපතිවරයා වැඩිදුරටත් සදහන් කළා.\nතීරු බදු සහනය නැවත ලබා ගැනීමෙන් යුරෝපා සංගමය වෙත ශ්‍රී ලංකාවේ අපනයනයන් අවම වශයෙන් ඇමරිකානු ඩොලර් බිලියනයකින් ඉහළ නැංවීමට හැකි වනු ඇති.",
       "URL": "https://www.hirunews.lk/126403/ලංකාවට-ජී-එස්-පී-දෙන්න-ජර්මනියෙන්-යුරෝපා-පාර්ලිමේන්තුවට-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=5166"
}