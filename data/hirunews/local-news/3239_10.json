{
       "Source": "hirunews",
       "Timestamp": "Friday, 19 July 2019 - 16:42",
       "Headline": "ජාතික පොලිස් කොමිසමේ ලේකම් සමන් දිසානායක රිමාන්ඩ්",
       "News Content": "ඇවන්ගාඞ් සිද්ධියට අදාළව අත්අඩංගුවට ගත් ජාතික පොලිස් කොමිසමේ ලේකම් සමන් දිසානායක ලබන 2 වනදා දක්වා රක්ෂිත බන්ධනාගාර ගත කර තිබෙනවා.\nඒ ගංගොඩවිල වැඩබලන නිල නොලත් මහේස්ත්‍රාත් නීතිඥ තිස්ස විජේරත්නගේ නියෝගයකට අනුවයි.\nගාල්ල මහේස්ත්‍රාත් අධිකරණය සිදුකළ දැනුම්දීමකට අනුව ගංගොඩවිල වැඩබලන මහේස්ත්‍රාත්වරයා ශ්‍රී ජයවර්ධනපුර රෝහලට ගොස් සැකකරු නිරික්ෂණය කර මෙම නියෝගය නිකුත් කළා.\nලබන දෙවනදා සැකකරු ගාල්ල මහේස්ත්‍රාත් අධිකරණයට ඉදිරිපත් කරන ලෙස ද මෙහිදී නියෝග කෙරුණා.\nමෙම සිද්ධිය සම්බන්ධයෙන් අත්අඩංගුවට ගෙන සිටින යුද හමුදාවේ විශ්‍රාමික මේජර් ජෙනරාල්වරුන් වන පාලිත ප්‍රනාන්දු සහ කරුණාරත්න බණ්ඩාර අධිකාරී එගොඩවෙල මෙන්ම රක්නාලංකා සමාගමයේ හිටපු සභාපති වික්ටර් සමරවීරද ලබන මස 2 වනදා දක්වා අද රක්ෂිත බන්ධනාගාර ගත කළා.",
       "URL": "https://www.hirunews.lk/220631/ජාතික-පොලිස්-කොමිසමේ-ලේකම්-සමන්-දිසානායක-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3239"
}