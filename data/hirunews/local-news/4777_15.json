{
       "Source": "hirunews",
       "Timestamp": "Monday, 28 November 2016 - 8:30",
       "Headline": "2016 සමාජ මාධ්‍ය සම්මාන උළෙලේ සියලු සම්මාන හිරුට !",
       "News Content": "ජනප්‍රියම ගුවන් විදුලිය - හිරු FM\nජනප්‍රියම රූපවාහිනිය -  හිරු TV\nජනප්‍රියම පුවත්  - හිරු NEWS\nජනප්‍රියම සංගීත නාලිකාව - හිරු TV\nජාතික තරුණ සංවර්ධන කාර්යාංශය සංවිධාන කළ 2016 සමාජ මාධ්‍ය අංශයන්ට හිමි සම්මාන උළෙලේ සියලු සම්මාන දිනා ගැනීමට හිරු ටී.වී.සහ හිරු එෆ්.එම්.සමත් වුණා.\nඒ අනුව ජනප්‍රියම රූපවාහිනිය ලෙස හිරු ටී.වී. සම්මානයට පාත්‍ර වූ අතර. ජනප්‍රියම ගුවන් විදුලි නාලිකාව වූයේ හිරු එෆ්.එම් එසේම ජනප්‍රියම පුවත් ලෙස හිරු පුවත් සම්මානයට පාත්‍රවූ අතර ජනප්‍රියම සංගීත නාලිකාව සඳහා පිරිනැමෙන සම්මානයද හිරු ටී.වී. විසින් දිනාගත්තා.\nජාතික තරුණ සංවර්ධන කාර්යාංශය සමාජ මාධ්‍ය සම්මාන උළෙල මෙලෙස සංවිධාන කළේ ප්‍රථම වරටයි.\nඑහි සම්මාන ප්‍රදානෝත්සවය ඊයේ සිදුවුණේ කොළඹ නෙළුම් පොකුණ රඟහල පරිශ්‍රයේදීයි.\nමෙරට ප්‍රමුඛ පෙළේ වෙබ් අඩවි රැසක හිමිකාරිත්වය දරණ ආසියානු මාධ්‍ය ජාලයට අනුබද්ධ ලෝටස් ටෙක්නොලජි ආයතනය පවත්වාගෙන යන හිරු ප්‍රවෘත්ති වෙබ් අඩවිය ඇතුළු ආසියානු මාධ්‍ය ජාලයේ වෙබ් අඩවි සියල්ල ලක්ෂ සංඛ්‍යාත පිරිසක් නිරන්තරයෙන් භාවිත කරන බවට මෙමගින් තවදුරටත් තහවුරු වනවා.\nලංකාවේ ඩිජිටල් මාධ්‍යයේ පෙරගමන්කරුවන් වන ලෝටස් ටෙක්නොලජි ආයතනය නිරන්තරයෙන් ලබාගන්නා මෙම සම්මාන පිටුපස සිටින නියමුවා වන්නේ ආසියානු මාධ්‍ය ජාලයේ සභාපති රේනෝ සිල්වා මහතායි.\nඔහුගේ සංකල්පයක් මත ආරම්භවුණු හිරු ප්‍රවෘත්ති වෙබ් අඩවිය ඇතුළු අනෙකුත් සියලු මාධ්‍ය ජාලයේ වෙබ් අඩවි සියල්ල ඔහුගේ මඟ පෙන්වීම යටතේ මේ වනවිට ලංකාවේ ඩිජිටල් මාධ්‍ය කලාව නව මානයකට යොමුකර අවසන්.\nජාතික තරුණ සංවර්ධන කාර්යාංශය සංවිධාන කළ 2016 සමාජ මාධ්‍ය සම්මාන උළෙලේ සියලු සම්මාන දිනා ගැනීම පිළිබඳව සුභාශිංසන එක් කරමින් ආසියානු මාධ්‍ය ජාලයේ සභාපති රේනෝ සිල්වා මහතා ප්‍රකාශ කළේ ශ්‍රී ලාංකීය මාධ්‍ය කලාව නව මගකට ඔසවා තැබීම සඳහා වූ සිය දැක්ම යළිත් මෙරට ජනතාව තහවුරු කර ඇති බවයි.\nජාතික සහ ජාත්‍යන්තර වශයෙන් අප මාධ්‍ය ජාලය වෙත හිමිවන මෙවැනි සම්මාන නිසැකවම අප දිරිමත් කරන බවද ඔහු සඳහන් කළා.\nආසියානු මාධ්‍ය ජාලයේ සභාපති රේනෝ සිල්වා මහතා වැඩිදුරටත් කියා සිටියේ අප ලබන මෙම සියලු ජයග්‍රහණවල සැබෑම හිමිකරුවා අප සමඟ බැඳුණු ලක්ෂ සංඛ්‍යාත ප්‍රේක්ෂකයන් සහ ශ්‍රාවකයන් බවයි.\nජනප්‍රියම ගුවන් විදුලිය - හිරු FM\nජනප්‍රියම රූපවාහිනිය -  හිරු TV\nජනප්‍රියම පුවත්  - හිරු NEWS\nජනප්‍රියම සංගීත නාලිකාව - හිරු TV",
       "URL": "https://www.hirunews.lk/148473/2016-සමාජ-මාධ්‍ය-සම්මාන-උළෙලේ-සියලු-හිරුට",
       "Category": "Local News",
       "Parent URL": "https://www.hirunews.lk/local-news.php?pageID=4777"
}