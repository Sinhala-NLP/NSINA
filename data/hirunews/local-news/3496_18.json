{
       "Source": "hirunews",
       "Timestamp": "Monday, 18 February 2019 - 8:53",
       "Headline": "ගිනි අවි හතරක් සමඟ දෙදෙනෙකු අගලවත්තේදී අත්අඩංගුවට",
       "News Content": "අගලවත්ත - පිඹුර ප්‍රදේශයේ ස්ථාන දෙකකදී ගිනි අවි ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගෙන තිබෙනවා.\nකළුතර කොට්ඨාශ නීතිය බලගැන්වීමේ ඒකකයේ නිලධාරීන්ටලද තොරතුරක් මත ඊයේ සිදුකළ වැටලීමකදියි ගිනි අවි 4 ක් සමඟ මොවුන් අත්අඩංගුවට ගෙන ඇත්තේ.\nඅත්අඩංගුවට ගත් 36 හැවිරිදි එක් සැකකරුවෙකු ළඟ තිබී විදේශ රටක නිෂ්පාදිත පිස්තෝලයක්, මැගසින් එකක්, බෝර 12 ගිනි අවියක් සහ ඩබල් බැරල් ගිනි අවියක් පොලිස් භාරයට ගනු ලැබුවා.\nඔහු එගොඩවත්ත - පිඹුර ප්‍රදේශයේ පදිංචිකරුවෙක්.\nඑමෙන්ම කල් ඕවිට - පිඹුර ප්‍රදේශයේ පදිංචි 22 හැවිරිදි තරුණයෙකු සතුව තිබී විදේශ රටක නිෂ්පාදිත බෝර 12 ගිනිඅවියක් ද පොලිස් භාරයට  ගෙන තිබෙනවා.",
       "URL": "https://www.hirunews.lk/210642/ගිනි-අවි-හතරක්-සමඟ-දෙදෙනෙකු-අගලවත්තේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3496"
}