{
       "Source": "hirunews",
       "Timestamp": "Sunday, 22 May 2022 - 7:50",
       "Headline": "අද විදුලි කප්පාදුවක් නැහැ - නොරොච්චෝලේ යළි ජාතික පද්ධතියට",
       "News Content": "ලබන සතියේ මුල සිට අඛණ්ඩව විදුලිය ලබාදීමට උත්සාහ කරන බව විදුලිබල හා බලශක්ති අමාත්‍ය කංචන විජේසේකර පවසනවා.\nකොළඹ ඊයේ (21) පැවති මාධ්‍ය හමුවක දී අමාත්‍යවරයා වැඩිදුරටත් පැවසුවේ නොරොච්චෝලේ බලාගාරය අද සිට ජාතික පද්ධතියට එක් කරන අතර, ඒ හරහා ද විදුලි උත්පාදනයට දායකත්වයක් සැපයෙන බවයි.\nමේ අතර, සාමාන්‍ය පෙළ විභාගය සඳහා පෙනී සිටින සිසුන්ගේ අවශ්‍යතා සැලකිල්ලට ගනිමින් අද (22) දිනයේදී කිසිදු විදුලි කප්පාදුවක් සිදු නොකෙරන බව ශ්‍රී ලංකා මහජන උපයෝගිතා කොමිෂන් සභාව ප්‍රකාශ කළා.",
       "URL": "https://www.hirunews.lk/304960/අද-විදුලි-කප්පාදුවක්-නැහැ-නොරොච්චෝලේ-යළි-ජාතික-පද්ධතියට",
       "Category": "Local News",
       "Parent URL": "https://www.hirunews.lk/local-news.php?pageID=1152"
}