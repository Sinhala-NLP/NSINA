{
       "Source": "hirunews",
       "Timestamp": "Monday, 11 September 2023 - 19:59",
       "Headline": "නීල් පැරාට ඕස්ට්‍රිලියාවේ ස්ථීර පදිංචියට වරම්",
       "News Content": "ස්ථීර පදිංචිය අපේක්ෂාවෙන් අවිනිස්චිතව වෙසෙන පවුල් දහස් ගණනක් දැනුවත් කිරීම සඳහා සිඩ්නි වෙත කිලෝමීටර් 1,000 පාගමනින් ගිය ශ්‍රී ලාංකික සරණාගතයකු වන නීල් පැරාට සහ ඔහුගේ පවුලේ සාමාජිකයින්ට එරට ස්ථිර පදිංචිය පිරිනැමීමට ඕස්ට්‍රේලියානු රජය තීරණය කර තිබෙනවා.\n2008 දී ශ්‍රී ලංකාවේ සිවිල් යුද්ධයෙන් පලායෑමෙන් පසු, පැරා, ඔහුගේ බිරිඳ සහ දියණියන් තිදෙනා වසර නවයකට වැඩි කාලයක් රැකියාවක් කිරීමට හෝ ඉගෙනීමට හෝ සෞඛ්‍ය පහසුකම් සඳහා ප්‍රවේශයක් නොමැතිව වික්ටෝරියානු නගරයක් වන බැලරට් හි ජීවත් වෙනවා.\nපසුගිය සිකුරාදා පැරාට සහ ඔහුගේ පවුලේ සාමාජිකයින්ට එරට ස්ථිර පදිංචිය ලබාදීමටයි ඕස්ට්‍රේලියානු රජය තීරණය කර ඇත්තේ.\nනීල් පැරාගේ පවුලේ ආගමන නීතීඥ කරීනා ෆෝර්ඩ් ජනමාධ්‍ය වෙත පවසා ඇත්තේ, පැරාගේ පා ​​ගමන අවසානයේ පවුලට වීසා ලබාදුන් බවයි.\n“එය ඇත්තෙන්ම සතුටුදායක තීරණයක්. නීල් සම්බන්ධයෙන් ඇති ප්‍රධානතම කරණය වන්නේ, ඔහු බැලරට් නගරයට එතරම් ශ්‍රේෂ්ඨ ප්‍රජා මිනිසෙකු බවට පත්ව තිබීමයි,” යැයි ෆෝඩ් පවසනවා.\nඕස්ට්‍රේලියාවේ දශකයකට වැඩි කාලයක් ජීවත් වූ පුද්ගලයන් 12,500ක් පමණ සිටින නමුත් නව ‘තත්ව වීසා යෝජනාවට’ අනුව ස්ථිර පදිංචිය සඳහා අයැදුම් කිරීමට ඔවුනට සුදුසකම් නොමැති බවයි වාර්තා වෙන්නේ.",
       "URL": "https://www.hirunews.lk/347953/නීල්-පැරාට-ඕස්ට්‍රිලියාවේ-ස්ථීර-පදිංචියට-වරම්",
       "Category": "Local News",
       "Parent URL": "https://www.hirunews.lk/local-news.php?pageID=37"
}