{
       "Source": "hirunews",
       "Timestamp": "Monday, 17 January 2022 - 7:40",
       "Headline": "හිරු ධර්ම ප්‍රදීපය දඹුල්ල - බුලාගල රන්දෙණිය රජමහා විහාරයේ දී (වීඩියෝ)",
       "News Content": "දුරුතු පොහෝ දිනය නිමිත්තෙන් ක්‍රියාත්මක කෙරෙන හිරු ධර්ම ප්‍රදීපය වැඩසටහන, දඹුල්ල - බුලාගල රන්දෙණිය රජමහා විහාරය කේන්ද්‍ර කර ගනිමින් මේ වනවිට ආරම්භ වී තිබෙනවා.\nඋදෑසන 06.00ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදු කළේ, බුලාගල රන්දෙණිය රජමහා විහාරාධිකාරී, සීගිරි කශ්‍යප පිරිවෙන් ආචාර්ය පූජ්‍ය ඇල්ලවැවේ සංඝරතන හිමියන් විසින්.\nඋදෑසන 08.00ට පෝදා ධර්ම දේශනය පූජ්‍ය හසලක සීලවිමල හිමියන් විසින් සිදු කිරීමට නියමිත යි.\nඑමෙන්ම, කාලීන ධර්ම සාකච්ඡාවක් පෙරවරු 9.05 සිට 10.30 දක්වා පැවැත්වෙන්නේ පූජ්‍ය ඔලගංවත්තේ චන්ද්‍රසිරි හිමියන්ගේ සහ ආචාර්ය සුජිත් අක්කරවත්තගේ සහභාගිත්වයෙන්.\nපස්වරු 3 සිට 4 දක්වා පූජ්‍ය මාම්පිටියේ සිරිසුමන හිමියන්ගේ සහභාගීත්වයෙන් කවි බණ වැඩසටහනක් ද පැවැත්වීමට නියමිත යි.\nමීට අමතරව පස්වරු 4 සිට පස්වරු 5 දක්වා තවත් ධර්ම දේශනයක් පැවැත්වෙන්නේ පූජ්‍ය සීවලීපුර ධම්මෝභාෂ හිමියන්ගේ සහභාගීත්වයෙන්.\nමෙම සියලු කටයුතු සිදු කෙරෙන්නේ, හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුව යි.",
       "URL": "https://www.hirunews.lk/294202/හිරු-ධර්ම-ප්‍රදීපය-දඹුල්ල-බුලාගල-රන්දෙණිය-රජමහා-විහාරයේ-දී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1420"
}