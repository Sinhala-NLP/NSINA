{
       "Source": "hirunews",
       "Timestamp": "Tuesday, 26 September 2017 - 14:22",
       "Headline": "හිටපු නාවික හමුදා ප්‍රකාශකගේ ඇප අයදුම් පත සලකා බැලීම නොවැම්බර් 10",
       "News Content": "හිටපු නාවික හමුදා ප්‍රකාශක කොමදෝරු ඩී.කේ.පී. දසනායකගේ ඇප ඉල්ලූම්පත සලකා බැලීම නොවැම්බර් මස 10 වනදා සිදුකිරීමට කොළඹ මහාධිකරණය අද නියෝග කළා.\nඒ තමන්ට ඇප ඉල්ලා විත්තිකරු ගොනුකළ ඇප අයදුම්පත කොළඹ මහාධිකරණ විනිසුරු මනිලාල් වෛද්‍යතිලක හමුවේ අද කැදවූ අවස්ථාවේදීයි.\nහිටපු නාවික හමුදා ප්‍රකාශක කොමදෝරු ඩී.කේ.පී. දසනායක ඇතුළු නාවික හමුදා සෙබළුන් 06 දෙනාට ඇප ලබාදෙන ලෙසට මෙමගින් ඉල්ලා තිබෙනවා.\nකෙසේ වෙතත්, එහිදී නීතිපති වෙනුවෙන් පෙනී සිටි රජයේ නීතිඥවරයා අධිකරණය හමුවේ කියා සිටියේ සැකකරුවන්ට ඇප ලබාදුනහොත් සිද්ධියට අදාළ සාක්ෂිකරුවන්ට බලපෑමක් විය හැකි බවයි.\n2008, 2009 කාලවකවානු තුළ දී තරුණයින් 11 දෙනෙකු පැහැර ගෙන ගොස් අතුරුදන් කිරීමේ සිද්ධියට අදාලව මොවුන් පසුගියදා අත්අඩංගුවට ගෙන, ලබන මස 09 වනදා රක්ෂිත බන්ධනාගාර ගතව පසුවනවා.",
       "URL": "https://www.hirunews.lk/171894/හිටපු-නාවික-හමුදා-ප්‍රකාශකගේ-ඇප-අයදුම්-පත-සලකා-බැලීම-නොවැම්බර්-10",
       "Category": "Local News",
       "Parent URL": "https://www.hirunews.lk/local-news.php?pageID=4302"
}