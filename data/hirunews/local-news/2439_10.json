{
       "Source": "hirunews",
       "Timestamp": "Monday, 21 September 2020 - 17:50",
       "Headline": "පසුගිය රජය සමයේ සිදුවූ මිලියන 56 ක මුදල් වංචාවක් සම්බන්ධයෙන් දෙදෙනෙකු අත්අඩංගුවට",
       "News Content": "2016 - 2017 වසරේ සතොස ආයතනයේ සිදුවූ මහාපරිමාණ වංචාවක් සම්බන්ධයෙන් පුද්ගලයන් දෙදෙනෙකු අපරාධ පරීක්ෂණ දෙපාර්තමේන්තුව අද අත්අඩංගුවට ගනු ලැබුවා.\nසතොස ආයතනයෙන් වී තොග ලබාගෙන නියමිත පරිදි සහල් ලබා නොදීමෙන් ඔවුන් සිදුකර ඇති පාඩුව රුපියල් මිලියන 56 ක් පමණ වන බව ගණන් බලා තිබෙනවා.\nරිෂාඩ් බදියුදීන් වෙළඳ අමාත්‍යවරයා ලෙස සිටි සමයේ, මින්නේරියේ සහ පොළොන්නරුව - කඳුරුවෙල සහල් මෝල් දෙකක් සඳහා මෙම වී තොග නිකුත් කර තිබුණා.\nඅදාළ සහල් මෝල් දෙක අපරාධ පරීක්ෂණ දෙපාර්තමේන්තුවේ නිලධාරින් විසින් පරීක්ෂා කර ඇති අතර, ඒවායේ තිබූ සහල් තොග ද එම දෙපාර්තමේන්තුව භාරයට ගෙන ඇති බවයි වාර්තා වන්නේ.",
       "URL": "https://www.hirunews.lk/250764/පසුගිය-රජය-සමයේ-සිදුවූ-මිලියන-56-ක-මුදල්-වංචාවක්-සම්බන්ධයෙන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2439"
}