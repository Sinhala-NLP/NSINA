{
       "Source": "hirunews",
       "Timestamp": "Sunday, 18 September 2022 - 15:08",
       "Headline": "ගැටඹේ බෝධිය , මහවැලි ගඟට ගිලාබැසීමේ අවදානමක්",
       "News Content": "ඓතිහාසික ගැටඹේ බෝධිය , මහවැලි ගඟට ගිලාබැසීමේ අවදානමක් පවතින බව ගැටඹේ රාජෝපවනාරාමාධිපති රාමඤ්ඤ නිකායේ අනුනායක පූජ්‍ය කැප්පිටියාගොඩ සිරිවිමල නාහිමි අනතුරු අඟවනවා.\nවසර පන්සියයක් පමණ පැරණි මෙම බෝධින් වහන්සේ මෙන්ම එම ප්‍රදේශයේ පිහිටි චෛත්‍ය රාජයාණන් වහන්සේ හා අවට ගොඩනැගිලි ආශ්‍රිත ප්‍රදේශයේ ස්ථාන රැසක්ම මේ වන විට ඉරිතලා පුපුරා ගොස් ඇති බවයි උන්වහන්සේ වැඩිදුරටත් පෙන්වා දෙන්නේ.\nමේ සදහා කඩිනමින් පියවර ගන්නා ලෙසයි ගැටඹේ රාජෝපවනාරාමාධිපති රාමඤ්ඤ නිකායේ අනුනායක පූජ්‍ය කැප්පිටියාගොඩ සිරිවිමල නාහිමි ඉල්ලා සිටියේ.",
       "URL": "https://www.hirunews.lk/315721/ගැටඹේ-බෝධිය-මහවැලි-ගඟට-ගිලාබැසීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=859"
}