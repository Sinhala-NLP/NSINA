{
       "Source": "hirunews",
       "Timestamp": "Tuesday, 26 July 2022 - 16:17",
       "Headline": "නුගේගොඩින් ගමන් අරඹන මාර්ග කිහිපයක පෞද්ගලික බස් වර්ජනයක් (වීඩියෝ)",
       "News Content": "ඉන්ධන ලබාදෙන ලෙස ඉල්ලා නුගේගොඩින් ගමන් ආරම්භ කරන මාර්ග කිහිපයක පෞද්ගලික බස් රථ සේවකයන් පිරිසක් මේ වනවිට වර්ජනයක් ආරම්භ කර තිබෙනවා.\nඒ අනුව මාර්ග අංක 119, 117, 168, 176, 689, 183 සහ 259 යන මාර්ගවල බස් රථ සේවකයන් මෙම වර්ජනයේ නිරතවන බවයි අප වාර්තාකරු සඳහන් කළේ.\nමේ අතර බස් රථ රියැදුරෙක්ට සහ කොන්දොස්තරවරයකුට පහරදුන් බවට චෝදනා එල්ල වූ ගල්ගමුව ලංගම ඩිපෝවේ අධිකාරිවරයා සහ තවත් සේවකයන් 06 දෙනකු රක්ෂිත බන්ධනාගාර ගත කිරීමට මහව ප්‍රධාන මහෙස්ත්‍රාත් අධිකරණය අද නියෝග කළා.\nපසුගිය 23 වැනිදා ඔවුන් මෙලෙස පහරදුන් බවට චෝදනා එල්ලවූයේ තිබුණේ යාපනයේ සිට කොළඹ දක්වා ධාවනය වෙමින් තිබූ ලංගම බස් රථයක රියදුරෙකුට සහ කොන්දොස්තරවරයකුටයි.",
       "URL": "https://www.hirunews.lk/311005/නුගේගොඩින්-ගමන්-අරඹන-මාර්ග-කිහිපයක-පෞද්ගලික-බස්-වර්ජනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=991"
}