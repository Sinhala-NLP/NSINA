{
       "Source": "hirunews",
       "Timestamp": "Thursday, 19 September 2019 - 9:51",
       "Headline": "අදත් දිවයිනේ බොහෝ ප්‍රදේශවලට තද වැසි",
       "News Content": "බස්නාහිර, සබරගමුව, මධ්‍යම සහ වයඹ පළාත්වලට අද දිනයේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ මධ්‍යම, සබරගමුව පළාත්වල මෙන්ම ගාල්ල, මාතර, කළුතර යන දිස්ත්‍රික්කවල ඇතැම් ප්‍රදේශවලට මිලිමීටර 75 ක පමණ තරමක තද වැසි ඇතිවිය හැකි බවයි.\nමේ අතර හම්බන්තොට සිට පොතුවිල් හරහා මඩකලපුව දක්වා වන මුහුදු ප්‍රදේශවලට සහ පුත්තලම සිට මන්නාරම සහ කන්කසන්තුරේ හරහා මුලතිව් දක්වා මුහුදු ප්‍රදේශවලට ඇතැම් අවස්ථාවලදී සුළඟේ වේගය පැයට කිලෝමීටර 70 - 80 දක්වා ඉහල යා හැකියි.",
       "URL": "https://www.hirunews.lk/224572/අදත්-දිවයිනේ-බොහෝ-ප්‍රදේශවලට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3139"
}