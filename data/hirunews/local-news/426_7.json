{
       "Source": "hirunews",
       "Timestamp": "Saturday, 08 April 2023 - 17:00",
       "Headline": "අනුමැතිය හිමි වු බිත්තර ලක්ෂ 20 බෙදා හැරීම් අරඹයි (වීඩියෝ)",
       "News Content": "සාම්පල පරීක්ෂාවකින් අනතුරුව වෙළඳපොලට මුදා හැරීම සඳහා අනුමැතිය ලබාදුන් ලක්ෂ 20 ක බිත්තර තොගයේ බෙදා හැරීම් කටයුතු මේ වනවිට (08) ආරම්භ කර තිබෙනවා.\nමහා පරිමාණ බේකරි නිෂ්පාදකයන් හා හෝටල් වෙත එම බිත්තර බෙදා හැරීමට රැගෙන යාමට මුතුරාජවෙල පර්යන්තය වෙත පැමිණි ලොරි රථ දැනටමත් බෙදා හැරීම් ආරම්භ කිරීම සඳහා පිටත්ව ගිය බවයි අප වාර්තාකරු සඳහන් කළේ.\nමේ අතර, අද කොළඹ වරායට ළගා වූ ආනයනික බිත්තර තොගයක් රැගත් නෞකාවේ ඇති බිත්තර පරික්ෂාව සඳහා සාම්පල ලබාගැනීම අද දිනයේම ආරම්භ කළ බව සත්ත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ ජනරාල් හේමාලි කොතලාවල ප්‍රකාශ කළා.\nඒ අනුව, එලෙස ලබා ගන්නා සාම්පල බොරැල්ල වෛද්‍ය පර්යේෂණ ආයතනය වෙත සහ පේරාදෙණිය පශු වෛද්‍ය කාර්යාලය වෙත යොමු කිරීමට නියමිතයි.",
       "URL": "https://www.hirunews.lk/332026/අනුමැතිය-හිමි-වු-බිත්තර-ලක්ෂ-20-බෙදා-හැරීම්-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=426"
}