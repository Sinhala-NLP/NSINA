{
       "Source": "hirunews",
       "Timestamp": "Saturday, 19 August 2023 - 8:44",
       "Headline": "පැය විසි හතරක් යන්නත් පෙර ටිකට් අවසන්",
       "News Content": "ආසියානු කුසලාන ක්‍රිකට් තරගාවලියේ ශ්‍රී ලංකාව සහ බංග්ලාදේශය අතර පල්ලෙකැලේ පැවැත්වීමට නියමිත තරගයේ සියලු ප්‍රවේශපත් පැය විසි හතරක් ගතවීමට පෙර අලෙවි වී තිබෙනවා.\nලබන 30 වනදා ආරම්භවීමට නියමිත ආසියානු කුසලාන එක්දින ක්‍රිකට් තරගාවලියේ ශ්‍රී ලංකාවේ පැවැත්වෙන තරග සඳහා ප්‍රවේශපත් අලෙවිය ඊයේ (18) ආරම්භ වූයේ මාර්ගගත ක්‍රමයටයි.\nශ්‍රී ලංකාව සහ බංග්ලාදේශය අතර තරගය මේ මස 31 වනදා පැවැත්වෙනු ඇති.\nඑමෙන්ම පල්ලෙකැලේ ක්‍රිකට් ක්‍රීඩාංගණයේ පැවැත්වීමට නියමිත ඉන්දු - පාකිස්ථාන තරගය සහ ඉන්දු - නේපාල තරගයේ ප්‍රවේශපත්වලින් වැඩි කොටසක්ද මේ වනවිට අලෙවි වී ඇති බව වාර්තාවනවා.\nමේ අතර අනිද්දා සහ ලබන 24 වනදා සූරියවැව සහ කොළඹ ආර්. ප්‍රේමදාස ක්‍රීඩාංගණවල පැවැත්වීමට නියමිත ඇෆ්ගනිස්ථානය සහ පාකිස්ථානය අතර එක්දින තරග තුන නොමිලේ නැරඹීමට ප්‍රේක්ෂකයින්ට අවස්ථාව හිමිවනවා.",
       "URL": "https://www.hirunews.lk/345358/පැය-විසි-හතරක්-යන්නත්-පෙර-ටිකට්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=87"
}