{
       "Source": "hirunews",
       "Timestamp": "Thursday, 13 October 2016 - 14:27",
       "Headline": "පාසැල් සිසුන් තිදෙනෙකු පරිවාස භාරයට",
       "News Content": "පාසලේ ඇති වූ ගැටුමක් සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ සිසුන් තිදෙනෙකු මේ මස 20 වනදා දක්වා පරිවාස භාරයට පත් කිරීමට කුලියාපිටිය මහේස්ත්‍රාත් අධිකරණය අද නියෝග කළා.\nගිරිවුල්ල ප්‍රදේශයේ පාසලක 11 වසරේ සහ 13 වසරේ සිසුන් දෙපිරිසක් අතර ඊයේ පාසල තුලදී ගැටුමක් ඇති වුණා.\nඉන් තුවාල ලැබූ සිසුන් දෙදෙනෙකු මේ වනවිට දඹදෙණිය රෝහලේ ප්‍රතිකාර ලබන බවයි පොලිසිය සදහන් කළේ.\nගැටුම සම්බන්ධයෙන් සිසුන් තිදෙනෙකු කුලියාපිටිය පොලිසිය ඊයේ දිනයේම අත්අඩංගුවට ගත් අතර, පසුව ඔවුන් කුලියාපිටිය මහේස්ත්‍රාත් අධිකරණය වෙත ඉදිරිපත් කෙරුණා.",
       "URL": "https://www.hirunews.lk/145126/පාසැල්-සිසුන්-තිදෙනෙකු-පරිවාස-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4839"
}