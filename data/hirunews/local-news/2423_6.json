{
       "Source": "hirunews",
       "Timestamp": "Tuesday, 29 September 2020 - 8:03",
       "Headline": "වැඩි මිලට පොල් අලෙවි කරන වෙළදුන් සොයා අදත් මෙහෙයුම්",
       "News Content": "උපරිම සිල්ලර මිල ඉක්මවා පොල් අලෙවි කරන වෙළඳුන් සොයා අද(29) දිනයේදීත් දිවයින පුරා වැටලීම් ක්‍රියාත්මක කරන බව පාරිභෝගික කටයුතු පිලිබඳ අධිකාරිය ප්‍රකාශ කළා.\nපසුගිය 25 වනදා සිට ක්‍රියාත්මක වන පරිදි පොල් ගෙඩියේ වට ප්‍රමාණය අනුව උපරිම සිල්ලර මිලක් නියම කරමින් එම අධිකාරිය අතිවිශේෂ ගැසට් පත්‍රයක් නිකුත් කළා.\nඒ වටප්‍රමාණය අගල් 13 ට වැඩි පොල් ගෙඩියක උපරිම මිල රුපියල්  70 ක් ලෙසත්, වටප්‍රමාණය අගල් 12 ත් 13 ත් අතර පොල් ගෙඩියක උපරිම මිල රුපියල් 65 ක් ලෙසත්, වටප්‍රමාණය අගල් 12 ට අඩු පොල් ගෙඩියක උපරිම මිල රුපියල් 60 ක් ලෙසත් දක්වමින්.",
       "URL": "https://www.hirunews.lk/251360/වැඩි-මිලට-පොල්-අලෙවි-කරන-වෙළදුන්-සොයා-අදත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2423"
}