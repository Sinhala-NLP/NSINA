{
       "Source": "hirunews",
       "Timestamp": "Saturday, 11 March 2017 - 20:20",
       "Headline": "පානදුර නිවසක් ඉදිරිපිට බෑගයකින් බිළිඳෙකු හමු වෙයි",
       "News Content": "පානදුර ප්‍රදේශයේ නිවසක් ඉදිරිපිට බෑගයක දමා ගොස් තිබියදී අලුත උපන් බිළිඳෙකු හමු වී තිබෙනවා.\nබිළිඳා මේවන විට පානදුර කේතුමතී කාන්තා රෝහලේ ප්‍රතිකාර ලබන අතර බිළිඳාගේ තත්ත්වය යහපත් බව වෛද්‍යවරුන් සඳහන් කළා.\nපානදුර නගරය ආසන්න අතුරු මාර්ගයක නිවසක් ඉදිරිපිට බිළිඳා දමා ගොස් තිබුණේ ඊයේ අලුයම් කාලයේදී.\nඅසල්වැසියෙකු විසින් එය දැක එම නිවැසියන්ට දැනුම් දී තිබුණා.\nබිළිඳා දමා ගොස් තිබූ බෑගයේ තිබී මවගේ ලේ තැවරුණු ඇඳුම් කිහිපයක්ද හමු වී ඇති අතර බිළිඳා මේ වන විට පානදුර කේතුමතී කාන්තා රෝහලේ නොමේරු ළඳරු ඒකකයේ ප්‍රතිකාර ලබනවා.\nදරුවාගේ මව කවුරුන්ද යන්න සම්බන්ධයෙන් මෙතෙක් තොරතුරක් වාර්තා වී නොමැති අතර පොලිසිය පැවසුවේ ඇය අත්අඩංගුවට ගැනීමට කටයුතු කරන බවයි.",
       "URL": "https://www.hirunews.lk/156634/පානදුර-නිවසක්-ඉදිරිපිට-බෑගයකින්-බිළිඳෙකු-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4619"
}