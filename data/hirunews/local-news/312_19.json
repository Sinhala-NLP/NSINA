{
       "Source": "hirunews",
       "Timestamp": "Saturday, 27 May 2023 - 16:19",
       "Headline": "චීනයේ ප්‍රථම මගී ජෙට් යානය හෙට ගුවන් ගත කෙරේ",
       "News Content": "චීනයේ පළමු විශාලතම දේශීය වානිජ මගී ජෙට් යානය හෙට දිනයේදී ගුවන් ගත කිරීමට නියමිත බව විදෙස් මාධ්‍ය වාර්තා කර තිබෙනවා.\nවසර ගණනාවක සිට සිදුකරන ලද පර්යේෂණවලින් අනතුරුවයි චීනය මෙලෙස සිය ප්‍රථම මගී ජෙට් යානය ගුවන් ගත කිරීමට සැරසෙන්නේ.\nහෙට එරට වේලාවෙන් 10 යි 45 ට ෂැංහයි හොංකියාඕ ජාත්‍යන්තර ගුවන්තොටුපලෙන් එය බීජිං අගනුවර ජාත්‍යන්තර ගුවන්තොටුපල බලා ගමන් ආරම්භ කිරීමට නියමිතයි.\nමෙම මංගල මගී ජෙට් යානා ගුවන් ගමනට එක්වීමට මගීන් තෝරා ගෙන ඇත්තේ ලොතරැයි දිනුම් ඇදීමකින් බවයි විදෙස් වාර්තා සඳහන් කළේ.\nව්‍යාපාරික සහ ආර්ථික පන්තියේ ආසනවලින් සමන්විත එන්ජින් දෙකක් සහිත මෙම ජෙට් යානයේ ආසන 164 ක් පවතින බව සඳහන්.",
       "URL": "https://www.hirunews.lk/336388/චීනයේ-ප්‍රථම-මගී-ජෙට්-යානය-හෙට-ගුවන්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=312"
}