{
       "Source": "hirunews",
       "Timestamp": "Friday, 08 July 2022 - 16:42",
       "Headline": "සියලු පෞද්ගලික ඔසුසැල් හෙට වැසේ",
       "News Content": "ඉන්ධන ගැටලුව හේතුවෙන් මතුවූ ප්‍රවාහන අපහසුතා සහ ඖෂධ හිඟය හේතුවෙන් හෙට දිනයේ දිවයිනේ සියලු ඔසුසැල් වසා තබන බව සමස්ත ලංකා ඔසුසැල් හිමියන්ගේ සංගමය ප්‍රකාශ කළා.\nකෙසේ වෙතත්, ශ්‍රී ලංකා ඖෂධ වෙළඳ සංගමයේ විධායක සභික ධර්මප්‍රිය ලියනගේ කියා සිටියේ ජනාතාව අපහසුතාවයට පත්වීම වැළැක්වීම සඳහා හෙට දිනයේ ඖෂධ සැල් විවෘත කර තබන බවයි.\nමේ අතර, රජයේ රෝහල්වල සේවා පවත්වාගෙන යන අතර ම හෙට (9) පෞද්ගලික වෛද්‍ය ප්‍රතිකාරවලින් වැළකී සිටීමට විශේෂඥ වෛද්‍යවරුන්ගේ සංගමය (AMS) තීරණය කර තිබෙනවා.\nමේ අතර, හෙට දිනයේ පෞද්ගලික වෛද්‍ය ප්‍රතිකාර සේවාවලින් ඉවත් වීමට තීරණය කළ බව විශේෂඥ වෛද්‍යවරුන්ගේ සංගමය ප්‍රකාශ කළා.\nහෙට දිනයේ සංවිධාන කර ඇති සාමකාමී විරෝධතාවන්ට සහය පළ කිරීමක් වශයෙන් මෙම පියවර ගන්නා බවයි විශේෂඥ වෛද්‍යවරුන්ගේ සංගමය කියා සිටියේ.",
       "URL": "https://www.hirunews.lk/309456/සියලු-පෞද්ගලික-ඔසුසැල්-හෙට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1036"
}