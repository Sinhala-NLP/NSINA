{
       "Source": "hirunews",
       "Timestamp": "Saturday, 13 May 2017 - 15:47",
       "Headline": "මෝදි හමුවීමට නොහැකිවීම ගැන විග්නේෂ්වරන් කණස්සල්ලෙන්",
       "News Content": "දෙමළ ජාතික සන්ධානයේ නායකයින් සහ ඉන්දියානු අග්‍රාමාත්‍ය නරේන්ද්‍ර මෝදි අතර පැවැති සාකච්ඡාවට තමන්ට ආරාධනා නොකළ බව උතුරු පළාත් ප්‍රධාන අමාත්‍ය සී.වී. විග්නේෂ්වරන් චෝදනා කරනවා.\nඉන්දියානු අග්‍රාමාත්‍යවරයා ඊයේ පස්වරුවේ කටුනායක බණ්ඩාරනායක ජාත්‍යන්තර ගුවන් තොටුපළින් පිටව යාමට පෙර දෙමළ ජාතික සන්ධානයේ නායක ආර්. සම්බන්ධන් ඇතුළු එම සන්ධානයේ පාර්ලිමේන්තු මන්ත්‍රීවරුන් හමුවී සාකච්ඡා කර තිබුණා.\nමාධ්‍ය හමුවක් කැදවමින් ප්‍රධාන අමාත්‍ය සී.වී. විග්නේෂ්වරන් කියා සිටියේ තමන්ට අදාළ සාකච්ඡාව සඳහා ආරාධනා නොකළ බවයි.",
       "URL": "https://www.hirunews.lk/161253/මෝදි-හමුවීමට-නොහැකිවීම-ගැන-විග්නේෂ්වරන්-කණස්සල්ලෙන්",
       "Category": "Local News",
       "Parent URL": "https://www.hirunews.lk/local-news.php?pageID=4519"
}