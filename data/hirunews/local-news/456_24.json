{
       "Source": "hirunews",
       "Timestamp": "Friday, 24 March 2023 - 14:28",
       "Headline": "සංචාරක කර්මාන්තයෙන් ඩොලර් බිලියන 3ක බලාපොරොත්තුවක්",
       "News Content": "සංචාරක කර්මාන්තය හරහා ඉදිරියේදී ඩොලර් බිලියන තුනකට අධික මුදලක් මෙරට ආර්ථිකයට උපයා දීමට අපේක්ෂා කරන බව සංචාරක සංවර්ධන අධිකාරිය සභාපති ප්‍රියන්ත ප්‍රනාන්දු පවසනවා.\nඔහු කියා සිටියේ ආර්ථික අර්බුදය මධ්‍යයේ වුවද සංචාරකයින්ගේ පැමිණීමේ වර්ධනයක් දැකිය හැකි බවයි.\nමේ වසරේ පළමු මාස දෙක තුළ සංචාරකයින්ගේ පැමිණීම දෙලක්ෂ දහදාහක් වන අතර, ජනවාරි මාසයේ එක් ලක්ෂ දෙදහස් පන්සිය දෙනෙකු ද, පෙබරවාරි මාසයේ එක්ලක්ෂ පන්සිය දෙනෙකු ද මෙරටට පැමිණ තිබෙනවා.",
       "URL": "https://www.hirunews.lk/330810/සංචාරක-කර්මාන්තයෙන්-ඩොලර්-බිලියන-3ක-බලාපොරොත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=456"
}