{
       "Source": "hirunews",
       "Timestamp": "Thursday, 14 September 2023 - 14:48",
       "Headline": "විශ්‍රාමික වෛද්‍යවරුන් යළි සේවයට",
       "News Content": "විශ්‍රාමික වෛද්‍යවරු යළි සේවයට කැදවීමට සෞඛ්‍ය අමාත්‍යංශය තීරණය කර තිබෙනවා.\nසෞඛ්‍ය ක්ෂේත්‍රයේ පවතින වෛද්‍යවරුන්ගේ සහ විශේෂඥ වෛද්‍යවරුන්ගේ හිගය පියවීම සදහා එම තීරණයට එළැඹි බවයි සෞඛ්‍ය අමාත්‍යංශය සදහන් කළේ.\nඒ අනුව විශ්‍රාමික වෛද්‍යවරු වසර දෙකක කාලයකට කොන්ත්‍රාත් පදනම මත යළි සේවයට බදවා ගැනීමට නියමිතයි.\nමේ අතර, වයස අවුරුදු 5 ට අඩු දරුවන්ගේ මන්දපෝෂණ තත්ත්වයේ වෙනස්කම් දක්නට ලැබෙන බව සෞඛ්‍ය අමාත්‍යාංශය පවසනවා.\nපසුගිය ජුලි මාසයට යෙදි තිබු ජාතික පෝෂණ මාසයට සමගාමීව මුළු දිවයිනම ආවරණය වන පරිදි සිදුකළ සංගනනය තුළින් මේ බව අනාවරණය වි තිබෙනවා.\nමේ අතර, සෞඛ්‍ය අමාත්‍යවරයාට සහ අමාත්‍යාංශ ලේකම් වරයාට ඉල්ලා අස්වෙන ලෙස බල කරමින් බහුජන සංවිධාන කිහිපයක් විසින් එම අමාත්‍යාංශය ඉදිරිපිට ඊයේ(13) ආරම්භ කළ සත්‍යග්‍රහය අද(14) දෙවන දිනටත් ක්‍රියාත්මකයි.\nඑසේම ජාතික ඖෂධ නියාමන අධිකාරියේ රෙගුලාසිවලට පටහැනිව දේශීය සමාගමක් විසින් නිෂ්පාදිත එන්නත් වර්ග 08ක ලියාපදිංචිය බලරහිත කිරීමේ රිට් ආඥාවක් ඉල්ලා ගොනුකර ඇති පෙත්සමට විරෝධතා ඉදිරිපත් කරන ලෙස අද වගඋත්තරකරුවන්ට නියෝග කෙරුණා.\nසෞඛ්‍ය අමාත්‍යවරයා ඇතුළු ඖෂධ නියාමන අධිකාරියේ නිලධාරින් මෙහි වගඋත්තරකරුවන් ලෙස නම් කර තිබෙනවා.",
       "URL": "https://www.hirunews.lk/348251/විශ්‍රාමික-වෛද්‍යවරුන්-යළි-සේවයට",
       "Category": "Local News",
       "Parent URL": "https://www.hirunews.lk/local-news.php?pageID=30"
}