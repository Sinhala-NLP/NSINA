{
       "Source": "hirunews",
       "Timestamp": "Thursday, 07 June 2018 - 10:15",
       "Headline": "පෞද්ගලික බස් රථ දෙකක් ගැටී තරුණයින් දෙදෙනෙකු මියයයි",
       "News Content": "පස්යාල, මුරුතවෙල වංගුව ප්‍රදේශයේදී අද (07) උදෑසන බස් රථ දෙකක් ගැටීමෙන්  සිදුවූ රිය අනතුරකින් තරුණයින් දෙදෙනෙකු ජිවිතක්ෂයට පත්ව ඇතිබව පොලිසිය පවසනවා.\nමෙලෙස අනතුරට පත්ව ඇත්තේ මාවනැල්ලේ සිට කොළඹ බලා ධාවනය වූ පෞද්ගලික බස් රථයක් සහ කොළඹ සිට අනුරාධපුරය බලා ධාවනය වූ පෞද්ගලික බස් රථයක්.\nඅනතුරින් මියගොස් ඇත්තේ කෑගල්ල ප්‍රදේශයේ පදිංචි 22 හැවිරිදි තරුණයෙක් සහ මාවනැල්ල ප්‍රදේශයේ පදිංචි 32 හැවිරිදි තරුණයෙක්.\nතවත් තිදෙනෙකු තුවාල ලබා වතුපිටිවල රෝහලට ඇතුළත් කර ඇති බවයි අප වාර්තාකරු කියා සිටියේ.\nඅනතුරින් ඒ අසල තිබු වෙළඳසැලකටද හානි සිදුවී ඇති අතර අනතුර සම්බන්ධයෙන් නිට්ටඹුව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/192491/පෞද්ගලික-බස්-රථ-දෙකක්-ගැටී-තරුණයින්-දෙදෙනෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3907"
}