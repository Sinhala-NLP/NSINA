{
       "Source": "hirunews",
       "Timestamp": "Thursday, 31 March 2022 - 17:23",
       "Headline": "රුපියල් මිලියන 75ක කේරළ ගංජා තොගයක් සොයා ගැනේ",
       "News Content": "රුපියල් මිලියන 75ක පමණ වටිනාකමින් යුත් කේරළ ගංජා තොගයක් සමග සැකකරුවන් දෙදෙනෙකු මීගමුව ප්‍රදේශයේදී නාවික හමුදාව විසින් අත්අඩංගුවට ගෙන තිබෙනවා.\nනාවික හමුදාව මීගමුව දූව කලපු ප්‍රදේශයේ සිදුකළ විශේෂ සෝදිසි මෙහෙයුමකදී යි, මෙම කේරළ ගංජා තොගය හමු වී ඇත්තේ.\nඑහිදී කුඩා මෝටර් රථයකින් මගින් ප්‍රවාහනය සඳහා සූදානම් කර පාර්සල් 110ක් වශයෙන් අසුරා තිබූ කේරළ ගංජා කිලෝ 249යි ග්‍රෑම් 900කට ආසන්න ප්‍රමාණයක් සොයා ගැණුනා.\nඑහිදී සැකකරුවන් දෙදෙනෙකු ද සමග අදාළ මෝටර් රථය කේරළ ගංජා තොගය ද සමග නාවික හමුදා භාරයට ගෙන තිබෙනවා.\nබටහිර නාවික විධානයට අයත් ශ්‍රී ලංකා නාවික නෞකා කැළණි ආයතනය හා ඊට අනුයුක්ත මැරීන් බලඝණ කණ්ඩායමක් එක්වයි අද (31) මෙම විශේෂ සෝදිසි මෙහෙයුම සිදුකර ඇත්තේ.\nනාවික හමුදා භාරයට ගත් කේරළ ගංජා තොගයේ වීදි වටිනාකම රුපියල් මිලියන 75ක් පමණ වනු ඇති බවටයි විශ්වාස කෙරෙන්නේ.\nනාවික හමුදා භාරයට ගත් සැකකරුවන් දෙදෙනා අවුරුදු 30ක් සහ 47ක් වයස්වල පසුවන දෙදෙනෙකු වන අතර ඔවුන් මන්නාරම පේසාලේ ප්‍රදේශයේ පදිංචිකරුවන් බවට හඳුනාගෙන තිබෙනවා.\nකේරළ ගංජා තොගය මෝටර් රථය සහ සැකකරුවන් දෙදෙනා ඉදිරි විමර්ශන කටයුතු සඳහා වලාන පොලිස් දූෂණ මර්දන ඒකකයට භාරදීමට කටයුතු කර කළ බවයි නාවික හමුදාව සඳහන් කළේ.",
       "URL": "https://www.hirunews.lk/300875/රුපියල්-මිලියන-75ක-කේරළ-ගංජා-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1259"
}