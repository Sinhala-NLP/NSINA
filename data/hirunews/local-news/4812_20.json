{
       "Source": "hirunews",
       "Timestamp": "Tuesday, 01 November 2016 - 18:09",
       "Headline": "වංචනිකයන් රකින්නේ නැහැ - එජාපය කියයි",
       "News Content": "වංචා දුෂණවලට සම්බන්ධ කිසිවෙකුත් ආරක්ෂා නොකරන බව එක්සත් ජාතික පක්ෂය පවසනවා.\nඑහි මහ ලේකම් අමාත්‍ය කබීර් හෂීම් මේ බව කියා සිටියේ අග්‍රාමාත්‍ය කාර්යාලයේ අද පැවති මාධ්‍ය හමුවක් අමතමින්.\nභාණ්ඩාගාර බැඳුම්කර ගනුදෙනුව පිළිබඳව වු කෝප් කමිටු වාර්තාව පාර්ලිමේන්තුවෙන් නීතිපති දෙපාර්තමේන්තුව වෙතට යොමු කර ඇති බව ද අමාත්‍ය කබීර් හෂීම් මහතා සඳහන් කළා.\nමහලේකම්වරයා සඳහන් කලේ, පසුගිය සමයේ සිටි මහබැංකු ප්‍රධානීන් හා ප්‍රාථමික ගැනුම්කරුවන් සම්බන්ධ වී කළ මුල්‍ය වංචා පිළිබඳවද වහාම පරීක්ෂණ පැවැත්වීමට දැඩි බලපෑමක් එල්ල කරන බවයි.",
       "URL": "https://www.hirunews.lk/146587/වංචනිකයන්-රකින්නේ-නැහැ-එජාපය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4812"
}