{
       "Source": "hirunews",
       "Timestamp": "Tuesday, 14 June 2022 - 12:49",
       "Headline": "ඉන්ධන බෙදා හැරීම අදත්",
       "News Content": "පොසොන් පොහොය දිනය යෙදී ඇති අද දිනයේදීත් ඉන්ධන බෙදා හැරීමේ කටයුතු සිදුකරන බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය පවසනවා.\nඑහෙත්, ප්‍රමාණවත් ඉන්ධන බෙදා හැරීමක් සිදුනොවනු ඇති බවයි එම සංගමයේ සම ලේකම් ශාන්ත සිල්වා කොළඹ අද පැවති මාධ්‍ය හමුවකට එක්වෙමින් සඳහන් කළේ.\nපෙර දිනවලට සාපේක්ෂව අද ඉන්ධන පිරවුම්හල් රැසකම දිගු පෝලිම් දක්නට ලැබෙනවා.\nපොසොන් පොහොය නිමිත්තෙන් ජනතාව වන්දනාමාන කිරීම සඳහා ආගමික සිද්ධස්ථානවලට ගමන් කිරීමේ අරමුණින් ඉන්ධන පිරවුම්හල් අසල පෝලිම්වල රැදී සිටින බවටයි වාර්තා වන්නේ.\nකෙසේ වෙතත්, ප්‍රමාණවත් පරිදි අද දිනයේදී ඉන්ධන බෙදා හැරීමක් සිදුවන බවට තමන්ට නිෂ්චිතව කිව නොහැකි බවයි ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා වැඩිදුරටත් සඳහන් කළේ.\nමේ අතර, දිවයින පුරා වැඩි මිලට සහල් අලෙවි කරන සහ සඟවා තබන පුද්ගලයින්ගෙන් අය කරන දඩ මුදල් හේතුවෙන් තමන් දැඩි අපහසුතාවයට පත්වී ඇති බව තොග හා සිල්ලර වෙළඳ ව්‍යාපාරිකයින්ගේ එකමුතුව පවසනවා.\nමේ අතර දින 7 කට ආසන්න කාලයක් මුහුදෙහි නැංගුරම්ලා තිබූ මෙටි්‍රක් ටොන් 3900 ක් අඩංගු ගෑස් නෞකාවේ අඩංගු ගෑස් ගොඩබෑම මේ වනවිට ආරම්භ වී තිබෙනවා.",
       "URL": "https://www.hirunews.lk/307093/ඉන්ධන-බෙදා-හැරීම-අදත්",
       "Category": "Local News",
       "Parent URL": "https://www.hirunews.lk/local-news.php?pageID=1096"
}