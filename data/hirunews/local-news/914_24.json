{
       "Source": "hirunews",
       "Timestamp": "Thursday, 25 August 2022 - 15:19",
       "Headline": "විශේෂ කාර්ය බලකායේ 38 වන රණවිරු ගුණ සැමරුමට කටයුතු සූදානම්",
       "News Content": "විශේෂ කාර්ය බලකායේ 38 වන රණවිරු ගුණ සැමරුම එළඹෙන සැප්තැම්බර් පළමු වැනිදා සැමරීමට කටයුතු සූදානම් කර ඇති බව විශේෂ කාර්ය බලකාය පවසනවා.\n1984 වසරේ සැප්තැම්බර් මස 01 වන දින සිට මේ දක්වා විශේෂ කාර්ය බලකායේ, නිලධාරීන් 464 දෙනෙකු තම මාතෘ භූමිය නිදහස් නිවහල් දේශයක් බවට පත් කිරීම උදෙසා රුදුරු ත්‍රස්තවාදය හමුවේ වීරෝධාර ලෙස සටන්වැදී දිවි පුදා ඇති අතර, ශේෂ කාර්ය බලකාය බලකායට අනියුක්තව කටයුතු කළ සුළු සේවකයන් 6 දෙනෙකු ද තම දිවි කැප කර තිබෙනවා.\nඊට අමතරව විශේෂ කාර්ය බලකායේ නිලධාරීන් 774 දෙනෙකු ත්‍රස්ථවාදීන් සමග යුද වැදී ආබාධිත සිටිනවා.\nමේ අතර මව්බිම වෙනුවෙන් දිවි පිදූ විශේෂ කාර්යය බලකායේ, නිලධාරීන් සහ ආබාධිත රණවිරුවන් සැමරීම සඳහා විශේෂ කාර්යය බලකාය එළඹෙන සැප්තැම්බර් මස 1 වැනි දින හා 3 වැනි දින විශේෂ වැඩසටහන් මාලාවක් සූදානම් කර තිබෙනවා.\nඒ අනුව, විශේෂ කාර්ය බලකාය කටුකුරුන්ද පුහුණු පාසල - කළුතර දී සැප්තැම්බර් 01 දා පෙරවරු 07.30 ට, අනුරාධපුර රුවන්වැලි මහ සෑය අබියස දී එදින ම පෙරවරු 07.50 ට, කතරගම තිරි වෙහෙර පූජා භූමි පරිශ්‍රයේ දී එදින ම පෙරවරු 07.15 ට සහ එදින ම විශේෂ කාර්ය බලකාය අම්පාර කඳවුරේ ස්ථාපිත කර ඇති රණවිරු ස්මාරකය අභියස දී පෙරවරු 07.15 ට එම වැඩසටහන් සංවිධානය කර දැති බව විශේෂ කාර්ය බලකාය දැනුම් දෙනවා.\nමේ අතර එළඹෙන සැප්තැම්බර් දෙවැනි දින මහනුවර ශ්‍රී දළදා මාලිගාවේ දී පෙරවරු 10.30 ට ද විශේෂ වැඩසටහනක් පැවැත් වීමට නියමිතයි.",
       "URL": "https://www.hirunews.lk/313701/විශේෂ-කාර්ය-බලකායේ-38-වන-රණවිරු-ගුණ-සැමරුමට-කටයුතු-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=914"
}