{
       "Source": "hirunews",
       "Timestamp": "Thursday, 01 November 2018 - 16:26",
       "Headline": "විදුලි සැර වැදී වන අලියෙකු මරුට",
       "News Content": "පැපොල් වගාව ආරක්ෂා කිරීම සඳහා අදින ලද අනාරක්ෂිත විදුලි රැහැනක ගැටීමේන් මින්නේරිය, රත්මලේ ප්‍රදේශයේ දී අද(01) අළුයම වන අලියෙකු මිය ගොස් තිබෙනවා.\nමෙලෙස මියගොස් ඇත්තේ මින්නේරිය රක්ෂිතයේ සැරිසැරූ උස අඩි අට හමාරක් පමණ වන වයස අවුරු 35ක වන අලියෙකු බවයි වනජීවි නිලධාරීන් පවසන්නේ.\nවන අලියා මිය යාම සම්බන්ධයෙන් අදාළ ඉඩම් හිමියා වන ජීවි නිලධාරීන් විසින් අත්අඩංගුවට ගෙන ඇති අතර ඔහු අද හිගුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nමිය ගිය වන අලියාගේ මළ සිරුර පිළිබඳ පශ්චාත් මරණ පරික්ෂණය ගිරිතලේ  වන ජීවි පශු වෛද්‍ය ඒකකය විසින් සිදු කිරීමට නියමිත බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/203379/විදුලි-සැර-වැදී-වන-අලියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3671"
}