{
       "Source": "hirunews",
       "Timestamp": "Sunday, 01 July 2018 - 18:43",
       "Headline": "පෞද්ගලික ටැංකි රථ හිමියන් වෘත්තීය ක්‍රියාමාර්ගය අත්හිටුවයි",
       "News Content": "ඉල්ලීම් කිහිපයක් මුල් කර ගනිමින් ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය දියත් කිරීමට නියමිතව තිබූ වෘත්තීය ක්‍රියාමාර්ගය තාවකාලිකව අත්හිටුවා තිබෙනවා.\nප්‍රවාහන ගාස්තු මිල සූත්‍රය අනුමත නොකිරීම සහ ප්‍රවාහන ගාස්තු මිල සංශෝධනය නොකිරීම හේතුවෙන් පෞද්ගලික ටැංකි රථ හිමියන් හෙට සිට පැය 48ක සංකේත වර්ජනයක් ආරම්භ කිරීමට මීට පෙර තීරණය කර තිබුණා.\nලංකා ඛනිජ තෙල් පෞද්ගලික ටැංකි රථ හිමියන්ගේ විධායක කමිටුව අද (01) රැස්වී තීරණය කර ඇත්තේ සංගමයේ සියළු සාමාජිකයින් ඉදිරි දිනකදී රැස්වී වෘත්තීය ක්‍රියාමාර්ගය පිළිබදව අවසන් තීරණයක් ගැනීමටයි.",
       "URL": "https://www.hirunews.lk/194291/පෞද්ගලික-ටැංකි-රථ-හිමියන්-වෘත්තීය-ක්‍රියාමාර්ගය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3870"
}