{
       "Source": "hirunews",
       "Timestamp": "Thursday, 22 August 2019 - 11:36",
       "Headline": "බෙල්ලන්විල රජමහා විහාරස්ථානයේ ඇසළ පෙරහර නිමිත්තෙන් රථවාහන සැළැස්මක්",
       "News Content": "බෙල්ලන්විල රජමහා විහාරස්ථානයේ ඇසළ පෙරහර නිමිත්තෙන් ඒ අවට මාර්ගවල රථවාහන ගමනාගමනය සීමා කෙරෙන බව පොලීසිය පවසනවා.\nඒ අනුව අද  සිට ලබන 25 දක්වා පස්වරු දෙකේ සිට අලූයම 1.30 දක්වා මාර්ග අංක 119 - මහරගම, දෙහිවල බස් මාර්ගය, බොරලැස්ගමුව නගරය සහ බෙල්ලන්තර මංසන්ධිය දක්වා රථවාහන ගමනාගමනය සීමා කෙරෙනු ඇති. ඊට විකල්ප මාර්ග ලෙස මහරගම, පිළියන්දල කොළඹ දෙස සිට දෙහිවල දෙසට ගමන් ගන්නා රථවාහන පැපිලියාන මංසන්ධියෙන් නැදිමාල හරහා දෙහිවල දෙසට ගමන් කළ හැකියි.\nඑමෙන්ම ලබන 24 වනදා පස්වරු දෙකේ සිට පසුදින අලූයම 3.30 දක්වා බොරලැස්ගමුව මංසන්ධිය, බෙල්ලන්තර මංසන්ධිය, ඇන්ඩර්සන් මාර්ගය, පැපිලියාන මංසන්ධිය දක්වා රථවාහන ගමනාගමනය සීමා කෙරෙනවා.\nමේ හේතුවෙන් විකල්ප මාර්ග භාවිතා කරන ලෙසයි පොලීසිය රියදුරන්ගෙන් ඉල්ලා සිටියේ.",
       "URL": "https://www.hirunews.lk/222716/බෙල්ලන්විල-රජමහා-විහාරස්ථානයේ-ඇසළ-පෙරහර-නිමිත්තෙන්-රථවාහන-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3186"
}