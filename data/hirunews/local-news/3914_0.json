{
       "Source": "hirunews",
       "Timestamp": "Saturday, 02 June 2018 - 21:51",
       "Headline": "ධනංජය ද සිල්වාගේ නිවසට පොලිස් ආරක්ෂාව",
       "News Content": "ධනංජය ද සිල්වාගේ පියාගේ රත්මලානේ පිහිටි නිවසට සතියක කාලයක් සඳහා පොලිස් ආරක්ෂාව ලබාදී ඇති බව පොලිසිය පවසනවා.\nධනංජය ද සිල්වාගේ සොයුරා වන සචිත්‍ර ද සිල්වා ප්‍රකාශකර ඇත්තේ තමාට ද තර්ජන පවතින බවයි.\nමේ හේතුවෙන් නිවසට ආරක්ෂාව ලබාදීමට පියවර ගෙන ඇති බවයි පොලිස් මාධ්‍ය ප්‍රකාශකවරයා කියාසිටියේ.\nමේ  අතර ක්‍රිකට් ක්‍රීඩක ධනංජය ද සිල්වාගේ පියා වන රංජන් සිල්වා ඝාතනයට අදාළ පරීක්ෂණ අපරාධ පරීක්ෂණ දෙපාර්තමේන්තුවට භාරදී තිබෙනවා.\nඒ පොලිස්පති පූජිත් ජයසුන්දර විසින්.\nඑම පරීක්ෂණවලට අමතරව මිරිහාම විශේෂ අපරාධ මෙහෙයුම් ඒකකය ඇතුලුව තවත් විශේෂ ඒකක කිහිපයක් මගින් ද මෙම විමර්ශණවලට සහය ලබාදෙන බවයි පොලිසිය සඳහන් කළේ.\nසිද්ධිය සම්බන්ධයෙන් සැකකරුවන් දෙදෙනෙකු පසුගියදා අගුලාන ප්‍රදේශයේදී අත්අඩංගුවට ගත්තේ පොලිස් විශේෂ කාර්ය බලකාය මගින්.\nරත්මලාන ප්‍රදේශයේ පිහිටි සිය නිවස ඉදිරිපිටදී ක්‍රිකට් ක්‍රීඩක ධනංජය ද සිල්වාගේ පියා වන නාගරික මන්ත්‍රී රංජන් ද සිල්වා මහතා ඝාතනයට ලක්වූයේ පසුගිය මස 24 වැනිදායි.",
       "URL": "https://www.hirunews.lk/192183/ධනංජය-ද-සිල්වාගේ-නිවසට-පොලිස්-ආරක්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=3914"
}