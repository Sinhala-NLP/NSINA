{
       "Source": "hirunews",
       "Timestamp": "Monday, 01 May 2017 - 8:30",
       "Headline": "ව්‍යාජ මුදල් නෝට්ටු ළඟ තබාගෙන සිටි තුන්දෙනෙකු අත්අඩංගුවට",
       "News Content": "ව්‍යාජ මුදල් නෝට්ටු ළඟ තබාගෙන සිටි පුද්ගලයන් තුන්දෙනෙකු ප්‍රදේශ දෙකකදී ඊයේ අත්අඩංගුවට ගෙන තිබෙනවා.\nසැකකරුවන් දෙදෙනෙකු අත්අඩංගුවට ගනු ලැබුවේ මීරිගම - දෙල්වල - කිතලවලාන ප්‍රදේශයේදියි. ඔවුන් සන්තකයේ තිබී ව්‍යාජ රුපියල් දහසේ මුදල් නෝට්ටු හයක්, රුපියල් 500 නෝට්ටු 5 ක්, රුපියල් 100 නෝට්ටු 41 ක්, විස්සේ නෝට්ටු 10ක් සහ ජංගම දුරකථන 4 ක් මෙන්ම මුදල් මුද්‍රණයට යොදාගනු ලැබූ යන්ත්‍ර දෙකක්ද සොයාගෙන තිබෙනවා.\nදඹදෙණිය ප්‍රදේශයේ පදිංචිකරුවන් වන මොවුන් 17 සහ 19 යන වයස්වල පසුවන්නන්.\nඑමෙන්ම ව්‍යාජ රුපියල් 5000 නෝට්ටු දෙකක් සමග අනෙක් පුද්ගලයා අත්අඩංගුවට ගෙන ඇත්තේ අනුරාධපුර - ශ්‍රාවස්තිපුර ප්‍රදේශයේදියි. 30 හැවිරිදි මෙම සැකකරු එම ප්‍රදේශයේම පදිංචිකරුවෙක්.",
       "URL": "https://www.hirunews.lk/160346/ව්‍යාජ-මුදල්-නෝට්ටු-ළඟ-තබාගෙන-සිටි-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4539"
}