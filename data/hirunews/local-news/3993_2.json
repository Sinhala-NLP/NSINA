{
       "Source": "hirunews",
       "Timestamp": "Friday, 13 April 2018 - 6:41",
       "Headline": "මුන්දලමේ අනතුරකින් පුද්ගලයෙකු මරුට (ඡායාරූප)",
       "News Content": "මුන්දලම කිරියන්කල්ලිය ප්‍රදේශයේදී යුද හමුදා ට්‍රක් රථයක් යතුරුපැදියක සහ ත්‍රී රෝද රථයක ගැටී සිදුවූ අනතුරකින් පුද්ගලයෙකු මියගොස් තිබෙනවා.\nඊයේ සවස 4 ට පමණ අනතුර සිදුවි ඇත්තේ කොළඹ දෙසට ධාවනය වූ යුද හමුදා ට්‍රක් රථය කාර්මික දෝශයක් හේතුවෙන් රියදුරාට පාලනය කර ගැනීමට නොහැකිවීමෙන් බව සඳහන්.\nඅනතුරින් යතුරුපැදිකරු, ත්‍රී රෝද රථයේ රියදුරා සහ තවත් දෙදෙනෙකු බරපතල තුවාල ලබා මුන්දලම රෝහලට ඇතුලත් කෙරුනා.\nපසුව ඔවුන් වැඩිදුර ප්‍රතිකාර සඳහා හලාවත මහ රෝහලට මාරු කර යැවුනු අතර එහි ප්‍රතිකාර ලබමින් සිටියදී ත්‍රී රෝද රථ රියදුරා මියගොස් ඇති බවයි පොලිසිය කියාසිටියේ.\n56 හැවිරිදි ඔහු නොරොච්චෝල ප්‍රදේශයේ පදිංචිකරුවෙක්.\nමෘත ශරීරය හලාවත රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nඅනතුරට සම්බන්ධ යුද හමුදා ට්‍රක් රථයේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/188276/මුන්දලමේ-අනතුරකින්-පුද්ගලයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3993"
}