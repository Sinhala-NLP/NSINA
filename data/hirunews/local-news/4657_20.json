{
       "Source": "hirunews",
       "Timestamp": "Friday, 17 February 2017 - 8:20",
       "Headline": "යතුරුපැදිය තරුණ ජීවිත 3ක් බිලිගනී",
       "News Content": "කන්දකැටිය ගොඩිගමුව ප්‍රදේශයේදී සිදුවු යතුරුපැදි අනතුරකින් තරුණයන් දෙදෙනෙකු මරණයට පත්ව තිබෙනවා.\nඅද අලුයම 2 ට පමණ ගලඋඩ ප්‍රදේශයට ධාවනය වු යතුරුපැදියක් පාලනය කර ගැනීමට නොහැකිව මාර්ගයෙන් ඉවතට පැන ගසක ගැටීමෙනුයි අනතුර සිදුවී ඇත්තේ.\nමරණයට පත්ව ඇත්තේ මයිලගස්තැන්න සහ හාලිඇල ප්‍රදේශවල පදිංචි 21 හැවිරිදි සහ 22 හැවිරිදි දෙදෙනෙක්.\nමෘත ශරීර පොලිස් ආරක්ෂාව යටතේ එම ස්ථානයේම ඇති අතර මහේස්ත්‍රාත් පරීක්ෂණය පැවැත්වීමට නියමිතයි.\nමේ අතර මඩකලපුව නගරයේදී ඊයේ රාත්‍රී සිදුවු යතුරුපැදි අනතුරකින් ද තරුණයකු ජීවිතක්ෂයට පත්වුනා.\nයතුරුපැදිය පාලනය කර ගැනීමට නොහැකිව මාර්ගයේ පෙරලීමෙනුයි අනතුර සිදුව ඇත්තේ. මරණයට පත්වී ඇත්තේ මඩකලපුව ප්‍රදේශයේම පදිංචි 19 හැවිරිදි තරුණයෙක්.",
       "URL": "https://www.hirunews.lk/154688/යතුරුපැදිය-තරුණ-ජීවිත-3ක්-බිලිගනී",
       "Category": "Local News",
       "Parent URL": "https://www.hirunews.lk/local-news.php?pageID=4657"
}