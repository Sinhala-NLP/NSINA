{
       "Source": "hirunews",
       "Timestamp": "Tuesday, 22 October 2019 - 10:04",
       "Headline": "ගෝඨාභයට එරෙහිව, ලසන්තගේ දියණිය ගොනු කළ නඩුව කැලිෆෝනියා අධිකරණය ඉවත දමයි",
       "News Content": "හිටපු ආරක්ෂක ලේකම් ගෝඨාභය රාජපක්ෂට එරෙහිව මාධ්‍යවේදී ලසන්ත වික්‍රමතුංගගේ දියණිය වන අහිම්සා වික්‍රමතුංග ගොනු කළ චෝදනා ඇමරිකාවේ කැලිෆෝනියා දිස්ත්‍රික් අධිකරණයේ විනිසුරුවරයා නිෂ්ප්‍රභා කර තිබෙනවා.\nගෝඨාභය රාජපක්ෂට එරෙහිව පසුගිය අප්‍රේල් මස 04 වනදා ලසන්ත වික්‍රමතුංගගේ දියණිය වෙනුවෙන් යුක්තිය සහ වගවීම සඳහා මධ්‍යස්ථානය විසින් මෙම නඩුව ගොනු කර තිබුණා.\nඅදාළ චෝදනා සම්බන්ධයෙන් සති 3 ක් ඇතුළත පිළිතුරු ලබාදීමට, ප්‍රතික්ෂේප කිරීමට සහ නඩුව ඉවත් කර ගැනීමට මෝසමක් ඉදිරිපත් කළ හැකි බව ද එම මධ්‍යස්ථානය පෙන්වා දුන්නේ.\nඑසේ පිළිතුරු ලබාදීමක් සිදුනොකරන්නේ නම්, හිටපු ආරක්ෂක ලේකම්වරයාගේ සහභාගිත්වයෙන් තොරව නඩු විභාගය සිදුකරනු ඇති බවයි යුක්තිය සහ වගවීම සඳහා වන මධ්‍යස්ථානය ප්‍රකාශ කර තිබුණේ.\nකෙසේ වෙතත්, කැලිෆෝනියා දිස්ත්‍රික් අධිකරණයේ විනිසුරුවරයෙකු විසින් මෙම නඩුව ප්‍රතික්ෂේප කළ බවයි වාර්තා වුණේ.",
       "URL": "https://www.hirunews.lk/226739/ගෝඨාභයට-එරෙහිව-ලසන්තගේ-දියණිය-ගොනු-කළ-නඩුව-කැලිෆෝනියා-අධිකරණය-ඉවත-දමයි",
       "Category": "Local News",
       "Parent URL": "https://www.hirunews.lk/local-news.php?pageID=3085"
}