{
       "Source": "hirunews",
       "Timestamp": "Wednesday, 09 November 2016 - 17:20",
       "Headline": "පේරාදෙණිය රෝහලේ හෙද වර්ජනය අවසන්",
       "News Content": "ඉල්ලීම් 10 ක් මුල් කරගනිමින් පේරාදෙණිය ශික්ෂණ රෝහලේ හෙද හෙදියන් ආරම්භ කළ සංකේත වැඩවර්ජනය අවසන් කර තිබෙනවා.\nහිරු වාර්තාකරු සඳහන් කළේ උදෑසන හතේ සිට පැය තුනක පමණ කාලයක් පැවති මෙම සංකේත වැඩවර්ජනය හේතුවෙන් ප්‍රතිකාර ලබාගැනීම සඳහා පැමිණි රෝගීන් අපහසුතාවට පත්වූ බවයි.\nරජයේ හෙද නිලධාරීන්ගේ සංගමයේ  පේරාදෙණිය ශාඛාවේ සංවිධායක එම්.රණතුංග සඳහන් කළේ සිය ඉල්ලීම් ඉටුකිරීම සඳහා පරිපාලනය සමඟ එකඟතාවකට පැමිණි නිසා  තාවකාලිකව වර්ජනය අවසන් කිරීමට තීරණය කළ බවයි.",
       "URL": "https://www.hirunews.lk/147193/පේරාදෙණිය-රෝහලේ-හෙද-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4802"
}