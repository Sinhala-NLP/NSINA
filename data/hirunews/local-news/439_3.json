{
       "Source": "hirunews",
       "Timestamp": "Sunday, 02 April 2023 - 14:10",
       "Headline": "ජයග්‍රහණයට දායකවීම සතුටක් - කුසල් ජනිත් කියයි",
       "News Content": "මාස 15 කට පසු ජාත්‍යන්තර ක්‍රිකට් පිටියට පිවිස තරගයක් ජයගැනීම සඳහා කණ්ඩායමට දායකත්වයක් ලබාදීමට හැකිවීම ගැන තමන් සතුටු වන බව ශ්‍රී ලංකා ක්‍රීඩක කුසල් ජනිත් පෙරේරා පවසනවා.\nඔහු මේ බව සඳහන් කළේ නවසීලන්තය සමඟ අද (02) පැවති පළමු විස්සයි විස්ස තරගය සුපිරි පන්දු වාරයෙන් ජයග්‍රහණය කිරීමෙන් පසු මාධ්‍ය වෙත අදහස් දක්වමින්.\nඕක්ලන්ඩ් හි දී අද පැවති පළමු 20-20 තරගයේ දී කුසල් පෙරේරා සිය 13 වැනි අර්ධ ශතකය ලබා ගැනීමට සමත් වුණා.\nකුසල්ගේ මෙම අර්ධ ශතකය සුවිශේෂී වන්නේ මාස කිහිපයක කාලයක් ඔහු සැත්කමක් සිදු කිරීම හේතුවෙන් ක්‍රීඩාවෙන් විවේක ගන්වා සිටීමත් ඉන් පසුව ක්‍රීඩා කළ පළමු තරගයෙන් ම ලකුණු අතරට පිවිසීමට ඔහුට හැකිවීමයි.",
       "URL": "https://www.hirunews.lk/331532/ජයග්‍රහණයට-දායකවීම-සතුටක්-කුසල්-ජනිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=439"
}