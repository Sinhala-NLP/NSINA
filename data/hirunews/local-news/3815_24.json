{
       "Source": "hirunews",
       "Timestamp": "Saturday, 04 August 2018 - 11:46",
       "Headline": "දරු තිදෙනෙකුගෙන් පිය සෙනෙහස උදුරාගත් දැවැන්තයා (ඡායාරූප)",
       "News Content": "අම්පාර - දමන - මරියකන්ද ගම්මානයේදී වන අලියෙකු පහර දීමෙන් ඊයේ රාත්‍රියේ පුද්ගලයෙකු ජීවිතක්ෂයට පත්වී තිබෙනවා.\nයතුරුපැදියෙන් ගමන් කරමින් සිටියදී මෙම පුද්ගලයා වන අලි ප්‍රහාරයට ලක්ව ඇති අතර, පසුව ඔහු ඒ අසළ තිබූ ජලය නොමැති ඇළකට වැටී තිබෙනවා.\nවන අලියා ද ඇළට බැස එම පුද්ගලයාට පයින් ගසමින් ඇළ දිගේ ඉදිරියට ගෙන ගොස් ඇති බවයි අප වාර්තාකරු සඳහන් කළේ.\nපසුව ප්‍රදේශවාසීන්ගේ මැදිහත්වීමෙන් රෝහල් ගත කරන විට ඔහු මිය ගොස් තිබෙනවා.\nමෙලෙස ජීවිතක්ෂයට පත්ව ඇත්තේ එම ප්‍රදේශයේම පදිංචි 37 හැවිරිදි පුද්ගලයෙක්.\nඡායාරූප - අම්පාර, වසන්ත චන්ද්‍රපාල",
       "URL": "https://www.hirunews.lk/196773/දරු-තිදෙනෙකුගෙන්-පිය-සෙනෙහස-උදුරාගත්-දැවැන්තයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3815"
}