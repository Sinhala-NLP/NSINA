{
       "Source": "hirunews",
       "Timestamp": "Wednesday, 20 September 2023 - 14:12",
       "Headline": "තිලීපන් සැමරුම් තහනම් කරන්නැයි පොලීසිය කළ ඉල්ලීම වව්නියාව අධිකරණය ප්‍රතික්ෂේප කරයි",
       "News Content": "එල්.ටී.ටී.ඊ. සංවිධානයේ හිටපු ලුතිනන් කර්නල්වරයෙකු වන රාසයියා ප්‍රතීපන් හෙවත් ත්‍යාගී තිලීපන්ගේ සැමරුම් වව්නියාව නගරයේ තහනම් කරන්නැයි පොලීසිය කළ ඉල්ලීමක් වව්නියාව මහේස්ත්‍රාත් අධිකරණය ප්‍රතික්ෂේප කර තිබෙනවා.\nඅධිකරණයට කරුණු දක්වමින් පොලීසිය අද කියා සිටියේ මෙහිදී වව්නියාව නගරය වෙත රථ පෙලපාලියක්ද සංවිධානය කර ඇති බවයි.\nමෙමගින් මහජන සාමයට බාධාවක් විය හැකි බව වව්නියාව පොලීසිය සඳහන් කළා.\nකෙසේ වෙතත්, මිය ගිය අය සිහිකිරීමට ඕනෑම පුද්ගලයෙකුට අයිතියක් පවතින බවයි වව්නියාව අධිකරණය සඳහන් කළේ.\nමහජන සාමය කඩවන අයුරින් යමෙක් කටයුතු කරන්නේ නම් ඔවුන්ට එරෙහිව නීතිය ක්‍රියාත්මක කිරීමට පොලීසියට බලය පවතින බව ද විනිසුරුවරයා පවසා සිටියා.",
       "URL": "https://www.hirunews.lk/348862/තිලීපන්-සැමරුම්-තහනම්-කරන්නැයි-පොලීසිය-කළ-ඉල්ලීම-වව්නියාව-අධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=18"
}