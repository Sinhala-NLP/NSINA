{
       "Source": "hirunews",
       "Timestamp": "Friday, 22 January 2016 - 14:41",
       "Headline": "රන් භාණ්ඩ කොල්ලකෑ පුද්ගලයන් තුන්දෙනෙකු අත්අඩංගුවට",
       "News Content": "සොරකම් කළ බවට සැකකෙරෙන රුපියල් ලක්ෂ 10 කට අධික වටිනාකමකින් යුත් රන් භාණ්ඩ සහ මුදල් තොගයක් සමඟ පුද්ගලයන් තිදෙනෙකු අත්අඩංගුවට ගැනීමට නවගමුව පොලිසිය අද සමත් වුණා. පොලිිසිය සදහන් කළේ අදාළ සැකකරුවන් තිදෙනා අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත බවයි.\nඒ අතර, ඔවුන් සතුව තිබී රුපියල් ලක්ෂයක වටිනාකමකින් යුත් හෙරොයින් ද අත්අඩංගුවට ගෙන තිබෙනවා.\nහිරැ ප්‍රවෘත්ති අංශය කළ විමසීමකදී නවගමුව පොලිසිය සදහන් කළේ මෙම පුද්ගලයන් කලක පටන් නවගමුව, සපුගස්කන්ද, මුල්ලේරියාව, කැළණිය ආදී ප්‍රදේශවල රාත්‍රී කාලයේ නිවෙස්වලට ඇතුළු වී සොරකම් සිදුකර ඇති බවයි. අත්අඩංගුවට ගත් පුද්ගලයන් වයස අවුරුදු 21 ත් 26 ත් අතර පසුවන හංවැල්ල සහ නවගමුව ප්‍රදේශයේ පදිංචිකරුවන්.",
       "URL": "https://www.hirunews.lk/124526/රන්-භාණ්ඩ-කොල්ලකෑ-පුද්ගලයන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5200"
}