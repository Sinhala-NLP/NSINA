{
       "Source": "hirunews",
       "Timestamp": "Friday, 18 August 2023 - 14:48",
       "Headline": "වනජීවි සංරක්ෂණ දෙපාර්තමේන්තුවෙන් ඉල්ලීමක්",
       "News Content": "නියං කාලයේ ජලය සොයා එන වනසතුන් දඩයම් කිරීමේ ජාවාරමක් මේ වනවිට සිදුවෙමින් පවතින බව වනජීවි සංරක්ෂණ දෙපාර්තමේන්තුව පවසනවා.\nබොහෝ විට අහිංසක සතුන්ට මේ දිනවල ජලය නොමැතිව ඔවුන් පැමිණෙන විට වස මිශ්‍ර ජලය ලබා දෙන ජාවාරමක් පවතින බවයි වාර්තා වෙන්නේ.\nඑවැනි සිදුවීමක් පසුගිය දෙනෙක කතරගම ප්‍රදේශයෙන් වාර්තා වූවා.\nවන සතුන් දඩයම් කරන්නන් සොයා සිදුකරන වැටලීම් නියං කාලය තුළ වැඩි කිරීමට පියවර ගෙන ඇති බව වනජීවි සංරක්ෂණ දෙපාර්තමේන්තුව සඳහන් කරන්නේ.\nඑවැනි පුද්ගලයන් සම්බන්ධයෙන් තොරතුරු ඇත්නම් 1992 හදිසි ඇමතුම් අංකයට දැනුම් දෙන ලෙසයි වනජීවි සංරක්ෂණ දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/345278/වනජීවි-සංරක්ෂණ-දෙපාර්තමේන්තුවෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=88"
}