{
       "Source": "hirunews",
       "Timestamp": "Tuesday, 28 April 2020 - 16:52",
       "Headline": "කම්කරු දෙපාර්තමේන්තුවෙන් පෞද්ගලික ආයතන ගැන සමීක්ෂණයක්",
       "News Content": "කොරෝනා වසංගතය හේතුවෙන් බලපෑමට ලක්වූ පෞද්ගලික අංශයේ ආයතන පිළිබඳව කම්කරු දෙපාර්තමේන්තුව සමීක්ෂණයක් ආරම්භ කර තිබෙනවා.\nඒ, මෙරට පෞද්ගලික අංශයේ ව්‍යාපාරික ආයතනවල පැවැත්ම සහ සේවකයින්ගේ ආරක්ෂාව සම්බන්ධයෙන් සුදුසු තීරණ ගැනීමට සහ එම ආයතනවලට අවශ්‍ය සහන සැළසීම සම්බන්ධයෙන් සළකා බැලීමට රජයට පහසුවීම සඳහායි.\nඒ අනුව කම්කරු දෙපාර්තමේන්තුවේ වෙබ් අඩවියට පිවිසීමෙන් ඔන්ලයින් මාර්ගයෙන් පෞද්ගලික ආයතනවලට ඊට අදාළ තොරතුරු ලබාදිය හැකි බවයි කම්කරු අමාත්‍යාංශය නිවේදනය කළේ.\nමැයි මස 03 වනදාට හෝ ඊට පෙර මෙම තොරතුරු ඉදිරිපත් කරන ලෙස ඉල්ලීමක් කෙරෙන අතර, එක් එක් ව්‍යාපාරය සඳහා වෙන වෙනම ඊට අදාළ තොරතුරු ඉදිරිපත් කරන ලෙසද කම්කරු අමාත්‍යාංශය දැනුම් දෙනවා.",
       "URL": "https://www.hirunews.lk/239623/කම්කරු-දෙපාර්තමේන්තුවෙන්-පෞද්ගලික-ආයතන-ගැන-සමීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2767"
}