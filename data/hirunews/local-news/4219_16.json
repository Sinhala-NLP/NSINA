{
       "Source": "hirunews",
       "Timestamp": "Tuesday, 14 November 2017 - 12:58",
       "Headline": "ඉරාන භූ කම්පනය ලංකාවටත් දැනිලා",
       "News Content": "ඉරාන - ඉරාක දේශසීමාවේ ඊයේ සිදුවූ භූ කම්පනය මෙරට භූ කම්පන මාපකවල සටහන් වී ඇතැයි භූ විද්‍යා හා පතල් කැණීම් කාර්යාංශය පවසනවා.\nරික්ටර් පරිමාණයේ 7.3ක ප්‍රබලත්වයෙන් යුත් මෙම භූ කම්පනයෙන් පුද්ගලයන් 450කට අධික සංඛ්‍යාවක් ජීවිතක්ෂයට පත්වී ඇති අතර, 7000කට අධික සංඛ්‍යාවක් තුවාල ලැබුවා.\nඑමෙන්ම එය මේ වසරේ ලොව ඇති වූ දරුණුතම හානියක් සිදුකළ භූ කම්පනයයි.\nමෙය හක්මන, මහකනදරාව සහ පල්ලෙකැළේ පිහිටි භූ කම්පන මාපකවල සටහන් වී තිබෙනවා.\nභූ විද්‍යා හා පතල් කැණීම් කාර්යාංශයේ භූ භෞතික විද්‍යාඥවරියක වන නිල්මිණි තල්දෙන හිරු ප්‍රවෘත්ති අංශයට ප්‍රකාශ කළේ ශ්‍රී ලංකාව අවධානය යොමු කළ යුත්තේ ඉන්දීය සාගර කලාපයේ සිදුවන භූ කම්පන පිළිබදව බවයි.",
       "URL": "https://www.hirunews.lk/175999/ඉරාන-භූ-කම්පනය-ලංකාවටත්-දැනිලා",
       "Category": "Local News",
       "Parent URL": "https://www.hirunews.lk/local-news.php?pageID=4219"
}