{
       "Source": "hirunews",
       "Timestamp": "Tuesday, 30 January 2018 - 10:55",
       "Headline": "වසර දෙකක් පුරා සිදුකළ මහා පරිමාණ දැවි තෙල් ජාවාරම",
       "News Content": "භාවිතයට නුසුදුසු දැවි තෙල් ඉන්ධන බවුසර්වලට පිරවීම සිදුකරන මහා පරිමාණ ජාවාරමක් පිළිබඳ තොරතුරු අනාවරණ වී තිබෙනවා.\nඊට සම්බන්ධ පුද්ගලයන් 04 දෙනෙකු මුල්ලේරියාව - කැළණිමුල්ල ප්‍රදේශයේදී ඊයේ (29) අත්අඩංගුවට ගෙන ඇති බවයි පොලීසිය සඳහන් කළේ.\nලංකා ඛනිජ තෙල් නීතිගත සංස්ථාවට අයත් බවුසර්වලින් ඉන්ධන ප්‍රවාහනය කරමින් පවතින අවස්ථාවන්වලදී එම ඉන්ධනවලින් කොටසක් වෙනත් බවුසර්වලට මාරු කොට ඒ වෙනුවට භාවිතයට නුසුදුසු දැවි තෙල් මිශ්‍ර කරන බවට තොරතුරු අනාවරණ වී තිබෙනවා.\nවසර දෙකකට ආසන්න කාලයක් මොවුන් මුල්ලේරියාව ප්‍රදේශයේදී මෙම ජාවාරම සිදුකර ඇති බවටයි අනාවරණ වී ඇත්තේ.\nඅඛණ්ඩව වැටලීම් සිදුකරන බැවින් ඉදිරියේදී තවත් මෙවැනි ජාවාරම් හෙළිදරව් කර ගැනීමට හැකි වනු ඇතැයි ඛනිජ තෙල් සම්පත් සංවර්ධන අමාත්‍යාංශයේ ලේකම් උපාලි මාරසිංහ හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/182397/වසර-දෙකක්-පුරා-සිදුකළ-මහා-පරිමාණ-දැවි-තෙල්-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4102"
}