{
       "Source": "hirunews",
       "Timestamp": "Tuesday, 26 January 2021 - 11:50",
       "Headline": "කොරෝනා වෛරසයේ නව ප්‍රභේදය මර්දනයට සාර්ථක ප්‍රතිඵල අමෙරිකානු මොඩර්නා එන්නතින්",
       "News Content": "අමෙරිකානු මොඩර්නා සමාගම නිෂ්පාදනය කළ කොරෝනා එන්නත මගින් කොරෝනා වෛරසයේ නව ප්‍රභේද සාර්ථක ලෙස මර්දනය කළ හැකි බව අධ්‍යයනයකින් හෙළිවී තිබෙනවා.\nඑහි විද්‍යාඥයින් පර්යේෂණාගාරවල සිදුකළ මූලික අධ්‍යයනවලින් අනතුරුව සඳහන් කර ඇත්තේ බ්‍රිතාන්‍යයෙන් සහ දකුණු අප්‍රිකාවෙන් සොයාගත් කොරෝනා වෛරස් ප්‍රභේද මොඩර්නා එන්නත මගින් සාර්ථකව වළක්වන බවයි.\nබ්‍රිතාන්‍යයෙන් සොයාගත් කොරෝනා වෛරස ප්‍රභේදය 70% ක වැඩි ප්‍රචාරණ හැකියාවකින් යුක්ත වන අතර, එම වෛරස් ආසාදිත පුද්ගලයින්ගේ රුධිර සාම්පල යොදා ගනිමිනුයි මොඩර්නා අධ්‍යයනය සිදුකර ඇත්තේ.\nකොරෝනා වෛරසයට එරෙහිව නිපදවා ඇති අනෙකුත් එන්නත් මගින්ද වෛරසයේ ප්‍රභේදන වළක්වන බව විශ්වාස කෙරුණද එය මෙතෙක් තහවුරු වී නැහැ.",
       "URL": "https://www.hirunews.lk/260748/කොරෝනා-වෛරසයේ-නව-ප්‍රභේදය-මර්දනයට-සාර්ථක-ප්‍රතිඵල-අමෙරිකානු-මොඩර්නා-එන්නතින්",
       "Category": "Local News",
       "Parent URL": "https://www.hirunews.lk/local-news.php?pageID=2188"
}