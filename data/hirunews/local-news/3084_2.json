{
       "Source": "hirunews",
       "Timestamp": "Wednesday, 23 October 2019 - 11:29",
       "Headline": "පාස්කු ඉරිදා තේරීම් කාරක සභාවේ වාර්තාව පාර්ලිමේන්තුවට",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු තේරීම් කාරක සභාවේ වාර්තාව සහ ලබන වසරේ පලමු මාස හතර සදහා සකස් කෙරුණු අතුරු සම්මත ගිණුම අද පාර්ලිමේන්තුවට ඉදිරිපත් කෙරුණා.\nමුදල් අමාත්‍යවරයා විසින් මෙම අතුරු සම්මත ගිණුම ඉදිරිපත් කරනු ලැබුවේ ජනාධිපතිවරණය නිසා මෙම වසර අවසානයේ අයවැය ලේඛණය ඉදිරිපත් නොකිරීම හේතුවෙන්.\nලබන වසරේ ජනවාරි 01 වනදා සිට අපේ්‍්‍රල් 30 වනදා දක්වා කාලය තුල රාජ්‍ය වියදම් පියවා ගැනීමට රුපියල් බිලියන 1474ක මුදලක් මෙමගින් ඉල්ලා ඇති අතර  එම කාලය තුල ණය ගැනීමේ සීමාව ලෙස රුපියල් බිලියන 721ක් දක්වා තිබෙනවා.\nඑමෙන්ම මැතිවරණ කොමිෂන් සභාව සදහා රුපියල් බිලියනක මුදලක්ද මෙමගින් වෙන්කර ඇති බවයි මුදල් අමාත්‍යාංශය සදහන් කලේ.\nමේ අතර,  අප්‍රේල් 21 වනදා එල්ලවු ත්‍රස්ත ප්‍රහාරය සම්බන්ධයෙන් සොයාබැලීමට පත්කරන ලද පාර්ලිමේන්තු විශේෂ තේරීම් කාරක සභාවේ අවසන් වාර්තාව ද අද පාර්ලිමේන්තුවට ඉදිරිපත් කරනු ලැබුවා.\nඒ එම කමිටුවේ සාමාජික පාර්ලිමේන්තු මන්ත්‍රී ආචාර්ය ජයම්පති වික්‍රමරත්න විසින්. කෙසේ වෙතත් තේරීම් කාරක සභාවේ අවසන් වාර්තාව ඉදිරිපත් කිරිමට ප්‍රථම ඊට විපක්ෂයෙන් විරෝධතා එල්ල වුණා.\nඔවුන් කියා සිටියේ් ත්‍රස්ත ප්‍රහාරයට සම්බන්ධ සහරාන් හෂීම් සමග අමාත්‍ය රවුෆ් හකීම් සාකච්ජා පවත්වා ඇති බවට චෝදනා ඇති බැවින් ඔහු සමාජිකත්වය දරන තේර්ම් කාරක සභාවේ වාර්තාව පිලිගත නොහැකි බවයි.",
       "URL": "https://www.hirunews.lk/226813/පාස්කු-ඉරිදා-තේරීම්-කාරක-සභාවේ-වාර්තාව-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=3084"
}