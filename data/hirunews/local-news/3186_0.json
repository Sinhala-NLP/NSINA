{
       "Source": "hirunews",
       "Timestamp": "Thursday, 22 August 2019 - 12:38",
       "Headline": "විනාඩි 9න් කොටුවට එන බෝට්ටු සේවය ඇරඹේ",
       "News Content": "කොළඹ නගරයේ මාර්ග තදබදයට විසඳුමක් ලෙස යූනියන් පෙදෙසේ සිට කොළඹ කොටුව දක්වා ක්‍රියාත්මක බේරේ වැව මගී ප්‍රවාහන යාත්‍රා සේවය අද පෙරවරුවේ ආරම්භ කෙරුණා.\nඒ අග්‍රාමාත්‍ය  රනිල් වික්‍රමසිංහගේ ප්‍රධානත්වයෙන්.\nමෙම මගී ප්‍රවාහන යාත්‍රා සේවයෙන් මිනිත්තු 9 කට අඩු කාලයකදී අදාළ ගමනාන්තයට ළඟාවිය හැකි අතර, ප්‍රවර්ධන කටයුත්තක් ලෙස මෙම සේවය මුල් මාසය තුළදී මගී ජනතාවට නොමිලේ ලබාගැනීමට අවස්ථාව සැළසෙනවා.\nමෙහි ප්‍රවාහන කටයුතු ශ්‍රී ලංකා නාවික හමුදාව එක්ව සිදුකරන බවයි මහා නගර හා බස්නාහිර සංවර්ධන අමාත්‍යාංශය සඳහන් කළේ.",
       "URL": "https://www.hirunews.lk/222720/විනාඩි-9න්-කොටුවට-එන-බෝට්ටු-සේවය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3186"
}