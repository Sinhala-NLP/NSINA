{
       "Source": "hirunews",
       "Timestamp": "Saturday, 05 May 2018 - 16:26",
       "Headline": "ප්‍රධාන පෙලේ හෙරොයින් ජාවාරම්කරුවෙකු අත්අඩංගුවට",
       "News Content": "රුපියල් ලක්ෂ 10 කට ආසන්න වටිනාකමකින් යුතු හෙරොයින් මත්කුඩු තොගයක් සමග අනුරාධපුරයේ ප්‍රධාන පෙලේ මත්කුඩු ජාවාරම්කරුවෙකු අද පස්වරුවේ අත්අඩංගුවට ගෙන තිබෙනවා.\nඅනුරාධපුර, කුරුන්දන්කුලම, මාතලේ හන්දියට නුදුරින් පිහිටි සැකකරුගේ නිවසේදී මෙම අත්අඩංගුවට ගැනීම සිදුකර ඇති අතර එහිදී බ්‍රවුන් ෂුගර් වර්ගයේ හෙරොයින් මත්කුඩු ග්‍රෑම් 7 යි මිලිග්‍රෑම් 60 ක් ද සොයා ගෙන තිබෙනවා.\nඅත්අඩංගුවට ගත් 42 හැවිරිදි සැකකරු පොලීසියට ප්‍රකාශ කර ඇත්තේ කොළඹ හා දඹුල්ලේ සිට නාදුනන කාන්තාවක විසින් වරින් වර තොග වශයෙන් තමාට මත්කුඩු ගෙනවිත් දෙන බවයි.\nතමන් පසුව එම මත්කුඩු සිල්ලරට විකුණන බව ද සැකකරු සදහන් කර තිබෙනවා.",
       "URL": "https://www.hirunews.lk/190032/ප්‍රධාන-පෙලේ-හෙරොයින්-ජාවාරම්කරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3959"
}