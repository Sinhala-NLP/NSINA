{
       "Source": "hirunews",
       "Timestamp": "Friday, 19 November 2021 - 17:45",
       "Headline": "ශ්‍රී.ල.නි.ප මන්ත්‍රීවරුන්ට අමරවීරගෙන් වරමක් (වීඩියෝ)",
       "News Content": "පළාත් පාලන ආයතනවල ඉදිරි අය-වැයවල දී ශ්‍රී ලංකා නිදහස් පක්ෂ මන්ත්‍රීවරුන්ට ඡන්දය ප්‍රකාශ කිරීම සම්බන්ධයෙන් පක්ෂයෙන් කිසිදු බලපෑමක් සිදු නොකරන බව එක්සත් ජනතා නිදහස් සන්ධාන මහලේකම් මහින්ද අමරවීර පවසනවා.\nඅනුරාධපුර දිස්ත්‍රික් ශ්‍රී ලංකා නිදහස් පක්ෂ පළාත් පාලන මන්ත්‍රී සංසදය සමග පැවති සාකච්ඡාවේදී, ශ්‍රී ලංකා නිදහස් පක්ෂ මන්ත්‍රීවරුන් ඉදිරි අය-වැයේදී කුමක් කළ යුතු ද යන්න සම්බන්ධයෙන් මතුකළ පැනයකට පිළිතුරු ලෙසයි මහලේකම්වරයා මේ බව සඳහන් කළේ.\nප්‍රාදේශීය සභාවකින් යම් ආකාරයකින් මන්ත්‍රීවරුන්ට සහයක් නොලැබෙන්නේ නම්, ස්වාධීනව තීන්දු ගන්නා ලෙසත්, ඒ සම්බන්ධයෙන් පක්ෂය විසින් කිසිදු අයුරකින් විනය ක්‍රියාමාර්ග නොගන්නා බවත් මහලේකම්වරයා වැඩිදුරටත් කියා සිටියා.\nමෙම හමුවේදී පක්ෂ ප්‍රතිසංවිධාන වැඩසටහන සඳහා පළාත් පාලන මන්ත්‍රීවරුන්ගේ අදහස් හා යෝජනා ලබා ගැනීම මෙන්ම පළාත් පාලන මන්ත්‍රීවරුන්ට පවතින ගැටලු සම්බන්ධයෙන් ද දීර්ඝ වශයෙන් සාකච්ජා කෙරුණා.\nමෙම අවස්ථාවට ශ්‍රී ලංකා නිදහස් පක්ෂ ජාතික සංවිධායක රාජ්‍යය අමාත්‍යය දුමින්ද දිසානායක, අනුරාධපුර දිස්ත්‍රික් ආසන සංවිධායකවරුන් හා පළාත් පාලන ආයතන නියෝජිතයන් ඇතුළු පිරිසක් එක්ව සිටියා.",
       "URL": "https://www.hirunews.lk/288559/ශ්‍රී-ල-නි-ප-මන්ත්‍රීවරුන්ට-අමරවීරගෙන්-වරමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1551"
}