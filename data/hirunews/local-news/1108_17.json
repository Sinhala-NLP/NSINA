{
       "Source": "hirunews",
       "Timestamp": "Thursday, 09 June 2022 - 10:40",
       "Headline": "අපරාධ රැසකට අවශ්‍ය දෙදෙනෙකු අත්අඩංගුවට",
       "News Content": "අපරාධ රැසකට අවශ්‍ය කර සිටි සැකකරුවන් දෙදෙනෙකු හෙරොයින් මත්ද්‍රව්‍ය සමග පොලිස් අත්අඩංගුවට ගෙන තිබෙනවා.\nඊයේ උදෑසන කාලයේදී අතුරුගිරිය පොලිසියට ලැබුණු තොරතුරකට අනුව කළ වැටලීමකදී හෙරොයින් ග්‍රෑම් 6යි මිලිග්‍රෑම් 430ක් සහ හෙරොයින් ග්‍රෑම් 06ක් සමග සැකකරුවන් දෙදෙනෙකු අත්අඩංගුවට ගැණුනා.\nඔවුන් දෙදෙනා සම්බන්ධයෙන් සිදු කළ වැඩිදුර විමර්ශනවලදී අනාවරණ වී ඇත්තේ අතුරුගිරිය සහ නවගමුව පොලිස් වසම්වල යතුරුපැදියක් සහ දේපළ සොරකම් රැසක් සිදුකර ඇති බවයි.\nසොරකම් කළ යතුරුපැදියක්, වාහන ජැක් 03ක්, යකඩ බාර් 04ක් සහ යකඩ කම්බි ද සැකකරුවන් සතුව තිබී සොයා ගැණුනා.\nඅත්අඩංගුවට ගත් සැකකරුවන් දෙදෙනා වයස අවුරුදු 28 සහ 30 වයස්වල පසුවන අතුරුගිරිය ප්‍රදේශයේම පදිංචිකරුවන් දෙදෙනෙක්.\nඔවුන් අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/306638/අපරාධ-රැසකට-අවශ්‍ය-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1108"
}