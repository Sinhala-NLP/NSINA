{
       "Source": "hirunews",
       "Timestamp": "Wednesday, 09 February 2022 - 7:50",
       "Headline": "පොල් සභාපතිත් අද ඉල්ලා අස්වන ලකුණු",
       "News Content": "පොල් සංවර්ධන අධිකාරියේ සභාපති කීර්ති ශ්‍රී වීරසිංහ ධුරයෙන් ඉල්ලා අස්වීමට තීරණය කර ඇති බව වාර්තා වනවා.\nඒ අනුව බොහෝ දුරට ඔහු අද සිය ඉල්ලා අස්වීමේ ලිපිය භාරදෙනු ඇති බව යි ආරංචි මාර්ග සඳහන් කළේ.\nරාගම වෛද්‍ය පීඨයේ සිසුන් පිරිසකට පහරදීමේ සිද්ධිය සම්බන්ධයෙන් ජනාධිපති කාර්යාලය කළ දැනුම් දීමකට අනුව ඔහු ධුරයෙන් මෙලෙස ඉල්ලා අස්වීමට නියමිත බව එම ආරංචි මාර්ග සඳහන් කළා.\nකෙසේ වෙතත් පොල් සංවර්ධන අධිකාරියේ වෘත්තිය සමිති සේවකයන් ඊයේ මාධ්‍ය හමුවක් කැඳවමින් ඉල්ලා සිටියේ, කීර්ති ශ්‍රී වීරසිංහ සභාපති ධුරයෙන් ඉවත් නො කරන ලෙසට යි.\nවැඩි විස්තර ;\nපොල් සංවර්ධන අධිකාරියේ සභාපති කීර්ති වීරසිංහ එම තනතුරෙන් ඉල්ලා අස් වී තිබෙනවා.\nඊට අදාළ ලිපිය ඔහු විෂය භාර අමාත්‍ය රමේෂ් පතිරණ වෙත භාරදීමටයි පියවර ගෙන ඇත්තේ.\nකීර්ති වීරසිංහ පොල් සංවර්ධන අධිකාරියේ සභාපති ධුරයෙන් මෙලෙස ඉල්ලා අස්වීමට තීරණය කර ඇත්තේ රාගම වෛද්‍ය පීඨයේ සිසුන් පිරිසකට පහරදීමේ සිද්ධියට එම අධිකාරියේ වාහනයක් යොදා ගැනීමේ තත්ත්වයත් සමගයි.",
       "URL": "https://www.hirunews.lk/296533/පොල්-සභාපතිත්-අද-ඉල්ලා-අස්වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1367"
}