{
       "Source": "hirunews",
       "Timestamp": "Thursday, 11 May 2023 - 16:22",
       "Headline": "2022 වසරේ අභ්‍යන්තර අවතැන්වූවන් මිලියන 71ක්",
       "News Content": "2022 වසරේදී ලොව පුරා මිලියන 71 යි දශම 1ක පිරිසක් අභ්‍යන්තර අවතැන්වූවන් ලෙස ලියාපදිංචි වී ඇති බව නවතම වාර්තාවක් මගින් අනාවරණ කර තිබෙනවා.\nනෝර්වේජියානු සරණාගත කවුන්සිලය සහ අභ්‍යන්තර අවතැන්වූවන් නිරීක්ෂණ මධ්‍යස්ථානය ඒකාබද්ධව නිකුත් කළ වාර්තාවකින් මේ බව හෙළිකර ඇති බවයි විදෙස් වාර්තා සඳහන් කළේ.\n2021 වසර සමඟ සැසඳීමේදී ගෝලීය අභ්‍යන්තර අවතැන්වූවන්ගේ සියයට 60 ක වර්ධනයක් පෙන්නුම් කෙරෙන බව එහි දැක්වෙනවා.\nමෙලෙස අභ්‍යන්තර අවතැන්වූවන් ඉහළයාමට රුසියාවේ යුක්රේන ආක්‍රමණය මෙන් ම පාකිස්ථානයට බලපෑ දරුණු ගංවතුර තත්ත්වයද හේතුවී ඇති බව සඳහන්.",
       "URL": "https://www.hirunews.lk/334904/2022-වසරේ-අභ්‍යන්තර-අවතැන්වූවන්-මිලියන-71ක්",
       "Category": "Local News",
       "Parent URL": "https://www.hirunews.lk/local-news.php?pageID=351"
}