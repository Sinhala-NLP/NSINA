{
       "Source": "hirunews",
       "Timestamp": "Saturday, 01 June 2019 - 7:41",
       "Headline": "කුරුණෑගල වෛද්‍යවරයා සම්බන්ධයෙන් විමර්ශන කමිටු අතුරු වාර්තාව අද",
       "News Content": "අත්අඩංගුවට ගෙන සිටින කුරුණෑගල ශික්ෂණ රෝහලේ ප්‍රසව හා නාරි වෛද්‍ය ඒකකයේ වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් විමර්ශන කරන කමිටුවේ අතුරු වාර්තාව අද (01) ලබාදීමට නියමිත බව වාර්තා වනවා.\nඅදාළ වාර්තාව සෞඛ්‍ය අමාත්‍යාංශ ලේකම් වසන්තා පෙරේරා වෙත භාර දෙන බවයි කමිටු සාමාජිකයෙකු සඳහන් කළේ.\nඅත්අඩංගුවට ගෙන සිටින කුරුණෑගල ශික්ෂණ රෝහලේ ප්‍රසව හා නාරි වෛද්‍ය ඒකකයේ වෛද්‍ය සෙයිගු සියාබ්දීන් මොහොමඩ් සාෆිට එරෙහිව ඊයේ (31) වනවිට පැමිණිලි 429 ක් ලැබී තිබුණා.\nකුරුණෑගල ශික්ෂණ රෝහලට, දඹුල්ල මූලික රෝහලට සහ දඹුල්ල පොලිසියටයි එම පැමිණිලි ලැබී ඇත්තේ.\nකුරුණෑගල ශික්ෂණ රෝහලට ඊයේ දිනයේදී පැමිණිලි 82 ක් ලැබී තිබූ අතර, එම රෝහලට වෛද්‍යවරයා සම්බන්ධයෙන් මේ වනවිට ලැබී ඇති සම්පූර්ණ පැමිණිලි සංඛ්‍යාව 386 ක්.\nදඹුල්ල රෝහලට සැකකාර මොහොමඩ් සාෆි වෛද්‍යවරයා සම්බන්ධයෙන් පැමිණිලි 43 ක් ලැබී ඇති අතර, ඊයේ දිනයේදී පමණක් ඔහුට එරෙහිව පැමිණිලි 13 ක් ලැබී තිබුණා.",
       "URL": "https://www.hirunews.lk/217491/කුරුණෑගල-වෛද්‍යවරයා-සම්බන්ධයෙන්-විමර්ශන-කමිටු-අතුරු-වාර්තාව-අද",
       "Category": "Local News",
       "Parent URL": "https://www.hirunews.lk/local-news.php?pageID=3324"
}