{
       "Source": "hirunews",
       "Timestamp": "Tuesday, 25 October 2022 - 17:04",
       "Headline": "ඇමරිකානු නියෝජිත රොබට් කප්‍රෝත් සහ බලශක්ති ඇමැති අතර හමුවක්",
       "News Content": "සංචාරයක් සඳහා දිවයිනට පැමිණ සිටින ඇමෙරිකානු භාණ්ඩාගාර දෙපාර්තමේන්තුවේ නියෝජ්‍ය සහකාර ලේකම් රොබට් කප්‍රෝත් විදුලිබල හා බලශක්ති අමාත්‍ය කංචන විජේසේකර හමුවී සාකච්ඡා කර තිබෙනවා.\nඑහිදී විදුලිබල හා බලශක්ති ක්‍ෂේත්‍රයේ ප්‍රතිව්‍යුහගත කිරීම්, ප්‍රතිපත්ති, ණය ප්‍රතිව්‍යුහගතකරණය, ඉන්ධන කළමනාකරණ පද්ධතිය සහ ඉන්ධන නිෂ්පාදන මිලදී ගැනීමේ ක්‍රියාවලිය පිළිබඳව සාකච්ඡාවට ලක්වූ බවයි ට්විටර් පණිවුඩයක් නිකුත් කරමින් අමාත්‍යවරයා සඳහන් කළේ.\nමෙම හමුව සඳහා මෙරට ඇමෙරිකානු තානාපතිනි ජූලි චන්ග් ද එක්ව සිටියා.\nට්විටර් පණිවුයක් නිකුත් කරමින් තානාපතිවරිය සඳහන් කළේ සාර්ථක සාකච්ඡාවක් අමාත්‍යවරයා සමඟ පැවැත්වූ බවයි.\nරාජ්‍ය ව්‍යවසායවල ප්‍රතිව්‍යුහගත කිරීම් සහ ඉන්ධන සහ ක්‍ෂේත්‍රවලට අදාළව එම සාකච්ඡා පැවති බවද ඇය සඳහන් කළා.\nමෙම සංශෝධන මෙරට ආර්ථිකය සවිබල ගැන්වීම සඳහා අත්‍යවශ්‍ය බවද ඇය ප්‍රකාශ කර තිබෙනවා.",
       "URL": "https://www.hirunews.lk/318796/ඇමරිකානු-නියෝජිත-රොබට්-කප්‍රෝත්-සහ-බලශක්ති-ඇමැති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=780"
}