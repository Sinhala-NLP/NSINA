{
       "Source": "hirunews",
       "Timestamp": "Thursday, 31 December 2020 - 19:25",
       "Headline": "සිලෝන් තවුහිද් ජමාත් සංවිධානය කොළඹදී විරෝධතාවක (වීඩියෝ)",
       "News Content": "කොවිඩි 19 හේතුවෙන් ජීවිතක්ෂයට පත් වන පුද්ගලයන්ගේ මෘත දේහයන් භූමදානය සදහා අවසර ලබා දෙන ලෙස ඉල්ලමින් සිලෝන් තවුහිද් ජමාත් සංවිධානය අද බොරැල්ල පොදු සුසාන භූමිය ඉදිරිපිටදී උද්ඝෝෂණයක් සංවිධාන කර තිබුණා.\nඑහිදි මෙම උද්ඝෝෂනය සෞඛ්‍ය මාර්ගෝපදේශයන්ට අනුව සිදු  කළ යුතු බවට  පොලිසිය විසින් උද්ඝෝෂකයින්ට උපදෙස් ලබා දුන්නා.\nඑම උද්ඝෝෂනය සදහා කුඩා දරුවන්ද සහභාගී කරවා තිබු බවයි එහි සිටි හිරු වාර්තාකරු සඳහන් කළේ.\nමේ අතර අපේ ජනබල පක්ෂයේ පිරිසක්ද අදාල උද්ඝෝණයට විරෝධය පළ කරමින් තවත් විරෝධතාවක් බොරැල්ල පොදු සුසාන භූමිය ඉදිරිපිටදිම සිදු කරනු ලැබුවා.\nමේ අතර කොවිඩ් මෘත දේහ ආදාහනය කරන්නේ ද භූමිදානය කරන්නේ ද යන්න සම්බන්ධයෙන් නිර්දේශ ඉදිරිපත් කිරීමට පත් කළ මහාචාර්ය ජෙනිෆර් පෙරේරාගේ සභාපතිත්වයකින් යුත් නව තාක්ෂණික කමිටුව සහ  අනෙක් කමිටුව අද සෞඛ්‍ය අමාත්‍යාංශයේ දී රැස් වුණා.\nඑහිදී කමිටු දෙකෙහිම සාමාජිකයින් විසින් සිදුකළ පරීක්ෂණවල කරුණු සෞඛ්‍ය අමාත්‍යවරියට ඉදිරිපත් කර ඇති අතර එහිදී මෘත ශරීර භූමදානය කිරීම සම්බන්ධයෙන් කමිටු දෙක අතර විවිධ තර්ක හුවමාරු වී තිබෙන බව අභ්‍යන්තර ආරංචි මාර්ග සඳහන් කළා.\nකෙසේ වෙතත්, අදාළ කමිටු දෙකෙහි නිර්දේශ සහ තවත් කරුණු සලකා බලා අවසන් තීරණය තමා විසින් ප්‍රකාශ කරන බව සෞඛ්‍ය අමාත්‍ය පවිත්‍රා වන්නිආරච්චි පැවසූ බව ද අභ්‍යන්තර ආරංචි මාර්ග සඳහන් කළා.",
       "URL": "https://www.hirunews.lk/258423/සිලෝන්-තවුහිද්-ජමාත්-සංවිධානය-කොළඹදී-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2242"
}