{
       "Source": "hirunews",
       "Timestamp": "Thursday, 21 January 2016 - 18:47",
       "Headline": "භික්ෂු කතිකාවත ගැන තියෙන්නේ වැරදි මතයක්-අස්ගිරි මහ නාහිමි",
       "News Content": "ථේරවාදී භික්ෂු කතිකාවත සම්බන්ධයෙන් වැරදි අවබෝධයක් සමාජය තුළ නිර්මාණය වී ඇති බව මහනුවර අස්ගිරි පාර්ශවයේ මහානායක අතිපූජ්‍ය ගලගම ශ්‍රී අත්ථදස්සි මහා නා හිමියන්වහන්සේ ප්‍රකාශ කළා.\nඒ බෞද්ධ ජාත්‍යන්තරය නැමති සංවිධානය අද උන්වහන්සේ බැහැදුටු අවස්ථාවේදියි.\nයෝජිත ථේරවාදී භික්ෂු කතිකාවත සම්බන්ධයෙන් මහ නා හිමිවරුන්ගේ ලිඛිත අවසරය ලබාගන්නා ලෙස ජනාධිපති මෛත්‍රීපාල සිරිසේන පසුගියදා උපදෙස් ලබාදුන්නා.\nකෙසේ වෙතත් මේ සම්බන්ධයෙන් විවිධ පාර්ශව විවිධ අදහස් දක්වන අතර ඒ සම්බන්ධයෙන් මේ වනවිට සමාජයේ වැඩි කථාබහක් ඇතිවී තිබෙනවා.\nමේ අතර ඊයේ පැවති උත්සවයකට සහභාගි වෙමින් පාර්ලිමේන්තු මන්ත්‍රී අතුරලියේ රතන හිමියන් සඳහන් කළේ භික්ෂූන්  වහන්සේලා සම්බන්ධ තීරණ ගැනීම සඳහා සංඝාධිකරණයක අවශ්‍යතාවක් මතුවී ඇති බවයි.",
       "URL": "https://www.hirunews.lk/124467/භික්ෂු-කතිකාවත-ගැන-තියෙන්නේ-වැරදි-මතයක්-අස්ගිරි-මහ-නාහිමි",
       "Category": "Local News",
       "Parent URL": "https://www.hirunews.lk/local-news.php?pageID=5201"
}