{
       "Source": "hirunews",
       "Timestamp": "Wednesday, 12 June 2019 - 13:10",
       "Headline": "මිනුවන්ගොඩ සිද්ධියට අත්අඩංගුවට ගත් 7 කට ඇප - දෙදෙනෙකු යළි රිමාන්ඩ්",
       "News Content": "මිනුවන්ගොඩ කලහකාරි සිද්ධිය සම්බන්ධයෙන් අත්අඩංගුවට ගත් පුද්ගලයින් 7 දෙනෙකු ඇප මත මුදා හැර තිබෙනවා.\nඒ ඔවුන් අද මිනුවන්ගොඩ මහේස්ත්‍රාත් කේසර සමරදිවාකර හමුවට ඉදිරිපත් කළ අවස්ථාවේදීයි.\nරුපියල් ලක්ෂ 2 බැගින් වූ ශරීර ඇප මත මුදා හැරි සැකකරුවන්ට මහේස්ත්‍රාත්වරයා නියෝග කළේ ලබන ඔක්තෝම්බර් මස 16 වනදා යළි අධිකරණයේ පෙනී සිටින ලෙසයි.\nඑමෙන්ම, සිද්ධිය සම්බන්ධයෙන් අත්අඩංගුවට ගත් තවත් පුද්ගලයින් දෙදෙනෙකු මේ මස 19 වනදා දක්වා රක්ෂිත බන්ධනාගාර කිරීමටයි මහේස්ත්‍රාත්වරයා නියෝග කළේ.",
       "URL": "https://www.hirunews.lk/218251/මිනුවන්ගොඩ-සිද්ධියට-අත්අඩංගුවට-ගත්-7-කට-ඇප-දෙදෙනෙකු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3305"
}