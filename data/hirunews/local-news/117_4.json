{
       "Source": "hirunews",
       "Timestamp": "Monday, 07 August 2023 - 15:57",
       "Headline": "මඳුරන්කුලිය රිය අනතුරකින් තරුණයෙකු ජීවිතක්ෂයට",
       "News Content": "මඳුරන්කුලිය නගරය ආසන්නයේ දී සිදු වූ රිය අනතුරකින් තරුණයෙකු අවාසනාවන්ත ලෙස ජීවිතක්ෂයට පත්වී තිබෙනවා.\nමෙලෙස ජීවිතක්ෂයට පත්ව ඇත්තේ පුත්තලම, ජයබිම ප්‍රදේශයේ පදිංචිව සිටි 26 හැවිරිදි තරුණයෙකු බවයි වාර්තා වෙන්නේ.\nඅපරික්ෂාකාරී ලෙස ධාවනය වූ ලොරියක, යතුරුපැදියක් ගැටී මෙම අනතුර සිදුව තිබෙනවා.\nජීවිතක්ෂයට පත් වූ තරුණයා තම මිතුරෙකු සමග පුත්තලම දෙසට යතුරුපැදියෙන් ගමන් කරමින් සිටියදී පුත්තලම දෙස සිට අපරික්ෂාකාරී ලෙස ප්‍රතිවිරුද්ධ දිශාවේ ගමන් කරමින් තිබු ලොරි රථයක් ඉස්සර කර යාමට සුදානම් වීමේ දී යතුරුපැදිය ලොරි රථයේ ගැටී මෙම අනතුර සිදු වූ බවයි වාර්තා වූයේ.\nඅදාළ සිදුවිම සම්බන්ධයෙන් මඳුරන්කුලිය පොලීසිය වැඩිදුර පරීක්ෂණ සිදුකරන බවයි සඳහන් වෙන්නේ.",
       "URL": "https://www.hirunews.lk/343968/මඳුරන්කුලිය-රිය-අනතුරකින්-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=117"
}