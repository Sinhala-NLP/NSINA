{
       "Source": "hirunews",
       "Timestamp": "Thursday, 06 July 2023 - 11:15",
       "Headline": "අයහපත් කාලගුණයෙන් පාකිස්ථානයේ සහ චීනයේ 32ක් මරුට",
       "News Content": "මෝසම් වැසි හේතුවෙන් පාකිස්ථානයේ සහ චීනයේ පුද්ගලයින් තිස් දෙදෙනෙකු මියගොස් තිබෙනවා.\nවිදෙස් වාර්තා සඳහන් කළේ පාකිස්ථානයේ 17 දෙනෙකු සහ චීනයේ 15 දෙනෙකු මෙලෙස මියගොස් ඇති බවයි.\nවසර 30කට පසු පාකිස්ථානයේ ලාහෝර් නුවරට ඊයේ (05) වාර්තාගත වර්ෂාපතනයක් පවතිත වී ඇති අතර එය දැක්වුණේ මිලිමීටර් 272ක් ලෙසයි.\nපසුගියදා පාකිස්ථානයට බලපෑ දරුණු ගංවතුරින් 1700ක් මියගිය අතර ඉන් ප්‍රකෘතිමත් වෙමින් පවතින අවස්ථාවේදීයි මෙලෙස යළිත් මෝසම් වැසි ඇදහැලීමට පටන් ගෙන ඇත්තේ.\nමේ අතර චීනයට බලපෑ මෝසම් වැසි හේතුවෙන් 15 දෙනෙකු මියගොස් එක්ලක්ෂ 30,000කට බලපෑම් එල්ල වී තිබෙනවා.\nදිස්ත්‍රික්ක 19කට මෙමගින් බලපෑම් එල්ල වී ඇති අතර ගොඩනැගිලි රැසක් විනාශ වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/340195/අයහපත්-කාලගුණයෙන්-පාකිස්ථානයේ-සහ-චීනයේ-32ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=209"
}