{
       "Source": "hirunews",
       "Timestamp": "Wednesday, 24 July 2019 - 16:50",
       "Headline": "මුතූර් ප්‍රදේශයේ ජනතා ගැටළු ගැන විපක්ෂ නායකවරයාගේ අවධානය",
       "News Content": "මුතූර් ප්‍රදේශයේ මුස්ලිම් ජනතාව එම ප්‍රදේශයේ පවතින ගැටළු පිළිබඳව දැනුවත් කිරීම සඳහා ඊයේ පස්වරුවේ විපක්ෂ නායක මහින්ද  රාජපක්ෂ මුණගැසුණා.\nඒ, කොළඹ පිහිටි විපක්ෂ නායක කාර්යාලයේදියි. මෙහිදී ඔවුන් කියා සිටියේ පසුගිය රජය ආරම්භ කළ සංවර්ධන ව්‍යාපෘති මේ වනවිට නැවතී ඇති බවයි.\nඒ තුළින් තමන්ගේ සාමාන්‍ය ජන ජීවිතයට බලපෑම්  එල්ලවී ඇති බවද ඔවුන් කියා සිටියා.\nමේ අතර කොළඹ වරාය නැගෙනහිර පර්යන්තය සුරැකීමේ වෘත්තිය සමිති එකමුතුවේ නියෝජිතයින් පිරිසක්ද ඊයේ පස්වරුවේ විපක්ෂ නායක මහින්ද රාජපක්ෂ මුණ ගැසී තිබෙනවා.",
       "URL": "https://www.hirunews.lk/220942/මුතූර්-ප්‍රදේශයේ-ජනතා-ගැටළු-ගැන-විපක්ෂ-නායකවරයාගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=3231"
}