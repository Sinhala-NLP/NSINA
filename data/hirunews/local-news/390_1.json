{
       "Source": "hirunews",
       "Timestamp": "Wednesday, 26 April 2023 - 12:11",
       "Headline": "ස්ථාන මාරුවට විරෝධය පා කොමිසමට ලිපි",
       "News Content": "පොලිස් කොමිසමේ ආවරණ අනුමැතියට යටත්ව බව කියමින් වහාම ක්‍රියාත්මකවන පරිදි වහාම ජ්‍යෙෂ්ඨ නියෝජ්‍ය පොලිස්පතිවරුන් 07 දෙනෙකුගේ ස්ථාන මාරු වීමක් ඊයේ(25) සිදුකර තිබුණා.\nඑලෙස ස්ථාන මාරුකළ නිලධාරීන් 07 දෙනාගෙන් ජ්‍යෙෂ්ඨතම නිලධාරියෙක් වූ මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පති ප්‍රියන්ත වීරසූරිය තම ස්ථාන මාරුවීමට සිය විරෝධය පලකරමින් ජාතික පොලිස් කොමිසමේ සභාපතිවරයාගෙන් ලිඛිතව ඉල්ලීමක් සිදුකර තිබෙනවා.\nඑහි දී ඔහු සඳහන් කර ඇත්තේ මෙම ද්වේශ සහගත අනීතික අසාධාරණ ස්ථාන මාරුකිරීම අනුමත නොකරන ලෙසයි.\nනියෝජ්‍ය පොලිස්පතිවරයා එහි සඳහන් කර ඇත්තේ නීතිය හා සාමය ආරක්ෂා කිරීම සඳහා පළාතක් භාරව කටයුතු කරන ප්‍රධානියෙක් වන ජ්‍යෙෂ්ඨ නියෝජ්‍ය පොලිස්පතිවරයෙක් සේවා අවශ්‍යතා මත බව කියමින්, පොලිස් කොමිසමේ අනුමැතියකින් ද තොරව අනීතික ආකාරයෙන් අමාත්‍යාංශයක ලේකම්වරයෙක් විසින් මාරු කිරීමට කටයුතු කිරීම එම නිලධාරීන්ගේ රාජකාරි පෞරුෂයට පමණක් නොව රාජකාරියේ ධාරිතාවට ද බරපතල ප්‍රශ්නයක් වන බවයි.\nඔහු වැඩි දුරටත් පවසන්නේ අමාත්‍යාංශ ලේකම්වරයාගේ මේ ක්‍රියාකලාපය හේතුවෙන් අනෙකුත් ජ්‍යෙෂ්ඨ නියෝජ්‍ය පොලිස්පතිවරුන් ද වැඩි දෙනෙක් පසුවන්නේ දැඩි කලකිරීමකින් බවයි.\nතවද මේ ආකාරයෙන්ම සිය ස්ථාන මාරුවීමට විරෝධය පලකරමින් දකුණු පළාත් භාර ජ්‍යෙෂ්ඨ නියෝජ්‍ය පොලිස්පති අජිත් රෝහණ පොලිස් කොමිසමට ලිපියක් යොමුකර තිබෙනවා.\nඑහිදී ඔහු සඳහන් කරන්නේ එක්තරා ජ්‍යේෂ්ඨ නියෝජ්‍ය පොලිස්පතිවරයෙක් රැක ගැනීම සඳහා ඇමතිවරයා විසින් අමාත්‍යාංශ ලේකම්වරයා හරහා ලබා දෙන මෙම ස්ථාන මාරුකීරීම අනිතික සහ බලය අතික්‍රමණය කිරීමක් මෙන්ම වෛරී ද්වේශ සහගත එකක් වන බවයි.\nඑමෙන්ම ඔහු මහජන ආරක්ෂක අමාත්‍යාංශ ලේකම් අමානි ගුණතිලකට ලිඛිතව දන්වා තිබුණේ තමන් අනීතික නියෝග පිළිනොපදින බවයි.\nඑම ලිපිය පහතින්,",
       "URL": "https://www.hirunews.lk/333487/ස්ථාන-මාරුවට-විරෝධය-පා-කොමිසමට-ලිපි",
       "Category": "Local News",
       "Parent URL": "https://www.hirunews.lk/local-news.php?pageID=390"
}