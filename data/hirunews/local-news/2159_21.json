{
       "Source": "hirunews",
       "Timestamp": "Monday, 08 February 2021 - 18:55",
       "Headline": "කිරි ගොවීන්ට ලක්ෂ 10ක ණය මුදලක් (වීඩියෝ)",
       "News Content": "කිරි ගොවීන් සඳහා අයවැයෙන් යෝජනා කළ රුපියල් ලක්ෂ 5 ක ණය මුදල ලක්ෂ 10 දක්වා වැඩි කරන ලෙස අග්‍රාමාත්‍ය මහින්ද රාජපක්ෂ උපදෙස් ලබා දී තිබෙනවා.\nඒ, මුදල් අමාත්‍යාංශයේ අද පැවති ප්‍රගති සමාලෝචන රැස්වීමේදීයි.\nඅයවැය යෝජනා අනුව ක්‍රියාත්මක ව්‍යාපෘති සහ ජනතා සහන පිළිබඳව මෙහිදී අවධානය යොමු කෙරුණා.\nමුදල් අමාත්‍යාංශ ලේකම් එස්.ආර්.ආටිගල මෙහිදී පෙන්වා දුන්නේ රජයේ සේවකයන්ට දෙනු ලබන නිවාස ණය සියයට 7ක පොලී අනුපාතයක් යටතේ ක්‍රියාත්මක බවයි.\nවී මිලදී ගැනීම් සඳහා අවශ්‍ය ණය ලබාදීමේ කටයුතු කඩිනම් කරන ලෙසයි මෙහිදී අග්‍රාමාත්‍යවරයා උපදෙස් ලබා දුන්නේ.\nදේශීය ආදායම් දෙපාර්තමේන්තුවට ඔන්ලයින් ක්‍රමයට බදු ගෙවීම මේ වනවිට ක්‍රියාත්මක අතර, ඊට බැංකු 05 ක එකඟත්වය හිමිවූ බවද මෙම සාකච්ඡාවේදී අනාවරණ වුණා.",
       "URL": "https://www.hirunews.lk/262043/කිරි-ගොවීන්ට-ලක්ෂ-10ක-ණය-මුදලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2159"
}