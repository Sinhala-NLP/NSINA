{
       "Source": "hirunews",
       "Timestamp": "Thursday, 13 September 2018 - 11:42",
       "Headline": "බිරිඳ ඝාතනය කර සියදිවි නසාගැනීමට ගිය සැමියා අල්ලයි",
       "News Content": "හෝමාගම අතුරුගිරිය පාරේ 3 වන පටුමගෙහි නිවසක් තුළදී තම බිරිඳ ඝාතනය කර, නිවස ඉදිරිපිට මාර්ගයේ දෙල් ගසක එල්ලී සිය දිවි හානි කර ගැනීමට තැත් කල පුද්ගලයෙකු ප්‍රදේශවාසීන් විසින් බේරා ගෙන තිබෙනවා.\nපසුව ඔහු ඊයේ (12) සවස හෝමාගම මූලික රෝහලට ඇතුලත් කර ඇති බව හෝමාගම පොලිසිය ප්‍රකාශ කළා.rn\nමෙම අඹු සැමියන් දෙදෙනා අතර කාලයක සිට පැවැති අනියම් ඇසුරවල් සම්බන්ධයෙන් ඇති වූ බහින් බස් වීමක් දුර දිග ගොස් මෙලෙස සැමියා විසින් බිරිඳගේ ගෙල වයරයකින් ගැට ගසා සිරකර ඇයගේ හිසට කුඩා ලී වංගෙඩි මෝල් ගසකින් පහර දී ඝාතනය කර දමා සැකකරු ද සිය දිවි නසා ගැනීමට තැත් කර ඇති බවයි සිදු කළ මූලික විමර්ශණවලදී අනාවරණය වී තිබෙන්නේ.\nමෙම දෙදෙනාගේ අඩ දබර සම්බන්දයෙන් හෝමාගම පොලිසියේ පැමිනිලි කිහිපයක් මීට පෙර විභාග කර සමථයකට පත් කර යැවීමට කටයුතු කර තිබූ බවද පොලිසිය ප්‍රකාශ කළා.\nමෙලෙස ඝාතනයට ලක් ව ඇත්තේ සචිනි මධුවන්ති ජයකොඩි නමැති 30 හැවිරිදි දෙදරු මවක් වන අතර ඇය හෝමාගම ප්‍රදේශයේ ඉන්ධන පිරවුම්හලක ලිපිකාරිනියක ලෙස රැකියාව කර තිබෙනවා.\nඝාතනයට ලක් වූ කාන්තාවගේ් 32 හැවිරිදි සැමියා වන යුධ හමුදා සිවිල් සේවකයෙකු මෙලෙස දිවිනසා ගැනීමට උත්සහ කිරීමේ දී ප්‍රදේශවාසීන් දැක දෙල් ගසේ එල්ලීමට යොදා ගත් කඹය කපා දමා රෝහල් ගත කර ඇති බවයි අප වාර්තාකරු සඳහන් කළේ.\nසැකකරු පොලිස් අත්අඩංගුවට ගෙන ඇති අතර නුගේගොඩ පොලිස් කොට්ඨාශයේ අපරාධ ස්ථාන පරීක්ෂණ නිළධාරීන් සහ හෝමාගම පොලිසියේ අපරාධ විමර්ණ අංශයේ නිළදාරීන් පරීක්ෂණ පැවැත්වූවා.",
       "URL": "https://www.hirunews.lk/199791/බිරිඳ-ඝාතනය-කර-සියදිවි-නසාගැනීමට-ගිය-සැමියා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3750"
}