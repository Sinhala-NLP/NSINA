{
       "Source": "hirunews",
       "Timestamp": "Thursday, 02 March 2017 - 7:10",
       "Headline": "වෛද්‍ය වර්ජනය අද උතුරේ",
       "News Content": "මාළඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍ය නිලධාරීන්ගේ සංගමය අද උතුර පළාත තුළ සිය වර්ජනය ක්‍රියාත්මක කරනවා.\nඑහි මාධ්‍ය ප්‍රකාශක වෛද්‍ය සමන්ත ආනන්ද කියා සිටියේ උදෑසන අටේ සිට දහවල් 12 දක්වා උතුර පළාතේ සියලූම රෝහල්වල මෙම වර්ජනය සිදු කරන බවයි.\nමාලඹේ පෞද්ගලික වෛද්‍ය විද්‍යාල ගැටලූව සම්බන්ධයෙන් රජයේ වෛද්‍ය නිලධාරීන්ගේ සංගමය පළාත් මට්ටමින් සිදුකළ වෘත්තීය සමිති ක්‍රියාමාර්ග මීට පෙර ඌව, දකුණ, උතුරු මැද, නැගෙනහිර, වයඹ, මධ්‍යම සහ සබරගමුව යන පළාත්වල සිදුකරනු ලැබුවා.",
       "URL": "https://www.hirunews.lk/155815/වෛද්‍ය-වර්ජනය-අද-උතුරේ",
       "Category": "Local News",
       "Parent URL": "https://www.hirunews.lk/local-news.php?pageID=4636"
}