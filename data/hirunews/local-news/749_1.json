{
       "Source": "hirunews",
       "Timestamp": "Tuesday, 08 November 2022 - 17:12",
       "Headline": "හමුදා ගිලන් රථයෙන් දඩ මස් ඇද්ද කෝප්‍රල්ට හා ලාන්ස් කෝප්‍රල්ට වැඩ වරදී",
       "News Content": "යුද හමුදා ගිලන් රථයකින් යොදා ගනිමින් හමුදා කෝප්‍රල්වරයකු හා ලාන්ස්කෝප්‍රල්වරයකු පවත්වාගෙන ගිය දඩමස් ජාවාරමක් කොටුකර ගැනීඹට මාදුරුඔය හෙනානිගල වනජීවී කාර්යාලයේ නිලධාරීන් සමත්ව තිබෙනවා.\nහෙනානිගල වනජීවී කාර්යාලයේ නිලධාරීන්ට ලද තොරතුරක් අනුව කළ වැටලීමක දී මෙම අත්අඩංගුවට ගැනීම සිදු කර ඇති අතර එම අවස්ථාවේ දී ත්, සැකකාර හමුදා කෝප්‍රල්වරයා සහ ලාන්ස් කෝප්‍රල්වරයා විසින් යුද හමුදාවට අයත් ගිලන් රථයකින් මුවමස් ප්‍රවාහනය කරමින් සිට තිබෙන බවයි අප වාර්තාකරු සඳහන් කළේ.\nමෙලෙස වනජීවී නිලධාරීන්ගේ අත්අඩංගුවට පත්ව ඇත්තේ මාවනාගම යුධ හමුදා කඳවුරට අනියුක්ත කෝප්‍රල්වරයකු හා ලාන්ස් කෝප්‍රල්වරයෙක්.\nඅත්අඩංගුවට පත් ගිලන් රථයේ තිබී එම අවස්ථාවේ තිත්මුව මස් කිලෝ 03ක් ද සොයා ගැනීඹට වනජීවී නිලධාරීන් සමත්ව තිබෙනවා.\nසැකකරුවන් දෙදෙනා අද(08) දින දෙහිඅත්තකණ්ඩිය මහේස්ත්‍රාත් අධීකරණයට ඉදිරිපත් කිරීමට හෙනානිගල වනජීවී කාර්යාලයේ නිලධාරීන් කටයුතු කළ අතර අධිකරණයෙන් ළත් නියෝගය මත සැකකරුවන් දෙදෙනා දින 14ක් දක්වා රක්ෂීත බන්ධනාගාර ගත කර තිබෙනවා.",
       "URL": "https://www.hirunews.lk/319911/හමුදා-ගිලන්-රථයෙන්-දඩ-මස්-ඇද්ද-කෝප්‍රල්ට-හා-ලාන්ස්-කෝප්‍රල්ට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=749"
}