{
       "Source": "hirunews",
       "Timestamp": "Tuesday, 01 August 2023 - 16:03",
       "Headline": "ක්‍රම සහ විධි කාරක සභාවෙන් සුරාබදු දෙපාර්තමේන්තුවට උපදෙස්",
       "News Content": "ව්‍යාජ ආරක්ෂිත ස්ටිකර් සහිත මත්පැන් බෝතල් හඳුනාගැනීම සඳහා නව යෙදවුමක් කඩිනමින් සකස් කරන්නැයි පාර්ලිමේන්තුවේ ක්‍රම සහ විධි කාරක සභාව සුරාබදු දෙපාර්තමේන්තුවට උපදෙස් දී තිබෙනවා.\nඑම කාරක සභාවේ මන්ත්‍රීවරුන් එම දෙපාර්තමේන්තුවේ සිදු කළ නිරීක්ෂණ චාරිකාවේදී අනාවරණය වී ඇත්තේ ව්‍යාජ ස්ටිකර් හඳුනාගැනීමේ යන්ත්‍රණයක් දෙපාර්තමේන්තුව සතුව නොමැති බවයි.\nඑමෙන්ම මත්පැන් සඳහා බදු ඉහළ දැමීමේදී සුරාබදු දෙපාර්තමේන්තුව විසින් සුදුසු සමීක්ෂණ සිදු කර මුදල් අමාත්‍යංශයට නිසි උපදෙස් ලබාදිය යුතු බව ද කාරක සභාව එහිදී අවධාරණය කර තිබෙනවා.\nමත්පැන් නිෂ්පාදනය සඳහා භාවිත කරන සහල් ඇතුළු අමුද්‍රව්‍ය පිළිබඳ සම්පූර්ණ වාර්තාවක් ලබා දෙන ලෙසයි ක්‍රම සහ විධි කාරක සභාව සුරාබදු දෙපාර්තමේන්තුවේ නිලධාරින්ට නියෝග කර ඇත්තේ.\nහිඟ බදු මුදල් නොගෙවන මත්පැන් සමාගම්වල බලපත්‍ර අවලංගු කිරීම පිළිබඳව මෙහිදී කාරක සභාව සුරාබදු දෙපාර්තමේන්තුවට පෙන්වා දී තිබෙනවා.",
       "URL": "https://www.hirunews.lk/343299/ක්‍රම-සහ-විධි-කාරක-සභාවෙන්-සුරාබදු-දෙපාර්තමේන්තුවට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=132"
}