{
       "Source": "hirunews",
       "Timestamp": "Monday, 26 June 2023 - 13:52",
       "Headline": "ඩෙංගු රෝගීන් පිළිබඳ තොරතුරු ආවේක්ෂණ පද්ධතියේ ගැටළුවක් නැහැ",
       "News Content": "ජාතික බෝ වන රෝග විද්‍යායතනයෙන් ඩෙංගු රෝගීන් පිළිබද තොරතුරු ආවේක්ෂණ පද්ධතියට ලබාදීමේදී කිසිදු තාක්ෂණික හෝ වෙනත් ගැටළුවක් මතුව නොමැති බව එහි අධ්‍යක්ෂ විශේෂඥ වෛද්‍ය දිනේෂ් කොග්ගලගේ පවසනවා.\nඔහු මේ බව කියා සිටියේ එම පද්ධතිය නිසි පරිදි ක්‍රියාත්මක නොවන බවට සමාජ මාධ්‍ය ජාලවල පැතිර ගිය අසත්‍ය ප්‍රචාරයන් පිළිබද ප්‍රතිචාර දක්වමින්.\nඩෙංගු අවේක්ෂණ ක්‍රියාවලිය තවත් පුළුල් හා කාර්යක්ෂමව සිදුකිරීමට ඉදිරියේ දී සාධනීය වෙනස්කම් කිහිපයක් සිදුකරන බවයි ජාතික බෝ වන රෝග විද්‍යායතනයේ අධ්‍යක්ෂ විශේෂඥ වෛද්‍ය දිනේෂ් කොග්ගලගේ සඳහන් කළේ.",
       "URL": "https://www.hirunews.lk/339123/ඩෙංගු-රෝගීන්-පිළිබඳ-තොරතුරු-ආවේක්ෂණ-පද්ධතියේ-ගැටළුවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=235"
}