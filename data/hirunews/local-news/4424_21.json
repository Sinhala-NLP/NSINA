{
       "Source": "hirunews",
       "Timestamp": "Thursday, 13 July 2017 - 7:31",
       "Headline": "සැකපිට අත්අඩංගුවට ගත් හිටපු නාවික හමුදා මාධ්‍ය ප්‍රකාශකවරයා අද අධිකරණයට",
       "News Content": "අත්අඩංගුවට ගත් හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී. දසනායක අද කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅපරාධ පරීක්ෂණ දෙපාර්තමේන්තුව වැලිසරදී හිටපු නාවික හමුදා ප්‍රකාශකවරයා අත්අඩංගුවට ගනු ලැබුවේ ඊයේ පස්වරුවේයි.\n2008 - 2009 කාල වකවානුවේ කොළඹදී තරුණයන් 11 දෙනෙකු පැහැරගෙන ගොස් ඔවුන් නීතිවිරෝධීව රඳවා තබාගෙන අතුරුදන් කිරීමේ සිද්ධියක් සම්බන්ධයෙන් සිදුකරන පරීක්ෂණවලට අදාළව සැකපිට මොහු අත්අඩංගුවට ගත් බවයි පොලීසිය සඳහන් කළේ.\nහිටපු නාවික හමුදා ප්‍රකාශකවරයාට අදාළ සිද්ධියට අනුබල දීමේ චෝදනා එල්ලවී තිබෙනවා.",
       "URL": "https://www.hirunews.lk/165752/සැකපිට-අත්අඩංගුවට-ගත්-හිටපු-නාවික-හමුදා-මාධ්‍ය-ප්‍රකාශකවරයා-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4424"
}