{
       "Source": "hirunews",
       "Timestamp": "Wednesday, 05 April 2017 - 11:00",
       "Headline": "කොළඹ - මහනුවර ප්‍රධාන මාර්ගයේ ගමනාගමන කටයුතු යථා තත්ත්වයට",
       "News Content": "කන්ටේනර් රථයක් පෙරලීයාම නිසා අවහිරව තිබූ කොළඹ - නුවර ප්‍රධාන මාර්ගයේ ගමනාගමන කටයුතු මේ වනවිට යථා තත්ත්වයට පත් කර තිබෙනවා.\nඅද අලුයම භාණ්ඩ රැගෙන යමින් තිබූ අදාළ කන්ටේනර් රථය පෙරලී තිබුණේ තොරණ හන්දිය අධිවේගී මාර්ගයට පිවිසෙන විකල්ප මාර්ගය අසලදීයි.\nමේ වනවිට පෙරලී තිබූ කන්ටේනර් රථය මාර්ගයෙන් ඉවත් කර ඇති අතර, අනතුරෙන් තුවාල ලැබූ එහි රියදුරු රෝහල්ගතව ප්‍රතිකාර ලබනවා.\nකන්ටේනර් රථ මෙලෙස පෙරලීම නිසා අද උදෑසන කාලයේ කොළඹ - මහනුවර මාර්ගයේ විශාල රථ වාහන තදබදයක් ද හට ගත්තා.",
       "URL": "https://www.hirunews.lk/158534/කොළඹ-මහනුවර-ප්‍රධාන-මාර්ගයේ-ගමනාගමන-කටයුතු-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4577"
}