{
       "Source": "hirunews",
       "Timestamp": "Saturday, 21 July 2018 - 21:39",
       "Headline": "සංවිධානාත්මක අපරාධවලට සම්බන්ධ සැකකරුවෙකු අත්අඩංගුවට",
       "News Content": "සංවිධානාත්මක අපරාධවලට සම්බන්ධ සැකකරුවෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nඅද සවස අත්අඩංගුවට ගත් මෙම පුද්ගලයා සතුව තිබී අත් බෝම්බයක් සහ හෙරොයින් ග්‍රෑම් 8 යි මිලිග්‍රෑම් 450 ක් ද සොයාගෙන ඇති බවයි පොලිසිය කියාසිටියේ.\nඅවුරුදු 32 ක් වයසැති සැකකරු ඒකල කොටුගොඩ ප්‍රදේශයේ පදිංචිකරුවෙක් වන අතර දෑලත් ශෂේන්ද්‍ර අශාන් කුමාර හෙවත් රත්තා යන නමින් හැඳින්වෙන අයෙක්.\nසැකකරු වැඩිදුර පරීක්ෂණ සඳහා සංවිධානාත්මක අපරාධ කොට්ඨාශයට භාරදී තිබෙනවා.",
       "URL": "https://www.hirunews.lk/195747/සංවිධානාත්මක-අපරාධවලට-සම්බන්ධ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3837"
}