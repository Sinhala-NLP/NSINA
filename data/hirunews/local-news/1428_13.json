{
       "Source": "hirunews",
       "Timestamp": "Thursday, 13 January 2022 - 8:24",
       "Headline": "අතුරුදන් බව කියූ මහරගම දැරිය, සුරක්ෂිතව මෙහෙණි අරණක",
       "News Content": "පසුගිය 07 වැනිදා සිට අතුරුදන් බවට වාර්තා වූ මහරගම - නාවින්නේ පදිංචි 15 හැවිරිදි දැරිය ඇයගේ මව මුණ ගැසීමට පැමිණ තිබෙනවා.\nඒ, මවට දුරකතන ඇමතුමක් ද ලබාදීමෙන් අනතුරුවයි.\nඇය මවට දුරකතන ඇමතුම ලබා දී ඇත්තේ ඇය ආගිය අතක් නොමැති බවට පොලිසියෙන් කළ දැනුවත් කිරීමට අනුව ප්‍රචාරය වූ මාධ්‍ය වාර්තා දැකීමෙන් පසුව වීම ද විශේෂත්වයක්.\nමව විසින් කළ පැමිණිල්ලකට අනුවයි පොලිසිය අදාළ වාර්තාව නිකුත් කළේ.\nඒ අනුව දැරිය කුරුණෑගල ප්‍රදේශයේ සිට මව හමුවීමට පැමිණ ඇති අතර, ඇයගෙන් ප්‍රකාශ ලබා ගැනීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළා.\nහිරු ප්‍රවෘත්ති අංශය කළ විමසීමකදී විමර්ශන මෙහෙය වන උසස් නිලධාරියෙකු සඳහන් කළේ පසුගිය 07 වැනිදා සිට මව හමුවීමට පැමිණෙන තෙක්ම දැරිය මෙහෙණින් වහන්සේලා රැඳී සිටින ස්ථානයක කාලය ගතකර ඇති බවයි.\nයම් කලකිරීම් තත්ත්වයක් නිසා ඇය එහි ගොස් රැඳී සිට ඇති බවට දැනට සිදුකළ විමර්ශනවලදී අනාවරණ වී තිබෙනවා.",
       "URL": "https://www.hirunews.lk/293859/අතුරුදන්-බව-කියූ-මහරගම-දැරිය-සුරක්ෂිතව-මෙහෙණි-අරණක",
       "Category": "Local News",
       "Parent URL": "https://www.hirunews.lk/local-news.php?pageID=1428"
}