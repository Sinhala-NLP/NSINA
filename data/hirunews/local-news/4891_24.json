{
       "Source": "hirunews",
       "Timestamp": "Monday, 05 September 2016 - 18:45",
       "Headline": "ජනපති මහවැලි අමාත්‍යාංශයේ ප්‍රගති සමාලෝචන රැස්වීමට එක්වෙයි",
       "News Content": "මේ වසරට අදාළව මහවැලි සංවර්ධන සහ පරිසර අමාත්‍යාංශයට ලබාදුන් ප්‍රතිපාදන නිසි ව්‍යාපෘති සඳහා යෙදවීමට නිලධාරීන් කටයුතු කළ යුතු බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා කියා සිටියේ වසර අවසන්වීමට පෙර එම කටයුතු සිදුකළ යුතු බවයි.\nජනාධිපති මෛත්‍රීපාල සිරිසේන මෙම අදහස් පළ කළේ මහවැලි සංවර්ධන සහ පරිසර අමාත්‍යාංශයේ ප්‍රගති සමාලෝචන රැස්වීමට අද මහවැලි අධිකාරියේදී එක්වෙමින්.\nනියමිත කාලයට වැඩ ආරම්භ කර නැති කුඩා ජල විදුලි බලාගාර ව්‍යාපෘති පිළිබදව ද එහිදී සාකච්ඡාවට ලක්වූ බව ජනාධිපති මාධ්‍ය අංශය ප්‍රකාශ කළා.",
       "URL": "https://www.hirunews.lk/142307/ජනපති-මහවැලි-අමාත්‍යාංශයේ-ප්‍රගති-සමාලෝචන-රැස්වීමට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4891"
}