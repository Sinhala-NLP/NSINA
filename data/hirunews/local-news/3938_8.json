{
       "Source": "hirunews",
       "Timestamp": "Saturday, 19 May 2018 - 10:46",
       "Headline": "අලව්වේදී දුම්රියක ගැටී පුද්ගලයෙකු ජීවිතක්ෂයට",
       "News Content": "අලව්ව - කපුවර්ණ බෝධිය අසළ දුම්රිය මාර්ගයේදී දුම්රියක ගැටී පුද්ගලයෙකු අද උදෑසන ජීවිතක්ෂයට පත්වී තිබෙනවා.\nමහනුවර සිට කොළඹ බලා ධාවනය වූ දුම්රියේ ගැටී මෙම පුද්ගලයා ජීවිතක්ෂයට පත්ව ඇත්තේ සීනු සහ විදුලි සංඥා ක්‍රමයට ක්‍රියාත්මක දුම්රිය හරස් මාර්ගයකින් යතුරුපැදියකින් ගමන් කරන අවස්ථාවේදීයි.\nඔහුගේ අනන්‍යතාව මෙතෙක් තහවුරු වී නැහැ.\nමේ අතර, ගාල්ල - දෙවට ප්‍රදේශයේදී වාහනයක ගැටී මිය ගිය පුද්ගලයෙකුගේ සිරුරක් පොලීසිය සොයාගෙන තිබෙනවා.\nමෙලෙස මිය ගොස් ඇත්තේ 67 හැවිරිදි වැලිමඩ ප්‍රදේශයේ පදිංචි පුද්ගලයෙකු වන අතර ඔහු අනතුරට ලක් කළ වාහනය සොයා පොලීසිය පරීක්ෂණ ආරම්භ කර ඇති බව සඳහන්.",
       "URL": "https://www.hirunews.lk/191084/අලව්වේදී-දුම්රියක-ගැටී-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3938"
}