{
       "Source": "hirunews",
       "Timestamp": "Sunday, 19 March 2017 - 14:57",
       "Headline": "ආවා කල්ලියට සම්බන්ධ බවට ඇල්ලූ පුද්ගලයෙකු රිමාන්ඩ්",
       "News Content": "ආවා කල්ලියට සම්බන්ධ බවට සැකපිට යාපනය ප්‍රදේශයේ පදිංචි 21 හැවිරිදි තරුණයෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු අප්‍රේල් මස 1 වන දා දක්වා රක්ෂිත බන්ධනාගාර ගත කර තිබෙනවා.\nයාපනය පොලීසියට ලද තොරතුරකට අනුව කොළඹ දී සිදුකළ මෙහෙයුමකදී අදාළ පුද්ගලයා දෙහිවල ප්‍රදේශයේදී පෙරේදා අත්අඩංගුවට ගත් බවයි පොලීසිය සදහන් කළේ.\nඅදාළ පුද්ගලයා මංකොල්ලකෑම් සහ කප්පම් ගැනීමේ සිද්ධීන්වලට සම්බන්ධ අයෙකු බවට ද තොරතුරු වාර්තා වී තිබෙනවා.",
       "URL": "https://www.hirunews.lk/157228/ආවා-කල්ලියට-සම්බන්ධ-බවට-ඇල්ලූ-පුද්ගලයෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4606"
}