{
       "Source": "hirunews",
       "Timestamp": "Saturday, 24 September 2022 - 8:16",
       "Headline": "අහුන්ගල්ලේ තවත් වෙඩි තැබීමක් එක් අයෙකු මරුට  (වීඩියෝ)",
       "News Content": "අහුංගල්ල, බෝගහපිටිය ප්‍රදේශයේ ඊයේ රාත්‍රියේ සිදුවූ වෙඩි තැබීමකින් එක් පුද්ගලයෙකු මියගොස් තවත් පුද්ගලයෙකු තුවාල ලබා බලපිටිය මූලික රෝහලට ඇතුලත් කර තිබෙනවා.\nපොලිසිය සඳහන් කළේ ඊයේ රාත්‍රි 9.30 ට පමණ ත්‍රිරෝද රථයකින් ගමන් කළ පුද්ගලයින් දෙදෙනෙකු ඉලක්ක කර මෙම වෙඩි ප්‍රහාරය සිදුව ඇති බවයි.\nවෙඩි ප්‍රහාරයෙන් බරපතල තුවාල ලැබූ තුවාලකරුවන් දෙදෙනා බලපිටිය මූලික රෝහලට ඇතුළත් කර ඇති අතර, ඉන් එක් අයෙකුයි මෙලෙස ජීවිතක්ෂයට පත්ව ඇත්තේ.\nවෙඩි තැබීම සඳහා බෝර 12 වර්ගයේ භාවිත කර ඇති බවට සිදුකළ මූලික විමර්ශනවලින් අනාවරණ වී ඇති අතර, මේ වනතෙක් වෙඩි තැබීමේ සිද්ධිය සම්බන්ධයෙන් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/316168/අහුන්ගල්ලේ-තවත්-වෙඩි-තැබීමක්-එක්-අයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=848"
}