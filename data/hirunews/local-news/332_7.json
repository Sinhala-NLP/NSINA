{
       "Source": "hirunews",
       "Timestamp": "Friday, 19 May 2023 - 18:15",
       "Headline": "ඇමෙරිකානු තානාපති කාර්යාලයේ නාවික උපදේශකවරුන් සහ නාවික හමුදාපති අතර හමුවක්",
       "News Content": "ශ්‍රී ලංකාවේ ඇමෙරිකානු තානාපති කාර්යාලයේ නාවික උපදේශක වශයෙන් කටයුතු කරනු ලබන ලුතිනන් කමාන්ඩර් Richard Lister සහ නව නාවික උපදේශක වශයෙන් පත්වීමට නියමිත ලුතිනන් කමාන්ඩර් Jessica V. De Mont සමුගැනීමේ හා හඳුන්වාදීමේ නිල හමුවක් සඳහා අද (19) නාවික හමුදා මූලස්ථානයේදී, නාවික හමුදාපති වයිස් අද්මිරාල් ප්‍රියන්ත පෙරේරා හමුවුණා.\nඒ අනුව, නාවික හමුදාධිපති විසින් ශ්‍රී ලංකාවේ ඇමෙරිකානු තනාපති කාර්යාලයේ වත්මන් නාවික උපදේශක සහ පත්වීමට නියමිත නව නාවික උපදේශක නිලධාරීන් නාවික හමුදා මූලස්ථානය වෙත පිළිගැනීමෙන් අනතුරුව, ද්වීපාර්ශ්වික වශයෙන් වැදගත් කරුණු සම්බන්ධයෙන් දෙපාර්ශවය අතර සුහද පිළිසඳරක් පැවැත්වුණා.\nඑමෙන්ම, ශ්‍රී ලංකාවේ ඇමෙරිකානු තානාපති කාර්යාලයේ නාවික උපදේශක ලෙස ලුතිනන් කමාන්ඩර් Richard Lister සිය රාජකාරී කාලසීමාව තුලදී ලබාදුන් සහයෝගය සම්බන්ධයෙන් නාවික හමුදාපති විසින් ඔහු වෙත සිය කෘතවේදීත්වය පල කර ඉදිරි කටයුතු සඳහා ශුභාශිංසන පිරිනැමීමද මෙහිදී සිදුකෙරුණා.",
       "URL": "https://www.hirunews.lk/335655/ඇමෙරිකානු-තානාපති-කාර්යාලයේ-නාවික-උපදේශකවරුන්-සහ-නාවික-හමුදාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=332"
}