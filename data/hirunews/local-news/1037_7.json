{
       "Source": "hirunews",
       "Timestamp": "Friday, 08 July 2022 - 15:06",
       "Headline": "හැටන් ලංගම ඩිපොවේ සේවකයන් වැඩ වර්ජනයක",
       "News Content": "හැටන් ලංගම ඩිපොවේ සියලු ම සේවකයන් අද (08) දින දහවල් සිට වැඩ වර්ජනයක් ආරම්භ කිරීම හේතුවෙන් මඟීන් දැඩි පීඩාවට පත් වී තිබෙනවා.\nහැටන් ලංගම ඩිපොවේ සේවකයන්ට සේවයට පැමිණිම සඳහා පෙට්‍රල් ඉන්ධන ලබාදිමට වැඩපිළිවෙළක් දියත් කරන ලෙසට බලකරමිනු යි එම ඩිපෝවේ සේවකයන් වැඩ වර්ජනය ආරම්භ කර ඇත්තේ.\nඑම ඩිපොවට අයත් (08) වැනි දින උදැසන ධාවනය කල සියලු ම බස් රථ දහවල් වන විට ඩිපොව වෙත ගෙන්වා ගාල් කර තැබිමට ඩිපෝ පාලන අධිකාරිය කටයුතු කර ඇති බව සඳහන්.\nහැටන් ලංගම බස් නැවතුම්පොළ පවත්නා තත්ත්වය හේතුවෙන් බස් රථ නොමැති ව පාළුවට ගොස් ඇති අතර, ඩිසල් ඉන්ධන තිබෙන පෞද්ගලික බස් රථ කිහිපයක් පමණක් කෙටිදුර ධාවනයට එක් කර තිබුණු බව වාර්තා වනවා.",
       "URL": "https://www.hirunews.lk/309444/හැටන්-ලංගම-ඩිපොවේ-සේවකයන්-වැඩ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1037"
}