{
       "Source": "hirunews",
       "Timestamp": "Tuesday, 18 July 2017 - 19:47",
       "Headline": "පහ සම්පූර්ණ වූ සියලූ ප්‍රාදේශීය ලේකම්වරුන්ට මාරුවීම්",
       "News Content": "ජාතික සංවර්ධන වැඩපිළිවෙළේදී සියලූ රේඛීය අමාත්‍යාංශ එක්ව කටයුතු කළ යුතු බව ජනාධිපති මෛත්‍රීපාල සිරිසේන ප්‍රකාශ කළා.\nඒ, අමාත්‍යාංශ ලේකම්වරුන් සමග ජනාධිපති කාර්යාලයේ පැවැති හමුවකට එක්වෙමින්. එහිදී ජනාධිපතිවරයා ප්‍රකාශ කළේ රටේ සංවර්ධන වැඩපිළිවෙළේදී වගකීම් ඇති අමාත්‍යංශ පමණක් සියලූ වගකීම් පවරා නොගත යුතු බවයි.\nඅදාළ ව්‍යාපෘතිය සාර්ථක කර ගැනීම සදහා උපරිම දායකත්වය ලබාදීම සියලූ අමාත්‍යංශ ලේකම්වරුන්ගේ වගකීමක් බවත්, ජනාධිපතිවරයා පෙන්වා දී තිබෙනවා.\nඅමාත්‍යවරුන්ගේ සහ අමාත්‍යාංශ නිිලධාරීන්ගේ විදේශ සංචාරවල යම් පාලනයක් ඇති කිරීමේ අවශ්‍යතාවක් පවතින බව ද ජනාධිපතිවරයා මෙහිදී සඳහන් කළා.\nප්‍රාදේශීය ලේකම්වරුන්ගේ ස්ථාන මාරුවීම් සම්බන්ධයෙන් අදහස් දක්වමින් ජනාධිපතිවරයා මෙහිදී කියා සිටියේ කිිසිදු ප්‍රාදේශීය ලේකම්වරයෙකු දීර්ඝ කාලයක් එකම සේවා ස්ථානයක රඳවා නොතැබිය යුතු බවයි.\nඒ පිළිබඳව ජනාධිපති මෛත්‍රිපාල සිරිසේන නිලධාරීන්ගෙන් කරුණු විමසුවා.\nඑහිදී හෙළිවුණේ ඉදිරි මාසය තුළ සේවා ස්ථානයක් තුළ වසර 5 කට වැඩි කාලයක් රැඳී සිටින සියලූම ප්‍රාදේශීය ලේකම්වරුන්ට ස්ථාන මාරු හිමිවන බවයි.\nමේ අතර දිවයිනට පැමිණි සිංගප්පූරු විදේශ අමාත්‍ය ආචාර්ය විවියන් බාලක්‍රිෂ්ණන් අද ජනාධිපතිවරයා හමුවුණා.\nඑහිදී ඔහු සඳහන් කර ඇත්තේ ජාතික සංහිඳියාව ශක්තිමත් කිරීමට ශ්‍රී ලංකා රජය දරණ උත්සාහය ප්‍රශංනීය බවයි.",
       "URL": "https://www.hirunews.lk/166188/පහ-සම්පූර්ණ-වූ-සියලූ-ප්‍රාදේශීය-ලේකම්වරුන්ට-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=4415"
}