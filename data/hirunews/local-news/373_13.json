{
       "Source": "hirunews",
       "Timestamp": "Wednesday, 03 May 2023 - 7:13",
       "Headline": "කොල්ලකෑම් රැසකට සම්බන්ධ දෙදෙනෙකු මත්තලදී අත්අඩංගුවට",
       "News Content": "මත්තල දී රන් මාල කොල්ලකෑම් සහ ගෙවල් බිඳීම් ඇතුළු ක්‍රියාවන් රැසකට සම්බන්ධ සැකකරුවන් දෙදෙනෙකු ඊයේ(02) උදෑසන අත්අඩංගුවට ගෙන තිබෙනවා.\nඒ තංගල්ල කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත සිදුකළ වැටලීමකදීයි.\nඅත්අඩංගුවට ගත් එම සැකකරුවන් ගෙල බැදි රන් මාලා කොල්ලකෑම් හා ගෙවල් බිඳ දේපල සොරකම් කිරීම් වලට අවශ්‍යකර සිටි සැකකරුවන් දෙදෙනෙකු වන අතර, මොවුන් අත්අඩංගුවට ගන්නා අවස්තාවේ දී හෙරොයින් ග්‍රෑම් 09යි මිලිග්‍රෑම් 100ක් ද සන්තකයේ තිබූ බවයි පොලිසිය පවසන්නේ.\nබරවකුඹුර හා සෙල්ලකතරගම පදිංචි මෙම සැකකරුවන් අවුරුදු 26ක සහ 27ක වයස් සීමාවන්වල පසුවෙනවා.\nසැකකරුවන් විසින් සූරියවැව,බෙලිඅත්ත,අඟුණුකොලපැලැස්ස සහ මත්තල ප්‍රදේශවල දී මෙම කොල්ලකෑම් සිදුකර ඇතැයි සඳහන්.\nමොවුන් සන්තකයේ තිබී රන් මාල 01ක්, රන් මුදු 02ක්, පංචායුධ 01ක්, යතුරුපැදියක් සහ ජංගම දුරකතනයක් ද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් අද දින තංගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත අත‍ර මත්තල පොලිසිය විසින් වැඩිදුර විමර්ශන සිදුකරනු ලබයි.",
       "URL": "https://www.hirunews.lk/334095/කොල්ලකෑම්-රැසකට-සම්බන්ධ-දෙදෙනෙකු-මත්තලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=373"
}