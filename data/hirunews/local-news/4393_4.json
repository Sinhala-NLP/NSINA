{
       "Source": "hirunews",
       "Timestamp": "Tuesday, 01 August 2017 - 7:10",
       "Headline": "වවුනියාව - මුණ්ඩිමුරිප්පුව ප්‍රදේශයේ රිය අනතුරක් (ඡායාරූප)",
       "News Content": "වවුනියාව, මුණ්ඩිමුරුප්පුව ප්‍රදේශයේදී අද (01) උදෑසන වෑන් රථයක් සහ ලොරි රථයක් අනතුරට ලක් වීමෙන් පුද්ගලයින් දෙදෙනෙකු බරපතල තුවාල ලබා තිබෙනවා.\nවිදේශගතව සිටි පැමිණි පිරිසක් කටුනායක සිට යාපනය දක්වා රැගෙන ගිය වෑන් රථයක්, ටයරයක් මාරු කිරීම සඳහා මාර්ගය ආසන්නයේ නවතා තිබු ලොරි රථයක ගැටී මෙම අනතුර සිදුව ඇති බවයි වාර්තා වන්නේ.\nපොලිසිය පවසන්නේ වෑන් රථයේ වේගය පාලනය කර ගැනීමට නොහැකිවීමෙන් අනතුර සිදුව ඇති බවයි.\nවෑන් රථයේ පැමිණි පිරිසක් අනතුරින් තුවාල ලබා ඇති අතර තුවාලකරුවන් වවුනියාව රෝහලට ඇතුලත් කර ඇති බවයි අප වාර්තාකරු සඳහන් කළේ.\nසිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවනවා.\nඡායාරූප - වවුනියාව - මාධව කුලසූරිය",
       "URL": "https://www.hirunews.lk/167271/වවුනියාව-මුණ්ඩිමුරිප්පුව-ප්‍රදේශයේ-රිය-අනතුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4393"
}