{
       "Source": "hirunews",
       "Timestamp": "Monday, 16 August 2021 - 17:57",
       "Headline": "කොළඹට එන්න එපා - කොළඹ පුරපතිනියම කියයි",
       "News Content": "ඉතාමත් අත්‍යවශ්‍ය කරුණකට හැර කොළඹ නගරයට පැමිණීමෙන් වළකින ලෙස කොළඹ මහ නගර සභාවේ නගරාධිපති රෝසි සේනානායක පිට පළාත්වල ජනතාවගෙන් ඉල්ලීමක් කරනවා.\nහැකිතාක් නිවෙස්වලටම වී සිටින ලෙසටයි විශේෂ මාධ්‍ය නිවේදනයක් නිකුත් කරමින් නගරාධිපතිනිය ජනතාවට දැනුම් දෙන්නේ.\nඑම නිවේදනය මගින් ඇය පෙන්වා දෙන්නේ මේවන විට කොළඹ නගරය පුරා කොරෝනා වෛරසය ඉතා වේගයෙන් ව්‍යාප්තවී සෑම ප්‍රදේශයකින්ම ආසාදිතයන් වාර්තා වන බවයි.\nකොළඹ නගරයේ ව්‍යාපාරික ස්ථානවලින් පවා ආසාදිතයන් වාර්තාවී ඇති අතර දිනකට කොරෝනා ආසාදිතයන් විශාල පිරිසක් මියයන බව ද නගරාධිපතිවරිය පෙන්වා දෙනවා.",
       "URL": "https://www.hirunews.lk/279862/කොළඹට-එන්න-එපා-කොළඹ-පුරපතිනියම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1750"
}