{
       "Source": "hirunews",
       "Timestamp": "Sunday, 26 July 2020 - 7:10",
       "Headline": "තවත් ආසාදිතයෙකු පැන ගිය පුවත අසත්‍යයක් බව IDH රෝහල කියයි",
       "News Content": "අයි.ඩී.එච් රෝහලෙන් තවත් කොරෝනා ආසාදිතයෙකු පැන ගොස් ඇති බවට සමාජ මාධ්‍යයේ ප්‍රචාරය වන පුවත අසත්‍යයක් බව එහි අධ්‍යක්ෂ වෛද්‍ය හසිත අත්තනායක ප්‍රකාශ කළා.\nමේ වනවිට රෝහලේ සියලූ ආරක්ෂක ක්‍රමවේද නිසි පරිදි ක්‍රියාත්මක වන බවයි ඔහු පෙන්වා දෙන්නේ.\nඊයේ දිනයේදී ආසාදිතයින් 6 දෙනෙකු හඳුනා ගැනීමත් සමග මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව 2,770ක් දක්වා ඉහළ ගියා.\nඔවුන්ගෙන් 4 දෙනෙකු චෙන්නායි සිට දිවයිනට පැමිණි පුද්ගලයින් වන අතර අනෙක් ආසාදිතයන් දෙදෙනා බෙලරූස් රාජ්‍යයේ සහ එක්සත් අරාබි එමීර් රාජ්‍යයේ සිට පැමිණි පුද්ගලයන්.\nමේ වනවිට වෛරසය ආසාදනය වූ පුද්ගලයින් 2103 ක් සම්පූර්ණයෙන්ම සුවය ලබා ඇති අතර, තවදුරටත් රෝහල් ගතව ප්‍රතිකාර ලබන සංඛ්‍යාව 656ක් බවයි වසංගත රෝග විද්‍යා අංශය සඳහන් කළේ.\nමේ වනවිට පුද්ගලයින් 25,826 දෙනෙකු නිරෝධායන ක්‍රියාවලිය අවසන් කර නිවෙස් වෙත පිටව ගොස් ඇති බවයි කොවිඩ් 19 පැතිරීම වැළැක්වීමේ ජාතික ක්‍රියාන්විතය මධ්‍යස්ථානය නිවේදනය කළේ.\nඑසේම, ත්‍රිවිධ හමුදාව මගින් පාලනය කරනු ලබන මධ්‍යස්ථාන 44ක් තුළ පුද්ගලයින් 4606 දෙනෙකු තවදුරටත් නිරෝධායනය වෙමින් සිටිනවා.",
       "URL": "https://www.hirunews.lk/246400/තවත්-ආසාදිතයෙකු-පැන-ගිය-පුවත-අසත්‍යයක්-බව-idh-රෝහල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2560"
}