{
       "Source": "hirunews",
       "Timestamp": "Sunday, 31 December 2017 - 12:32",
       "Headline": "ආහාර සුරක්ෂිතතාවෙන් ශ්‍රී ලංකාව දකුණු ආසියාවේ මුල්තැනට",
       "News Content": "2017 වසර සඳහා වන ගෝලීය ආහාර සුරක්ෂිතතා දර්ශකයේ දකුණු ආසියාතික රටවල් අතුරින් පෙරමුණ ගැනීමට ශ්‍රී ලංකාව සමත්වී තිබෙනවා.\nඑමගින් ලොව රටවල් 113 ක ආහාර සුරක්ෂිතතාව පුළුල් ලෙස පරික්ෂාවට ලක් කර ඇති බව සඳහන්.\nශ්‍රී ලංකාව ගෝලීය ආහාර සුරක්ෂිතතා දර්ශකයේ 66 වන ස්ථානයට නම් කර ඇති අතර, නේපාලය 81 වන ස්ථානයටත්, මියන්මාරය 80 වන ස්ථානයටත් නම් කර තිබෙනවා.\nපාකිස්ථානයට දර්ශකයේ හිමිවී ඇත්තේ 77 වන ස්ථානයයි. ඉන්දියාවට එහිදී 74 වන ස්ථානය හිමිව තිබෙනවා.\nගෝලීය ආහාර සුරක්ෂිතතා දර්ශකයේ ඉදිරියට පැමිණීම සඳහා ශ්‍රී ලංකාව ප්‍රධාන මානයන් 3 කින් ඉහළ ලකුණු වාර්තා කළා.\nදැරිය හැකි මිල, සුලබතාව සහ ප්‍රමිතිය සහ ආරක්ෂාව එම ප්‍රධාන අංග 3 යි. දර්ශකයේ ප්‍රථම ස්ථානය අයර්ලන්තයටත්, දෙවන ස්ථානය ඇමරිකා එක්සත් ජනපදයටත්, හිමිව ඇති අතර, එක්සත් රාජධානිය, සිංගප්පුරුව සහ  ඕස්ට්‍රේලියාව එහි මුල් ස්ථාන 5 ට ඇතුළත් වන අනෙකුත් රටවල්.",
       "URL": "https://www.hirunews.lk/179780/ආහාර-සුරක්ෂිතතාවෙන්-ශ්‍රී-ලංකාව-දකුණු-ආසියාවේ-මුල්තැනට",
       "Category": "Local News",
       "Parent URL": "https://www.hirunews.lk/local-news.php?pageID=4148"
}