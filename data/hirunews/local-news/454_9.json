{
       "Source": "hirunews",
       "Timestamp": "Sunday, 26 March 2023 - 6:38",
       "Headline": "කැකිරාවේ වාර්ෂික ධාතු පෙරහැරක් උත්සවශ්‍රීයෙන් අවසන් වෙයි",
       "News Content": "කැකිරාව ශ්‍රී මෙත්තාරාම විහාරස්ථානයේ වාර්ෂික ධාතු පෙරහැර ඊයේ(25) සවස ආරම්භ වී රාත්‍රිය දක්වා වීදි සංචාරය කෙරුණා.\nකැකිරාව ගනේවල්පොල මාර්ගයේ පිහිටි ශ්‍රී මෙත්තාරාම විහාරස්ථානය අසළින් සවස් යාමයේ ආරම්භ කෙරුණ මෙම පෙරහැර කැකිරාව නගරය පුරා වීදි සංචාරය කිරීමෙන් පසු රාත්‍රියේ නිමාවට පත් වූ බවයි අප ප්‍රාදේශීය වාර්තාකරු පැවසුවේ.\nඅලි ඇතුන් මෙන්ම ප්‍රදේශයේ උඩරට නර්තන කණ්ඩායම්වල නර්තන අංගයන්ගෙන් මෙන්ම විවිධ සංස්කෘතික අංගයන් රැසකගෙන් එම පෙරහැර විචිත්‍රවත් වීම ද විශේෂත්වයක්.\nපෙරහර නැරඹීම සඳහා ද විශාල බැතිමතුන් පිරිසක් එක්ව සිටියා.\nකැකිරාව ශ්‍රී මෙත්තාරාම විහාරස්ථානයේ හා කිණිහිරිකන්ද විහාරාධිපති පූජ්‍ය ගල්වඩුවාගම සිරිරතන නායක හිමියන්ගේ අනුශාශකත්වයෙන් , කැකිරාව ප්‍රාදේශීය ලේකම් කාර්යාලය හා කැකිරාව පොලිස් ස්ථානය ඇතුලු ආයතන හා සංවිධාන රැසක් එක්ව මෙම පෙරහැර සංවිධානය කර තිබූ බවයි අප ප්‍රාදේශීය වාර්තාකරු පැවසුවේ.",
       "URL": "https://www.hirunews.lk/330924/කැකිරාවේ-වාර්ෂික-ධාතු-පෙරහැරක්-උත්සවශ්‍රීයෙන්-අවසන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=454"
}