{
       "Source": "hirunews",
       "Timestamp": "Thursday, 03 November 2016 - 15:16",
       "Headline": "ඕමන්තේදී මවක් සිය පුතා සමග ළිදට පනී",
       "News Content": "ණය මුදලක් පියවා ගැනීමට නොහැකිවීම නිසා මවක් තම දරුවා සමග ළිදට පැන සියදිවි හානිකර ගැනීමේ පුවතක් වව්නියාව -  ඕමන්ත - සින්නකුලම් ප්‍රදේශයෙන් අද වාර්තා වුණා.\nපොලිසිය සදහන් කළේ ප්‍රදේශවාසීන්ගෙන් ලද තොරතුරක් මත අදාළ සිරුරු සොයා ගත් බවයි.\nමෙලෙස මියගොස් ඇත්තේ 24 හැවිරිදි මවක් සහ අවුරුදු දෙකහමාරක් පමණ වයසැති ඇයගේ පුත්‍රයායි.\nඅදාළ ණය මුදල ඇයගේ සැමියා විසින් ලබාගෙන ඇති අතර, මීට දින කිහිපයකට පමණ පෙර ඒ සම්බන්ධයෙන් ඔවුන් දෙදෙනා අතර ආරවුලක් ද සිදුව තිබෙනවා.\nදැනට ඔවුන්ගේ මෘත දේහයන් වව්නියාව රෝහලේ තැන්පත් කර තිබෙනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/146744/ඕමන්තේදී-මවක්-සිය-පුතා-සමග-ළිදට-පනී",
       "Category": "Local News",
       "Parent URL": "https://www.hirunews.lk/local-news.php?pageID=4809"
}