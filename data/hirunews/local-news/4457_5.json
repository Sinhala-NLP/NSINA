{
       "Source": "hirunews",
       "Timestamp": "Thursday, 22 June 2017 - 16:09",
       "Headline": "පොලිස් පහරදීම්වලට විරෝධය පළ කරමින් සරසවි සිසුන් අදත් විරෝධතාවක",
       "News Content": "සෞඛ්‍ය අමාත්‍යාංශ පරිශ්‍රයේ සරසවි සිසුන් විසින් ඊයේ දියත් කළ විරෝධතාවයට පොලිිිසිය පහරදීමේ සිද්ධියට විරෝධය පළ කරමින් අද විශ්වවිද්‍යාල කිහිපයක සිසුන් විරෝධතාවල නිරත වුණා.\nකොළඹ විශ්වවිද්‍යාලයේ වෛද්‍ය පීඨ  ක්‍රියාකාරි කමිටුව අද දහවල් කොළඹ පුරහල ප්‍රදේශයේදී විරෝධතාවයක වූ අතර, මේ හේතුවෙන් වෝඩ් පෙදෙස සහ පුරහල අවට රථ වාහන තදබදයක් ද හට ගත්තා.\nමේ අතර, පේරාදෙණිය, ශ්‍රී ජයවර්ධනපුර, සහ සබරගමුව විශ්වවිද්‍යාලයේ සිසුන් ද අද එම විශ්වවිද්‍යාල ඉදිරිපිට විරෝධතාවල නිරත වූයේ අදාළ සිද්ධියට විරෝධය පළ කරමින්.\nමේ අතර සයිටම් පෞද්ගලික වෛද්‍ය විද්‍යාලය අහෝසි කරන්නැයි ඉල්ලා ඊයේ කොළඹ පැවති විරෝධතාවට පහරදීමට එරෙහිව අද ගාල්ල නගරයේ විරෝධතාවක් පැවැත්වුනා.\nඑහිදී විරෝධතාව වීඩියෝගත කළ පුද්ගලයකු හේතුවෙන් උණුසුම් තත්වයක් ඇතිවු බවයි අප වාර්තාකරු සඳහන් කළේ.\nකරාපිටිය වෛද්‍ය පීඨ සිසුන් විසිනුයි මෙම විරෝධතාව සංවිධාන කර තිබුනේ.",
       "URL": "https://www.hirunews.lk/164178/පොලිස්-පහරදීම්වලට-විරෝධය-පළ-කරමින්-සරසවි-සිසුන්-අදත්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4457"
}