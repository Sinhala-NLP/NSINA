{
       "Source": "hirunews",
       "Timestamp": "Monday, 26 November 2018 - 13:29",
       "Headline": "ආණ්ඩුවට එරෙහි එජාපයේ පෙත්සම සළකා බැලීමට අභියාචනාධිකරණයෙන් තීරණයක්",
       "News Content": "වත්මන් අග්‍රාමාත්‍යවරයා ඇතුළු අමාත්‍ය මණ්ඩලයට එම ධූර දැරීමට නීතිමය බලයක් නොමැති බවට නියෝගයක් ලබාදෙන්නැයි ඉල්ලා ගොනු කර ඇති පෙත්සම සලකා බැලීම සඳහා මේ මස 30 වනදා සහ ලබන වසරේ ජනවාරි මස 03 වනදා කැදවීමට අභියාචනාධිකරණය අද (26) නියෝග කළා.\nමෙම පෙත්සම සලකා බැලුණේ අභියාචනාධිකරණ සභාපති විනිසුරු පී‍්‍රති පද්මන් සූරසේන සහ අර්ජුන් ඔබේසේකර හමුවේයි.\nමහින්ද රාජපක්ෂ අග්‍රාමාත්‍යවරයාට සහ වත්මන් අමාත්‍ය මණ්ඩලයට එහි කටයුතු කිරීමට බලයක් නොමැති බවට ක්වෝ වොරොන්ටෝ රීට් ආඥාවක් ඉල්ලා මෙම පෙත්සම ගොනු කර තිබුණේ පසුගිය සිකුරාදායි.\nහිටපු අග්‍රාමාත්‍ය රනිල් වික්‍රමසිංහ ඇතුළු මන්ත්‍රීවරු 122කු විසිනුයි මෙම පෙත්සම අභියාචනාධිකරණය හමුවේ ගොනු කර තිබුණා.",
       "URL": "https://www.hirunews.lk/204948/ආණ්ඩුවට-එරෙහි-එජාපයේ-පෙත්සම-සළකා-බැලීමට-අභියාචනාධිකරණයෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=3633"
}