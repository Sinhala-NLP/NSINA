{
       "Source": "hirunews",
       "Timestamp": "Wednesday, 25 October 2017 - 13:32",
       "Headline": "අවසන් විසඳුමේදී සයිටම් අහෝසි නොකරන බව ඇමති කිරිඇල්ල කියයි",
       "News Content": "මාලඹේ පෞද්ගලික වෛද්‍ය විද්‍යාලය සම්බන්ධයෙන් රජයේ තීරණය ලබන සිකුරාදා ප්‍රකාශයට පත් කරන උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ මෙම අවසන් තීරණයේදී සයිටම් ආයතනය අහෝසි නොකරන බවයි.\nඑමෙන්ම වෛද්‍ය විද්‍යාල පිහිටුවීම පිළිබඳව අවම ප්‍රමිතිය පිළිබදව තවදුරටත් සාකච්ඡා කිරීම සදහා වෛද්‍ය සභාව අද පස්වරුවේ රැස්වන බව වෛද්‍ය සභාවේ ලේඛකාධිකාරී වෛද්‍ය ටෙරන්ස් ගාමිණී ද සිල්වා සඳහන් කළා.\nපසුගිය සදුදා ජනාධිපතිවරයා සමග සයිටම් ගැටලුව පිළිබදව පැවති සාකච්ඡාවේදී ගත් තීරණ පිළිබදව දැනුම්දීමට වෛද්‍ය සභාවේ සභාපති මහාචාර්ය කොල්වින් ගුණරත්න මෙම රැස්වීම කැදවා තිබෙනවා.\nවෛද්‍ය විද්‍යාල පිහිටුවීම පිළිබදව අවම ප්‍රමිතිය සම්බන්ධයෙන් නීතිපතිවරයාගේ නිර්දේශ ඇතුළත් වාර්තාව පිළිබදව සාකච්ඡා කිරීම සදහා පසුගිය 17 වනදා ද වෛද්‍ය සභාවේ අවම ප්‍රමිතීන් පිළිබද කමිටුව රැස්වුණා.\nඑහිදී නීතිපතිවරයාගේ නිර්දේශ කිහිපයකට එම කමිටුවේ අනුමැතිය හිමිවූ බවයි එහි ලේඛකාධිකාරි වෛද්‍ය ටෙරන්ස් ගාමිණි ද සිල්වා හිරු ප්‍රවෘත්ති අංශයට කියා සිටියේ.\nකෙසේ වෙතත්, අද (25) රැස්වන වෛද්‍ය සභාවේදී ද නීතිපතිවරයාගේ නිර්දේශ පිළිබද සාකච්ඡා කෙරෙනු ඇති.",
       "URL": "https://www.hirunews.lk/174399/අවසන්-විසඳුමේදී-සයිටම්-අහෝසි-නොකරන-බව-ඇමති-කිරිඇල්ල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4254"
}