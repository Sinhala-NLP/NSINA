{
       "Source": "hirunews",
       "Timestamp": "Monday, 04 April 2022 - 15:50",
       "Headline": "දූෂිත රාජපක්ෂ ආණ්ඩුව එක්ක ආණ්ඩුකරණයක් නෑ - විපක්ෂ නායක සජිත්",
       "News Content": "ජනාධිපති ගෝඨාභය රාජපක්ෂ ප්‍රමුඛ ආණ්ඩුව සමග කිසිදු එකගතාවයක් හෝ ආණ්ඩුකරණයකට සමගි ජනබලවේගය කිසිවිටෙකත් සූදානම් නැතිබව විපක්ෂ නායක සජිත් ප්‍රේමදාස පවසයි.\nවිපක්ෂ නායක වරයා මේ බව කියා සිටියේ, අද (04) විපක්ෂ නායක කාර්යාලයේ දී මාධ්‍ය අමතා විශේෂ ප්‍රකාශයක් කරමින්.\nදැන් කළ යුතුව ඇත්තේ එක මොහොතක් නෑර ආණ්ඩුව පලවා හැරීම බව කී විපක්ෂ නායකවරයා ඒ වෙනුවෙන් සමගි ජනබලවේගය සූදානම් බව පැවසුවා.\nඒ හැර දූෂිත ආණ්ඩුව සමග කරන ඩීල් දේශපාලනය කිසිවිටෙකත් සමගි ජනබලවේගයෙන් සිදු නොවන බව කී විපක්ෂ නායක සජිත් ප්‍රේමදාස, යම් යම් බංකොලොත් කණ්ඩායම් ව්‍යාජ මත සමාජගත කරමින් සිටින බවත්, සමගි ජනබලවේගය ඒවාට නොසැලෙන බවත් කියා සිටියා.",
       "URL": "https://www.hirunews.lk/301177/දූෂිත-රාජපක්ෂ-ආණ්ඩුව-එක්ක-ආණ්ඩුකරණයක්-නෑ-විපක්ෂ-නායක-සජිත්",
       "Category": "Local News",
       "Parent URL": "https://www.hirunews.lk/local-news.php?pageID=1250"
}