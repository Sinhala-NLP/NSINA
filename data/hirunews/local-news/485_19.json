{
       "Source": "hirunews",
       "Timestamp": "Friday, 10 March 2023 - 13:28",
       "Headline": "යල කන්නයට ජලය නිකුත් කිරීම ලබන 20 වන දා",
       "News Content": "මෙවර යල කන්නයේ වී හා වෙනත් අතිරේක බෝග වගාව සඳහා මහවැලි හා සුළු වාරිමාර්ග යටතේ ජලය නිකුත් කිරීම ලබන 20 වනදා සිට අප්‍රේල් විස්ස දක්වා සිදුකළ හැකි බව වාරිමාර්ග දෙපාර්තමේන්තුව පවසනවා.\nඒ, සියලු දිස්ත්‍රික් ගොවි නියෝජිතවරුන්ගේ සහභාගීත්වයෙන් කෘෂිකර්ම අමාත්‍යාංශයේ ඊයේ පැවති රැස්වීමකදීයි.\nමහවැලි, වාරිමාර්ග හා සුළු වාරිමාර්ග යටතේ පවතින ජලාශවල මේ වනවිට සියයට සියයට 77 ක ජල ධාරිතාවක් පවතින අතර, ඉන් සියයට 66 ක් දක්වා ජලය නිකුත් කළ හැකි බවටයි වාරිමාර්ග දෙපාර්තමේන්තුව දැනුම්දී ඇත්තේ.\nඒ අනුව වී වගාව වෙනුවෙන් සියයට 75 ක් සහ ඉතිරි ප්‍රමාණය අතිරේක බෝග වගාව සඳහා යොදාගැනීමට හැකිවනවා.\nමේ අතර, ගිරිතලේ ව්‍යාපාරයේ ගොවීන් සහ පොලොන්නරුව යාය 8 ගොවීන් පවසන්නේ තම අස්වැන්නට නිසි මිලක් නොලැබීම හේතුවන් තමන් ගැටලු රැසකට මුහුණපා ඇති බවයි.",
       "URL": "https://www.hirunews.lk/329531/යල-කන්නයට-ජලය-නිකුත්-කිරීම-ලබන-20-වන-දා",
       "Category": "Local News",
       "Parent URL": "https://www.hirunews.lk/local-news.php?pageID=485"
}