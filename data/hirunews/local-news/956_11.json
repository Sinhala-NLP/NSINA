{
       "Source": "hirunews",
       "Timestamp": "Monday, 08 August 2022 - 10:26",
       "Headline": "ඉන්දීය සහ චීන ආධාර නිසා සහල් මිල පහළට",
       "News Content": "වෙළෙදපොලේ පසුගිය කාල සීමාවේදී ඉහළගොස් තිබූ සහල්වල මිල ගණන් ඉදිරි දින කිහිපයේදී පහත බසිනු ඇති බව සමස්ත ලංකා සුළු හා මධ්‍ය පරිමාණ සහල් නිෂ්පාදකයන්ගේ සංගමය පවසනවා.\nමේ වනවිට වෙළදපොලේ දේශීය සහල් අලෙවියද පහල බැස ඇති බවයි එම සංගමයේ සභාපති බී.කේ. රංජිත් සඳහන් කළේ.\nආධාර ලෙස ඉන්දියාවෙන් සහ චීනයෙන් සහල් ලැබීමත් සමග මෙලෙස වෙළෙදපොලේ සහල් අලෙවිය ද අඩු වී ඇති බවත් ඉදිරියේදී මිල ගණන් අඩුවනු ඇති බවත් ඔහු කියා සිටියා.\nඑමෙන්ම වෙළඳපොලේ බිස්කට්, සබන්, නූඩ්ලස් ඇතුළු තවත් ඇසුරුම් කරන ලද භාණ්ඩවල මිල සියයට 300කින් ඉහළ දමා ඇති බව පාරිභෝගික කටයුතු පිළිබඳ අධිකාරිය සඳහන් කළා.\nමේ අතර නිෂ්පාදන මිල ඉහළ දැමීම හේතුවෙන් මත්පැන් අලෙවිය අඩුවී ඇති බව වාර්තාවනවා.\nඇතැම් නගරබද ප්‍රදේශවල පිහිටි මත්පැන් අලෙවිසල්වල ආදායම රුපියල් ලක්ෂ 02ත් 07ත් අතර සංඛ්‍යාවකින් අඩු වී ඇති බවයි අප කළ සොයාබැලීමක දී හෙළිවුණේ.",
       "URL": "https://www.hirunews.lk/312217/ඉන්දීය-සහ-චීන-ආධාර-නිසා-සහල්-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=956"
}