{
       "Source": "hirunews",
       "Timestamp": "Saturday, 12 August 2017 - 10:34",
       "Headline": "Update :-  ඇඳ මකුණන් නිසා ආරම්භ කළ දුම්රිය නියාමක වර්ජනය අවසන්",
       "News Content": "මරදාන දුම්රිය ස්ථානයට අනුයුක්ත දුම්රිය නියාමකයන් අද උදෑසන ආරම්භ කළ වැඩ වර්ජනය මේ වන විට අවසන් කර තිබෙනවා.\nඔවුන් මෙම වර්ජනය ආරම්භ කළේ සිය විවේක කාමර ඇතුළු ස්ථානවල ඇඳ මකුණන් විනාශ කිරීමට නිසි පියවර නොගන්නා බවට චෝදනා කරමින්.\nකෙසේ නමුත්, දුම්රිය සාමාන්‍යාධිකාරීවරයා විසඳුමක් ලබාදීමට පොරොන්දු වීම හේතුවෙන් වර්ජනය නතර කිරීමටයි දුම්රිය නියාමක සංගමය තීරණය කර ඇත්තේ.\nUpdate :- Saturday, August 12, 2017 1.28 Pm\n------------------------------------------------------\nමරදාන දුම්රිය මෙහෙයුම් මැදිරියේ දුම්රිය නියාමකවරුන් මේ වන විට වැඩ වර්ජනයක් ආරම්භකර තිබෙනවා.\nඔවුන් පවසන්නේ සිය විවේක කාමර ඇතුළු ස්ථානවල බෝවී සිටින ඇඳ මකුණන් මර්ධනයට පියවර නොගැනීමට එරෙහිව මෙලෙස වර්ජනයක් ආරම්භ කළ බවයි.",
       "URL": "https://www.hirunews.lk/168250/update-ඇඳ-මකුණන්-නිසා-ආරම්භ-කළ-දුම්රිය-නියාමක-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4375"
}