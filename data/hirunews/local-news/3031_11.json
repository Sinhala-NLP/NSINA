{
       "Source": "hirunews",
       "Timestamp": "Tuesday, 26 November 2019 - 10:14",
       "Headline": "පිළියන්දල රිය අනතුරකින් අයෙක් ජීවිතක්ෂයට - තවත් තුන් දෙනෙකුට රෝහල් ගත කෙරේ",
       "News Content": "පිළියන්දල - ජාලියගොඩ සිරිමංගල මංසන්ධිය ඉදිරිපිට දී සිදුවූ රිය අනතුරකින් තරුණයෙකු ජීවිතක්ෂයට පත්ව තවත් තුන් දෙනෙකු තුවාල ලබා රෝහල් ගත කර තිබෙනවා.\nඊයේ කැස්බෑව සිට ජාලියගොඩ දෙසට ධාවනය වූ යතුරුපැදියක් පැදිකරුට පාලනය කර ගත නොහැකිව අසළ විදුලි පහන් කණුවක සහ ත්‍රිරෝද රථයක ගැටීමෙන් මෙම අනතුර සිදුවූ බවයි පොලීසිය සඳහන් කළේ.\nසිද්ධියෙන් 19 හැවිරිදි යතුරුපැදිකරු ජීවිතක්ෂයට පත්වූ අතර පසුපැදිකරු සහ ත්‍රිරෝද රථයේ රියදුරු, එහි ගමන් ගත් මගියෙකු තුවාල ලබා කළුබෝවිල ශික්ෂණ රෝහලට ඇතුළත් කෙරුණා.",
       "URL": "https://www.hirunews.lk/229003/පිළියන්දල-රිය-අනතුරකින්-අයෙක්-ජීවිතක්ෂයට-තවත්-තුන්-දෙනෙකුට-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3031"
}