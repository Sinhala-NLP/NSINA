{
       "Source": "hirunews",
       "Timestamp": "Tuesday, 08 September 2020 - 6:28",
       "Headline": "පළාත් කිහිපයකට අද විටින් විට වැසි",
       "News Content": "බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් අද (08) දිනය තුල විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nඇතැම් ස්ථානවලට මිලි මීටර් 50ට වැඩි තරමක තද වැසිද ඇතිවිය හැකියි.\nඌව පළාතෙත් අම්පාර සහ මඩකළපුව දිස්ත්‍රික්කවලත් අද (08) සවස 2.00න් පසුව තැනින් තැන, වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව වැඩිදුරටත් දැනුම් දෙන්නේ.\nඑම දෙපාර්තමේන්තුව නිවේදනය කරන්නේ දිවයින හරහා විශේෂයෙන් උතුරු, උතුරු මැද සහ වයඹ පළාත්වලත් ත්‍රිකුණාමලය, හම්බන්තොට, මහනුවර සහ නුවරඑළිය දිස්ත්‍රික්කවලත්  විටින් විට හමන පැයට කිලෝ මීටර් 50ක පමණ සුළං ඇතිවිය හැකි බවයි.",
       "URL": "https://www.hirunews.lk/249666/පළාත්-කිහිපයකට-අද-විටින්-විට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2470"
}