{
       "Source": "hirunews",
       "Timestamp": "Monday, 29 May 2017 - 13:12",
       "Headline": "පාපැදි තරගයකට පැමිණි විදේශිකයින් පිරිසකට ප්‍රහාරයක්",
       "News Content": "මෙරට පැවැත්වීමට නියමිත පාපැදි තරඟයක පෙර පුහුණුවීම් සඳහා හපුතලේ ප්‍රදේශයට පැමිණි විදේශිකයින් තුන්දෙනෙකුට ත්‍රිරෝද රථයකින් පැමිණිි පිරිසක් පහරදී තිබෙනවා.\nමෙලෙස පහරකෑමට ලක්ව ඇත්තේ බ්‍රිතාන්‍ය ජාතිකයන් දෙදෙනෙකු සහ නේපාල ජාතිකයෙකුයි.\nඊයේ මෙම පහරදීමෙන් පසුව සැකකරුවන් විදේශිකයන් සතුව තිබු පාපැදි සහ ජංගම දුරකථනයක්ද පැහැරගෙන ගොස් ඇති බවයි පොලිසිය සඳහන් කළේ.\nතුවාලකරුවන් දියතලාව මුලික රෝහලට ඇතුලත් කිරීමෙන් පසුව ප්‍රතිකාර ලබා පිටව ගොස් තිබෙනවා.\nසිද්ධිය සම්බන්ධයෙන් එක් පුද්ගලයෙකු අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/162379/පාපැදි-තරගයකට-පැමිණි-විදේශිකයින්-පිරිසකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4494"
}