{
       "Source": "hirunews",
       "Timestamp": "Saturday, 26 August 2017 - 20:02",
       "Headline": "යෝජිත බදු පනත ගෙන එන්නේ IMF වුවමනාවට බව ජවිපෙ කියයි",
       "News Content": "ආණ්ඩුව යෝජිත බදු පනත ගෙන එන්නේ ජාත්‍යන්තර මූල්‍ය අරමුදලේ වුවමනාව මත බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසනවා.\nඔහු මේ බව සඳහන් කළේ ජාතික භික්ෂු පෙරමුණ පැවැත්වූ සමුළුවක් අමතමින්.\nඅදට යෙදී තිබෙන ජාතික භික්ෂු දිනය නිමිත්තෙන් ජාතික භික්ෂු පෙරමුණ පාගමනක් සංවිධාන කර තිබුණා.\nවිහාරමහා දේවි උද්‍යානය අසළින් ආරම්භ වූ එය කොළඹ නව නගර ශාලාව දක්වා පැමිණි අතරල එහිදී සමුළුවක් පැවැත්වුණා.\nමෙම සමුළුවට ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතාද එක්ව සිටියා.",
       "URL": "https://www.hirunews.lk/169458/යෝජිත-බදු-පනත-ගෙන-එන්නේ-imf-වුවමනාවට-බව-ජවිපෙ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4352"
}