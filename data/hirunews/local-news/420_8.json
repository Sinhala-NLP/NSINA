{
       "Source": "hirunews",
       "Timestamp": "Tuesday, 11 April 2023 - 16:30",
       "Headline": "මියන්මාර හමුදා එල්ල කළ ගුවන් ප්‍රහාර මාලාවකින් සිවිල් වැසියන් 53ක් මරුට",
       "News Content": "මියන්මාරයේ හමුදා පාලනය එල්ල කළ ගුවන් ප්‍රහාර මාලාවකින් එරට සිවිල් වැසියන් 53 දෙනෙකු ජීවිතක්ෂයට පත්ව තිබෙනවා.\nකාන්තාවන් 15 දෙනෙකු සහ ළමයින් කිහිපදෙනෙකු ද ඒ අතර වන බවයි විදෙස් මාධ්‍ය වාර්තා කළේ.\nහමුදා පාලනයට එරෙහිව කටයුතු කෙරෙන මියන්මාරයේ සගායින් කලාපයේ ගම්මානයක් ඉලක්ක කරගනිමින් මෙම ගුවන් ප්‍රහාර මාලාව දියත් කර ඇති බව සඳහන්.\nමියන්මාරයේ බලය හමුදාව අතට පත්වීමෙන් අනතුරුව ආරම්භ වූ සිවිල් යුද්ධය හේතුවෙන් පුද්ගලයින් දහස් ගණනක් ජීවිතක්ෂයට පත්ව, තවත් මිලියන 1.4ක් අවතැන්ව ඇති අතර, රටේ ජනගහණයෙන් තුනෙන් එකකට මානුෂිය ආධාර අවශ්‍ය බවයි එක්සත් ජාතීන්ගේ සංවිධානය පවසන්නේ.",
       "URL": "https://www.hirunews.lk/332295/මියන්මාර-හමුදා-එල්ල-කළ-ගුවන්-ප්‍රහාර-මාලාවකින්-සිවිල්-වැසියන්-53ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=420"
}