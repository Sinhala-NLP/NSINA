{
       "Source": "hirunews",
       "Timestamp": "Friday, 24 May 2019 - 10:02",
       "Headline": "කඩවත - ඉහළ බියන්විල පුද්ගල ඝාතනයක්",
       "News Content": "කඩවත - ඉහළ බියන්විල - ප්‍රේමානන්ද මාවතේ සෝමවර්ධනාරාමය ඉදිරිපිට දී තියුණු ආයුධයකින් පහර දී පුද්ගලයෙකු ඝාතනය කර තිබෙනවා.\nමෙලෙස මිය ගොස් ඇත්තේ වයස අවුරුදු 63ක් වන කඩවත - ගෝනහේන ප්‍රදේශයේ පදිංචි පුද්ගලයෙක්.\nඝාතනය සිදුකළ බවට සැක කෙරෙන පුද්ගලයා, ඝාතනයට ලක්වූ අය සමඟ ඊයේ උදෑසන සිට මත්පැන් පානය කරමින් සිට ඇති අතර, එහිදී ඇති වූ බහින්බස්වීමක් දුරදිගයාම හේතුවෙන් මෙලෙස තියුණු ආයුධයකින් පහර දී අනෙක් තැනැත්තා ඝාතනය කර ඇති බවයි වාර්තා වන්නේ.\nඝාතනය සිදුකළ සැකකරු හඳුනාගෙන ඇති අතර ඔහු අත්අඩංගුවට ගැනීම සඳහා විමර්ශන සිදුකරන බවයි පොලීසිය සඳහන් කළේ.",
       "URL": "https://www.hirunews.lk/216983/කඩවත-ඉහළ-බියන්විල-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=3337"
}