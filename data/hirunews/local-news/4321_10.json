{
       "Source": "hirunews",
       "Timestamp": "Friday, 15 September 2017 - 9:00",
       "Headline": "බිද වැටුණු විදුලි සැපයුම් යථා තත්ත්වයට පත් කිරීමට විශේෂ වැඩපිළිවෙලක්",
       "News Content": "අයහපත් කාලගුණය සහ විවිධ හේතුන් මත බිද වැටුණු විදුලි සැපයුම් කඩිනමින් යථා තත්ත්වයට පත් කිරීම සදහා විදුලිබල හා පුනර්ජනනීය බලශක්ති අමාත්‍යාංශය විශේෂ වැඩපිලිවෙලක් ආරම්භ කර තිබෙනවා.\nවිදුලි සේවකයින්ගේ වර්ජනය හේතුවෙන් ඇතැම් ප්‍රදේශවල බිද වැටුණු විදුලි සැපයුම සකස් කිරීමට බාධා එල්ල වී ඇති බවටයි වාර්තා වන්නේ.\nකෙසේ වෙතත්, කොන්ත්‍රාත් සේවකයින් සහ දැනට විදුලි වර්ජනයට එක් නොවූ සේවකයින් යොදවා හැකි ඉකිමනින් ඒවා යථා තත්ත්වයට පත් කිරීමට කටයුතු කරන බවයි විදුලිබල හා පුනර්ජනනීය බලශක්ති අමාත්‍යාංශය සදහන් කළේ.\nවැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින් විදුලි සේවකයින් දියත් කර ඇති වැඩවර්ජනය තවදුරටත් ක්‍රියාත්මකයි.\nකෙසේ වෙතත්, ලංකා විදුලිබල මණ්ඩලයේ අනියම් සහ පරිවාස සේවා කාලය තුළ සිටින සියලූම සේවකයින් අද උදෑසන 08.30 ට පෙර තම සේවා ස්ථානය වෙත වාර්තා කළ යුතු බව විදුලිබල හා පුනර්ජනනීය බලශක්ති අමාත්‍යාංශය නිවේදනයක් නිකුත් කරමින් කියා සිටියා.\nඑසේ සේවයට වාර්තා නොකරන පිරිස් සේවය අතහැර ගියා සේ කටයුතු කරන බවයි එම අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/170969/බිද-වැටුණු-විදුලි-සැපයුම්-යථා-තත්ත්වයට-පත්-කිරීමට-විශේෂ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=4321"
}