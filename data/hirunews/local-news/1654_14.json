{
       "Source": "hirunews",
       "Timestamp": "Saturday, 02 October 2021 - 13:37",
       "Headline": "ආනමඩුවේ රක්ෂිතයක කොටසක් ඩෝසර් කෙරේ (වීඩියෝ)",
       "News Content": "ආනමඩුව -කොට්ටුකච්චිය - කච්චිමඩුව ජලාශයේ රක්ෂිත කොටසේ ඩෝසරයක් යොදා ගනිමින් කුඹුරු සහ ඉස්සන් කොටු සකස් කරන බවට ගම්වාසීන් චෝදනා කරනවා.\nඔවුන් පවසන්නේ ඉතා සූක්ෂම ආකාරයෙන් මෙලෙස අදාළ ප්‍රදේශයට හානි සිදුකරන බවයි.\nවාරිමාර්ග නිලධාරීන් විසින් රක්ෂිතය නම් කරමින් සකස් කර ඇති මායිම් සලකුණු ගල් ද නොතකමින් අදාළ පිරිස මෙලෙස බිම් සකස් කිරීම සිදුකරන බවයි ගම්වාසීන් ප්‍රකාශ කළේ.\nමේ සම්බන්ධයෙන් අදහස් දැක්වූ පුත්තලම ප්‍රාදේශීය වාරි ඉංජිනේරු විදුර ක්‍රිෂාන්ත ප්‍රකාශ කළේ වාරිමාර්ග නිර්දේශවලට පටහැනිව මෙම කටයුතු සිදුවන බවයි.\nඒ සම්බන්ධයෙන් නීතිමය ක්‍රියාමාර්ග ඉදිරියේදී ගන්නා බවයි ඔහු වැඩිදුරටත් සදහන් කළේ.",
       "URL": "https://www.hirunews.lk/283843/ආනමඩුවේ-රක්ෂිතයක-කොටසක්-ඩෝසර්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1654"
}