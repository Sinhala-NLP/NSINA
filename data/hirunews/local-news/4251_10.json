{
       "Source": "hirunews",
       "Timestamp": "Thursday, 26 October 2017 - 18:59",
       "Headline": "රංජන්ගේ අපහාසය යළි තහවුරු වෙයි - නීතිඥ සංගමය",
       "News Content": "නියෝජ්‍ය අමාත්‍ය රංජන් රාමනායක අධිකරණය සහ විනිසුරුවරුන් සම්බන්ධයෙන්් අපහාසාත්මකව අදහස් පළ කිරීම පිලිබදව ඊයේ යළි තහවුරු වූ බව ශ්‍රී ලංකා නීතිඥ සංගමය අද (26) ප්‍රකාශ කළා.\nඑහි සභාපති ජනාධිපති නීතිඥ යූ.ආර්. ද සිල්වා මේ බව කියා සිටියේ කොළඹ පැවති මාධ්‍ය හමුවකට එක්වෙමින්.\nඅධිකරණයට අපහාස කළ බවට චෝදනා එල්ල වූ නියෝජ්‍ය අමාත්‍ය රංජන් රාමනායක ඊයේ (25) ශ්‍රේෂ්ඨාධිකරණය හමුවේ පෙනී සිටීමෙන් පසු පළ කළ අදහසයි මේ.\n‘‘ නීතිඥවරු කවදාවත් රිසිට් එකක් දෙන්නේ නැත්තේ ඇයි. අද මිලියන ගණන් හොයනවා දවසකට. මම දන්න නීතිඥවරයෙක් ඉන්නවා මේ සියලුම සල්ලි අරන් ගිහිල්ලා කැසිනෝ ගහනවා ඕකයි තත්ත්වය. අපි අධිකරණයට යනවා අපිට කෙළ ගිලින්න බෑ. උඩ බොත්තම් දාන්න ඕන. වෙවුලනවා. අපිව බය කරනවා බලහත්කාරයෙන් එහෙම කරන්න එපා. දූෂිත විනිසුරුවරු ඉන්නවා’’\nනඩු කටයුත්තක් සදහා කොළඹ මහේස්ත්‍රාත් අධිකරණයට පැමිණි අවස්ථාවේදී පාර්ලිමේන්තු මන්ත්‍රී ජොන්ස්ටන් ප්‍රනාන්දු ද නියෝජ්‍ය අමාත්‍ය රංජන් රාමනායකගේ ප්‍රකාශය සම්බන්ධයෙන් අදහස් පළ කළා. එහිදී මන්ත්‍රීවරයා කියා සිටියේ රංජන් රාමනායක යනු කාඞ්බෝඞ් වීරයෙකු පමණක් බවයි.\nකොළඹදී මාධ්‍ය වෙත අදහස් දක්වමින් පාර්ලිමේන්තු මන්ත්‍රී ප්‍රසන්න රණතුංග කියා සිටියේ අමාත්‍ය එස්.බී. දිසානායකට අධිකරණයට අපහාස කිරීම සම්බන්ධයෙන් නීිතිය ක්‍රියාත්මක කළ අයුරින් නියෝජ්‍ය අමාත්‍ය රංජන් රාමනායකට එරෙහිව ද නීතිය ක්‍රියාත්මක විය යුතු බවයි.",
       "URL": "https://www.hirunews.lk/174519/රංජන්ගේ-අපහාසය-යළි-තහවුරු-වෙයි-නීතිඥ-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=4251"
}