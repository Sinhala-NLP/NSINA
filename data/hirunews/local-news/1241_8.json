{
       "Source": "hirunews",
       "Timestamp": "Saturday, 09 April 2022 - 9:11",
       "Headline": "යුක්රේනයේ වරායවල නැවියන් දහසක් සිරවෙයි",
       "News Content": "පසුගිය පෙබරවාරි 24 වනදා රුසියාව විසින් යුක්රේන ආක්‍රමණය ආරම්භ කිරීමත් සමඟ යුක්රේන වරායන්හි නැංගුරම් ලා ඇති වෙළඳ නෞකාවල නැවියන් දහසකට වැඩි සංඛ්‍යාවක් සිර වී සිටින බව ජගත් සංවිධාන නියෝජිතායතන දෙකක් පෙන්වා දෙනවා.\nජාත්‍යන්තර කම්කරු සංවිධානය සහ ජාත්‍යන්තර නාවික සංවිධානය ප්‍රකාශ කළේ යුද්ධය හේතුවෙන් වෙළඳ නෞකා 100 කට පමණ යුක්රේන වරාය සහ මුහුදු තීරයෙන් නික්ම යාමට නොහැකිවී ඇති බවයි.\nමේ නිසා මෙම නැවියන් මුදාගැනීම සඳහා කඩිනම් පියවර ගන්නා ලෙස අදාළ සංවිධාන දෙක විසින් එක්සත් ජාතීන්ගේ සරණාගත කොමසාරිස්වරයා සහ අන්තර්ජාතික රතු කුරුස කමිටුවට මෙන්ම දේශසීමා නොමැති වෛද්‍යවරු රාජ්‍ය නොවන සංවිධානය වෙතද දැනුම්දී තිබෙනවා.\nදැඩි රුසියානු ප්‍රහාරවලට ලක්වූ මරියුපොල් වරායේ මෙන්ම අසොව් මුහුදේ රැඳී සිටින නෞකා ද මෙලෙස සිරවූ යාත්‍රාවලට ඇතුළත්.",
       "URL": "https://www.hirunews.lk/301544/යුක්රේනයේ-වරායවල-නැවියන්-දහසක්-සිරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1241"
}