{
       "Source": "hirunews",
       "Timestamp": "Wednesday, 05 July 2017 - 19:06",
       "Headline": "පාර්ලිමේන්තුවේ ප්‍රශ්න ගැන අදත් ප්‍රශ්න",
       "News Content": "වාචික පිළිතුරු අපේක්ෂාවෙන් යොමු කරන ප්‍රශ්න සඳහා පැයක කාලයක් පමණක් ලබාදීමට පියවර ගැනීමට ගත් තීරණය සම්බන්ධයෙන් අද පාර්ලිමේන්තුවේදී උණුසුම් තත්ත්වයක් හට ගත්තා.\nඅද දිනයේදී අග්‍රාමාත්‍යවරයාගෙන් ප්‍රශ්න විමසීමේ අවස්ථාවද පැවති අතර, ඊට අමතරව වාචික පිළිතුරු අපේක්ෂාවෙන් ප්‍රශ්න 08 ක් යොමුකර තිබුණා.\nකාලය සම්බන්ධයෙන් කතානායක කරූ ජයසූරිය සභාව දැනුවත් කිරීමත් සමඟ මන්ත්‍රීවරුන් වන ඩලස් අලහප්පෙරුම, විමල් වීරවංශ, බන්දුල ගුණවර්ධන සහ අනුර කුමාර දිසානායක අදහස් පළ කළ අතර, එහිදී සභානායක අමාත්‍ය ලක්ෂ්මන් කිරිඇල්ල සහ අග්‍රාමාත්‍ය රනිල් වික්‍රමසිංහද මැදිහත් වුණා.",
       "URL": "https://www.hirunews.lk/165176/පාර්ලිමේන්තුවේ-ප්‍රශ්න-ගැන-අදත්",
       "Category": "Local News",
       "Parent URL": "https://www.hirunews.lk/local-news.php?pageID=4436"
}