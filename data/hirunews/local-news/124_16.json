{
       "Source": "hirunews",
       "Timestamp": "Saturday, 05 August 2023 - 7:30",
       "Headline": "අවසර නොමැතිව නුවරඑළියේ කඳු තරණය සහ කඳවුරු බැදීම තහනම්",
       "News Content": "නුවරඑළිය දිස්ත්‍රික්කයේ වනජිවි සහ වන සංරක්ෂණ රක්ෂිතවලට මින් ඉදිරියට අවසර නොමැතිව ඇතුළුවීම, තහනම් කළ බව නුවරඑළිය දිස්ත්‍රික් ලේකම් නන්දන ගලබඩ පවසනවා.\nඔහු කියා සිටියේ කඳු තරණය සහ කඳවුරු බැඳීම ඊයේ (04) සිට තහනම් කළ බවයි.\nතලවකැලේ ග්‍රේට් වෙස්ටන් කදු මුදුණේ තිබී කාන්තා මළ සිරුරක් හමුවීමෙන් පසු වනජිවී නිලධාරින්, වන සංරක්ෂණ දෙපාර්තුමේන්තුවේ නිලධාරින් සහ පොලිස් නිලධාරින් සමග ඊයේ විශේෂ සාකච්ඡාවක් පැවැත්වුණා.\nඒ අනුව ඉදිරියේදී නුවරඑළිය දිස්ත්‍රික්කයේ පිහිටි ඕනෑම කන්දක් තරණය කිරීමට අවශ්‍ය නම් එම ප්‍රදේශවල පිහිටි රාජ්‍ය ආයතනවලින් අනුමැතිය ලබාගත යුතුයි.\nපසුව එම අනුමැතිය ළඟම ඇති පොලිස් ස්ථානයට ඉදිරිපත් කළ යුතු වනවා.\nමෙම ක්‍රමවේදය ආරම්භක අවස්ථාවේදී සාමාන්‍ය පරිදි ක්‍රියාවට නංවන බවත්, ඉදිරියේදි දුරකථන යෙදවුමක් භාවිතා කරමින් අවශ්‍ය අවසරයන් ලබා ගැනීමට කටයුතු කරන බවත්, දිස්ත්‍රික් ලේකම්වරයා ප්‍රකාශ සඳහන් කර සිටිනවා.",
       "URL": "https://www.hirunews.lk/343654/අවසර-නොමැතිව-නුවරඑළියේ-කඳු-තරණය-සහ-කඳවුරු-බැදීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=124"
}