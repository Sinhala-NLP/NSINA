{
       "Source": "hirunews",
       "Timestamp": "Wednesday, 12 October 2016 - 15:00",
       "Headline": "දරුවන්ගේ අනාගතය සුරක්ෂිත කිරීමට කැපවන බව ජනපති කියයි",
       "News Content": "සමස්ත දරු පරපුරෙහි අනාගතය සුරක්ෂිත කිරීමට රජයක් ලෙස සියලූම කැප කිරීම් සිදුකරන බව ජනාධිපති මෛත්‍රීපාල සිරිසේන ප්‍රකාශ කළා.\nනුගේගොඩ - අනුලා විද්‍යාලයේ 75 වන සංවත්සර උත්සවයට අද එක්වෙමින් ජනාධිපතිවරයා කියා සිටියේ දරුවන් මත්ද්‍රව්‍ය වලින් ආරක්ෂා කර ගැනීම කෙරෙහි වැඩි අවධානයක් යොමු කිරීමේ අවශ්‍යතාවය මේ වනවිට පැන නැගී ඇති බවයි.\nදරුවන් නුසුදුසු කාර්යයන් වෙත යොමුවන්නේ පාසල් කාලය තුළ නොව දෙමාපියන්ගේ රැකවරණය තුළ දී බව පෙන්වා දුන් ජනාධිපතිවරයා දරුවන් කෙරෙහි දෙමව්පියන් වැඩි අවධානයක් යොමුකළ යුතු බව සදහන් කළා.\nමෙහිදී අනුලා විද්‍යාලයේ 75 වන සංවත්සරය වෙනුවෙන් සමරු මුද්දරයක් සහ මුල් දින කවරයක් ද නිකුත් කෙරුණා.",
       "URL": "https://www.hirunews.lk/145040/දරුවන්ගේ-අනාගතය-සුරක්ෂිත-කිරීමට-කැපවන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4840"
}