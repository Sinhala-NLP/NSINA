{
       "Source": "hirunews",
       "Timestamp": "Thursday, 07 September 2023 - 15:19",
       "Headline": "ආහාර විෂ වී පොලීසියේ 10ක් රෝහලේ",
       "News Content": "ආහාර විෂවී පොලිස් නිලධාරීන් කිහිප දෙනෙකු රෝහල් ගතකළ බවට තොරතුරු වාර්තා වෙනවා.\nඒ පයාගල පොලිසියෙන්.\nමෙසේ ආහාර විෂ වී නිලධාරීන් දස දෙනකු පමණ රෝහල් ගත කර ඇති බවයි වාර්තා වෙන්නේ.\nඊයේ (06) රාත්‍රියේ හතු සමඟ රාත්‍රි ආහාරය අනුභව කළ මොහොතේ පටන් මෙම පිරිසට වමනය,බඩඑළිය යෑම වැනි රෝග ලක්ෂණ මතු වූ බවයි අප වාර්තාකරු සඳහන් කර සිටියේ.\nරෝගාතුර වූ පිරිස් අතර පාලන අංශයේ සහ දූෂණ මර්දන අංශයේ ස්ථානාධිපතිවරුන් දෙදෙනා වන උප පොලිස් පරීක්ෂකවරුන් දෙදෙනා මෙන්ම පොලිස් කාන්තාවන් මෙන්ම කොස්තාපල්වරුන් ද සිටින බවයි වාර්තා වෙන්නේ.\nමේ වන විට නාගොඩ රෝහලේ පොලිස් පරීක්ෂකවරුන් දෙදෙනා පොලිස් කාන්තාවක සහ කොස්තාපල්වරයෙකු පමණක් ප්‍රතිකාර ලබන බවත් සෙසු අය ප්‍රතිකාර ගෙන ඊයේ (6) රාත්‍රියේ ම පිට වී ගොස් ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/347471/ආහාර-විෂ-වී-පොලීසියේ-10ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=46"
}