{
       "Source": "hirunews",
       "Timestamp": "Friday, 05 May 2023 - 19:10",
       "Headline": "වෙළෙන්දෙකු දුන් අපූරු දන්සල (වීඩියෝ)",
       "News Content": "වඩේ විකුණන කුඩා වෙළෙන්දෙකු විසින් දන්සලක් දුන් පුවතක් කුරුණෑගල ප්‍රදේශයන් වාර්තා වෙනවා.\nමෙම වෙළෙන්දා තම ‍යතුරු පැදිය භාවිතයෙන් වඩේ විකිණීම තම ව්‍යාපාරය ලෙස සිදු කරන බවයි වාර්තා වන්නේ.\nකෙසේ වෙතත් අද ඔහු තමාට හැකි පමණින් ජනතාවට දන්සලක් දීමට කටයුතු කර තිබුණා.\nඒ වෙනදාට මුදල්වලට විකුණන වඩේ අද දින සියලු දෙනාට නොමිලේ ලබා දෙමින්.\nඔහු තමා යතුරු පැදියේ ඇති කුඩා පෙට්ටියේ \"වෙසක් මහා දන්සල\" ලෙස ප්‍රදර්ශනය කර එහි පැමිණි සියලු දෙනාටම නොමිලේ වඩේ ලබා දුන් බවයි අප වාර්තාකරු සඳහන් කළේ.\nඅප ප්‍රාදේශීය වාර්තාකරු වැඩිදුරටත් සඳහන් කළේ එම දන්සල වටා බොහෝ පිරිසක් එක් රැස් වී සිටි බවයි.\nමහා පරිමාණයෙන් මුදල් නැති වුවද ඇති හැටියට දන් දුන් මේ පුද්ගලයා එතනට පැමිණ සිටි සියල්ලන්ගේම ගෞරවයට පත් වී තිබුණා.",
       "URL": "https://www.hirunews.lk/334348/වෙළෙන්දෙකු-දුන්-අපූරු-දන්සල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=367"
}