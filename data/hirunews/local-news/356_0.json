{
       "Source": "hirunews",
       "Timestamp": "Wednesday, 10 May 2023 - 7:43",
       "Headline": "තියුණු ආයුධයකින් පහර දී කාන්තාවක් ඝාතනය කෙරේ",
       "News Content": "මීගොඩ පොලිස් වසමේ වටරැක ප්‍රදේශයේ තියුණු ආයුධයකින් පහර දී කාන්තාවක් ඝාතනය කර ඇති බවට ඊයේ (09) දින මීගොඩ පොලිස් ස්ථානයට ලද දුරකථන පණිවිඩයකට මත විමර්ශන ආරම්භ කර තිබෙනවා.\nමරණකාරිය වයස අවුරුදු 52ක් වූ පනාමුර ප්‍රදේශයේ පදිංචිකාරියක්.\nමරණ කාරිය වසර තුනක පමණ කාලයක සිට පනාමුර ප්‍රදේශයේ පදිංචි පුද්ගලයෙකු සමඟ වටරැක ප්‍රදේශයේ ජිවත්ව සිට ඇති අතර එම පුද්ගලයාගේ පෙර විවාහයේ බිරිඳ සහ ඇයගේ සහෝදරයා විසින් පානමුර ප්‍රදේශයේ සිට වටරැක ප්‍රදේශයට පැමිණ මෙම ඝාතනය සිදුකර ඇති බවට අනාවරණය වී ඇත්තේ.\nසැකකරු හා සැකකාරිය අපරාධය සිදු කිරීමෙන් පසු පලායමින් සිටියදී මීගොඩ පොලිස් ස්ථානයේ නිලධාරීන් විසින් පාදුක්ක පොලිස් වසමේ දී අත්අඩංගුවට ගෙන ඇති අතර අපරාධය සිදු කිරීමට යොදාගත් බවට සැක කරන මන්නා පිහි 02ක් ද, ඔවුන් සන්තකයේ තිබී පොලිසිය සොයා ගෙන තිබෙනවා.\nඅත්අඩංගුවට ගත් සැකකාරිය වයස අවුරුදු 44ක් හා සැකකරු වයස අවුරුදු 40ක් වූ පනාමුර ප්‍රදේශයේ පදිංචිකරුවන්.\nසැකකරු 2016 වසරේ යුධ හමුදාවෙන් පලා ගිය අයෙකු බවට දැනට සිදුකරන විමර්ශන වලදී අනාවරණය වී තිබෙනවා.\nසැකකරු හා සැකකාරිය අද (10) දින හෝමාගම ගරු මහේස්ත්‍රයත් අධිකරණය වෙත ඉදිරිපත් කිරීමට නියමිතයි.\nසිද්ධිය සම්බන්දයෙන් මීගොඩ පොලීසිය වැඩිදුර විමර්ශන සිදුකරනු ලබයි.",
       "URL": "https://www.hirunews.lk/334745/තියුණු-ආයුධයකින්-පහර-දී-කාන්තාවක්-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=356"
}