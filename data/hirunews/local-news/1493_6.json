{
       "Source": "hirunews",
       "Timestamp": "Wednesday, 15 December 2021 - 10:58",
       "Headline": "බඹර ප්‍රහාරයකට ලක් වීමෙන් පාසල් ළමයින් 17 දෙනෙකු රෝහල්ගත කෙරේ",
       "News Content": "නෝර්වුඩ් - හෙල්බොඩ දෙමළ මහා විද්‍යාලයේ සිසුන් 17 දෙනෙකු බඹර ප්‍රහාරයට ලක් වීමෙන් රෝහල්ගත කර තිබෙනවා.\nඅද උදෑසන පාසල අසල පිහිටි ගසක තිබූ බඹර කූඩුවකට උකුස්සෙකු පහරදීමෙන් මෙම ප්‍රහාරය එල්ල වී ඇති බවයි පොලිසිය සඳහන් කළේ.\nඒ සමග ම පාසල තාවකාලිකව වසා දැමීමට එහි විදුහල්පතිවරයා පියවර ගෙන තිබෙනවා.\nරෝහල්ගත කළ සිසුන්ගෙන් 7 දෙනෙකු දික්ඔය මූලික රෝහලේ නේවාසික ව තවදුරටත් ප්‍රතිකාර ලබන බවයි පොලිසිය සදහන් කළේ.\nඅනෙක් සිසුන් රෝහලේ බාහිර රෝගී අංශයෙන් ප්‍රතිකාර ලබා පිට ව ගොස් තිබෙනවා.",
       "URL": "https://www.hirunews.lk/291081/බඹර-ප්‍රහාරයකට-ලක්-වීමෙන්-පාසල්-ළමයින්-17-දෙනෙකු-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1493"
}