{
       "Source": "hirunews",
       "Timestamp": "Monday, 31 July 2023 - 7:29",
       "Headline": "ජලය ඉල්ලන ඇඹිලිපිටිය ගොවි සත්‍යග්‍රහයට අදට සතියයි",
       "News Content": "තම වගාබිම්වලට ජලය ඉල්ලා ඇඹිලිපිටිය නගරයේ ක්‍රියාත්මක සත්‍යග්‍රහයට අදට සතියක් ගතවනවා.\nකෙසේ වුවත් තවමත් බලධාරීන්ගෙන් ඊට විසඳුමක් ලැබී නොමැති බවටයි සත්‍යග්‍රහයේ නිරත ගොවීන් ප්‍රකාශ කළේ.\nපසුගිය සඳුදා ඔවුන් මෙම සත්‍යග්‍රහය ආරම්භ කළේ උඩවලව ජලාශය සිඳී ගොස් ඇති බැවින් තම වගාබිම් වලට සමනල වැවෙන් ජලය ලබාදෙන ලෙස ඉල්ලමින්.\nසමනල වැව ජලාශය විදුලිබල මණ්ඩලය විසින් පාලනය කරනු ලබන්නේ විදුලිය නිෂ්පාදනය කිරීම සඳහායි.\nඋඩවලව ජලාශය මහවැලි අධිකාරිය පාලනය කරනු ලබන අතර එහි ජලය යොදා ගනු ලබන්නේ වගා කටයුතු සඳහායි.\nඋඩවලව ජලාශයට වගා කටයුතු සඳහා සමනල වැවෙන් ජලය නිකුත් කළහොත් විදුලිබල නිෂ්පාදනයට බලපෑම් එල්ල විය හැකි බව විදුලිබල මණ්ඩලය ප්‍රකාශ කළා.\nකෙසේ වෙතත් ගොවීන් චෝදනා කළේ පවතින දැඩි නියඟය හේතුවෙන් උඩවලවේ ජලාශය යට‌තේ වගා කර ඇති කුඹුරු ඉඩම් විශාල ප්‍රමාණයක් විනාශ වී ඇති බවයි.",
       "URL": "https://www.hirunews.lk/343097/ජලය-ඉල්ලන-ඇඹිලිපිටිය-ගොවි-සත්‍යග්‍රහයට-අදට-සතියයි",
       "Category": "Local News",
       "Parent URL": "https://www.hirunews.lk/local-news.php?pageID=138"
}