{
       "Source": "hirunews",
       "Timestamp": "Friday, 16 June 2017 - 7:05",
       "Headline": "ප්‍රදේශ කිහිපයකට උදෑසන කාලයේත් වැසි",
       "News Content": "අද උදෑසන සහ රාත්‍රී කාලයේ ප්‍රදේශ කිහිපයක විටින් විට වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nබස්නාහිර / සබරගමුව / මධ්‍යම සහ දකුණු පළාත්වලත් පුත්තලම දිස්ත්‍රික්කයේත් මෙම තත්වය ඇතිවිය හැකි බවයි දෙපාර්තමේන්තුව සඳහන් කළේ.\nවිශේෂයෙන් කලුතර / ගාල්ල සහ රත්නපුර දිස්ත්‍රික්කවල මිලිමීටර් 50 ට වැඩි තරමක් තද වැසි ද ඇතිවිය හැකියි.\nඌව පළාතේත් අම්පාර සහ මඩකලපුව දිස්ත්‍රික්කවලත් තැනින් තැන සවස 2 න් පසුව වැසි හෝ ගිගුරුම් සහිත වැසි ඇති වනවා.\nමේ අතර පුත්තලම සිට මන්නාරම හරහා කන්කසන්තුරය දක්වා සහ හම්බන්තොට සිට පොතුවිල් හරහා මඩකලපුව දක්වා වන මුහුදු ප්‍රදේශවල සුළගේ වේගය විටෙක පැයට කිලෝමීටර් 50 ත් 55 ත් දක්වා වැඩි විය හැකි බව ද කාලගුණ විද්‍යා දෙපාර්තමේන්තුව සඳහන් කළා.\nඑබැවින් එම මුහුදු ප්‍රදේශ විටින් විට තරමක් රලු විය හැකියි.",
       "URL": "https://www.hirunews.lk/163658/ප්‍රදේශ-කිහිපයකට-උදෑසන-කාලයේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4467"
}