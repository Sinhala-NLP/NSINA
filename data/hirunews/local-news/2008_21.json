{
       "Source": "hirunews",
       "Timestamp": "Tuesday, 20 April 2021 - 8:31",
       "Headline": "ආයතන 4ක් කෝප් සහ කෝපා හමුවට",
       "News Content": "අද සිට 23 වන දා දක්වා දින 4ක කාලයක් පාර්ලිමේන්තුව පැවැත්වීමට පාර්ලිමේන්තු කටයුතු පිළිබද කාරක සභාවේදී තීරණය කර තිබෙනවා.\nඒ අනුව පෙරවරු 10 සිට පස්වරු 5.30 දක්වා පාර්ලිමේන්තුව රැස්වනු ඇති.\nඒ අනුව අද දිනයේදී විදේශ විනිමය පනත යටතේ රෙගුලාසි 5ක් ද, සුරාබදු ආඥා පනත යටතේ නියෝග 2ක් සහ ආනයන සහ අපනයන පනත යටතේ රෙගුලාසි කිහිපයක් විවාදයට ගැනීමට නියමිතයි.\nමේ අතර, පාර්ලිමේන්තුවේ පොදු ව්‍යාපාර කාරක සභාව සහ රජයේ ගිණුම් පිළිබද කාරක සභාව මේ සතිය තුළ රැස්වන අතර ඊට ආයතන 4ක් විමර්ශන සඳහා කැදවා තිබෙනවා.\nපොදු ව්‍යාපාර පිළිබද කාරක සභාවට ශ්‍රී ලංකා පාපන්දු සම්මේලනය සහ ජාතික චිත්‍රපට සංස්ථාව කැදවා ඇති බවයි පාර්ලිමේන්තුවේ සන්නිවේදන අංශය ප්‍රකාශ කළේ.\nමීට අමතරව රජයේ ගිණුම් පිළිබද කාරක සභාවට මුතුරාජවෙල තෙත් බිම සංරක්ෂණය පිළිබදව සාකච්ඡා කිරීම සදහා වනජීවි සංරක්ෂණ දෙපාර්තමේන්තුව යළි කැදවා තිබෙනවා.",
       "URL": "https://www.hirunews.lk/268948/ආයතන-4ක්-කෝප්-සහ-කෝපා-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=2008"
}