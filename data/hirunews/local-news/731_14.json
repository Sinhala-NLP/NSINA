{
       "Source": "hirunews",
       "Timestamp": "Wednesday, 16 November 2022 - 7:31",
       "Headline": "අද සිට ලැබෙන යූරියා (වීඩියෝ)",
       "News Content": "ලෝක බැංකු ප්‍රතිපාදන යටතේ මෙරටට ලැබුණු යුරියා පොහෙර මෙටි්‍රක් ටොන් 22,000ක ප්‍රමාණය අද (16) සිට සියලුම ගොවිජන සේවා මධ්‍යස්ථානය මඟින් නිකුත් කිරිමට කටයුතු යොදා තිබෙනවා.\nමේ අතර ඉදිරියේ දී යූරියා නෞකා 3ක්ම මෙරටට පැමිණීමට නියමිත බැවින් ගොවීන්ට අවශ්‍ය තරමට පොහොර පවතින නිසා කිසිදු අවස්ථාවක සහල් ආනයනය කිරීමේ අවශ්‍යතාවයක් නොමැති බවයි ඔහු කියා සිටියේ.\nඅමාත්‍යවරයා මේ බව ප්‍රකාශ කළේ ලෝක බැංකු ණය ආධාර යටතේ ශ්‍රී ලංකාවට පැමිණි දෙවන යූරියා පොහොර නෞකාවේ ගොඩබෑමේ අවස්ථාව නිරීක්ෂණට කොළඹ වරායේ දී ඊයේ එක්වෙමින්.\nමේ අතර, කුකුළු ගොවිපලවලින් බිත්තර 45ට වඩා මිලකට ලබා දීම හේතුවෙන් බිත්තර බෙදා හැරීමේ ව්‍යාපාරය කරගෙන යාමට හැකියාවක් නොමැති බව බස්නාහිර, මධ්‍යම පළාත් බිත්තර බෙදා හරින්නන්ගේ සංගමය පවසනවා.\nතමන්ට තවදුරටත් බිත්තර ප්‍රවාහනය සහ අලෙවි කටයුතු සිදු කිරීමට නොහැකි තත්ත්වයකට පත්ව ඇති බවයි බිත්තර බෙදා හරින ව්‍යාපාරිකයින් කිහිපදෙනෙකු සහ දඹුල්ල ප්‍රදේශයේ බිත්තර අලෙවිසැලක වෙළෙන්දෙකු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/320488/අද-සිට-ලැබෙන-යූරියා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=731"
}