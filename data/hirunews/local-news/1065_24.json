{
       "Source": "hirunews",
       "Timestamp": "Monday, 27 June 2022 - 9:14",
       "Headline": "ශීඝ්‍ර ව්‍යාප්තියක් සහිත ඔමික්‍රොන් ප්‍රභේදයේ නව උප ප්‍රභේදයක් පැතිරෙයි",
       "News Content": "කොරෝනා වෛසරයේ ශීඝ්‍ර ව්‍යාප්තියක් සහිත ඔමික්‍රොන් ප්‍රභේදයේ නව උප ප්‍රභේදයක් රටවල් 63 කින් හඳුනාගෙන ඇති බව ශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ ආචාර්ය චන්දිම ජීවන්දර පවසනවා.\nකෙසේ වෙතත් එම නව උප ප්‍රභේදය මෙතෙක් මෙරටින් හඳුනාගෙන නොමැති බවයි සිය ට්විටර් ගිණුමේ සටහනක් තබමින් ඔහු කියා සිටියේ.\nසියලුදෙනා අවධානය වෙනතකට යොමුකර තිබුණද වසංගත තත්වය තවමත් පවතින බව ඔහු එමඟින් පෙන්වා දෙනවා.\nසම්ප්‍රේෂණය වේගවත් මෙම නව උප ප්‍රභේදය ප්‍රතිශක්තියට අභියෝගාත්මක බව ද එහි සඳහන්.\nකෙසේ වෙතත් හාවඩ් වෛද්‍ය විද්‍යාලයේ පර්යේෂකයින් පෙන්වා දෙන්නේ පූර්ණ එන්නත්කරණයට ලක්වූවන් සහ අතිරේක එන්නත ලබාගත් පුද්ගලයන්ට මෙම වෛරසයෙන් ආරක්ෂාවීමට අවශ්‍ය ප්‍රතිදේහ පවතින බවයි.",
       "URL": "https://www.hirunews.lk/308282/ශීඝ්‍ර-ව්‍යාප්තියක්-සහිත-ඔමික්‍රොන්-ප්‍රභේදයේ-නව-උප-ප්‍රභේදයක්-පැතිරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1065"
}