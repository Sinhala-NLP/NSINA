{
       "Source": "hirunews",
       "Timestamp": "Monday, 04 October 2021 - 7:46",
       "Headline": "එන්නත්කරණය ගැන ජනපති මේ සතියේ සුවිශේෂී තීරණයක් ගන්න සැරසෙයි",
       "News Content": "වයස අවුරුදු 15ත් 19ත් අතර පිරිසට කොරෝනා මර්දන එන්නත ලබාදීම සම්බන්ධයෙන් උපදෙස් ජනාධිපතිවරයාගෙන් මෙම සතියේ දී ලැබෙනු ඇතැ යි අපේකෂා කරන බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nඑසේම ඊයේ දිනයේ දී තවත් කොරෝනා ආසාදිතයන් 802ක් සහ මරණ 40ක් ද වාර්තා වුණා.\nඊයේ දිනයේ කොරෝනා ආසාදිතයින් 802ක් හඳුනාගැනුණු අතර, ඒ අනුව මෙරටින් වාර්තාවන සමස්ත කොරෝනා ආසාදිතයින් සංඛ්‍යාව 520,432ක් දක්වා ඉහළ ගියා.\nකොරෝනා ආසාදිත මරණ 40ක් ද ඊයේ දිනයේ දී වාර්තා වූ අතර, එම මරණ සෞඛ්‍ය සේවා අධ්‍යක්ෂ ජනරාල්වරයා විසින් පෙරේදා දිනයේ තහවුරු කරන ලද මරණ බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව මෙරට සමස්ත මරණ සංඛ්‍යාව දැක්වුණේ 13,059 ක් ලෙසට යි.\nඊයේ දිනයේ වාර්තා වූ මරණ අතරින් 28ක් වයස අවුරුදු 60ට වැඩි පුද්ගලයින් වන අතර, 30ට අඩු එක පුද්ගලයෙකු ද ඒ අතර සිටිනවා.\nකතරගම ප්‍රදේශයේ දී ඊයේ මාධ්‍ය වෙත අදහස් දැක් වූ යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ වයස 15ත් 19ත් අතර පිරිසට එන්නත් ලබාදීමට අදාළ උපදෙස් ජනාධිපතිවරයා විසින් මෙම සතිය තුළ දී ලබාදෙනු ඇති බවට විශ්වාස කරන බවයි.",
       "URL": "https://www.hirunews.lk/283993/එන්නත්කරණය-ගැන-ජනපති-මේ-සතියේ-සුවිශේෂී-තීරණයක්-ගන්න-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1651"
}