{
       "Source": "hirunews",
       "Timestamp": "Thursday, 24 November 2016 - 7:07",
       "Headline": "මහින්ද සමරසිංහ සහ රංගේ බණ්ඩාර යළි පැටලේ",
       "News Content": "වෘත්තිය පුහුණු හා නිපුණතා සංවර්ධන අමාත්‍යාංශය තුළ දූෂණ අක්‍රමිකතා රැසක් සිදුවන බව විෂයභාර රාජ්‍ය අමාත්‍ය පාලිත රංගේ බණ්ඩාර පවසනවා.\nඊයේ පාර්ලිමේන්තුවේදී එම අමාත්‍යාංශයේ වැය ශීර්ෂය පිලිබඳ විවාදයට එක්වෙමිනුයි ඔහු මේ බව ප්‍රකාශ කළේ.\nඊට විෂය භාර අමාත්‍ය මහින්ද සමරසිංහ සිය කථාවේදී පිළිතුරු ලබාදුන් අතර, දෙදෙනා ඉදිරිපත් කළේ පරස්පර විරෝධී අදහසක්.\nහතරවන දිනටත් අයවැය කාරක සභා විවාදය ඊයේ පාර්ලිමේන්තුවේදී පැවැත්වුණා.\nපාලිත රංගේ බණ්ඩාර සහ මහින්ද සමරසිංහ අමාත්‍යවරුන්ට අමතරව අමාත්‍ය ලක්ෂ්මන් කිරිඇල්ල, පාර්ලිමේන්තු මන්ත්‍රීවරුන් වන ශෙහාන් සේමසිංහ, සී.බී. රත්නායක සහ විජේපාල හෙට්ටිආරච්චි අදහස් දක්වා සිටියා.",
       "URL": "https://www.hirunews.lk/148199/මහින්ද-සමරසිංහ-සහ-රංගේ-බණ්ඩාර-යළි-පැටලේ",
       "Category": "Local News",
       "Parent URL": "https://www.hirunews.lk/local-news.php?pageID=4783"
}