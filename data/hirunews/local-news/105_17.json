{
       "Source": "hirunews",
       "Timestamp": "Friday, 11 August 2023 - 20:38",
       "Headline": "ඉන්දියාවේ ගැමි දරුවන්ගේ අධ්‍යාපනයට තාක්ෂණ‍යෙන් නව විප්ලවීයක්",
       "News Content": "ඉන්දියාවේ උත්තර් ප්‍රාන්තයේ පිටිසරබද ගම්මානවල දරුවන්ගේ දෙමාව්පියන් රැකියා කිරීමට පිටතට යාම හේතුවෙන් වැඩිහිටියන්ගේ මගපෙන්වීමක් නොමැතිව තනිවම අධ්‍යාපන කටයුතු සිදු කිරීම සඳහා ටැබ්ලට් පරිගණක ලබා දීමේ ව්‍යාපෘතියක් ආරම්භ කර තිබෙනවා.\nමේ වනවිට අධ්‍යාපනික වීඩියෝ, කතන්දර සහ පරිගණක ක්‍රීඩා අඩංගු ටැබ්ලට් පරිගණක උපයෝගී කිරීම සිදු කරන අතර ඔවුන් ඉංග්‍රීසි පාඩම්වල සිට විද්‍යාත්මක පරීක්ෂණ දක්වා සියල්ල ඔවුන් තනිවම ඉගෙනගන්නා බවයි වාර්තා වන්නේ.\nවිදෙස් මාධ්‍ය සඳහන් කරන්නේ ගම්මානයේ දරුවන්ට ටැබ්ලට් පරිගණක ලබාදුන් මෙම ව්‍යාපෘතියේ ළමුන් පරිගණකවලට හුරුවීමට ගතකළ මුල් මාස 3 කාලය තුළ ඔවුන්ගේ මව් භාෂාව කියවීමේ හැකියාව, ඉංග්‍රීසි බස කියවීම හා කතා කිරීමේ හැකියාව, විද්‍යාව විෂය පිලිබඳ මූලික අධ්‍යාපනික කුසලතාව 11% කින් වර්ධනය වී ඇති බව හෙළි වී ඇති බවයි.\nවඩාත් වැදගත් ප්‍රතිලාභය ලෙස සැළකෙන්නේ ළමුන් 'ඩිජිටල් තාක්ෂණය' වෙත නැඹුරුවීම, තම විෂයානුබද්ධ ගැටලුවලට විසඳුම් ටැබ්ලට් පරිගණකය ආධාරයෙන් සොයාගැනීම සහ වඩාත් ආත්ම විශ්වාසයකින් යුතුව තම අදහස් ප්‍රකාශ කිරීමට පෙළඹීමයි.\nවැඩි දුරටත් විදෙස් මාධ්‍ය පවසන්නේ ඉන්දියාව ග්‍රාමීය ප්‍රදේශවල උසස් අධ්‍යාපන සඳහා නව තාක්ෂණය යොදාගැනීමේදී කෙරෙන විප්ලවීය වෙනස්කමක් ලෙස මෙම ව්‍යාපෘතිය සැළකෙන බවයි.",
       "URL": "https://www.hirunews.lk/344482/ඉන්දියාවේ-ගැමි-දරුවන්ගේ-අධ්‍යාපනයට-තාක්ෂණ‍යෙන්-නව-විප්ලවීයක්",
       "Category": "Local News",
       "Parent URL": "https://www.hirunews.lk/local-news.php?pageID=105"
}