{
       "Source": "hirunews",
       "Timestamp": "Friday, 29 January 2021 - 19:35",
       "Headline": "පදවිය රක්ෂිතයේ සිදුකල මහා පරිමාණ දැව ජාවාරමක් වටලයි",
       "News Content": "පදවිය රක්ෂිතයේ සිදුකල මහා පරිමාණ දැව ජාවාරමක් වැටලීමට මඩුකන්ද පොලිස් විශේෂ කාර්ය බලකාය සමත්ව තිබෙනවා.\nතොරතුරකට අනුව කළ වැටලීමේදී කපා දමා තිබූ විශාල කළුවර දැව කඳන් සහ ඉරූ දැව තොගයක් සමග සැකකරුවෙකු ද අත්අඩංගුවට ගත බවයි පොලිසිය කියාසිටියේ.\nදැව කැපීමට උපයෝගී කරගන්නා ස්වයංක්‍රීය කියත් යන්ත්‍රයක් ද ඇතුළු උපකරණ ද පොලිස් විශේෂ කාර්ය බලකාය භාරයට ගෙන තිබෙනවා.\nකපා දමා ඇති දැව තොගයේ වටිනාකම රුපියල් ලක්ෂ 10කට අධික වන අතර ජාවාරම්කරුවන් වසර ගණනක් පැරණි ඉතා වටිනා දුර්ලභ දැව\nමෙලෙස කපා අලෙවි කර අති බවටයි අනවරණය වී ඇත්තේ.\nඅත්අඩංගුවට ගත් සැකකරු කැබිතිගොල්ලෑව ප්‍රදේශයේ පදිංචි 31 හැවිරිදී පුද්ගලයෙකු වන අතර ඔහු කැබිතිගොල්ලෑව අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/261084/පදවිය-රක්ෂිතයේ-සිදුකල-මහා-පරිමාණ-දැව-ජාවාරමක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=2181"
}