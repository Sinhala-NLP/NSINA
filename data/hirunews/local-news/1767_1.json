{
       "Source": "hirunews",
       "Timestamp": "Monday, 09 August 2021 - 6:45",
       "Headline": "එන්නත ලබා නො ගත් කොළඹ පුද්ගලයින්ට අද දිනයේත් එන්නත්",
       "News Content": "කොළඹ සුගතදාස ක්‍රීඩාංගණයේදී ආරම්භ කළ එන්නත් වැඩසටහන අද (09) දිනයේත් ක්‍රියාත්මක කරන බව පොලිසිය පවසනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ කොළඹ නගරයේ මෙතෙක් කිසිඳු එන්නතක් ලබා නොගත් අවුරුදු 30ට වැඩි පුද්ගලයන්ට මෙහිදී එන්නත් ලබාගැනීමට හැකියාව ඇති බවයි.\nප්‍රජා පොලිස් නිලධාරීන් සහ පොලිස් ආරක්ෂණ කමිටු නිලධාරීන් විසින් එන්නත් ලබා නොගත් පුද්ගලයන් සොයා ගොස් ඔවුන් දැනුවත් කර එන්නත් මධ්‍යස්ථානය වෙත යොමු කිරීම ද සිදුවනවා.\nපොලිස් මාධ්‍ය ප්‍රකාශකවරයා කියා සිටියේ කොළඹ නගරයේ සිටින එන්නත් ලබා නොගත් ඕනෑම අයෙකුට කොළඹ සුගතදාස ක්‍රීඩාංගණයේදී එන්නත් ලබාගැනීමට හැකියාව අද (09) දිනයේත් පවතින බවයි.",
       "URL": "https://www.hirunews.lk/279228/එන්නත-ලබා-නො-ගත්-කොළඹ-පුද්ගලයින්ට-අද-දිනයේත්-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1767"
}