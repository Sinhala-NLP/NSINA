{
       "Source": "hirunews",
       "Timestamp": "Sunday, 23 January 2022 - 9:07",
       "Headline": "මෙරට තේ ආනයනකරුවන් අතර ඉරාකය මුල්තැනට (වීඩියෝ)",
       "News Content": "පසුගිය වසරේ ශ්‍රී ලංකාවේ තේ අපනයනය කළ රටවල් අතරින් ඉරාකය මුල් තැනට පැමිණ තිබෙනවා.\nඒ, එතෙක් ප්‍රමුඛස්ථානය හිමි කරගෙන සිටි තුර්කිය දෙවන ස්ථානයට පත් කරමින්. ඉරාකය විසින් පසුගිය වසරේ දී 2020 වසරට සාපේක්ෂව 27%කින් වැඩි තේ නිෂ්පාදන ආනයනය කර ඇති අතර, තුර්කියේ ආනයන එම කාලය තුළ 23.5% කින් පහත වැටුණා.\nරුසියාව විසින් ශ්‍රී ලංකාවෙන් මිල දී ගත් තේ ප්‍රමාණය ද පසුගිය වසරේදී 7.6% කින් පහත වැටී ඇති බවයි තැරැව්කාර සමාගම් පෙන්වා දෙන්නේ.\nඑක්සත් අරාබි එමීර් රාජ්‍යය පසුගිය වසරේදී ශ්‍රී ලංකාවෙන් ආනයනය කළ තේ ප්‍රමාණය 167% කින් කැපී පෙනෙන ලෙස ඉහළ ගොස් ඇති අතර, දැන් මෙරට 04 වන තේ ගැණුම්කරු වන්නේ එමීරයයි.\n4.7% ක සුළු ආනයන වර්ධනයක් පෙන්නුම් කළ ඉරානය පස්වන ස්ථානයට පත්ව තිබෙනවා.\nපසුගිය වසරේ මෙරට තේ ආනයනය කළ අනෙකුත් ප්‍රධාන රටවල් වන්නේ චීනය, ලිබියාව, අසර්බයිජානය, චිලී සහ සිරියාවයි.\nමෙහිදී ලිබියාව වෙත සිදු කෙරුණු තේ අපනයනයන් 58%කින් සහ ජපානයට සිදු කෙරුණු අපනයන 17%කින් ඉහළ යාම විශේෂත්වයක්.",
       "URL": "https://www.hirunews.lk/294840/මෙරට-තේ-ආනයනකරුවන්-අතර-ඉරාකය-මුල්තැනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1406"
}