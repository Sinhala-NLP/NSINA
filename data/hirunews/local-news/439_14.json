{
       "Source": "hirunews",
       "Timestamp": "Sunday, 02 April 2023 - 11:31",
       "Headline": "යෝගට් ප්‍රහාරයට ලක් වූ ඉරාන කාන්තාවන් දෙදෙනා අත්අඩංගුවට",
       "News Content": "යෝගට් ප්‍රහාරයකට ලක්ව සමාජ මාධ්‍යයේ ප්‍රසිද්ධ වූ ඉරාන කාන්තාවන් දෙදෙනා එරට පොලිසිය විසින් අත්අඩංගුවට ගෙන තිබෙනවා.\nප්‍රසිද්ධියේ හිසකෙස් නිරාවරණය කරගෙන සිටීම ඔවුන් අත්අඩංගුවට ගැනීමට හේතුව බවයි ආරක්ෂක අංශ ප්‍රකාශ කර ඇත්තේ.\nමහජන සාමය කඩ කිරීමේ චෝදනාව මත යෝගට් ප්‍රහාරය එල්ල කළ පුද්ගලයා ද අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.\nඑම කාන්තාවන්ට යෝගට් ප්‍රහාරයක් එල්ල වන වීඩියෝවක් සමාජ මාධ්‍යයේ සංසරණය වෙමින් පවතින අතර, ඒ තුළින් ලැබී ඇත්තේ දැඩි ප්‍රචාරයක්.\nමේ සම්බන්ධයෙන් ජනාධිපති ඊබ්‍රාහිම් රයිසි ප්‍රකාශයක් සිදුකරමින් කියා සිටියේ ඉරාන කාන්තාවන් ආගමික අවශ්‍යතාවක් ලෙස හිසකෙස් ආවරණය කිරීම අනිවාර්ය බවයි.\nකාන්තාවන් හිසකෙස් හිජාබයකින් ආවරණය කිරීම සහ ඔවුන්ගේ ශරීර හැඩය සැගවෙන සේ ලිහිල් ඇදුම් ඇදීම ඉරානයේ නීතියක්.",
       "URL": "https://www.hirunews.lk/331516/යෝගට්-ප්‍රහාරයට-ලක්-වූ-ඉරාන-කාන්තාවන්-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=439"
}