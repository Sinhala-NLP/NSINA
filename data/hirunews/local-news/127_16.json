{
       "Source": "hirunews",
       "Timestamp": "Thursday, 03 August 2023 - 21:40",
       "Headline": "ශ්‍රී ලංකන් ගුවන් සේවයට නව කාර්ය මණ්ඩලය බඳවා ගැනිමේ පළමු අදියර අරඹයි (වීඩියෝ)",
       "News Content": "ශ්‍රී ලංකන් ගුවන් සේවය සඳහා නව කාර්ය මණ්ඩලයක් බඳවා ගැනිමේ පළමු සම්මුඛ පරික්ෂණ අද(03) කොළඹ බණ්ඩාරනායක අනුස්මරණ ජාත්‍යාන්තර සම්මන්ත්‍රණ ශාලාවේ දී පවත්වා තිබෙනවා.\nශ්‍රී ලංකන් ගුවන් සේවයේ නිලධාරින් පවසන්නේ මෙයට විශාල අයදුම්කරුවන් පිරිසක් පැමිණිය බවයි.\nනමුත් බඳවා ගන්නේ 200ත් 300ත් අතර ප්‍රමාණයක් බවයි වාර්තා වන්නේ.\nමෙම සම්මුඛ පරික්ෂණ ක්‍රියාවලිය සඳහා අයදුම්පත් 8000ක් ලැබි ඇති බව ශ්‍රී ලංකන් ගුවන් සේවයේ නිලධාරින් පවසන්නේ.\nඔවුන් වැඩි දුරටත් සඳහන් කළේ මෙහි දෙවන අදියර අගෝස්තු 05 ආරම්භ වීමට නියමිත බවයි.",
       "URL": "https://www.hirunews.lk/343521/ශ්‍රී-ලංකන්-ගුවන්-සේවයට-නව-කාර්ය-මණ්ඩලය-බඳවා-ගැනිමේ-පළමු-අදියර-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=127"
}