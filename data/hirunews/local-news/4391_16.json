{
       "Source": "hirunews",
       "Timestamp": "Tuesday, 01 August 2017 - 16:30",
       "Headline": "වාහනයට අත දැමූ දරුවා වඩාගෙන සිටි කාන්තාවට \"දෙවියන්\" පෙන්වූ දොස්තර (ඡායාරූප)",
       "News Content": "රටපුරා රජයේ වෛද්‍යවරු විවිධ ඉල්ලීම් මුල්කරගෙන මේ වකවානුවේ වැඩ වර්ජන සිදු කරත් කළුතර නාගොඩ රෝහලේ වෛද්‍යවරයකු ඊයේ (31) තම විවේක දිනයක පුද්ගලික අවශ්‍යතාවයකට යමින් සිටියදි මාකෙලිඇල්ල ප්‍රදේශයේදී අසනිප තත්වයෙන් පසුවු කුඩා දරුවකු තම වාහනය තුලදීම පරික්ෂණයට ලක්කරන්ට සංවේදී වු අයුරු මෙසේ දිස් වුනා.\nවෛද්‍ය සුදත් දිවාකර මොහොට්ටි මහතා පුද්ගලික අවශ්‍යතාවයකට මෙම ප්‍රදේශයට ගමන් කරමින් ඇති අතර තම දරුවා අසනීප තත්වයෙන් වෛද්‍ය ප්‍රතිකාර ලබාගැනීමට බස් රථයක් හෝ ත්‍රීරෝද රථයක් හෝ අපෙක්ෂාවෙන් මෙම මව බලාගෙන සිට තිබෙනවා.\nබොහෝ වෙලාවකින් තම අපේක්ෂාව ඉටු නොවු මෙම කාන්තාව මහා මග ගමන් ගත් වාහන කිහිපයකට අතදමා සංඥාකර ඇතත් ඒවා නොනවත්වා ධාවනය වී ඇති අතර එම අවස්ථාවේ මෙම ස්ථානය පසුකරමින් යැමට පැමණි වෛද්‍ය සුදත් දිවාකර මොහොට්ටි මහතා වාහනය නවතා තිබෙනවා.\nඔහු වෛද්‍යවරයකු බව එකවර හදුනානොගත් එම කාන්තාව දරුවා රෝහල කරා ගෙන යැමට උපකාර ඉල්ලා ඇති අතර ඒ මොහොතේ සංවේදී වු වෛද්‍යවරයා දරුවා තම රථයේ සිදුවා පරික්ෂාවට ලක්කර ක්ෂණික ප්‍රතිකාර ලබා දී පිටත්ව ගියා.\nමේ මොහොතේ හදිසියේම පැමිණියේ දෙවියකු බව දරුවාගේ මව සහ අවට සිටි ප්‍රදේශවාසින් සඳහන් කළා.\nමේ සම්බන්ධයෙන් වෛද්‍යවරයාගෙන් කළ විමසීමේදි ඔහු සදහන් කලේ වෛද්‍යවරයෙක් වශයෙන් තමා කලේ සුළු දෙයක් බවත් තමා කිසිම දවසක වැඩවර්ජනවලට ඉදිරිපත් නොවුවකු බවයි.\nවෛද්‍ය සුදත් දිවාකර මොහොට්ටී ට බොහෝ දෙනෙකු ආමන්ත්‍රනය කරන්නේ හිතහොද දොස්තර මහත්තයා නමින් බවට දැනගන්නට ලැබුනා.\nඔහු පසුගිය කාලයේ ගංවතුරින් හා නායයෑමට ලක්ව දිවි බේරාගත් පවුලක දරුවකු බවත් ප්‍රදේශවාසින් සඳහන් කළා.\nඡායාරූප - අලුත්ගම තුසිත කුමාර ද සිල්වා",
       "URL": "https://www.hirunews.lk/167346/වාහනයට-අත-දැමූ-දරුවා-වඩාගෙන-සිටි-කාන්තාවට-දෙවියන්-පෙන්වූ-දොස්තර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4391"
}