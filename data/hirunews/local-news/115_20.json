{
       "Source": "hirunews",
       "Timestamp": "Tuesday, 08 August 2023 - 6:38",
       "Headline": "වැසි රහිත කාලගුණ තත්ත්වය තවදුරටත්",
       "News Content": "බස්නාහිර සහ සබරගමුව පළාත්වලත් ගාල්ල, මාතර, මහනුවර සහ නුවරඑළිය දිස්ත්‍රික්කවලත් අද (08) දිනයේ දී සිහින් වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම නැගෙනහිර සහ ඌව පළාත්වල ස්ථාන ස්වල්පයක සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇතිවිය හැකි බවත් ඔවුන් නිකුත්කළ නිවේදනයේ සඳහන්.\nතවද, දිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව පවසයි.",
       "URL": "https://www.hirunews.lk/344023/වැසි-රහිත-කාලගුණ-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=115"
}