{
       "Source": "hirunews",
       "Timestamp": "Tuesday, 04 January 2022 - 8:24",
       "Headline": "ඖෂධ හිඟයක් නැහැ - සෞඛ්‍ය අමාත්‍යාංශයෙන් සහතිකයක්",
       "News Content": "ඖෂධ ආනයනික සමාගම් සතු ව පවතින ඖෂධ තොග ප්‍රමාණවත් වන්නේ තවත් මාස දෙකහමාරකට පමණක් බව ශ්‍රී ලංකා ඖෂධ ආනයනකරුවන් පවසනවා.\nආරක්ෂිත තොග පවත්වා ගනිමින් ආනයනික ඖෂධ සඳහා ඇණවුම් ලබාදීම් සිදු කළ ද ණයවර ලිපි විවෘත කිරීමේ දී ඇතිවන ප්‍රමාදය හේතුවෙන් ඉදිරියේ දී ඖෂධ සම්බන්ධයෙන් ද අර්බුදකාරී තත්ත්වයක් ඇති විය හැකි බවයි ඖෂධ ආනයනකරුවන් පෙන්වා දෙන්නේ.\nහිරු ප්‍රවෘත්ති අංශය කළ සොයා බැලීමක දී අනාවරණ වුණේ, රජයේ රෝහල්වල මේ වනවිට ඖෂධ හිගයක් නො මැති වුවත් ඖෂධ ආනයනයට ඇති බාධා කඩිනමින් යථා පත් නො කළ හොත් අත්‍යවශ්‍ය ඖෂධ රැසක හිඟයක් ඉදිරි මාස කිහිපය තුළ ඇතිවිය හැකි බවයි.",
       "URL": "https://www.hirunews.lk/292966/ඖෂධ-හිඟයක්-නැහැ-සෞඛ්‍ය-අමාත්‍යාංශයෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=1450"
}