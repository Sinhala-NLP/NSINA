{
       "Source": "hirunews",
       "Timestamp": "Sunday, 27 June 2021 - 17:08",
       "Headline": "ප්‍රදේශ කිහිපයකට හෙටත් වැසි",
       "News Content": "බස්නාහිර, සබරගමුව, සහ වයඹ පළාත්වලට හෙට දිනයේ වැසිවාර කිහිපයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ ගාල්ල, මාතර, මහනුවර සහ නුවරඑළිය දිස්ත්‍රික්කවලට ද වැසි ඇතිවිය හැකි බවයි. මීට අමතරව, ඌව පලාතේත්, අම්පාර, මඩකලපුව සහ මුලතිව් දිස්ත්‍රික්කවල ස්ථාන ස්වල්පයක වැසි හෝ ගිගුරුම් සහිත වැසි ඇතිවිය හැකි බව ද කාලගුණ විද්‍යා දෙපාර්තමේන්තුව සඳහන් කළා.\nඑම දෙපාර්තමේන්තුව වැඩිදුරටත් ජනතාවට දැනුම් දෙන්නේ තද සුළං වලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසයි.",
       "URL": "https://www.hirunews.lk/275473/ප්‍රදේශ-කිහිපයකට-හෙටත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1857"
}