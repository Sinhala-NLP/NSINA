{
       "Source": "hirunews",
       "Timestamp": "Saturday, 01 July 2023 - 12:06",
       "Headline": "ඉතාලි සිසුවියක් ඝාතනය කළ ලාංකික තරුණ‍යා අත්අඩංගුවට",
       "News Content": "ඉතාලියේ පාසල් සිසුවියක් ඝාතනය කර කසල බැහැර කිරීමට යොදා ගන්නා ඉටි බෑගයක් තුළ සඟවා කසල බැහැර කරන ස්ථානයකට ගොස් සිරුර සැඟවීම උත්සාහ කළ පාසල් සිසුවෙක් ඉතාලි පොලිසිය විසින් අත්අඩංගුවට ගෙන තිබෙනවා.\nමෙසේ මිය ගොස් ඇත්තේ වයස අවුරුදු 17ක් වන මාරියා මිෂෙල් කෝසෝ නැමැති පාසල් සිසුවියක් වන අතර ඝාතනය සිදු කර ඇත්තේ එම වයසේම පසුවන ශ්‍රී ලාංකික සම්භයක් ඇති පාසල් සිසුවෙක් බවයි විදෙස් මාධ්‍ය වාර්තා කරන්නේ.\nකලක පටන් මෙම දෙපළ අතර ප්‍රේම සබඳතාවක් තිබී ඇති අතර අදාළ සිසුවිය එම සම්බන්ධය නවත්වා තිබෙනවා.\nඒ හේතුවෙන් ඇති වූ වේදනාව නිසා මෙම මරණය සිදු කරන්නට ඇතැයි දැනට සැක පළ කරන බවයි වාර්තා වන්නේ.\nවිදෙස් ප්‍රවෘත්ති වාර්තා කර සිටියේ මෙම සැකකාර සිසුවා ශ්‍රී ලාංකික අඹුසැමි යුවළකට ඉතාලිය දී උපත ලැබූ ඔවුන්ගේ පවුලේ සිටි එක ම දරුවා බවයි.\nඉතාලි ජාතික සිසුවියගේ සිරුරේ පිහි ඇනුම් පහරවල් හයක් පමණ දක්නට ලැබෙන බව එරට මාධ්‍ය වාර්තා කර තිබෙනවා",
       "URL": "https://www.hirunews.lk/339643/ඉතාලි-සිසුවියක්-ඝාතනය-කළ-ලාංකික-තරුණ‍යා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=223"
}