{
       "Source": "hirunews",
       "Timestamp": "Tuesday, 19 October 2021 - 19:26",
       "Headline": "හෘදයාබාධයක් වැළඳී රියදුරෙකු ගාලු මුවදොර මාර්ගයේදී මරුට (වීඩියෝ)",
       "News Content": "ගාලු මුවදොර පිටිය ඉදිරිපිට මාර්ගයේ ත්‍රිරෝද රථයක්  ධාවනය කරමින් සිටි රියදුරෙකු හදිසියේ හෘදයාබාධයක් වැළඳී ත්‍රිරෝද රථය තුලම අද ජීවිතක්ෂයට පත්වුණා.\nඔහුගේ පාලනයෙන් ගිළිහුණු ත්‍රිරෝද රථය මාර්ගයේ ගමන් ගත් වාහන කිහිපයකද ගැටුණු බවයි පොලීසිය ප්‍රකාශ කළේ.\nහෘදයාබාධය වැළදී රියදුරා සුක්කානම මත ඇදවැටීමත් සමඟ ත්‍රිරෝද රථය එම මාර්ගයේ අනෙක් මංතීරුව දෙසට කවාකාරව ධාවනය වී තවත් වාහන කිහිපයක ගැටී ඇති බව සඳහන්.\nපසුව එය, ජීප් රථයක ගැටී නතරවන අතර, පොලීසිය පැවසුවේ රෝහල් ගතකරන විටත් පෑලියගොඩ ප්‍රදේශයේ පදිංචිකරුවෙකු වන ත්‍රිරෝද රථ රියදුරා ජීවිතක්ෂයට පත්ව සිටි බවයි.",
       "URL": "https://www.hirunews.lk/285477/හෘදයාබාධයක්-වැළඳී-රියදුරෙකු-ගාලු-මුවදොර-මාර්ගයේදී-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1618"
}