{
       "Source": "hirunews",
       "Timestamp": "Sunday, 13 August 2017 - 9:21",
       "Headline": "සොරකම් රැසකට සම්බන්ධ පුද්ගලයෙකු කැකිරාවේදී අත්අඩංගුවට",
       "News Content": "කැකිරාව නගරයේ රාජකාරියේ නිරතව සිටි පොලිස් නිලධාරීන් පිරිසක් සැකකටයුතු ත්‍රීරෝද රථයක් නවතා පරීක්ෂාවට ලක් කිරීමේදී සූර්යබල පද්ධතිවල බැටරි 05 ක් සහ වතුර මෝටරයක් සමඟ පුද්ගලයෙකු ඊයේ අත්අඩංගුවට ගෙන තිබෙනවා.\nඔහුගෙන් සිදුකරන ලද ප්‍රශ්න කිරීම්වලදී අනාවරණ වී ඇත්තේ ගලෙන්බිඳුණුවැව ප්‍රදේශයේ පාසලකින් මෙම දේපල සොරකම් කර ඇති බවයි.\nපසුව ඔහු විසින් සොරකම් කරන ලද රූපවාහිණි යන්ත්‍ර දෙකක් සහ ඩී.වී.ඩී. යන්ත්‍රයක්ද පොලිසිය සොයාගනු ලැබුවා.\nසැකකරු 47 හැවිරිදි හබරණ ප්‍රදේශයේ පදිංචිකරුවෙකු වන අතර, ඔහු අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/168305/සොරකම්-රැසකට-සම්බන්ධ-පුද්ගලයෙකු-කැකිරාවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4373"
}