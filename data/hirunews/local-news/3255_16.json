{
       "Source": "hirunews",
       "Timestamp": "Wednesday, 10 July 2019 - 17:02",
       "Headline": "ගුරුවරුන්ගේ දරුවන් පාසලට ඇතුළත් කිරීමේදී අධ්‍යාපන ඇමතිගෙන් සහනයක්",
       "News Content": "තමන් සේවය කරන ජාතික පාසලේ වසර 3 ට වැඩි සේවා කාලයක් සම්පූර්ණ කර ඇති සියලූ ගුරුවරුන්ට එම පාසලටම දරුවන් ඇතුළත් කරගැනීමේ අවස්ථාව ලබාදීමට කඩිනම් පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම් නිලධාරීන්ට උපදෙස් ලබාදී තිබෙනවා.\nඅධ්‍යාපන අමාත්‍යාංශය නිවේදනය කළේ ජාතික පාසල්වල 1, 5, 6 සහ 11 ශ්‍රේණි හැර අනෙකුත් අතරමැදි ශ්‍රේණිවලට දරුවන් ඇතුළත් කිරීමේදී ගුරුවරුන් සඳහා වන මෙම විශේෂ තීරණය බලපැවැත්වෙන බවයි.\nගුරුවරුන්ට තමන් සේවය කරන පාසලට සිය දරුවන් ඇතුළත් කරගැනීම ගැටළුවකින් තොරව සිදුකරගැනීමේ අරමුණින් අධ්‍යාපන අමාත්‍යවරයා විසින් මෙම පියවර ගෙන තිබෙනවා.",
       "URL": "https://www.hirunews.lk/220039/ගුරුවරුන්ගේ-දරුවන්-පාසලට-ඇතුළත්-කිරීමේදී-අධ්‍යාපන-ඇමතිගෙන්-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=3255"
}