{
       "Source": "hirunews",
       "Timestamp": "Wednesday, 28 September 2022 - 13:15",
       "Headline": "තඹුත්තේගම කොල්ලය පිටුපස සිටි පොහොට්ටු මන්ත්‍රීගේ පක්ෂ සාමාජිකත්වය අහෝසියි",
       "News Content": "ඉකුත් 26 වැනි දා තඹුත්තේගම පිහිටි පුද්ගලික බැංකුවක් ඉදිරිපිට සිදු වූ මංකොල්ලයට සම්බන්ධ රාජාංගනය ප්‍රාදේශීය සභා මන්ත්‍රීවරයාගේ පක්ෂ සාමාජිකත්වය අත්හිටුවීමට ශ්‍රී ලංකා පොදුජන පෙරමුණ කටයුතු කර තිබෙන බව එහි මහ ලේකම් පාර්ලිමේන්තු මන්ත්‍රී සාගර කාරියවසම් හිරු නිවුස් අප හා ප්‍රකාශ කළා.\nමෙලෙස පක්ෂ සාමාජිකත්වය අහෝසි කිරීමට කටයුතු කර ඇත්තේ, අදාල කොල්ලය සඳහා පැමිණි සැකකරුවන් වෙත යතුරු පැදියක් සැපයීමේ චෝදනාවට ලක්ව සිටින සූරිය ආරච්චිලාගේ සුරංග මහේෂ් කුමාර යන රාජාංගනය ප්‍රාදේශීය සභාවේ මන්ත්‍රීවරයෙක්.\nඅදාල චෝදනාව සම්බන්ධ ප්‍රාදේශීය සභා මන්ත්‍රීවරයා සිද්ධිය සම්බන්ධයෙන් අත්අඩංගුවට ගැනීමට ද තඹුත්තේගම පොලීසිය කටයුතු කළ අතර ඔහුව රිමාන් බන්ධනාගාරගත කිරීමට තඹුත්තේගම මහේස්ත්‍රාත්වරයා තීරණය කළා.\nමෙම සිද්ධිය සම්බන්ධයෙන් අදාල ප්‍රාදේශීය සභා මන්ත්‍රීවරයාගේ පක්ෂ සාමාජිකත්වය අහෝසි කිරීමට ශ්‍රී ලංකා පොදුජන පෙරමුණ විසින් කටයුතු කර ඇති බව දන්වමින් ඔහු වෙත යවන ලද ලිපිනයෙහි වැඩිදුරටත් දැක්වෙන්නේ, අදාල චෝදනාව සම්බන්ධයෙන් සොයා බලා ඉදිරි පියවර ගන්නා බවයි.\n(පක්ෂ සාමාජිකත්වය අහෝසි කරමින් මන්ත්‍රීවරයා වෙත යවන ලද ලිපිය පහතින්)",
       "URL": "https://www.hirunews.lk/316519/තඹුත්තේගම-කොල්ලය-පිටුපස-සිටි-පොහොට්ටු-මන්ත්‍රීගේ-පක්ෂ-සාමාජිකත්වය-අහෝසියි",
       "Category": "Local News",
       "Parent URL": "https://www.hirunews.lk/local-news.php?pageID=839"
}