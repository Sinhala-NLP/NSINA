{
       "Source": "hirunews",
       "Timestamp": "Friday, 20 November 2020 - 8:04",
       "Headline": "අපවත් වී වදාල රාමඤ්ඤ නිකායේ මහනායක නාපානේ පේමසිරි හිමියන්ට බුහුමන් ලෙස කහකොඩි ප්‍රදර්ශනය කරන ලෙස ඉල්ලීමක් (වීඩියෝ)",
       "News Content": "අපවත් වී වදාල ශ්‍රී ලංකා රාමඤ්ඤ මහ නිකායේ මහ නායක අතිපූජ්‍ය නාපානේ පේමසිරි නාහිමියන්ගේ ශ්‍රී දේහය පිළිබඳ ආදාහන පූජෝත්සවය යෙදෙන ලබන ඉරිදා දිවයින පුරා බෞද්ධාගමික නිවෙස්වල කහ කොඩි ප්‍රදර්ශනය කරන්නැයි මහා සංඝරත්නය ඉල්ලීමක් කරනවා.\nපූර්ණ රාජ්‍ය ගෞරව සහිතව සිදු කෙරෙන ආදාහන පූජෝත්සවය සිදු කිරීමට නියමිතයි.\nමේ අතර,  ශ්‍රී ලංකා රාමඤ්ඤ මහ නිකායේ මහ නායක අතිපූජ්‍ය නාපානේ පේමසිරි නාහිමිපාණන් වහන්සේ සම්බුද්ධ දේශනාව අර්ථවත් කළ මහා සංඝ පීතෘවරයෙකු බැවින් රට ජාතිය ආගම වෙනුවෙන් මහඟු මෙහෙයක් කළ උන්වහන්සේට අජරාමර නිවන් සුව ප්‍රාර්ථනා කරන බව ජනාධිපති ගෝඨාභය රාජපක්ෂ සඳහන් කළා.\nනාහිමියන්ගේ අපවත් විම සම්බන්ධයෙන් ශෝක පණිවුඩයක් නිකුත් කරමින් ජනාධිපතිවරයා වැඩිදුරටත් පෙන්වා දෙන්නේ ආගමික හා ශාසනික වශයෙන් වූ රාජ්‍ය ප්‍රතිපත්ති සම්පාදනයේදි නාපානේ පේමසිරි නාහිමිපාණන් වහන්සේගේ සමීප ඇසුරින් ලැබු අනුශාසනා ඉවහල් වූ බවයි.",
       "URL": "https://www.hirunews.lk/255145/අපවත්-වී-වදාල-රාමඤ්ඤ-නිකායේ-මහනායක-නාපානේ-පේමසිරි-හිමියන්ට-බුහුමන්-ලෙස-කහකොඩි-ප්‍රදර්ශනය-කරන-ලෙස-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2323"
}