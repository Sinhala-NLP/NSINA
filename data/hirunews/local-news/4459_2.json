{
       "Source": "hirunews",
       "Timestamp": "Wednesday, 21 June 2017 - 13:11",
       "Headline": "පුරප්පාඩු වූ අමාත්‍ය ධුරවල විග්නේෂ්වරන් අද දිවුරුම් දෙයි",
       "News Content": "උතුර පළාත් ප්‍රධාන අමාත්‍ය සී.වී.විග්නේෂ්වරන්, පළාත් කෘෂිකර්ම සහ අධ්‍යාපන යන අමාත්‍යාංශවල අද (21) දිවුරුම්දීමට නියමිතයි.\nඅද පස්වරු 3.30ට පළාත් ආණ්ඩුකාර රෙජිනෝල්ඩ් කුරේ ඉදිරියේ ප්‍රධාන අමාත්‍යවරයා මෙම අමාත්‍යාංශවල දිවුරුම්දීමට නියමිත බවයි දෙමළ ජාතික සන්ධානයේ උතුර පළාත් සභා මන්ත්‍රී එම්.කේ.සිවාජිලිංගම් හිරු ප්‍රවෘත්ති අංශයට සදහන් කළේ.\nකෘෂිකර්ම අමාත්‍ය ධුරය දැරූ පී.අයින්ගරනේෂන්ට සහ අධ්‍යාපන අමාත්‍ය ටී. කුරුකුලරාජාට වංචා දූෂණ එල්ල වීම හේතුවෙන් පසුගියදා එම ධුරවලින් ඉල්ලා අස්වුණා.\nමොවුන් දෙදෙනාගේ ඉල්ලා අස්වීමේ ලිපි ඊයේ පළාත් ආණ්ඩුකාරවරයා වෙත භාර දී තිබුණා.\nකෙසේ වෙතත්, දෙමළ ජාතික සන්ධානයේ උතුර පළාත් සභා මන්ත්‍රී එම්.කේ.සිවාජිලිංගම් කියා සිටියේ ඉදිරියේදී මෙම අමාත්‍ය ධුර දෙක සදහා නව අමාත්‍යවරුන් ප්‍රධාන අමාත්‍යවරයා විසින් පත් කරනු ඇති බවයි.",
       "URL": "https://www.hirunews.lk/164080/පුරප්පාඩු-වූ-අමාත්‍ය-ධුරවල-විග්නේෂ්වරන්-අද-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4459"
}