{
       "Source": "hirunews",
       "Timestamp": "Thursday, 29 December 2022 - 10:13",
       "Headline": "රුසියාවේ 'රෙඩ් වින්ග්ස්' අද (29) සිට ශ්‍රී ලංකාවට ගුවන් ගමන් අරඹයි",
       "News Content": "රුසියාවේ 'රෙඩ් වින්ග්ස්' ගුවන් සේවය අද (29) සිට ශ්‍රී ලංකාව දක්වා ගුවන් ගමන් ආරම්භ කරන බව සිවිල් ගුවන්සේවා අධිකාරිය පවසනවා.\nසිවිල් ගුවන් සේවා අධිකාරිය පැවසුවේ, 'රෙඩ් වින්ග්ස්' ගුවන් සේවයට අයත් යානයක් අද (29) දිනයේ දී මත්තල රාජපක්ෂ ජාත්‍යන්තර ගුවන්තොටුපොළ වෙත පැමිණීමට නියමිත අතර එම ගුවන් සේවය සතියට දෙවරක් ශ්‍රී ලංකාවට ගුවන් ගමන් සිදු කිරීමට නියමිත බවයි.\nමෙම ගුවන් යානයෙන් රුසියානු සංචාරකයින් 404 දෙනෙකු මෙරටට පැමිණෙන බව ද සිවිල් ගුවන්සේවා අධිකාරියේ සභාපති උපුල් ධර්මදාස පැවසුවා.\n'රෙඩ් වින්ග්ස්' සමාගම ශ්‍රී ලංකාවට ගුවන් ගමන් ආරම්භ කිරීමත් සමග මේ වන විට රුසියාව හා ශ්‍රී ලංකාව අතර ක්‍රියාත්මක සෘජු ගුවන් සේවා සංඛ්‍යාව 3ක්.",
       "URL": "https://www.hirunews.lk/323800/රුසියාවේ-රෙඩ්-වින්ග්ස්-අද-29-සිට-ශ්‍රී-ලංකාවට-ගුවන්-ගමන්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=637"
}