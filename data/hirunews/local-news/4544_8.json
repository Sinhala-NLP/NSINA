{
       "Source": "hirunews",
       "Timestamp": "Thursday, 27 April 2017 - 18:14",
       "Headline": "වන අලි පහරදීමකින් පුද්ගලයකු ජීවිතක්ෂයට (ඡායාරූප)",
       "News Content": "දමන තිඹිරිගොල්ල ප්‍රදේශයේදී වන අලි පහරදීමකින් පුද්ගලයකු මියගොස් තිබෙනවා.\nඅද උදෑසන තමන්ට අයත් වෙල් යායේ සීසාමින් සිටියදී ඔහු වන අලියාගේ පහරදීමට ලක්ව ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ 53 හැවිරිදි තිදරු පියෙක්.\nසීසාමින් සිටි ස්ථානයට පැමිණි වන අලියා මෙම පුද්ගලයා පසුපස මීටර් 500 ක පමණ දුරක් එලවාගෙන ගොස් ඇතැයි සඳහන්.\nඅනතුරුවයි පහරදී ඇත්තේ.\nබරපතල තුවාල ලැබු ඔහු දමන රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා අම්පාර රෝහලට ඇතුලත් කිරීමේදී මියගොස් තිබෙනවා.\nසී සෑමට යොදාගත් ට්‍රැක්ටර් රථයට ද වන අලියා පහරදී අලාභ හානි සිදුකර ඇති බවයි අප වාර්තාකරු කියාසිටියේ.\nඡායාරූප - අම්පාර සමන් චන්ද්‍රතිලක",
       "URL": "https://www.hirunews.lk/160117/වන-අලි-පහරදීමකින්-පුද්ගලයකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4544"
}