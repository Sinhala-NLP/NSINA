{
       "Source": "hirunews",
       "Timestamp": "Friday, 25 December 2020 - 19:39",
       "Headline": "නිරෝධායන නීති කඩකරමින් කොරෝනා පැණිය ගැනීමට අදත් කෑගල්ලට විශාල පිරිසක් (වීඩියෝ)",
       "News Content": "කොරෝනා වෛරසය ආසාදනය වූවන් සුව වන බවට පවසා ඖෂධයක් නිපද වූ කෑගල්ලේ ධම්මික බණ්ඩාරගේ ඖෂධ නිෂ්පාදනාගාරය ඇති ස්ථානයට අද දිනයේත් විශාල පිරිසක් පැමිණ සිටියා.\nඔවුන් සෞඛ්‍යාරක්ෂිත ක්‍රමවේද අනුගමනය නොකරමින් මෙලෙස පැමිණ සිටියේ ඖෂධ නිකුත් නොකරන බවට ධම්මික බණ්ඩාර විසින් ප්‍රකාශ කර තිබියදියි.\nපොලීසිය පැමිණ පැමිණ සිටි පිරිස විසුරුවා හැරීමට කටයුතු කළ ද දිගින් දිගටම පැමිණි පිරිස නිරෝධායන නීති රීති කඩ කරමින් ඒකරාශී වී සිටින ආකාරයක් දක්නට ලැබුණා.\nධම්මික බණ්ඩාර විසින් නිෂ්පාදනය කළ මෙම ඖෂධයෙන් කොරෝනා ආසාදනය වූවන් සුව වන බවට මෙතෙක් සායනිකව ඔප්පු වී නැහැ.\nඑම නිසා එය ලබා ගැනීම සඳහා ඒකරාශී වීමෙන් වළකින ලෙසයි ආරක්ෂක අංශ දැනුම් දෙන්නේ.\nනිරෝධායන නීති කඩ කරමින් මෙලෙස ඒකරාශීවීම හරහා කොරෝනා වෛරසය තවදුරටත් ව්‍යාප්ත වීමේ අවදානමක් පවතින බව සෞඛ්‍ය අංශ පෙන්වා දෙනවා.",
       "URL": "https://www.hirunews.lk/257954/නිරෝධායන-නීති-කඩකරමින්-කොරෝනා-පැණිය-ගැනීමට-අදත්-කෑගල්ලට-විශාල-පිරිසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2253"
}