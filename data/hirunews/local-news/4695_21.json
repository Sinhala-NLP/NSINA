{
       "Source": "hirunews",
       "Timestamp": "Tuesday, 24 January 2017 - 12:46",
       "Headline": "දුරගමන් බස් රථ සේවකයින්ට, නිල ඇඳුම, හැඳුනුම්පත ලබන 01 වන දා සිට අනිවාර්යයි",
       "News Content": "ලබන මස 01 වන දා සිට දුරගමන් පෞද්ගලික බස් රථ සේවකයින් සඳහා නිල ඇඳුම සහ සේවා හැඳුනුම්පත අනිවාර්ය බව ජාතික ගමනාගමන කොමිෂන් සභාව ප්‍රකාශ කළා.\nඑහි සභාපති එම්.ඒ.පී.හේමචන්ද්‍ර කියා සිටියේ බස් රථ සේවකයින්ගේ විනය ඇති කිරීම සඳහා මෙම තීරණය ගත් බවයි.\nදුර ගමන් බස් රථ සේවකයින් සිදුකරන අක්‍රමිකතා සම්බන්ධයෙන් පැමිණිලි වැඩි වශයෙන් ලැබෙන බව ද සභාපතිවරයා කියා සිටියා.\nඒ අනුව ලබන මස 01 වන දා සිට අදාළ නියෝග ක්‍රියාත්මක නොකරන බස් රථ සේවකයින්ට එරෙහිව නීතිය ක්‍රියාත්මක කරන බවයි ජාතික ගමනාගමන කොමිෂන් සභාවේ සභාපති එම්.ඒ.පී.හේමචන්ද්‍ර සඳහන් කළේ.",
       "URL": "https://www.hirunews.lk/152769/දුරගමන්-බස්-රථ-සේවකයින්ට-නිල-ඇඳුම-හැඳුනුම්පත-ලබන-01-වන-දා-සිට-අනිවාර්යයි",
       "Category": "Local News",
       "Parent URL": "https://www.hirunews.lk/local-news.php?pageID=4695"
}