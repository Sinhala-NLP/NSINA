{
       "Source": "hirunews",
       "Timestamp": "Sunday, 20 March 2022 - 8:04",
       "Headline": "නාවල ඉන්ධන පිරවුම්හල් කොල්ලයේ සැකකරුවන් දෙදෙනෙකු අත්අඩංගුවට (වීඩියෝ)",
       "News Content": "මිරිහාන - නාවල ප්‍රදේශයේ ඉන්ධන පිරවුම්හලක සේවකයින්ට පහරදී මුදල් කොල්ලකෑමේ සිද්ධියකට සම්බන්ධ සැකකරුවන් දෙදෙනෙකු පොලිසිය විසින් හෙරොයින් සමඟ අත්අඩංගුවට ගෙන තිබෙනවා.\nනාවල පිහිටි මෙම ඉන්ධන පිරවුම්හලට පැමිණි නාඳුනන පිරිසක්, සේවකයින්ට කඩුවලින් පහරදී රුපියල් දෙලක්ෂ පනස් දහසකට අධික මුදලක් කොල්ල කා තිබුණේ පෙරේදා දිනයේදීයි.\nසැකකරුවන් පැමිණි ත්‍රිරෝද රථය සහ කඩු හතරක්, කොල්ලකන ලද මුදලින් රුපියල් දස දහසක්ද පොලිස් භාරයට ගෙන තිබෙනවා.\nමෙම සැකකරුවන් අවුරුදු 24 සහ 37 යන වයස්වල පසුවන නාරාහේන්පිට සහ මොරගස්මුල්ල ප්‍රදේශවල පදිංචිකරුවන් බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/299889/නාවල-ඉන්ධන-පිරවුම්හල්-කොල්ලයේ-සැකකරුවන්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1283"
}