{
       "Source": "hirunews",
       "Timestamp": "Friday, 25 November 2022 - 15:05",
       "Headline": "13 හැවිරිදි දැරියක් පැහැරගත් සැකකරුවෙක් සෙවීමට පොලීසිය මහජන සහාය පතයි",
       "News Content": "13 හැවිරිදි දැරියක් නීත්‍යානුකූල භාරකාරිත්වයෙන් අපහරණය කළා යැයි ඉඟිනියාගල පොලිසියට මවක් විසින් කරන ලද පැමිණිල්ලක් අනුව සිදු කෙරෙන විමර්ශනයන්ට අදාලව සැකකරුවෙක්ව පොලීසිය විසින් සොයමින් සිටින බව පොලිස් මාධ්‍ය කොට්ඨාශය දැනුම් දෙනවා.\nඒ අනුව අදාල සැකකරු එම දැරියත් සමග ප්‍රදේශයෙන් පලාගොස් සැඟව සිටින බවට පොලිසිය වෙත තොරතුරු ලැබී ඇති බවයි වාර්තා වන්නේ.\nජාතික හැඳුම්පත් අංක 752496657v දරණ වයස අවුරුදු 47ක් වන දඹගල්ල ප්‍රදේශයේ පදිංචිව සිටි සුමිත් ගුණවර්ධන නම් මෙම සැකකරුවා පිළිබඳ තොරතුරක් වෙතොත් 071 859 11 50/ 063 224 20 22 යන දුරකතන අංකවලට දැනුවත් කරන ලෙස පොලිසිය මහජන සහය පතනවා.",
       "URL": "https://www.hirunews.lk/321258/13-හැවිරිදි-දැරියක්-පැහැරගත්-සැකකරුවෙක්-සෙවීමට-පොලීසිය-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=709"
}