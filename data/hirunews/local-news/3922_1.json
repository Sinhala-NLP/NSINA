{
       "Source": "hirunews",
       "Timestamp": "Tuesday, 29 May 2018 - 10:27",
       "Headline": "කෘත්‍රිම මත්පෙති සහ මත්ද්‍රව්‍ය සමඟ කාන්තාවක් අත්අඩංගුවට",
       "News Content": "මාළිගාවත්ත ප්‍රදේශයේදී කෘත්‍රිම මත්පෙති, කොකේන් සහ අයිස් මත්ද්‍රව්‍ය සමඟ කාන්තාවක් අත්අඩංගුවට ගෙන තිබෙනවා.\nකොළඹ මධ්‍යම කොට්ඨාශයේ නීතිය බල ගැන්වීමේ ඒකකය ඊයේ රාත්‍රියේ සිදුකළ වැටලීමකදී එම 38 හැවිරිදි එම කාන්තාව අත්අඩංගුවට ගනු ලැබූ බව සඳහන්.\nඑම අවස්ථාවේදී ඇය සන්තකයේ තිබී කෘත්‍රිම මත්පෙති 89ක්, කොකේන් ග්‍රෑම් 9ක් සහ අයිස් නැමැති මත්ද්‍රව්‍ය ග්‍රෑම් 7කට ආසන්න ප්‍රමාණයක් පොලිස් භාරයට ගෙන තිබෙනවා.\nඇයගෙන් සිදුකළ ප්‍රශ්න කිරීම්වලදී අනාවරණ වී ඇත්තේ සැකකාරිය කලක සිට මෙම මත්ද්‍රව්‍ය ජාවාරමේ නිරතව සිට ඇති බවයි.",
       "URL": "https://www.hirunews.lk/191811/කෘත්‍රිම-මත්පෙති-සහ-මත්ද්‍රව්‍ය-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3922"
}