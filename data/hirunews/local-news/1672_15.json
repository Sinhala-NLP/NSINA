{
       "Source": "hirunews",
       "Timestamp": "Friday, 24 September 2021 - 8:03",
       "Headline": "පොදු ප්‍රවාහනයට මාර්ගෝපදේශ මාලාවක්",
       "News Content": "ඔක්තෝම්බර් පළමු වැනි දා සිට පොදු ප්‍රවාහන සේවා ක්‍රියාත්මක වන්නේ යැයි සලකා ඊට අදාළ මාර්ගෝපදේශ මාලාවක් නිකුත් කර ඇති බව සමස්ත පළාත් මාර්ගස්ත ප්‍රවාහන අධිකාරී සභාපතිවරුන්ගේ සම්මේලනය පවසනවා.\nඑහි කැඳවුම්කරු නිලන්ත ඒකනායක ඊයේ දඹුල්ල ප්‍රදේශයේ පැවති මාධ්‍ය හමුවකට එක්වෙමින් සඳහන් කළේ, සියලු බස් රථ හිමියන්ට රුපියල් 50,000කට වැඩි සහන පැකේජයක් ලබා දීමට ද රජය විසින් සැලසුම් කර ඇති බවයි.\nසාමාන්‍ය තත්ත්වයන් තුළ දිවයින පුරා ශ්‍රී ලංගම බස් රථ 5,500 ධාවනයේ යෙදෙන අතර ජාතික ගමනාගමන කොමිෂන් සභාව යටතේ ධාවනය වන බස් රථ ප්‍රමාණය 3,250ක්.\nපළාත් ප්‍රවාහන පද්ධතිය තුළ ධාවනය වන බස් රථ සංඛ්‍යාව 18,500ක් පමණ වනවා.",
       "URL": "https://www.hirunews.lk/283074/පොදු-ප්‍රවාහනයට-මාර්ගෝපදේශ-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=1672"
}