{
       "Source": "hirunews",
       "Timestamp": "Sunday, 30 April 2023 - 8:17",
       "Headline": "මෙම වසරේ තේ නිෂ්පාදනය පහළට",
       "News Content": "ගතවූ මාස තුන තුළ මෙරට තේ නිෂ්පාදනය පහළ ගොස් තිබෙනවා.\nශ්‍රී ලංකා තේ මණ්ඩලය සඳහන් කළේ එය, 2022 වසරේ පළමු මාස තුනට සාපේක්ෂව තේ කිලෝ මිලියන 05 ක අඩුවීමක් බවයි. 2022 වසරේ පළමු කාර්තුවේ තේ නිෂ්පාදනය කළ තේ ප්‍රමාණය කිලෝග්‍රෑම් මිලියන 63 ක් වන අතර මේ වසරේ මේ වසරේ මුල් කාර්තුවේ එය, තේ කිලෝ මිලියන 58 ක්.\nඑමෙන්ම 2022 වසරේ පළමු කාර්තුවේ තේ කිලෝග්‍රෑම් මිලියන 62 ක් අපනයනය කර ඇති අතර මේ වසරේ ගතවූ මාස තුන තුළ අපනයනය කර ඇත්තේ මිලියන 54 ක් බවයි ශ්‍රී ලංකා තේ මණ්ඩලය ප්‍රකාශ කළේ.\nකෙසේ වෙතත් තේ අපනයන ආදායම පසුගිය වසරට සාපේක්ෂව ඉහළ ගොස් තිබෙනවා.\nඒ තේ කිලෝවක් සඳහා ජාත්‍යන්තරයෙන් ලැබුණු මිල ඉහළ යාම හේතුවෙන්.\nමේ වසරේ ගෙවුණු කාර්තුව තුළ තේ අපනයනයෙන් රුපියල් බිලියන 110 ක පමණ ආදායමක් ලබා ඇති අතර එය ගිය වසරේ රුපියල් බිලියන 62 ක්.\n2022 වසරේදී තේ කිලෝ ග්‍රෑමයක් සඳහා නියමවූ මිල ඇමරිකානු ඩොලර් 4 යි දශම 5 ක්. මේ වසරේ එය ඇමරිකානු ඩොලර් 5.8 ක් දක්වා ඉහළ දමා තිබෙනවා.",
       "URL": "https://www.hirunews.lk/333820/මෙම-වසරේ-තේ-නිෂ්පාදනය-පහළට",
       "Category": "Local News",
       "Parent URL": "https://www.hirunews.lk/local-news.php?pageID=380"
}