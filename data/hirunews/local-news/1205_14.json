{
       "Source": "hirunews",
       "Timestamp": "Thursday, 28 April 2022 - 8:28",
       "Headline": "ගුවන් තොටුපළේ සහ කොළඹ වරායේ කටයුතු සාමාන්‍ය පරිදි",
       "News Content": "දීප ව්‍යාප්ත වර්ජනයක් ක්‍රියාත්මක වුවත් කටුනායක ගුවන් තොටුපළේ සහ කොළඹ වරායේ කටයුතු සාමාන්‍ය පරිදි සිදුවන බව වාර්තා වනවා.\nකෙසේ වෙතත් වරාය වෘත්තීය සමිති සදහන් කළේ, අද දිනයේ සීමිත සේවක සංඛ්‍යාවක් රාජකාරී කටයුතු සදහා පැමිණ ඇති බවයි.\nමේ වන විටත් කොළඹ වරායට භාණ්ඩ නෞකා 5ක් පමණ පැමිණ ඇති බවත් ඒවායේ බහාලුම් ගොඩබෑමට අවශ්‍ය කටයුතු සිදුකරමින් පවතින බවත් ඔවුන් සදහන් කළා.\nමේ අතර ශ්‍රී ලංකා ගමනාගමන මණ්ඩලයට අයත් බස් රථ සහ පෞද්ගලික බස් රථ අද දිනයේ සාමාන්‍ය පරිදි ධාවනය වන බව හිරු වාර්තාකරුවන් සදහන් කළා. මේ වන විට කොළඹ නගරයේ ද බස් ධාවනය සිදුවන අතර මගීන්ගේ අඩුවක් දක්නට ලැබෙන බවයි වාර්තා වන්නේ.",
       "URL": "https://www.hirunews.lk/302988/ගුවන්-තොටුපළේ-සහ-කොළඹ-වරායේ-කටයුතු-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=1205"
}