{
       "Source": "hirunews",
       "Timestamp": "Monday, 05 September 2022 - 13:47",
       "Headline": "බැංගලෝරයට යළිත් ගංවතුර",
       "News Content": "ඉන්දියාවේ කර්ණාටක ප්‍රාන්තයේ බැංගලෝර් ප්‍රදේශයට බලපෑ අධික වැසි හේතුවෙන් ප්‍රදේශ රැසක් ජලයෙන් යටවී තිබෙනවා.\nමාර්ග රැසක් මෙන්ම මහල් නිවාසද ජලයෙන් යටවී ඇති බවයි ඉන්දීය මාධ්‍ය වාර්තා කර තිබුණේ.\nමෙම ජල ගැලීම් තත්වය සතියක් ඇතුළත බැංගලෝරයට බලපෑ දෙවන අවස්ථාව වනවා.\nහදිසි අවශ්‍යතා සඳහා පමණක් හැර නිවෙස්වලින් පිටතට නොයන ලෙසටද එම නගරවැසියන්ට ආරක්ෂක අංශ විසින් උපදෙස් ලබා දි ඇති බවයි විදෙස් මාධ්‍ය වැඩිදුරටත් වාර්තා කර තිබුණේ.\nඉදිරි දින හතරේ ද අධික වැසි මෙම ප්‍රදේශවලට ඇද හැලෙනු ඇති බවටයි එරට කාලගුණ අංශ අනතුරු අඟවා ඇත්තේ.",
       "URL": "https://www.hirunews.lk/314607/බැංගලෝරයට-යළිත්-ගංවතුර",
       "Category": "Local News",
       "Parent URL": "https://www.hirunews.lk/local-news.php?pageID=890"
}