{
       "Source": "hirunews",
       "Timestamp": "Sunday, 13 December 2020 - 11:04",
       "Headline": "විදේශයන්හි සිරවී සිටි ශ්‍රී ලාංකිකයින් 594ක් දිවයිනට",
       "News Content": "කොරෝනා ව්‍යාප්තිය හේතුවෙන් විදේශයන්හි සිරවී සිටි ශ්‍රී ලාංකිකයින් 594 දෙනෙකු කටුනායක ගුවන්තොටුපල හරහා දිවයිනට පැමිණ තිබෙනවා.\nඅද පෙරවරු 8.30 න් අවසන් වූ ගෙවුණු පැය 24 තුළ ගුවන් මෙහෙයුම් 35ක් කටුනායක ගුවන්තොටුපල තුල සිදුකර ඇති අතර, ඉන් ගුවන් ගමන් 22ක් මගින් ශ්‍රී ලාංකිකයින් 594 දෙනෙකු මෙලෙස දිවයිනට පැමිණ ඇති බව සඳහන්.\nඑක්සත් අරාබි එමීර් රාජ්‍යයේ සිට 144 දෙනෙකු, මාලදිවයිනේ සිට 31 දෙනෙකු, කටාර් සිට 51 දෙනෙකු, ඕස්ට්‍රේලියාවේ සිට 75 දෙනෙකු සහ ජපානයේ නරීටා සිට 203 දෙනෙකු මෙලෙස දිවයිනට පැමිණි බවයි ගුවන්තොටුපල හිරු වාර්තාකරු සඳහන් කළේ.\nඑසේම, ගුවන් මගින් 524 දෙනෙකු ඊයේ දිනයේදී විදේශ රටවල් වෙත පිටත්ව ගොස් තිබෙනවා.",
       "URL": "https://www.hirunews.lk/256915/විදේශයන්හි-සිරවී-සිටි-ශ්‍රී-ලාංකිකයින්-594ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2277"
}