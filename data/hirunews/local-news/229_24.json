{
       "Source": "hirunews",
       "Timestamp": "Wednesday, 28 June 2023 - 14:23",
       "Headline": "මිනුවන්ගොඩදි වෙඩි තැබීමට අනුබල දුන් සැකකරුවෙකු අත්අඩංගුවට",
       "News Content": "මිනුවන්ගොඩ ප්‍රදේශයේදී යතුරු පැදියකින් ගමන් කරමින් සිටි දෙදෙනෙකුට ටී 56 වර්ගයේ ගිනි අවියකින් වෙඩි තැබීමේ සිද්ධියට ආධාර අනුබල දුන් පුද්ගලයෙකු පෑලියගොඩ ප්‍රදේශයේදී අත්අඩංගුවට ගෙන තිබෙනවා.\nපොලිසිය ප්‍රකාශ කලේ 37 හැවිරිදි සැකකරු මීගමුව - දාගොන්න ප්‍රදේශයේ පදිංචිකරුවෙකු බවයි.\nපසුගිය 17 වනදා සිදුකල මෙම වෙඩි තැබීමෙන් යතුරු පැදියේ ගමන්ගත් නිහාල් හරිචන්ද්‍ර හෙවත් බාප්පා සහ විස්මින් මදු හෙවත් චප්පා නැමති දෙදෙනා තුවාල ලැබු අතර පසුව ඔවුන්ගෙන් එක් අයෙකු මියගියා.\nමේ වන විට විදේශ ගතව සිටින සංවිධානාත්මක අපරාධකරුවෙකු දුරකථනයෙන් සම්බන්ධ වී මෙම අපරාධය මෙහෙය වීම සදහා සහාය දක්වා ඇති බවටයි විමර්ශණ වලදි අනාවරණය වි ඇත්තේ.",
       "URL": "https://www.hirunews.lk/339361/මිනුවන්ගොඩදි-වෙඩි-තැබීමට-අනුබල-දුන්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=229"
}