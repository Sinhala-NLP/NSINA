{
       "Source": "hirunews",
       "Timestamp": "Saturday, 05 August 2023 - 17:27",
       "Headline": "රාහුල් ගාන්ධි නැවතත් පාර්ලිමේන්තුවට",
       "News Content": "ඉන්දීය කොන්ග්‍රස් පක්‍ෂයේ නායක හා එරට පාර්ලිමේන්තුවේ විපක්‍ෂ නායක රාහුල් ගාන්ධි වරදකරු කරමින් එරට මහාධිකරණයක් විසින් ලබාදී තිබූ තීන්දුවක් අත්හිටුවමින් ඉන්දීය ශ්‍රේෂ්ඨාධිකරණය ඊයේ (04 දා) තීන්දුවක් නිකුත් කොට තිබෙනවා.\nඑකී තීන්දුව අනුව රාහුල් ගාන්ධිට නැවත පාර්ලිමේන්තු මන්ත්‍රීවරයකු ලෙස හා එරට පාර්ලිමේන්තුවේ විපක්‍ෂ නායක ලෙස කටයුතු කිරීමේ අවස්ථාව මෙන්ම, ලබන වසරේ පැවැත්වෙන එරට පාර්ලිමේන්තු මහ මැතිවරණයට ඉදිරිපත්වීමේ අවස්ථාව ද හිමි වනවා.\nප්‍රසිද්ධ මාධ්‍ය හමුවේ කළ ප්‍රකාශයක් මගින් අධිකරණයට අපහාස කිරීමේ චෝදනවට වරදකරු කරනු ලැබූ රාහුල් ගාන්ධිට එරට මහාධිකරණයක් මගින් වසර දෙකක සිරදඬුවම් නියම කොට තිබූ අතර එකී තීන්දුව අනුව පාර්ලිමේන්තුව නියෝජනය කිරීමේ හා ඉදිරි මැතිවරණවලට ඉදිරිපත්වීමේ අවස්ථාව ඔහුට අහිමිවී තිබුනා.",
       "URL": "https://www.hirunews.lk/343734/රාහුල්-ගාන්ධි-නැවතත්-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=122"
}