{
       "Source": "hirunews",
       "Timestamp": "Wednesday, 24 March 2021 - 6:41",
       "Headline": "පංචිකාවත්තේ ආපනශාලාවක ගින්නකින් අරක්කැමි මිය යයි (වීඩියෝ)",
       "News Content": "කොළඹ - පංචිකාවත්ත - සංඝරාජ මාවතේ ආපනශාලාවක අද අලුයම ඇති වූ ගින්නෙන් එහි අරක්කැමියා මිය ගොස් ඇති බව මරදාන පොලීසිය ප්‍රකාශ කළා.\nමෙලෙස මිය ගොස් ඇත්තේ 46 හැවිරිදි බලපිටිය ප්‍රදේශයේ පදිංචිකරුවෙක්.\nඅද අලුයම 5.30ට පමණ අරක්කැමි, ආහාර සකසමින් සිටියදී මුළුතැන්ගෙයි ගෑස් ටැංකිය පුපුරා යාමෙන් මෙම ගින්න හටගෙන තිබෙනවා.\nගින්න මේ වන විට පාලනය කර ඇති අතර ඒ සඳහා ගිනි නිවීමේ රථ 5ක් යෙදවූ බවයි ගිනි නිවීම් සේවා දෙපාර්තමේන්තුව සඳහන් කළේ.",
       "URL": "https://www.hirunews.lk/266334/පංචිකාවත්තේ-ආපනශාලාවක-ගින්නකින්-අරක්කැමි-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2067"
}