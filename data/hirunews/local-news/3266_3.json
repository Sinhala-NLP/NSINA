{
       "Source": "hirunews",
       "Timestamp": "Friday, 05 July 2019 - 7:06",
       "Headline": "අදත් පළාත් කිහිපයකට වැසි කාලගුණයක්",
       "News Content": "සබරගමුව, බස්නාහිර, දකුණ, මධ්‍යම සහ වයඹ පළාත්වලට අද දිනයේ වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nමඩකලපුව සහ අම්පාර දිස්ත්‍රික්කවල පස්වරු 2න් පසු ගිගුරුම් සහිත වැසි ඇති විය හැකි බවයි එම දෙපාර්තමේන්තුව වැඩිදුරටත් සඳහන් කළේ.\nඑමෙන්ම හම්බන්තොට සිට පොතුවිල් හරහා මඩකලපුව දක්වා සහ පුත්තලම සිට මන්නාරම, කන්කසන්තුරය සහ ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර් 60 දක්වා ඉහළ යා හැකියි.\nඑම නිසා ධීවර හා නාවික ප්‍රජාව අවධානයෙන් කටයුතු කළ යුතු බවටයි කාලගුණ විද්‍යා දෙපාර්තමේන්තුව වැඩිදුරටත් දැනුම් දෙන්නේ.",
       "URL": "https://www.hirunews.lk/219672/අදත්-පළාත්-කිහිපයකට-වැසි-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=3266"
}