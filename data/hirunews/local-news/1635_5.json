{
       "Source": "hirunews",
       "Timestamp": "Monday, 11 October 2021 - 19:33",
       "Headline": "බත්, පාන්, කොත්තු සහ කිරි තේ මිල ඉහළට (වීඩියෝ)",
       "News Content": "පාන් රාත්තල, බත් පැකට්ටුව, කොත්තු සහ කිරි තේ වල මිල ගණන් අද සිට ඉහළ දැමීමට පියවර ගෙන තිබෙනවා.\nඒ, ගෑස් සහ තිරිඟු පිටිවල මිල ගණන් ඉහළ දැමීමත් සමඟයි.\nඅද මධ්‍යම රාත්‍රියේ සිට පාන් රාත්තලක මිල රුපියල් පහකින් ඉහළ නැංවීමට බේකරි හිමියන්ගේ සංගමය අද පස්වරුවේ තීරණය කළා.\nඑම සංගමයේ සභාපති එන්.කේ. ජයවර්ධන මාධ්‍ය වෙත අදහස් දක්වමින් සඳහන් කළේ ගෑස් මිල සහ තිරිඟු පිටි මිල ඉහළ දැමීම හේතුවෙන් තම නිෂ්පාදනවල මිල මෙලෙස ඉහළ දැමූ බවයි.\nඑමෙන්ම, බත් පැකට්ටුවක්, කොත්තු, ෆ්‍රයිඩ් රයිස් සහ කිරි තේ වල මිල රුපියල් 10 කින් ඉහළ නැංවීමට ආපනශාලා හිමියන්ගේ සංගමය ද අද තීරණය කළේ තිරිඟු පිටි, කිරිපිටි සහ ගෑස් මිල ඉහළ යාම හේතුවෙන්.",
       "URL": "https://www.hirunews.lk/284729/බත්-පාන්-කොත්තු-සහ-කිරි-තේ-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1635"
}