{
       "Source": "hirunews",
       "Timestamp": "Tuesday, 18 April 2023 - 9:10",
       "Headline": "ආණ්ඩුවේ නව පත්වීම් රැසක්",
       "News Content": "නියමිත සේවා කාලය අවසන් වී සිටින ආණ්ඩුකාරවරුන් පත් කිරීම සහ දැනට පුරප්පාඩු වී පවතින තානාපතිවරුන් 12දෙනා පත් කිරීමත් අප්‍රේල් අවසන් වීමට පෙර සිදුකිරීමට ජනාධිපතිවරයා කටයුතු කරමින් සිටින බව දේශපාලන ආරංචි මාර්ග සඳහන් කරනවා.\nඑම ආරංචි මාර්ගවලට අනුව දැනට කාලය අවසන්ව සිටින ආණ්ඩුකාරවරුන් නව දෙනා ම ඉවත් කරන්නට යන බව ත්, ඇතැම්විට ඔවුන්ගෙන් කිහිප දෙනෙකු නැවත පත් කිරීමට ඉඩ ඇති බව ත් පවසනවා.\nපොදුජන පෙරමුණේ ප්‍රධානීන් සමග පැවති සාකච්ඡාවල දී එකඟතාවකට පත්ව තිබුණේ ආණ්ඩුකාරවරුන් 9 දෙනාගෙන් පස් දෙනෙකු පොදුජන පෙරමුණෙන් ද, අනෙකුත් හතර දෙනා එජාපයෙන් ද පත්කිරීමට යි.\nඒ අනුව, දැනට සිටින ආණ්ඩුකාරවරුන්ගෙන් පස් දෙනෙකු පත්කිරීමට පොදුජන පෙරමුණ පක්ෂය ඉල්ලා තිබුනා.",
       "URL": "https://www.hirunews.lk/332803/ආණ්ඩුවේ-නව-පත්වීම්-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=407"
}