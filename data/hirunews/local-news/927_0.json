{
       "Source": "hirunews",
       "Timestamp": "Saturday, 20 August 2022 - 12:44",
       "Headline": "කුරුණෑගල දී පොලීසියෙන් බේරෙන්න වැවට පැන්න තරුණයෙකු මියයයි (වීඩියෝ)",
       "News Content": "කුරුණෑගල ප්‍රදේශයේදී පොලිසිය, තරුණයෙකු පරීක්ෂා කිරීමට යාමේ දී ඔහු එම ස්ථානයෙන් පලා ගොස් වැවකට පැන දියේ ගිලී ජීවිතක්ෂයට පත්ව තිබෙනවා.\nඊයේ (19) උදෑසන කුරුණෑගල වැව රවුමේ ඇවිදින මංතීරුව අසළදී මුර සංචාරයේ නිරත පොලිස් නිලධාරීන් කණ්ඩායමක් විසින් මෙම තරුණයා පරීක්ෂාවට ලක් කර තිබුණා.\nඑහිදී පොලිසිය සමඟ ඔහු පොරබදා ඇති අතර, පසුව අසළ වැවකට පැන පිහිනා පලායාමටයි තැත් කර ඇත්තේ.\nකෙසේ නමුත් මීටර 5 ක් පමණ දුර පිහිනා යමින් සිටියදී ඔහු දියේ ගිලී ජීවිතක්ෂයට පත්ව ඇති බවයි පොලිසිය සඳහන් කළේ.\nමෙලෙස මියගොස් ඇත්තේ වයස අවුරුදු 26 ක් වන තෝරයාය ප්‍රදේශයේ පදිංචිකරුවෙක් වන අතර, සිද්ධිය සම්බන්ධයෙන් කුරුණෑගල පොලිසිය විමර්ශනයක් ද ආරම්භ කර තිබෙනවා.",
       "URL": "https://www.hirunews.lk/313261/කුරුණෑගල-දී-පොලීසියෙන්-බේරෙන්න-වැවට-පැන්න-තරුණයෙකු-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=927"
}