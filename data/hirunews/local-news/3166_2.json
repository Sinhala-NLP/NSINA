{
       "Source": "hirunews",
       "Timestamp": "Tuesday, 03 September 2019 - 13:00",
       "Headline": "කැබිනට්ටුවේදී ජනපතිට සුභපැතුම්",
       "News Content": "5 ශ්‍රේණිය ශිෂ්‍යත්වය සමත් වන අඩු ආදායම්ලාභී සිසුන්ට ලබාදෙන ශිෂ්‍යාධාරය රුපියල් 250කින් ඉහළ නැංවීමට කැබිනට් අනුමැතිය හිමි වී තිබෙනවා.\nඒ අනුව දැනට මසකට ලබාදෙන රුපියල් 500යේ දීමනාව රුපියල් 750 දක්වා ඉහළ නැංවීමටයි අද පැවති කැබිනට් රැස්වීමේදී තීරණය වී ඇත්තේ.\nපෙරවරු 8.30ට කැබිනට් රැස්වීම ජනාධිපති ලේකම් කාර්යාලයේදී අද පැවැත්වුණේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඑහිදී අදට යෙදී ඇති ජනාධිපතිවරයාගේ 68 වන ඡන්ම දිනයට අමාත්‍යවරුන් සුබ පැතුම් එක් කර තිබෙනවා.\nමේ අතර, ජනාධිපති මෛත්‍රීපාල සිරිසේනගේ ඡන්ම දිනය නිමිත්තෙන් කොළඹ ගංගාරාම විහාරස්ථානයේ ආශිර්වාද බෝධි පූජා පිංකමක් ද සංවිධානය කර තිබෙනවා.",
       "URL": "https://www.hirunews.lk/223511/කැබිනට්ටුවේදී-ජනපතිට-සුභපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=3166"
}