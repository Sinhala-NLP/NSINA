{
       "Source": "hirunews",
       "Timestamp": "Sunday, 10 July 2022 - 14:22",
       "Headline": "දිවා ආහාරය වනවිට ශ්‍රී ලංකා පළමු ඉනිම ලකුණු 262/03",
       "News Content": "ඔස්ට්‍රෙලියාවට එරෙහිව ගාල්ල ක්‍රීඩාංගණයේ පැවැත්වෙන දෙවන ටෙස්ට් තරගයේ තුන්වන දිනයේ දිවා ආහාරය සඳහා තරගය නතර කරන විට පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලු 3 ක් දැවී ලකුණු 262 ක් ලබා සිටියා.\nනොදැවී පන්දුවට පහරදෙන ඇන්ජලෝ මැතිව්ස් ලකුණු 49 ක් සහ දිනේෂ් චන්දිමාල් ලකුණු 29 ක් ලබා සිටිනවා.\nකුසල් මෙන්ඩිස් අද (10) පෙරවරුවේ දැවී ගියේ ලකුණු 85 ක් ලබා සිටියදියි.\nපළමු ඉනිම සඳහා ඔස්ට්‍රෙලියානු කණ්ඩායම රැස් කළ ලකුණු 364 ක ඉලක්කයක් හඹා යන ශ්‍රී ලංකා කණ්ඩායම ලකුණු 102 ක් පිටුපසින් පසුවනවා.",
       "URL": "https://www.hirunews.lk/309600/දිවා-ආහාරය-වනවිට-ශ්‍රී-ලංකා-පළමු-ඉනිම-ලකුණු-262-03",
       "Category": "Local News",
       "Parent URL": "https://www.hirunews.lk/local-news.php?pageID=1032"
}