{
       "Source": "hirunews",
       "Timestamp": "Thursday, 02 February 2023 - 10:20",
       "Headline": "රබර් ආනයනය පිළිබඳ සොයාබැලූ කමිටුවේ වාර්තාව ජනපතිට",
       "News Content": "ප්‍රමාණය ඉක්මවා අමුද්‍රව්‍යයක් ලෙස රබර් ආනයනය කිරීම සම්බන්ධයෙන් සොයා බැලීමට පත්කළ කමිටුව මගින් අනාවරණය කරගත් කරුණු ඇතුළත් වාර්තාව ජනාධිපති රනිල් වික්‍රමසිංහ වෙත ඉදිරිපත් කරන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nමුදල් අමාත්‍යංශයේ දී අදාළ කමිටුව රැස්වී දීර්ඝ වශයෙන් සිදුකළ සාකච්ඡාවේ දීයි මෙම තීරණය ගෙන ඇත්තේ.\nපසුගිය වසරේ ඔක්තෝබර් මස 09 වැනිදා අදාළ කමිටුව පත්කෙරුණු අතර එම කමිටුව හරහා ගනු ලැබූ ක්‍රියාමාර්ග හේතුවෙන් අතිරික්ත රබර් ආනයනය සීග්‍රයෙන් පහළ වැටී තිබෙනවා.\nඒ අනුව, 2022 වසරේ දෙසැම්බර් මාසයේ දී 2021 වසරේ දෙසැම්බර් මාසයට සාපේක්ෂව රබර් ආනයනය පහළ වැටී තිබුණේ 93%කින්.\nමේ හේතුවෙන් රබර් ආශ්‍රිත නිෂ්පාදන අපනයනය 39%කින් ඉහළ ගොස් තිබුණා.",
       "URL": "https://www.hirunews.lk/326463/රබර්-ආනයනය-පිළිබඳ-සොයාබැලූ-කමිටුවේ-වාර්තාව-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=563"
}