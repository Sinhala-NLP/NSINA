{
       "Source": "hirunews",
       "Timestamp": "Friday, 16 July 2021 - 15:03",
       "Headline": "ජෝශප් ස්ටාලින් වෙනුවෙන් මූලික අයිතිවාසිකම් පෙත්සමක්",
       "News Content": "අධිකරණයෙන් ඇප ලබා තිබියදී නිරෝධායනයට යොමු කිරීම මගින් තම මූලික අයිතිවාසිකම් උල්ලංඝනය වී ඇති බවට නියෝගයක් නිකුත් කරන්නැයි ඉල්ලා ලංකා ගුරු සංගමයේ ප්‍රධාන ලේකම් ජෝශප් ස්ටාලින් වෙනුවෙන් ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනුකළා.\nඔහු වෙනුවෙන් එම පෙත්සම ගොනුකරනු ලැබුවේ නීතිඥ රවීනාද සිල්වායි.\nඑමගින් තවදුරටත් ඉල්ලා ඇත්තේ උද්ඝෝෂණ හා විරෝධතා පැවැත්වීම අත්හිටුවූ බවට නිකුත් කළ මාධ්‍ය ප්‍රකාශය ද බල රහිත කිරීමේ ප්‍රකාශයක් නිකුත් කරන ලෙසයි.\nරුපියල් ලක්ෂයක වන්දියක් ජෝශප් ස්ටාලින්ට ගෙවන ලෙසට බලධාරින්ට නියෝගයක් නිකුත් කරන ලෙස ද, එම මූලික අයිතිවාසිකම් පෙත්සමෙන් ඉල්ලා ඇති අතර, එහි වග උත්තරකරුවන් ලෙස පොලිස්පතිවරයා, සෞඛ්‍ය සේවා අධ්‍යක්ෂ ජනරාල්වරයා, සෞඛ්‍ය අමාත්‍යවරිය ඇතුළු 10 දෙනෙකු නම් කර තිබෙනවා.",
       "URL": "https://www.hirunews.lk/277134/ජෝශප්-ස්ටාලින්-වෙනුවෙන්-මූලික-අයිතිවාසිකම්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1816"
}