{
       "Source": "hirunews",
       "Timestamp": "Thursday, 29 April 2021 - 11:53",
       "Headline": "පොලිසියට බොරු කිව්වාට මාස හයක් හිරේ",
       "News Content": "නිවසක බාල වයස්කාර දැරියක් සඟවා ගෙන සිටින බවට පොලිසියට අසත්‍ය තොරතුරක් ලබාදිම සම්බන්ධයෙන් වරද පිළිගත් විත්තිකරුවෙකුට මාස හයක සිර දඩුවමක් සහ රුපියල් එක් දහස් පන්සියක දඩයක් නියම කළ ගාල්ල ප්‍රධාන මහේස්ත්‍රාත් හර්ෂණ කැකුණවෙල මහතා සිර දඩුවම වසර පහකට අත් හිටුවනු ලැබුවා.\nමෙසේ දඩුවම් නියම වුයේ අල්ගෙවත්තගේ මුදිත චතුරංග නමැති 35 හැවිරිදි විත්තිකරුවෙකුටයි.\nවිත්තිකරු 2021 ජනවාරි 27වන දින අහංගම පොලිසියට  දුරකථන ඇමතුමක් ලබාදි මිගහගොඩ ප්‍රදේශයේ නිවසක කුඩා ගැහැණු ළමයෙක් සිරකර ගෙන  සිටින බවට පවසා තිබෙනවා.\nඑම තොරතුර අනුව වහාම ක්‍රියාත්මක වු පොලිසිය ඒ පිළිබඳව විමර්ශණය කල විට අනාවරණයවි ඇත්තේ එය අසත්‍ය තොරතුරක් බවයි.\nපසුව වැඩි දුර  විමර්ශණ පවත්වා දුරකතන ඇමතුම දුන් විත්තිකරු සොයා අත් අඩංගුවට ගෙන රජයේ සේවකයෙකුට අසත්‍ය තොරතුරු සැපයිමේ චෝදනාව යටතේ අධිකරණයේ නඩු පවරා තිබුණා.",
       "URL": "https://www.hirunews.lk/269875/පොලිසියට-බොරු-කිව්වාට-මාස-හයක්-හිරේ",
       "Category": "Local News",
       "Parent URL": "https://www.hirunews.lk/local-news.php?pageID=1988"
}