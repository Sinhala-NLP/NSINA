{
       "Source": "hirunews",
       "Timestamp": "Saturday, 13 February 2021 - 19:13",
       "Headline": "කොරෝනා මරණ භූමදාන නිර්දේශ ගැන පරීක්ෂණ කමිටුවෙන් හෙළිදරව්වක් (වීඩියෝ)",
       "News Content": "කොරෝනා මරණ භූමදානයට සහ ආදාහනයට තමන් ඇතුළු කමිටුව අවසර ලබා දුන් බව,  කොරෝනා මරණවල අවසන් කටයුතු සිදු කල යුතු ආකාරය සම්බන්ධයෙන් නිර්දේශ ඉදිරිපත් කිරීමට පත් කල විද්වත් කමිටුවේ සභාපති ජ්‍යෙෂ්ඨ මහාචාර්ය ජෙනිෆර් පෙරේරා ප්‍රකාශ කළා.\nහිරු ප්‍රවෘත්ති සමඟ සාකච්ඡාවකට එක්වෙමින් ඇය සදහන් කලේ භූමදානය සදහා විශේෂිත නිර්නායක ඔස්සේ අදාළ අවසර ලබා දුන් බවයි.\nකොරෝනා මරණවල අවසන් කටයුතු සම්බන්ධයෙන් නිර්දේශ ඉදිරිපත් කිරීමට විශේෂ කමිටුවක් සෞඛ්‍ය අමාත්‍යංශ ලේකම් එස්.එච් මුණසිංහ විසින් පසුගිය දෙසැම්බර් මාසයේදී පත් කලා.\nඑහි සභාපතිනිය ලෙස ශ්‍රී ලංකා එන්නත් හා බෝවන රෝග පිලිබඳ සංසදයේ හා ශ්‍රී ලංකා වෛද්‍ය සංගමයේ හිටපු සභාපති ජ්‍යෙෂ්ඨ මහාචාර්ය ජෙනිෆර් පෙරේරා පත් කෙරුණු අතර එම කමිටුවේ නිර්දේශ මෙතෙක් රටට අනාවරණවී නැහැ.",
       "URL": "https://www.hirunews.lk/262511/කොරෝනා-මරණ-භූමදාන-නිර්දේශ-ගැන-පරීක්ෂණ-කමිටුවෙන්-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2149"
}