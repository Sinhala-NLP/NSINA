{
       "Source": "hirunews",
       "Timestamp": "Monday, 27 February 2017 - 7:02",
       "Headline": "කුරුණෑගල වෙඩි තැබීමකින් පුද්ගලයෙක් මරුට",
       "News Content": "කුරුණෑගල - මාවතගම - ගල්පොත්තවත්ත ප්‍රදේශයේදී ව්‍යාපාරිකයෙකු වෙඩි තබා ඝාතනය කර තිබෙනවා.\nඊයේ රාත්‍රී 9යි 45ට පමණ මෙම ඝාතනය සිදුව ඇති බවයි පොලිසිය සඳහන් කළේ.\nසිද්ධියෙන් මියගොස් ඇත්තේ 65 හැවිරිදි පුද්ගලයෙක්.\nමොහු කුරුණෑගල සිය ව්‍යාපාරික ස්ථානයේ සිට ගල් පොත්තවත්ත ප්‍රදේශයේ සිය නිවසට පැමිණෙන අතරතුර යතුරු පැදියකින් පැමිණි පුද්ගලයෙන් දෙදෙනෙකු වෙඩි තැබීම සිදුකර පළාගොස් තිබෙනවා.\nසිද්ධියට සම්බන්ධ පුද්ගලයන් අත්අඩංගුවට ගැනීම සඳහා පොලිස් කණ්ඩායම් දෙකක් පත් කර ඇති බවයි ජේ්‍යෂ්ඨ පොලිස් නිලධාරියෙකු සඳහන් කළේ.",
       "URL": "https://www.hirunews.lk/155537/කුරුණෑගල-වෙඩි-තැබීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4641"
}