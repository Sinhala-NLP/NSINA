{
       "Source": "hirunews",
       "Timestamp": "Wednesday, 08 November 2017 - 13:49",
       "Headline": "මැදගම විහාරස්ථානයක රන්වැට සොරා ගනී",
       "News Content": "බිබිල - මැදගම - 15 කණුව ප්‍රදේශයේ පිහිටි ශ්‍රී උපනන්දාරාමය විහාරස්ථානයේ බෝධි ප්‍රකාරය වටා සවි කර තිබූ රන් වැට කිසියම් පිරිසක් විසින් අද (08) අළුයම ගලවාගෙන ගොස් තිබෙනවා.\nඑම විහාරස්ථානයේ වැඩවාසය කරන පූජ්‍ය රත්තනදෙණියේ - ධම්මගවේෂී හිමියන් හිරු ප්‍රවෘත්ති අංශයට සදහන් කළේ රුපියල් පන් ලක්ෂ 67,000ක වටිනාකමකින් යුත් මෙහි රන් කණු 142ක් මෙලෙස ගලවාගෙන ගොස් ඇති බවයි.\nසිද්ධිය සම්බන්ධයෙන් මැදගම පොලීසිය විමර්ශනයක් ආරම්භ කර ඇති අතර, ඊට සම්බන්ධ පුද්ගලයින් කඩිනමින් අත්අඩංගුවට ගැනීමට කටයුතු කරන බව එහි උසස් නිලධාරියෙකු සදහන් කළා.",
       "URL": "https://www.hirunews.lk/175560/මැදගම-විහාරස්ථානයක-රන්වැට-සොරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4229"
}