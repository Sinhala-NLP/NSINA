{
       "Source": "hirunews",
       "Timestamp": "Wednesday, 14 April 2021 - 10:40",
       "Headline": "අධිවේගී මාර්ගවල දින 4 ක ආදායම මිලියන 135 ඉක්මවයි",
       "News Content": "අලුත් අවුරුදු සමයේ දින 4 ක් තුල අධිවේගී මාර්ගවල ගමන් ගත් රථ වාහනවලින් රුපියල් මිලියන 135 කට අධික ආදායමක් උපයා තිබෙනවා.\nඒ අනුව, පසුගිය 10 වනදා පමණක් මිලියන 38 ක ආදායමක් ඉපයීමට හැකිවූ බවයි අධිවේගී මාර්ග නඩත්තු හා මෙහෙයුම් වැඩබලන අධ්‍යක්ෂ නිහාල් ලොඩ්රික් සඳහන් කළේ.\nපසුගිය 8 වනදා සිට 11 වනදා දක්වා වැඩිම රථ වාහන සංඛ්‍යාවක් දක්ෂිණ අධිවේගී මාර්ගයේ ධාවනය කර තිබෙනවා.\nපසුගිය 10 වනදා පමණක් අධිවේගී මාර්ගවල ධාවනය කර ඇති මුළු රථ වාහන සංඛ්‍යාව එක්ලක්ෂ 41,187 ක්.\nඑමෙන්ම, පසුගිය 9 වනදා වාහන එක්ලක්ෂ 37,721 ක් ධාවනය කර ඇති අතර එදින උපයා ඇති මුළු ආදායම රුපියල් මිලියන 35 කට අධිකයි.",
       "URL": "https://www.hirunews.lk/268406/අධිවේගී-මාර්ගවල-දින-4-ක-ආදායම-මිලියන-135-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2021"
}