{
       "Source": "hirunews",
       "Timestamp": "Monday, 16 April 2018 - 19:02",
       "Headline": "යාපනයේ පුද්ගලයෙකු කොණ්ඩය ආධාරයෙන් ගිනස් වාර්තාවක් තබයි",
       "News Content": "සිය කොණ්ඩයෙන් කිලෝමීටරයක් දුර වෑන් රථයක් ඇදගෙන ගොස් ගිනස් වාර්තාවක් පිහිටුවීමට යාපනයේ පුන්නාල කට්ටවාන් ප්‍රදේශයේ 54 හැවිරිදි පුද්ගලයෙකු සමත්ව තිබෙනවා.\nසෙල්ලයියා තිරුසෙල්වම්  නැමති මොහු පෙරේදා දිනයේදී මෙම වාර්තාව තබා ඇත්තේ පුන්නාල කට්ටවාන් ප්‍රදේශයේ පිහිටි සිත්ති විනයාගර් කෝවිලේ 43 වන වාර්ෂික මංගල්‍යයේදියි.\nකිලෝමීටර 2 ක දුරක් ට්‍රක්රථයක් ඇදගෙන ගොස් නව ගිනස් වාර්තාවක් පිහිටුවීමට අපේක්ෂා කරන බව වාර්තාව පිහිටුවීමෙන් පසු ඔහු ප්‍රකාශ කර තිබෙනවා.",
       "URL": "https://www.hirunews.lk/188530/යාපනයේ-පුද්ගලයෙකු-කොණ්ඩය-ආධාරයෙන්-ගිනස්-වාර්තාවක්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=3988"
}