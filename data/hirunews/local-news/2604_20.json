{
       "Source": "hirunews",
       "Timestamp": "Tuesday, 07 July 2020 - 11:02",
       "Headline": "මසුන් මැරීමට ගිය තුන් දෙනෙකුගේ යතුරුපැදි 3ක් ගිනිබත් කෙරේ",
       "News Content": "හොරොව්පතාන නගරයේ පිහිටා ඇති වැවේ මසුන් මැරීම සඳහා ගිය පුද්ගලයින් 3 දෙනෙකුගේ යතුරුපැදි 3ක් කිසියම් පිරිසක් ගිනි තබා තිබෙනවා.\nඔවුන් ඊයේ රාත්‍රියේ මසුන් මැරීම සඳහා වැව මධ්‍යයට ගිය අවස්ථාවේදීයි අදාළ සිද්ධිය සිදුව ඇත්තේ.\nඅදාල යතුරුපැදි 3 එක් ස්ථානයකට රැගෙන ගොස් මෙම ගිනි තැබීම සිදුකර ඇති බවටයි පොලීසිය සඳහන් කළේ.\nසිද්ධිය සම්බන්ධයෙන් මේ වන තුරුත් කිසිවෙකුත් අත්අඩංගුවට ගෙන නොමැති අතර පොලීසිය වැඩිදුර විමර්ශන  සිදුකරනු  ලබනවා.",
       "URL": "https://www.hirunews.lk/244894/මසුන්-මැරීමට-ගිය-තුන්-දෙනෙකුගේ-යතුරුපැදි-3ක්-ගිනිබත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2604"
}