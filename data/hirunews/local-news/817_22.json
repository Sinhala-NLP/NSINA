{
       "Source": "hirunews",
       "Timestamp": "Saturday, 08 October 2022 - 7:52",
       "Headline": "යටත්වන රුසියානු සෙබළුන්ට යුක්රේනයෙන් ජීවිත ආරක්ෂාව",
       "News Content": "අවි බිම දමා යටත්වන රුසියානු සෙබළුන්ට ජීවිත ආරක්ෂාව ලබාදීමට කටයුතු කරන බව යුක්රේන ආරක්ෂක අමාත්‍ය ඔලෙක්සි රෙස්නිකොව් ප්‍රකාශ කර තිබෙනවා.\nඑලෙස අවි බිම දමා රුසියානුවන් යටත් වන්නේ නම් මාස හතකටත් අඩු කාලයක දී යුද්ධය අවසන් කිරීමට හැකිවන බවයි ආරක්ෂක අමාත්‍යවරයා වැඩිදුරටත් ප්‍රකාශ කර ඇත්තේ.\nතවත් මාස හතක කාලයක් මෙම යුදමය වාතාවරණය පවතින බවට දෙරටේ ආරක්ෂක අංශ විසින් පසුගියදා ප්‍රකාශ නිකුත් කර තිබුණා.\nමේ වනවිට යුදමය වාතාවරණය උණුසුම් මුහුණුවරක් ගෙන ඇති අතර, රුසියානුවන්ගේ භාරයට ගත් යුක්රේනයේ ප්‍රාන්ත කිහිපයක් සිය භාරයට ගැනීමට යුක්රේන හමුදාව මේ වනවිට කටයුතු කර තිබෙනවා.",
       "URL": "https://www.hirunews.lk/317312/යටත්වන-රුසියානු-සෙබළුන්ට-යුක්රේනයෙන්-ජීවිත-ආරක්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=817"
}