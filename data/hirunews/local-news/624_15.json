{
       "Source": "hirunews",
       "Timestamp": "Wednesday, 04 January 2023 - 10:33",
       "Headline": "නව කැබිනට් අමාත්‍යවරුන් දොළොස් දෙනෙකු පත් කෙරෙයි? (වීඩියෝ)",
       "News Content": "නව කැබිනට් අමාත්‍යවරු දොළොස් දෙනෙකු සහ ආණ්ඩුකාරවරු හත් දෙනෙකු මේ මස අග දී පත් කිරීමට නියමිත බව වාර්තා වනවා.\nශ්‍රී ලංකා පොදුජන පෙරමුණේ ජ්‍යේෂ්ඨයන් වැඩි දෙනෙකුට මෙහි දී අමාත්‍ය ධුර හිමි වනු ඇති බව යි සඳහන් වන්නේ.\nමීට පෙර පොදුජන පෙරමුණු ජ්‍යේෂ්ඨයන් කිහිප දෙනෙකුට අමාත්‍ය ධුර ලබා දීමට තීරණය වී තිබුණත් එය පසු ව කල් ගියා.\nමේ අතර, එක්සත් ජාතික පක්ෂ පාර්ලිමේන්තු මන්ත්‍රී වජිර අබේවර්ධනට ද අමාත්‍ය ධුරයක් හිමි වීමට නියමිත බවත් සඳහන්.\nඅමාත්‍ය ධුරවලට අමතර ව දකුණ, සබරගමුව, වයඹ සහ නැඟෙනහිර පළාත් සඳහා ආණ්ඩුකාර ධුර ද පිරිනැමීමට නියමිත බවත් වාර්තා වනවා.",
       "URL": "https://www.hirunews.lk/324238/නව-කැබිනට්-අමාත්‍යවරුන්-දොළොස්-දෙනෙකු-පත්-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=624"
}