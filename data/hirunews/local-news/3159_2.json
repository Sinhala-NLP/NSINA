{
       "Source": "hirunews",
       "Timestamp": "Saturday, 07 September 2019 - 15:57",
       "Headline": "බ්‍රිතාන්‍ය ජාතික ජේවිඩ් ලින්සි ජනපති හමුවේ",
       "News Content": "පාස්කු ඉරිදා ප්‍රහාරයෙන් සිය සොහොයුරා සහ සොහොයුරිය මිය ගිය බ්‍රිතාන්‍ය ජාතික ඬේවිඩ් ලින්සි ජනාධිපති මෛත්‍රීපාල සිරිසේන හමුවුණා.\nඒ, ප්‍රහාරයෙන් විපතට පත්වූ මෙරට පවුල්වලට උපකාර කිරීම සහ සෞඛ්‍ය පහසුකම් ඉහළ නැංවීමේ තම වැඩසටහන් පිළිබදව දැනුවත් කිරීමටයි.\nඔහුගේ පියා සමඟ ශ්‍රී ලංකාවේ සංචාරයක නිරතව සිටියදි 19 හැවිරිදි ඩැනියෙල් සහ 15 හැවිරිදි අමෙලි යන සොහොයුරා සහ සොහොයුරිය පාස්කු ඉරිදා ප්‍රහාරයට ලක්ව ජීවිතයෙන් සමු ගත්තා.\nඅනතුරුවයි සරසවි සිසුවෙකු වන 21 හැවිරිදි ඬේවිඞ් ලින්සි පාස්කු ඉරිදා ප්‍රහාරයෙන් විපතට පත්වූවන් වෙනුවෙන් අරමුදලක් ස්ථාපිත කර ඇත්තේ.\nඑය - “දි - අමෙලි ඇන්ඩ් ඩැනියෙල් ලින්සි” පදනම නමින් නම් කර තිබෙනවා.\nඑමගින් එක්රැස් කර ගත් මූල්‍යාධාර රැගෙනයි ඩේවිඩ් ලින්සි ශ්‍රී ලංකාවට පැමිණ ඊයේ ජනාධිපති කාර්යාලයේදී ජනාධිපති මෛත්‍රීපාල සිරිසේන මුණ ගැසුණේ.",
       "URL": "https://www.hirunews.lk/223795/බ්‍රිතාන්‍ය-ජාතික-ජේවිඩ්-ලින්සි-ජනපති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3159"
}