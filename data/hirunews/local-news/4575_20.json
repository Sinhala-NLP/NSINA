{
       "Source": "hirunews",
       "Timestamp": "Thursday, 06 April 2017 - 15:07",
       "Headline": "update : දවුල්දෙන ඥානීස්වර මහානාහිමියන්ගේ ආදාහන පූජෝත්සවයේ වැඩකටයුතු ඇරඹේ",
       "News Content": "අපවත්වී වදාළ අමරපුර නිකායේ මහානායක අග්ග මහා පණ්ඩිත අතිපූජ්‍ය දවුල්දෙණ ඤාණීස්සර නාහිමියන්ගේ ආදාහන පූජෝත්සවයේ වැඩකටයුතු මේ වනවිට ආරම්භ වී තිබෙනවා.\nඋන්වහන්සේගේ දේහය නුගේගොඩ ශ්‍රී විද්‍යා විජයාරාමයේ සිට කොළඹ නිදහස් චතුරස‍්‍රය දක්වා වැඩම කරවීමෙන් පසු, පස්වරු 3.30ට  පමණ ආදාහන පූජෝත්සවය ආරම්භ වූයේ ජනාධිපති මෛත්‍රිපාල සිරිසේන සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nupdate :- Thursday, 06 April 2017 - 15.42\n-----------------------------------------------------------------------\nඅපවත්වී වදාළ අමරපුර නිකායේ මහානායක අග්ග මහා පණ්ඩිත අතිපූජ්‍ය දවුල්දෙණ ඤාණීස්සර නාහිමියන්ගේ ශ්‍රී දේහය මේ වනවිට නුගේගොඩ ශ්‍රී විද්‍යා විජයාරාමයේ සිට කොළඹ නිදහස් චතුරස‍්‍රය දක්වා වැඩම කරවීම මේ වනවිට සිදුවනවා.\nපිටකෝට්ටේ මන්සන්ධිය, ඇතුල්කෝට්ටේ, පාර්ලිමේන්තු මාර්ගය, ආයුර්වේද මන්සන්ධිය, කාසල් වීථිය, ඩී.එස්. මන්සන්ධිය, හෝර්ටන් පෙදෙස ඔස්සේ නෙළුම් පොකුණ වටරවුම වෙත රැගෙන එන දේහය එහිදී ත්‍රිවිධ හමුදාව විසින් භාරගැනීමට නියමිතයි.\nඑතැන් සිට නිදහස් වටරවුම, නිදහස් මාවත ඔස්සේ දේහය නිදහස් චතුරශ්‍ර පරිශ්‍රය වෙත රැගෙන එනවා.\nපස්වරු 3.30ට ආදාහන පූජෝත්සවය ආරම්භ වන්නේ ජනාධිපති මෛත්‍රිපාල සිරිසේන සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nඅපවත් වී වදාළ අමරපුර නිකායේ මහනායක අග්ගමහා පණ්ඩිත අතිපූජ්‍ය දවුල්දෙණ ඥාණිස්සර නාහිමියන්ගේ ආදාහන පූජෝත්සවයේ සජීවී විකාශය...",
       "URL": "https://www.hirunews.lk/158643/update-දවුල්දෙන-ඥානීස්වර-මහානාහිමියන්ගේ-ආදාහන-පූජෝත්සවයේ-වැඩකටයුතු-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4575"
}