{
       "Source": "hirunews",
       "Timestamp": "Friday, 03 March 2017 - 13:51",
       "Headline": "අනතුරුදායක රැකියාවල නිරත පෞද්ගලික අංශයේ සේවකයින්ට ජීවිත රක්ෂණය අනිවාර්ය කිරීමේ නව නීති",
       "News Content": "අනතුරුදායක රැකියාවල නිරත පෞද්ගලික අංශයේ සේවකයින්ට ජීවිත රක්ෂණය අනිවාර්ය කිරීමේ නව නීති කඩිනමින් ගෙන එන බව කම්කරු හා වෘත්තීය සමිති සබදතා අමාත්‍ය ඩබ්ලිව්.ඩී.ජේ. සෙනෙවිරත්න පවසනවා.\nඊට අමතරව, මරණයකදී ගෙවන වන්දි මුදල දෙගුණයකින් ඉහළ දැමීම සහ කර්මාන්තශාලා ආඥා පනතට අවශ්‍ය සංශෝධන ගෙන ඒමට පියවර ගන්නා බවයි අමාත්‍යවරයා කියා සිටියේ.\nකම්කරු දෙපාර්තමේන්තුවේ කර්මාන්තශාලා ඉංජිනේරුවන් ඇතුලූ නිලධාරින් දැනුවත් කිරීමේ විශේෂ වැඩසටහනකට ඊයේ එක්වෙමින් ඩබ්ලිව්.ඩී.ජේ. සෙනෙවිරත්න අමාත්‍යවරයා ඒ බව කියා සිටියා.",
       "URL": "https://www.hirunews.lk/155955/අනතුරුදායක-රැකියාවල-නිරත-පෞද්ගලික-අංශයේ-සේවකයින්ට-ජීවිත-රක්ෂණය-අනිවාර්ය-කිරීමේ-නව-නීති",
       "Category": "Local News",
       "Parent URL": "https://www.hirunews.lk/local-news.php?pageID=4633"
}