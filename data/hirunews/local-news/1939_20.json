{
       "Source": "hirunews",
       "Timestamp": "Thursday, 20 May 2021 - 21:18",
       "Headline": "කාන්තාවකට ලිංගික හිරිහැර සිදු කළ පුද්ගලයා CIA මැදිහත්වීම මත අත්අඩංගුවට (වීඩියෝ)",
       "News Content": "වේයන්ගොඩ ප්‍රදේශයේ කාන්තාවකට බරපතල ලිංගික හිංසන සිදුකොට,මරණ තර්ජන එල්ල කළ පුද්ගලයා අත්අඩංගුවට ගැනීමට පොලිසිය සමත් වුණා.\nගම්පහ - දිවුලපිටිය නගරාසන්නයේ පිහිටා ඇති ඔහුගේ නිවස ඊයේ රාත්‍රියේ පොලිසිය වැටලුවේ අදාල කාන්තාව සම්බන්ධයෙන් හිරු සී.අයි.ඒ.සිදු කළ දැනුම්දීමක් අනුවයි.\nවේයන්ගොඩ - නයිවල ප්‍රදේශයේ පුද්ගලයෙකු 23 හැවිරිදි එක්දරු මවක් වන මෙම කාන්තාවට නිවෙසක ගෘහසේවය සඳහා අවස්ථාව සලසා දී තිබෙනවා.\nඒ අනුව අදාල නිවසට ගිය ඇයට නිවෙස්හිමි පුද්ගලයා බලහත්කාරයෙන් බරපතල ලිංගික හිංසන සිදුකර තිබු බව අප හිරු සී.අයි.ඒ.ඔස්සේ රටට හෙළි කළා.\nතමාට සිදු වු අසාධාරණය ඇය පොලිසියට හෝ පැමිණිලි නොතිබුනේ ඇයට දිගින් දිගටම පැමිණි මරණ තර්ජන හේතුවෙන්.\nඅප මෙම කාන්තාව දිවුලපිටිය පොලිසිය වෙත යොමු කළේ ඒ පිළිබද හිරු ප්‍රවෘත්ති හරහා අනාවරණය කිරීමෙන් අනතුරුවයි.\nඅදාළ කාන්තාවගේ පැමිණිල්ලට අනුව පොලිසිය ඊයේ රාත්‍රියේම සැකකාර කාමාතුරයා සොයා ගියා.\nගම්පහ - දිවුලපිටිය නගර ආසන්නයේ ඇති ඔහුගේ නවාතැනේදීම සැකකරු කොටු කර ගැණුනේ මෙලෙසින්.\nතමා කෲර ලිංගික වධහිංසාවලට ලක් වු නිවස ද මෙම නිවස බව ඇය තහවුරු කළා.\nඅදාල නිවස මෙන්ම පුද්ගලයාව ද පොලිසියේ දැඩි පරීක්ෂාවට ලක් වුණා.\nඅත්අඩංගුවට ගැණුනු අතර පොලිස් සොකෝ කණ්ඩායම යළිත් අද උදෑසන නිවස සෝදිසි කළා.\nඅදලා කාන්තාවට මෙම නිවස හදුන්වාදුන් පුද්ගලයාව ද පොලිසිය අත්අඩංගුවට ගත්තා.\nතවත් කාන්තාවන් මෙම පුද්ගලයාගේ බලපෑම්වලට හසුවී ඇත්තැයි පොලිස් විමර්ශනයක් ක්‍රියාත්මක අතර සැකකරුවන් අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරිමට කටයුතු කෙරුනේ.",
       "URL": "https://www.hirunews.lk/271980/කාන්තාවකට-ලිංගික-හිරිහැර-සිදු-කළ-පුද්ගලයා-cia-මැදිහත්වීම-මත-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1939"
}