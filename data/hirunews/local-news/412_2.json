{
       "Source": "hirunews",
       "Timestamp": "Sunday, 16 April 2023 - 7:25",
       "Headline": "අයර්ලන්ත කණ්ඩායම සහ ශ්‍රී ලංකා කණ්ඩායම අතර පළමු ටෙස්ට් තරඟය අද",
       "News Content": "සංචාරක අයර්ලන්ත කණ්ඩායම සහ ශ්‍රී ලංකා කණ්ඩායම අතර තරඟ දෙකකින් සමන්විත තරඟාවලියේ පළමු ටෙස්ට් තරඟය අද(16) ගාල්ල ජාත්‍යන්තර ක්‍රීඩාංගණයේ දී ආරම්භ වීමට නියමිතයි.\nඒ ශ්‍රී ලංකා වේලාවෙන් අද උදෑසන 10.00ට.\nඅද තරඟයේ දී ආරම්භක පිතිකරු ලෙස නිශාන් මධුෂ්ක පිටියර පිවිසීමට නියමිත අතර කඩුළු රකින්නා ලෙස සධීර සමරවික්‍රම කටයුතු කරනු ලබනවා.\nමෙම තරඟය මෙන්ම 24 වනදා ඇරඹෙන දෙවන තරඟය ද ක්‍රීඩාලෝලීන්ට නොමිලේ නැරඹිය හැකියි.\nගාල්ල ක්‍රීඩාංගනයේ අංක 4 ගේට්ටුවෙන් ක්‍රීඩාලෝලීන්ට ක්‍රීඩාංගනයට ඇතුළු විය හැකි බවයි ක්‍රිකට් ආයතනය ප්‍රකාශ කළේ.",
       "URL": "https://www.hirunews.lk/332622/අයර්ලන්ත-කණ්ඩායම-සහ-ශ්‍රී-ලංකා-කණ්ඩායම-අතර-පළමු-ටෙස්ට්-තරඟය-අද",
       "Category": "Local News",
       "Parent URL": "https://www.hirunews.lk/local-news.php?pageID=412"
}