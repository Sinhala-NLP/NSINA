{
       "Source": "hirunews",
       "Timestamp": "Saturday, 10 June 2023 - 8:40",
       "Headline": "මහියංගන - හසලක මාර්ගයේ මාරක අනතුරක්",
       "News Content": "මහනුවර - මහියංගණය මාර්ගයේ ගුරුලුපොත ප්‍රදේශයේ සිදු වූ බස් රථ අනතුරකින් මාස 06ක් වයසැති බිළිඳෙකුට දිවි අහිමි වුණා.\nඅනතුරින් තුවාල ලැබූ තවත් 18 දෙනෙකු මහියංගණය රෝහලට ඇතුළත් කෙරුණු අතර දරුවන් දෙදෙනෙකු සහ කාන්තාවන් 10 දෙනෙකුද ඒ අතරට අයත්.\nවන්දනා ගමනක් ගොස් නැවත නිවෙස් බලා යමින් සිටි වන්දනාකරුවන් පිරිසක් රැගත් බස් රථයක් ඊයේ රාත්‍රියේ මෙම අනතුරට මුහුණ පෑවේ මහනුවර - මහියංගණය මාර්ගයේ ගුරුළුපොත ප්‍රදේශයේදීයී.\nබස් රථයේ තිරිංග ක්‍රියාත්මක නොවීම හේතුවෙන් මෙම අනතුරුව සිදුව ඇති බවයි පොලිසිය සඳහන් කළේ.\nතිරිංග ක්‍රියාත්මක නොවීමත් සමග රියදුරු බස්රථය මාර්ගය අයිනේ පස්කන්ද දෙසට යොමු කර ඇති අතර එහි ගැටුණු බස් රථය පෙරළීයාමෙන් මෙම අනතුර සිදු වුණා.\nමෙම අනතුරෙන් රථයේ සිටි බිබිල ප්‍රදේශයේ මාස 06ක බිළිඳෙකු ජීවිතක්ෂයට පත් වූ අතර බස් රථයේ රියදුරු තුවාල ලබා හසලක රෝහලට ඇතුළත් කෙරුණා.\nඅනතුරින් තුවාල ලැබූ තවත් 18 දෙනෙකු මහියංගණය රෝහලට ඇතුළත් කෙරුණු අතර දරුවන් දෙදෙනෙකු සහ කාන්තාවන් 10 දෙනෙකුද ඒ අතරට අයත්.\nඅනතුර සම්බන්ධයෙන් හසලක පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/337524/මහියංගන-හසලක-මාර්ගයේ-මාරක-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=281"
}