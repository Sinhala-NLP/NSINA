{
       "Source": "hirunews",
       "Timestamp": "Friday, 08 January 2021 - 12:55",
       "Headline": "බදු නොගෙවන ආයතනවල නම් ප්‍රසිද්ධියට",
       "News Content": "විශාල වශයෙන් බදු නොගෙවන ආයතනවල ලේඛනය ඉදිරියේදී ජනමාධ්‍ය මගින් ප්‍රසිද්ධ කිරීමට තීරණය කර තිබෙනවා.\nපෙරේදා පාර්ලිමේන්තු සංකීර්ණයේ පැවති රාජ්‍ය ගිණුම් පිළිබඳ කාරක සභාවේදී එහි සභාපති මහාචාර්ය තිස්ස විතාරණ දේශීය ආදායම් දෙපාර්තමේන්තුවට දැනුම් දී ඇත්තේ අදාළ ආයතනවල ලේඛනය මාස දෙකක් තුළ කාරක සභාවට ඉදිරිපත් කරන ලෙසයි.\nදැනට අධිකරණවල ගොඩගැසී ඇති දේශීය ආදායම් නඩු කඩිනමින් විසදීම සඳහා අධිකරණ හා මුදල් අමාත්‍යාංශ එක්ව වැඩපිළිවෙලක් ක්‍රියාත්මක කිරීමේ අවශ්‍යතාවය ද ගිණුම් කාරක පිළිබද කාරක සභාවේදී සාකච්ඡා කර තිබෙනවා.",
       "URL": "https://www.hirunews.lk/259153/බදු-නොගෙවන-ආයතනවල-නම්-ප්‍රසිද්ධියට",
       "Category": "Local News",
       "Parent URL": "https://www.hirunews.lk/local-news.php?pageID=2225"
}