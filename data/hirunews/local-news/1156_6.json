{
       "Source": "hirunews",
       "Timestamp": "Friday, 20 May 2022 - 13:00",
       "Headline": "බන්ධනාගාරගත රැඳවියන් සාමාන්‍ය පෙළ කඩයිම ජය ගැනීමට සැරසෙයි",
       "News Content": "විවිධ චෝදනාවලට ලක් වී බන්ධනාගාරගතව සිටින සිරකරුවන්, කිහිප දෙනෙක් මෙවර අ.පො.ස සාමාන්‍ය පෙළ විභාගය සඳහා පෙනී සිටීමට නියමිත යි.\nඒ අනුව වැලිකඩ බන්ධනාගාරයේ එක් රැඳවියෙකු හා නව මැගසින් බන්ධනාගාරයේ රඳවා ඇති එල්.ටී.ටී.ඊ විශේෂ රැදවියන් 04 දෙනෙකු ද වටරැක බන්ධනාගාර සුනීත පාසලේ තරුණ වරදකරුවන් 08ක් හා නිදහස් වී ගිය තරුණ වරදකරුවන් 02 සමඟ 10 දෙනෙකු පෙනී සිටීමට නියමිත ව ඇත.\n2022.05.23 වන දින පැවැත්වෙන එම විභාගය සදහා බන්ධනාගාර දෙපාර්තමේන්තුව ශ්‍රී ලංකා විභාග දෙපාර්තමේන්තුව හා සම්බන්ධ වී නව මැගසින් බන්ධනාගාරයේ හා වටරැක බන්ධනාගාරයේ සුනීත පාසලේ පිහිටුවා ඇති විභාග මධ්‍යස්ථානයන්හි ඒ සදහා අවශ්‍ය පහසුකම් සලසා ඇති බව බන්ධනාගාර කොමසාරිස් චන්දන ඒකනායක ප්‍රකාශ කර සිටියා.",
       "URL": "https://www.hirunews.lk/304816/බන්ධනාගාරගත-රැඳවියන්-සාමාන්‍ය-පෙළ-කඩයිම-ජය-ගැනීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1156"
}