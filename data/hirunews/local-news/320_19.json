{
       "Source": "hirunews",
       "Timestamp": "Wednesday, 24 May 2023 - 12:38",
       "Headline": "ජූලි 01 සිට විදුලි ගාස්තු පහළට (වීඩියෝ)",
       "News Content": "ඉදිරියේ දී සිදුකිරීමට නියමිත විදුලිබිල සංශෝධනය පිළිබඳ මිල ගණන් බල ශක්ති අමාත්‍ය කාංචන විජේසේකර  අද (24) පාර්ලිමේන්තුවේ  දී  ඉදිරිපත් කර තිබෙනවා.\nඒ අනුව ඒකක 0 - 30 දක්වා කාණ්ඩය වෙනුවෙන් දැනට පවතින ඒකකය මිල රුපියල් 5කින් අඩු කර ඇති බවයි වාර්තා වන්නේ.\nඑම කාණ්ඩය සඳහා ඒකකය නව මිල රුපියල් 25ක් කිරීමට නව සංශෝධනයෙන් යෝජනා කර තිබෙනවා.\nමේ අතර ස්ථාවර ගාස්තුව රු 400ක සිට රුපියල් 250 දක්වා අඩු කිරීමට යෝජනා කළ බව ද අමාත්‍යවරයා සඳහන් කළා.\nඒ අනුව ගෘහස්ථ පාරිභෝගිකයන් සඳහා 23% කින් විදුලි ගාස්තුව අඩු වී ඇති අතර එම සහනය ලබාගන්නා පවුල් 1,744,000ක් සිටින බවත් කියා සිටින බව ද අමාත්‍යවරයා පැවසුවේ.\nඒකක 31 - 60ත් අතර පාවිච්චි කරන ආගමික සිද්ධස්ථාන 10,692ක් සඳහා විදුලිබිල 7%කින් පහත වැටී ඇති බවයි වාර්තා වන්නේ.\nඒකක 0 - 30 දක්වා පාවිච්චි කරන ආගමික සිද්ධස්ථාන 15,646ක් සඳහා ජූලි මාසයේ විදුලිබිල 23%කින් අඩුවීමට නියමිත බව ද පැවසු අමාත්‍යවරයා සඳහන් කළා.\nහෝටල් කාණ්ඩය සඳහා 29% - 40% අතර විදුලිබිල අඩු කිරීමක් සිදුකිරීමට යෝජනා කර ඇති බවත් බල ශක්ති අමාත්‍ය කාංචන ප්‍රකාශ කළා.",
       "URL": "https://www.hirunews.lk/336076/ජූලි-01-සිට-විදුලි-ගාස්තු-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=320"
}