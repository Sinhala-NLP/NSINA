{
       "Source": "hirunews",
       "Timestamp": "Tuesday, 15 March 2022 - 9:09",
       "Headline": "යුක්රේන යුද්ධයෙන් ගෝලීය බලපෑමක් - ජගත් සංවිධාන මහලේකම්වරයාගෙන් රතු එළියක්",
       "News Content": "යුද්ධය යුක්රේනයෙන් ඔබ්බට පැතිරී ඇති අතර, එය ලොව වඩාත්ම අවදානමට ලක්වූ රටවල් සහ ඒවායේ ජනතාවට එල්ල වූ ප්‍රහාරයක් ද වන බව එක්සත් ජාතීන්ගේ සංවිධානයේ මහලේකම් අන්තෝනියෝ ගුටේරස් පවසනවා.\nනිව්යෝක් නුවර ජගත් සංවිධාන මූලස්ථානයේ දී මාධ්‍යවේදීන් අමතමින් ඔහු කියා සිටියේ යුද අවදානම ගෝලීය ආහාර සැපයුම් ජාලය බිඳ දැමීමට හේතු විය හැකි බවයි.\nඑය දුප්පත් රටවලට විනාශකාරී ප්‍රතිඵල අත්කර දෙනු ඇති බවයි ජගත් මහලේකම්වරයා සඳහන් කළේ.\nමේ නිසා සාගින්නේ මාරුතයක් ඇතිවීම වැළැක්වීමට ලෝකය කඩිනම් ක්‍රියාමාර්ග ගත යුතු බව ඔහු අවධාරණය කළා.\nජගත් සංවිධානයේ ගෝලීය ආහාර මිල දර්ශකය මේ වන විට ඉතිහාසයේ ඉහළම අගයට පැමිණ තිබෙනවා.\nඑමෙන්ම ලොව දුප්පත්ම රටවල් 45ක්, සිය තිරිගු පිටි ආනයනයෙන් තුනෙන් එකක් සිදුකරන්නේ රුසියාවෙන් සහ යුක්රේනයෙන් බවයි ජගත් මහලේකම්වරයා පෙන්වා දෙන්නේ.",
       "URL": "https://www.hirunews.lk/299515/යුක්රේන-යුද්ධයෙන්-ගෝලීය-බලපෑමක්-ජගත්-සංවිධාන-මහලේකම්වරයාගෙන්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=1293"
}