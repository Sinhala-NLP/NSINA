{
       "Source": "hirunews",
       "Timestamp": "Sunday, 18 June 2023 - 14:38",
       "Headline": "යාපනය විශ්වවිද්‍යාලයේ පන්ති තහනමට ලක් වූ සිසුන්ට යළි ශිෂ්‍ය වරම්",
       "News Content": "යාපනය විශ්වවිද්‍යාලයේ පන්ති තහනම් කළ සිසුන් 31 දෙනාගෙන් 28 දෙනෙකුට යළිත් ශිෂ්‍යහාවය ලබා දීමට යාපනය විශ්වවිද්‍යාලයේ පාලන අධිකාරිය තීරණය කොට තිබෙනවා.\nඒ අනුව සිසුන් 28 දෙනාට ලබන 19 වෙනිදා සිට යළිත් ශිෂ්‍යභාවය හිමි වන අතර, ඉතිරි සිසුන් තුන්දෙනා සදහා අහෝසි කළ ශිෂ්‍යභාවය ඒ අයුරින්ම තව දුරටත් ක්‍රියාත්මක වන අතර ඔවුන් ඉදිරිපත් කළ අභියාචනය සම්බන්ධයෙන් ඉදිරි කාලයේදී තව දුරටත් සලකා බැලීමටද නියමිතයි.\nශිෂ්‍යභාවය අහෝසි කළ සිසුන් 31 දෙනාගෙන් 28 දෙනෙකුට යළි ශිෂ්‍යහාවය ලැබී ඇත්තේ ඔවුන් විසින් ඉදිරිපත් කරන ලද අභියාචනයක් සැලකිල්ලට ගැනීමෙන් අනතුරුව බවයි අප වාර්තාකරු පවසන්නේ.\nයාපනය විශ්වවිද්‍යාලයේ දෙවන හා තුන්වන වසර වල මෙම සිසුන් පිරිසගේ පන්ති තහනම ක්‍රියාත්මක වූයේ යාපනය විශ්වවිද්‍යාලය තුළදී සිසුන් පිරිසකට අමානුෂීය අන්දමට පහර දීම හා එක් සිසුවෙකුට බරපතල ලෙස තුවාල සිදු කිරීමේ චෝදනාවන් නිසායි.",
       "URL": "https://www.hirunews.lk/338313/යාපනය-විශ්වවිද්‍යාලයේ-පන්ති-තහනමට-ලක්-වූ-සිසුන්ට-යළි-ශිෂ්‍ය-වරම්",
       "Category": "Local News",
       "Parent URL": "https://www.hirunews.lk/local-news.php?pageID=258"
}