{
       "Source": "hirunews",
       "Timestamp": "Friday, 29 July 2022 - 10:18",
       "Headline": "සමරිසිභාවය පිළිබඳ චෝදනාවක් මත හිටපු මාලදිවයින් ජනපතිගේ සහෝදරයා අත්අඩංගුවට",
       "News Content": "මාලදිවයිනේ හිටපු ජනාධිපති සහ වත්මන් පාර්ලිමේන්තුවේ කථානායක මොහොමඩ් නෂීඩ්ගේ බාල සොහොයුරා සමලිංගික චෝදනා සම්බන්ධයෙන් මාලදිවයින් පොලීසිය විසින් අත්අඩංගුවට ගෙන තිබෙනවා.\nමේ වසර මුල දී එරට ජනප්‍රිය වූ ටේප් පටයක් ඔස්සේ හිටපු ජනාධුපතිවරයාගේ සහෝදරයා වන නසීම් සත්තාර් සමලිංගික ඇසුර ප්‍රිය කරන පුද්ගලයෙක් ලෙසින් හෙළි වූ අතර එය මාලදිවයිනේ මහත් ආන්දෝලනයක් ඇති කළා.\nමොහොමඩ් නෂීඩ් යනු 2008 වසරේ දී මාලදිවයිනේ ප්‍රජාතන්ත්‍රවාදීව තේරී පත් වූ පළමු ජනාධිපතිවරයා ලෙසින් සැලකෙන අතර ඔහුගේ සොහොයුරා වන නසීම් අබ්දු සත්තාර් මාලදිවයිනේ ජාතික විශ්ව විද්‍යාලය සහ රට පුරා අනෙකුත් විද්‍යාලවල දේශන පවත්වනු ලබන නීතිඥයෙක්.\nඅදාල සිද්ධිය සම්බන්ධයෙන් ට්විටර් පණිවිඩයක් නිකුත් කරන හිටපු ජනාධිපතිවරයා කියා සිටින්නේ, වත්මන් ජනාධිපති ඊබ්‍රහිම් මොහොමඩ් සෝලිගේ පාලනාධිකාරිය විසින් තම සහෝදරයා සමලිංගික සේවනය සම්බන්ධයෙන් ඔහුව අත්අඩංගුවට ගෙන ඇති බවත්, එය තෝරා බේරගෙන කරන ලද ක්‍රියාවක් බවත්, එම අත් අඩංගුවට ගැනීම සාපරාධී ක්‍රියාපටිපාටිවලට එරෙහිව කරන ලද්දක් බවත් එය සභාගයේ දැඩි මතධාරී අන්තවාදී පිරිස් සනසාලීමට කරන ලද දේශපාලනික ක්‍රියාවලියක් බවයි.\n(හිටපු ජනාධිපතිවරයා විසින් අදාළ සිද්ධිය සම්බන්ධයෙන් නිකුත් කරන ලද ට්විටර් පණිවිඩය පහතින්)",
       "URL": "https://www.hirunews.lk/311270/සමරිසිභාවය-පිළිබඳ-චෝදනාවක්-මත-හිටපු-මාලදිවයින්-ජනපතිගේ-සහෝදරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=983"
}