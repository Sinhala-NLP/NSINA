{
       "Source": "hirunews",
       "Timestamp": "Tuesday, 29 November 2022 - 15:22",
       "Headline": "අනවසරයෙන් මැණික් ගැරූ පුද්ගලයන් 07දෙනෙකු අත්අඩංගුවට",
       "News Content": "බගවන්තලාව චැපල්ටන් සහ කොටියාගල වතුයායේ දී බලපත්‍රයක් නොමැතිව අනවසරයෙන් මැණික් ගැරු පුද්ගලයන් 07දෙනෙකු අද (29) දින පොලිසිය අත්අඩංගුවට ගෙන තිබෙනවා.\nකිසියම් පිරිසක් විසින් බලපත්‍රයක් නොමැතිව පරිසර විනාශයක් කරමින් අනවසරයෙන් මැණික් ගරන බවට පොලිසියට ලද තොරතුරක් මත මෙම වැටලිම සිදුකළ බවයි පොලිසිය පවසන්නේ.\nඑම අවස්ථාවේ දී සැකකරුවන් විසින් මැණික් ගැරිමට උපයෝගි කරගත් උපකරණ රැසක් ද පොලිසිය භාරයට ගෙන තිබෙනවා.\nඅත්අඩංගුවට ගත් සැකකරුවන් බගවන්තලාව ප්‍රදේශයේම පදිංචිකරුවන්.\nපොලිසිය වැඩිදුරටත් පැවසුවේ, සැකකරුවන් ඇප මත මුදා හැරි බවත්, ඔවුන්ට එරෙහිව හැටන් මහෙස්ත්‍රාත් අධිකරණය හමුවේ නෛතික පියවර ගැනිමට පියවර ගෙන ඇති බවයි.",
       "URL": "https://www.hirunews.lk/321570/අනවසරයෙන්-මැණික්-ගැරූ-පුද්ගලයන්-07දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=700"
}