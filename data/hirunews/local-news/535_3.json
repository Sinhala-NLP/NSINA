{
       "Source": "hirunews",
       "Timestamp": "Wednesday, 15 February 2023 - 10:31",
       "Headline": "වැලන්ටයින් දා පෙම්වතා, පෙම්වතියට මත් චොක්ලට් දී යාළුවන් දෙදෙනෙක් සමඟ දූෂණය කරලා",
       "News Content": "වැලැන්ටයින් දිනය සැමරීම සඳහා සිය පෙම්වතියට මත්ද්‍රව්‍ය කලවම් කළ චොකලට් එකක් ලබා දී මිතුරන් දෙදෙනෙකු සමග එක්ව ඇයව දූෂණය කළ පුවතක් කිළිනොච්චිය - පූනරින් ප්‍රදේශයෙන් වාර්තා කරනවා.\n14 හැවිරිදි පෙම්වතියව 17 හැවිරිදි පෙම්වතා විසින් කැඳවා අදාල චොක්ලට් වර්ගය ලබා දී ඇය සිහි මූර්ජා වීමෙන් අනතුරුව සිය මිතුරන් දෙදෙනෙකු ද සමඟ එක්ව දූෂණය කොට ඇතැයි අප වාර්තාකරු වාර්තා කරන්නේ.\nදූෂණයට ලක් වූ තැනැත්තියගේ පෙම්වතා මත්ද්‍රව්‍යවලට ඇබ්බැහි වූවකු මෙන් ම ප්‍රදේශයේ මත්ද්‍රව්‍ය අලෙවි කිරීමේ නියැලෙන්නෙකු බවට ද තොරතුරු වාර්තා වනවා.\nඔහු සමග එක්ව අදාල තරුණියව දූෂණය කොට ඇති අනෙක් තරුණයින් දෙදෙනා ද ප්‍රධාන සැකකරු සමඟ එකට මත්ද්‍රව්‍ය භාවිත කරන අය බවයි අනාවරණය වී තිබෙන්නේ.\nමෙම සිදුවීම සම්බන්ධයෙන් පුනරීන් පොලීසියට පැමිණිලි ලැබී ඇති අතර පොලීසිය සිද්ධිය සම්බන්ධයෙන් පරීක්ෂණ පවත්වා ගෙන යයි.",
       "URL": "https://www.hirunews.lk/327462/වැලන්ටයින්-දා-පෙම්වතා-පෙම්වතියට-මත්-චොක්ලට්-දී-යාළුවන්-දෙදෙනෙක්-සමඟ-දූෂණය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=535"
}