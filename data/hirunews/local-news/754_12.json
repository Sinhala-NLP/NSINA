{
       "Source": "hirunews",
       "Timestamp": "Saturday, 05 November 2022 - 20:26",
       "Headline": "දින 15කට ප්‍රමාණවත් ඉන්ධන සංචිත තියෙනවා - ලංකා ඛනිජ තෙල් නීතිගත සංස්ථාව",
       "News Content": "එහි සභාපති මොහොමඩ් උවයිස් මොහොමඩ් ගුවන්විදුලි නාලිකාවක් සමග සංවාදයකට එක්වෙමින් සදහන් කළේ පිරවුම්හල් හිමියන් ඉන්ධන ඇණවුම් කළද ඊට අදාළ ගෙවීම් සිදු නොකිරීම හේතුවෙන් ඉන්ධන හිගය නිර්මාණය වීමට ප්‍රධාන ලෙස බලපෑ බවයි.\nඉන්ධන මිල අඩුවෙතැයි අපේක්ෂාවෙන් ඉන්ධන ඇණවුම් නොකළ පිරවුම්හල් හිමියන් වෙත දඬුවමක් වශයෙන් දින 03ක කාලයක් ඉන්ධන ලබානොදීමට ඛනිජ තෙල් නීතිගත සංස්ථාව කටයුතු කර ඇතැයි ඉන්ධන පිරවුම්හල් හිමියන්ගේ සංගමය චෝදනා කරනවා.\nමේ හේතුවෙන් දිවයින පුරා සිපෙට්කෝ ඉන්ධන පිරවුම්හල් වැසී ගොස් තිබූ අතර ඇතැම් ඉන්ධන පිරවුම්හල් අසල දිගු පෝලිම් දක්නට ලැබුනා.\nඉන්ධන පිරවුම්හල් හිමියන්ගේ සංගමයේ ලේකම් කපිල නාඔටුන්න පැවසුවේ දඬුවම් ක්‍රියාමාර්ගය හේතුවෙන් පාරිභෝගිකයින්ට අපහසුතාවට පත්වීමට සිදුවූ බවයි.",
       "URL": "https://www.hirunews.lk/319721/දින-15කට-ප්‍රමාණවත්-ඉන්ධන-සංචිත-තියෙනවා-ලංකා-ඛනිජ-තෙල්-නීතිගත-සංස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=754"
}