{
       "Source": "hirunews",
       "Timestamp": "Saturday, 17 April 2021 - 14:57",
       "Headline": "මෙරටට පැමිණෙන විදේශිකයින් සීමා කෙරෙන ලකුණු",
       "News Content": "මෙරටට පැමිණෙන විදේශිකයින් අතර කොරෝනා රෝගීන් වාර්තා වීම ඉහළ යාම හේතුවෙන් මෙරටට පැමිණෙන විදේශිකයින් කළමනාකරණය කිරීමට සිදුවන බව සෞඛ්‍ය අමාත්‍යාංශය ප්‍රකාශ කළා.\nඑහි වසංගත රෝග විද්‍යා අංශයේ අධ්‍යක්ෂ විශේෂඥ වෛද්‍ය සුදත් සමරවීර ප්‍රකාශ කළේ වෛරසය සමාජය තුළට ඇතුළු වී ඇතිවිය හැකි හානිකර තත්ත්වය අවම කර ගැනීම සඳහා විදේශ රටවල සිට මෙරටට පැමිණෙන පිරිස් කිසියම් සීමා කිරීමක් හෝ පාලනය කිරීමක් කිරීමට සිදුවනු ඇති බවයි.\nමේ අතර, සෞඛ්‍ය මාර්ගෝපදේශවලට අනුගත නොවුනහොත් ඊට එරෙහිව නීතිමය ප්‍රතිපාදන ක්‍රියාත්මක කිරීමට සිදුවන බව මහජන සෞඛ්‍ය පිළිබඳ නියෝජ්‍ය අධ්‍යක්ෂ ජනරාල් විශේෂඥ වෛද්‍ය එස්.එම්.ආනල්ඩ් පෙන්වා දුන්නා.",
       "URL": "https://www.hirunews.lk/268692/මෙරටට-පැමිණෙන-විදේශිකයින්-සීමා-කෙරෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2014"
}