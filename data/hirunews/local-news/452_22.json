{
       "Source": "hirunews",
       "Timestamp": "Sunday, 26 March 2023 - 16:14",
       "Headline": "ගුවන්තොටුපළට ව්‍යාජ දුරකථන ඇමතුම් ලබාදුන් සිසුවෙකු අත්අඩංගුවට",
       "News Content": "කටුනායක ගුවන්තොටුපළ පරිශ්‍රයෙහි බෝම්බයක් ඇති බවට ව්‍යාජ ඇමතුමක් ලබාදුන් 14 හැවිරිදි පාසල් සිසුවෙකු අත්අඩංගුවට ගෙන අවවාද කර මුදාහැර තිබෙනවා.\nමෙම සිසුවා ඊයේ (25) ජංගම දුරකථනයකින් ගුවන්තොටුපළ හදිසි ඇමතුම් ඒකකයට ඇමතුමක් ලබාදෙමින් ප්‍රකාශ කර ඇත්තේ භාණ්ඩ ප්‍රවාහන පර්යන්තයේ බෝම්බයක් ඇති බවටයි.\nඒ අනුව ආරක්ෂක නිලධාරින් එම පර්යන්තය පරීක්ෂාවට ලක් කර තිබුණා.\nපසුව සුළු මොහොතකින් අදාළ සිසුවා තවත් දුරකථන ඇමතුමක් ලබාදෙමින් ප්‍රකාශ කර ඇත්තේ තමන් විහිළුවක් කළ බවටයි.\nඒ අනුව පොලිසිය සිසුවා කැඳවා ඔහු සිදුකළ ක්‍රියාවේ බරපතලකම වටහා දී තිබෙනවා.\nඑහිදී සිසුවා ප්‍රකාශ කර ඇත්තේ තමන් මේ සම්බන්ධයෙන් තැකීමකට සිදුනොකළ බවයි.\nමෙම සිසුවා කළුබෝවිල ප්‍රදේශයේ පදිංචිකරුවෙක්.",
       "URL": "https://www.hirunews.lk/330982/ගුවන්තොටුපළට-ව්‍යාජ-දුරකථන-ඇමතුම්-ලබාදුන්-සිසුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=452"
}