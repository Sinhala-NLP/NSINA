{
       "Source": "hirunews",
       "Timestamp": "Wednesday, 21 September 2022 - 14:22",
       "Headline": "කලා වැව් ඉස්මත්තට ආ වන අලි (වීඩියෝ)",
       "News Content": "කලා වැව ජාතික වනෝද්‍යානයේ සැරිසරන අලි - ඇත් රංචු දැක බලා ගැනීම සඳහා මේ දිනවල සංචාරකයන් විශාල වශයෙන් පැමිණෙමින් සිටිනවා.\nවනෝද්‍යාන නිලධාරීන් පවසන්නේ, වියළි කාලගුණයත් සමඟ කලා වැවේ ජල මට්ටම අඩු වීම හේතුවෙන් මෙම ප්‍රදේශයට අලි රංචු පැමිණීම ඉහළ ගොස් බවයි.\nශ්‍රී ලංකාවේ වන අලි නැරඹීමට ඇති ජාතික වනෝද්‍යාන ඇසුරින් කලා වැව ජාතික වනෝද්‍යානයටත් හිමිවන්නේ සුවිශේෂි ස්ථානයක්.\nවන අලි රංවුවක වැඩි ඇතුන් සංඛ්‍යාවක් එකවර දැකගත හැකි වීම ද ඊට එක් සුවිශේෂී හේතුවක් වනවා.\nපසුගිය වසරක පමණ කාලය තුළ කලා වැව ජාතික වනෝද්‍යානය නැරඹීම සඳහා දෙස් විදෙස් සංචාරකයින්ට අවස්ථාව හිමි වුණේ නැහැ.\nඒ කලා වැව ජාතික වනෝද්‍යානයට අයත් කලා වැවෙහි ජලය ඉහල මට්ටමකට පැමිණ තිබීම හේතුවෙන්.\nකෙසේ වෙතත් මේ දිනවල පවතින වියලි කාලගුණයත් සමග කලා වැවේ හි තෘණ ආහාරයට ගැනීම සඳහා වන අලි රංචු කිහිපයක් ම කලා වැව ජාතික\nවනෝද්‍යානයේ සංචාරකයන්ට පෙනෙන මානයේ සැරි සරන අයුරු දැකගත හැකි යි.",
       "URL": "https://www.hirunews.lk/315944/කලා-වැව්-ඉස්මත්තට-ආ-වන-අලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=853"
}