{
       "Source": "hirunews",
       "Timestamp": "Friday, 22 July 2022 - 13:29",
       "Headline": "ඉන්දීය අවිවාහක කාන්තාවන්ට ගබ්සාවට අවසර",
       "News Content": "ඉන්දීය ශ්‍රේෂ්ඨාධිකරණය, එරට අවිවාහක කාන්තාවන්ට ගබ්සා කිරීම් සඳහා අවසර ලබාදී තිබෙනවා.\nඉන්දීය මාධ්‍ය වාර්තා කළේ 25 හැවිරිදි තරුණියක විසින් ගොනුකළ පෙත්සමක් සලකා බැලීමෙන් අනතුරුව මෙම නියෝගය නිකුත් කර ඇති බවයි.\nඒ අනුව කළලයට සති 24 ක් ඉක්ම යෑමට මත්තෙන් අවිවාහක කාන්තාවන්ටද ගබ්සා කිරීම සඳහා අවසර ලබාදී තිබෙනවා.\nඅදාළ තරුණිය ගැබ් ගැනීමෙන් අනතුරුව පෙම්වතා ඇයව විවාහ කර ගැනීම ප්‍රතික්ෂේප කිරීමත් සමඟයි මෙලෙස ඇය ගබ්සා කිරීමට අවසර ඉල්ලා ශ්‍රේෂ්ඨාධිකරණය හමුවේ පෙත්සමක් ගොනුකර ඇත්තේ.",
       "URL": "https://www.hirunews.lk/310647/ඉන්දීය-අවිවාහක-කාන්තාවන්ට-ගබ්සාවට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1001"
}