{
       "Source": "hirunews",
       "Timestamp": "Thursday, 07 June 2018 - 8:15",
       "Headline": "ශ්‍රී ලංකාවට සාමාජිකත්වයක්",
       "News Content": "අත්‍යාවශ්‍ය සංස්කෘතික උරුමයන් සුරක්ෂිත කිරීම සඳහා වන අන්තර් රාජ්‍ය කමිටුවේ ආසියා - පැසිෆික් කලාපයේ කමිටු සාමාජිකත්වය හිමිකරගැනීමට ශ්‍රී ලංකාව සමත්වුණා.\nඒ, ප්‍රංශයේ පැරිස් නුවර පැවැත්වෙන හත්වන යුනෙස්කෝ සමුළුවේදියි.\nරටවල් 8 ක් මෙහිදී ආසියා පැසිෆික් කලාපයේ ආසන 4 සඳහා තරග කර තිබුණා.\nබංග්ලාදේශය, චීනය, ජපානය, කසකස්ථානය, තායිලන්තය, මැලේසියාව, පලාවු සහ ශ්‍රී ලංකාව එම රටවල් අටයි.\nකෙසේ වෙතත් පලාවු රාජ්‍යය අපේක්ෂකත්වය ඉවත් කරගෙන ඇති අතර, ඒ අනුව චීනය, ශ්‍රී ලංකාව, ජපානය සහ කසකස්ථානය එහි සාමාජික රටවල් ලෙස ඡන්දයෙන් තේරී පත්වුණා.\nශී ලංකාව මෙහි පාර්ශවකරුවෙකු බවට පත්වුනේ 2008 වසරේදියි.",
       "URL": "https://www.hirunews.lk/192486/ශ්‍රී-ලංකාවට-සාමාජිකත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3907"
}