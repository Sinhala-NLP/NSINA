{
       "Source": "hirunews",
       "Timestamp": "Saturday, 24 July 2021 - 7:35",
       "Headline": "රිය අනතුරුවලින් මරණ 08ක් - මාර්ග අනතුරුවලට ප්‍රධාන හේතුව මෙන්න",
       "News Content": "ඊයේ (23)  දිනයේදී පමණක් රිය අනතුරුවලින් සිදුවූ මරණ 8ක් වාර්තා වී ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nඔහු සඳහන් කළේ එම අනතුරු වලින් තිදෙනෙකු පදිකයින් වන අතර තවත් තිදෙනෙකු යතුරුපැදිවල ගමන් කළ පුද්ගලයින් බවයි.\nතවත් දෙදෙනෙක් ත්‍රීරෝද රථවලින් ගමන් කළ පුද්ගලයින් බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළා.\nඑමෙන්ම මේ දිනවල සිදුවන මාර්ග අනතුරුවලට ප්‍රධාන හේතු වී ඇත්තේ අපරික්ෂාකාරී සහ නොසැලකිලිමත් රිය ධාවනය බව පොලිස් මාධ්‍ය ප්‍රකාශකවරයා පෙන්වා දුන්නා.",
       "URL": "https://www.hirunews.lk/277844/රිය-අනතුරුවලින්-මරණ-08ක්-මාර්ග-අනතුරුවලට-ප්‍රධාන-හේතුව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=1800"
}