{
       "Source": "hirunews",
       "Timestamp": "Thursday, 23 February 2023 - 12:07",
       "Headline": "මරණ දඬුවමට අත්සන් නොකිරීමට ජනපතිගෙන් තීරණයක්",
       "News Content": "ශ්‍රී ලංකාවේ කුමන හෝ අධිකරණයකින් විත්තිකරුවන්ට නියම කර ඇති මරණීය දණ්ඩනය ක්‍රියාත්මක කිරීම සඳහා අත්සන් නොතැබීමට ජනාධිපති රනිල් වික්‍රමසිංහ තීරණය කර තිබෙනවා.\nඅදාල තීරණය නීතිපතිවරයා විසින් ශ්‍රේෂ්ඨාධිකරණයට දැනුම් දී තිබෙනවා.\nමත්ද්‍රව්‍ය චෝදනා සම්බන්ධයෙන් මරණීය දණ්ඩනය නියම වී සිටින විත්තිකරුවන් හතර දෙනෙකුට පණවා තිබෙන මරණීය දණ්ඩනය ක්‍රියාත්මක කිරීම සඳහා අත්සන් කිරීමට 2019 වසරේ දී හිටපු ජනාධිපති මෛත්‍රීපාල සිරිසේන ගත් තීරණය අභියෝගයට ලක් කරමින් ගොනුකළ මූලික අයිතිවාසිකම් පෙත්සම අද (23) කැඳවූ අවස්ථාවේ දී නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් නෙරින් පුල්ලේ විසින් එම දැනුම්දීම අධිකරණයට සිදු කළා.",
       "URL": "https://www.hirunews.lk/328090/මරණ-දඬුවමට-අත්සන්-නොකිරීමට-ජනපතිගෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=518"
}