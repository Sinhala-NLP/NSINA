{
       "Source": "hirunews",
       "Timestamp": "Sunday, 12 September 2021 - 12:12",
       "Headline": "T20 ලෝක කුසලානයට යන ශ්‍රී ලංකා සංචිතය නම් කෙරේ",
       "News Content": "20යි 20 ලෝක කුසලාන ක්‍රිකට් තරගාවලියට සහභාගී වන ශ්‍රී ලංකා සංචිතය නම්කර තිබෙනවා.\nඒ අනුව එම සංචිතයේ නායකත්වය හිමිවී ඇත්තේ දසුන් ශානකටයි.\nධනංජය ද සිල්වා උප නායකයායි.\nවනිඳූ හසරංග, චාමික කරුණාරත්න, දුෂ්මන්ත චමීර සහ නුවන් ප්‍රදීප් මෙම සංචිතයට ඇතුලත් වනවා.\nකුසල් ජනිත් පෙරේරා, අවිශ්ක ප්‍රනාන්දු, භානුක රාජපක්ෂ, චරිත් අසලංක, කමිදු මෙන්ඩිස්, මහීෂ් තීක්ෂණ, ප්‍රවීන් ජයවික්‍රම, ලහිරු මදුෂංක ද සංචිතයේ සාමාජිකයන් වනවා.\nඅතිරේක ක්‍රිඩකයන් ලෙස ලහිරු කුමාර, බිනුර ප්‍රනාන්දු, අකිල ධනංජය සහ පුලින තරංග නම්කර තිබෙනවා.\nවිස්සයි විස්ස ලෝක කුසලාන තරඟාවලිය ලබන ඔක්තෝම්බර් 17 වැනිදා සිට නොවැම්බර් 14 වැනිදා දක්වා එක්සත් අරාබි එමීර් රාජ්‍යයේ සහ ඕමානයේදී පැවැත්වීමට නියමිතයි.",
       "URL": "https://www.hirunews.lk/282003/t20-ලෝක-කුසලානයට-යන-ශ්‍රී-ලංකා-සංචිතය-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1697"
}