{
       "Source": "hirunews",
       "Timestamp": "Friday, 16 September 2022 - 9:58",
       "Headline": "රත්නපුර දැරිය ඝාතන සිද්ධියේ ප්‍රධාන සැකකරුගේ බිරිඳ අත්අඩංගුවට",
       "News Content": "රත්නපුර ප්‍රදේශයේ දී හත්හැවිරිදි දැරියක් ඝාතනය කර පතලකට දැමූ සිද්ධියේ ප්‍රධාන සැකකරුගේ බිරිඳ අත්අඩංගුවට ගෙන තිබෙනවා.\nඊයේ (15) කලවාන - දෙල්වල ගඟපහළ ප්‍රදේශයේ දී මෙම සැකකාරිය අත්අඩංගුවට ගත් බවයි පොලිසිය සඳහන් කළේ.\nපසුගිය දා මෙම දැරිය ඝාතනය කර පතලකට විසි කර තිබූ අතර, එම දැරියගේ දේහය අධිකරණ නියෝගයක් මත ගොඩගනු ලැබුවේ පසුගිය 11 වනදා යි.\nපසු ව සිද්ධිය සම්බන්ධයෙන් එම දැරියගේ මව සහ තවත් කාන්තාවක් අත්අඩංගුවට ගෙන රක්ෂිත බන්ධනාගාරගත කළ අතර, ඉන් අනතුරුව යි ප්‍රධාන සැකකරුගේ 30 හැවිරිදි බිරිඳ ඊයේ අත්අඩංගුවට ගෙන ඇත්තේ.\nසිද්ධියට සම්බන්ධ ප්‍රධාන සැකකරු ප්‍රදේශයෙන් පලා ගොස් තිබෙනවා.",
       "URL": "https://www.hirunews.lk/315527/රත්නපුර-දැරිය-ඝාතන-සිද්ධියේ-ප්‍රධාන-සැකකරුගේ-බිරිඳ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=865"
}