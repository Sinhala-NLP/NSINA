{
       "Source": "hirunews",
       "Timestamp": "Friday, 16 September 2022 - 9:01",
       "Headline": "පාර්ලිමේන්තු මන්ත්‍රීවරුන්ගේ නිවෙස්වලට පහරදුන් තවත් පිරිසක් අත්අඩංගුවට",
       "News Content": "මැයි 9 වන දා දිවයින පුරා ඇති වූ නොසන්සුන්කාරී තත්වයත් සමඟ නිවාසවලට පහර දී දේපළ හානි කළ කාන්තාවක් ඇතුලු තවත් පුද්ගලයින් හයදෙනෙකු අත්අඩංගුවට ගෙන තිබෙනවා.\nපාර්ලිමේන්තු මන්ත්‍රීවරුන් වන රෝහිත අබේගුණවර්ධනගේ රත්මලානේ පිහිටි සහ ජොන්ස්ටන් ප්‍රනාන්දුගේ නිවෙස්වලට පහරදුන් 39 හැවිරිදි සැකකාරියක් රත්මලාන ප්‍රදේශයේ දී ඊයේ අත්අඩංගුවට ගත් බවයි පොලිසිය සඳහන් කළේ.\nදෙහිවල හිටපු නගරාධිපති ධනසිරි අමරතුංගගේ සහ ඔහුගේ සහෝදරයෙකුගේ නිවසකට පහරදුන් සැකකරුවන් තුන්දෙනෙකු ද පොලිසිය ඊයේ අත්අඩංගුවට ගෙන තිබෙනවා.\nඑමෙන්ම රාජ්‍ය අමාත්‍ය ඩී.බී. හේරත්ගේ කාර්යාලයට සහ එහි දේපළවලට පහර දී ගිනි තැබීමේ සිද්ධිය සම්බන්ධයෙන් ගොකරැල්ල ප්‍රදේශයේ පදිංචි සැකකරුවන් දෙදෙනෙකු අත්අඩංගුවට ගත් බවයි පොලිසිය සඳහන් කළේ.",
       "URL": "https://www.hirunews.lk/315525/පාර්ලිමේන්තු-මන්ත්‍රීවරුන්ගේ-නිවෙස්වලට-පහරදුන්-තවත්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=865"
}