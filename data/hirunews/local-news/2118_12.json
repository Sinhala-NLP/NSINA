{
       "Source": "hirunews",
       "Timestamp": "Monday, 01 March 2021 - 13:21",
       "Headline": "ජිනීවා මානව හිමිකම් කොමිසමේ යෝජනාවකට එරෙහිව සිවිල් සංවිධාන කිහිපයක් විරෝධතාවක",
       "News Content": "ජිනීවා මානව හිමිකම් කොමිසමේදී ශ්‍රී ලංකා යුද හමුදාවට එරෙහිව යෝජනාවක් ඉදිරිපත් කිරීමට විරෝධය පළ කරමින් සිවිල් සංවිධාන කිහිපයක් අද කොළඹ පිහිටි ස්විට්සර්ලන්ත තානාපති කාර්යාලයට සන්දේශයක් භාරදෙනු ලැබුවා.\nඅනතුරුව ඔවුන් කොළඹ පිහිටි එක්සත් ජාතීන්ගේ සංවිධානයේ කාර්යාලය ඉදිරිපිටට පැමිණ විරෝධතාවක නිරතවූණා.\nග්‍රාම නිලධාරීන් පිරිසක් සිය සේවය ස්ථිර කරන ලෙස ඉල්ලමින් සහ තවත් ඉල්ලීම් කිහිපයක් මුල් කරගනිමින් ජනාධිපති කාර්යාලයට සන්දේශයක් භාරදීම සඳහා අද පෙරවරුවේ පැමිණියා.\nමේ අතර ඉල්ලීම් කිහිපයක් මුල් කරගනිමින් මාතලේ - අඹගහමුල සහ නුගගහමුල බස් නැවතුම්පලේ බස් රථ අද පෙරවරුවේ ධාවනයෙන් ඉවත්ව විරෝධතාවක නිරතවුණා.",
       "URL": "https://www.hirunews.lk/263987/ජිනීවා-මානව-හිමිකම්-කොමිසමේ-යෝජනාවකට-එරෙහිව-සිවිල්-සංවිධාන-කිහිපයක්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2118"
}