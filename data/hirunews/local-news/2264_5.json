{
       "Source": "hirunews",
       "Timestamp": "Sunday, 20 December 2020 - 14:19",
       "Headline": "ශ්‍රී ලාංකිකයින්ට මෙරටට පැමිණීමේ සීමා ලිහිල් කරයි (වීඩියෝ)",
       "News Content": "කොරෝනා වසංගතය හේතුවෙන් දිවයිනට පැමිණීමට නොහැකිව විදේශ රටවල රැඳී සිටින ශ්‍රී ලාංකිකයින්ට ලබන 26 වනදා සිට විදේශ අමාත්‍යාංශයේ අවසරයකින් තොරව මෙරටට පැමිණිය හැකි බව සිවිල් ගුවන් සේවා අධිකාරිය පවසනවා.\nමීට පෙර මෙරටට පැමිණීම සඳහා ශ්‍රී ලාංකිකයින්ට විදේශ කටයුතු අමාත්‍යාංශයේ ලියාපදිංචි වීම අනිවාර්ය කර තිබු අතර සිවිල් ගුවන් සේවා අධිකාරියේ සභාපති උපුල් ධර්මදාස කියා සිටියේ ලියාපදිංචි වීම ඉවත් කළ ද මෙරටට පැමිණීමේදී ශ්‍රී ලාංකිකයින් අනෙකුත් සෞඛ්‍ය නීති පෙර පරිදි අනුගමනය කල යුතු බවයි.\nමේ අනුව, ඉදිරියටත් දිවයිනට පැමිණෙන ලාංකිකයින් අනිවාර්යයෙන් පී.සී.ආර්. පරික්ෂණ සඳහා යොමු කළ යුතු අතර, දිනකට එම පරීක්ෂණ මෙරට ගුවන් තොටුපල තුළ සිදුකිරීමේ ධාරිතාව පවතින්නේ 3,500 ක්.\nඒ අනුව ලාංකිකයින්ගේ පැමිණීම දිනකට උපරිමය 3,500 ක් විය හැකි බව සිවිල් ගුවන් සේවා අධිකාරියේ සභාපති උපුල් ධර්මදාස ප්‍රකාශ කළා.\nඔහු වැඩිදුරටත් සඳහන් කළේ ලබන 26 වනදා සිට රුසියාව, යුක්රේනය සහ කසකස්ථානය යන රටවලින් සංචාරකයින් ගෙන්වීම සඳහා සංචාරක නියෝජිත ආයතනයකට මේ වනවිට අවසර ලබාදී ඇති බවයි.",
       "URL": "https://www.hirunews.lk/257469/ශ්‍රී-ලාංකිකයින්ට-මෙරටට-පැමිණීමේ-සීමා-ලිහිල්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2264"
}