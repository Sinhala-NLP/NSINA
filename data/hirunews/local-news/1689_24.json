{
       "Source": "hirunews",
       "Timestamp": "Wednesday, 15 September 2021 - 22:59",
       "Headline": "බලශක්ති ඇමති කියන ණය අර්බුදයෙන් මිදීමට ඇති එකම මග (වීඩියෝ)",
       "News Content": "ශ්‍රී ලංකාව මුහුණ දී ඇති විදෙස් ණය අර්බුදයෙන් මිදීමට ඇති එකම  මාර්ගය මන්නාරම් ද්‍රෝනියේ ඛනිජ තෙල් සහ ගෑස් ගවේෂණය කිරීම බව බලශක්ති අමාත්‍ය උදය ගම්මන්පිල මහතා පවසනවා.\nඅමාත්‍යවරයා මේ අදහස් පළ කළේ කටුනායක ගුවන් තොටුපලේ විශේෂ අමුත්තන්ගේ මැදිරියේ අද ප්‍රවෘත්ති සාකච්ඡාවක් පවත්වමින්.\nමන්නාරම් ද්‍රෝණියේ පිහිටා ඇති ඛනිජ තෙල් සහ ස්භාවික ගෑස් නිධි ගවේෂණ කටයුතු සඳහා මෙරට තුල තාක්ෂණය නොමැති වීමෙන් ඒ සඳහා ජාත්‍යන්තර අයෝජකයින්ගේ සහය ලබා ගැනීමටයි මේ වනවිට අවධානය යොමුව ඇත්තේ.\nඑම ආයෝජකයින්ට අවශ්‍ය දත්ත රැස්කිරීමේ කාර්යය මේ වනවිට ආරම්භ කර ඇත්තේ බ්‍රිතාන්‍යයේ බෙල් ජියෝස්පේස් ආයතනය විසින්.\nඒ සඳහා වූ ගවේෂණ ගුවන්යානය සහ එම කණ්ඩායම කටුනායක ගුවන්තොටුපල කේන්ද්‍ර කරගනිමින් ක්‍රියාත්මක වන අතර බලශක්ති අමාත්‍ය උදය ගම්මන්පිල මහතා ඇතුළු පිරිසක් අද එහි නිරීක්ෂණ චාරිකාවක නිරත වුණා.",
       "URL": "https://www.hirunews.lk/282311/බලශක්ති-ඇමති-කියන-ණය-අර්බුදයෙන්-මිදීමට-ඇති-එකම-මග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1689"
}