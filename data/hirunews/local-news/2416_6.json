{
       "Source": "hirunews",
       "Timestamp": "Friday, 02 October 2020 - 13:00",
       "Headline": "හැටන් බස් අනතුරෙන් බරපතල තත්ත්වයේ සිටි සිසුවෙක් මහනුවරට (වීඩියෝ)",
       "News Content": "හැටන් - ඩයගම මාර්ගයේ ෆෝඩයිස්වත්ත ප්‍රදේශයේදි පෞද්ගලික බස් රථයක් ප්‍රපාතයකට පෙරළිමෙන් පාසල් දරුවන් ඇතුළු 51 දෙනෙක් තුවාල ලබා රෝහල් ගත කර තිබෙනවා.\nඅද පෙරවරු 6.30 පමණ මෙම බස්රථය හැටන් සිට ඩයගම දක්වා ධාවනය වෙමින් තිබියදියි රියදුරට එය පාලනය කර ගත නොහැකි විමෙන් ප්‍රපාතයට පෙරලිගොස් ඇත්තේ.\nසිද්ධියෙන් බස් රථයේ රියදුරු ඇතුළු මගින් 51 දෙනෙකු තුවාල ලබා දික්ඹය මුලික රෝහලට ඇතුළත් කෙරුණා.\nඒ අතර, පාසල් ළමුන් 24 දෙනෙකු සිටින අතර, ඉන් බරපතල තත්ත්වයේ පසු වු එක් පාසල් සිසුවෙක්  මහනුවර ජාතික රෝහල වෙත මාරු කර යවා තිබෙනවා.\nප්‍රදේශවාසින් චෝදනා කරන්නේ හැටන් - ඩයගම මාර්ගය කලක සිට අබලන් ව පැවැතීම  නිසා රිය අනතුරු බහුල වශයෙන් සිදු වන බවයි. එම නිසා මාර්ගය පිළිසකර කර දෙන ලෙසයි ප්‍රදේශවාසීන් බලධාරීන්ගෙන් ඉල්ලා සිටින්නේ.\nමේ අතර, අද පෙරවරුවේ හැටන් නුවරඑළිය ප්‍රධාන මාර්ගයේ නානුඔය වෙන්ඩිකෝනර් වංගුව ආසන්නයේදි ද ත්‍රිරෝද රථයක් රියදුරුට පාලනය කර ගැනිමට නොහැකිව මාර්ගයෙන් ඉවතට පැන පෙරළියාමෙන් අනතුරක් සිදු වුණා.\nසිද්ධියෙන් එහි ගමන් ගත් සිවි දෙනෙකු තුවාල ලබා නුවරඑළිය මහ රෝහලට ඇතුළත් කර තිබෙනවා. අදාළ ත්‍රිරෝද රථය ආගරපතන සිට නුවරඑළිය දක්වා ධාවනය වෙමන් තිබියදියි මෙලෙස අනතුරට ලක් වි ඇති අතර, අධික වේගය අනතුරුට හේතුව බවයි පොලිසිය සඳහන් කළේ.",
       "URL": "https://www.hirunews.lk/251623/හැටන්-බස්-අනතුරෙන්-බරපතල-තත්ත්වයේ-සිටි-සිසුවෙක්-මහනුවරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2416"
}