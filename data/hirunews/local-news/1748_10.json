{
       "Source": "hirunews",
       "Timestamp": "Tuesday, 17 August 2021 - 14:31",
       "Headline": "අනවසර එළවළු වෙළෙන්දෙක් ඉවත් කිරීමට යාමේදී උණුසුම් තත්ත්වයක් (වීඩියෝ)",
       "News Content": "බණ්ඩාරවෙල නගරයේ සිල්ලර වෙළෙඳ සංකීර්ණය ආසන්නයේ මාර්ගය අවහිර වන සේ අනවසරයෙන් එළවළු වෙළදාමේ යෙදුණු පුද්ගලයෙකු ඉවත් කිරීමට නගර සභා සේවකයින් සහ පොලීසිය පැමිණි අවස්ථාවේ උණුසුම් තත්ත්වයක් හටගත්තා.\nපොලසිය සඳහන් කළේ අනතුරුව එම පුද්ගලයා අත්අඩංගුවට ගැනීමට කටයුතු කළ බවයි.\nබණ්ඩාරවෙල නගරයේ සිල්ලර වෙළෙඳ සංකීර්ණය ආසන්නයේ මාර්ගය අවහිර කරමින් මෙම පුද්ගලයා එළවළු වෙළෙදාමේ යෙදී සිට තිබෙනවා.\nඅප වාර්තාකරු සඳහන් කළේ ඔහු වෙළෙදාමේ යෙදී සිටියේ ඊට අවසර නොලත් ස්ථානයක බැවින් ගමනාගමන කටයුතුවලටද බාධා ඇති වූ බවයි.\nමේ පිළිබඳ ප්‍රදේශවාසීන් විසින් බලධාරීන් දැනුවත් කිරීමෙන් අනතුරුව එම ස්ථානයට නගර සභා සේවකයින් සහ පොලීසිය පැමිණියා.\nඅනවසර එළවළු වෙළෙදාමේ යෙදුණු පුද්ගලයා ඉන් ඉවත් කිරීමට යාමේදී ඔහු මෙලෙස කලහකාරී ලෙස හැසිරුණා.",
       "URL": "https://www.hirunews.lk/279932/අනවසර-එළවළු-වෙළෙන්දෙක්-ඉවත්-කිරීමට-යාමේදී-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}