{
       "Source": "hirunews",
       "Timestamp": "Friday, 13 September 2013 - 7:40",
       "Headline": "නෞකා දෙනවට ඉන්දීය නාවික ඇමතිගේ විරෝධය.",
       "News Content": "ඉන්දියාව විසින් ශ්‍රී ලංකාවට යුධ නෞකා දෙකක් සැපයීමේ යෝජනාවට ඉන්දීය නාවික ඇමතිවරයා විරෝධය පළ කර තිබෙනවා. තමිල්නාඩු මහඇමතිනි ජයලලිතා විසින් මේ සම්බන්ධයෙන් ඉන්දීය අග්‍රාමාත්‍ය මන්මෝහන් සිං වෙත ලිපියක් ද යොමුකළා. ඉන්දීය නාවික අමාත්‍ය ජී.කේ.වාසන් ඊයේ කියා සිටියේ යුධ නෞකා ශ්‍රී ලංකාවට ලබා නොදෙන ලෙස තමා ද අග්‍රාමාත්‍යවරයාගෙන් ඉල්ලා සිටින බවයි. ඒ සඳහා අග්‍රාමාත්‍ය මන්මෝහන් සිං හමුවීමට සූදානම් බවත්, ඔහු සඳහන් කළා. කෙසේ නමුත්, ශ්‍රී ලංකාවට යුධ නෞකා දෙකක් ලබාදීමේ සැලසුම ක්‍රියාත්මක කරන බව ඉන්දීය අග්‍රාමාත්‍ය කාර්යාලයේ රාජ්‍ය අමාත්‍ය වී.නාරායන්ස්වාමි පසුගිය අඟහරුවාදා ප්‍රකාශ කළා. මීට වසර කිහිපයකට පෙර ඇති කර ගත් ගිවිසුමකට අනුව, 2017 - 2018 කාලය තුළයි ශ්‍රී ලංකාවට ඉන්දීය යුධ නෞකා දෙකක් සැපයීමට නියමිතව ඇත්තේ.",
       "URL": "https://www.hirunews.lk/67094/නෞකා-දෙනවට-ඉන්දීය-නාවික-ඇමතිගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=5836"
}