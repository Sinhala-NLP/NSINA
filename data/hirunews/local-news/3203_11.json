{
       "Source": "hirunews",
       "Timestamp": "Monday, 12 August 2019 - 12:35",
       "Headline": "ගෝඨාභය සමඟ සාකච්ඡාවට සූදානම් සන්ධාන මහ ලේකම්ගෙන් ප්‍රකාශයක්",
       "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂක හිටපු ආරක්ෂක ලේකම් ගෝඨාභය රාජපක්ෂ සමඟ ඉදිරියේදී සාකච්ඡාවක් සිදුකිරිමට නිදහස් පක්ෂය බලාපොරොත්තු වන බව එක්සත් ජනතා නිදහස් සන්ධානයේ මහ ලේකම් පාර්ලිමේන්තු මන්ත්‍රී මහින්ද අමරවීර ප්‍රකාශ කළා.\nඒ, හම්බන්තොට ප්‍රදේශයේ ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින්.\nමේ අතර රට දියුණු කළ හැකි නිසි වැඩපිළිවෙලක් සහිත පුද්ගලයෙකු ඉදිරි ජනාධිපතිවරයා බවට පත්විය යුතු බවයි නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක කියා සිටියේ. ඒ, අනුරාධපුර - තලාව ප්‍රදේශයේ ඊයේ පැවති උත්සවයකදීයි.\nශ්‍රී ලංකා පොදුජන පෙරමුණේ ජනාධිපති අපේක්ෂක හිටපු ආරක්ෂක ලේකම් ගෝඨාභය රාජපක්ෂගේ ජනාධිපතිවරණ ව්‍යාපාරයට ක්‍රියාකාරීව සහය ලබාදීමට නිදහස් පක්ෂය තීරණයක් ගෙන ඇතැයි එම පක්ෂයේ මධ්‍යම කාරක සභික පාර්ලිමේන්තු මන්ත්‍රී ආචාර්ය සරත් අමුණුගම ප්‍රකාශ කළා.\nඔහු මේ බව කියා සිටියේ කොළඹ ඊයේ පැවති ශ්‍රී ලංකා පොදුජන පෙරමුණේ ජාතික මහා සම්මේලනයෙන් පසුව මාධ්‍ය වෙත අදහස් පළ කරමින්.",
       "URL": "https://www.hirunews.lk/222058/ගෝඨාභය-සමඟ-සාකච්ඡාවට-සූදානම්-සන්ධාන-මහ-ලේකම්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3203"
}