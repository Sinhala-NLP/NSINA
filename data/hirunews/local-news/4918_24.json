{
       "Source": "hirunews",
       "Timestamp": "Wednesday, 17 August 2016 - 18:20",
       "Headline": "සැනසීමට එකම මග බෞද්ධ දර්ශනයයි - ජනපති",
       "News Content": "නොසන්සුන් මනසක් ඇති මිනිසුන් සන්සුන් කිරීමට ඇති එකම මාර්ගය ථේරවාදී බෞද්ධ දර්ශනය බව ජනාධිපති මෛත්‍රිපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ මහනුවර - පොල්ගොල්ල ශ්‍රී සාලවන බෝධි මහා විහාරයේ අද පස්වරුවේ පැවති උත්සවයකට එක්වෙමින්.\nමේ අතර කාලගුණික විපර්යාස අවම කිරීම සහ පරිසරය සුරැකීමේ ප්‍රඥප්තිය නිසි ලෙස ක්‍රියාත්මක කිරීම සම්බන්ධයෙන් යුනෙස්කෝ අධ්‍යක්ෂ ජනරාල් ඉරීනා බොකෝවා ලක් රජයට සිය ස්තූතිය පළ කළා.\nඅද පෙරවරුවේ ජනාධිපති මෛත්‍රිපාල සිරිසේන හමුවූ ඇය කියා සිටියේ අදාළ කටයුතු සඳහා ජනාධිපතිවරයා ලබාදෙන අවංක නායකත්වය ද ප්‍රශංසනීය බවයි.",
       "URL": "https://www.hirunews.lk/140855/සැනසීමට-එකම-මග-බෞද්ධ-දර්ශනයයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4918"
}