{
       "Source": "hirunews",
       "Timestamp": "Tuesday, 07 December 2021 - 19:40",
       "Headline": "මෙරට බ්‍රිතාන්‍ය මහකොමසාරිස් කාර්යාලයේ ආරක්ෂක උපදේශකවරයා සිය ධුර කාලය අවසන් කරයි",
       "News Content": "සිය ධුර කාලය සම්පූර්ණ කිරීමට නියමිත කොළඹ බ්‍රිතාන්‍ය මහ කොමසාරිස් කාර්යාලයේ ආරක්‍ෂක උපදේශක කර්නල් ඩේවිඩ් අෂ්මාන් අද (07) දින ආරක්‍ෂක අමාත්‍යාංශයේදී ශ්‍රී ලංකාවේ ආරක්‍ෂක ලේකම් විශ්‍රාමික ජෙනරල් කමල් ගුණරත්න හමුවුණා.\nශ්‍රී ලංකාවේ බ්‍රිතාන්‍ය මහකොමසාරිස් කාර්යාලයේ නව ආරක්‍ෂක උපදේශක ලෙස වැඩ භාර ගැනීමට නියමිත කර්නල් පෝල් ක්ලේටන් ද නික්ම යන ආරක්‍ෂක උපදේශක ලේකම්වරයා හමුව සුහද සාකච්ඡාවක නිරත වූ බවයි ආරක්ෂක අමාත්‍යාංශය නිවේදනයක් නිකුත් කරමින් සඳහන් කරන්නේ.\nමෙහිදී, කර්නල් අෂ්මන් විසින් ශ්‍රී ලංකාවේ ධුර කාලය තුළ ආරක්‍ෂක අමාත්‍යාංශය විසින් ලබාදුන් සහයෝගිතාව පිළිබඳව ආරක්‍ෂක ලේකම් වෙත සිය කෘතඥතාව පළ කළා.\nනික්ම යන ආරක්‍ෂක උපදේශකවරයාගේ සේවය අගය කළ ආරක්ෂක ලේකම්වරයා, ඔහුගේ ඉදිරි කටයුතු සඳහා සුබපැතුම් පළ කළ අතර, ආරක්‍ෂක උපදේශක වෙත සමරු තිළිණයක් ද ප්‍රදානය කරනු ලැබුවා.",
       "URL": "https://www.hirunews.lk/290340/මෙරට-බ්‍රිතාන්‍ය-මහකොමසාරිස්-කාර්යාලයේ-ආරක්ෂක-උපදේශකවරයා-සිය-ධුර-කාලය-අවසන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1510"
}