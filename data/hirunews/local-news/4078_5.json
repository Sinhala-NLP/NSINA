{
       "Source": "hirunews",
       "Timestamp": "Friday, 16 February 2018 - 6:48",
       "Headline": "හෝකන්දරදී තරුණයෙකු ඝාතනය කරයි",
       "News Content": "අතුරුගිරිය හෝකන්දර නැගෙනහිර ප්‍රදේශයේදී ඊයේ (15) දහවල් 12.15 ට පමණ තියුණු ආයුධයකින් කපා කොටා තරුණයෙකු ඝාතනය කර ඇති බව පොලිසිය පවසනවා.\nමියගිය තරුණයා වයස අවුරුදු 19 ක් වූ හොරහේන හෝකන්දර නැගෙනහිර ලිපිනයේ පදිංචි තිලංග මධුෂාන් නමැති අයෙකු බවයි අනාවරණය කරගෙන තිබෙන්නේ.\nමෘත ශරීරය හෝමාගම රෝහලේ තැම්පත් කර ඇති අතර පශ්චාත් මරණ පරීක්ෂණය අද (16) පැවැත්වීමට නියමිතයි.\nඝාතනයට ලක් වූ තරුණයා ඉහත ලිපිනයේ නිවසේ සිටියදී සැකකරු විසින් පිහියකින් ඇන පලාගොස් තිබෙනවා.\nඝාතනයට හේතුව මෙතෙක් අනාවරණය වී නොමැති අතර සැකකරු අත්අඩංගුවට ගැනීම සඳහා අතුරුගිරිය පොලිසිය පරීක්ෂණ පවත්වනවා.",
       "URL": "https://www.hirunews.lk/183749/හෝකන්දරදී-තරුණයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4078"
}