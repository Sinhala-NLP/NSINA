{
       "Source": "hirunews",
       "Timestamp": "Friday, 02 June 2023 - 11:37",
       "Headline": "හොරණ කුඹුරු ඉඩම් ගොඩකරන්නෙකුට නීතිය තදින්ම",
       "News Content": "හොරණ, කනන්විල ප්‍රදේශයේ කුඹුරු ඉඩම් ගොඩ කළ පුද්ගලයකුට එරෙහිව නීතිය තදින් ක්‍රයාත්මක කරන ලෙස කෘෂිකර්ම ඇමැති මහින්ද අමරවීර උපදෙස් ලබා දී තිබෙනවා.\nකුඹුරු ඉඩම් ගොඩ කිරීම සම්පූර්ණයෙන්ම තහනම් කර ඇති මොහොතක හොරණ, කනන්විල ප්‍රදේශයේ පුද්ගලයකු කුඹුරු ඉඩම් කිහිපයක් බලහත්කාරයෙන් ගොඩ කරන බවට කෘෂිකර්ම ඇමැතිවරයාට පැමිණිලි ලැබී ඇති බැවින් මේ පිළිබඳව සොයා බලා නීතිය ක්‍රියාත්මක කරන ලෙස ඇමැතිවරයා ගොවිජන සංවර්ධන දෙපාර්තමේන්තුවට උපදෙස් දී ඇති බවයි වාර්තා වන්නේ.\nපසුව ගොවිජන සංවර්ධන දෙපාර්තමේන්තුවේ නිලධාරීන් විසින් මේ පිළිබඳව සොයා බලා කුඹුරු ඉඩම් ගොඩ කිරීම නැවැත්වීමට පියවර ගත් බව සඳහන් වෙනවා.",
       "URL": "https://www.hirunews.lk/336859/හොරණ-කුඹුරු-ඉඩම්-ගොඩකරන්නෙකුට-නීතිය-තදින්ම",
       "Category": "Local News",
       "Parent URL": "https://www.hirunews.lk/local-news.php?pageID=299"
}