{
       "Source": "hirunews",
       "Timestamp": "Monday, 20 June 2022 - 12:53",
       "Headline": "වෙඩි බෙහෙත් නොමැතිව ගල්කොරි වැසේ",
       "News Content": "කළුගල් පුපුරවා හැරීම සඳහා භාවිතයට ගනු ලබන ඇමෝනියම් නයිටේ්‍රට් ඇතුළු ද්‍රව්‍ය ආනයනය නොකිරීම හේතුවෙන් මේ වන විට ගල් කොරි වැසී ගොස් තිබෙනවා.\nමේ හේතුවෙන් එම කර්මාන්තය ආශ්‍රිතව ජීවනෝපාය සරි කර ගත් ලක්ෂ ගණනකගේ රැකියා අවදානමකට ලක්ව ඇති බවයි ජාතික කළුගල් නිෂ්පාදයින්ගේ සංගමයේ සභාපති සුමින්ද සේනාධීර කියා සිටියේ.\nඇමෝනියම් නයිටේ්‍රට් ඇතුළු පුපුරණ ද්‍රව්‍ය මෙරටට ආනයනය කරනු ලබන්නේ ශ්‍රී ලංකා වාණිජ විවිධ නීතිගත සංස්ථාව මගින් වන අතර ඔවුන් අවසන් වරට පුපුරණ ද්‍රව්‍ය ආනයනය කර ඇත්තේ මාර්තු මාසයේදී බවයි එම සංස්ථාවේ ප්‍රකාශකයෙකු සඳහන් කළේ.\nකෙසේ වෙතත් පවතින ඩොලර් අර්බුදය හමුවේ පුපුරන ද්‍රව්‍ය ආනයනය මේ වන විට ගැටලු‍වක් වී ඇති බව එම සංස්ථාව ප්‍රකාශ කළා",
       "URL": "https://www.hirunews.lk/307657/වෙඩි-බෙහෙත්-නොමැතිව-ගල්කොරි-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1081"
}