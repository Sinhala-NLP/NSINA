{
       "Source": "hirunews",
       "Timestamp": "Friday, 28 July 2023 - 11:10",
       "Headline": "එක්සත් ජාතීන්ගේ සාම සාධක මෙහෙයුම් සඳහා නාවික හමුදාවෙන් ජලපෙරණ යන්ත්‍රයක්",
       "News Content": "එක්සත් ජාතීන්ගේ සාම සාධක මෙහෙයුම් සඳහා සහභාගී වන  පොලිස් විශේෂ කාර්ය බලකාය වෙනුවෙන් නාවික හමුදාව විසින් නිපදවූ ජංගම ප්‍රති ආශ්‍රැති ජල පෙරණ යන්ත්‍රය නිල වශයෙන් භාරදී තිබෙන බව නාවික හමුදාව පවසයි.\nනාවික හමුදා පර්යේෂණ හා සංවර්ධන ඒකකය විසින් නිපදවූ මෙම යන්ත්‍රය පසුගිය 25 වැනිදා කටුකුරුන්ද පොලිස් විශේෂ කාර්ය බලකා  පුහුණු පාසලේදී  භාරදීම සිදුවී තිබෙනවා.",
       "URL": "https://www.hirunews.lk/342802/එක්සත්-ජාතීන්ගේ-සාම-සාධක-මෙහෙයුම්-සඳහා-නාවික-හමුදාවෙන්-ජලපෙරණ-යන්ත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=145"
}