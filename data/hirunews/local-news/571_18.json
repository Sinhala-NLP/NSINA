{
       "Source": "hirunews",
       "Timestamp": "Sunday, 29 January 2023 - 17:09",
       "Headline": "ප්‍රවීණ නාට්‍යවේදී කේ.බී. හේරත් අභාවප්‍රාප්ත වෙයි",
       "News Content": "ප්‍රවීණ නාට්‍යවේදී කේ.බී. හේරත් අද දහවල් අභාවප්‍රාප්ත වී තිබෙනවා. මියයන විට ඔහු 81 වැනි වියෙහි පසුවුණා.\nකුරුණෑගල, නවගත්තේගම ප්‍රදේශයේ උපත ලද කේ.බී.හේරත් ඉබ්බාගමුව මධ්‍ය විද්‍යාලයෙන් අධ්‍යාපනය හැදෑරුවා.\nපේරාදෙණිය විශ්ව විද්‍යාලයෙන් ශාස්ත්‍රවේදී උපාධිය ලබාගත් ඔහු පසුව ගුරුවරයෙකු ලෙස වෘත්තීය ජීවිතය ආරම්භ කළා.\nස්වතන්ත්‍ර නාට්‍ය 20කට තිර රචනයෙන් සහ නිෂ්පාදනයෙන් කේ.බී හේරත් සිය දායකත්වය ලබාදී තිබෙනවා.\nමායාදේවි, නාගගුරුලා, දෝන කතිරිනා, දෙවැනි මහින්ද, වාසුදේව, යසෝදරා, ජගන්මා, කළු කුමාරි, දොන් ජුවන්, සිරිබෝ තට්ටුව සහ දිවිය ප්‍රේමය යන නාට්‍ය සඳහා මොහු තිර රචනයෙන් සහ නිෂ්පාදනයෙන් දායකත්වය ලබාදී ඇත්තේ.\nකේ.බී. හේරත් සිය ප්‍රතිභාව පිළිබිඹු කළ වෘතාන්ත ටෙලිනාට්‍ය 300ක්.\nඊට අමතරව ඒකාංගික ටෙලිනාට්‍ය 200කට වැඩි සංඛ්‍යාවකට මොහු සිය දායකත්වය ලබාදුන්නා.\nවේදිකා නාට්‍ය සඳහා කළ මෙහෙය වෙනුවෙන් සම්මාන 50 කට පමණ හිමිකම් කියන කේ.බී.හේරත් මෙරට නාට්‍යකරුවෙකුට හිමිවන නාට්‍ය කීර්ති සම්මානයෙන්ද පිදුම් ලැබුවා.",
       "URL": "https://www.hirunews.lk/326175/ප්‍රවීණ-නාට්‍යවේදී-කේ-බී-හේරත්-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=571"
}