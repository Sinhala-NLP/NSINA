{
       "Source": "hirunews",
       "Timestamp": "Wednesday, 28 October 2020 - 17:23",
       "Headline": "ඇඳිරි නීතිය පැවතියත්, බස්නාහිර පළාතේ උසස් පෙළ විභාගයට බාධාවක් නැහැ - විභාග කොමසාරිස් ජනරාල්",
       "News Content": "සෞඛ්‍ය ආරක්ෂණ හේතූන් මත බස්නාහිර පළාත තුල නිරෝධායන ඇඳිරි නීතිය ක්‍රියාත්මක කිරීමට තීරණය කළ ද මෙවර උසස් පෙළ විභාගයට පෙනී සිටින සියලු දරුවන්ගේ විභාග කටයුතු සඳහා එම තත්ත්වය බාධාවක් නොවන බව විභාග කොමසාරිස් ජනරාල් සනත් පූජිත පවසනවා.\nසියලු සෞඛ්‍ය හා ආරක්ෂක අංශවල සහයෝගයෙන් දරුවන්ගේ විභාග කටයුතු අවසන් වන තෙක් සෞඛ්‍ය ආරක්ෂාව තහවුරු කරමින් විභාගයට පෙනී සිටින්නට උපරිම සහාය ලබාදෙන බවයි ඔහු වැඩිදුරටත් පවසා සිටියේ.\nවිභාග කටයුතු සඳහා යොදා ඇති  ශ්‍රී ලංකා ගමනා ගමන මණ්ඩලයත්, දුම්රිය දෙපාර්තුමේනතුවත් ප්‍රවාහන කටයුතු බධාවකින් තොරව ක්‍රියාත්මක කිරීමට එකග වී ඇති බව ද විභාග කොමසාරිස් ජනරාල්වරයා සඳහන් කර සිටිනවා.",
       "URL": "https://www.hirunews.lk/253515/ඇඳිරි-නීතිය-පැවතියත්-බස්නාහිර-පළාතේ-උසස්-පෙළ-විභාගයට-බාධාවක්-නැහැ-විභාග-කොමසාරිස්-ජනරාල්",
       "Category": "Local News",
       "Parent URL": "https://www.hirunews.lk/local-news.php?pageID=2364"
}