{
       "Source": "hirunews",
       "Timestamp": "Monday, 28 March 2022 - 7:56",
       "Headline": "බිම්ස්ටෙක් අද ඇරඹේ (වීඩියෝ)",
       "News Content": "බහු ආංශික තාක්ෂණික හා ආර්ථික සහයෝගිතාව සඳහා බෙංගාල බොක්ක ආශ්‍රිත රටවල සංවිධානයේ සමුළුව හෙවත් බිම්ස්ටෙක් සමුළුව අද (28) කොළඹ දී ආරම්භ වනවා.\nඑය, අනිද්දා (30) දක්වා දෙමුහුන් ආකාරයෙන් පැවැත්වෙනු ඇති.\nබංග්ලාදේශය, භූතානය, ඉන්දියාව, නේපාලය සහ තායිලන්තය යන රටවල නායකයින්ගේ අතත්‍ය සහභාගිත්වයෙන් යුතුව ජනාධිපති ගෝඨාභය රාජපක්ෂ අනිද්දා, පස්වන බිම්ස්ටෙක් සමුළුවේ මුලසුන හොබවනු ඇති.\nමෙම සමුළුවේදී බිම්ස්ටෙක් ප්‍රඥප්තිය සම්මත කර ගැනීම සහ නීතිමය ගිවිසුම් කිහිපයකට අත්සන් තැබීමට ද අපේක්ෂා කෙරෙන බවයි විදේශ කටයුතු අමාත්‍යාංශය නිවේදනය කළේ.",
       "URL": "https://www.hirunews.lk/300567/බිම්ස්ටෙක්-අද-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1266"
}