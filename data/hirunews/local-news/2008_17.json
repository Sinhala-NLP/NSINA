{
       "Source": "hirunews",
       "Timestamp": "Tuesday, 20 April 2021 - 10:01",
       "Headline": "පාම් ඔයිල් ආනයන තහනමෙන් රසකැවිලි කර්මාන්තය අනතුරේ",
       "News Content": "රජය මගින් පනවනු ලැබු පාම් ඔයිල් තහනම හේතුවෙන් මෙරට රසකැවිලි කර්මාන්තකරුවන් දැඩි දුෂ්කරතාවකට පත්ව තිබෙනවා.\nඔවුන් පෙන්වා දෙන්නේ තමන්ට පාම් ඔයිල් ආනයනය සඳහා බලපත්‍ර ලබා ගැනීමේ ක්‍රමවේදයක් රජය මගින් හඳුන්වා දී නෙමැති බවයි.\nඑමෙන්ම, කුඩා හා මධ්‍ය පරිමාණ රසකැවිලි කර්මාන්තකරුවන් ඉහළ යන ඉල්ලුම සරිලන ලෙස නිෂ්පාදනය ඉහළ නැංවීමට නොහැකිව පසුවනවා.\nමේ නිසා ඒ සම්බන්ධයෙන් සාකච්ඡා කිරීමට අද දිනයේ රැස්වීමක් කැදවා ඇති බව ලංකා රස කැවිළි නිෂ්පාදකයන්ගේ සම්මේලනයේ සභාපති එස්.එම්.ඩී. සූරියකුමාර සඳහන් කළා.\nමෙරට දේශීය රස කැවිළි කර්මාන්තයේ වාර්ෂික පිරිවැටුම රුපියල් බිලියන 85 ඉක්මවන අතර කුඩා හා මධ්‍ය පරිමාණ අංශයේ එම පිරිවැටුම රුපියල් බිලියන 100කට ආසන්නයි.\nඑමෙන්ම, ඩොලර් මිලියන 150ත් 200ත් අතර වටිනාකමින් යුත් මෙරට රස කැවිළි නිෂ්පාදන වාර්ෂිකව අපනයනය කෙරෙනවා.",
       "URL": "https://www.hirunews.lk/268958/පාම්-ඔයිල්-ආනයන-තහනමෙන්-රසකැවිලි-කර්මාන්තය-අනතුරේ",
       "Category": "Local News",
       "Parent URL": "https://www.hirunews.lk/local-news.php?pageID=2008"
}