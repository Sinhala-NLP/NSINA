{
       "Source": "hirunews",
       "Timestamp": "Tuesday, 28 April 2020 - 17:47",
       "Headline": "අද දිනයේ වාර්තා වූ කොවිඩ් ආසාදිතයින් 08න් 05ක් නාවික හමුදා සාමාජිකයින් - (වීඩියෝ)",
       "News Content": "තවත් කොරෝනා ආසාදිතයන් අටදෙනකු හඳුනාගැනීමත් සමඟ මෙරටින් වාර්තාවූ සමස්ත රෝගීන් සංඛ්‍යාව මේ වනවිට 596 දක්වා ඉහළ ගොස් තිබෙනවා.\nඅද (28) හඳුනාගත් රෝගීන්ගෙන් පස්දෙනෙකුම නිවාඩු ලබා ගොස් සිටි නාවික හමුදා සාමාජිකයින් බවයි සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය අනිල් ජාසිංහ සඳහන් කළේ.\nඑසේම මෙරටදී කොරෝනා වෛරසය ආසාදනය වී රෝහල්වල ප්‍රතිකාර ලබමින් සිටි තවත් ආසාදිතයින් 08 දෙනෙකු සම්පූර්ණයෙන්ම සුවය ලබා අද (28) පිටව ගිය අතර, ඒ අනුව සුවය ලැබූවන්ගේ සංඛ්‍යාව 134 ක් බවයි සෞඛ්‍ය අමාත්‍යාංශයේ වසංගත රෝග විද්‍යා අංශය සදහන් කළේ.",
       "URL": "https://www.hirunews.lk/239626/අද-දිනයේ-වාර්තා-වූ-කොවිඩ්-ආසාදිතයින්-08න්-05ක්-නාවික-හමුදා-සාමාජිකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2767"
}