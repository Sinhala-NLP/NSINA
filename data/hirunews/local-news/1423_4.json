{
       "Source": "hirunews",
       "Timestamp": "Saturday, 15 January 2022 - 15:46",
       "Headline": "කේරළ ගංජා කිලෝග්රැම් 250 ක් සමඟ සැකකරුවෙකු (ඡායාරූප)",
       "News Content": "යාපනය සිට කොළඹ බලා කේරළ ගංජා කිලෝග්රැම් 250 කට වැඩි ප්‍රමාණයක් ප්‍රවාහනය කළ සැකකරුවෙකු අද(15) දහවල් අත්අඩංගුවට ගත් බව වවුනියාව ඊරට්ටපෙරියකුලම පොලිසිය පවසනවා.\nපොලිසිය පැවසූවේ වන්නි යුධ හමුදා බුද්ධි නිළධාරීන්ට ලද තොරතුරක් මත සැකකටයුතුලොරි රථයක් පරීක්ෂා කිරීමේදී කේරළ ගංජා තොගය සමඟ සැකකරු අත්අඩංගුවට ගත් බවයි.\nසැකකරු යාපනය කිරීමලෙයි ප්‍රදේශයේ පදිංචි පුද්ගලයෙකු වන අතර,ඉන්දියාවේ සිට බෝට්ටු මඟින් ගෙනැවිත්කොළඹ ඇතුළු තදාසන්න ප්‍රදේශ වෙත බෙදා හැරීමට රැගෙන යමින් සිටියදී යුධ හමුදා බුද්ධි නිළධාරීන් සිය සිය බාරයට ගෙන ඊරට්ටපෙරියකුලම පොලිසිය වෙත භාරදී තිබෙනවා.\nසැකකරු හා අත්අඩංගුවට ගත් ගංජා තොගය වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත අතර,සිද්ධිය සම්බන්ධයෙන් වන්නි යුධ හමුදා බුද්ධි නිළධාරීන් හා ඊරට්ටපෙරියකුලම පොලිසිය වැඩිදුර පරීක්ෂණ මෙහෙයවනු ලබනවා.",
       "URL": "https://www.hirunews.lk/294092/කේරළ-ගංජා-කිලෝග්රැම්-250-ක්-සමඟ-සැකකරුවෙකු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1423"
}