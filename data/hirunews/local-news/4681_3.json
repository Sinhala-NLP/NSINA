{
       "Source": "hirunews",
       "Timestamp": "Thursday, 02 February 2017 - 11:02",
       "Headline": "ශෂී වෙල්ගම යළි රිමාන්ඩ්",
       "News Content": "ශ්‍රී ලංකා ගමනාගමන මණ්ඩලයේ හිටපු සභාපති ශෂී වෙල්ගම ලබන 06 වනදා තෙක් යළි රිමාන්ඩ් භාරයට පත් කිරීමට කොළඹ අතිරේක මහේස්ත්‍රාත්වරයා අද නියෝග කර තිබෙනවා.\nඑකළ ලංගම ප්‍රධාන මූල්‍ය කළමණාකරු වශයෙන් කටයුතු කළ පුද්ගලයාද මේ සිද්ධිය සම්බන්දයෙන් ඉදිරියේදී අත්අඩංගුවට ගන්නා බවද අද අපරාධ පරීක්ෂණ දෙපාර්තමේන්තුව අධිකරණයට දැණුම් දුන්නා.\nමෙහිදී අපරාධපරික්ෂණ දෙපාර්තමේන්තුව වැඩිදුරටත් අධිකරණයට කියා සිටියේ අදාළ පුද්ගලයා මේවන විට රටින් පිටව ගොස් ඇති බවයි.\nශ්‍රී ලංකා ගමනාගමන මණ්ඩලයට දුනුකොළ සැපයීමේදී රුපියල් කෝටි 12කට අධික මුදලක් වංචා කර සාපරාධී විශ්වාසය කඩ කළා යැයි කියන සිද්ධියක් සම්බන්ධයෙන් රහස් පොලීසිය විසින් ශෂී වෙල්ගම අත්අඩංගුවට ගනු ලැබුවේ පසුගිය දෙසැම්බර් 20 වන දායි.",
       "URL": "https://www.hirunews.lk/153489/ශෂී-වෙල්ගම-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4681"
}