{
       "Source": "hirunews",
       "Timestamp": "Saturday, 24 June 2023 - 9:13",
       "Headline": "බටපොල අවන්හලක් තුළ පුද්ගලයෙකු ඝාතනය කරයි",
       "News Content": "අම්බලන්ගොඩ - බටපොල - බටදූව ප්‍රදේශයේ අවන්හලක් තුළදී තියුණු ආයුධවලින් පහරදී පුද්ගලයෙකු ඝාතනය කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මත්පැන් පානය කරමින් සිටි දෙපිරිසක් අතර ඇතිවූ ගැටුමක් වැළැක්වීමට ගිය පුද්ගලයෙකු මෙලෙස ඝාතනය කර ඇති බවයි.\nමියගිය පුද්ගලයා අවන්හල තුළ ඇතිවූ ගැටුම වළක්වා පසුව ඔහු එහි සිට මත්පැන් පානය කර තිබෙනවා.\nඅනතුරුව එම ස්ථානයට පැමිණී තියුණු ආයුද රැගත් පුද්ගලයන් දෙදෙනෙකු මෙම පුද්ගලයාට පහරදී ඇති බවටයි විමර්ශනවලදී අනාවරණ වී ඇත්තේ.\nසිද්ධියෙන් බරපතල තුවාල ලැබූ ඔහු බලපිටිය රෝහලට ඇතුළත් කිරීමෙන් අනතුරුව මියගොස් තිබෙනවා.\nමෙලෙස මියගොස් ඇත්තේ 37 හැවිරිදි කොබෙයිතුඩුව ප්‍රදේශයේ පදිංචිකරුවෙක්.\nඝාතනයට සම්බන්ධ සැකකරුවන් දෙදෙනාද පොලිසිය විසින් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/338909/බටපොල-අවන්හලක්-තුළ-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=241"
}