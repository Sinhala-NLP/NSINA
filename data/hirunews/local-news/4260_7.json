{
       "Source": "hirunews",
       "Timestamp": "Saturday, 21 October 2017 - 17:13",
       "Headline": "ගුණසිංහපුරයෙන් හමුවූ වාරියපොල ළමයා ඥාතීන්ට භාර දෙයි",
       "News Content": "අතුරුදන්ව සිට ගුණසිංහපුරයෙන් හමුවූ වාරියපොල පදිංචි 14 හැවිරිදි පිරිමි ළමයා ඥාතීන්ට භාර දෙන ලෙස අලූත්කඩේ මහේස්ත්‍රාත් අධිකරණය අද නියෝග කළා.\nඒ පොලීසිය ළමයා අධිකරණයට ඉදිරිපත් කිරීමෙන් අනතුරුවයි.\nපසුගිය සෙනසුරාදා සිට අතුරුදන්ව සිටි මෙම ළමයා දින ඊයේ රාත්‍රියේ කොළඹ - ගුණසිංහපුර බස්නැවතුම්පල අසල සිටියදී වෙල්ලවීථිය පොලිස් ස්ථානයේ නිලධාරියෙකුට හමු වුණා.\nළමයා නිවසින් පිටව ගොස් තිබුණේ තම මිත්තණියගේ නිවසට යන බව පවසමින්.\nදින කිහිපයක් තොරතුරු නොමැතිවීම නිසා ඥාතීන් ඒ සම්බන්ධයෙන් පොලීසියට පැමිණිලි කර තිබුණා.\nපසුව හෙළි වුණේ අවස්ථා කිහිපයකදී මෙම ළමයා නිවසින් නොදන්වා පිටව ගොස් ඇති බවයි.\nළමයාගේ පියා සිද්ධිය සම්බන්ධයෙන් අදහස් පළ කරමින් දරුවා සොයා ගැනීමට උපකාර කළ හිරු මාධ්‍ය ජාලයට ස්තුතිය පළ කළා.",
       "URL": "https://www.hirunews.lk/174088/ගුණසිංහපුරයෙන්-හමුවූ-වාරියපොල-ළමයා-ඥාතීන්ට-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4260"
}