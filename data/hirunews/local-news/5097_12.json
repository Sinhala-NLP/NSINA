{
       "Source": "hirunews",
       "Timestamp": "Friday, 08 April 2016 - 12:38",
       "Headline": "අලූත් අවුරුද්දට ගමට යන්න ප්‍රවාහන සේවා අද සිට",
       "News Content": "සිංහල සහ දෙමළ අලූත් අවුරුද්දට ගම්බිම් බලා යන අය වෙනුවෙන් විශේෂ බස් රථ සේවා අද සිට ක්‍රියාත්මකයි.\nප්‍රවාහන අමාත්‍යාංශය සදහන් කළේ අද (08) ආරම්භ කළ විශේෂ බස් රථ සේවා 25 වන දා දක්වා ක්‍රියාත්මක බවයි.\nබස් රථ 3000කට තාවකාලික අවසර පත්‍ර ලබාදී දුරගමන් සේවා සඳහා යෙදවීමට ද අපේක්ෂා කරන බවයි එම අමාත්‍යාංශය සදහන් කළේ.\nදක්ෂිණ අධිවේගී මාර්ගයේ බස් රථ මහරගම, කඩවත සහ කඩුවෙල නගරවලින් මෙන්ම පානදුර නගරයෙන් ද ධාවනය කරවීමට සැලසුම් කර තිබෙනවා.\nමේ අතර, අලූත් අවුරුද්ද වෙනුවෙන් මේ මස 10 වනදා සිට 19 වනදා දක්වා විශේෂ දුම්රිය 24ක් යොදවා ඇති බව දුම්රිය අතිරේක සාමාන්‍යාධිකාරි නාලක බණ්ඩාර හිරු ප්‍රවෘත්ති අංශයට කියා සිටියා.\nශ්‍රී ලංගමය ද අද සිට විශේෂ අලූත් අවුරුදු බස් සේවා ක්‍රියාත්මක කර ඇති බවයි එහි සභාපති රමාල් සිරිවර්ධන සදහන් කළේ.",
       "URL": "https://www.hirunews.lk/130400/අලූත්-අවුරුද්දට-ගමට-යන්න-ප්‍රවාහන-සේවා-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=5097"
}