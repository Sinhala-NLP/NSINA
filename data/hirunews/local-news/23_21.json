{
       "Source": "hirunews",
       "Timestamp": "Sunday, 17 September 2023 - 20:07",
       "Headline": "එන්නතක් ලබාගැනීමෙන් පසු ඇතිවූ සංකූලතා මත තරුණයෙක් මියයයි (වීඩියෝ)",
       "News Content": "එන්නතක් ආසාත්මික වීමෙන් තම දරුවා ජීවිතක්ෂයට පත් වූ බවට ඔහුගේ දෙමාපියන් ඇතුලු ඥාතීන් චෝදනා කරනවා.\nගාල්ල - තවලම, හල්විටිගල ප්‍රදේශයේ 21 හැවිරිදි කසුන් දිලාර නමැති ශ්‍රී ලංකා සාගර විශ්වවිද්‍යාලයේ ඉගෙනුම ලැබූ සිසුවෙකුයි මෙලෙස ජීවිතක්ෂයට පත්වී ඇත්තේ.\nඅක්මාවේ හටගත් පිළිකා තත්ත්වයක් හේතුවෙන් ඔහු මහරගම අපේක්ෂා රෝහලේ ප්‍රතිකාර ලබා ගෙන තිබෙනවා.\nඒ අනුව පසුගිය සිකුරාදා ද ප්‍රතිකාර සදහා ඔහු අපේක්ෂා රෝහල වෙත සිය ප්‍රතිකාර සදහා තනිවම ගොස් ඇති අතර එහිදී ඔහුට එන්නතක් ලබාදී ඇති බවටයි ඔවුන්ගේ ඥාතීන් ප්‍රකාශ කළේ.\nඑම එන්නත ලබාගැනීමෙන් විනාඩි 10 ක පමණ කාලයක් තුළ මතු වූ සංකූලතා හේතුවෙන් දරුවා ජීවිතක්ෂයට පත්ව ඇති බවයි ඔහුගේ ඥාතීයෙකු හිරු ප්‍රවෘත්ති අංශයට සඳහන් කළේ.\nමේ සම්බන්ධයෙන් හිරු ප්‍රවෘත්ති අංශය මහරගම අපේක්ෂා රෝහලේන් විමසීමක් කළ අතර එහි ප්‍රකාශයෙකු සඳහන් කළේ මෙවැනි සිද්ධියක් වාර්තා වී නොමැති බවයි.",
       "URL": "https://www.hirunews.lk/348584/එන්නතක්-ලබාගැනීමෙන්-පසු-ඇතිවූ-සංකූලතා-මත-තරුණයෙක්-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=23"
}