{
       "Source": "hirunews",
       "Timestamp": "Thursday, 12 January 2023 - 7:02",
       "Headline": "ණය ප්‍රමාණය අඩු කිරීමට කඩිනමින් එකඟවන ලෙස මහ බැංකු අධිපති චීනයෙන් සහ ඉන්දියාවෙන් ඉල්ලයි",
       "News Content": "ශ්‍රී ලංකාව ලබාගෙන ඇති ණය ප්‍රමාණය අඩු කිරීම සඳහා කඩිනමින් එකඟවන ලෙස චීනයෙන් සහ ඉන්දියාවෙන් ඉල්ලීමක් කර ඇති බව මහ බැංකු අධිපති ආචාර්ය නන්දලාල් වීරසිංහ පවසනවා.\nජාත්‍යන්තර මූල්‍ය අරමුදලේ ණය පහසුකම් ලබා ගැනීම සඳහා අදාළ එකඟතාව අත්‍යාවශ්‍ය බවයි ඔහු පෙන්වා දෙන්නේ.\nබී.බී.සි පුවත් සේවය සමඟ සම්මුඛ සාකච්ඡාවක් ලබා දෙමින් ඔහු මේ බව කියා සිටියා.\nචීනය සහ ඉන්දියාව කඩිනමින් අදාළ ක්‍රියාමාර්ග ගැනීමට සියලු පාර්ශවයන්ගේ අවශ්‍යයතාවය වන අතර එමගින් සියලු දෙනාට සහනයක් වනු ඇති බවයි මහ බැංකු අධිපතිවරයා කියා සිටියේ.",
       "URL": "https://www.hirunews.lk/324824/ණය-ප්‍රමාණය-අඩු-කිරීමට-කඩිනමින්-එකඟවන-ලෙස-මහ-බැංකු-අධිපති-චීනයෙන්-සහ-ඉන්දියාවෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=608"
}