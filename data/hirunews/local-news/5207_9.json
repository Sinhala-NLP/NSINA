{
       "Source": "hirunews",
       "Timestamp": "Sunday, 17 January 2016 - 7:17",
       "Headline": "15 හැවිරිදි ළමයා පැදවු මෝටර් රථය මවක් සහ දියණියක් බිළි ගනී",
       "News Content": "දෙමටගොඩ මවුන්ට් මේරි ප්‍රදේශයේදී සිදුවු රිය අනතුරකින් මවක සහ දියණියක ජීවිතක්ෂයට පත්වී තිබෙනවා.\nඊයේ රාත්‍රී 9 ට පමණ අනතුර සිදුව ඇත්තේ පදික මාරුවකින් මාර්ගය හරහා ගමන් කරමින් සිටි මෙම කාන්තාව සහ දියණිය 15 හැවිරිදි පිරිමි ළමයකු පැදවු මෝටර් රථයක ගැටීමෙනුයි.\nඅනතුරින් බරපතල තුවාල ලැබු ඔවුන් දෙදෙනා කොළඹ ජාතික රෝහලට ඇතුලත් කිරීමේදී මියගොස් තිබෙනවා.\nකාන්තාවගේ වයස අවුරුදු 47 ක්.\nකුඩා දැරියගේ වයස අවුරුදු 10 ක් බවයි පොලිසිය සඳහන් කලේ.\nමෝටර් රථය පැදවු 15 හැවිරිදි පිරිමි ළමයා පොලිස් අත්අඩංගුවට ගෙන තිබෙනවා.\nමියගිය මව සහ දියණියගේ පශ්චාත් මරණ පරීක්ෂණය අද පැවැත්වීමට නියමිතයි.\nමේ අතර, රිය අනතුර සිදුවීමෙන් අනතුරුව දෙමටගොඩ පොලිස් ස්ථානය ඉදිරිපිට උණුසුම් තත්ත්වයක් ද හට ගත්තා.\nඒ, පොලීසියට වෙනත් අයෙකු භාරවීම හේතුවෙන්. අනතුරුවයි අනතුර සිදුවන අවස්ථාවේ අදාළ මෝටර් රථය පැදවූ 15 හැවිරිදි පිරිමි ළමයා අත්අඩංගුවට ගෙන ඇත්තේ.\nදෙමටගොඩ පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/124154/15-හැවිරිදි-ළමයා-පැදවු-මෝටර්-රථය-මවක්-සහ-දියණියක්-බිළි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5207"
}