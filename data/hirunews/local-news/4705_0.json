{
       "Source": "hirunews",
       "Timestamp": "Wednesday, 18 January 2017 - 7:21",
       "Headline": "අගමැති චීන ජනපති හමුවෙයි",
       "News Content": "ශ්‍රී ලංකාව වෙත සහය දැක්වීමට තමා සහ ආයතනය ප්‍රමුඛත්වය දෙමින් කැපවන බව ආසියානු යටිතල පහසුකම් ආයෝජන බැංකුවේ සභාපති ජින් ලී ජුආන් ප්‍රකාශ කළා.\nඒ ස්විට්සර්ලන්තයේ පැවැත්වෙන ලෝක ආර්ථික සමුළුව අතරතුර අග්‍රාමාත්‍ය රනිල් වික්‍රමසිංහ හමුවෙමින්.\nමෙරට මහාමාර්ග, දුම්රිය මාර්ග, වරාය, නාගරික සංවර්ධන ආදී ක්‍ෂේත්‍ර ගණනාවක් සඳහා ආධාර සහ ණය සැපයීමට තමන් ක්‍රියාකරන බවද ඔහු මෙහිදී කියා සිටියා.\nමේ අතර ගෝලීය ආර්ථිකය නගා සිටුවීමට නම් නිදහස් වෙළඳාම සහ විවෘත භාවය තහවුරු කරමින් ආරක්ෂණ වාදය සම්පූර්ණයෙන් ප්‍රතික්ෂේප කළ යුතු බව චීන ජනාධිපති ෂී ජින් පිං සමුළුවේ සමාරම්භක දේශනය සිදුකරමින් ප්‍රකාශ කළා.\nසමුළුව ආරම්භවීමට පෙර චීන ජනාධිපතිවරයා ශ්‍රී ලංකා අග්‍රාමාත්‍යවරයා ඇතුලු රාජ්‍ය නායකයන් කිහිපදෙනෙකු හමුවී සාකච්ඡා කර තිබෙනවා.\nඑහිදී ශ්‍රී ලංකාවේ සිදුකරන චීන ආයෝජන සම්බන්ධයෙන් මෙන්ම හම්බන්තොට ආයෝජන කලාපය සහ කොළඹ මූල්‍ය නගරය පිළිබඳවද අදහස් හුවමාරු කරගත් බවයි අග්‍රාමාත්‍ය කාර්යාලය නිවේදනය කළේ.",
       "URL": "https://www.hirunews.lk/152286/අගමැති-චීන-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4705"
}