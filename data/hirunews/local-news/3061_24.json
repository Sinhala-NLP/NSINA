{
       "Source": "hirunews",
       "Timestamp": "Wednesday, 06 November 2019 - 11:01",
       "Headline": "අතුරුදන්ව සිටි පුද්ගලයෙකුගේ මළ සිරුර වළ දමා තිබියදී සොයා ගැනේ",
       "News Content": "කුලියාපිටිය - මැටිකොටුව වත්ත - මඩකුඹුරුමුල්ල ප්‍රදේශයේ අතුරුදන්ව සිටි පුද්ගලයෙකුගේ සිරුර ඔහුට අයත් ඉඩමක වළ දමා තිබියදී සොයාගෙන තිබෙනවා.\nමෙම පුද්ගලයා අතුරුදන්ව ඇති බවට පසුගිය 4 වන දා කුලියාපිටිය පොලීසිය වෙත පැමිණිලි කර තිබුණේ ඔහුගේ මව විසින්.\nඒ අනුව ප්‍රදේශයේ කාන්තාවකගෙන් ලද තොරතුරකට අනුව අදාළ ඉඩම පරීක්ෂා කළ පොලීසිය එහි වළ දමා තිබියදී අදාළ සිරුර ඊයේ සොයාගෙන තිබෙනවා.\nමෙම සිද්ධිය සම්බන්ධයෙන් විශේෂ විමර්ශනයක් ආරම්භ කර ඇති බවයි කුලියාපිටිය පොලීසිය සඳහන් කළේ.",
       "URL": "https://www.hirunews.lk/227733/අතුරුදන්ව-සිටි-පුද්ගලයෙකුගේ-මළ-සිරුර-වළ-දමා-තිබියදී-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3061"
}