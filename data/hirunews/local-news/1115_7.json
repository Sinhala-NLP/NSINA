{
       "Source": "hirunews",
       "Timestamp": "Monday, 06 June 2022 - 13:45",
       "Headline": "හැටන් පාසලක ගුරුවරුන් ඉගැන්වීමේ කටයුතුවලින් ඉවත්වෙයි",
       "News Content": "දිවයින පුරා පාසල්වල පළමු වාරයේ දෙවන අදියර ආරම්භ වූ අද හැටන් නෝර්වුඩ් දමිල මහා විද්‍යාලයේ ගුරුවරුන් ඉගැන්වීම් කටයුතුවලින් ඉවත්ව විරෝධතාවක නිරත වී තිබෙනවා.\nඒ, පාසල් නිවාඩු සමයේ එම පාසලේ 11 වන ශ්‍රේණියේ පන්ති කාමරයකට ඇතුළු වූ පිරිසක් මත්පැන් පානය කර එහි තිබූ අල්මාරියක් ගිනි තබා විනාශ කිරීමට විරෝධය පළ කරමින්.\nඑමෙන්ම පාසලේ ජනේල කිහිපයකට ඔවුන් විසින් අලාභහානි සිදුකර තිබෙනවා.\nනෝර්වුඩ් පොලිසිය ප්‍රකාශ කළේ විදුහල්පතිවරයා කළ පැමිණිල්ලකට අනුව මේ සම්බන්ධයෙන් විමර්ශන ආරම්භ කර ඇති බවයි.",
       "URL": "https://www.hirunews.lk/306374/හැටන්-පාසලක-ගුරුවරුන්-ඉගැන්වීමේ-කටයුතුවලින්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1115"
}