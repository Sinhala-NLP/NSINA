{
       "Source": "hirunews",
       "Timestamp": "Wednesday, 16 August 2023 - 10:43",
       "Headline": "මහනුවර ඇසළ පෙරහර මංගල්‍යයේ කප් සිටුවීම අද",
       "News Content": "මහනුවර ඓතිහාසික ඇසළ පෙරහර මංගල්‍යයේ කප් සිටුවීම අද සිදුකරනවා.\nඅවසන් රන්දෝලි පෙරහර අගෝස්තු 30 වනදා වීථි සංචාරය කිරීමෙන් අනතුරුව 31 වනදා දිය කැපීමේ මංගල්‍යයෙන් පසු දහවල් පෙරහර සිදුකර ජනාධිපතිවරයාට පෙරහර සංදේශය භාරදීමෙන් අනතුරුව පෙරහර මංගල්‍යය නිමාවීමට නියමිතයි.\nනවගමුව පුරාණ සත් පත්තිනි මහා දේවාලයේ ඇසළ පෙරහර මංගල්‍යයේ කප් සිටුවීමේ චාරිත්‍රය අද සිදු කිරීමට නියමිත අතර බෙල්ලන්විල රජමහා විහාරයේ ඇසළ පෙරහර මංගල්‍යයේ අවසන් රන්දෝලි පෙරහර මේ මස 19 වනදා රාත්‍රියේ වීථි සංචාරය කිරීමට නියමිත බව වාර්තා වෙනවා.",
       "URL": "https://www.hirunews.lk/344983/මහනුවර-ඇසළ-පෙරහර-මංගල්‍යයේ-කප්-සිටුවීම-අද",
       "Category": "Local News",
       "Parent URL": "https://www.hirunews.lk/local-news.php?pageID=94"
}