{
       "Source": "hirunews",
       "Timestamp": "Sunday, 27 December 2020 - 6:18",
       "Headline": "ප්‍රදේශ කිහිපයකට අද දිනයේ වැසි",
       "News Content": "දිවයිනේ බොහෝ ප්‍රදේශවල අද දිනයේ වැසි සහිත කාලගුණික තත්වයක් පවතිනු ඇතැයි බලාපොරොත්තුවන බව කාලගුණ විද්‍යා දෙපාර්තමේන්තුව පවසනවා.\nදිවයින ආශ්‍රිත පහළ වායුගෝලයේ පවතින කැළඹිලි ස්වභාවය ඊට හේතුවයි.\nඒ අනුව උතුර, නැගෙනහිර, උතුරු මැද, ඌව සහ වයඹ පළාත්වල විටින් විට වැසි ඇතිවන අතර ඇතැම් ස්ථානවලට මිලිමීටර් 100ට වැඩි තද වැසි ද ඇතිවිය හැකියි.\nසෙසු ප්‍රදේශවල අහස වළාකුලින් බරවී පවතින අතර තැනින් තැන වැසි හෝ ගිගුරුම් සහිත වැසි ඇති වනවා.\nමෙම ප්‍රදේශවල ඇතැම් ස්ථානවලට සවස් කාලයේ හෝ රාත්‍රී කාලයේදී මිලිමීටර් 75ට වැඩි තරමක තද වැසි ඇතිවිය හැකියි.\nගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ජනතාවගෙන් කාලගුණ විද්‍යා දෙපාර්තමේන්තුව ඉල්ලීමක් කරනවා.",
       "URL": "https://www.hirunews.lk/258036/ප්‍රදේශ-කිහිපයකට-අද-දිනයේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2251"
}