{
       "Source": "hirunews",
       "Timestamp": "Monday, 10 April 2023 - 13:14",
       "Headline": "අලුත් අවුරුද්දට පැළයක් සිටුවන්න - මධ්‍යම පරිසර අධිකාරියෙන් ආරාධනයක්",
       "News Content": "සිංහල දෙමළ අලුත් අවුරුද්දේ වැඩ ඇල්ලීමේ නැකතට පැළයක් සිටුවා අවුරුද්දට සිරිතක් - පරිසරයට පැලයක් වැඩසටහනට දායක වන ලෙස මධ්‍යම පරිසර අධිකාරිය ජනතාවගෙන් ඉල්ලීමක් කරනවා.\nඑම වැඩසටහන ලබන 20 වනදා දක්වා දිවයින පුරා ක්‍රියාත්මකයි.\nඒ අනුව ඕනෑම වයස් කාණ්ඩයකට අයත් අයෙකුට ඖෂධ, පළතුරු, පැළැටි මෙන්ම දැවමය වටිනාකමකින් යුත් පැළයක් සිටුවීමෙන් මේ සඳහා එක්වීමේ හැකියාව පවතිනවා.\nඒ සඳහා පැළය සිටුවන අවස්ථාවේ ලබාගත් ඡායාරූපයක් මධ්‍යම පරිසර අධිකාරියට යොමුකළ හැකියි.\nඒ සම්බන්ධයෙන් වැඩිදුර තොරතුරු 011 2 87 23 59 හෝ 011 2 87 22 78 දුරකථන අංකවලට සම්බන්ධ වීමෙන් ලබාගත හැකි බව ද මධ්‍යම පරිසර අධිකාරිය පවසනවා.\nපැළ සිටුවීමෙන් වසරකට පසු සිදු කරන සමීක්ෂණයෙන් අනතුරුව නිසි ලෙස පැළ රෝපණය කළ සහ නඩත්තු කළ පුද්ගලයින්ට සහතික පත් ප්‍රදානය සිදු කිරීමට නියමිතව ඇත්තේ.",
       "URL": "https://www.hirunews.lk/332181/අලුත්-අවුරුද්දට-පැළයක්-සිටුවන්න-මධ්‍යම-පරිසර-අධිකාරියෙන්-ආරාධනයක්",
       "Category": "Local News",
       "Parent URL": "https://www.hirunews.lk/local-news.php?pageID=422"
}