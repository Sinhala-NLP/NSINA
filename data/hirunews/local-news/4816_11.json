{
       "Source": "hirunews",
       "Timestamp": "Sunday, 30 October 2016 - 11:12",
       "Headline": "වකුගඩු රෝගයට හේතූන් සෙවීමට චීනයේ සහය",
       "News Content": "දිස්ත්‍රික්ක 12 ක දැනට ව්‍යාප්තව පවතින වකුගඩු රෝගයට හේතූන් සෙවීම සඳහා චීන රජය සමඟ අවබෝධතා ගිවිසුමක් අත්සන් කර තිබෙනවා.\nසෞඛ්‍ය අමාත්‍ය රාජිත සේනාරත්න සහ චීන විද්‍යා පර්යේෂණ ආයතනය අතර මෙම ගිවිසුමට අත්සන් තැබුණු බවයි සෞඛ්‍ය අමාත්‍යාංශය සඳහන් කළේ.\nවකුගඩු රෝගය සඳහා පදනම් වන නිශ්චිත රෝග කාරකය සෙවීම මෙන්ම මෙරට සෞඛ්‍ය කාර්ය මණ්ඩලයේ හැකියාවන් ප්‍රවර්ධනය කිරීමද මෙම අවබෝධතා ගිවිසුම අත්සන් තැබීමේ අරමුණ බව එම අමාත්‍යාංශය සඳහන් කළා.\nඒ අනුව මේ පිළිබඳ සොයා බැලීම සඳහා චීන නියෝජිතයින් කණ්ඩායමක් ලබන දෙසැම්බර් මාසයේදී මෙරටට පැමිණීමටද නියමිතව තිබෙනවා.",
       "URL": "https://www.hirunews.lk/146399/වකුගඩු-රෝගයට-හේතූන්-සෙවීමට-චීනයේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=4816"
}