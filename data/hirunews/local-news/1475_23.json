{
       "Source": "hirunews",
       "Timestamp": "Wednesday, 22 December 2021 - 22:07",
       "Headline": "කොළඹ කොටුව සහ බදුල්ල අතර නව දුම්රිය සේවාවක්",
       "News Content": "කොළඹ කොටුව සහ බදුල්ල අතර සීඝ්‍රගාමී රාත්‍රී දුම්රිය සේවාවක් ආරම්භ කිරීමට පියවර ගෙන තිබෙනවා.\nඒ අනුව හෙට (23) සිට කොළඹ කොටුව බදුල්ල අතර සහ අනිද්දා (24) සිට බදුල්ල සහ කොළඹ කොටුව අතර නව දුම්රිය ගමන් වාර 2ක් ධාවනය සඳහා එක් කිරීමටයි සැලසුම් කර ඇත්තේ.\nමෙම දුම්රිය කොළඹ කොටුව සහ බදුල්ල අතර ධාවනය වූ රාත්‍රී තැපැල් දුම්රිය ධාවනය කළ වේලාවට සමගාමීව S 14 වර්ගයේ බලවේග කට්ටල භාවිත කරමින් නවීන පහසුකම් සහිතව ක්‍රියාත්මක බවයි දුම්රිය සාමානාධිකාරීවරයා නිවේදනය කළේ.\nඑය කොළඹ කොටුවෙන් රාත්‍රී 8.30ට බදුල්ල බලා ධාවනය ආරම්භ කරන අතර බදුල්ලෙන් පස්වරු 5.30ට කොළඹ කොටුව බලා ධාවනය කෙරෙනු ඇති.",
       "URL": "https://www.hirunews.lk/291872/කොළඹ-කොටුව-සහ-බදුල්ල-අතර-නව-දුම්රිය-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=1475"
}