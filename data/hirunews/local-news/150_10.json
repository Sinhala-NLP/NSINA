{
       "Source": "hirunews",
       "Timestamp": "Wednesday, 26 July 2023 - 14:09",
       "Headline": "පාසල් ළමයින්ට මත් කරල් අලෙවි කළ අයෙක් අත්අඩංගුවට",
       "News Content": "පාසල් ළමයින් ඉලක්ක කර මත් කරල් අලෙවි කළ පරත්තේ සම්පා නමැත්තා අත්අඩංගුවට ගෙන තිබෙනවා.\nසැකකරු අත්අඩංගුවට ගන්නා අවස්ථාවේදී මත් කරල් 250ක්, අයිස් මත්ද්‍රව්‍ය පැකැට් 7ක්, කේරල ගංජා සහ දුම්කුඩු ඔහු සන්තකයේ තිබී පොලිස් භාරයට ගෙන ඇති බව සඳහන්.\nඑමෙන්ම, පාසල් ළමයින්ට මත් කරල් අලෙවි කර උපයා ගත් රුපියල් 6,830ක මුදලක් ද හමු වී තිබෙනවා.\nමෙම සැකකරු පානදුර සහ ඒ අවට ප්‍රදේශවල පාසල් සහ පෞද්ගලික උපකාරක පන්තිවල සිසුන්ට මෙලෙස මත් කරල් අලෙවි කර ඇති බවයි වැඩිදුර පරීක්ෂණවලදී හෙළි වී ඇත්තේ.",
       "URL": "https://www.hirunews.lk/342584/පාසල්-ළමයින්ට-මත්-කරල්-අලෙවි-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=150"
}