{
       "Source": "hirunews",
       "Timestamp": "Sunday, 23 July 2023 - 12:28",
       "Headline": "තැන තැන සිදුවන මාරක අනතුරු",
       "News Content": "වැල්ලව, වරද්දන ප්‍රදේශයේ ඇති අනාරක්ෂිත දුම්රිය හරස් මාර්ගයක් හරහා ගමන් ගත් කුඩා ලොරි රථයක් ඊයේ (22) අනුරාධපුරය දෙස සිට කොළඹ දෙසට ධාවනය වූ දුම්රියක ගැටී පුද්ගලයකු මිය ගොස් තිබෙනවා.\nමෙම අනතුරින් මිය ගොස් ඇත්තේ බරපතළ තුවාල ලැබූ ලොරි රථයේ රියැදුරු වන අතර තුවාල ලැබූ තවත් පුද්ගලයින් දෙදෙනෙකු වැල්ලව රෝහලට ඇතුළත් කර වැඩිදුර ප්‍රතිකාර සඳහා කුරුණෑගල රෝහලට ඇතුළත් කර ඇති බව පොලිසිය පවසනවා.\nමිය ගිය අය වයස අවුරුදු 38 ක් වූ නාරම්මල ප්‍රදේශයේ පදිංචිකරුවෙක්.\nමෙම සිද්ධිය සම්බන්ධ වැඩිදුර විමර්ශන වැල්ලව පොලිසිය විසින් සිදු කරනු ලබනවා.\nමේ අතර, ඊයේ (22) රාත්‍රී කුරුණෑගල මාර්ගයේ මාමනුව ප්‍රදේශයේදී පාදෙණිය දෙස සිට කුරුණෑගල දෙසට ධාවනය වූ මොටර් රථයක මාර්ගයේ ගමන් ගත් පදික පුද්ගලයකු ගැටීමෙන් බරපතළ තුවාල ලැබූ එම පුද්ගලයා වාරියපොළ රෝහලට ඇතුළත් කිරීමෙන් සසු මිය ගොස් තිබෙනවා.\nමිය ගිය අයගේ අනන්‍යතාවය මෙතෙක් තහවුරු වී නැහැ.\nඅනතුරට අදාළ මොටර් රථයේ රියැදුරු ද තුවාල ලබා වාරියපොළ රෝහලට ඇතුළත් කර වැඩිදුර ප්‍රතිකාර සඳහා කුරුණෑගල රෝහලට ඇතුළත් කර තිබෙනවා.\nමිය ගිය පුද්ගලයාගේ මෘත ශරීරය වාරියපොළ රෝහලේ මෘත ශරීරාගාරයේ තැන්පත් කර ඇති අතර වාරියපොළ පොලිසිය වැඩිදුර විමර්ශන සිදු කරනු ලබනවා.\nකුරුණෑගල ප්‍රදේශයෙන් තවත් මාරක රිය අනතුරක් වාර්තා වෙනවා.\nඑනම්, ඊයේ (22) සවස් කාලයේ කුරුණෑගල - මීගමුව මාර්ගයේ මල්කඩුවාව ප්‍රදේශයේදී කුරුණෑගල දෙස සිට මීගමුව දෙසට ධාවනය වූ ලොරි රථයක් එම දිශාවටම ධාවනය වූ යතුරු පැදියකට ඉස්සර කිරීමට යාමේදී ලොරි රථය යතුරු සැදියේ ගැටීමෙන්.\nපොලිසිය පවසන්නේ මෙම අනතුරින් බරපතළ කුවාල ලැබූ පසුපැදිකාරිය කුරුණෑගල රෝහලට ඇතුළත් කිරීමෙන් පසු මිය ගොස් ඇති බවයි.",
       "URL": "https://www.hirunews.lk/342214/තැන-තැන-සිදුවන-මාරක-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=159"
}