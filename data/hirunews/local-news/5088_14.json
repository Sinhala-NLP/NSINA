{
       "Source": "hirunews",
       "Timestamp": "Thursday, 14 April 2016 - 20:59",
       "Headline": "කතරගම අලියෙක් කුලප්පු වෙයි",
       "News Content": "කතරගම පුජා භූමියේදී අලියකු කුලප්පු වීමෙන් කිහිප දෙනෙකු තුවාල ලබා තිබෙනවා.\nසිංහළ දමිළ අලුත් අවුරුද්ද වෙනුවෙන් සාම්ප්‍රදායිකව කතරගම දේවාලයේ පැවැත්වෙන පෙරහැරකට රැගෙන ආ අලියකු මෙලෙස කුලප්පු වී තිබු බවයි අප වාර්තාකරු සඳහන් කලේ.\nඅලියා කුලප්පු වීම හේතුවෙන් බියට පත්ව දිව ගිය පිරිසක් සුලු තුවාල ලබා ඇතැයි සඳහන්.\nඔවුන් රෝහල් ගතකර තිබෙනවා.\nඅලියාගෙන් කිසිදු පුද්ගලයකුට හානියක් සිදුව නැහැ.\nකෙසේවෙත් සුලු වේලාවකින් ඇත් ගොව්වන් විසින් අලියා මෙල්ල කර යළිත් ඇත් ගාල වෙත රැගෙන ගොස් තිබෙනවා.\nපෙරහැර ද කිසිදු බාධාවකින් තොරව වීථි සංචාරය කෙරෙන බවයි එම ස්ථානයේ සිටින අප වාර්තාකරු කියාසිටියේ.\nමෙලෙස කුලප්පු වු අලියා කතරගම දේවාලයේම අලියකු බව ද සඳහන්.",
       "URL": "https://www.hirunews.lk/130880/කතරගම-අලියෙක්-කුලප්පු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5088"
}