{
       "Source": "hirunews",
       "Timestamp": "Wednesday, 17 March 2021 - 8:20",
       "Headline": "කඩදාසි මුවාවෙන් සුවද විලවුන් ගෙන්වලා",
       "News Content": "කඩදාසි ආනයන කරන බව පවසා චීනයේ සිට දිවයිනට රැගෙන ආ රුපියල් ලක්ෂ 50 ක් පමණ වටිනා සුවඳ විලවුන් තොගයක් රැගත් බහලුමක් රේගු භාරයට ගෙන තිබෙනවා.\nපානදුර ප්‍රදේශයේ ලියාපදිංචි කර ඇති සමාගමක් විසින් තම කර්මාන්තශාලාවේ නිෂ්පාදන කටයුතු සඳහා අවශ්‍ය අමුද්‍රව්‍ය ලෙස භාවිත කරන කඩදාසි ගෙන්වන බව පවසමිනුයි පසුගිය 12 වනදා මෙම සුවඳ විලවුන් තොගය කොළඹ වරාය වෙත ගෙන්වා ඇත්තේ.\nරේගු නිලධාරීන්ට අදාළ බහලුම සම්බන්ධයෙන් සැකසිතී සිදුකළ පරීක්ෂාවේදී එහි සූක්ෂම ලෙස සඟවා තිබූ මෙටි්‍රක් ටොන් 3 ක් පමණ බරැති මෙම සුවඳ විලවුන් තොගය සොයාගෙන තිබෙනවා.\nරජය විසින් ලබාදී ඇති බදු සහනය අවභාවිත කරමින් මෙම ආනයනය සිදුකර ඇති බවයි රේගුව සිදුකළ මූලික පරීක්ෂණවලදී අනාවරණ වී ඇත්තේ.\nමෙවැනි සුවඳ විලවුන් ආනයනය කිරීම සඳහා ජාතික ඖෂධ නියාමන අධිකාරියේ නිසි අවසරය ලබාගත යුතු බවයි රේගුවේ කර්මාන්ත සහ සේවා අංශය පෙන්වා දෙන්නේ.\nසිද්ධිය සම්බන්ධයෙන් අදාළ කර්මාන්තශාලාවේ නිලධාරීන් කිහිපදෙනෙකු සහ වාප්පු ලිපිකරුවන් කිහිපදෙනෙකු රේගුව වෙත කැඳවා ප්‍රකාශ සටහන් කරගෙන තිබෙනවා.",
       "URL": "https://www.hirunews.lk/265583/කඩදාසි-මුවාවෙන්-සුවද-විලවුන්-ගෙන්වලා",
       "Category": "Local News",
       "Parent URL": "https://www.hirunews.lk/local-news.php?pageID=2083"
}