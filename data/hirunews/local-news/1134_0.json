{
       "Source": "hirunews",
       "Timestamp": "Monday, 30 May 2022 - 7:21",
       "Headline": "පාර්ලිමේන්තුවේ මුල්‍ය බලය වැඩි කරන්න කාරක සභා 15ක්",
       "News Content": "විධායක ජනාධිපති ක්‍රමය අහෝසි කිරීමේ කාලවකවානුව සහ ක්‍රමවේදය පක්ෂ නායකයින් විසින් තීරණය කළ යුතු බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව සඳහන් කළේ 21 වන ආණ්ඩුක්‍රම ව්‍යවස්ථා සංශෝධනය සහ ඉදිරි දේශපාලන ප්‍රතිසංස්කරණ සම්බන්ධයෙන් ඊයේ (29) පස්වරුවේ විශේෂ ප්‍රකාශයක් කරමින්.\nඑමෙන්ම, නව මුදල් නීති මාලාවක් ද සම්මත කිරීමට කටයුතු කරන බවයි අග්‍රාමාත්‍යවරයා එහිදී කියා සිටියේ.\nඑමෙන්ම, රාජ්‍ය මූල්‍ය පාලනය සම්බන්ධයෙන් පාර්ලිමේන්තුව සතු බලය ඉහළ නැංවීම සඳහා කාරක සභා 15ක් ද ස්ථාපිත කිරීමට ද පියවර ගන්නා බව අග්‍රාමාත්‍යවරයා එහිදී වැඩිදුරටත් කියා සිටියා.",
       "URL": "https://www.hirunews.lk/305649/පාර්ලිමේන්තුවේ-මුල්‍ය-බලය-වැඩි-කරන්න-කාරක-සභා-15ක්",
       "Category": "Local News",
       "Parent URL": "https://www.hirunews.lk/local-news.php?pageID=1134"
}