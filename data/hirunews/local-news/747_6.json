{
       "Source": "hirunews",
       "Timestamp": "Wednesday, 09 November 2022 - 14:38",
       "Headline": "UAE තානාපතිවරයා කථානායක හමුවෙයි",
       "News Content": "ඒක්සත් අරාබි එමීර් රාජ්‍යයේ තානාපති එච්. ඊ. ඛලීඩ් නසර් අල් - අමේරි ඊයේ (08) පාර්ලිමේන්තුවේදී කථානායක මහින්ද යාපා අබේවර්ධන මහතා හමු වී තිබෙනවා.\nදෙරට අතර ද්වීපාර්ශවීය සබඳතා විවිධ අංශවලින් තවදුරටත් වර්ධනය කර ගැනීම පිළිබඳවයි මෙහිදී සාකච්ඡා වී ඇත්තේ.\nඑමෙන්ම එරට ජාතික සභාව සඳහා (National Council) නියෝජිතයින් තොරාගන්නා ආකාරය පිළිබඳව ද මෙහිදී සුහද පිළිසඳරක යෙදුණු තානාපතිවරයා දෙරට අතර දූත සම්බන්ධතා වැඩිකරගැනීම පිළිබඳව ද සාකච්ඡා කළා.\nඑසේම ළමා සහ කාන්තා යන දෙපාර්ශ්වය සවි බල ගැන්වීම පිළිබඳව ද විශේෂයෙන්ම කාන්තාව ව්‍යාපාරික වශයෙන් සවි බල ගැන්වීම පිළිබඳව ද මෙහිදී සාකච්ඡා කෙරුණා.\nතවද පුනර්ජනනීය බලශක්තිය රටේ බලශක්ති අවශ්‍යතාව සපුරාගැනීමට යොදාගත හැකි ආකාරය පිළිබඳව ද සාකච්ඡා කර තිබෙනවා.",
       "URL": "https://www.hirunews.lk/319974/uae-තානාපතිවරයා-කථානායක-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=747"
}