{
       "Source": "hirunews",
       "Timestamp": "Monday, 02 August 2021 - 15:51",
       "Headline": "ඇමරිකාවෙන් තවත් එන්නත් තොගයක්",
       "News Content": "කොරෝනා වෛරසය පාලනය කිරීම සඳහා මෙරටට තවත් එන්නත් තොගයක් ප්‍රදානය කිරීමට ඇමරිකා එක්සත් ජනපදය අපේක්ෂාවෙන් පසුවන බව ශ්‍රී ලංකාවේ ඇමරිකානු තානාපතිනී ඇලෙයිනා බී. ටෙප්ලිට්ස් පවසනවා.\nඇය මේ බව සඳහන් කළේ කථානායක මහින්ද යාපා සමඟ පාර්ලිමේන්තුවේදී අද පැවති හමුවකදියි.\nඑහිදී ආර්ථික කටයුතු ඇතුලු දෙරටට වැදගත් කරුණු රැසක් මෙන්ම ඇමරිකාව විසින් ඉදිරියේදී සිදුකිරීමට අපේක්ෂිත බලශක්ති ක්ෂේත්‍රයට අදාළ ආයෝජන පිළිබදව ද සාකච්ඡා වී තිබෙනවා.\nකොරෝනා වසංගතය හමුවේ වුවද මෙරට සංවර්ධනයට සහ ප්‍රජාතන්ත්‍රවාදය ආරක්ෂා කිරීම සඳහා ඇමරිකාව නිරන්තරයෙන් සහය දක්වන බවයි ඇමරිකානු තානාපතිනිය එහිදී වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/278670/ඇමරිකාවෙන්-තවත්-එන්නත්-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1779"
}