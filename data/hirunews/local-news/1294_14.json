{
       "Source": "hirunews",
       "Timestamp": "Monday, 14 March 2022 - 16:05",
       "Headline": "ඉන්දියාව රුසියාවෙන් අඩු මිලට බොරතෙල් මිල දී ගැනීමට යයි",
       "News Content": "අඩු මිලට බොරතෙල් ලබාදීමට රුසියාව ඉදිරිපත් කර ඇති යෝජනා පිළිබඳව ඉන්දියාව සළකා බලමින් සිටින බව වාර්තා වනවා.\nයුක්රේන ආක්‍රමණය හේතුවෙන් බටහිර රටවල දැඩි සම්බාධකවලට මුහුණ දී සිටින රුසියාවේ බැංකු රැසක් ස්විෆ්ට් ජාත්‍යන්තර ගෙවුම් පද්ධතියෙන් ද ඉවත් කෙරුණා.\nසිය බොරතෙල්වලින් සියයට 80 ක් පමණ ආනයනය කරන ඉන්දියාව රුසියාවෙන් මිල දී ගත්තේ ඉන් සියයට 2 ත් 3 ත් අතර ප්‍රමාණයක්.\nඑහෙත් සිය බලශක්ති වියදම් අඩුකර ගැනීම සඳහා රුසියාවෙන් අඩු මිලට බොරතෙල් ලබාදීමට ඉන්දියාව පියවර ගනු ඇතැයි සඳහන්.\nමෙහිදී ඩොලර් විනිමය වෙනුවට ඉන්දීය රුපියල් සහ රුසියානු රූබලය අතර ගනුදෙනු යාන්ත්‍රණයක් ක්‍රියාත්මක කිරීම පිළිබඳව ද සළකා බලනු ඇති.",
       "URL": "https://www.hirunews.lk/299464/ඉන්දියාව-රුසියාවෙන්-අඩු-මිලට-බොරතෙල්-මිල-දී-ගැනීමට-යයි",
       "Category": "Local News",
       "Parent URL": "https://www.hirunews.lk/local-news.php?pageID=1294"
}