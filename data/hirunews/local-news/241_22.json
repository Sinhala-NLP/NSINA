{
       "Source": "hirunews",
       "Timestamp": "Saturday, 24 June 2023 - 7:18",
       "Headline": "රියදුරුට පහර දි ත්‍රිරෝද රථයක් පැහැරගෙන යාමට පැමිණි සැකකරුවන් සොයා මෙහෙයුම්",
       "News Content": "කුලී රථ ගමනක් යන මුවාවෙන් ත්‍රිරෝද රථ රියදුරුට පහර දී ත්‍රිරෝද රථයක් පැහැරගෙන යාමට උත්සාහ කළ සැකකරුවන් තිදෙනෙක් අත්අඩංගුවට ගැනීමට හැටන් පොලිසිය විමර්ශනයක් ආරම්භ කර තිබෙනවා.\nහැටන් නගරයේ ත්‍රිරෝද රථ ගාලක් වෙත පැමිණ ඇති පුද්ගලයෙකු තමන්ට හැටන් සිට වටවල දක්වා යැමට අවශ්‍ය බව පවසා ත්‍රිරෝද රථයට පසුගිය 22වැනි දා දින පස්වරු 04ට පමණ ගොඩ වී තිබෙනවා.\nත්‍රිරෝද රථ හැටන් සිට වටවල දක්වා ධාවනය කරන අතරතුරදි හැටන් කොළඹ ප්‍රධාන මාර්ගයේ කුයිල්වත්ත ප්‍රදේශයේ දී ධාවනය වෙමින් තිබු ත්‍රිරෝද රථය පසුපසින් පැමිණි තවත් ත්‍රිරෝද රථයක් ධාවනය වෙමින් තිබු මෙම ත්‍රිරෝද රථය හරස් කර තිබෙනවා.\nඑම අවස්තාවේ කුලී ත්‍රිරෝද රථයේ පසුපස ගමන් ගත් සැකකරු ත්‍රිරෝද රථ රියදුරා සමග පෙර බැදිම නිසා ත්‍රිරෝද රථය ප්‍රධාන මාර්ගය අභියස පෙරලි යාමත් සමග ත්‍රිරෝද රථයේ යතුරද රැගෙන තම ත්‍රිරෝද රථයේ පැමිණි පුද්ගලයා සහ පසුපසින් පැමිණ ත්‍රිරෝද රථය හරස් කර නතර කල ත්‍රිරෝද රථයේ සිටි සැකකරුවන් තිදෙනා එම ත්‍රිරෝද රථයෙන් පලාගිය බවයි සිද්ධිය මුහුණ දුන් කුලි ත්‍රිරෝද රථයේ රියදුරා කියා සිටි බවයි අප වාර්තාකරු පවසන්නේ.\nපලාගිය සැකකරුවන් නාවලපිටිය ප්‍රදේශයේ පදිංචිකරුවන් බවට හැටන් පොලිසිය විසින් සිදු කරන ලද මුලික විමර්ශනයකදී අනාවරණය වී ඇති අතර, ආරක්ෂිත කැමරා දර්ශන ඔස්සේ සැකකරුවන් පලාගිය ත්‍රිරෝද රථය අත්අඩංගුවට ගැනිමට හැටන් පොලිසිය අංශ කිහිපයක් ඔස්සේ විමර්ශන ආරම්භ කර තිබෙනවා.",
       "URL": "https://www.hirunews.lk/338895/රියදුරුට-පහර-දි-ත්‍රිරෝද-රථයක්-පැහැරගෙන-යාමට-පැමිණි-සැකකරුවන්-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=241"
}