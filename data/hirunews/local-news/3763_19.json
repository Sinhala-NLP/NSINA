{
       "Source": "hirunews",
       "Timestamp": "Wednesday, 05 September 2018 - 7:39",
       "Headline": "\"ජනබලය කොළඹට\" විරෝධතාව අද - තැනක් තවමත් නැහැ",
       "News Content": "ඒකාබද්ධ විපක්ෂය සංවිධාන කරන ජනබලය කොළඹට විරෝධතාව අද (05) පස්වරුවේ කොළඹදී පැවැත්වීමට නියමිතයි.\nඑහෙත් එම විරෝධතාව පැවැත්වෙන ස්ථානය පිළිබඳව මෙතෙක් අනාවරණයක් සිදුකර නැහැ.\nමෙම විරෝධතාව සම්බන්ධයෙන් සාකච්ඡා කිරීම සඳහා ඒකාබද්ධ විපක්ෂයේ පක්ෂ නායකයින් සහ පාර්ලිමේන්තු මන්ත්‍රීවරුන් ඊයේ (04) පස්වරුවේ කොළඹදී විශේෂ සාකච්ඡාවක නිරතවුණා.\nඒ හිටපු ජනාධිපති මහින්ද රාජපක්ෂගේ නිල නිවසේදියි.\nමෙම සාකච්ඡාවට ආණ්ඩුවෙන් ඉවත් වූ නිදහස් පක්ෂ 16 දෙනාගේ කණ්ඩායමේ සාමාජිකයින් ද එක්ව සිටියා.\nඑම සාකච්ඡාවෙන් අනතුරුව හිටපු ජනාධිපති මහින්ද රාජපක්ෂ කියා සිටියේ අද (05) පැවැත්වෙන මෙම විරෝධතාව සාමකාමී සත්‍යක්‍රියාවක් බවයි.",
       "URL": "https://www.hirunews.lk/199191/ජනබලය-කොළඹට-විරෝධතාව-අද-තැනක්-තවමත්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3763"
}