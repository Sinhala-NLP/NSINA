{
       "Source": "hirunews",
       "Timestamp": "Wednesday, 13 September 2023 - 20:17",
       "Headline": "යාපනේ අධිකරණයේ නඩු භාණ්ඩ අතුරුදන්",
       "News Content": "යාපනයේ මල්ලාකම් අධිකරණයේ නඩුබඩු ගබඩාවේ තිබූ කිලෝ ග්‍රැම් පනහක කේරළ ගංජා අඩංගු මලු හතරක් අතුරුදන් වී ඇති බවට යාපනය තෙලිප්පලෙයි පො ලීසියට 12 දා පැමිණිල්ලක් ලැබී තිබෙනවා.\nමල්ලාකම් අධිකරණයේ නඩුබඩු බාරව කටයුතු කරණ නිලධාරියා විසින් සිදු කොට ඇති පැමිණිල්ලේ සදහන් කොට ඇත්තේ යාපනයේ කන්කසන්තුරේ ප්‍රදේශයේ දී මෙම කේරළ ගංජා තොගය පොලීසිය විසින් අත්අඩංගුවට ගෙන ඇති බවත් ඒ සම්බන්ධයෙන් වූ නඩුව මල්ලාකම් අධිකරණයේ තවමත් විභාගවෙමින් පවතින බවයි.\nනඩුවේ ප්‍රධාන හා එකම සාක්කිය වී ඇත්තේද මේ කේරළ ගංජා කිලෝ 50 ප්‍රමාණය බව අධිකරණ නිලධාරියා විසින් පොලීසියට ප්‍රකාශ කොට තිබෙන්නේ.\nයාපනය තෙලිප්පලෙයි පොලීසියේ නිලධාරීන් පිරිසක් මල්ලාකම් අධිකරණ සංකීර්ණය වෙත ගොස් නඩු බඩු කාමරය පරීක්ෂා කොට එහි සේවය කරන නිලධාරීන් කීප\nදෙනෙකුගෙන්ම ප්‍රකාශ ලබා ගෙන ඇති බව සදහන්.\nමේ සිද්ධිය සම්බන්ධයෙන් තෙලිප්පලෙයි පොලීසිය යාපනය නියෝජ්‍ය පොලිස්පති කාර්යාලයට කරුණු වාර්තා කිරීමෙන් පසුව යාපනය නියෝජ්‍ය පොලිස්පති මංජුල\nසෙනරත්ගේ අධීක්ෂණය යටතේ වෙනම පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/348170/යාපනේ-අධිකරණයේ-නඩු-භාණ්ඩ-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=32"
}