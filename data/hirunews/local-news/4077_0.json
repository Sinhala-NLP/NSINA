{
       "Source": "hirunews",
       "Timestamp": "Friday, 16 February 2018 - 17:12",
       "Headline": "පළාත් පාලන ආයතන දියුණු කිරීම සඳහා දකුණු කොරියාවේ සහය",
       "News Content": "පළාත් පාලන ආයතනවල කාර්ය භාරය විධිමත් කිරීම සඳහා නව මුහුණුවරකින් උපදේශනය සහ සම්පත් දායකත්වය ලබාදීමට දකුණු කොරියාව එකඟතාව පළ කර තිබෙනවා.\nඒ, දකුණු කොරියාවේ නව තානාපති ලී හොන් සහ විෂය භාර අමාත්‍ය ෆයිසර් මුස්තාෆා අතර අද(16) පැවැති සාකච්ඡාවකදියි.\nමේ අනුව පළාත් පාලන ආයතන විසින් එක්රැස් කරන මධ්‍යස්ථාන වෙත කසල ප්‍රවාහනය කිරීමේ රථ 190ක් කොරියානු රජය විසින් ශ්‍රී ලංකාව වෙත ලබාදීමට ද මෙහිදී සාකච්ඡා කර තිබෙනවා.\nමෙහිදී කොරියාවේ භාවිත කරන නාගරික ගිනි නිවීමේ උපකරණ සහ තාක්ෂණය ශ්‍රී ලංකාවට ලබාදෙන ලෙසයි අමාත්‍ය ෆයිසර් මුස්තාෆා නව දකුණු කොරියානු තානාපතිවරයාගෙන් ඉල්ලා ඇත්තේ.",
       "URL": "https://www.hirunews.lk/183807/පළාත්-පාලන-ආයතන-දියුණු-කිරීම-සඳහා-දකුණු-කොරියාවේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=4077"
}