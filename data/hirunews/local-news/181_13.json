{
       "Source": "hirunews",
       "Timestamp": "Saturday, 15 July 2023 - 18:51",
       "Headline": "දෙමෝදරදී බස් අනතුරට හේතුව රියදුරුගේ නොසැලකිල්ල - තුවාල ලැබූ 21 ක් තවමත් රෝහලේ (වීඩියෝ)",
       "News Content": "බදුල්ල සිට කොළඹ බලා ධාවනය වූ පෞද්ගලික බස් රථයක් දෙමෝදර ප්‍රදේශයේදී මාර්ගයෙන් ඉවතට පැන පෙරළී යාමෙන් සිදු වූ අනතුරට හේතුව රියදුරුගේ නොසැලකිළිමත් රිය ධාවනය බව පොලිස් මාධ්‍ය ප්‍රකාශක ජේ්‍යෂ්ඨ නියෝජ්‍ය පොලිස්පති නිහාල් තල්දූව පවසනවා.\nඅනතුරෙන් පුද්ගලයින් 21 දෙනකු තුවාල ලබා බදුල්ල මහ රෝහලට ඇතුලත් කළා. එම පිරිස අතර බස් රථයේ රියදුරු පිරිමි පුද්ගලයන් 11 දෙනෙකු සහ කාන්තාවන් 9දෙනෙකු සිටිනවා.\nඅනතුර සිදුවන අවස්ථාවේ බස් රථයේ මගීන් 30කට ආසන්න පිරිසක් ගමන් කර ඇති බවයි පොලීසිය සදහන් කළේ.\nරෝහල්ගත කළ කිසිවකුත් අසාධ්‍ය තත්වයේ නොමැති බවයි බදුල්ල මහ රෝහලේ හදිස්සි ප්‍රතිකාර ඒකකයේ ජ්‍යෙෂ්ඨ වෛද්‍ය නිලධාරී පාලිත රාජපක්ෂ හිරු ප්‍රවෘත්ති අංශය කළ විමසීමකදී සඳහන් කළේ.",
       "URL": "https://www.hirunews.lk/341331/දෙමෝදරදී-බස්-අනතුරට-හේතුව-රියදුරුගේ-නොසැලකිල්ල-තුවාල-ලැබූ-21-ක්-තවමත්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=181"
}