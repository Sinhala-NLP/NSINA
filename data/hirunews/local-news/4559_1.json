{
       "Source": "hirunews",
       "Timestamp": "Tuesday, 18 April 2017 - 12:17",
       "Headline": "ඊයේ සිට ලබන 28 දක්වා කොළඹ කසල පිළියන්දලට",
       "News Content": "මීතොටමුල්ල කසල කන්ද නාය යාමෙන් අනතුරුව කොළඹ මහනගර සභාවේ එකතුවන කැලි කසල, බැහැර කිරීම සදහා පිළියන්දල, කරදියාන කසල අංගනයේ ඉඩ ලබාදෙන ලෙස කොළඹ මහනගර සභාව කැස්බෑව අධිකරණයෙන් ඊයේ ඉල්ලීමක්කර තිබුණා.\nඑම ඉල්ලීමට අනුව කැස්බෑව අධිකරණයෙන් ඝණ අපද්‍රව්‍ය කළමණාකරන අධිකාරිය වෙත නියෝග කර ඇත්තේ ඊයේ සවස සිට ලබන 28 වන දින දක්වා දිනකට කසල මෙට්‍රික් ටොන් 350 බැගින් බාරගන්නා ලෙසයි.\nඅපද්‍රව්‍ය කළමණාකරන අධිකාරිය සභාපතිනිය පවසා ඇත්තේ එම නියෝගයට අනුව කසල බැහැර කිරීමට අවශ්‍ය පහසුකම් දෙන බවයි.\nමේ වන විට පිළියන්දල කරදියාන අංගනයේ අවට පොලිස් ආරක්ෂාව යොදා ඇති බවද අප වාර්තා කරු සදහන් කළා.\nමේ අනුව තාවකාලික පදනම මත කොළඹ එක්රැස්වන කුණු කසල කරදියාන කුණු කසල අංගනයට බැහැර කරන බවයි කොළඹ නාගරික කොමසාරිස් වී.කේ.ඒ. අනුර හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/159410/ඊයේ-සිට-ලබන-28-දක්වා-කොළඹ-කසල-පිළියන්දලට",
       "Category": "Local News",
       "Parent URL": "https://www.hirunews.lk/local-news.php?pageID=4559"
}