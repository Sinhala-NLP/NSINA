{
       "Source": "hirunews",
       "Timestamp": "Tuesday, 01 June 2021 - 14:12",
       "Headline": "දිගින් දිගටම ඛාදනයට ලක්වන තොඩුවාව වෙරළ තීරය (වීඩියෝ)",
       "News Content": "මහවැව ප්‍රාදේශීය ලේකම් බල ප්‍රදේශයට අයත් තොඩුවාව වෙරළ තීරය මුහුදු ඛාදනයට ලක්වීමෙන් එම ජනතාව දැඩි අපහසුතාවට පත්ව සිටිනවා.\nඔවුන් පෙන්වා දෙන්නේ, මේ පිළිබඳව දේශපාලන බලධාරීන් ඇතුළු පාර්ශ්වවලට පැවසුවද මෙතෙක් ස්ථිර විසඳුමක් ලැබී නොමැති බවයි.\nමහවැව ප්‍රාදේශීය ලේකම් බල ප්‍රදේශයේ උතුරු තොඩුවාව වෙරළ තීරය මෙලෙස මුහුදු ඛාදනයට ලක්වන්නේ දීර්ඝ කාලයක සිටයි.\nමෙම තත්ත්වය වැළැක්වීමට පසුගිය රජය සහ වත්මන් රජය ද ගල්වැටී යෙදීම වැනි විසඳුම් දුන්නද තම ගැටලුවට මෙතෙක් ස්ථිර පිළියමක් ලැබී නොමැති බව ප්‍රදේශවාසීන් පවසනවා.\nඑහි ජීවත් වන පවුල් 50 කට ආසන්න පිරිසකගේ නිවාස හා දේපළවලට මුහුදු ඛාදනයෙන් දැඩි හානි සිදුව තිබෙනවා.\nමේ පිළිබඳව දේශපාලන බලධාරීන්, වෙරළ සංරක්ෂණ දෙපාර්තමේන්තුව ආදි පාර්ශ්වවලට දැනුම් දුන්නද මෙතෙක් ඊට ස්ථිර විසඳුම් ලැබී නොමැති බවට තොඩුවාව ජනතාව චෝදනා කරනවා.",
       "URL": "https://www.hirunews.lk/273074/දිගින්-දිගටම-ඛාදනයට-ලක්වන-තොඩුවාව-වෙරළ-තීරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1914"
}