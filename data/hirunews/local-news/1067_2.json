{
       "Source": "hirunews",
       "Timestamp": "Sunday, 26 June 2022 - 16:12",
       "Headline": "ඔස්ට්‍රේලියාවට නීතිවිරෝධීව යන ලාංකිකයන්ගේ වැඩිවීමක්",
       "News Content": "නීතිවිරෝධී ලෙස ඔස්ට්‍රේලියාවට සංක්‍රමණය වීමට උත්සහ දරණ ශ්‍රී ලාංකිකයන්ගේ වැඩිවීමක් පසුගිය කාලසීමාව තුළ දක්නට ලැබෙන බව පොලිසිය පවසනවා.\nමෙම වසරේ ජනවාරි 1 වනදා සිට මේ දක්වා එලෙස නීතිවිරෝධී ලෙස සංක්‍රමණය වීමට උත්සහ දැරූ 399 දෙනෙකු පමණ නාවික හමුදාව සහ පොලිසිය එක්ව අත්අඩංගුවට ගෙන ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.\nකිසිදු හේතුවක් මත ඔස්ට්‍රේලියායානු රජය නීතිවිරෝධී ලෙස එරටට ඇතුලුවන පුද්ගලයන්ට එරට තුළ රැඳී සිටීමට හෝ ඇතුලුවීමට අවස්ථාවක් ලබා නොදෙන අතර, එම අවස්ථාවේම ඔවුන් එරටින් පිටුවහල් කරනු ලබනවා.\nගතවූ කාලය තුළ එලෙස පිටුවහල් කළ ලාංකිකයින් සංඛ්‍යාව 91 ක් බවයි පොලිස් මාධ්‍ය ප්‍රකාශකවරයා කියා සිටියේ.",
       "URL": "https://www.hirunews.lk/308231/ඔස්ට්‍රේලියාවට-නීතිවිරෝධීව-යන-ලාංකිකයන්ගේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1067"
}