{
       "Source": "hirunews",
       "Timestamp": "Monday, 10 July 2023 - 17:38",
       "Headline": "ශ්‍රී ලංකා ටයිකොන්ඩෝ කණ්ඩායම මේ මස 21 දකුණු කොරියාවට",
       "News Content": "ශ්‍රී ලංකා ටයිකොන්ඩෝ කණ්ඩායම මේ මස 21 වනදා දකුණු කොරියාවේදී ආරම්භ වන ලෝක හන්මධාන් ටයිකොන්ඩෝ තරගාවලිය සඳහා සහභාගී වීමට නියමිතයි.\nලොව ප්‍රධානතම ටයිකොන්ඩෝ තරගාවලියක් වන මෙම හන්මධාන් ටයිකොන්ඩෝ තරගාවලියට රටවල් 100කට අධික ප්‍රමාණයක් නියෝජනය කරමින් ක්‍රීඩක ක්‍රීඩිකාවන් සහභාගී වනු ඇති.\nදකුණු කොරියානු තරග සංචාරයට ශ්‍රී ලංකා ක්‍රීඩකයන් 09 දෙනෙකු සහ ශ්‍රී ලංකා ටයිකොන්ඩෝ ජාතික පුහුණුකරු සහ තාක්ෂණික කමිටු ප්‍රධානී කොරියානු ජාතික කී සූ ලී සහභාගී වනවා.\nඔවුන්ගේ නිළ ඇදුම් කට්ටල ප්‍රදානය සහ කණ්ඩායම් ඡායාරූපයට පෙනී සිටීම අද (10) ටොරින්ටන්හි ක්‍රීඩා සංගම් මූලස්ථානයේ දී සිදු කෙරුණා.",
       "URL": "https://www.hirunews.lk/340743/ශ්‍රී-ලංකා-ටයිකොන්ඩෝ-කණ්ඩායම-මේ-මස-21-දකුණු-කොරියාවට",
       "Category": "Local News",
       "Parent URL": "https://www.hirunews.lk/local-news.php?pageID=196"
}