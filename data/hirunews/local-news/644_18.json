{
       "Source": "hirunews",
       "Timestamp": "Sunday, 25 December 2022 - 7:51",
       "Headline": "හිරු සෙනෙහසේ නත්තලට සියල්ල සූදානම්",
       "News Content": "ආර්ථික දුෂ්කරතා සහිත දරු දැරියන්ට අවශ්‍ය පාසල් පොත්, ලිපිද්‍රව්‍ය, සපත්තු, රසවත් ආහාරපාන රැගෙන “හිරු සෙනෙහසේ නත්තල” අද දියත් කෙරෙනවා. ඒ, දිඹුලාගල අධ්‍යාපන කලාපය කේන්ද්‍ර කරගනිමින්.\nඉගෙනීමට ආශා කළත්, ආර්ථික දුෂ්කරතා හේතුවෙන් එම බලාපොරොත්තුව මඟ හැරී නොයන්නට ඉඩ ලබානොදී, හිරු මාධ්‍ය ජාලයේ සභාපති රේනෝ සිල්වා මැතිතුමාගේ පූර්ණ ආශීර්වාදයෙන් සහ මග පෙන්වීමෙන් හිරු සෙනෙහසේ නත්තල මෙවර ක්‍රියාත්මකයි.\nආර්ථික දුෂ්කරතා හේතුවෙන් පුංචි දරු පැටවුන්ට අවශ්‍ය පාසල් පොත්, ලිපිද්‍රව්‍ය, සපත්තු, රසවත් ආහාරපාන මිලදී ගැනීමට දෙමව්පියන්ට ශක්තියක් නොමැති දරුවන්ගේ අධ්‍යාපනය අතහැරෙන්නට ඉඩ නොදී, හීන සැබෑ කර ගැනීමට හීන දකින ඔවුන්ගේ හිත්වලට සතුට ලබාදීමයි හිරු සෙනෙහසේ නත්තලේ අරමුණ.\nඑවැනි හිත්වලට අස්වැසිල්ලක් ලබාදෙමින් පොලොන්නරුව දිස්ත්‍රික්කයේ දිඹුලාගල අධ්‍යාපන කලාපයට අයත් පාසල් 05 ක දරු දැරියන් 650 කට මෙවර ඔවුන්ගේ අධ්‍යාපනයට අත්‍යවශ්‍ය කරන භාණ්ඩ ත්‍යාග ලෙස ලබාදීම සිදුකෙරෙනවා.\nරුපියල් ලක්ෂ 75 ක වටිනාකමකින් යුතු මෙම ත්‍යාගවලට අමතරව දිඹුලාගල අධ්‍යාපන කලාපයේ මලියදේව ප්‍රාථමික විද්‍යාලය, නිශ්ශංකමල්ලපුර විද්‍යාලය, මනම්පිටිය සිංහල මහා විද්‍යාලය, ගල්තලාව ප්‍රාථමික විද්‍යාලය සහ කුඩා වැව ප්‍රාථමික විද්‍යාලය යන පාසල් පහ සඳහා රුපියල් ලක්ෂය බැගින් රුපියල් ලක්ෂ 05 ක් ලබාදීමටත් සියලු කටයුතු මේ වනවිට සූදානම්.",
       "URL": "https://www.hirunews.lk/323494/හිරු-සෙනෙහසේ-නත්තලට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=644"
}