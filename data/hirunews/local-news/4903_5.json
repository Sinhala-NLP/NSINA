{
       "Source": "hirunews",
       "Timestamp": "Monday, 29 August 2016 - 10:19",
       "Headline": "අනුරපුර පුදබිමේ සිඟමනේ යෙදුණු අටක් අත්අඩංගුවට",
       "News Content": "අනුරාධපුර පුදබිමේ වන්දනාකරුවන්ට හිරිහැරයක් වන අයුරින් සිඟමනේ යෙදුණු අටදෙනෙකු පොලීසිය අත්අඩංගුවට ගෙන තිබෙනවා.\nඒ අතරට කාන්තාවන් තුන්දෙනෙකුද අයත්.\nශ්‍රී මහා බෝධිය සහ රුවන්වැලි මහා සෑය අතර මග දෙස සිඟමනේ යෙදුණු මෙම පිරිස පිළිබඳව වන්දනාකරුවෙකු අනුරාධපුර ජ්‍යෙෂ්ඨ පොලිස් අධිකාරීවරයා වෙත කර තිබූ පැමිණිල්ලකට අනුව මෙම පිරිස අත්අඩංගුවට ගත් බවයි උඩමලුව පොලීසිය සඳහන් කළේ.\nඅවුරුදු 55ත් 75 ත් අතර වයස්වල පසුවන්නන් වන මොවුන් බොරලැස්ගමුව, කටුගස්තොට, රඹුක්කන, ඉබ්බාගමුව, අහංගම, බොරැල්ල, කඩවත සහ නොච්චියාගම ප්‍රදේශවල පදිංචිකරුවන් බවට අනාවරණ වී තිබෙනවා.",
       "URL": "https://www.hirunews.lk/141723/අනුරපුර-පුදබිමේ-සිඟමනේ-යෙදුණු-අටක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4903"
}