{
       "Source": "hirunews",
       "Timestamp": "Tuesday, 28 March 2017 - 19:05",
       "Headline": "මංගලගෙන් සැර කතාවක්",
       "News Content": "මෙවර ජනාධිපති මෛත්‍රීපාල සිරිසේනගේ රුසියානු සංචාරය ආරක්ෂකයන්, මාධ්‍යවේදීන් හා ඇමතිවරුන් සමග සහභාගී වූ මුළු ගණන 47ක් බව පවසන විදේශ ඇමති මංගල සමරවීර, 2010 දී හිටපු ජනපති මහින්ද රාජපක්ෂ රුසියාවේ හා යුක්රේනයේ කළ සංචාරයට ගුවන් කාර්ය මණ්ඩලය සමග 88 දෙනෙකු එක් වූ බව කියා සිටියා.\nමෙවර ජනපති සාමාන්‍ය ගුවන් යානයකින් ගමන් කළ ද එදා වෙනම ම ගුවන් යානයක් භාවිත කළ නිසා රුසියානු සංචාරයට රුපියල් මිලියන 38ක් හා යුක්රේන සංචාරයට රුපියල් මිලියන 49ක් වැය වූ බව ද ඔහු පැවසුවා.\nඑදා ශිරන්ති රාජපක්ෂ මහත්මියගේ ආරක්ෂකයන් පමණක් 11 දෙනෙකු ගිය බවත් පැවසු ඔහු තමන් වැටී සිටින මිනිසකුට පහර දීමට අකමැති වුවත් කරන චෝදනාවලට පිළිතුරු දිය යුතු බව සඳහන් කළා.\nතමන්ට එක ගලක් ගසන විට ගල් 100ක් එල්ල කළ හැකි බවත් ඒකාබද්ධ විපක්ෂයේ හොරු තක්කඩි දැනගත යුතු බව ඔහු ප්‍රකාශ කළේ විදේශ අමාත්‍යංශයේ අද (28) පැවතී මාධ්‍ය හමුවකදී.\nජිනීවා මානව හිමිකම් සමුළුවට ඇමරිකා ට්‍රම්ප් පාලනය ශ්‍රී ලංකාව වෙනුවෙන් වෙනම ධවල මන්දිර නියෝජිතයෙකු ඒවා තිබු බවත් මංගල සමරවීර ඇමතිවරයා හෙළි කළා.",
       "URL": "https://www.hirunews.lk/157958/මංගලගෙන්-සැර-කතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4591"
}