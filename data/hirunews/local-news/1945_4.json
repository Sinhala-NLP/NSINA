{
       "Source": "hirunews",
       "Timestamp": "Tuesday, 18 May 2021 - 17:55",
       "Headline": "විදෙස්ගත ශ්‍රමිකයින්ට රක්ෂණ ක්‍රමයක්",
       "News Content": "ශ්‍රී ලාංකික විගමනික ශ්‍රමිකයින් සඳහා යෝග්‍ය රක්ෂණ ක්‍රමයක් හඳුන්වාදීමට කැබිනට් අනුමැතිය හිමිව තිබෙනවා.\nමරණයකදී රුපියල් 600,000ක හා පූර්ණ ආබාධිත තත්ත්වයට පත්වීමේදී රුපියල් 400,000ක උපරිමයකට යටත්ව වන්දි ගෙවිමට ශ්‍රී ලංකා විදේශ සේවා නියුක්ති කාර්යාංශය විසින් විදෙස් ශ්‍රමික රක්ෂණ ආවරණයක් සලසා දී තිබෙනවා.\nනමුත් විගමනික ශ්‍රමිකයින්ට වැඩ බිම්වලදී සිදුවන කාර්මික සහා ගෘහස්ත අනතුරු, විවිධ රෝගාබාධ මෙන්ම හාම්පුතුන්ගෙන් සිදුවන පීඩාවන් සහ හිරිහැර හේතුවෙන් ඇතිවන මානසික සහ සෞඛ්‍ය ගැටලු සඳහා කිසිදු ආවරණයක් එමගින් නොලැබෙන බවයි කම්කරු අමාත්‍යතුමා ඉදිරිපත් කල යෝජනාවේ සඳහන් වන්නේ.",
       "URL": "https://www.hirunews.lk/271746/විදෙස්ගත-ශ්‍රමිකයින්ට-රක්ෂණ-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=1945"
}