{
       "Source": "hirunews",
       "Timestamp": "Saturday, 12 March 2022 - 9:15",
       "Headline": "පාකිස්ථානයට ගිය මිසයිලය ගැන ඉන්දියාව කරුණු පහදයි",
       "News Content": "කාර්මික දෝෂයක් හේතුවෙන් පාකිස්ථානය වෙත මිසයිලයක් එල්ල වී ඇති බව ඉන්දීය ආරක්ෂක අමාත්‍යාංශය ප්‍රකාශ කර තිබෙනවා.\nඒ, අදාළ මිසයිලය සම්බන්ධයෙන් පාකිස්ථානය හෙළිකළ තොරතුරු පිළිබඳව ඉන්දියාවේ ස්ථාවරය පැහැදිළි කරමින්.\nඒ පිළිබඳව ඉහළ මට්ටමේ පරීක්ෂණයක් පවත්වන බවයි ඉන්දියාව ප්‍රකාශ කර ඇත්තේ.\nඑම සිදුවීම බරපතළ තත්ත්වයක් ලෙස සළකා කටයුතු කරන බව ද ඔවුන් සඳහන් කරනවා.\nකෙසේ වෙතත් පාකිස්ථානය සඳහන් කරන්නේ මෙවැනි නොසැළකිලිමත් කටයුතුවලින් සිදුවිය හැකි ප්‍රතිවිපාක පිළිබඳව ඉන්දියාව අවධානයෙන් කටයුතු කළයුතු බවයි.\nපසුගිය 9 වනදා මෙම මිසයිලය පාකිස්ථානයේ නැගෙනහිර චන්නු නගරය ආසන්නයේ කඩාවැටී තිබූ අතර, ඉන් කිසිවෙකුටත් හානියක් සිදුව තිබුණේ නැහැ.",
       "URL": "https://www.hirunews.lk/299284/පාකිස්ථානයට-ගිය-මිසයිලය-ගැන-ඉන්දියාව-කරුණු-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=1299"
}