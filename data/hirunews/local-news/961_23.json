{
       "Source": "hirunews",
       "Timestamp": "Friday, 05 August 2022 - 22:03",
       "Headline": "ජාතික ප්‍රවාහන වෛද්‍ය ආයතනයේ වෛද්‍ය පරීක්ෂණ ගාස්තු සංශෝධනය කෙරේ",
       "News Content": "ජාතික ප්‍රවාහන වෛද්‍ය ආයතනයේ වෛද්‍ය පරීක්ෂණ ගාස්තු සංශෝධනය කිරීමට පියවර ගෙන තිබෙනවා.\nවර්තමානයේ වෛද්‍ය පරීක්ෂණ ගාස්තු සඳහා භාවිත වන ද්‍රව්‍ය හා උපකරණවල මිල ඉහළ යාම හේතුවෙන් රියදුරු බලපත්‍ර නිකුත් කිරීම හා අලුත් කිරීම සඳහා වන වෛද්‍ය පරීක්ෂණ ගාස්තු මෙලෙස ඉහළ නැංවෙන බවයි ජාතික ප්‍රවාහන වෛද්‍ය ආයතනය සඳහන් කළේ.\nමේ අනුව ලබන සඳුදා (08) සිට සැහැල්ලු වාහන සඳහා නව වෛද්‍ය පරීක්ෂණ ගාස්තුව රුපියල් 1500ක් හා බර වාහන සඳහා නව වෛද්‍ය පරීක්ෂණ ගාස්තුව (මුත්‍රාවල මත්ද්‍රව්‍ය පරීක්ෂණය හැර) රුපියල් 1500ක් ද වශයෙන් අයකරන බවයි සේවාලාභීන් වෙත දැනුම් දෙන්නේ.\nමෙම ආයතනයේ සේවාවන් ඕනෑම ජංගම දුරකථන ජාලයකින් අංක 225 ඇමතීම හෝ ස්ථාවර දුරකතන මගින් අංක 1225 ඇමතීම හෝ www.ntmi.lk වෙබ් අඩවියට පිවිසීමෙන් මෙන්ම E-channelling යෙදුම මගින් පහසු දිනයක් හා වේලාවක් වෙන්කර ගෙන පැමිණීමෙන් වඩා ඉක්මන් සේවාවක් ලබා ගැනීමට හැකියාව පවතිනවා.",
       "URL": "https://www.hirunews.lk/312019/ජාතික-ප්‍රවාහන-වෛද්‍ය-ආයතනයේ-වෛද්‍ය-පරීක්ෂණ-ගාස්තු-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=961"
}