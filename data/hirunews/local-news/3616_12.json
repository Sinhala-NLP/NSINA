{
       "Source": "hirunews",
       "Timestamp": "Friday, 07 December 2018 - 9:53",
       "Headline": "විල්ගමුවේ ඇළක ගිලී කාන්තාවක් ජීවිතක්ෂයට - නිලාවැලි මුහුදේ ගිලූණු තුන්දෙනෙකු බේරා ගැනේ",
       "News Content": "විල්ගමුව - පේරකනත්ත ප්‍රදේශයේ කාන්තාවක් නිවස පිටුපස ඇති ඇලෙහි දිය නාමින් සිටියදී සැඩ පහරට ගසාගෙන ගොස් ජිවිතක්ෂයට පත්වී තිබෙනවා.\nප්‍රදේශවාසීන් විසින් අදාළ කාන්තාව බේරා ගෙන හෙට්ටිපොල රෝහලට ඇතුළත් කළ ද ඒ වනවිටත් ඇය මියගොස් සිටි බව සදහන්.\nඊයේ සන්ධ්‍යාවේ මෙම අනතුරට මුහුණදී ඇත්තේ පේරකනත්ත ප්‍රදේශයේම පදිංචි 72 හැවිරිද කාන්තාවක්.\nමේ අතර, ත්‍රිකුණාමලය - නිලාවැලි මුහුදේ දියනාමින් සිටි පුද්ගලයින් තුන්දෙනෙකු ඊයේ පස්වරුවේ දියවැලකට හසුව ගසාගෙන යමින් සිටියදී බේරාගෙන තිබෙනවා.\nඑම ස්ථානයේ සේවයේ නිරතව සිටි පොලිස් ජීවිතාරක්ෂක නිලධාරින් විසින් මෙලෙස බේරාගෙන ඇත්තේ කුරුණෑගල, ගලේවෙල සහ රජවැල්ල ප්‍රදේශවල පදිංචි වයස අවුරුදු 20 ත් 23 ත් අතර තරුණයන් තුන්දෙනෙක්.",
       "URL": "https://www.hirunews.lk/205652/විල්ගමුවේ-ඇළක-ගිලී-කාන්තාවක්-ජීවිතක්ෂයට-නිලාවැලි-මුහුදේ-ගිලූණු-තුන්දෙනෙකු-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3616"
}