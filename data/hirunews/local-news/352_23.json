{
       "Source": "hirunews",
       "Timestamp": "Thursday, 11 May 2023 - 7:53",
       "Headline": "“බූරු මූණා” සැඟවූ පිස්තෝලයක් සොයා ගනී",
       "News Content": "ඝාතන රැසකට චෝදනා එල්ලවී සිටිය දී අත්අඩංගුවට ගත් සංඛ ද සිල්වා නොහොත් “බූරු මූණා” සඟවා තිබූ විදේශ රටක නිෂ්පාදිත පිස්තෝලයක් සහ ජීව උණ්ඩ 06ක් පොලිසිය සොයාගෙන තිබෙනවා.\nඒ, ඔහුගෙන් සිදුකළ ප්‍රශ්න කිරීම්වල දී හෙළිවූ තොරතුරු වලට අනුවයි. පසුව සැකකරු බණ්ඩාරගම - රයිගම ප්‍රදේශයේ පිහිටි සුසාන භූමියක් අසළට රැගෙන ගොස් ඇති අතර එහි තිබිය දීයි මෙම පිස්තෝලය සහ ජීව උණ්ඩ සොයා ගෙන ඇත්තේ.\nඅදාළ පිස්තෝලය චීනයේ නිෂ්පාදිත විශේෂ වර්ගයේ ගිනිඅවියක් වන අතර ඊට උණ්ඩ 16ක් යෙදිය හැකි බවට අනාවරණය වී තිබෙනවා.\nහංවැල්ල ආපනශාලා හිමිකරු ඝාතනයෙන් පසුව කටුනායක ගුවන් තොටුපළෙන් විදේශ ගතවීම සඳහා පැමිණ සිටිය දී පසුගියදා බූරු මූණා අත්අඩංගුවට පත්වුණා.\nඑහෙත් එම අවස්ථාවේ දී ඔහු පළාගිය අතර සැකකරු සැඟව සිටි බණ්ඩාරගම - රයිගම මල්වත්ත ප්‍රදේශයේ නිවසට ආසන්නයේ පිහිටි සුසාන භූමියක ඔහු විසින් මෙම ගිනිඅවිය වළදමා සඟවා තිබුණා.",
       "URL": "https://www.hirunews.lk/334849/බූරු-මූණා-සැඟවූ-පිස්තෝලයක්-සොයා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=352"
}