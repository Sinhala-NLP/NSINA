{
       "Source": "hirunews",
       "Timestamp": "Saturday, 11 September 2021 - 19:38",
       "Headline": "ළමයින් 200 ට අඩු පාසල් ඔක්තෝබරයේ ආරම්භ කිරීමට නිර්දේශ (වීඩියෝ)",
       "News Content": "ළමුන් 200කට අඩු පාසල් ඔක්තෝබර් මාසයේදී ආරම්භ කිරීමට හැකි බවට පාසල් ආරම්භ කිරීමට ඇති හැකියාව පිළිබඳ සොයා බැලීම සඳහා පත්කළ තාක්ෂණික කමිටුව නිර්දේශ ලබා දී තිබෙනවා.\nඑම කමිටුව අද පෙරවරුවේ රුස්වුණේ සෞඛ්‍ය සේවා අධ්‍යක්ෂ ජනරාල්වරයාගේ ප්‍රධානත්වයෙන්.\nපාසල් විවෘත කිරීම සම්බන්ධයෙන් ඇති හැකියාව පිළිබඳ සොයා බැලීම සඳහා කොවිඩ් මර්දනය පිළිබඳ ජනාධිපති කාර්ය සාධක බලකාය මගින් පිහිටවූ තාක්ෂණික කමිටව අද පෙරවරුවේ සෞඛ්‍ය අමාත්‍යංශයේදී රැස්වුණා.\nඊට අධ්‍යාපන අමාත්‍යංශයේ බලධාරීන්, ළමා රෝග විශේෂඥ වෛද්‍යවරුන්ගේ විද්‍යාතනය, වසංගත රෝග විද්‍යායතනයේ විශේෂඥයින්, පවුල් සෞඛ්‍ය කාර්යංශයේ නිලධාරීන් හා රජයේ වෛද්‍ය නිලධාරීන්ගේ සංගමය සහභාගී වී තිබෙනවා.\nමේ අතර, ගාල්ල මහ නගර සභාවට අනුයුක්තව සේවය කරන නිලධාරියෙකු එන්නත්කරණයට ලක් නොවූ පුද්ගලයින්ට එන්නත්කරණය කළ බවට කාඩ්පත් ලබාදෙන බවට ලැබුණු තොරතුක් අනුව ගාල්ල පොලිසියට කැඳවා ප්‍රශ්න කිරීමෙන් පසු අත්අඩංගුවට ගෙන තිබෙනවා.\nඅදාළ පුද්ගලයා සතුව තිබී සොයාගත් එන්නත් කාඩ්පත් සංඛ්‍යාව 45ක්.\nඅද දිනයේ මේ දක්වා කොරෝනා ආසාදිතයින් 1,882 ක් වාර්තා වී ඇති අතර, ඒ සමඟ මෙරට සමස්ත ආසාදිතයින් සංඛ්‍යාව හාරලක්ෂ 82,360 ක් දක්වා ඉහළ ගියා.\nදිවයින පුරා පනවා ඇති නිරෝධායන ඇඳරි නීතිය ලබන 21 වැනි අඟහරුවාදා අලු‍යම 4 දක්වා ක්‍රියාත්මක යි.",
       "URL": "https://www.hirunews.lk/281963/ළමයින්-200-ට-අඩු-පාසල්-ඔක්තෝබරයේ-ආරම්භ-කිරීමට-නිර්දේශ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1698"
}