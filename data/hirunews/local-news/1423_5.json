{
       "Source": "hirunews",
       "Timestamp": "Saturday, 15 January 2022 - 15:01",
       "Headline": "නවසීලන්තය ඇතුළු රාජ්‍යයන් කිහිපයකට සුනාමි අනතුරු ඇඟවීම්",
       "News Content": "මුහුදු පත්ලේ පිහිටි ගිනි කන්දක් සක්‍රිය වීමත් සමඟ ටොංගා, ෆීජි රාජ්‍ය සහ නවසීලන්තය ඇතුළු පැසිෆික් කලාපයේ රටවල් කිහිපයකට සුනාමි අවදානම් තත්ත්වයක් ප්‍රකාශයට පත් කර තිබෙනවා.\nවිදෙස් මාධ්‍යය වාර්තා කළේ, ටොංගා රාජ්‍යයේ ප්‍රදේශයකට මුහුදු රළ ගලා යන දර්ශන සමාජ මාධ්‍ය ඔස්සේ සංසරණය වන බවයි.\nගිනි කන්දේ පිපිරීම එහි සිට කිලෝමිටර් 800ක් දුරින් පිහිටි ෆීජි රාජ්‍යයට ද ඇසුණු බව වාර්තා වනවා.\nගිනි කන්ද සක්‍රීය වූ ස්ථානයේ සිට ටොන්ගා අගනුවරට ඇත්තේ, කිලෝ මීටර් 25ක පමණ දුරක්.\nඑම නගරයේ පදිංචිකරුවෙකු ප්‍රකාශ කර ඇත්තේ, ගිනි කන්ද සක්‍රීය වන විට තමන් රාත්‍රී ආහාරය සඳහා සූදානම් වෙමින් සිටි බව යි.\nඑම ශබ්දය බෝම්බයක් පුපුරා යන ශබ්දයක් වන්නට ඇතැ යි තමන්ට සිතුන බව ද ඔහු ප්‍රකාශ කර තිබෙනවා.\nටොන්ගා නුවර භූ විද්‍යා සමීක්ෂණ ආයතනය පවසන්නේ, ගිනි කන්දෙන් නිකුත් වෙන දුම හා අළු කිලෝමීටර් 20ක් පමණ ඉහළ ගමන් කරමින් පවතින බව යි.\nගිනි කන්ද සක්‍රීය වූ ස්ථානයේ සිට කිලෝ මීටර් 800ක පමණ දුරකින් පිහිටි ෆීජි දූපත්වලට ද මෙහි කම්පනය දැනී තිබෙනවා.\nඑරට බලධාරින්, වෙරළාසන්න ජනතාවට උපදෙස් ලබා දී ඇත්තේ, පදිංචි ස්ථානවලින් ඉවත් වන ලෙසට යි.\nඔවුන් වෙනුවෙන් ආපදා සහන මධ්‍යස්ථාන ද ස්ථාපිත ද මේ වනවිට ස්ථාපිත කර තිබෙනවා.",
       "URL": "https://www.hirunews.lk/294089/නවසීලන්තය-ඇතුළු-රාජ්‍යයන්-කිහිපයකට-සුනාමි-අනතුරු-ඇඟවීම්",
       "Category": "Local News",
       "Parent URL": "https://www.hirunews.lk/local-news.php?pageID=1423"
}