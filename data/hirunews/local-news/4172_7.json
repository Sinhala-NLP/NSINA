{
       "Source": "hirunews",
       "Timestamp": "Thursday, 14 December 2017 - 18:53",
       "Headline": "හවුලට පක්ෂ ද නැද්ද ?",
       "News Content": "එළඹෙන පළාත් පාලන ඡන්දයේදී අනෙකුත් සියලූ කාරණා පසෙක තබමින් තම පක්ෂපාතීත්වය ගැන සිතා ඡන්දය භාවිතා කරන මෙන් හිටපු ජනාධිපති මහින්ද රාජපක්ෂ ජනතාවගෙන් ඉල්ලීමක් කරනවා.\nනිවේදනයක් නිකුත් කරමින් හිටපු ජනාධිපතිවරයා සදහන් කළේ තමන් හවුල් ආණ්ඩුවට පක්ෂ ද, විපක්ෂ ද යන කරුණ ඡන්දය භාවිතා කිරීමේදී සලකා බැලිය යුතු බවයි.\nපෙබරවාරි මාසයේදී පැවැත්වීමට නියමිත පළාත් පාලන ඡන්දය මීළග ජනාධිපතිවරණය දක්වා දිව යන ඡන්ද පෙළක ආරම්භය වනු ඇති බව ද එහි දැක්වුණා.\nමේ අතර, හිටපු ජනාධිපති මහින්ද රාජපක්ෂ අද කොළඹ - හුණුපිටිය - ගංගාරාම විහාරස්ථානයේ පැවති ආගමික උත්සවයකට එක්වීමෙන් පසු මාධ්‍යවේදීන් නැගූ ප්‍රශ්න කිහිපයකට පිළිතුරු ලබාදෙමින් කියා සිටියේ තීන්දු තීරණු ගනු ලබන්නේ පක්ෂය විසින් බවයි.",
       "URL": "https://www.hirunews.lk/178404/හවුලට-පක්ෂ-ද-නැද්ද",
       "Category": "Local News",
       "Parent URL": "https://www.hirunews.lk/local-news.php?pageID=4172"
}