{
       "Source": "hirunews",
       "Timestamp": "Monday, 21 June 2021 - 14:04",
       "Headline": "මැණික් ගඟ මඩවීම ගැන බෝගහපැලැස්සේ ජනතාවගෙන් චෝදනාවක් (වීඩියෝ)",
       "News Content": "බඩල්කුඹුර - බෝගහපැලැස්ස ප්‍රදේශයේ මැණික් ගඟට සති කිහිපයක සිට මඩ සහිත ජලය පැමිණීම හේතුවෙන් ගඟෙහි ජලය පරිහරණයට ගැනීමට නොහැකි බවට ගම්වාසීන් පවසනවා.\nවාරදොර ප්‍රදේශයේ පවත්වාගෙන යන පතලක් හේතුවෙන් මෙලෙස මැණික් ගඟේ ජලයට මඩ සහිත ජලය මුසු වී ඇති අතර ප්‍රදේශවාසීන් චෝදනා කළේ බලපත්‍ර කොන්දේසි උල්ලංඝනය කරමින් සිදුවන කැනීම් හේතුවෙන් මෙම ගැටළුව මතු වී ඇති බවයි.\nගම්වාසීන් සමඟ එම ස්ථානය නිරීක්ෂණය සදහා ගිය හිරු මාධ්‍යවේදියා සදහන් කළේ එහි ළඟාවන විටත් විශේෂ කාර්ය බලකායේ නිළධාරීන් දෙදෙනෙකුද එම ස්ථානයට පැමිණ සිටි අතර පසුව ගම්වාසීන් සහ පතලේ හිමිකරු අතර උණුසුම් සංවාදයක්ද හටගත් බවයි.",
       "URL": "https://www.hirunews.lk/274904/මැණික්-ගඟ-මඩවීම-ගැන-බෝගහපැලැස්සේ-ජනතාවගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1870"
}