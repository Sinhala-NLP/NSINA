{
       "Source": "hirunews",
       "Timestamp": "Tuesday, 14 November 2017 - 11:11",
       "Headline": "දුරදිග ගිය විහිළුව පුද්ගල ඝාතනයක් වී අයෙකුට මරණ දඬුවම",
       "News Content": "මිතුරන් දෙදෙනෙකු විසින් පොලු පහර කිහිපයක් එල්ල කර තවත් මිතුරෙකු ඝාතනය කිරීමේ චෝදනාව මත හලාවත මහාධිකරණය හමුවෙහි විභාග වූ නඩුවක තීන්දුව ඊයේ ප්‍රකාශයට පත්කර තිබෙනවා.\nඑහිදී විත්තිකරුවන් දෙදෙනාගෙන් එක් අයෙකුට මිනී මැරිමේ චෝදනාව මත මරණ දණ්ඩනය නියම කළ අතර අනෙක් විත්තිකරුට රුපියල් දහසක දඩ මුදලක් සමඟ බරපතල වැඩ සහිත වසරක සිරදඬුවමක් ඊයම කෙරුණා.\nමරණ දඬුවම නියම වූ විත්තිකරු නාත්තණ්ඩිය, මාවිල ප්‍රදේශය පදිංචි ශිරන්ත පුෂ්පකුමාර නොහොත් සුදා නමැති අයෙක් වන අතර සිරදඬුවම් නියම වූ පුද්ගලයා එම ප්‍රදේශයේම පදිංචි  චන්දන සම්පත් පෙරේරා නමැති අයෙක් බව සඳහන්.\nපැමිණිල්ලේ සාක්කි අනුව මිය ගිය තැනැත්තා සහ විත්තිකරුවන් මිතුරන් වු අතර ඔවුන් අදාල සිද්ධිය වු දින මත් පැන් පානය කර තිබෙනවා.\nඑහිදී සිදුකළ විහිළුවක් දුර දිග යාම හේතුවෙන් විත්ත්කරුවන් දෙදෙනා කොසු මිටකින් සහ පොල්ලකින් පහර දී තම මිත්‍රයා ඝාතනය කර ඇති බවටයි හෙළිවී ඇත්තේ.\n2005 වසරේ පෙබරවාරි මාසයේ මෙම ඝාතනය සිදුව ඇති බවටයි අධිකරණයේදී අනාවරණය වුනේ.",
       "URL": "https://www.hirunews.lk/175985/දුරදිග-ගිය-විහිළුව-පුද්ගල-ඝාතනයක්-වී-අයෙකුට-මරණ-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=4220"
}