{
       "Source": "hirunews",
       "Timestamp": "Saturday, 20 May 2023 - 9:38",
       "Headline": "සමෘද්ධිය රැකගැනීම වෙනුවෙන් ඕනෑම කැපවීමක් කරනවා- මන්ත්‍රී ජගත් කුමාර",
       "News Content": "සමෘද්ධි ව්‍යාපාරය අහෝසි කීරීමට කටයුතු කරන්නේ නම් තමන් ආණ්ඩුව තුළ නොරැඳෙන බව පාර්ලිමේන්තු මන්ත්‍රී ජගත් කුමාර පවසනවා.\nඔහු මේ බව සඳහන් කළේ කොළඹ පැවති උත්සවයකින් අනතුරුව මාධ්‍ය වෙත අදහස් දක්වමින්.\nවැඩිදුරටත් අදහස් දැක් වූ මන්ත්‍රීවරයා කියා සිටියේ සමෘද්ධිය අඩු අදායම්ලාභීන්ගේ ජීවනෝපාය සංවර්ධනයට මනා පිටිවහලක් බැවින් එය රැකගැනීම සඳහා ඕනෑම කැපවීමක් සිදු කිරීමට තමන් සුදානම් බවයි.\nපසුගිය දා කෝප් කමිටුවේ දී අනාවරණය වී තිබුනේ සමෘද්ධි සහනාධාරය සුදුසු පුද්ගලයින්ට ලැබී නොමැති බවයි.\nඒ අනුව සමෘද්ධි සහනාධාරය ලබා දීමේ විවිධ විශමතා පවතින බව ද ඔවුන් වැඩිදුරටත් පෙන්වා දුන්නා.",
       "URL": "https://www.hirunews.lk/335703/සමෘද්ධිය-රැකගැනීම-වෙනුවෙන්-ඕනෑම-කැපවීමක්-කරනවා-මන්ත්‍රී-ජගත්-කුමාර",
       "Category": "Local News",
       "Parent URL": "https://www.hirunews.lk/local-news.php?pageID=331"
}