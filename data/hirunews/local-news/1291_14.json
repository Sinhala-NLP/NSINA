{
       "Source": "hirunews",
       "Timestamp": "Tuesday, 15 March 2022 - 19:06",
       "Headline": "අයි.එම්.එෆ්. නියෝජිතයන් ජනපති හමුවේ - මුදල් ඇමති ඉන්දියාවට (වීඩියෝ)",
       "News Content": "මුදල් අමාත්‍ය බැසිල් රාජපක්ෂ සංචාරයක් සඳහා අද ඉන්දියාව බලා පිටත්ව ගියා. අද දහවල් 2.10 ට පමණ යූ එල් 195 දරණ යානයෙන් මුදල් අමාත්‍යවරයා කටුනායක ගුවන්තොටුපලෙන් පිටත්ව ගිය බවයි ගුවන්තොටුපල අප වාර්තාකරු සඳහන් කළේ.\nමුදල් අමාත්‍යවරයා සමග ඉන්දිය සංචාරය සඳහා එම අමාත්‍යාංශ ලේකම් එස්.ආර්.ආටිගල ද එක්ව තිබෙනවා.\nමෙම සංචාරයේදී තිරිඟු පිටි, සීනි, සහල් සහ අත්‍යාවශ්‍ය ඖෂධ ඇතුළු මිලදී ගැනීම් සඳහා ඇමෙරිකානු ඩොලර් බිලියනයක ණය සහන ලබා ගැනීම සඳහා වන ගිවිසුමකට ද අත්සන් තැබීමට නියමිතයි.\nසංචාරය අතරතුර මුදල් අමාත්‍ය බැසිල් රාජපක්ෂ ඉන්දීය විදේශ අමාත්‍ය එස්.ජයිශංකර් සහ මුදල් අමාත්‍ය නිර්මලා සීතාරාමන් ද හමුවීමට නියමිත බවයි ඉන්දීය වාර්තා සඳහන් කළේ.",
       "URL": "https://www.hirunews.lk/299575/අයි-එම්-එෆ්-නියෝජිතයන්-ජනපති-හමුවේ-මුදල්-ඇමති-ඉන්දියාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1291"
}