{
       "Source": "hirunews",
       "Timestamp": "Tuesday, 17 January 2023 - 19:22",
       "Headline": "මහා භාණ්ඩාගාරයේ ආදායමට වඩා වියදම වැඩි බව ඇමති බන්දුල කියයි (වීඩියෝ)",
       "News Content": "පසුගිය දෙසැම්බර් මාසයේ මහා භාණ්ඩාගාරයට ආදායම් ලෙස රුපියල් බිලියන 147 ක් ලැබුණත් වියදම් සඳහා රුපියල් බිලියන 154 ක් වැය වී ඇති බව කැබිනට් ප්‍රකාශක අමාත්‍ය බන්දුල ගුණවර්ධන ප්‍රකාශ කළා.\nඒ අනුව ඉතිහාසයේ ප්‍රථම වරට රජයේ විධායක නිලධාරින්ගේ මාසික වැටුප් නියමිත දිනට ගෙවීමට නොහැකි වී ඇති බවයි අද රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් ඔහු කියා සිටියේ.\nමේ අතර සමෘද්ධි අරමුදල පවතින බැවින් සමෘද්ධි දීමනා ප්‍රමාද කිරීමට රජයට නොහැකි බව සමෘද්ධි සංවර්ධන නිලධාරින්ගේ සංගමය චෝදනා කරනවා.\nහිරු ප්‍රවෘත්ති අංශයට අදහස් දක්වමින් එම සංගමයේ ප්‍රධාන ලේකම් චාමර මද්දුමකලුගේ කියා සිටියේ මෙය හුදෙක් මැතිවරණ කල්දැමීමට රජය ගත් උත්සහයක් බවයි.",
       "URL": "https://www.hirunews.lk/325284/මහා-භාණ්ඩාගාරයේ-ආදායමට-වඩා-වියදම-වැඩි-බව-ඇමති-බන්දුල-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=595"
}