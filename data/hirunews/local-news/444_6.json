{
       "Source": "hirunews",
       "Timestamp": "Friday, 31 March 2023 - 9:40",
       "Headline": "ශ්‍රී ලංකා ඉනිම 157න් නවතී",
       "News Content": "සංචාරක ශ්‍රී ලංකා කණ්ඩායම සහ නවසීලන්තය අතර පැවැත්වෙන තරග තුනකින් සමන්විත එක්දින තරගාවලියේ තුන්වැනි තරගයේ කාසිය වාසිය දිනා පළමුව පන්දුවට පහර දුන් ශ්‍රී ලංකා කණ්ඩායම සියලු දෙනා දැවී ලකුණු 157ක් ලබා ගත්තා.\nඑහි දී ශ්‍රී ලංකා කණ්ඩායමේ පිතිකරණ අංශය පෙර තරගයේ පරිදිම ඉතා දුර්වල තත්ත්වයක් පෙන්නුම් කළ අතර ආරම්භක පිතිකරු පැතුම් නිස්සංක පමණක් ශ්‍රී ලංකාව වෙනුවෙන් වටිනා ඉනිමක් ක්‍රීඩා කළා.\nඅවාසනාවන්ත ලෙස දුවද්දී දැවී යාමකට ලක් වූ පැතුම් දැවී යන විට ලකුණු 57ක් ලබා සිටියේ පන්දු 64ක් තුළ හතරේ පහර 8ක් සහ එක් හයේ පහරක් ද ඇතුළත් ඉවසිලිවන්ත ඉනිමක් ක්‍රීඩා කරමින් සිටිය දී.\nඊට අමතරව නායක දසුන් ශානක ලකුණු 31ක් ලබා ගත් අතර චාමික කරුණාරත්න වාර්තා කළ ලකුණු සංඛ්‍යාව 24ක්.\nනවසීලන්තය වෙනුවෙන් ඩැරිල් මිචෙල්, මැට් හෙන්රි, හෙන්රි ශිප්ලි කඩුළු 3 බැගින් දවා ගත්තා.",
       "URL": "https://www.hirunews.lk/331347/ශ්‍රී-ලංකා-ඉනිම-157න්-නවතී",
       "Category": "Local News",
       "Parent URL": "https://www.hirunews.lk/local-news.php?pageID=444"
}