{
       "Source": "hirunews",
       "Timestamp": "Wednesday, 06 July 2016 - 16:59",
       "Headline": "Update : බිඳ වැටුණු ජල සැපයුම පැය කිහිපයකින් යථා තත්ත්වයට",
       "News Content": "අඹතලේ ජල පවිත්‍රාගාරයේ සිට දෙහිවල ජල සම්පාදන මධ්‍යස්ථානය දක්වා ජලය ගෙන යන ලබන නළය පුපුරා යාම නිසා කොළඹ අවට ප්‍රදේශ රැසකට ඊයේ බිඳ වැටුණු ජල සැපයුම ඉදිරි පැය කිහිපය තුළ යථා තත්ත්වයට පත් කෙරෙන බව ජලසම්පාදන මණ්ඩලය ප්‍රකාශ කළා.\nනළය අලූත්වැඩියා කිරීමේ කටයුතු අවසන් කර ඇති අතර, මේ වනවිට අඹතලේ සිට ජලය නිකුත් කිරීමේ කටයුතු ආරම්භ කර තිබෙනවා.\nඒ අනුව ඉදිරි පැය කිහිපය තුළ ජල සැපයුම බිඳ වැටුණු ප්‍රදේශවලට නියමිත පීඩනයෙන් යුක්තව ජලය ලබාදීමට හැකිවනු ඇති බවයි ජලසම්පාදන හා ජලාපවහන මණ්ඩලයේ බටහිර - මධ්‍යම කලාපයේ නියෝජ්‍ය සාමාන්‍යාධිකාරී. එම්.කේ. හපුආරච්චි හිරු ප්‍රවෘත්ති අංශයට සඳහන් කළේ.\nWednesday, 06 July 2016 - 18.00\n--------------------------------------------------------------\nඅඹතලේ ජල පවිත්‍රාගාරයේ සිට දෙහිවල ජල සම්පාදන මධ්‍යස්ථානය දක්වා ජලය ගෙන යන ලබන නළය පුපුරා යාම නිසා කොළඹ අවට ප්‍රදේශ රැසකට ඊයේ බිඳ වැටුණු ජල සැපයුම ඉදිරි පැය කිහිපය තුළ යථා තත්ත්වයට පත් කෙරෙන බව ජලසම්පාදන මණ්ඩලය ප්‍රකාශ කළා.\nනළය අලූත්වැඩියා කිරීමේ කටයුතු අවසන් කර ඇති අතර, මේ වනවිට අඹතලේ සිට ජලය නිකුත් කිරීමේ කටයුතු ආරම්භ කර තිබෙනවා.\nඒ අනුව ඉදිරි පැය කිහිපය තුළ ජල සැපයුම බිඳ වැටුණු ප්‍රදේශවලට නියමිත පීඩනයෙන් යුක්තව ජලය ලබාදීමට හැකිවනු ඇති බවයි ජලසම්පාදන හා ජලාපවහන මණ්ඩලයේ කොළඹ - බටහිර - මධ්‍යම නියෝජ්‍ය සාමාන්‍යාධිකාරී. එම්.කේ. හපුආරච්චි  හිරු ප්‍රවෘත්ති අංශයට සඳහන් කළේ.\nමෙම නළයේ පිපිරීම හේතුවෙන් දෙහිවල - ගල්කිස්ස මහ නගර සභා බල සීමාව, වැල්ලවත්ත, කොල්ලූපිටිය, බම්බලපිටිය, කිරුළපන, පාමංකඩ, හැව්ලොක්, පැලවත්ත, ජයන්තිපුර, මුල්ලේරියාව, අඹතලේ සහ කොහිලවත්ත යන ප්‍රදේශවලට ඊයේ සිට ජල සැපයුම අත්හිටුවා තිබුණා.",
       "URL": "https://www.hirunews.lk/137352/update-බිඳ-වැටුණු-ජල-සැපයුම-පැය-කිහිපයකින්-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4976"
}