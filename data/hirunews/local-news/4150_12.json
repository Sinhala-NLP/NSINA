{
       "Source": "hirunews",
       "Timestamp": "Saturday, 30 December 2017 - 10:05",
       "Headline": "මුහුද හදිසියේ වෙනස් වෙයි",
       "News Content": "දිවයිනට ගිණිකොණ දෙසින් වන මුහුදු ප්‍රදේශවල පවතින ක්‍රියාකාරි වළාකුළු පද්ධති හේතුවෙන් දකුණු සහ ගිණිකොණ ගැඹුරු මුහුදු ප්‍රදේශවල සුළඟේ වේගය පැයට කිලෝමීටර් 70 ත් 80 ත් දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ මේ හේතුවෙන් ධීවර සහ නාවික ප්‍රජාව විමසිලිමත් විය යුතු බවයි.\nමේ අතර, මඩකලපුව, හම්බන්තොට සහ මාතර දිස්ත්‍රික්කවල අද (30) උදෑසන කාලයේ වැසි ඇතිවිය හැකි බව ද එම දෙපාර්තමේන්තුව සඳහන් කළා.\nඑමෙන්ම පස්වරු 2 න් පසුව බස්නාහිර, සබරගමුව, දකුණ, ඌව පළාත්වල මෙන්ම නුවරඑළිය දිස්ත්‍රික්කයේ ද ගිඟුරුම් සහිත වැසි ඇතිවිය හැකි බවයි ඉදිරි පැය 24 සඳහා කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/179698/මුහුද-හදිසියේ-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4150"
}