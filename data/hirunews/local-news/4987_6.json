{
       "Source": "hirunews",
       "Timestamp": "Tuesday, 28 June 2016 - 18:50",
       "Headline": "පැයකට පසු කටුනායක වර්ජනය නවතී",
       "News Content": "කටුනායක බණ්ඩාරනායක ජාත්‍යන්තර ගුවන් තොටුපලේ ආගමන විගමන නිලධාරීන් අද දහවල් පැයක පමණ කාලයක් සිය රාජකාරීවලින් ඉවත්වෙමින් වෘත්තීය ක්‍රියාමාර්ගයක නිරත වුණා.\nඒ, හේතුවක් නොදන්වා ආගමන විගමන අංශය ආවරණය වන පරිදි තවත් සී.සී.ටී.වී. කැමරා පද්ධතියක් සවිකිරීමට බලධාරීන් කටයුතු කරන බව පවසමින්.\nඅද දහවල් 12.30 පමණ සිට පස්වරු 1.30 දක්වා ආගමන නිලධාරීන් රාජකාරියෙන් ඉවත්ව සිටියා.\nකෙසේ වෙතත්, ගුවන් තොටුපල බලධාරීන් තාවකාලිකව එම ක්‍රියාව අත්හිටුවන බවට ලිඛිතව ලබාදුන් පොරොන්දුවත් සමඟ සිය වෘත්තීය ක්‍රියාමාර්ගය අත්හල බවයි ශ්‍රී ලංකා ආගමන විගමන නිලධාරීන්ගේ සංගමයේ ලේකම් වයි.ඒ.එස්.ඩී. යාපා හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/136705/පැයකට-පසු-කටුනායක-වර්ජනය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4987"
}