{
       "Source": "hirunews",
       "Timestamp": "Wednesday, 08 December 2021 - 16:03",
       "Headline": "සමරිසි ප්‍රජාවට පොලීසිය සිදු කරන හිරිහැරවලට එරෙහි පෙත්සමක් විභාගයට ගැනීමට අවසර",
       "News Content": "පොලීසිය විසින් සමරිසි ප්‍රජාවට එරෙහිව සිදු කරන හිරිහැර හා අපහාස වැළැක්වීමේ රීට් ආඥාවක් නිකුත් කරන ලෙස ඉල්ලා ගොනු කළ පෙත්සමක් විභාගයට ගැනීමට අභියාචනාධිකරණය අද (08) අවසර ලබා දුන්නා.\nපෙත්සම මූලික වශයෙන් සලකා බැලීමෙන් අනතුරුව බැලූ බැල්මටම එහි නඩු නිමිත්තක් පවතින බවටයි සෝභිත රාජකරුණා හා ධම්මික ගනේපොල යන විනිසුරු මඩුල්ල තීන්දු කර ඇත්තේ.\nඒ අනුව අදාළ පෙත්සම විභාගයට ගැනීම සඳහා වගඋත්තරකරුවන්ට නොතීසි නිකුත් කරන ලෙස ද නියෝග කර තිබෙනවා.",
       "URL": "https://www.hirunews.lk/290417/සමරිසි-ප්‍රජාවට-පොලීසිය-සිදු-කරන-හිරිහැරවලට-එරෙහි-පෙත්සමක්-විභාගයට-ගැනීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1508"
}