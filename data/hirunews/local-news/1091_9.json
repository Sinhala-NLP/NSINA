{
       "Source": "hirunews",
       "Timestamp": "Thursday, 16 June 2022 - 15:17",
       "Headline": "ගෑස් ගන්න පෝලිමේ ඉන්න එපා - ලිට්රෝ සමාගම කියයි",
       "News Content": "මේ වන විට ලිට්රෝ සමාගම සතුව ඇති ගෑස් තොග නිකුත් කරනු ලබනුයේ අත්‍යවශ්‍ය සේවාවන් සඳහා පමණක් වන බැවින් තවදුරටත් ගෘහස්ථ ගෑස් සිලින්ඩර ලබා ගැනීම සඳහා පෝලිම්වල රැඳී නොසිටින ලෙස ලිට්රෝ සමාගම පවසනවා.\nමේ අනුව පෙරේදා (14) දිනයේ මුදල් ගෙවා ගොඩබෑම් ආරම්භ කළ ගෑස් තොග බෙදාහරිනු ලබන්නේ ආදාහනාගාර, රෝහල් ඇතුළු අත්‍යවශ්‍ය සේවාවන් සඳහා පමණක් බවයි සමාගම පවසන්නේ.\nකෙසේ වෙතත් එම ගෑස් තොග අවසන් වීමෙන් අනතුරුව මේ දක්වා නව ගෑස් මිල දී ගැනීම් සඳහා කිසිදු ඇණවුමක් ලබා දී නොමැති බවත් වාර්තා වනවා.\nඒ අනුව අවම වශයෙන් ඊළඟ ගෑස් තොගය දිවයිනට ළඟා වීමට අවම වශයෙන් තවත් සති තුනක කාලයක් පමණ ගත් වනු ඇති බවටයි ලිට්ට්‍රෝ ආරංචි මාර්ග සඳහන් කරන්නේ.\nමේ අතර ඊයේ (15) සහ අද (16) දිනය පුරාත් ගෘහස්ථ ගෑස් සිලින්ඩර ලබා ගැනීම සඳහා ලිට්රෝ ගෑස් අලෙවි නියෝජිතයින් ඉදිරිපිට ඉතා දිගු පෝලිම් දක්නට ලැබුණා.",
       "URL": "https://www.hirunews.lk/307299/ගෑස්-ගන්න-පෝලිමේ-ඉන්න-එපා-ලිට්රෝ-සමාගම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1091"
}