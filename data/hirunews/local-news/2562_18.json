{
       "Source": "hirunews",
       "Timestamp": "Friday, 24 July 2020 - 16:46",
       "Headline": "උණවටුන වැල්ලේ දේවාලයේ වාර්ෂික ඇසළ උත්සවය ජන සහභාගිත්වයෙන් තොරව සිදු කිරීමට තීරණය කරයි",
       "News Content": "ගාල්ල - උණවටුන ඵෙතිහාසික වැල්ලේ දේවාලයේ වාර්ෂික ඇසළ උත්සවය ජන සහභාගිත්වයකින් තොරව පවත්වන බව ගාල්ල දිස්ත්‍රික් ලේකම් සෝමරත්න විදානපතිරණ පවසනවා.\nකොරෝනා වෛරස් තත්ත්වය හේතුවෙන් පනවා ඇති සෞඛ්‍ය මාර්ගෝපදේශ අනුව චාරිත්‍රානුකූලව වත්පිලිවෙත් පමණක් සිදුකිරීම සුදුසු බවටයි සෞඛ්‍ය අංශවලින් උපදෙස් ලබාදී තිබෙන්නේ.\nවැල්ලේ දේවාලයේ විහාරාධිපති ශාස්ත්‍රපති පූජ්‍ය තල්පෙ ආරියජෝති හිමියන් ඇතුළු රාජ්‍ය නිලධාරින් හා වැල්ලෙ දේවාලයේ දායක සභාව සහභාගිත්වයෙන් අද පැවති විශේෂ සාකච්ඡාවකදී මෙම තීරණය ගෙන තිබෙනවා.",
       "URL": "https://www.hirunews.lk/246317/උණවටුන-වැල්ලේ-දේවාලයේ-වාර්ෂික-ඇසළ-උත්සවය-ජන-සහභාගිත්වයෙන්-තොරව-සිදු-කිරීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2562"
}