{
       "Source": "hirunews",
       "Timestamp": "Tuesday, 11 July 2023 - 8:29",
       "Headline": "නීතිවිරෝධී ලෙස කුවේට් හී රැදී සිටි ශ්‍රී ලාංකිකයින් 46 දෙනෙකු යලි දිවයිනට",
       "News Content": "කුවේට් හී ගෘහ සේවයට ගොස් එරටින් පිටුවහල් කළ ශ්‍රී ලාංකිකයින් 46 දෙනෙකු අද(11) අලුයම යලි දිවයිනට පැමිණ තිබෙනවා.\nමොවුන් අතරින් 39 දෙනෙකු ගෘහ සේවිකාවන් වූ අතර ඉතිරි 07 දෙනා ගෘහ සේවකයින් බවයි ගුවන්තොටුපළ හිරු වාර්තාකරු සඳහන් කළේ.\nමොවුන් දීර්ඝ කාලයක් කුවේට් රාජ්‍යයේ වීසා නොමැතිව රැදී සිට ඇති අතර, පසුව ඔවුන් විවිධ රෝග වලට ගොදුරුවීම ඇතුළු ගැටළු හේතුවෙන් මෙරටට පැමිණීම සදහා ශ්‍රී ලංකා තානාපති කාර්යාලයේ ලියාපදිංචි වී තිබෙනවා.\nඒ අනුවයි ඔවුන් මෙලෙස යලි දිවයිනට එවා ඇත්තේ.\nඑමෙන්ම තවත් 2,000 කට අධික පිරිසක් ශ්‍රී ලංකාවට ඒම සඳහා කුවේට් හී ශ්‍රී ලංකා තානාපති කාර්යාලයේ ලියාපදිංචි වී ඇති බවයි වාර්තා වන්නේ.",
       "URL": "https://www.hirunews.lk/340804/නීතිවිරෝධී-ලෙස-කුවේට්-හී-රැදී-සිටි-ශ්‍රී-ලාංකිකයින්-46-දෙනෙකු-යලි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=195"
}