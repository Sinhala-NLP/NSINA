{
       "Source": "hirunews",
       "Timestamp": "Thursday, 23 June 2016 - 16:41",
       "Headline": "Update :- ගිනි අවියක් ක්‍රියාත්මක වී තුවාල ලැබු පොලිස් නිලධාරියා මරුට",
       "News Content": "කන්තලේ පොලිස් ස්ථානයේදී ගිනි අවියක් ක්‍රියාත්මක වීමෙන් තුවාල ලැබු නිලධාරියා ජීවිතක්ෂයට පත්වී තිබෙනවා.\nඒ කන්තලේ රෝහලේ ප්‍රතිකාර ලබමින් සිටියදීයි. මෙලෙස මරණයට පත්වී ඇත්තේ හබරණ ප්‍රදේශයේ පදිංචිව සිටි 49 හැවිරිදි පොලිස් කොස්තාපල්වරයෙක්.\nමෘත ශරීරය කන්තලේ රෝහලේ තැන්පත් කර තිබෙනවා.\nසිද්ධියට අදාළව කන්තලේ පොලිසියේම සේවය කරන පොලිස් කොස්තාපල්වරයකු අත්අඩංගුවට ගෙන ඇති අතර කන්තලේ පොලිසියයි විමර්ශණ මෙහෙයවන්නේ.\nupdate : Thursday,23 June 2016 - 18.48\n--------------------------------------------------------\nකන්තලේ පොලිස් ස්ථානයේදී ගිනි අවියක් ක්‍රියාත්මක වීමෙන් නිලධාරියකු තුවාල ලබා තිබෙනවා.\nඅද පස්වරු 2 ට පමණ තවත් නිලධාරියකු අතින් අත්වැරදීමකින් රාජකාරී ගිනි අවිය ක්‍රියාත්මක වී ඇති බවයි පොලිසිය සඳහන් කලේ.\nසවස 2 සිට රාත්‍රී 10 දක්වා දෛනික රාජකාරී යොදවා සිටි නිලධාරීන් දෙදෙනෙකු පොලිස් ස්ථානයේ සංචාරක අංශයේදී පැති ගිනි අවියක් ගෙන පරීක්ෂා කිරීමේදී එය ක්‍රියාත්මක වී ඇතැයි සඳහන්.\nඑහිදී තුවාල ලැබු නිලධාරියකු කන්තලේ රෝහලට ඇතුලත් කල බව පොලිසිය සඳහන් කලා.\nකන්තලේ පොලිසියයි සිද්ධිය පිළිබඳ වැඩිදුර විමර්ශණ මෙහෙයවන්නේ.",
       "URL": "https://www.hirunews.lk/136279/update-ගිනි-අවියක්-ක්‍රියාත්මක-වී-තුවාල-ලැබු-පොලිස්-නිලධාරියා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4994"
}