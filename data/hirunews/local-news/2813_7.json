{
       "Source": "hirunews",
       "Timestamp": "Monday, 06 April 2020 - 9:47",
       "Headline": "ජපානය හදිසි තත්ත්වයක් ප්‍රකාශයට පත් කිරීමේ සූදානමක්",
       "News Content": "කොරෝනා වෛරසයේ ව්‍යාප්තියත් සමඟ ජපානය තුළ හදිසි තත්ත්වයක් ප්‍රකාශයට පත් කිරීමේ තීරණය අග්‍රාමාත්‍ය ෂින්සෝ අබේ විසින් අද පස්වරුවේ නිවේදනය කිරීමට නියමිත බව විදෙස් වාර්තා සඳහන් කළා.\nඅද පස්වරුවේ විශේෂ සාකච්ඡාවක් පැවැත්වීමෙන් අනතුරුව අග්‍රාමාත්‍යවරයා ඒ පිළිබඳ ප්‍රකාශය සිදුකිරීමට නියමිත බව සඳහන්.\nජපානයේ කොරෝනා වෛරස් ආසාදිතයන් සංඛ්‍යාව 3,654ක් වන අතර, ගතවූ පැය 24 තුළ නව ආසාදිතයන් 515 දෙනෙකු හඳුනාගෙන තිබෙනවා.\nඑමෙන්ම නව මරණ 8 ක් වාර්තාවීමත් සමඟ එරට මුළු කොරෝනා මරණ සංඛ්‍යාවද 85 දක්වා ඉහළ ගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/238030/ජපානය-හදිසි-තත්ත්වයක්-ප්‍රකාශයට-පත්-කිරීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2813"
}