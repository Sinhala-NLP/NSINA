{
       "Source": "hirunews",
       "Timestamp": "Sunday, 31 January 2021 - 18:09",
       "Headline": "14 හැවිරිදි දැරියක් අතවරයට ලක්කර තරුණයෙකු රක්ෂිත බන්ධනාගාරයට",
       "News Content": "14 හැවිරිදි දැරියක් අතවරයට ලක්  කිරීම සම්බන්ධයෙන් පුද්ගලයෙකු දික්වැල්ල පොලිසිය විසින් පසුගියදා අත්අඩංගුවට ගෙන තිබෙනවා.\nමෙලෙස අත්අඩංගුවට ගත් සැකකරු පසුගිය 29 වනදා අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගතකළ බවයි පොලිසිය පැවසුවේ.\nපොලිසිය වැඩිදුරටත් සඳහන් කළේ සැකකරු විසින් දික්වැල්ල ප්‍රදේශයේ ඇති කුරුඳු ඉඩමකට දැරිය කැඳවාගෙන ගොස් මෙලෙස අතවරයට ලක්කර ඇති බවයි.\nඅත්අඩංගුවට ගැණුනු සැකකරු 22 හැවිරිදි වියේ පසුවන අයෙක් බවයි වාර්තා වන්නේ.\nසැකකරු විසින් මීට පෙර දුරකථන මාර්ගයෙන් දැරියව හඳුනාගෙන දෙදෙනා අතර ප්‍රේම සම්බන්ධතාවක්  පවත්වාගෙන ගොස් ඇති බව විමර්ශන වලදී අනවරණය වී තිබෙනවා.\nසිද්ධිය සම්බන්ධයෙන් වැඩිදුර විමර්ශන දික්වැල්ල පොලිසිය විසින් සිදුකරනු ලබනවා.",
       "URL": "https://www.hirunews.lk/261241/14-හැවිරිදි-දැරියක්-අතවරයට-ලක්කර-තරුණයෙකු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2177"
}