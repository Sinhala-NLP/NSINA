{
       "Source": "hirunews",
       "Timestamp": "Thursday, 06 July 2017 - 12:37",
       "Headline": "නියඟය නිසා මහ කන්නයත් අවදානම්",
       "News Content": "කාලගුණ තත්ත්වය අවිනිශ්චිත වීම හේතුවෙන් ඉදිරි මහ කන්නයේ වගා කටයුතු  සිදු කිරීම අවධානම් තත්ත්වයකට පත්ව ඇතැයි මහවැලි සංවර්ධන රාජ්‍ය අමාත්‍ය මහින්ද අමරවීර ප්‍රකාශ කළා.\nමහවැලි බී කලාපයේ වැලිකන්ද නේවාසික ව්‍යාපෘති කලමණාකාර කාර්යාලයේ පැවති රැස්වීමකට එක්වෙමින් ඔහු කියා සිටියේ පසුගිය වසර තුනක කාලය තුල මධ්‍යම කඳුකරයට හැර සෙසු පළාත්වලට විධිමත් පරිදි වර්ෂාවක් ලැබී නොමැති බවයි.\nහම්බන්තොට දිස්ත්‍රික්කයේ වී ගොවිතැන කන්න තුනකින් නිසි පරිදි සිදු කර නොමැති අතර උතුරු මැද පළාතේද කන්න 05ක් නිසි පරිදි වී වගාව සිදුකර නැහැ.\nමේ නිසා ගොවීන්ට අවම ජල ප්‍රමාණයකින් වගා කළ හැකි වී වර්ග ලබාදීමට කෘෂිකර්ම දෙපාර්තමේන්තුව පියවර ගත යුතු බව එහිදී ඔහු සඳහන් කළා.\nයල කන්නයේ කුඹුරු හෙක්ටයාර් හාර ලක්ෂයක් වගා කළ යුතු නමුත් කෘෂිකර්ම දෙපාර්තමේන්තුවේ දත්තවලට අනුව නියං තත්ත්වය නිසා වගා කර ඇත්තේ හෙක්ටයාර දෙලක්ෂයක් පමණයි.\nමේ අනුව මහ කන්නය සඳහාද ප්‍රමාණවත් වර්ෂාවක් නොලැබුණහොත් ඉදිරියේදී සහල්  හිගයක් මතුවිය හැකි දැයි කෘෂිකර්ම අධ්‍යක්ෂ ජනරාල් ආචාර්ය රොහාන් විජේකෝන්ගෙන් හිරු ප්‍රවෘත්ති අංශය කරුණු විමසා සිටියා.\nඔහු කියා සිටියේ මහ කන්නයේ වී වගාව සඳහා ප්‍රමාණවත් වර්ෂාවක් නොලැබුණහොත් වසර අවසානයේ හෝ ලබන වසර ආරම්භයේ සහල් හිගයක් ඇතිවීමේ අවධානමක් පවතින බවයි.\nකෙසේ වෙතත් මේ පිළිබඳව කෘෂිකර්ම දෙපාර්තමේන්තුව මේ වනවිට අවධානයෙන් පසුවන බව අධ්‍යක්ෂ ජනරාල්වරයා ප්‍රකාශ කළා.\nමේ අතර උතුර සහ නැගෙනහිර පළාත්වලට පවතින වියලි කාලගුණ තත්ත්වය හේතුවෙන් මුලතිව් දිස්ත්‍රික්කයේ නන්දිකඩාල් ඇතුළු කුඩා කලපු සිදීයාම ආරම්භ වී තිබෙනවා.\nදැනටමත් නන්දිකඩාල් කලපුවේ කොටසක ජලය සිදීගොස් ඇති අතර මේ නිසා ධීවර කර්මාන්තයේ යෙදෙන පවුල් 4800ක් පමණ පීඩාවට පත්ව සිටින බවයි ප්‍රදේශයේ හිරු වාර්තාකරු සඳහන් කළේ.\nනන්දිකඩාල් කලපුවේ මසුන් විශාල ප්‍රමාණයක් පසුගියදා මියගොස් තිබුණේද වියලි කාලගුණ තත්ත්වයක් සමඟ කලපු ජලය රත්වීම හේතුවෙන්.\nමේ හේතුවෙන් මුහුදු බඩ දුම්රිය මාර්ගයේ දුම්රිය ගමනාගමන කටයුතු ද ප්‍රමාද වූ  බවයි සඳහන් වන්නේ.\nයතුරුපැදිකරු ගැටුණු සාගරිකා දුම්රියේ එන්ජිමේ සිදුවූ කාර්මික දෝෂයක් නිසා දුම්රිය සෙමින් ධාවනය කළ අතර කළුතර දුම්රිය ස්ථානයේ දී ඊට පිටුපසින් ධාවනය වූ රුහුණු කුමාරී ශීඝ්‍රගාමී දුම්රිය සාගරිකා දුම්රියට පෙර ධාවනය වීම නිසා සාගරිකා දුම්රියේ සිටි පිරිස් රුහුණු කුමාරි දුම්රියෙන් කොළඹ බලා සිය ගමන් පහසුකම් සලසා ගත්හ.",
       "URL": "https://www.hirunews.lk/165221/නියඟය-නිසා-මහ-කන්නයත්-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=4435"
}