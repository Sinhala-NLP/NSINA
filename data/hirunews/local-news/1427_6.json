{
       "Source": "hirunews",
       "Timestamp": "Thursday, 13 January 2022 - 15:42",
       "Headline": "පොල් මිල යළිත් ඉහළට",
       "News Content": "ඵලදාව අඩුවීම හේතුවෙන් වෙළඳපොලේ පොල් ගෙඩියක මිල රුපියල් 10 ත් 15 ත් අතර අගයකින් ඉහළ ගොස් තිබෙනවා.\nශ්‍රී ලංකා පොල් වගාකරුවන්ගේ සංගමය සඳහන් කළේ මේ වන විට වෙළඳපොලේ පොල් ගෙඩියක් රුපියල් 80ත් 95 ත් අතර මිලකට අලෙවි වන බවයි.\nපසුගිය කාල සීමාවේදී පොල් ගෙඩියක මිල රුපියල් 60 දක්වා පහත බැස තිබුණා.\nකෙසේ වෙතත් පොහොර ගැටලුව හේතුවෙන් මේ වන විට වතු වල පොල් ඵලදාව අඩු වී ඇති බැවින් පොල් මිල  ඉහළ ගොස් ඇති බවයි ශ්‍රී ලංකා පොල් වගාකරුවන්ගේ සංගමය සඳහන් කළේ.\nදැනට මෙරට මාසික පොල් ඵලදාව පොල් ගෙඩි මිලියන 200ත් 250ත් අතර පවතිනවා.\nමේ අතර, පසුගිය දින කිහිපය තුල සුළු වශයෙන් පහළ ගොස් තිබූ එළවළු වර්ග කිහිපයක මිල යළිත් ඉහළ ගොස් ඇති බව සමස්ත ලංකා විශේෂිත ආර්ථික මධ්‍යස්ථාන එකමුතුවේ සභාපති අරුණ ශාන්ත හෙට්ටිආරච්චි පවසනවා.\nබෝංචි, කැරට්, ලීක්ස්, ගෝවා, බීට්රූට් ආදි එලවළු මිල මෙලෙස ඉහළ ගොස් ඇති බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/293912/පොල්-මිල-යළිත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1427"
}