{
       "Source": "hirunews",
       "Timestamp": "Monday, 05 September 2016 - 13:40",
       "Headline": "අඟුණුකොලපැලැස්සේ නිවසක පිලිස්සුණු මළ සිරුරක්",
       "News Content": "අඟුණුකොලපැලැස්ස - හැලේකඩ - හයේකණුව ප්‍රදේශයේ ගිනි ගැනීමට ලක්වූ නිවසක් තුළ තිබී වයෝවෘද්ධ පුද්ගලයෙකුගේ පිළිස්සුණු මළ සිරුරක් අද උදෑසන සොයා ගෙන තිබෙනවා.\nඒ අඟුණුකොලපැලැස්ස පොලිසියට ලැබුණු නිර්නාමික දුරකථන ඇමතුමකට අනුවයි.\nමෙලෙස මියගොස් ඇත්තේ එම නිවසේ තනිවම ජීවත් වූ 94 හැවිරිදි පුද්ගලයෙකු බව පොලිසිය සඳහන් කළා.\nනිවසේ මුළුතැන්ගෙයි කොටසේ කොප්පරා වේළිම සඳහා සකස් කර තිබූ මැස්සකට ගිනි ඇවිලීම හේතුවෙන් ගින්න හට ගෙන ඇති බවට අනාවරණ වී තිබෙනවා.",
       "URL": "https://www.hirunews.lk/142284/අඟුණුකොලපැලැස්සේ-නිවසක-පිලිස්සුණු-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4892"
}