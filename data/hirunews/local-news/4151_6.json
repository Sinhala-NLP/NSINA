{
       "Source": "hirunews",
       "Timestamp": "Friday, 29 December 2017 - 16:05",
       "Headline": "ප්‍රදේශ කිහිපයකට අද පස්වරුවේ වැසි",
       "News Content": "ඌව සහ දකුණු පළාත්වල මෙන්ම රත්නපුර සහ නුවරඑළිය දිස්ත්‍රික්කවලට අද පස්වරුවේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ වැසි සමග ඇතැම් ප්‍රදේශවල තද අකුණු තත්ත්වයක්ද ඇතිවිය හැකි බවයි.\nඅකුණුවලින් ආරක්ෂාවීම සඳහා ජනතාව විමසිල්ලෙන් යුතුව සිටිය යුතු බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර මන්නාරම සිට පුත්තලම සහ කොළඹ හරහා බම්බලපිටිය දක්වා වන ගැඹුරු සහ නොගැඹුරු මුහුදු ප්‍රදේශවල සුළෙඟේ වේගය පැයට කිලෝමීටර 55 දක්වා ඉහළ යා හැකි බවද එම දෙපාර්තමේන්තුව කියා සිටියා.",
       "URL": "https://www.hirunews.lk/179647/ප්‍රදේශ-කිහිපයකට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4151"
}