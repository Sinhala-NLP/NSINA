{
       "Source": "hirunews",
       "Timestamp": "Sunday, 29 August 2021 - 7:29",
       "Headline": "පෞද්ගලික බස් හිමියන්ගේ සංගමයෙන් ඉල්ලීමක්",
       "News Content": "කොරෝනා වසංගතය නිසා පෞද්ගලික බස් කර්මාන්තයේ බිඳ වැටීම හමුවේ රක්ෂණ වන්දියක් හෝ ලබා ගැනීමට මැදිහත්වන්නැයි ලංකා පෞද්ගලික බස් හිමියන්ගේ සංගමය රජයෙන් ඉල්ලීමක් කරනවා.\nඑම සංගමයේ සභාපති ගැමුණු විජේරත්න හිරු ප්‍රවෘත්ති අංශයට කියා සිටියේ මේ මොහොතේ බස් රථ ධාවනය නොකළ ද රක්ෂණ වාරික නියමිත පරිදි ගෙවා ඇති බැවින් මෙම ඉල්ලීම සිදුකරන බවයි.\nමේ අතර කොවිඩ් වසංගතය හේතුවෙන් ආදායම අහිමි වී ඇති ජනතාවට ඔවුන් එකඟ වු ණය සහ ලීසිං පහසුකම සඳහා මාසිකව වැඩි මුදලක් ගෙවීමට සිදුව ඇති බව ලීසිං හා ණය වාරික ගෙවන්නන්ගේ ඒකාබද්ධ සංගමය පවසනවා.\nඔවුන් පෙන්වා දෙන්නේ  ලීසිං ආයතන අත්තනෝමතික ලෙස මුදල් අයකර ගන්නා බැවින් එම සියලු‍ ආයතන නියාමනය කළ යුතු බවයි.\nමේ අතර තවදුරටත් රට වසා තැබීම ශ්‍රී ලංකාවට ඔරොත්තු නොදෙන බව මුදල් රාජ්‍ය අමාත්‍ය අජිත් නිවාඩ් කබ්රාල් ප්‍රකාශ කළා.\nඔහු කියා සිටියේ සුලු හා මධ්‍ය පරිමාණ ක්ෂේත්‍රයේ ලක්ෂ 45 කට එයින් ඇති වන පීඩාව තවදුරටත් දරා ගත නොහැකි බවයි.",
       "URL": "https://www.hirunews.lk/280830/පෞද්ගලික-බස්-හිමියන්ගේ-සංගමයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1725"
}