{
       "Source": "hirunews",
       "Timestamp": "Tuesday, 22 August 2023 - 20:23",
       "Headline": "දිවුලපිටියේ මවට අදත් ඇප නැහැ",
       "News Content": "14 හැවිරිදි තම දියණිය මුදලට විකිණූ දිවුලපිටිය - වෙලගාන ප්‍රදේශයේ පදිංචි මව සහ දැරිය අපයෝජනයට ලක් කිරීම සම්බන්ධයෙන් අත්අඩංගුවට ගත් සැකකරුවන් දෙදෙනාට ඇප ලබාදීම මිනුවන්ගොඩ මහේස්ත්‍රාත්වරිය අද (22) ප්‍රතික්ෂේප කළා.\nඒ අනුව ඇය නියෝග කළේ සැකකරුවන් ලබන 5 වනදා දක්වා යළි රක්ෂිත බන්ධනාගාර ගත කරන ලෙසයි. මෙම දැරිය අපයෝජනය කළ බව කියන සැකකරුවන් අතර, දැරියගේ සහෝදරියගේ සැමියාද සිටිනවා.\nසිද්ධියට සම්බන්ධ අනෙකුත් සැකකරුවන් අත්අඩංගුවට ගැනීම සඳහා තවදුරටත් විමර්ශන ක්‍රියාත්මක බවයි පොලිසිය මෙහිදී ප්‍රකාශ කළේ.\nරැකවරණයක් නොමැතිවූ දැරිය සහ ඇගේ බාල සොහොයුරා දැනට අධිකරණ නියෝග මත මිනුවන්ගොඩ ප්‍රදේශයේ ළමා සුරැකුම් මධ්‍යස්ථානයක රඳවා සිටිනවා.",
       "URL": "https://www.hirunews.lk/345740/දිවුලපිටියේ-මවට-අදත්-ඇප-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=80"
}