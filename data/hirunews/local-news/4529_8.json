{
       "Source": "hirunews",
       "Timestamp": "Sunday, 07 May 2017 - 13:15",
       "Headline": "සැමියා බිරිඳට ගිනි තබයි",
       "News Content": "සැමියා තම බිරිඳට ගිනි තබා ඝාතනය කිරීමට උත්සාහ කළ පුවතක් පුත්තලම - නල්ලන්දළුව ප්‍රදේශයෙන් වාර්තාවනවා.\nදින දෙකකට පෙර දෙදෙනා අතර ඇතිවූ බහින්බස්වීමකින් අනතුරුව ස්වාමිපුරුෂයා විසින් මෙලෙස තම බිරිඳට ගිනි තබා බවයි පොලීසිය සඳහන් කළේ.\nපිළිස්සුම් තුවාල ලැබූ බිරිඳ මේ වනවිට පුත්තලම රෝහලට ඇතුළත් කර ඇති අතර ඇයගේ තත්ත්වය බරපතල බව සඳහන්.\nවෛද්‍ය පරීක්ෂණවලදී අනාවරණ වී ඇත්තේ ඇයගේ සිරුරට භූමිතෙල් වත්කර මෙලෙස ගිනි තබා ඇති බවයි.\n19 හැවිරිදි කාන්තාවක් වන ඇයට අවුරුදු දෙකක් වයසැති දරුවෙකුද සිටින බව සඳහන්.\nගිනි තැබීමෙන් අනතුරුව පසුගිය පස්වනදා සිට ස්වාමිපුරුෂයා ප්‍රදේශයෙන් පලා ගොස් ඇති අතර පුත්තලම පොලීසිය මේ සම්බන්ධයෙන් විමර්ශනයක් ආරම්භ කර තිබෙනවා.",
       "URL": "https://www.hirunews.lk/160794/සැමියා-බිරිඳට-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4529"
}