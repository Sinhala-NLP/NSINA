{
       "Source": "hirunews",
       "Timestamp": "Sunday, 23 October 2022 - 20:12",
       "Headline": "නිදහස් පක්ෂයේ සැබෑ නොවන සිහින ගැන රාජ්‍ය ඇමති චාමර සම්පත් කියයි",
       "News Content": "ශ්‍රී ලංකා නිදහස් පක්ෂයේ ඇතැමුන් සැබෑ නොවන සිහින දකිමින් සිටින බව එම පක්ෂයේ සමාජිකයෙකු වන රාජ්‍ය අමාත්‍ය චාමර සම්පත් දසනායක පවසනවා.\nපක්ෂය සන්ධානගතවී තරඟ කළ ද ජනාධිපති හෝ අගමැති තනතුරු ලබා ගත නොහැකි බවයි බදුල්ලේ අද පැවති ජන හමුවකට එක්වෙමින් ඔහු කියා සිටියේ.\nඔහු එහි දී අනාගත ජනාධිපති අපේක්ෂකත්වය සම්බන්ධයෙන් ද අනාවැකියක් පළ කරමින් සඳහන් කළේ, වත්මන් ජනාධිපති රනිල් වික්‍රමසිංහ සහ විපක්ෂ නායක සජිත් ප්‍රේමදාස මීලග ජනාධිපතිවරණයේ ප්‍රධාන අපේක්ෂයකයන් වනු ඇති බවයි.\nඑම ජනහමුවට එක්වූ අමාත්‍ය නිමල් සිරිපාල ද සිල්වා අදහස් දක්වමින් කියා සිටියේ ශ්‍රී ලංකා නිදහස් පක්ෂය තුළ තමන් ඇතුළු පිරිසක් සිටීම සම්බන්ධයෙන් අකමැත්තෙන් පසුවන පිරිසක් සිටින බවයි.",
       "URL": "https://www.hirunews.lk/318641/නිදහස්-පක්ෂයේ-සැබෑ-නොවන-සිහින-ගැන-රාජ්‍ය-ඇමති-චාමර-සම්පත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=784"
}