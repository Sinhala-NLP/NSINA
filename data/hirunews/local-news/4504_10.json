{
       "Source": "hirunews",
       "Timestamp": "Tuesday, 23 May 2017 - 8:19",
       "Headline": "දුම්රිය රියදුරන්ගේ වැඩ වර්ජනය අත්හිටුවයි",
       "News Content": "ඉල්ලීම් 3ක් මුල් කර ගනිමින් දුම්රිය රියදුරු සංගමය අද මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ වැඩ වර්ජනය අත්හිටුවා තිබෙනවා.\nලොකොමෝටිව් ඔපරේටින් ඉංජිනේරු සංගමයේ ලේකම් ඉන්දික දොඩම්ගොඩ හිරු ප්‍රවෘත්ති අංශයට සඳහන් කළේ දුම්රිය රියදුරු සහ සහායකයින් බඳවා ගැනීමේ පටිපාටිය සංශෝධන කිරීම, තරඟ විභාගවලින් සේවයට බදවා ගැනීම ඇතුළු තවත් ඉල්ලීම් කිහිපයක් මුල් කර ගනිමින් මෙලෙස වර්ජනයක් ක්‍රියාත්මක කිරීමට තීරණය කර තිබූ බවයි.\nකෙසේ වෙතත්, දුම්රිය සාමාන්‍යාධිකාරීවරයා මෙම ඉල්ලීම්වලට එකඟත්වය පළ කිරීම හේතුවෙන් වර්ජනය අත්හැරීමට තීරණය කළ බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/161925/දුම්රිය-රියදුරන්ගේ-වැඩ-වර්ජනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4504"
}