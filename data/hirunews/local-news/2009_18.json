{
       "Source": "hirunews",
       "Timestamp": "Monday, 19 April 2021 - 19:27",
       "Headline": "කුරුණෑගල ඇඟලුම් කර්මාන්තශාලා ආශ්‍රිතව කොරෝනා පැතිර යාමක්",
       "News Content": "කුරුණෑගල ප්‍රදේශයේ ඇඟලුම් කර්මාන්තශාලා ආශ්‍රිතව කොරෝනා ආසාදිතයින් වාර්තා වීමේ වැඩි ප්‍රවනතාවක් දක්නට ලැබෙන බව වසංගත රෝග විද්‍යා අංශයේ ප්‍රධානි විශේෂඥ වෛද්‍ය සුදත් සමරවීර පවසනවා.\nකෙසේ වෙතත්, තත්ත්වය පාලනය කිරිම සඳහා මේ වන විටත් පියවර ගෙන ඇති බවයි කොළඹ අද පැවති මාධ්‍ය හමුවකට එක්වෙමින් ඔහු සඳහන් කළේ.\nඑමෙන්ම, කොට්ටාව ප්‍රදේශයේ පාසලක සිසුන් 06 දෙනෙකුට කොරෝනා ආසාදනය වී ඇති බවට හඳුනා ගැනීමත් සමග එම සිසුන්ගේ ආශ්‍රිතයින් සියලු දෙනා කොරෝනා පරීක්ෂණ සඳහා යොමුකෙරුණා.\nඅද දිනයේදීත් තවත් කොරෝනා ආසාදිතයින් 204 දෙනෙකු මෙරටින් වාර්තා වුණා.",
       "URL": "https://www.hirunews.lk/268914/කුරුණෑගල-ඇඟලුම්-කර්මාන්තශාලා-ආශ්‍රිතව-කොරෝනා-පැතිර-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=2009"
}