{
       "Source": "hirunews",
       "Timestamp": "Saturday, 02 July 2022 - 11:20",
       "Headline": "හොරෙන් තෙල් හැංඟූ දෙදෙනෙකුට වැඩ වරදියි",
       "News Content": "විශේෂ කාර්ය බලකායේ පූගොඩ කඳවුරේ නිලධාරින්ට ලද තොරතුරකට අනුව සිදු කරන ලද වැටලීමකදී නීතිවිරෝධීව හා බලපත්‍ර රහිතව ඉන්ධන ගබඩා කළ පුද්ගලයෙකු අත් අඩංගුවට ගෙන තිබෙනවා.\nදොම්පේ - දෙකටන ප්‍රදේශයේ දී සිදු කෙරුණු මෙම වැටලීමේ දී ඩීසල් බැරල් 05ක තෙල් ලීටර් 950ක් සොයා ගැනුණා.\nමෙම ඩීසල් තොගයේ මුළු වටිනාකම රුපියල් හාරලක්ෂ තිස්හත්දහසක් ⁣(437,000)ක්.\nඅත්අඩංගුවට ගත් තැනැත්තා 54 හැවිරිදි දෙල්ගොඩ ප්‍රදේශයේ පදිංචිකරුවෙක් බවයි වාර්තා වන්නේ.\nසිද්ධිය සම්බන්ධයෙන් දොම්පෙ පොලිසිය වැඩිදුර විමර්ශන සිදු කරනවා.\nමේ අතර නීතිවිරෝධි ලෙස ඩීසල් ලීටර් 800 ක් සහ භූමිතෙල් ලීටර් 950 ක් නිවසේ සඟවා සිටි පුද්ගලයෙකු කිලිනොච්චිය - කරඩිබෝක්කුව ප්‍රදේශයේ දී අත්අඩංගුවට ගෙන තිබෙනවා.\nඅද (02) උදෑසන කිලිනොච්චිය පොලිීසියට ලද තොරතුරක් මත සිදුකළ වැටලීමකදීයි මෙම සැකකරු අත්අඩංගුවට ගෙන ඇත්තේ.",
       "URL": "https://www.hirunews.lk/308800/හොරෙන්-තෙල්-හැංඟූ-දෙදෙනෙකුට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=1052"
}