{
       "Source": "hirunews",
       "Timestamp": "Friday, 21 September 2018 - 14:11",
       "Headline": "ගිරිතලේ වැවේ ගිලී පියෙක් සහ දියණියක් අතුරුදන් (ඡායාරූප )",
       "News Content": "මින්නේරිය ගිරිතලේ වැවේ දියනෑමට ගිය පියෙකු සහ දියණියක අද (21) දහවල් දියේ ගිලී අතුරුදන්ව තිබෙනවා.\nඅප වාර්තාකරු සඳහන් කළේ විනෝද චාරිකාවක් පැමිණි ඔවුන් මිනුවන්ගොඩ ප්‍රදේශයේ පදිංචිකරුවන් පිරිසක් බවයි.\nඅතුරුදන්ව සිටින පියාගේ වයස අවුරුදු 45ක් වන අතර දියණිය 14 හැවිරිදි වියේ පසුවනවා.\nමේ වනවිට පොලිසිය සහ ප්‍රදේශවාසීන් එක්ව ඔවුන් සොයා මෙහෙයුම් ආරම්භ කර ඇති බවයි අප වාර්තාකරු සඳහන් කළේ.\nදියේ ගිලී අතුරුදන් වූ 45 හැවිරිදි පියා ජනාධිපති ආරක්ෂක අංශයේ කාර්මික නිලධාරියෙකු  ලෙස සේවය කරනවා.\nපොලිස් ජීවිතාරක්ෂක නිලධාරීන් සහ ගිරිතලේ වැවේ ධීවරයින් ඔවුන්ගේ සිරුරු සොයා අද දහවල් සිට සෝදිසි කිරීම් සිදුකළත්, මෙතෙක් ඔවුන්ගේ සිරුරු හමුවී නැහැ.\nඡායාරූප - මින්නේරිය, රසාංග නිරෝෂන් / පොළොන්නරුව රොෂාන් තුෂාර",
       "URL": "https://www.hirunews.lk/200413/ගිරිතලේ-වැවේ-ගිලී-පියෙක්-සහ-දියණියක්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3737"
}