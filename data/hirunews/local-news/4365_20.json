{
       "Source": "hirunews",
       "Timestamp": "Friday, 18 August 2017 - 9:20",
       "Headline": "අති දුර්ලභ සත්වයෙකු මැදිරිගිරියෙන් හමුවෙයි (ඡායාරූප)",
       "News Content": "ඉතාමත් දුර්ලභ ගණයේ සුදු පැහැති මුව පැටවකු පසුගියදා මැදිරිගිරිය යුදගනාව ප්‍රදේශයෙන් සොයාගත් බව වනජීවී නිලධාරීන් පවසනවා.\nයුදගනාව ප්‍රදේශයේ පදිංචි ආනන්ද සිසිර කුමාරගේ නිවස අසල වන ලැහැබක සිට රංචුවෙන් අතරමංව මෙම මුවපැටව නිවසට පැමිණ ඇති අතර එම පැටවා ගිරිතලය වනජීවී පශු වෛද්‍ය ඒකකයට බාරදී තිබෙනවා.\nජාන විකෘතිවීම හේතුවෙන් බිහිවන මෙවැනි සුදු පැහැති මුවන් දැකිය හැක්කේ දස ලක්ෂ සංඛ්‍යාවකට එක් සතෙකු බව ගිරිතලය වනජීවී පශු වෛද්‍ය සමීර කලිගු ආරච්චි අප වෙත ප්‍රකාශ කළා.",
       "URL": "https://www.hirunews.lk/168731/අති-දුර්ලභ-සත්වයෙකු-මැදිරිගිරියෙන්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4365"
}