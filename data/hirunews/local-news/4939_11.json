{
       "Source": "hirunews",
       "Timestamp": "Tuesday, 02 August 2016 - 18:09",
       "Headline": "සම්මුතිවාදය ගැන අගමැතිගෙන් ලෝකයට යෝජනාවක්",
       "News Content": "අනාගත සාර්ථකත්වය වෙනුවෙන් සම්මුතිවාදී දර්ශනයක පවතින වැදගත්කම අග්‍රාමාත්‍ය රනිල් වික්‍රමසිංහ අද අවධාරණය කළා.\nඅග්‍රාමාත්‍යවරයා කියා සිටියේ සමාජ සාධාරණත්වය, වෙළඳපොල ආර්ථිකයේ සමානාත්මතාව මෙන්ම ආගමික අන්තවාදයද කරළියට පැමිණි මෙවන් යුගයක අභියෝග ජයගත හැක්කේ සියලූ සංස්කෘතික ලක්ෂණ  පිළිගෙන කෙරෙන සම්මුතියක් ඔස්සේ පමණක් බවයි.\nඔහු මේ බව සඳහන් කළේ ඉන්දුනීසියාවේ - ජකර්තා සම්මන්ත්‍රණ මධ්‍යස්ථානයේදි අද ආරම්භ වූ 12 වන ලෝක ඉස්ලාමික ආර්ථික සමුළුවේ සමාරම්භක උත්සවය අමතමින්.\nලෝකයේ රටවල් 100 කට අධික සංඛ්‍යාවකින් පැමිණි 2500 කට වැඩි නියෝජිත පිරිසක් මෙම සමුළුවට එක්ව සිටිනවා.\nසමුළුව අමතමින් අදහස් දැක්වූ අග්‍රාමාත්‍ය රනිල් වික්‍රමසිංහ ශ්‍රී ලංකාවේ සම්මුතිවාදී දේශපාලන ගමන් මග පිළිබඳව පළමුව පැහැදිළි කළේ මෙරට ආර්ථික අභිලාෂයන් සම්බන්ධයෙන්ද කරුණු දක්වමින්.",
       "URL": "https://www.hirunews.lk/139661/සම්මුතිවාදය-ගැන-අගමැතිගෙන්-ලෝකයට-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4939"
}