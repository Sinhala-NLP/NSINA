{
       "Source": "hirunews",
       "Timestamp": "Sunday, 31 January 2016 - 8:40",
       "Headline": "හෝමාගම අධිකරණය අසල කලහ කල 4 ක් අත්අඩංගුවට",
       "News Content": "පූජ්‍ය ගලගොඩඅත්තේ ඥාණසාර හිමියන් අධිකරණ නියමයෙන් රක්ෂිත බන්ධනාගාරය වෙත රැගෙන යද්දී හෝමාගම මහේස්ත්‍රාත් අධිකරණ භූමියේ කළහකාරී ලෙස හැසිරුණු පුද්ගලයන් හතරදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ හෝමාගම පොලීසියට ලැබුණු තොරතුරකට අනුව ඊයේ පස්වරුවේ මොවුන් අත්අඩංගුවට ගෙන ඇති බවයි.\nමාධ්‍යවේදී ප්‍රගීත් එක්නැලිගොඩ සිද්ධිය සම්බන්ධයෙන් නඩුව පසුගියදා කැඳවූ අවස්ථාවේ අධිකරණයට අපහාස වන අයුරින්  හැසිරුණු බවට බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන්ට චෝදනා එල්ලවුණා.\nඒ අනුව අධිකරණය නියෝග කළේ උන්වහන්සේ අත්අඩංගුවට ගැනීමටයි.\nඅත්අඩංගුවට ගත් ඥාණසාර හිමියන් රක්ෂිත බන්ධනාගාරයට රැගෙන යාමේදී හෝමාගම අධිකරණ භූමියේ ගිහි පැවිදි පිරිසක් කළහකාරී ලෙස හැසිරුණා.\nඒ, පොලීසියේ සහ බන්ධනාගාර නිලධාරින්ගේ කටයුතුවලටද බාධා කරමින්.",
       "URL": "https://www.hirunews.lk/125108/හෝමාගම-අධිකරණය-අසල-කලහ-කල-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5188"
}