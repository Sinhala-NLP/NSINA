{
       "Source": "hirunews",
       "Timestamp": "Saturday, 08 April 2023 - 8:01",
       "Headline": "තවත් මාස හයකට ගල් අඟුරු මේ මස අවසන්වීමට පෙර දිවයිනට",
       "News Content": "මේ වසරේ සැප්තැම්බර් මාසය දක්වා අඛණ්ඩව විදුලිය සැපයීමට නොරොච්චෝලේ ලක්විජය ගල් අඟුරු බලාගාරයට අවශ්‍ය ගල් අඟුරු තොග මේ මස අවසන්වීමට පෙර දිවයිනට ආනයනය කර අවසන් කරන බව ශ්‍රී ලංකා ගල් අඟුරු සමාගම පවසනවා.\nඑහි සභාපති ෂෙහාන් සුමනසේකර කියා සිටියේ මෙවර දිවයිනට ගෙන්වූ ගල් අඟුරු නෞකා 22ක ගොඩබෑමේ කටයුතු සිදුකර අවසන්ව ඇති බවයි.\nඑමඟින් ගල් අඟුරු මෙටි්‍රක් ටොන් මිලියන 1.3ක් දිවයිනට ආනයනය කර ඇති බවද ඔහු ප්‍රකාශ කළා.\nනොරොච්චෝලේ ලක් විජය බලාගාරය පූර්ණ ධාරිතාවයෙන් ක්‍රියාත්මක කිරීම සඳහා දිනකට අවශ්‍ය කෙරෙන්නේ ගල්අඟුරු මෙටි්‍රක් ටොන් 7500ක්.",
       "URL": "https://www.hirunews.lk/331981/තවත්-මාස-හයකට-ගල්-අඟුරු-මේ-මස-අවසන්වීමට-පෙර-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=427"
}