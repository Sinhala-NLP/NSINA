{
       "Source": "hirunews",
       "Timestamp": "Thursday, 13 September 2018 - 11:47",
       "Headline": "මන්නාරම සමූහ මිනීවලේ තොරතුරු ඉදිරිපත් කිරීම සතියේ එක් දිනකට සීමාවේ",
       "News Content": "මන්නාරම සමූහ මිනී වළේ තොරතුරු ඉදිරිපත් කිරීම බදාදා දිනට පමණක් සීමා කරන ලෙසට මන්නාරම මහේස්ත්‍රාත් ටී. ස්වර්ණරාජා නියෝග කර තිබෙනවා.\nමන්නාරම සමූහ මිනීවල සම්බන්ධයෙන් අධිකරණයට කරුණු වාර්තා කළ අවස්ථාවේදීයි මහේස්ත්‍රාත්වරයා මෙම නියෝගය ලබාදී ඇත්තේ. ඒ අනුව සෑම බදාදා දිනකම පෙරවරු 10.30 සිට 11 දක්වා සමූහ මිනීවලේ ඡායාරූප සහ වීඩියෝ පට ලබාගැනීමට හැකියාව පවතිනවා.\nමේ අතර මෙම සමූහ මිනීවල සම්බන්ධයෙන් කරුණු වාර්තා කිරීම වගකීමකින් යුතුව සිදුකළ යුතු බැවින් ඒ සම්බන්ධයෙන් තොරතුරු අධිකරණ රෙජිස්ට්‍රාර්වරයාගෙන් ලබාගන්නා ලෙසටයි මහේස්ත්‍රාත්වරයා එහිදී නියෝග කර ඇත්තේ.\nදින 69 ක් පුරා කැණීම් සිදුකර ඇති එම සමූහ මිනීවලේ මේ වනවිට අස්ථි කොටස් 116 ක් හමුවී තිබෙනවා.",
       "URL": "https://www.hirunews.lk/199793/මන්නාරම-සමූහ-මිනීවලේ-තොරතුරු-ඉදිරිපත්-කිරීම-සතියේ-එක්-දිනකට-සීමාවේ",
       "Category": "Local News",
       "Parent URL": "https://www.hirunews.lk/local-news.php?pageID=3750"
}