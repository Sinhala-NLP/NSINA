{
       "Source": "hirunews",
       "Timestamp": "Tuesday, 09 November 2021 - 8:23",
       "Headline": "ගුරු - විදුහල්පතිවරුන් අද විරෝධතාවක",
       "News Content": "ගුරු - විදුහල්පති වැටුප් ගැටලුව හා රටේ පවතින ගැටලු සඳහා විසඳුම් ලබාදෙන ලෙස ඉල්ලා අද ජාතික විරෝධතා දිනයක් ලෙස නම් කිරීමට ගුරු - විදුහල්පති වෘත්තීය සමිති සන්ධානය තීරණය කර තිබෙනවා.\nඒ අනුව සෑම අධ්‍යාපන කලාප කාර්යාලයක් ඉදිරිපිටට එක්වෙමින් මෙම විරෝධතාව සිදුකිරීමට නියමිත බවයි එම සංගමය සඳහන් කළේ.\nමේ අතර, මාවනැල්ල අධ්‍යාපන කලාපයට අයත් සියලුම පාසල්වල ගුරුවරුන් අද (09) අධ්‍යයන කටයුතුවලින් ඉවත්වී වර්ජනයක නිරතවීමට තීරණය කර තිබෙනවා.\nලංකා ගුරු සංගමයේ ප්‍රධාන ලේකම් ජෝශෆ් ස්ටාලින් කියා සිටියේ මෙඩේරිගම විදුහලේ විදුහල්පතිවරයාට සහ ගුරුවරුන්ට තර්ජනය කළ මාවනැල්ල ප්‍රාදේශීය සභාවේ උප සභාපති කේ.ජී. පියතිස්ස මෙතෙක් පොලිසිය අත්අඩංගුවට නොගැනීමට විරෝධය පළ කරමින් මෙම වර්ජනය සිදු කරන බවයි.",
       "URL": "https://www.hirunews.lk/287439/ගුරු-විදුහල්පතිවරුන්-අද-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=1574"
}