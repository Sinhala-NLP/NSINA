{
       "Source": "hirunews",
       "Timestamp": "Thursday, 24 May 2018 - 7:52",
       "Headline": "ප්‍රබල විපක්ෂයකට 16 දෙනාගේ සහය",
       "News Content": "ආණ්ඩුවට එරෙහිව ප්‍රබල විපක්ෂයක් ගොඩනැගීමට ඒකාබද්ධ විපක්ෂය සමඟ එක්ව කටයුතු කිරීමට තම කණ්ඩායම හිටපු ජනාධිපති මහින්ද රාජපක්ෂ සමඟ පැවති සාකච්ඡාවේදී එකඟ වූ බව හිටපු අමාත්‍ය, පාර්ලිමේන්තු මන්ත්‍රී සුසිල් ප්‍රේමජයන්ත ප්‍රකාශ කළා.\nමෙම සාකච්ඡාව ඊයේ පස්වරුවේ පැවැත්වුණේ හිටපු ජනාධිපතිවරයාගේ කොළඹ විජේරාම මාවතේ පිහිටි නිළ නිවසේදියි.\nපසුගිය දා ආණ්ඩුවෙන් ඉවත් වූ නිදහස් පක්ෂ 16 දෙනාගේ කණ්ඩායමෙන් 15 දෙනෙකු මෙම සාකච්ඡාවට එක්ව සිටි අතර, හිටපු අමාත්‍ය අනුර ප්‍රියදර්ශන යාපා විදේශගතවීම හේතුවෙන් මෙම සාකච්ඡාවට සහභාගි වූයේ නැහැ.\nපැය 2කට ආසන්න කාලයක් අදාළ සාකච්ඡා පැවති බවයි හිරු වාර්තාකරු කියා සිටියේ.",
       "URL": "https://www.hirunews.lk/191427/ප්‍රබල-විපක්ෂයකට-16-දෙනාගේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=3930"
}