{
       "Source": "hirunews",
       "Timestamp": "Tuesday, 15 September 2020 - 15:42",
       "Headline": "වැලිමඩ හරිතාගාර ආශ්‍රිත මයිටා උවදුර (වීඩියෝ)",
       "News Content": "මයිටා උවදුරක් හේතුවෙන් වැලිමඩ ප්‍රදේශයේ හරිතාගාර ආශ්‍රිතව වගා කටයුතු සිදුකරන ගොවීන් දැඩි දුෂ්කරතාවකට පත්ව සිටිනවා.\nගොවීන් පවසන්නේ මේ හේතුවෙන් හරිතාගාර වගාව සම්පූර්ණයෙන් විනාශවීමේ අවදානමක්ද මතුව ඇති බවයි.\nසුපිරි වෙළද සැල් හා සංචාරක හෝටල් ඉලක්ක කරගෙන හරිතාගාර තුල වගාවන් සිදු කරමින් තම දිවි සරිකර ගන්නට වැලිමඩ, ඌව පරණගම, බණ්ඩාරවෙල, නුවරඑළිය ආදී ප්‍රදේශවල ගොවි පවුල් සිය ගණනක් කටයුතු කරමින් සිටිනවා.\nපිපිඤ්ඤා, තක්කාලි බෙල් පේපර් වර්ග හා මාළු මිරිස් ආදී වගාවන් ඒ අතරින් ප්‍රමුඛස්ථානයක් ගන්නවා.\nපසුගිය මාස කිහිපය පුරා හරිතාගාර තුල වගාකළ තම අස්වනු නෙලීම ගොවීන් මේ දිනවල සිදු කෙරෙනවා.\nනමුත් ගොවීන් දැඩි අපහසුතාවකට පත්ව සිටින්නේ සිය හරිතාගාර වගාවන් මයිටා උවදුරකට ලක්ව වගාව සම්පූර්ණයෙන් ම විනාශ වී යාමේ අවධානමක් මතුව තිබීම හේතුවෙන්.",
       "URL": "https://www.hirunews.lk/250286/වැලිමඩ-හරිතාගාර-ආශ්‍රිත-මයිටා-උවදුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2453"
}