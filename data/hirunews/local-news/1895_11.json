{
       "Source": "hirunews",
       "Timestamp": "Wednesday, 09 June 2021 - 21:06",
       "Headline": "ගෑස් ගැන අති විශේෂ ගැසට් නිවේදනයක්",
       "News Content": "කිලෝග්‍රෑම් 12.5 ගෘහස්ථ ගෑස් සිලින්ඩර දිවයින පුරාම මිලට ගැනීමට පැවතිය යුතු බවට නිෂ්පාදකයින්ට දන්වමින් අතිවිශේෂ ගැසට් නිවේදනයක් නිකුත් කර තිබෙනවා.\nපාරිභෝගික කටයුතු පිළිබඳ අධිකාරිය නිකුත් කළ එම ගැසට් නිවේදනයේ දැක්වෙන්නේ එම ගෑස් සිලින්ඩර විකිණීම ප්‍රතික්ෂේප කිරීම හෝ මිලදී නොගැනීමට පාරිභෝගිකයින් වෙත බලපෑම් සිදුනොකළ යුතු බවයි.\nබරින් අඩු ගෘහස්ථ ගෑස් සිලින්ඩරයක් හඳුන්වා දීම නිසා පාරිභෝගිකයින් වෙතින් දැඩි විරෝධයක් එල්ල වී තිබූ අතර, ඒ අනුවයි මෙලෙස කිලෝග්‍රෑම් 12.5 ක් බරැති ගෑස් සිලින්ඩරය සුලබ කිරීම සඳහා නියාමනය විසින් පියවර ගෙන ඇත්තේ.",
       "URL": "https://www.hirunews.lk/273869/ගෑස්-ගැන-අති-විශේෂ-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1895"
}