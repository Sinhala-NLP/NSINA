{
       "Source": "hirunews",
       "Timestamp": "Wednesday, 05 February 2020 - 18:59",
       "Headline": "අමානුෂිකව පුළුස්සා පියා වදහිංසාවට ලක්කළ පුතෙකු අත්අඩංගුවට",
       "News Content": "දේපල ලබා ගැනීමේ අරමුණින් තම පියා අමානුෂික අයුරින් පුළුස්සා වඳ හිංසාවට ලක්කළ පුතෙකු අත්අඩංගුවට ගෙන මේ මස 18 වනදා දක්වා රක්ෂිත බන්ධනාගාර ගත කර තිබෙනවා.\nසැකකරු යක්කල - බටපොල ප්‍රදේශයේ පදිංචි 47 හැවිරිදි දෙදෙරු පියෙකු වන අතර අමානුෂික වද හිංසනයට ලක් වූ පියා 73 හැවිරිදි වියේ පසුවන බවයි පොලීසිය සඳහන් කළේ.\nසැකකරු පියා සතු දේපල ලබා ගැනීමේ අරමුණින් මැදවච්චිය ප්‍රදේශයේ මිතුරෙකුගේ නිවසක ඔහු සිරකොට විදෙස් රටකින් ගෙන් වූ ලේසර් කිරණ නිකුත් කෙරෙන උපකරණයක් ආධාරයෙන් ඔහුව පුළුස්සා ඇති බව සඳහන්.\nඑසේම, අදළා නිවස තුළදී පියා දම්වැල් වලින් ගැටගසා ඔහුට පහරදී ඇති බවටයි වාර්තා වන්නේ. සැකකාර පුත්‍රයා මෙරට කාන්තාවක් සමඟ පෙර විවාහයක් සිදුකරගෙන ඇති අතර, පසුව ඔහුව විදේශීය කාන්තාවක් සමඟ විවාහ වී යක්කල ප්‍රදේශයේ ජිවත්වී තිබෙනවා.\nවද හිංසාවට ලක් වූ පියා මේ වනවිට ගම්පහ දිස්ත්‍රික් රෝහලේ ප්‍රතිකාර ලබන බවයි පොලීසිය සඳහන් කළේ.",
       "URL": "https://www.hirunews.lk/233779/අමානුෂිකව-පුළුස්සා-පියා-වදහිංසාවට-ලක්කළ-පුතෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2916"
}