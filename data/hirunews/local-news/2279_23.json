{
       "Source": "hirunews",
       "Timestamp": "Saturday, 12 December 2020 - 10:17",
       "Headline": "විදෙස්ගත ශ්‍රී ලාංකිකයින් 884ක් දිවයිනට",
       "News Content": "විදේශගතව සිටි ශ්‍රී ලාංකිකයින් 884 දෙනෙකු අද (12) පෙරවරුවේ කටුනායක ගුවන් තොටුපළින් දිවයිනට පැමිණියා.\nඑම පිරිස අතර විදෙස් රැකියා සඳහා ගොස් මෙරටට පැමිණීමට නොහැකිව රැදී සිටි 570 දෙනෙකු ද සිටි බවයි හිරු ගුවන් තොටුපළ වාර්තාකරු කියා සිටියේ.\nමෙම පිරිස ඕමානය, එක්සත් අරාබි එමීර් රාජ්‍යය යන රටවල සිට මෙරටට පැමිණ තිබෙනවා.\nමේ අතර,  ගත වූ පැය 24 තුළ 495 දෙනෙකු දිවයිනෙන් පිටත්ව තිබුණා.\nඔවුන් රැකියා, ව්‍යාපාරික සහ අධ්‍යාපන කටයුතු සඳහා ඕස්ට්‍රේලියාව, ජපානය, කටාර්, ඩුබායි සහ අබුඩාබි යන රටවල් සඳහා පිටත්ව ගොස් ඇති බවයි අප ගුවන් තොටුපළ වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/256853/විදෙස්ගත-ශ්‍රී-ලාංකිකයින්-884ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2279"
}