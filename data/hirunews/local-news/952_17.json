{
       "Source": "hirunews",
       "Timestamp": "Tuesday, 09 August 2022 - 19:45",
       "Headline": "එළවළු මිල ඉහළට - තේ කෝප්පය පහළට (වීඩියෝ)",
       "News Content": "ගෑස් මිල පමණක් අඩු කළත්, දෛනිකව පරිභෝජනය කර එළවළු ඇතුලු ආහාර ද්‍රව්‍යවල මිල ඉහළ යාම හේතුවෙන් තමන් දැඩි අපහසුතාවට පත්ව ඇති බවට පාරිභෝගිකයින් චෝදනා කරනවා.\nමේ අතර ගෑස් මිල අඩු කිරීම නිසා අද සිට තේ කෝප්පයක උපරිම මිල රුපියල් 30 ක් දක්වා පහත දැමීමටයි ආපනශාලා හිමියන්ගේ සංගමය තීරණය කරනු ලැබුවේ.\nඑමෙන්ම බත් පාර්සලයක මිලද සියයට 10 කින් අඩු කෙරෙන බව එම සංගමයේ සභාපති අසේල සම්පත් කොළඹ අද පැවති මාධ්‍ය හමුවකට එක්වෙමින් සඳහන් කළා.\nකෙසේ වෙතත් ඇතැම් ආපන ශාලා හිමියන් සඳහන් කරන්නේ එළවළු ඇතුලු නිෂ්පාදන ද්‍රව්‍යවල මිල ගණන් පහළ නොදැමීම හේතුවෙන් තේ සහ බත් පාර්සල් මිල අඩු කිරීමට නොහැකි බවයි.\nමේ අතර මේ වනවිට එළවළු මිල ඉහළ ගොස් ඇති අතර, සියලුම ආර්ථික මධ්‍යස්ථානවල බෝංචි කිලෝවක් රුපියල් 600 දක්වා ඉහළ ගොස් තිබෙනවා.\nඇතැම් ප්‍රදේශවල බිත්තරයක් රුපියල් 60 කට අලෙවි වූ අතර, පොල්තෙල් ලීටරයක මිල ද රුපියල් 700 දක්වා ඉහළ ගොස් තිබුණා.",
       "URL": "https://www.hirunews.lk/312348/එළවළු-මිල-ඉහළට-තේ-කෝප්පය-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=952"
}