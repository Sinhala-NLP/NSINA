{
       "Source": "hirunews",
       "Timestamp": "Monday, 06 December 2021 - 10:53",
       "Headline": "ආසියානු පැරා යොවුන් ක්‍රීඩා උළෙලේ දෙවන දිනයේ දී ලංකාවට පදක්කම් හතරක්",
       "News Content": "ආසියානු තරුණ පැරා ක්‍රීඩා තරගාවලියේ දී ශ්‍රී ලංකා ක්‍රීඩක ක්‍රීඩිකාවන්ගෙන් ඉහළ දස්කම්\nබහරේන් රාජ්‍යයේ මනාමා හි දී පැවැත්වෙන සිව්වැනි ආසියානු තරුණ පැරා ක්‍රීඩා තරගාවලියේ ඊයේ පැවැති තරගවල දී පදක්කම් හතරක් දිනා ගන්නට ශ්‍රී ලංකා කණ්ඩායමේ සාමාජිකයින් සමත් වී තිබෙනවා.\nමේ අනුව මේ වන විට පදක්කම් ලකුණු සටහනේ 14 වෙනි ස්ථානය දක්වා ඉහලට එන්නටත් ශ්‍රී ලංකා ක්‍රීඩක ක්‍රීඩිකාවන් සමත් වුණා.\nඊයේ පැවති තරගවල දී ජේසන් ජයවර්ධන කවපෙත්ත රිදී පදක්කම ජයග්‍රහනය කර ගත් අතර ජනනි වික්‍රමසිංහ මීටර සිය සහ දුර පැනීමේ ඉසව්වෙන් ලෝකඩ පදක්කම් දෙකක් දිනා ගත්තා.\nඊට අමතර ව මොහොමඩ් සෆ්‍රාන් මීටර් 100 රිදී පදක්කම දිනා ගනිද්දී එම ඉසව්වට එක්වූ ඉසුරු වීරක්කොඩි තරගය නිමා කළේ සිව්වැනියා ලෙසින්.\nඒ අනුව ශ්‍රී ලංකා කණ්ඩායම මේ දක්වා පැවති තරගවලදී රන් පදක්කම් දෙකක් රිදී පදක්කම් පහක් සහ ලෝකඩ පදක්කම් හතරක් සමගින් සමස්ත පදක්කම් 11ක් ජයග්‍රහණය කර තිබෙනවා.\nමේ පදක්කම් සටහනේ ඉදිරියෙන් සිටින්නේ රන් පදක්කම් තිස් හතරක් රිදී පදක්කම් 44ක් සහ ලෝකඩ පදක්කම් 19ක් සමඟ සමස්ත පදක්කම් 97ක්\nජ‍යග්‍රහණය කර ඇති ඉරානයයි.\nදෙවැනි ස්ථානයේ තායිලන්තය පසුවන අතර ඔවුන් දිනා ගෙන ඇති රන් පදක්කම් සංඛ්‍යාව 24ක්.\nරන් පදක්කම් 21ක් දිනා ගත් ජපානය සටහනේ තුන්වන ස්ථානයේ සිටිනවා.",
       "URL": "https://www.hirunews.lk/290156/ආසියානු-පැරා-යොවුන්-ක්‍රීඩා-උළෙලේ-දෙවන-දිනයේ-දී-ලංකාවට-පදක්කම්-හතරක්",
       "Category": "Local News",
       "Parent URL": "https://www.hirunews.lk/local-news.php?pageID=1514"
}