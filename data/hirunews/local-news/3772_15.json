{
       "Source": "hirunews",
       "Timestamp": "Thursday, 30 August 2018 - 18:53",
       "Headline": "වීරකැටියේ මව ඝාතනය කළේ ලොකු පුතා - මිහිදන් කළ පසු ලැබුණු ඇමතුමකින් හෙළිවේ",
       "News Content": "ගෙළ මිරිකා තම මව ඝාතනය කළ පුතෙකු වීරකැටිය පොලීසිය අත්අඩංගුවට ගෙන තිබෙනවා.\nඒ වනවිට මියගිය මවගේ දේහය පිලිබඳ අවසන් කටයුතු ද නිමා වී තිබූ බවයි පොලීසිය ප්‍රකාශ කළේ.\nපසුගිය 27 වනදා නිවසේදී මෙම මව මියගොස් තිබූ අතර පශ්චාත් මරණ පරීක්ෂණයේදී ප්‍රකාශ කර තිබුණේ එම මරණය සැක සහිත බවයි.\nඒ අනුව, පරීක්ෂණ කටයුතු ආරම්භ කර දේහය ඊයේ භූමදාන කර තිබුණා.\nමේ අතර, අවසන් කටයුතු නිමවීමෙන් පසු පොලීසියට ලැබුණු නිර්නාමික දුරකථන ඇමතුමකින් ප්‍රදේශවාසියෙකු සදහන් කර තිබුණේ මියගිය මවගේ වැඩිමහල් පුතු ගෙළ මිරිකා ඇය ඝාතනය කර ඇති බවයි.\nඒ අනුව, වීරකැටිය - හකුරුවෙල ප්‍රදේශයේ පදිංචි 33 හැවිරිදි ඇයගේ වැඩිමහල් පුතු අත්අඩංගුවට ගත් අතර, වැඩිදුර ප්‍රශ්න කිරීම්වලදී මව ඝාතනය කළ බව ඔහු පිළිගෙන තිබුණා.",
       "URL": "https://www.hirunews.lk/198799/වීරකැටියේ-මව-ඝාතනය-කළේ-ලොකු-පුතා-මිහිදන්-කළ-පසු-ලැබුණු-ඇමතුමකින්-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=3772"
}