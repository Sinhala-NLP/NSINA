{
       "Source": "hirunews",
       "Timestamp": "Monday, 20 May 2019 - 7:10",
       "Headline": "සේනා උවදුරට වන්දි මුදල් තවමත් නැහැ. ගොවි සංගම්වලින් චෝදනා",
       "News Content": "සේනා දළඹු උවදුර හේතුවෙන් පීඩාවට පත් ඇතැම් ගොවීන්ට නිසියාකාරව වන්දි මුදල් ලබාදී නොමැති බවට සමස්ත ලංකා ගොවිජන සම්මේලනය චෝදනා කරනවා.\nඑහි ජාතික සංවිධායක නාමල් කරුණාරත්න කියා සිටියේ ඇතැම් ප්‍රදේශවල වන්දි මුදල් ලබාදීමේදී අක්‍රමිකතාවන් ද සිදුව ඇති බවයි.\nඑමෙන්ම, මෙවර යළ කන්නයේදී සේනා දළඹු ව්‍යාප්තිය පාලනය කරන ක්‍රමවේද සම්බන්ධයෙන් අවධානය යොමු කිරීමට කෘෂිකර්ම දෙපාර්තමේන්තුව තීරණය කර තිබෙනවා.\nඒ පිළිබඳව අදහස් දක්වමින් එම දෙපාර්තමේන්තුවේ නිලධාරියෙකු ප්‍රකාශ කර සිටියේ සේනා දළඹු උවදුර සම්පූර්ණයෙන් මැඩපැවැත්වීමට හැකියාවක් නොමැති බැවින් පාලනය කිරීමේ ක්‍රමවේද සම්බන්ධයෙන් අවධානය යොමු කරන බවයි.",
       "URL": "https://www.hirunews.lk/216709/සේනා-උවදුරට-වන්දි-මුදල්-තවමත්-නැහැ-ගොවි-සංගම්වලින්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3344"
}