{
       "Source": "hirunews",
       "Timestamp": "Saturday, 19 November 2016 - 19:25",
       "Headline": "අරණායක අවතැන් ජනතාවගේ කූඩාරම් වැස්සට යටවෙයි",
       "News Content": "අරණායක සාමසර කන්ද නායයෑමෙන් අවතැන්ව සිටින ජනතාව පිළිබද අවධානය රජයෙන් මෙන්ම සමාජයෙන්ද මැකී යමින් පවතිනවා.\nවැසි සමය එළැඹීමත් සමඟ එම ජනතාවගේ වත්මන් ජීවන තත්ත්වය විමසීම සඳහා අප එහි ගියා.\nසාමසර කන්ද නාය යෑමෙන් හා ඉන් අවධානම් තත්ත්වයට පත්ව ඇති පවුල් මේ වන විට ප්‍රදේශයේ ස්ථාන තුනක මාස 06 තිස්සේ රැදී සිටින්නේ තාවකාලික කුඩාරම් තුළයි.\nදිප්පිටිය විල්පොල ප්‍රදේශයේ ස්ථාපනය කර ඇති රැදවුම් භුමියේ පවුල් 43 කට අයත් පුද්ගලයින් 180 ක් පමන දිවි ගෙවනවා.\nඉතා කුඩා ප්‍රමාණයේ මෙම කුඩාරමක් තුළ පුද්ගලයින් 5 දෙනෙකුට වැඩි සංඛ්‍යාවක් දිවිගෙවන අවස්ථා ද පවතිනවා.\nපවතින තත්වය හමුවේ මෙහි දිවිගෙවන දරු දැරියන්නේ අධ්‍යාපන කටයුතුවලටද දැඩි බාදාවක් එල්ල වී තිබෙනවා.",
       "URL": "https://www.hirunews.lk/147902/අරණායක-අවතැන්-ජනතාවගේ-කූඩාරම්-වැස්සට-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4788"
}