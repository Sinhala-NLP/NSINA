{
       "Source": "hirunews",
       "Timestamp": "Thursday, 20 July 2023 - 8:19",
       "Headline": "රනිල් වික්‍රමසිංහ අනුප්‍රාප්තික ජනපති ධුරයට පත්වී අදට වසරයි",
       "News Content": "ජනාධිපති රනිල් වික්‍රමසිංහ අනුප්‍රාප්තික ජනපති ලෙස පත්වී අදට වසරක් සපිරෙනවා.\nපසුගිය වසරේ ජූලි මස විසිවනදා පාර්ලිමේන්තුවේදී ඡන්ද 134 ක් ලබාගනිමින් රනිල් වික්‍රමසිංහ අනුප්‍රාප්තික ජනාධිපති ලෙස පත්වූ අතර, එදිනට පසුදින ඔහු පාර්ලිමේන්තුවේදී අටවන විධායක ජනාධිපති ලෙස දිවුරුම් දෙනු ලැබුවා.\nකෙසේ වෙතත් ඒ වෙනුවෙන් අද දිනයේ කිසිදු උත්සවයක් සංවිධාන නොකරන ලෙසටයි ජනාධිපතිවරයා පසුගියදා දැනුම්දී තිබුණේ.\nමහජන මුදල් හෝ පෞද්ගලික මුදල් වැය කර පදවි ප්‍රාප්ති උත්සව නොපැවැත්විය යුතු බවටයි ජනාධිපතිවරයා කියා සිටියේ.\nමේ අතර ජනාධිපති රනිල් වික්‍රමසිංහ ඉන්දියාවේ නිල සංචාරයකද නිරතවීමට නියමිතයි.",
       "URL": "https://www.hirunews.lk/341853/රනිල්-වික්‍රමසිංහ-අනුප්‍රාප්තික-ජනපති-ධුරයට-පත්වී-අදට-වසරයි",
       "Category": "Local News",
       "Parent URL": "https://www.hirunews.lk/local-news.php?pageID=168"
}