{
       "Source": "hirunews",
       "Timestamp": "Friday, 12 May 2023 - 19:27",
       "Headline": "රජය සමෘද්ධියේ ඉතුරුම්වලට අත නොතබන බව මුදල් රාජ්‍ය අමාත්‍ය ෂෙහාන් සේමසිංහ පවසයි",
       "News Content": "රජය සමෘද්ධියේ ඉතුරුම් මුදල්වලට කිසිදු විටෙක අත නොතබන බව මුදල් රාජ්‍ය අමාත්‍ය ෂෙහාන් සේමසිංහ පාර්ලිමේන්තුවේදී අද (12) ප්‍රකාශ කළා.\nඅස්වැසුම සුබසාධක ප්‍රතිලාභ ගෙවීමේ යෝජනා ක්‍රමය පිලිබඳ විවාදයේදී අමාත්‍යතුමන් මේ පිළිබඳ ප්‍රකාශ කළ අතර සමෘද්ධි  බැංකු ඈවර කිරීමට  කිසිදු තීරණයක් ගෙන නොමැති බවත් මුදල් රාජ්‍ය අමාත්‍යවරයා මෙහිදී සඳහන් කර සිටියා.\nමෙම පනත හරහා සිදු කෙරෙණුයේ සමෘද්ධියේ විනිවිදභාවය ඇති කිරීම බවයි ඔහු ප්‍රකාශකර සිටියේ.\nඑමෙන් ම සමෘද්ධි ලයිස්තුව යාවත්කාලීන කිරීම මෙහි අරමුණ බවත් සමෘද්ධිය ප්‍රතිලාභ බෙදා හැරීමට පමණක් ඇති ආයතනයක් නොවන බවත් ජනතාව සවිබලගැන්වීම එහි ප්‍රධාන අරමුණ බවයි අමාත්‍යතුමන් පෙන්වා දුන්නේ.",
       "URL": "https://www.hirunews.lk/335000/රජය-සමෘද්ධියේ-ඉතුරුම්වලට-අත-නොතබන-බව-මුදල්-රාජ්‍ය-අමාත්‍ය-ෂෙහාන්-සේමසිංහ-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=348"
}