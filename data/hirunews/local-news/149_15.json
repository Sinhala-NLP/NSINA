{
       "Source": "hirunews",
       "Timestamp": "Wednesday, 26 July 2023 - 17:43",
       "Headline": "ඉන්දියාවේ පාර්ලිමේන්තු මන්ත්‍රීවරයෙකුට කපුටු ප්‍රහාරයක්",
       "News Content": "මන්ත්‍රීවරයෙකුට කපුටු ප්‍රහාරයක් එල්ලවන ඡායාරූපයක් මේ වන විට සමාජ මාධ්‍ය කලඹා තිබෙනවා.\nමෙලෙස කපුටු ප්‍රහාරය එල්ල වී ඇත්තේ ඉන්දීය ආම් ආද්මි පක්ෂයේ පාර්ලිමේන්තු මන්ත්‍රී රාඝව් චාඩාට බවයි වාර්තා වෙන්නේ.\nමෙම ඡායාරූපය කැමරා ශිල්පියෙකු තම කැමරා කාචයට හසුකරගෙන ඇති අතර එය භාරතීය ජනතා පක්ෂයේ දිල්ලි ඒකකයේ නිල ට්විටර් ගිණුමේ පළ කර තිබුණේ '' ජූත් බෝලේ කච්චා කාටේ\" ලෙසයි.\nඑම පැරණි හින්දි කියමනේ අර්ථය නම් ''කපුටා බොරුකාරයාට දෂ්ඨ කරයි'' යන්නයි.\nකෙසේ වෙතත් මහත් ආන්දෝලනයට ලක් වූ මෙම ඡායාරූපයේ සඳහන් වන්නේ මන්ත්‍රීවරයා දුරකථනයෙන් ඇමතුමක් සමඟින් සම්බන්ධ වී සිටින මොහොතක මෙම ප්‍රහාරය එල්ල වන ආකාරයයි.",
       "URL": "https://www.hirunews.lk/342613/ඉන්දියාවේ-පාර්ලිමේන්තු-මන්ත්‍රීවරයෙකුට-කපුටු-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=149"
}