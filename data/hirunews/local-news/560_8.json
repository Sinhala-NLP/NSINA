{
       "Source": "hirunews",
       "Timestamp": "Friday, 03 February 2023 - 15:31",
       "Headline": "නිදහස් උළෙලට බාධා වන අයුරින් විරෝධතාකරුවන්ට ගාලුමුවදොරට ඇතුලුවීම වළක්වාලමින් අධිකරණ නියෝගයක් (ඡායාරූප හා වීඩියෝ)",
       "News Content": "හෙට (04) පැවැත්වෙන 75 වන නිදහස් උත්සවයට බාධා වන පරිදි ගාලුමුවදොර භූමියට උද්ඝෝෂණකරුවන්ට ඇතුළු වීම වළක්වාලමින් කොටුව මහේස්ත්‍රාත් තිලිණ ගමගේ අද (03) නියෝගයක් නිකුත් කර තිබෙනවා.\nනිදහස් උත්සවයට බාධා කරමින් අන්තර් විශ්වවිද්‍යාල ශිෂ්‍ය බල මණ්ඩලය සහ බහුජන සංවිධාන ඇතුලු විපක්ෂ ක්‍රියාකාරින් උද්ඝෝෂණයක් සංවිධාන කර ඇති අතර එම උද්ඝෝෂණය තහනම් කරන ලෙස කොටුව, කොම්පඤ්ඤවීදිය සහ කොල්ලුපිටිය පොලිස් ස්ථාන විසින් සිදුකළ ඉල්ලීමක් සලකා බැලීමෙන් අනතුරුවයි මහේස්ත්‍රාත්වරයා මෙම නියෝගය නිකුත් කළේ.\nගාලුමුවදොර භූමියට ඇතුළු වන නිදහස් වටරවුම, අලියා නාන වටරවුම, මාකර් මාවත, මුහුදු මාවත ඇතුළු මාර්ගවලට ඇතුළු වීම වළක්වාලමිනුයි මහේස්ත්‍රාත් තිලිණ ගමගේ මෙම නියෝගය නිකුත් කරනු ලැබුවේ.\nකෙසේ වෙතත්, සාමකාමීව උද්ඝෝෂණය කිරීමට හැකි බවත්, මහේස්ත්‍රාත්වරයා පොලීසියට දැනුම් දී තිබෙනවා.",
       "URL": "https://www.hirunews.lk/326590/නිදහස්-උළෙලට-බාධා-වන-අයුරින්-විරෝධතාකරුවන්ට-ගාලුමුවදොරට-ඇතුලුවීම-වළක්වාලමින්-අධිකරණ-නියෝගයක්-ඡායාරූප-හා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=560"
}