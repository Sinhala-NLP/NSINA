{
       "Source": "hirunews",
       "Timestamp": "Wednesday, 14 June 2017 - 11:23",
       "Headline": "ලන්ඩනයේ ගින්නෙන් ශ්‍රී ලාංකිකයන්ට හානියක් නැහැ",
       "News Content": "බටහිර ලන්ඩනයේ මහල් 27ක ගොඩනැගිල්ලක හට ගත් ගින්නට කිසිදු ශ්‍රී ලාංකිකයෙකු හානියක් සිදුව නොමැති බව විදේශ අමාත්‍යාංශය පවසනවා.\nඑහි වැඩබලන අධ්‍යක්ෂ ජනරාල් සත්‍යා රොද්‍රිගු හිරු ප්‍රවෘත්ති අංශයට සදහන් කළේ ගින්නට හසුවූ ගොඩනැගිල්ලේ ශ්‍රී ලාංකිකයින් සිටින බවට මේ වනතෙක් වාර්තා වී නොමැති බවයි.\nකෙසේ වෙතත්, මෙම ගොඩනැගිල්ල ආසන්නයේ පදිංචිව සිටින දෙමළ සන්ධානයේ හිටපු පාර්ලිමේන්තු මන්ත්‍රීවරයෙකු වන චන්ද්‍රකාන්තන් චන්ද්‍රනේරුගෙන් පවතින තත්ත්වය පිළිබදව අප විමසීමක් කළා.\nඔහු කියා සිටියේ මෙම ගොඩනැගිල්ලේ ශ්‍රී ලාංකිකයින් වාසය කළ බවයි.\nගින්නෙන් පුද්ගලයින් 20 දෙනෙකු පමණ තුවාල ලබා රෝහල් ගත කර තිබෙනවා.\nඅද අලුයම හටගත් මෙම ගින්න මේ වනවිට මැඩපවත්වා ඇති අතර, එහි නිවාස 120 ක් පමණ පිහිටා තිබූ බවයි විදෙස් වාර්තා සදහන් කළේ.\nගින්නට හේතුව මෙතෙක් නිශ්චිතව අනාවරණ වී නැහැ.\nගොඩනැගිල්ල ගිනිගැනීම සිදුවන අවස්ථාවේ සජීවී දර්ශන.\nගොඩනැගිල්ල ගිනිගැනීම සිදුවන අයුරු පහතින්.",
       "URL": "https://www.hirunews.lk/163531/ලන්ඩනයේ-ගින්නෙන්-ශ්‍රී-ලාංකිකයන්ට-හානියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4470"
}