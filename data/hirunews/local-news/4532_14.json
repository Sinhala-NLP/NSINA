{
       "Source": "hirunews",
       "Timestamp": "Friday, 05 May 2017 - 13:03",
       "Headline": "මන්ත්‍රී ප්‍රසන්න රණතුංග ඇතුළු දස දෙනෙකුට ඇප",
       "News Content": "දොම්පේ කසල අංගනයට කසල ගෙන යාමට එරෙහිව දැක්වූ විරෝධතාවය සම්බන්ධයෙන් අධිකරණයේ පෙනී සිටීමට නොතීසි නිකුත් කර තිබූ නියෝජ්‍ය අමාත්‍ය දුලීප් විජේසේකර, පාර්ලිමේන්තු මන්ත්‍රී ප්‍රසන්න රණතුංග, දොම්පේ ප්‍රාදේශීය සභාවේ හිටපු සභාපති මිලාන් ජයතිලක ඇතුළු දස දෙනෙකුට අද ඇප නියම කෙරුණා.\nඒ ඔවුන් අද පූගොඩ ප්‍රධාන මහේස්ත්‍රාත් නිලූපුලී ලංකාපුර හමුවේ පෙනී සිටි අවස්ථාවේදීයි.\nමොවුන්ට මහජන පීඩා පනත යටතේ මාර්ග අවහිර කිරීම , මහජනතාවට පීඩා කිරීම සහ පොදුදේපල වලට අලාභ හානි සිදුකිරීම යටතේ චෝදනා ගොනුකර තිබුණා.",
       "URL": "https://www.hirunews.lk/160655/මන්ත්‍රී-ප්‍රසන්න-රණතුංග-ඇතුළු-දස-දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4532"
}