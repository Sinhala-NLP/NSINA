{
       "Source": "hirunews",
       "Timestamp": "Sunday, 17 October 2021 - 12:53",
       "Headline": "කාදිනල් හිමිපාණන්ගෙන් රජයට යළි සිහිකැඳවීමක් (වීඩියෝ)",
       "News Content": "පාස්කු කොමිසමේ නිර්දේශ බොහොමයක් මේ වනතෙක් රජය ක්‍රියාත්මක කර නොමැති බවට අගරදගුරු අතිඋතුම් මැල්කම් කාදිනල් රංජිත් හිමිපාණන් චෝදනා කරනවා.\nඋන්වහන්සේ මේ බව සඳහන් කළේ 'පාස්කු ප්‍රහාරයේ වින්දිතයන්ට යුක්තිය ඉටුකිරීම මැයෙන්' ඕස්ට්‍රේලියාවේ සිටින ශ්‍රී ලාංකිකයින් පිරිසක් සමඟ වීඩියෝ තාක්ෂණය ඔස්සේ පැවති සම්මන්ත්‍රණයකට එක්වෙමින්.\nඅතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් පැවති මෙම සාකච්ඡාවට පූජ්‍ය ඕමල්පේ සෝභිත හිමියන් සහ ගරු සිරිල් ගාමිණී පියතුමන්ද එක්වුණා.\nඊට ඕස්ට්‍රේලියාවේ සිටින ශ්‍රී ලාංකිකයින් 300ක් පමණ පමණ ද සම්බන්ධ වී තිබෙනවා.",
       "URL": "https://www.hirunews.lk/285246/කාදිනල්-හිමිපාණන්ගෙන්-රජයට-යළි-සිහිකැඳවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1623"
}