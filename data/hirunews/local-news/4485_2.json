{
       "Source": "hirunews",
       "Timestamp": "Sunday, 04 June 2017 - 14:19",
       "Headline": "ඉදිරි පැය 24 ත් වැසි",
       "News Content": "බස්නාහිර, සබරගමුව, මධ්‍යම, වයඹ, දකුණු පළාත්වල ඉදිරි පැය 24 ක කාලය තුළත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nමේ අතර, නුවරඑළිය, කෑගල්ල,කළුතර, ගාල්ල, මාතර, හම්බන්තොට සහ රත්නපුර යන දිස්ත්‍රික්කවලට නායයාමේ අවදානම තවදුරටත් පවතින බව ආපදා කළමනාකරණ මධ්‍යස්ථානය පවසනවා.\nඑමෙන්ම, රත්නපුර - පාහියන්ගල ඓතිහාසික විහාරස්ථාන භූමිය අවදානම් සහිත ප්‍රදේශයක් බවට ජාතික ගොඩනැගිලි පර්යේෂණ සංවිධානය නම් කිරීමත් සමග එහි වැඩවිසූ ස්වාමින් වහන්සේලා එම ස්ථානයෙන් මේ වනවිට ඉවත් කර තිබෙනවා.\nවාරිමාර්ග දෙපාර්තමේන්තුවේ ජල පවාහන හා ගංවතුර පද්ධති පිළිබද වාරිමාර්ග අධ්‍යක්ෂිකා ජානකී මීගස්තැන්න කියා සිටියේ ගිං, නිල්වලා, කළු සහ කැළණි යන ගංගා ආශ්‍රිතව පිටාර ගැලීමේ තත්ත්වයක් මේ වනවිට නොමැති බවයි.",
       "URL": "https://www.hirunews.lk/162804/ඉදිරි-පැය-24-ත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4485"
}