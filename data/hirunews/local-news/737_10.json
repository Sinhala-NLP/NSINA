{
       "Source": "hirunews",
       "Timestamp": "Sunday, 13 November 2022 - 17:35",
       "Headline": "මාදුරුඔය වැවේ වැටලීමට ගිය වනජීවි නිලධාරින්ට පහරදීමක්",
       "News Content": "තහනම් දැල් ආම්පන්න යොදා ගනිමින් මාදුරු ඔය වැවේ ධීවර කටයුතුවල නිරතවූ පිරිසක් වැටලීමට ගිය වනජීවි නිලධාරින් පිරිසකට ගම්වැසියන් පිරිසක් පහරදී තිබෙනවා.\nපහරකෑමට ලක්වූ ඉද්දේපොළ වනජීවී කාර්යාලයේ එක් නිළධාරියෙකු තුවාල ලබා මේ වන විට මහඔය රෝහලට ඇතුළත් කර ඇති බවයි පොලීසිය සඳහන් කළේ.\nවනජීවි නිලධාරින්ද එම අවස්ථාවේ ප්‍රතිප්‍රහාර එල්ල කර ඇති අතර ගම්වැසින් 04 දෙනෙකුද එහිදී තුවාල ලබා තිබෙනවා.\nවැටලීමෙන් වනජීවී නිළධාරීන්ගේ භාරයට ගත් දැල් ආම්පන්න තොගයක් සහ බෝට්ටු දෙකක් ගම්වැසියන් විසින් පැහැරගෙන ඇති අතර මෙම සිද්ධියට අදාළව 05 දෙනෙකු අත්අඩංගුවට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/320307/මාදුරුඔය-වැවේ-වැටලීමට-ගිය-වනජීවි-නිලධාරින්ට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=737"
}