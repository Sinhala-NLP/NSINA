{
       "Source": "hirunews",
       "Timestamp": "Tuesday, 08 August 2023 - 10:43",
       "Headline": "මහබැංකු පරිශ්‍රයට කඩා පැන්න පිරිසක් අත්අඩංගුවට (ඡායාරූප/වීඩියෝ)",
       "News Content": "මහබැංකු පරිශ්‍රයට අනවසරයෙන් ඇතුළු වූ සුළු හා මධ්‍ය පරිමාණ ව්‍යවසායකයින්ගේ සංගමයේ නියෝජිතයින්ගෙන් 08 දෙනෙකු අත්අඩංගුවට ගෙන තිබෙනවා.\nලීසිං වාරික ගෙවීමේදී සහනයක් සලසන ලෙස ඉල්ලා අද (08) පෙරවරුවේ එම සංගමයේ නියෝජිතයින් 15 දෙනෙකු පමණ මහබැංකු පරිශ්‍රයට අනවසරයෙන් ඇතුළු වූ අතර එම ස්ථානයේ ඇතිවූයේ උණසුම් තත්ත්වයක්.\nඔවුන් මහබැංකු පරිශ්‍රයට ඇතුළුවීමෙන් පසු එහි බිම හිඳ ගෙන විරෝධතාවයක නිරත වුණා.\nඅනතුරුව ක්‍රියාත්මක වූ පොලිසිය එහි සිටි කාන්තාවක් ඇතුළු 08 දෙනෙකු අත්අඩංගුවට ගැනීමටයි පියවර ගැනුණේ.",
       "URL": "https://www.hirunews.lk/344063/මහබැංකු-පරිශ්‍රයට-කඩා-පැන්න-පිරිසක්-අත්අඩංගුවට-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=114"
}