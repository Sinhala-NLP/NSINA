{
       "Source": "hirunews",
       "Timestamp": "Monday, 10 July 2023 - 10:01",
       "Headline": "හිරගෙදරම වයසට ගිය රැඳවියන්ට ජනපති සමාව",
       "News Content": "බන්ධනාගාරවලම වයසට ගිය රැඳවියන් ජනාධිපති සමාව යටතේ නිදහස් කර යැවීමේ වැඩපිළිවෙළක් අධිකරණ බන්ධනාගාර සහ පුනරුත්ථාපන ඇමැති විජයදාස රාජපක්ෂ ආරම්භ කර තිබෙනවා.\nරැඳවියන් පිළිබඳව කරන ලද සමීක්ෂණයකදී අනාවරණය වී ඇත්තේ වයස්ගත රැඳවියන් 12 දෙනෙකු පමණක් සිටින බවයි.\nමෙරට බන්ධනාගාරවල වයස්ගත, දුර්වල සහ රෝග පීඩා සහිත සිරකරුවන් සියයක් පමණ සිටින මුත් මේ පිළිබඳව සොයා බැලීමට පත් කර ඇති වෛද්‍ය මණ්ඩලය අනුමත කර ඇත්තේ රැඳවියන් 12ක් පමණක් බවයි වාර්තා වන්නේ.\nතෝරා ගත් මෙම ‍රැඳවියන් 12 දෙනාට ජනාධිපති සමාව ලැබෙනු ඇති බවයි ඇමැති මාධ්‍ය අංශය වාර්තා කරන්නේ.",
       "URL": "https://www.hirunews.lk/340684/හිරගෙදරම-වයසට-ගිය-රැඳවියන්ට-ජනපති-සමාව",
       "Category": "Local News",
       "Parent URL": "https://www.hirunews.lk/local-news.php?pageID=197"
}