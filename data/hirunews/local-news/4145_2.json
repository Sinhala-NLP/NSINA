{
       "Source": "hirunews",
       "Timestamp": "Tuesday, 02 January 2018 - 20:32",
       "Headline": "රිය අනතුරකින් කුඩා දරුවෙක් ඇතුළු දෙදෙනෙකු මරුට (ඡායාරූප)",
       "News Content": "යාපනය නිර්වේලි මාර්ගයේදී සිදුවූ රිය අනතුරකින් දෙදෙනෙකු මිය ගොස් තිබෙනවා.\nමියගිය අය අතර අවුරුදු 6 දරුවෙකුත් සිටින බවයි පොලිසිය පැවසුවේ.\nත්‍රී රෝද රථයක් හා වෑන් රථයක් මුහුණට මුහුණ ගැටීමේන් අද පස්වරුවේ මෙම අනතුර සිදුවී තිබෙනවා.\nඅනතුරින්  බරපතල තුවාල ලැබූ තවත් දෙදෙනෙකු යාපනය රෝහලට ඇතුලත් කර ඇතැයි සඳහන්.\nමෙසේ අනතුරින් මියගොස් ඇත්තේ යාපනය වඩමාරච්චි ප්‍රදේශයේ පදිංචිකරුවන් දෙදෙනෙක්.\nඅනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර කෝපායි පොලීසිය වැඩිදුර පරික්ෂණ සිදු කරනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/179986/රිය-අනතුරකින්-කුඩා-දරුවෙක්-ඇතුළු-දෙදෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4145"
}