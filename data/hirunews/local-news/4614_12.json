{
       "Source": "hirunews",
       "Timestamp": "Tuesday, 14 March 2017 - 19:30",
       "Headline": "වලංගු භාවයක් නොමැති ප්‍රකාශ ගැන ජී.එල් කථා කරයි",
       "News Content": "විදේශීය විනිසුරුවරුන් දිවයිනට කැඳවන බවට මානව හිමිකම් කොමිසම ඉදිරියේ ලිඛිත ප්‍රතිඥා දී එය රට තුළ කෙතරම් ප්‍රතික්ෂේප කළද, එහි කිසිදු වලංගු භාවයක් නොමැති බව ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවකට ශ්‍රී ලංකා පොදුජන පෙරමුණේ සභාපති මහාචාර්ය ජී. එල් පීරීස් මේ බව කියා සිටියා.\n2015 වසරේදී මානව හිමිකම් කවුන්සිලයේදී සම්මත වූ යෝජනාව සංශෝධනය නොකර එය ක්‍රියාත්මක කිරීම සඳහා තවත් වසර දෙකක කාලයක් අවශ්‍ය බව පමණක් ලක් රජය මෙවර ජිනීවා නුවරදී ප්‍රකාශ කර ඇති බවද ඔහු එහිදී තවදුරටත් සඳහන් කළා.\nමාධ්‍ය හමුවට එක්වු පාර්ලිමේන්තු මන්ත්‍රී‍්‍ර බන්දුල ගුණවර්ධන සීනිවල උපරිම සිල්ලර මිල ඉවත් කිරීම සම්බන්ධයෙන් අදහස් පළ කරමින් කියා සිටියේ ඉදිරියේදී සීනි මිල ඉහළ ගියහොත් පාරිභෝගිකයාට පැවති රැකවරණය අහිමිවී යන බවයි.",
       "URL": "https://www.hirunews.lk/156862/වලංගු-භාවයක්-නොමැති-ප්‍රකාශ-ගැන-ජී-එල්-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4614"
}