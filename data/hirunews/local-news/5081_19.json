{
       "Source": "hirunews",
       "Timestamp": "Wednesday, 20 April 2016 - 7:49",
       "Headline": "අදත් ප්‍රදේශ රැසකට වැසි",
       "News Content": "දිවයිනේ ඇතැම් ප්‍රදේශවලට අද දිනයේත් මිලිමීටර් 75 ඉක්ම වූ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑහි කාර්යයේ නියුතු කාලගුණ විද්‍යාඥ ශ්‍රීමාල් හේරත් කියා සිටියේ සවස් කාලයේ දකුණු පළාතට ගිගුරුම් සහිත වැසි අපේක්ෂා කළ හැකි බවයි.\nපවතින වැසි සහිත කාලගුණයත් සමඟ රත්නපුර දිස්ත්‍රික්කයේ ඇහැලියගොඩ, බලංගොඩ, ඉඹුල්පේ සහ බදුල්ල දිස්ත්‍රික්කයේ හල්දුම්මුල්ල යන ප්‍රාදේශීය ලේකම් කොට්ඨාශවලට ඊයේ පස්වරුවේ නිකුත් කළ නායයෑමේ අවදානම තවදුරටත් ක්‍රියාත්මක බව ආපදා කළමනාකරණ මධ්‍යස්ථානය ප්‍රකාශ කළා.\nමේ අතර අවිස්සාවේල්ල - හේවාඉන්න ප්‍රදේශයේ නිවසකට අකුණුසැර වැදී ගින්නක් හටගෙන තිබෙනවා.\nපොලීසිය, නිවැසියන් සහ ප්‍රදේශවාසීන් එක්ව ගින්න මැඩ පවත්වා ඇති අතර ඉන් කිසිදු ජීවිත හානියක් සිදුව නැහැ.\nසාලයේ සවි කර තිබූ විදුලි පංකාවේ විදුලි කාන්දුවක් හේතුවෙන් මෙලෙස අකුණු සැර වැදී ගින්න හටගෙන ඇති බවයි මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/131266/අදත්-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=5081"
}