{
       "Source": "hirunews",
       "Timestamp": "Monday, 28 September 2020 - 11:23",
       "Headline": "දෙදරු මවක් පැහැරගෙන යමින් සිටි දෙදෙනෙකු ගාල්ලේදී අත්අඩංගුවට",
       "News Content": "දෙදරු මවක් බලහත්කාරයෙන් රැගෙන යමින් සිටි ත්‍රිරෝද රථ රියදුරෙකු සහ තවත් පුද්ගලයෙකු පොලීසිය අත්අඩංගුවට ගෙන තිබෙනවා.\nපොලිස් පරික්ෂණවලදි අනාවරණයවි ඇත්තේ මෙම කාන්තාවගේ සැමියා ගාල්ල හැව්ලොක් පාරේ රේස් බයි රේස් ඔට්ටු මධ්‍යස්ථානයකට ගොස් ඇති අතර ඔහු එනතුරු ඇය ඒ අසල සිට ඇති බවයි.\nරාත්‍රි එකොළහට පමණ චින කොරටුව පෙදෙසේ සිට පැමිණි ත්‍රි රෝද රථයක් ඇය අසල නවත්වා ඇති අතර එහි පිටුපස අසුනේ සිටි පුද්ගලයා එක් වරම ඇයගේ අතින් ඇද ත්‍රි රෝද රථයට නංවාගෙන ඇති අතර ත්‍රි රෝද රථයේ නංවාගෙන හැව්ලොක් පාර දිගේ ඉදිරියට යනවිට ඇය ඔවුන් සමග පොර බදා රියදුරුගේ බෙල්ල අල්ලාගෙන ඇති බවත් ඒ සමගම රියදුරුට වේගය පාලනය කර ගැනිමට නොහැකිව ඇලට පෙරලි ඇති බවත් අනාවරණයවි තිබෙනවා.\nපසුව පොලීසිය ඇය බේරාගෙන සැකකරුවන් අත්අඩංගුවට ගෙන ඇති බවයි අප වාර්තාකරු ප්‍රකාශ කළේ.\nසිය සැමියා පැමිණෙන තුරු රැඳී සිටියදී මෙම පැහැරගැනීම සිදුව ඇති අතර, අත්අඩංගුවට ගත් සැකකරුවන් පෝද්දල පදිංචි 26 හැවිරිදි ත්‍රි රෝද රථ රියදුරු සහ 30 හැවිරිදි ඔහුගේ මිතුරෙකි.",
       "URL": "https://www.hirunews.lk/251285/දෙදරු-මවක්-පැහැරගෙන-යමින්-සිටි-දෙදෙනෙකු-ගාල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2425"
}