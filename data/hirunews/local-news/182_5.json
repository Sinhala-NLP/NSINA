{
       "Source": "hirunews",
       "Timestamp": "Saturday, 15 July 2023 - 14:43",
       "Headline": "පෙට්‍රල් බෝම්බ ප්‍රහාරයට ලක් වූ ධීවර යාත්‍රාව මීගමුව වරායට",
       "News Content": "දකුණු මුහුදේ ධීවර කටයුතුවල නිරත වෙමින් සිටි මෙරට බහුදින යාත්‍රාවකට විදෙස් ධීවර යාත්‍රවක සිටි පිරිසක් පෙට්‍රල් බෝම්බ ප්‍රහාරයක් එල්ල කළ සිද්ධියක් පසුගියදා වාර්තා වුණා.\nඑම ප්‍රහාරයට ලක් වූ සචින්ත පුතා නම් බහුදින ධීවර යාත්‍රාව ඊයේ මීගමුව ධීවර වරායට සේන්දු වුණා.\nසචින්ත පුතා නම් බහුදින ධීවර යාත්‍රාවෙන්.\nපස් දෙනෙකුගෙන් සමන්විත ධීවරයින් පිරිසක් මීගමුවේ සිට දකුණු මුහුදේ ධීවර කටයුතු සඳහා පිටත්ව ගොස් තිබුණේ පසුගිය 22 වැනිදායි.\nඔවුන් ධීවර කටයුතුවල නිරත වෙමින් සිටියදී, ඉන්දුනීසියාවට අයත් බවට සැලකෙන යාත්‍රවක සිටි පිරිසක් පෙට්‍රල් බෝම්බ ප්‍රහාරයක් එල්ල කර තිබුණා.\nඑහිදී සචින්ත පුතා බහුදින ධීවර යාත්‍රාවේ සිටි 33 හැවිරිදි ශිවශාම් නමැති ත්‍රිකුණාමලය ප්‍රදේශයේ පදිංචි ධීවරයෙක් බරපතළ පිළිස්සුම් තුවාල ලැබූ අතර ඔහු මේවන විට කරාපිටිය රෝහලේ ප්‍රතිකාර ලබනවා\nමෙලෙස ගැඹුරු මුහුදේදී ප්‍රහාරයට ලක්වූ ,සචින්ත පුතා බහුදින ධීවර යාත්‍රාව ඊයේ මීගමුව ධීවර වරායට සේන්දු වුණා.",
       "URL": "https://www.hirunews.lk/341304/පෙට්‍රල්-බෝම්බ-ප්‍රහාරයට-ලක්-වූ-ධීවර-යාත්‍රාව-මීගමුව-වරායට",
       "Category": "Local News",
       "Parent URL": "https://www.hirunews.lk/local-news.php?pageID=182"
}