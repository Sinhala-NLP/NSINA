{
       "Source": "hirunews",
       "Timestamp": "Tuesday, 13 December 2022 - 19:55",
       "Headline": "හය හැවිරිදි දරුවා ඝාතනය කළ සැකකරු රිමාන්ඩ්",
       "News Content": "ගම්පහ - පහලගම ප්‍රදේශයේදී 06 හැවිරිදි කුඩා පිරිමි දරුවෙකුට පහර දී ඝාතනය කළ සිද්ධියට සම්බන්ධ සැකකරු රක්ෂිත බන්ධනාගාර ගතකර තිබෙනවා.\nඒ ඔහු අද (13) ගම්පහ මහේස්ත්‍රාත් අධිකරණයට ඉදිරිපත් කිරීමෙන් අනතුරුව යි.\nමිය ගිය දරුවාගේ මවගේ අනියම් සැමියා විසින් මෙම පහර දීම සිදු කර තිබූ අතර ලද තොරතුරකට අනුව ගම්පහ පොලිසියේ නිලධාරින් එම නිවසට ගොස්, දරුවා ගම්පහ රෝහළ වෙත ඊයේ රාත්‍රියේ ඇතුලත් කර තිබුණා.\nකෙසේ වෙතත් මෙම අද අලුයම දරුවා මිය ගොස් ඇති බවයි පොලිසිය සඳහන් කළේ.\nදරුවාගේ මව සහ පහර දුන් පුද්ගලයා වසර තුනක පමණ කාලයක් තිස්සේ ගම්පහ - පහලගම ප්‍රදේශයේ නිවසක වාසය කළ යුවලක්.\nසැකකරුට දාව උපන් දරුවන් දෙදෙනෙකු එහි සිටින අතර ඔවුන්ගේ වයස අවුරුදු 03ක් සහ 04 ක් වනවා.\nපහරකෑමට ලක්වූ දරුවාට සැකකරු විසින් කලක් තිස්සේ වෙනස්කම් කර ඇති අතර ඇතැම් අවස්ථාවල ආහාර පවා ලබා දී නැහැ.\nරෝහලට ඇතුළත් කිරීමේදී දරුවා ආහාර නොමැතිවීම හේතුවෙන් ශරීරය දුර්වල වී සිටි බව නිරීක්ෂණය වී තිබූ බවයි පොලිසිය ප්‍රකාශ කළේ.",
       "URL": "https://www.hirunews.lk/322624/හය-හැවිරිදි-දරුවා-ඝාතනය-කළ-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=668"
}