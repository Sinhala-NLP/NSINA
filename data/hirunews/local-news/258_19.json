{
       "Source": "hirunews",
       "Timestamp": "Sunday, 18 June 2023 - 11:16",
       "Headline": "කරුංකා ඩිජිටල්කරණය වෙයි",
       "News Content": "අපනයන කෘෂිකර්ම දෙපාර්තමේන්තුව හා වාණිජ දෙපාර්තමේන්තුව එක්ව කරුංකා අපනයන ක්‍රියාවලිය වඩා විධිමත් කිරීමේ වැඩපිළිවෙළක් ආරම්භ කර තිබෙනවා.\nඒ සඳහා ඩිජිටල්කරණය කිරීම මේ වන විටත් ආරම්භ කර ඇති අතර ඒ පිළිබද සාකච්ඡාවක් පසුගිය (16) වන දා වෙළෙඳ, වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු මහතාගේ ප්‍රධානත්වයෙන් එම අමාත්‍යංශයේදී පැවැත්වුණා.\nමෙම ඩිජිටල් වැඩපිළිවෙළෙහි අරමුණ වන්නේ ඉන්දු ශ්‍රී ලංකා නිදහස් වෙළෙඳ ගිවිසුම හරහා මෙරටින් බදු රහිතව ඉන්දියාවට අපනයනය කෙරෙන වාර්ෂික කරුංකා කෝටාව විධිමත් ලෙස සැලසුම් කිරීමයි.\nඩිජිටල් තාක්ෂණය ඔස්සේ එක් එක් කරුංකා අපනයනකරුවාට හිමි නිශ්චිත කෝටාව සංඛ්‍යාත්මක වශයෙන් දත්ත පද්ධතියට ඇතුළත්\nකෙරෙනවා.\nඑම කෝටාව ප්‍රයෝජනයට නොගන්නා අපනයනකරුවන් යම් කාල සීමාවකින් පසුව එම පද්ධතියෙන් ඉවත් කෙරෙනවා.\nශ්‍රී ලංකාවට විදෙස් රටවලින් ආනයනය කෙරෙන කරුංකා ඉන්දියාව වෙත ප්‍රතිඅපනයන කිරීම සහ ඉන්දු ශ්‍රී ලංකා නිදහස් වෙළෙඳ ගිවිසුම උල්ලංඝණය වීම හේතුවෙන් පසුගිය කාලයේ වාණිජ දෙපාර්තමේන්තුව විසින් කරුංකා අපනයන ප්‍රභව ස්ථාන සහතික ලබා දීම තාවකාලිකව නවතා දමා තිබෙනවා.\nමෙම ඩිජිටල් ක්‍රියාවලිය ඔස්සේ පුවක් සැපයුම්කරුවන්, ඔවුන් සපයන\nප්‍රමාණයන් ඇතුළත් නිසි තොරතුරු ඇතුළු කිරීම හරහා එම ගැටලුකාරී අවස්ථාවන් මඟහැරවීම තුළින් අපනයනය කෙරෙන ශ්‍රී ලාංකීය කරුංකා අනන්‍යතාවය තහවුරු කෙරෙනවා.",
       "URL": "https://www.hirunews.lk/338295/කරුංකා-ඩිජිටල්කරණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=258"
}