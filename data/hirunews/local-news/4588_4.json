{
       "Source": "hirunews",
       "Timestamp": "Thursday, 30 March 2017 - 13:02",
       "Headline": "අනුරපුර වඳුරාට බ්‍රිතාන්‍යයෙන් කළ පැමිණිල්ලට පොලිස්  වාර්තාවක්",
       "News Content": "බ්‍රිතාන්‍ය ජාතික තරුණියකගේ ජංගම දුරකථනය පැහැරගත් වඳුරාට එරෙහිව අනුරාධපුර සංචාරක පොලීසිය මගින් පොලිස් වාර්තාවක් නිකුත් කර තිබෙනවා.\nඒ, අදාළ බ්‍රිතාන්‍ය ජාතික තරුණිය සිදුකළ පැමිණිල්ල සැළකිල්ලට ගනිමින්.\nඅනුරාධපුර ශික්ෂණ රෝහලේ හෙද පුහුණුව ලබන 26 හැවිරිදි නිකෝන් පැරනික් නැමති බ්‍රිතාන්‍ය ජාතික තරුණිය අනුරාධපුර සංචාරක පොලීසියට පෙරේදා පැමිණිලි කළේ තමන්ගේ රුපියල් 55000 ක් වටිනා ජංගම දුරකථනය වඳුරෙකු විසින් පැහැරගත් බවටයි.\nඒ පිළිබඳව විමර්ශනයක් සිදුකළ අනුරාධපුර සංචාරක පොලීසිය වඳුරා විසින් මෙම ජංගම දුරකථනය පැහැරගෙන ඇති බවත්, ඒ පිළිබඳව විමර්ශනයක් සිදුකළ බවත් සඳහන් කරමින් බ්‍රිතාන්‍ය ජාතික තරුණිය වෙත අදාළ පොලිස් වාර්තාව නිකුත් කර තිබෙනවා.",
       "URL": "https://www.hirunews.lk/158103/අනුරපුර-වඳුරාට-බ්‍රිතාන්‍යයෙන්-කළ-පැමිණිල්ලට-පොලිස්-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=4588"
}