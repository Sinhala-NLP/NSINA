{
       "Source": "hirunews",
       "Timestamp": "Friday, 24 September 2021 - 15:15",
       "Headline": "සැප්තැම්බර් 11 ප්‍රහාරයට වසර 20 ක් පිරීම නිමිත්තෙන් සංවිධාන කළ විශේෂ සැමරුමට ජනපති එක්වෙයි (වීඩියෝ)",
       "News Content": "ඇමරිකාවේ වොෂින්ටන් සහ නිව්යොර්ක් නගර ඉලක්ක කර ගනිමින් එල්ල වූ ත්‍රස්ත ප්‍රහාරයට විසි වසරක් පිරීම නිමිත්තෙන් ඇමරිකාවේ සංවිධානය කර තිබූ විශේෂ සැමරුමට ජනාධිපති ගෝඨාභය රාජපක්ෂ සහභාගී වී තිබෙනවා.\nමෑන් හැටන් හි අනුස්මරණ ස්මාරකය අබියස එය සංවිධානය කර තිබුණේ එක්සත් ජාතීන්ගේ ත්‍රස්ත විරෝධී කාර්යාලය සහ සැප්තැම්බර් 11 අනුස්මරණ කෞතුකාගාරය එක්ව බවයි ජනාධිපති මාධ්‍ය අංශය සඳහන් කළේ.\n2001 වසරේ සැප්තැම්බර් 11 වන දින නිව්යෝර්ක් නුවර ලෝක වෙළඳ මධ්‍යස්ථානය සහ වොෂින්ටන්හි පිහිටි එක්සත් ජනපද හමුදා මූලස්ථානය වූ පෙන්ටගනය ඉලක්ක කර ගනිමින් මෙම ත්‍රස්ත ප්‍රහාර එල්ල වුණා.\nප්‍රහාරයෙන් ජීවිත අහිමි වූවන්ට ගෞරවය පුද කිරීමේ මෙම අවස්ථාවට, එක්සත් ජාතීන්ගේ මහාමණ්ඩල සැසිවාරයට සහභාගී වීම සඳහා නිව්යොර්ක් නුවරට පැමිණ සිටින සෙසු රාජ්‍ය නායකයන් සහ නියෝජිතයන්ද එක්ව තිබෙනවා.",
       "URL": "https://www.hirunews.lk/283123/සැප්තැම්බර්-11-ප්‍රහාරයට-වසර-20-ක්-පිරීම-නිමිත්තෙන්-සංවිධාන-කළ-විශේෂ-සැමරුමට-ජනපති-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1671"
}