{
       "Source": "hirunews",
       "Timestamp": "Saturday, 31 March 2018 - 16:12",
       "Headline": "කාන්තාවක් සහ දැරියන් තුන්දෙනෙකු ගිං ගඟේ ගිලී මියයයි",
       "News Content": "හිනිදුම - නුගගල මංසන්ධිය අසලින් ගිං ගඟේ  දිය නෑමට ගිය එකම පවුලේ මව, දියණිය සහ ඇයගේ යෙහෙළියන් දෙදෙනෙකු දියේ ගිලී ජිවිතක්ෂයට පත්ව තිබෙනවා.\nදියණියගේ යෙහෙළියන් දෙදෙනා ඇගේ නිවසට පැමිණ ඇත්තේ අද නිවාඩු දිනයක් හේතුවෙන්.\nපසුව පස්වරු 2.30ට පමණ ඇය සිය මව සහ මිතුරියන් සමග ගිං ගඟේ දිය නෑමට ගොස් ඇති බවයි පොලිසිය සඳහන් කළේ.\nඑහිදී ගඟේ දිය පහරට හසුවීමෙන් මොවුන් දියේ ගිලී ජිවිතක්ෂයට පත්වී තිබෙනවා.\nමෙලෙස මිය ගිය මව 39 හැවිරිදි වියේ පසුවන අතර දැරියන් තිදෙනා 14 වියේ පසුවන අයයි.\nමියගොස් ඇති 39 හැවිරිදි කාන්තාව සහ ඇයගේ 14 හැවිරිදි දියණිය හිනිදුම බටහිර ප්‍රදේශයේ පදිංචිකරුවන්.\nඅනෙක් දැරියන් දෙදෙනො තංගල්ල සහ මාපලගම ප්‍රදේශවල පදිංචිකරුවන් බවටයි අනාවරණ වී ඇත්තේ.\nඔවුන්ගේ සිරුරු  හිනිදුම රෝහලේ තැන්පත් කර තිබෙනවා.\nහිනිදුම පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/187341/කාන්තාවක්-සහ-දැරියන්-තුන්දෙනෙකු-ගිං-ගඟේ-ගිලී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4011"
}