{
       "Source": "hirunews",
       "Timestamp": "Friday, 22 September 2017 - 19:26",
       "Headline": "දුම්රිය මාර්ගයකට කන්ටේනර් රථයක් පෙරළෙයි",
       "News Content": "බණ්ඩාරවෙල, හපුතලේ ප්‍රධාන මාර්ගයේ කන්ටේනර් රථයක් පෙරලී යාමෙන් අනතුරක් සිදුව තිබෙනවා.\nඑම මාර්ගයේ දුම්රිය ගේට්ටුව අසල අද උදෑසන සිමෙන්ති පිරවූ කන්ටේනර් රථයක් දුම්රිය මාර්ගය හරහා පෙරලී ගොස් මෙම අනතුර සිදුව ඇති බවයි වාර්තා වන්නේ.\nකන්ටේනර් රථය පෙරලී ගිය ස්ථානය අනතුරු බහුල ස්ථානයක් වන අතර මෙම ස්ථානයේ සිදුවූ 54වන අනතුර මෙය බවයි අප වාර්තාකරු සඳහන් කළේ.\nඅනතුරෙන් කිසිවෙකුටත් හානියක් සිදුවී නොමැති අතර  දුම්රිය මාර්ගය හරහා පෙරලී ගිය කන්ටේනර් රථය කඩිනමින් ඉවත් කිරීමට පොලිසිය සහ ප්‍රදේශවාසීන් එක්ව පියවර ගෙන තිබෙනවා.",
       "URL": "https://www.hirunews.lk/171593/දුම්රිය-මාර්ගයකට-කන්ටේනර්-රථයක්-පෙරළෙයි",
       "Category": "Local News",
       "Parent URL": "https://www.hirunews.lk/local-news.php?pageID=4308"
}