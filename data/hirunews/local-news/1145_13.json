{
       "Source": "hirunews",
       "Timestamp": "Wednesday, 25 May 2022 - 6:24",
       "Headline": "අමෙරිකාවේ පාසලක සිදුවූ වෙඩි තැබීමකින් 21 දෙනෙකු ජිවිතක්ෂයට  (ඡායාරූප)",
       "News Content": "අමෙරිකාවේ ටෙක්සස් ප්‍රාන්තයේ මූලික පාසලක සිදුවූ වෙඩි තැබීමකින් පාසල් සිසුන් 18 දෙනෙකුද ඇතුලු 21 දෙනෙකු මියගොස් තිබෙනවා.\nගුරුවරයෙකු සහ තවත් වැඩිහිටියන් දෙදෙනෙකුද ඒ අතර වන බවයි විදෙස් මාධ්‍ය වාර්තා කළේ.\nතත්ත්වය මැඩපැවැත්වීමට ආරක්ෂක අංශ සාමාජිකයින් තුවක්කුකරු ඉලක්ක කර ප්‍රතිප්‍රහාර එල්ල කර ඇති අතර, එහිදී ඔහු ජීවිතක්ෂයට පත්ව ඇති බව විදෙස් වාර්තාවල සඳහන්.\nතුවක්කුකරු එම ප්‍රදේශයේ ම පාසලක අධ්‍යාපනය හදාරන 18 හැවිරිදි වියේ පසුවන සැල්වදෝර් රමෝස් නැමති අයෙක් බවට හඳුනා ගෙන තිබෙනවා.\nඔහු ප්‍රාථමික පාසලට කඩා වැදීමට පෙර නිවසේ රැඳී සිටි සිය මිත්තණියටද කිහිප වරක් වෙඩි ප්‍රහාර එල්ල කර ඇති බව අමෙරිකානු ආරක්ෂක අංශ පවසනවා.\nදින කිහිපයකට පෙර ඔහු සිය ඉස්ටර්ග්‍රෑම් ගිණුම ඔස්සේ අර්ධ ස්වයංක්‍රීය ගිනි අවි දෙකක ඡායාරූප පළ කර තිබූ අතර, ටික්ටොක් සමාජ මාධ්‍යයේ ඔහුගේ ගිණුමේ kids be scared එනම් ‘‘දරුවනි බිය වන්න“ ලෙස සටහනක් ද තබා තිබෙනවා.\n2012 වසරේ දරුවන් ඇතුළු පුද්ගලයන් 26 දෙනෙකු මරු කැඳවමින් අමෙරිකාවේ කනේටිකට් හි සැන්ඩිහුක් ප්‍රාථමික පාසලේ සිදුවූ වෙඩි තැබීමෙන් පසු  ප්‍රාථමික පාසලක් ඉලක්ක කර එල්ල වූ ඛේදජනකම වෙඩි තැබීමේ සිද්ධිය මෙය වනවා.\nටෙක්සාස් වෙඩි තැබීමට ශෝකය පළ කරමින් ධවල මන්දිරයේ ජාතික ධජය ද අඩකුඹු කර තිබුණා.\nමෙම සිද්ධිය සම්බන්දයෙන් ඇමරිකානු ජනාධිපති ජෝ බයිඩන් සඳහන් කළේ \"ජාතියක් වශයෙන් අපි මේ අවස්ථාවේදී ඇසිය යුතුයි දෙවියන් වහන්සේගේ නාමයෙන් අපි කවදද ගිනි අවි සම්බන්ධයෙන් පවතින නීතිරීති සංශෝධනය කරන්නේ? ඇයි අපි දිගින් දිගටම මෙවැනි සිදුවීම් සිදුවන්නට ඉඩ හරින්නේ.\nදෙවියන් වහන්සේගේ නාමයෙන් කෝ අපේ කොඳු නාරටිය, මේ සම්බන්ධයෙන් නිවැරදි තීරණ ලබා ගන්න.",
       "URL": "https://www.hirunews.lk/305219/අමෙරිකාවේ-පාසලක-සිදුවූ-වෙඩි-තැබීමකින්-21-දෙනෙකු-ජිවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1145"
}