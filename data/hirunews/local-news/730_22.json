{
       "Source": "hirunews",
       "Timestamp": "Wednesday, 16 November 2022 - 13:46",
       "Headline": "ශ්‍රී ලංකා ක්‍රිකට් ආයතනයෙන් ජාතික ක්‍රීඩා අරමුදලට රුපියල් මිලියන 120ක්",
       "News Content": "ශ්‍රී ලංකා ක්‍රිකට් ආයතනයෙන් 2022 වසරේ ඔස්ට්‍රේලියානු ශ්‍රී ලංකා සංචාරයේ දී තරග ප්‍රවේශපත්‍ර අලෙවි කිරීමෙන් උපයාගත් රුපියල් මිලියන 120ක් ජාතික ක්‍රීඩා අරමුදලට පිරිනමා තිබෙනවා.\nඕස්ට්‍රේලියානු සංචාරය අතරතුර ශ්‍රී ලංකා ක්‍රිකට් ආයතනය ක්‍රීඩා හා යෞවන කටයුතු අමාත්‍යාංශයට ලබාදුන් පොරොන්දුවකට අනුව යි මෙම ප්‍රදානය සිදු කර ඇත්තේ.\nශ්‍රී ලංකා ක්‍රිකට් ආයතනයේ මෙහෙවරෙහි කොටසක් ලෙස රටේ සියලු ම ක්‍රීඩා ක්‍රියාකාරකම් දියුණු කිරීමට මෙම ප්‍රදානය ලබා දී ඇති බව සඳහන්.\nනවතම ප්‍රදානය ශ්‍රී ලංකා ක්‍රිකට් සභාපති ෂම්මි සිල්වාගේ සහ ශ්‍රී ලංකා ක්‍රිකට් විධායක කමිටු සාමාජිකයින්ගේ මුලපිරීමක ප්‍රතිඵලයක්.\n2022 ශ්‍රී ලංකාවේ ඕස්ට්‍රේලියානු සංචාරය 2022 ජුනි සහ ජූලි මාසවල දී සිදු වූ අතර, එය ටෙස්ට් තරග දෙකකින්, එක්දින ජාත්‍යන්තර තරග පහකින් සහ විස්සයි විස්ස ජාත්‍යන්තර තරග තුනකින් සමන්විත වුණා.",
       "URL": "https://www.hirunews.lk/320512/ශ්‍රී-ලංකා-ක්‍රිකට්-ආයතනයෙන්-ජාතික-ක්‍රීඩා-අරමුදලට-රුපියල්-මිලියන-120ක්",
       "Category": "Local News",
       "Parent URL": "https://www.hirunews.lk/local-news.php?pageID=730"
}