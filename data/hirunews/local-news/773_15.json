{
       "Source": "hirunews",
       "Timestamp": "Friday, 28 October 2022 - 7:32",
       "Headline": "තිළිණි ප්‍රියමාලිට එරෙහිව තවත් ව්‍යාපාරිකයෙකුගෙන් පැමිණිල්ලක්",
       "News Content": "තිළිණි ප්‍රියමාලිගේ වංචාවට හසු වූ මොරටුව ප්‍රදේශයේ තවත් ව්‍යාපාරිකයෙකු අපරාධ පරීක්ෂණ දෙපාර්තමේන්තුව වෙත පැමිණිලි කර තිබෙනවා.\nඅදාළ පැමිණිල්ලෙන් ඔහු සඳහන් කර ඇත්තේ තිලිණි ප්‍රියමාලිට රුපියල් කෝටි හතරහමාරකට ආසන්න මුදලක් ලබාදුන් බවයි.\nජංගම දුරකථන අලෙවිකරුවෙකු වන මොහු, තවත් කාන්තාවකගේ හඳුන්වාදීම මත මෙම මුදල තිළිණි ප්‍රියමාලි වෙත ලබා දී තිබෙනවා.\nමේ දක්වා තිළිණි ප්‍රියමාලිට එරෙහිව පැමිණිලි 12 ක් අපරාධ පරීක්ෂණ දෙපාර්තමේන්තුව වෙත ලැබී ඇති අතර, ඇය විසින් වංචා කර ඇති මුදල රුපියල් කෝටි 128 ක් බව මේ දක්වා සිදුකළ පරීක්ෂණවල දී අනාවරණ වී ඇති බවයි කොළඹ ඊයේ පැවති මාධ්‍ය හමුවක දී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.\nමේ අතර “ස්පෝර්ට් චේන්” නමින් හැඳින්වෙන නීතිවිරෝධී ක්‍රමවේදයක් හරහා සිදුකෙරුණු මූල්‍ය වංචාවේ වටිනාකම රුපියල් කෝටි 1400කට අධික බව අනාවරණ වී තිබෙනවා.\nපොලිස් මාධ්‍ය ප්‍රකාශකවරයා කියා සිටියේ දිවයින පුරා 8,000කට වැඩි පිරිසක් එම වංචාවට හසු වී ඇති බවයි.",
       "URL": "https://www.hirunews.lk/319018/තිළිණි-ප්‍රියමාලිට-එරෙහිව-තවත්-ව්‍යාපාරිකයෙකුගෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=773"
}