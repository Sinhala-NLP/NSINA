{
       "Source": "hirunews",
       "Timestamp": "Monday, 22 February 2016 - 8:10",
       "Headline": "කහවත්තේ තෙමහල් වෙළඳසැලක ගින්නක්",
       "News Content": "රත්නපුර - කහවත්ත - ලෙල්ලොපිටිය ප්‍රදේශයේ වෙළඳසැලක් ඊයේ (21)සම්පූර්ණයෙන්ම ගිනිගෙන විනාශ වී තිබෙනවා.\nපොලිසිය සඳහන් කළේ තෙමහල් වෙළඳසැලක් මෙලෙස ගිනිගෙන විනාශ වී ඇති බවයි.\nගින්නෙන් වෙළඳසැලේ තිබූ භාණ්ඩ සම්පූර්ණයෙන්ම ගිනිගෙන විනාශ වී ඇති අතර අසල නවතා තිබූ යතුරුපැදි දෙකක්ද විනාශ වී තිබෙනවා.\nගින්නට හේතුව මෙතෙක් අනාවරණය වී නැහැ.\nමේ අතර කෑගල්ල - හිරිවඩුන්න ප්‍රදේශයේ රබර් වගා කළ ඉඩමකද ඊයේ ගින්නක් හටගෙන තිබෙනවා. පොලිසිය සඳහන් කළේ ගින්නෙන් අක්කර 07 ක පමණ භූමි ප්‍රමාණයක් විනාශ වී ඇති බවයි.",
       "URL": "https://www.hirunews.lk/126838/කහවත්තේ-තෙමහල්-වෙළඳසැලක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=5158"
}