{
       "Source": "hirunews",
       "Timestamp": "Monday, 01 May 2023 - 8:03",
       "Headline": "රුසියානු - යුක්රේන සාම මෙහෙයුමකට පාප් වහන්සේ සූදානමින්",
       "News Content": "රුසියාව සහ යුක්රේනය අතර ගැටුම අවසන් කිරීමට වතිකානුව සාම මෙහෙයුමක නිරතවීමට සූදානම් බව ශූද්ධෝත්තම ෆ්‍රැන්සිස් පාප් වහන්සේ පවසනවා.\nඋන්වහන්සේ මේ බව ප්‍රකාශ කර ඇත්තේ හංගේරියානු තුන්දින සංචාරයෙන් පසු වතිකානුව බලා යන ගමන අතරතුර ගුවන් යානයේදී මාධ්‍යවේදීන් අමතමින්.\nඑමෙන්ම රුසියාවට රැගෙන ගිය යුක්රේන දරුවන් ආපසු ගෙන්වා ගැනීමට සූදානම් බව ද උන්වහන්සේ ප්‍රකාශ කර තිබෙනවා.\nයුක්රේනය සහ රුසියාව අතර සාමය ඇති කිරීමේ මෙහෙයුම සම්බන්ධයෙන් ඉදිරියේදී කරුණු හෙළිදරව් කිරීමට සූදානම් බවයි එහිදී ෆ්‍රැන්සිස් පාප් වහන්සේ වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/333915/රුසියානු-යුක්රේන-සාම-මෙහෙයුමකට-පාප්-වහන්සේ-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=378"
}