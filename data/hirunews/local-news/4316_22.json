{
       "Source": "hirunews",
       "Timestamp": "Monday, 18 September 2017 - 12:27",
       "Headline": "මුලතිව් පාසලක් තුළ පුද්ගලයෙක් ගෙල වැලලා ගනී (ඡායාරූප)",
       "News Content": "මුලතිව් පුදුකුඩිඉරිප්පු රෝමානු කතෝලික පාසලේ පංතිකාමරයක් තුළ වයෝවෘද්ද පුද්ගලයෙකු ඊයේ (17) සවස ගෙලවැලලාගෙන සියදිවි හානිකරගෙන ඇතැයි පුදුකුඩිඉරිප්පු පොලිසිය පවසනවා.\nරෝමානු කතෝලික පාසලේ ඉදිකොට ඇති තාවකාලික පංතිකාමරයක් තුළ මෙම වයෝවෘද්ද පුද්ගලයා ගෙලවැලලාගෙන  ඇති අතර පසුව පාසලේ ආරක්ෂකයෙකු ඒ බව දැක පුදුකුඩිඉරිප්පු පොලිසියට ඒ බව දැනුම් දී තිබෙනවා.\nපසුව මුලතිව් පොලිසිය අදලා ස්ථානයට පැමිණ සියදිවිහානිකරගෙන ඇති පුද්ගලයා හඳුනාගෙන ඇති අතර එම පුද්ගලයා පුදුකුඩිඉරිප්පු ප්‍රදේශයේ පදිංචි 72 හැවිරිදි කුමාරසාමි ඉරාසලිංගම් නැමත්තෙක් බව හඳුනාගෙන තිබෙනවා.\nඑමෙන්ම මෙම පුද්ගලයා පාසලේ රාජකාරි කරන පුද්ගලයෙකු නොවන අතර ඔහු පාසලට පැමිණ මෙලෙස සියදිවි හානිකරගන්නට ඇතැයි පොලිසිය සැක කරනවා.\nමෙම පුද්ගලයා සියදිවිහානි කරගැනීමට හේතුව මෙතෙක් අනාවරනය වී නොමැති අතර පුදුකුඩිඉරිප්පු පොලිසිය වැඩිදුර පරික්ෂණ පවත්වනවා.",
       "URL": "https://www.hirunews.lk/171195/මුලතිව්-පාසලක්-තුළ-පුද්ගලයෙක්-ගෙල-වැලලා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4316"
}