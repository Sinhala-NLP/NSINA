{
       "Source": "hirunews",
       "Timestamp": "Monday, 07 November 2016 - 19:15",
       "Headline": "ඇමති රවී හිටපු ඇමති රොනී හමුවෙයි",
       "News Content": "ජනතා හිතවාදී අයවැයක් රටට ඉදිරිපත් කිරීම සඳහා සියල්ල සූදානම් කර ඇති බව මුදල් අමාත්‍ය රවී කරුණානායක ප්‍රකාශ කළා.\nහිටපු මුදල් අමාත්‍යවරයෙකු වන රොනී ද මැල් බැහැ දැකීමෙන් අනතුරුව මාධ්‍ය වෙත අදහස් දක්වමිනුයි අමාත්‍යවරයා මේ බව සඳහන් කළේ.\nඅයවැය ඉදිරිපත් කිරීමට පෙර හිටපු මුදල් අමාත්‍යවරුන්ගේ අත්දැකීම් ලබා ගැනීමේ එක් පියවරක් ලෙස මුදල් අමාත්‍ය රවී කරුණානායක අද හිටපු මුදල් අමාත්‍යවරයෙකු වන රොනී ද මැල් මුණ ගැසුණේ ඔහුගේ කොල්ලුපිටියේ පිහිටි නිවසේදියි.\nමුදල් අමාත්‍යවරයා ඊයේ හිටපු ජනාධිපතිනී චන්ද්‍රිකා බණ්ඩාරනායක කුමාරණතුංග ද හමුවී අයවැය පිළිබඳ සාකච්ඡා කළා.",
       "URL": "https://www.hirunews.lk/147045/ඇමති-රවී-හිටපු-රොනී-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4804"
}