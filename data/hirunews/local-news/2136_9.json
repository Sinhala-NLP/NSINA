{
       "Source": "hirunews",
       "Timestamp": "Friday, 19 February 2021 - 17:31",
       "Headline": "අගමැති දළදා සමිඳුන් වැඳ පුදාගනී",
       "News Content": "අග්‍රාමාත්‍ය මහින්ද රාජපක්ෂ අද පෙරවරුවේ දළදා වහන්සේ වැඳ පුදාගෙන ආශිර්වාද ලබා ගත්තා.\nදළදා මාලිගාව වෙත පැමිණි අග්‍රාමාත්‍යවරයා දියවඩන නිලමේ ප්‍රදීප් නිලංග දෑල විසින් පිළිගත් බවයි අග්‍රාමාත්‍ය කාර්යාලය සඳහන් කළේ.\nඅනතුරුව අග්‍රාමාත්‍යවරයා මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහ නාහිමියන්ද බැහැදැක තිබෙනවා.\nඑහිදී අග්‍රාමාත්‍යවරයා මල්වතු පාර්ශවයේ අනුනායක  හිමිවරුන් වන අතිපූජ්‍ය දිඹුල්කුඹුරේ විමලධම්ම, සහ අතිපූජ්‍ය නියංගොඩ විජිතසිරි යන නා හිමිවරුන් ද බැහැදැක උන්වහන්සේලාගේ සුවදුක් විමසා බැලුවා.\nපසුව අස්ගිරි  මහා විහාරයට පැමිණි අග්‍රාමාත්‍යවරයා අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන  හිමියන් බැහැ දැක ආශිර්වාද ලබා ගත්තා.\nඅග්‍රාමාත්‍ය කාර්යාලය සඳහන් කළේ අස්ගිරි ගෙඩිගේ රජමහා විහාරය වෙත ගොස් අග්‍රාමාත්‍යවරයා අස්ගිරි පාර්ශවයේ අනුනායක හිමියන් ද බැහැදැක උන්වහන්සේගේ සුවදුක්  විමසූ බවයි.",
       "URL": "https://www.hirunews.lk/263085/අගමැති-දළදා-සමිඳුන්-වැඳ-පුදාගනී",
       "Category": "Local News",
       "Parent URL": "https://www.hirunews.lk/local-news.php?pageID=2136"
}