{
       "Source": "hirunews",
       "Timestamp": "Wednesday, 19 July 2023 - 16:31",
       "Headline": "නෙදර්ලන්ත රූ රැජින කිරුළ සංක්‍රාන්ති ලිංගික නිරූපිකාවකට",
       "News Content": "නෙදර්ලන්ත නිරූපිකාවක් වන රිකී වැලරි කෝලේ නෙදර්ලන්ත රූ රැජින කිරුළ දිනා ගැනීමට සමත්ව තිබෙනවා.\nමෙම කිරුළ සුවිශේෂී වන්නේ ඇය සංක්‍රාන්ති ලිංගික නිරූපිකාවක් වීම නිසයි.\nඅවුරුදු 22ක් වන රිකී වැලරි නෙදර්ලන්ත රූ රැජින කිරුළ හිමිකර ගත් එරට පළමු සංක්‍රාන්ති ලිංගික කාන්තාව බවට පත් ව තිබෙනවා.\nමෙම ජයග්‍රහණයත් සමග ඇය මෙවර ලෝක රූ රැජින තරගාවලිය සඳහා සුදුසුකම් හිමිකර ගෙන ඇති අතර ඇය ලෝක රූ රැජින කිරුළ හිමිකර ගතහොත් ඇය එම කිරුළට හිමිකම් කියූ පළමු සංක්‍රාන්ති ලිංගික කාන්තාව බවට පත්වන බවයි විදෙස් මාධ්‍ය වාර්තා කොට සිටින්නේ.\nමෙම ජයග්‍රහණයත් සමඟ ඇය පවසා සිටින්නේ සංක්‍රාන්ති ලිංගික කාන්තාවක් ලෙස ඇයට අභියෝග රැසකට ද මුහුණදීමට සිදු වූ බවයි.\nඑමෙන් ම ලෝක රූ රැජින තරගාවලියට එක් වීම සඳහා තමන් නොඉවසිල්ලෙන් පසුවන බවයි ඇය වැඩිදුරටත් පවසා සිටියේ.",
       "URL": "https://www.hirunews.lk/341785/නෙදර්ලන්ත-රූ-රැජින-කිරුළ-සංක්‍රාන්ති-ලිංගික-නිරූපිකාවකට",
       "Category": "Local News",
       "Parent URL": "https://www.hirunews.lk/local-news.php?pageID=170"
}