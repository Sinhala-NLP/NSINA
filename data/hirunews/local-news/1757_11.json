{
       "Source": "hirunews",
       "Timestamp": "Friday, 13 August 2021 - 11:06",
       "Headline": "කැළණි ගඟට කැලි කසල දමන පුද්ගලයින් සෙවීමට CCTV කැමරා",
       "News Content": "කැළණි ගඟට කැලිකසල දමන පුද්ගලයින් අත්අඩංගුවට ගැනීමට හංවැල්ල සිට පෑලියගොඩ දක්වා පාලම් කිහිපයකට සී.සී.ටී.වී කැමරා සවි කිරීමට පරිසර අමාත්‍යාංශය තීරණය කර තිබෙනවා. ඊට අමතරව, කැලිකසල ගඟට වැටීම වැළැක්වීමට පාලම් යටින් දැල් සවි කිරීමට ද අපේක්ෂිතයි.\nබස්නාහිර පළාතේ ප්‍රධානම ගංගාවක් වන කැළණි ගඟ සංරක්ෂණයට සුරකිමු ගංගා වැඩපිළිවෙල යටතේ මෙය ක්‍රියාත්මකයි.\nමෙරට 103 කින් සමන්විත සමස්ත ගංගා පද්ධතියෙන් දූෂිතම ජලය සහිත ගංගාව ලෙස මේ වනවිට කැළණි ගංගාව හඳුනාගෙන තිබෙනවා.",
       "URL": "https://www.hirunews.lk/279580/කැළණි-ගඟට-කැලි-කසල-දමන-පුද්ගලයින්-සෙවීමට-cctv-කැමරා",
       "Category": "Local News",
       "Parent URL": "https://www.hirunews.lk/local-news.php?pageID=1757"
}