{
       "Source": "hirunews",
       "Timestamp": "Friday, 18 August 2017 - 10:22",
       "Headline": "නව නාවික හමුදාපති ලෙස රියර් අද්මිරාල් ට්‍රැවිස් සින්නයියා පත් කෙරේ",
       "News Content": "නව නාවික හමුදාපතිවරයා ලෙස රියර් අද්මිරාල් ට්‍රැවිස් සින්නයියා ජනාධිපතිවරයා විසින් පත් කර තිබෙනවා.\nජනාධිපති මෛත්‍රීපාල සිරිසේන ට්විටර් පණිවුඩයක් නිකුත් කරමින් ප්‍රකාශ කළේ ඔහු දශක ගණනාවක් ශ්‍රී ලංකා නාවික හමුදාවට ඉමහත් සේවාවක් කළ නිලධාරියෙකු බවයි.\nඔහු ශ්‍රී ලංකා නාවික හමුදාවේ 21 වන නාවික හමුදාපතිවරයා ද වනවා.\nඔහුගේ පත්වීම අද සිට ක්‍රියාත්මක බවයි ජනාධිපතිවරයා නිකුත් කළ පණිවුඩයේ දැක්වෙන්නේ. මේ අතර, මෙතෙක්\nනාවික හමුදාපති ධුරයේ කටයුතු කළ වයිස් අද්මිරාල් රවීන්ද්‍ර විජේගුණරත්න ආරක්ෂක මාණ්ඩලික ප්‍රධානී තනතුරට පත් කිරීමට නියමිතව ඇති බව සඳහන්.",
       "URL": "https://www.hirunews.lk/168735/නව-නාවික-හමුදාපති-ලෙස-රියර්-අද්මිරාල්-ට්‍රැවිස්-සින්නයියා-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4365"
}