{
       "Source": "hirunews",
       "Timestamp": "Saturday, 02 September 2023 - 17:48",
       "Headline": "ඉන්දීය ආරක්ෂක අමාත්‍යවරයා මෙරට සංචාරය කල් දමයි (වීඩියෝ)",
       "News Content": "අද (02) මෙරට සංචාරයක නිරත වීමට නියමිතව සිටි ඉන්දීය ආරක්ෂක අමාත්‍ය ශ්‍රී රාජ්නාත් සිං සිය සංචාරය කල් දමා තිබෙනවා.\nඉන්දීය ආරක්ෂක අමාත්‍ය ශ්‍රී රාජ්නාත් සිං දෙදින නිල සංචාරයක් සඳහා අද මෙරටට පැමිණීමට නියමිතව සිටියා.\nඔහුගේ සංචාරය අතරතුර ජනාධිපති රනිල් වික්‍රමසිංහ සහ අග්‍රාමාත්‍ය දිනේෂ් ගුණවර්ධන හමුවි සාකච්ඡා කිරීමට ද සැලසුම්කර තිබුණා.\nඑමෙන්ම, ඔහු ත්‍රිකුණාමලයේ සංචාරය කිරීමට ද සැලසුම්කර තිබු අතර, එහිදි දෙරට අතර ඛනිජ තෙල් හුවමාරු නල පද්ධතියක් ස්ථාපනය කිරීමේ වඩකටයුතු නිරීක්ෂණය කිරීමට ද නියමිතව තිබුණා.\nකෙසේ වෙතත් එම සංචාරය කල් දැමීමට ඉන්දීය ආරක්ෂක අමාත්‍ය ශ්‍රී රාජ්නාත් සිං තීරණය කර තිබෙනවා.\nඉන්දීය මහකොමසාරිස් කාර්යාලය සඳහන් කළේ නොවැළැක්විය හැකි හේතුවක් මුල්කරගනිමින් සංචාරය කල්දැමීමට සිදුවු බවයි.\nකෙසේ වෙතත්, එම සංචාරය ඉදිරියේදි සිදුකිරීමට නියමත බවද ඉන්දීය මහකොමසාරිස් කාර්යාලය සඳහන් කළා.",
       "URL": "https://www.hirunews.lk/346925/ඉන්දීය-ආරක්ෂක-අමාත්‍යවරයා-මෙරට-සංචාරය-කල්-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=56"
}