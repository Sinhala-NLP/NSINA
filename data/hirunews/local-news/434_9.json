{
       "Source": "hirunews",
       "Timestamp": "Wednesday, 05 April 2023 - 8:06",
       "Headline": "රුමේනියාවට ශ්‍රී ලංකා තානාපති කාර්යාලයක්",
       "News Content": "රුමේනියාවේ ශ්‍රී ලංකා තානාපති කාර්යාලයක් පිහිටුවීමට කටයුතු කරමින් සිටින බව ජාත්‍යන්තර සබඳතා පිළිබඳ ආංශික අධීක්ෂණ කාරක සභාවේදී පසුගියදා අනාවරණ වුණා.\nපාර්ලිමේන්තුවේ සන්නිවේදන දෙපාර්තමේන්තුව සඳහන් කළේ එම කාරක සභාව රැස්වූ අවස්ථාවේ දී මේ පිළිබඳව සාකච්ඡා වූ බවයි.\nරුමේනියාවේ තානාපති කාර්යාලයක් පිහිටුවීම සඳහා අමාත්‍ය මණ්ඩල අනුමැතිය ලැබී ඇති බව එහිදී විදේශ අමාත්‍යාංශ නිලධාරීන් සඳහන් කර තිබෙනවා.\nඊට අදාළ සේවක සංඛ්‍යාව දැනටමත් අනුමත කර ඇති අතර, තානාපති කාර්යාලයක් පිහිටුවීමට කටයුතු කරමින් සිටින බවයි ඔවුන් එහිදී වැඩිදුරටත් ප්‍රකාශ කළේ.",
       "URL": "https://www.hirunews.lk/331736/රුමේනියාවට-ශ්‍රී-ලංකා-තානාපති-කාර්යාලයක්",
       "Category": "Local News",
       "Parent URL": "https://www.hirunews.lk/local-news.php?pageID=434"
}