{
       "Source": "hirunews",
       "Timestamp": "Sunday, 14 August 2022 - 17:02",
       "Headline": "වෙඩි ප්‍රහාරයක් හේතුවෙන් කැන්බරා ගුවන් තොටුපළ කොටසක් වසා දැමෙයි",
       "News Content": "ඔස්ට්‍රෙලියාවේ කැන්බරා ගුවන් තොටුපොළේ වෙඩි තැබීමක් සිදුව තිබෙන බව ජාත්‍යන්තර මාධ්‍ය වාර්තා කරනවා.\nකැන්බරා ගුවන්තොටුපොළට ඇතුළු තුවක්කරුවෙකු විසින් වෙඩි ප්‍රහාර මාලාවක් සිදුකර ඇතැයි එම මාධ්‍ය වාර්තා සඳහන් කරන්නේ.\nඅනතුරුව ආරක්ෂක අංශ විසින් වෙඩික්කරු අත්අඩංගුවට ගෙන තිබෙනවා.\nඑල්ල වූ වෙඩි ප්‍රහාරවලින් කිසිදු පුද්ගලයෙකුට හානියක් සිදුව නොමැති අතර ගුවන්තොටුපොළේ සිටි සියලු මගීන් ආරක්ෂිතව ඉවත් කිරීමට බලධාරීන් කටයුතු කර තිබෙනවා.\nප්‍රහාරයෙන් පසුව ගුවන්තොටුපොළේ කොටසක් මේ වන විට වසා දමා තිබෙන අතර ගුවන්තොටුපොළේ ආරක්ෂාව සඳහා ආරක්ෂක කණ්ඩායම් රැසක් අනුයුක්ත කර තිබෙනවා.\nකෙසේ නමුත් අදාළ වෙඩි තැබීමට හේතුව කුමක් ද යන්න මෙතෙක් අනාවරණය වී නැති බවයි ජාත්‍යන්තර මාධ්‍ය සඳහන් කරන්නේ.",
       "URL": "https://www.hirunews.lk/312749/වෙඩි-ප්‍රහාරයක්-හේතුවෙන්-කැන්බරා-ගුවන්-තොටුපළ-කොටසක්-වසා-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=941"
}