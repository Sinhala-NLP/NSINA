{
       "Source": "hirunews",
       "Timestamp": "Sunday, 17 September 2023 - 10:42",
       "Headline": "ඝාතන සිද්ධියකට සැක අයකු හෙරොයින් සමඟ අත්අඩංගුවට",
       "News Content": "ගල්කිස්ස, රත්මලාන ප්‍රදේශයේදී පුද්ගලයකුට වෙඩි තබා ඝාතනය කිරීමට තැත් කිරීම හා නිවෙසේ තිබූ රන් භාණ්ඩ හා මුදල් කොල්ලකෑමේ සිද්ධියකට අවශ්‍ය කර සිටි සැකකරුවකු පෙරේදා (15) අත්අඩංගුවට ගෙන තිබෙනවා.\nඅපරාධය සඳහා යොදා ගත් මෝටර් රථය ද සමඟ මොහු අත්අඩංගුවට ගෙන ඇති අතර ඔහු සන්තකයේ තිබී හෙරොයින් ග්‍රෑම් 05ක් ද පොලිස් භාරයට ගත් බව පොලිසිය පැවසුවා.\nඅත්අඩංගුවට ගත් සැකකරු වයස අවුරුදු 47ක් වූ පයාගල ප්‍රදේශයේ පදිංචිකරුවෙක්.\nමෙම සිද්ධිය පිළිබඳව ගල්කිස්ස පොලිසිය විසින් වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/348535/ඝාතන-සිද්ධියකට-සැක-අයකු-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=24"
}