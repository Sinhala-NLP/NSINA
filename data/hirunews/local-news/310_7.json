{
       "Source": "hirunews",
       "Timestamp": "Monday, 29 May 2023 - 8:14",
       "Headline": "තුර්කි ජනපතිට තවත් වසර පහකට බලය",
       "News Content": "ජනාධිපතිවරයෙකු, අගමැතිවරයෙකු ලෙස වසර විස්සක් තුර්කියේ බලය හෙබවූ රිසෙප් තායිප් එර්ඩෝගන්ට තවත් වසර පහකට නායකත්වයට පත්වුණා.\nඒ, ඊයේ(29) පැවති තුර්කි ජනාධිපතිවරණයෙන් 52.1ක ඡන්ද ප්‍රතිශතයක් ලබාගනිමින්. තවදුරටත් ඡන්ද ගණන් කරමින් පවතින අතර මේ දක්වා ලැබුණු ප්‍රතිඵල අනුවයි ඔහුට ජනාධිපති ධුරය හිමිවී ඇත්තේ.\nකෙසේ වෙතත් ඔහුගේ ප්‍රතිවාදී කෙමාල් කිලික්ඩරෝග්ලු මේ සම්බන්ධයෙන් ප්‍රකාශයක් නිකුත් කරමින් කියා සිටියේ මෙය අසාධාරණ මැතිවරණයක් බවටයි.\n69 හැවිරිදි රිසෙප් තායිප් එර්ඩෝගන් 2003 වසරේදී අග්‍රාමාත්‍ය ධුරය දැරූ අතර, 2014 වසරේ සිට ජනාධිපති ධුරයේ කටයුතු කරනු ලැබුවා.\nඔහුගේ ආධාරකරුවන් දහස් ගණනක් මේ වනවිට වීථිවලට පැමිණ ජයග්‍රහණය සමරමින් සිටින අතර, විදේශ රටවල් රැසකින් සුබපැතුම් එක්කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/336489/තුර්කි-ජනපතිට-තවත්-වසර-පහකට-බලය",
       "Category": "Local News",
       "Parent URL": "https://www.hirunews.lk/local-news.php?pageID=310"
}