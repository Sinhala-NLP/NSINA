{
       "Source": "hirunews",
       "Timestamp": "Monday, 12 April 2021 - 14:13",
       "Headline": "දක්ෂිණ අධිවේගයේ වැඩ දැමු රථයේ රියදුරු සහ හිමිකරු පොලිස් භාරයට",
       "News Content": "අධිවේගී මාර්ගයේ, අනාරක්ෂිතව අපරීක්ෂාකාරි ලෙස ධාවනය වන මෝටර් රථයක් පිළිබඳ වීඩියෝ දර්ශන පෙළක් ඊයේ සහ අද දින සමාජ මාධ්‍යය කැළඹුවා.\nමෙම රථයේ, අනන්‍යතාවය සොයා පොලිස් අධිවේගී රථවාහන කොට්ටාසය සිදු කළ පරීක්ෂණයකින් පසු සොයාගෙන ඇඅත්තේ, එම රථය නිසි පැවරීමකින් තොරව තවත් පාර්ශවයකට අලෙවි කර ඇති බවයි.\nඒ අනුව මෙම රථයේ පළමු හිමිකරු සහ දෙවන මිලදී ගත් පුද්ගලයින් ඇතුළු අධිවේගයේ මාර්ගයේ අපරීක්ෂාකාරී ධාවනය යෙදෙන අවස්ථාවේ රථයේ සිටි සියලු දෙනාත්, අධිවේගී පොලිස් රථ වාහන කොට්ටාසය වෙත කැඳවා තිබෙනවා.\nමෙම දැනුම්දීමට අනුව රථයේ මුල් හිමිකරු, ගැලනිගම  පොලිස් අධිවේගී රථවාහන කොට්ටාසයට පැමිණ තිබෙනවා.\nඑමෙන්ම වාහනය දෙවනුව මිලදී ගත්, මහනුවර අකුරන ප්‍රදේශයේ පුද්ගලයා හදිසි ශල්‍යකර්මයකට යොමු වී ඇති බැවින් ඔහුගේ පුත්‍රයා සහ අධිවේගී මාර්ගයේ වාහනය අපරීක්ෂාකාරි ලෙස පැදවු රියදුරා ද ගැලනිගම  පොලිස් අධිවේගී රථවාහන කොට්ටාසයට පැමිණ ඇති බවයි පොලිස් මාධ්‍ය ප්‍රකාශක අජිත් රෝහණ කියා සිටියේ.\nකෙසේ වෙතත්. අනාරක්ෂිත ලෙස මෝටර් රථයේ ගමන් කළ අනෙකුත් තරුණයින් සිව් ‍දෙනා මෙතෙක්, සොයාගෙන නැහැ.\nමෙහිදී ඔවුන්ගේ සිදු කළ ප්‍රශ්න කිරීම්වලදී පසුගිය සෙනසුරාදා කඩවතින් අධිවේගී මාර්ගයට ඇතුළු කර ගාල්ල දක්වා ගොස් නැවත කඩවත පිවිසුමෙන් පිටතට පැමිණ මහනුවර දක්වා ගොස් ඇති බවයි.\nමෙම ප්‍රශ්න කිරීම්වලදී වාහනය තවත් පාර්ශවයකට අලෙවි කිරීමේදී සිදු කළ යුතු මුලික පියවරයන් අනුගමනය කර නොමැති බව හෙළිවී තිබෙනවා.\nඑමෙන්ම මෙම රිය පැදවු රියදුරා අන්ත්‍රාකාරී, අපරීක්ෂාකාරි රිය ධාවනයක යෙදි ඇති බවත්, සිදු කරන ප්‍රශ්න කිරීමෙන් අනතුරුව ඉදිරියේදී නීතිමය පියවර ගන්නා බවත් පොලිස් මාධ්‍ය ප්‍රකාශක වරයා වැඩිදුරටත් කියා සිටියා.",
       "URL": "https://www.hirunews.lk/268242/දක්ෂිණ-අධිවේගයේ-වැඩ-දැමු-රථයේ-රියදුරු-සහ-හිමිකරු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2025"
}