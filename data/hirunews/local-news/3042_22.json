{
       "Source": "hirunews",
       "Timestamp": "Monday, 18 November 2019 - 13:56",
       "Headline": "ආණ්ඩු පක්ෂය පස්වරුවේ රැස්වෙයි",
       "News Content": "පාර්ලිමේන්තු මැතිවරණයක් පවත්වන්නේද යන්න සම්බන්ධයෙන් සහ ඉදිරි ක්‍රිියාමාර්ග පිළිබඳව තීරණය කිරීම සඳහා ආණ්ඩු පක්ෂ පාර්ලිමේන්තු කණ්ඩායම අද රැස්වනවා.\nපස්වරු දෙකට පාර්ලිමේන්තු සංකීර්ණයේදී මෙම රැස්වීම පැවැත්වෙන්නේ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nඊයේ පස්වරුවේ ආණ්ඩු පක්ෂයේ ඇමතිවරුන් සහ පක්ෂ නායකයින්ගේ හමුවක් ද අග්‍රාමාත්‍යවරයාගේ ප්‍රධානත්වයෙන් අරලියගහ මන්දිරයේදී පැවැත්වුණා.\nමේ අතර මහා නගර සහ බස්නාහිර සංවර්ධන අමාත්‍ය පාඨලී චම්පික රණවක සිය අමාත්‍ය ධුරයෙන් ඉල්ලා අස්වී තිබෙනවා.\nසිය ෆේස්බුක් ගිණුමේ සටහනක් තබමින් ඔහු ප්‍රකාශ කර ඇත්තේ ජනමතයට ගරු කරමින් තමන් ධුරයෙන් මෙලෙස ඉල්ලා අස්වන බවයි.",
       "URL": "https://www.hirunews.lk/228489/ආණ්ඩු-පක්ෂය-පස්වරුවේ-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3042"
}