{
       "Source": "hirunews",
       "Timestamp": "Saturday, 10 June 2023 - 10:43",
       "Headline": "කුකුළු මස් සහ බිත්තර මිල සම්බන්ධයෙන් ඇමතිගෙන් ප්‍රකාශයක්",
       "News Content": "කුකුළු මස් මිල ඉහළ යාම වැළැක්වීම සඳහා ලබන සතියේ අමාත්‍ය මණ්ඩලය වෙත යෝජනාවලියක් ඉදිරිපත් කරන බව කෘෂිකර්ම අමාත්‍ය මහින්ද අමරවීර මහතා පවසනවා.\nකුකුළු මස් හා බිත්තර මිල ඉහළ යාම හමුවේ මාළු වර්ග ආහාරයට එක් කරගැනීමට ජනතාව අවධානය යොමු කර තිබුණත් මාළු මිල ගණන් පවතින්නේ ඉහළ අගයයි.\nවෙළෙඳපොළේ එළවළු මිල ගණන්වල සැලකිය යුතු අඩුවක් තවමත් දක්නට ලැබෙන්නේ නැහැ.\nඒ අනුව පිටකොටුවේ බෝංචි රුපියල් 350ක්, ගෝවා රුපියල් 300ක්,තක්කාලි රුපියල් 240ක්, වම්බටු රුපියල් 200ක්, වට්ටක්කා රුපියල් 120ක් වශයෙන් කිලෝග්‍රෑමයක සිල්ලර මිල දැක්වුණා.\nමේ අතර කුකුළු මස් හා බිත්තර මිල ඉහළ යාම හමුවේ මාළු වර්ග ආහාරයට එක් කරගැනීමට ජනතාව අවධානය යොමු කර තිබුණත් මාළු මිල ගණන් පවතින්නේ ඉහළ අගයකයි.\nපෑලියගොඩ මැනිං වෙළෙඳපොළේ පරව් රුපියල් 1,600ක්, බලයා හා ලින්නා රුපියල් 1,300ක් මෙන්ම හුරුල්ලා රුපියල් 1200ක් වශයෙන් කිලෝග්‍රෑමයක සිල්ලර මිල දැක්වුණා.\nමේ අතර කුකුළු මස් මිල ඉහළ යාම වැළැක්වීම සඳහා සකස් කළ යෝජනාවලියක් ලබන සතියේ අමාත්‍ය මණ්ඩලයට ඉදිරිපත් කරන බව කෘෂිකර්ම අමාත්‍ය මහින්ද අමරවීර මහතා පවසනවා.\nමේ අතර තඹුත්තේගම විශේෂිත ආර්ථික මධ්‍යස්ථානය වෙත පැමිණෙන ගැනුම්කරුවන්ගේ අඩුවක් දක්නට ලැබෙනවා.\nමේ හේතුවෙන් එළවළු විකුණාගත නොහැකි තත්ත්වයක් මතුව ඇති බවයි ගොවීන් පවසන්නේ.\nමේ අතර රත්නපුර දිස්ත්‍රික්කයේ කරවිලයාය, ගල්පාය, කරමැටිආර ,තිත්තවැල්පොල ,පුහුල්යාය ආදී ගම්මානවල වට්ටක්කා ගොවීන් සිය අස්වනු අලෙවිකරගත නොහැකිව පත්ව ඇත්තේ දැඩි අසීරුතාවකටයි.",
       "URL": "https://www.hirunews.lk/337533/කුකුළු-මස්-සහ-බිත්තර-මිල-සම්බන්ධයෙන්-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=280"
}