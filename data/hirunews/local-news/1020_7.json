{
       "Source": "hirunews",
       "Timestamp": "Friday, 15 July 2022 - 9:34",
       "Headline": "වූහාන් නගරයේ කොළරා වසංගත බියක්",
       "News Content": "චීනයේ වූහාන් නගරයේ ආහාර වෙළඳපොළක අලෙවියට තිබූ කැස්බෑ මාංශවල කොළරා බැක්ටීරියාව අඩංගු බවට සොයාගෙන තිබෙනවා.\nමීට පෙර වූහාන් නගරයේ සිසුවෙකුගෙන් කොළරා බැක්ටීරියාව හඳුනාගැනීමත් සමඟයි මෙලෙස කැස්බෑ මාංශ අතර තිබී එම බැක්ටීරියාව සොයාගෙන ඇත්තේ.\nකොළරා බැක්ටීරියාව වූහාන් නගරයේ කැස්බෑ මාංශ අතරින් හඳුනාගැනීමත් සමඟ එම නගරයේ කොවිඩ් 19 වෛරසයේ ව්‍යාප්තිය ආරම්භ වූ සමයේ මෙන් වූහාන් වැසියන් දැඩි ලෙස භීතියට පත්ව තිබෙනවා.\nකෙසේ වෙතත් වූහාන් ප්‍රාදේශීය බලධාරීන් ප්‍රකාශ කර ඇත්තේ ආහාර වෙළඳපොළ විෂබීජහරණය කර ඇති බැවින් අනියත බියක් ඇති කර නොගන්නා ලෙසයි.",
       "URL": "https://www.hirunews.lk/310026/වූහාන්-නගරයේ-කොළරා-වසංගත-බියක්",
       "Category": "Local News",
       "Parent URL": "https://www.hirunews.lk/local-news.php?pageID=1020"
}