{
       "Source": "hirunews",
       "Timestamp": "Sunday, 16 August 2020 - 12:25",
       "Headline": "ප්‍රථම වරට මත්තලින් එළවළු හා පළතුරු රැගත් ගුවන් යානයක් ඕමානයට  (වීඩියෝ)",
       "News Content": "දේශීය එළවළු හා පළතුරු තොගයයක් රැගත් ගුවන් යානයක් ප්‍රථම වරට මත්තල රාජපක්ෂ ගුවන්තොටු පොලේ සිට අද (16) අළුයම 12.30ට ඕමානයේ මස්කට් නුවර බලා පියාසර කළ බව මත්තල රාජපක්ෂ ගුවන් තොටු පොලේ ප්‍රධාන කළමණාකරු උපුල් කලංසුරිය පවසනවා.\nදේශීය එළවළු හා පළතුරු වර්ග පිටරට යැවීමේ විශේෂ වැඩපිළිවෙල අනුව කිලෝ 3371ක් පමණ මෙරට වගා කල එළවළු හා පළතුරු  ප්‍රථමවරට\nමෙලෙස අපනයනය කිරීම සිදුවුණා.\nසලාම් එයා ගුවන් සේවයට අයත් OV 1432 දරණ ගුවන් යානයෙන් එම තොගය අද අළුයම මත්තල රාජපක්ෂ ගුවන් තොටු පොලේ සිට ඕමාන් රාජ්‍ය කරා රැගෙන ගිය බව සදහන් .\nඑම ගුවන් යානය ඊයේ (15) රාත්‍රි 11.20ට දෝහා කටාර් හා ඕමානයේ රැදී සිටි ශ්‍රී  ලාංකිකයින් 150 දෙනෙකු රැගෙන මත්තල රාජපක්ෂ ගුවන් තොටුපොලට පැමිණ තිබෙනවා.\nපසුව ඕමානයේ රැකියා සදහා පිටත්ව ගිය ශ්‍රි ලාංකික මගින් 14 දෙනෙකු හා පළතුරු තොගය රැගෙන නැවත ඕමානයේ මස්කට් නුවර බලා එය යළිත් පිටත්ව තිබෙනවා.",
       "URL": "https://www.hirunews.lk/247934/ප්‍රථම-වරට-මත්තලින්-එළවළු-හා-පළතුරු-රැගත්-ගුවන්-යානයක්-ඕමානයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}