{
       "Source": "hirunews",
       "Timestamp": "Saturday, 17 October 2020 - 15:36",
       "Headline": "ඕමන්තේදී පුද්ගලයන් දෙදෙනෙකු තියුණු ආයුධවලින් පහරදී ඝාතනය කෙරේ (වීඩියෝ)",
       "News Content": "වව්නියාව ඕමන්ත ප්‍රදේශයේදී පුද්ගලයන් දෙදෙනෙකු තියුණු ආයුධවලින් පහරදී ඝාතනය කර තිබෙනවා.\nපෞද්ගලික ආරවුලක් මත අද අලුයම මෙම ඝාතනය සිදුව ඇති බවයි අප වාර්තාකරු සඳහන් කළේ.\nතවත් පුද්ගලයෙකු පහරදීමෙන් බරපතල තුවාල ලබා වව්නියාව රෝහලට ඇතුලත් කර තිබෙනවා.\nමියගොස් ඇත්තේ ඕමන්ත ප්‍රදේශයේ පදිංචි 40 හැවිරිදි සිව්දරු පියෙක් සහ කරපට්ටමුරිප්පු ප්‍රදේශයේ පදිංචි 30 හැවිරිදි අයෙක්.\nඝාතනය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඕමන්ත පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/252728/ඕමන්තේදී-පුද්ගලයන්-දෙදෙනෙකු-තියුණු-ආයුධවලින්-පහරදී-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2384"
}