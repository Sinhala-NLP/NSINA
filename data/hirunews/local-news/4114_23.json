{
       "Source": "hirunews",
       "Timestamp": "Monday, 22 January 2018 - 7:26",
       "Headline": "බැඳුම්කර විවාදය ගැන කතාකරන්න පක්ෂ නායකයින් එක මේසයකට",
       "News Content": "බැදුම්කර කොමිෂන් සභාවේ වාර්තාව පිළිබද විවාදය පවත්වන දින තීරණය කිරිම සදහා විශේෂ පක්ෂ නායක රැස්වීමක් අද (22) පාර්ලිමේන්තු සංකීර්ණයේදි පැවත්වෙනවා.\nකථානායක කරූ ජයසුරියගේ ප්‍රධානත්වයෙන් පැවැත්වෙන මෙම රැස්වීමට පාර්ලිමේන්තුවේ සියලු පක්ෂවල නායකයින් සහභාගි වනු ඇති.\nබැදුම්කර වාර්තාවේ පිටපතක් එහිදී පක්ෂ නායකයින්ට බෙදාදීම සිදු කෙරෙනු ඇතැයි පාර්ලිමේන්තු ආරංචි මාර්ග සඳහන් කළා.\nමේ අතර හෙට පැවැත්වෙන පාර්ලිමේන්තු රැස්වීමේදී බැඳුම්කර වාර්තාව සභාගත කිරීමටද නියමිතයි.\nමේ අතර අද පැවැත්වෙන පක්ෂ නායක රැස්වීමේදී බැඳුම්කර වාර්තාව සම්බන්ධයෙන් දින දෙකක විවාදයක් ඉල්ලා සිටීමට බලාපොරොත්තු වන බවයි ඒකාබද්ධ විපක්ෂයේ පාර්ලිමේන්තු මන්ත්‍රී බන්දුල ගුණවර්ධන ඊයේ (21) ප්‍රකාශ කළේ.",
       "URL": "https://www.hirunews.lk/181667/බැඳුම්කර-විවාදය-ගැන-කතාකරන්න-පක්ෂ-නායකයින්-එක-මේසයකට",
       "Category": "Local News",
       "Parent URL": "https://www.hirunews.lk/local-news.php?pageID=4114"
}