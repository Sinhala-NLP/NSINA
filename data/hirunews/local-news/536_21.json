{
       "Source": "hirunews",
       "Timestamp": "Tuesday, 14 February 2023 - 14:02",
       "Headline": "ගොවි ගිණුම්වලට මුදල් යැවීමේ ප්‍රමාදය පිටුපස දේශපාලන පක්ෂ දෙකක්?",
       "News Content": "ගොවි ගිනුම්වලට මුදල් යැවීම සිතා මතා ප්‍රමාද කිරීම දේශපාලන පක්ෂ දෙකකට සහයෝගය දක්වන කෘෂිකර්ම ක්ෂේත්‍රයට අදාළ නිලධාරින් පිරිසක් සිදුකළ කඩාකප්පල්කාරි ක්‍රියාවක් බවට තොරතුරු අනාවරණය වී ඇති බව කෘෂිකර්ම අමාත්‍යංශය පවසනවා.\nඒ සම්බන්ධයෙන් කරුණු විමසීම සඳහා ඊයේ (13) අමාත්‍යංශයේදී සාකච්ඡාවක් පැවති අතර එහිදී අදාළ නිලධාරින් සම්බන්ධයෙන් වහාම විමර්ශනයක් ආරම්භ කරන ලෙසයි කෘෂිකර්ම අමාත්‍ය මහින්ද අමරවීර අමාත්‍යංශ ලේකම්වරයාට උපදෙස් ලබාදී ඇත්තේ.\nගොවි ජනතාවට සහන සැලසීම සඳහා ආසියානු සංවර්ධන බැංකුව විසින් රුපියල් කෝටි 800ක මුදලක් ලබා දී තිබු අතර අදාළ මුදල් ගොවින්ගේ ගිනුම්වලට ලැබීම ප්‍රමාදවීම, ගිනුම් අංක වැරදියට සඳහන් කිරීම නිසා රුපියල් මිලියන 1300ක් යළි ආපසු හරවා එවා ඇති බව පසුගියදා කෘෂිකර්ම අමාත්‍යංශය සඳහන් කළා.\nකෙසේ වෙතත් ඊයේ පැවති සාකච්ඡාවේදී හෙළිවී ඇත්තේ ගොවීන්ගේ ගිනුම්වලට මුදල් යොමුකිරීම සඳහා ගිනුම් අංක ලබාගැනීමේදී එය වැරදියට සඳහන් කිරීම සහ අදාළ කෘෂිකර්ම පර්යේෂණ සහකාර නිලධාරින් විසින් නිසි තොරතුරු ප්‍රධාන කාර්යාලයට යොමුනොකිරීම , මුදල් නැවත හරවා යැවීමට හේතු වී ඇති බවයි.",
       "URL": "https://www.hirunews.lk/327403/ගොවි-ගිණුම්වලට-මුදල්-යැවීමේ-ප්‍රමාදය-පිටුපස-දේශපාලන-පක්ෂ-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=536"
}