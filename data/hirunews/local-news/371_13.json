{
       "Source": "hirunews",
       "Timestamp": "Wednesday, 03 May 2023 - 20:26",
       "Headline": "සිසුන් 3000ට ජනපති ශිෂ්‍යත්ව",
       "News Content": "අ.පො.ස සාමාන්‍ය පෙළ විභාගයට පළමුවරට පෙනී සිට එම විභාගය සමත් වී අ.පො.ස උසස් පෙළ හැදෑරීමට සුදුසුකම් ලැබු ශිෂ්‍ය ශිෂ්‍යාවන් වෙනුවෙන් ජනාධිපතිවරයාගේ උපදෙස් පරිදි ජනාධිපති අරමුදල සහ අධ්‍යාපන අමාත්‍යාංශය එක් වී ශිෂ්‍යත්ව වැඩසටහනක් ක්‍රියාතමක කර තිබෙනවා.\nඒ අනුව 2022 වසරේ අපොස සාමාන්‍ය පෙළ විභාගයේ ප්‍රතිඵල මත 2024 වර්ෂයේ අපො.ස උසස් පෙළ හැදෑරීමට සුදුසුකම් ලැබූ ශිෂ්‍ය ශිෂ්‍යාවන් 3,000කට ශිෂ්‍යත්ව පිරිනැමීම මෙම වසරේ සිදු කිරීමට නියමිතයි.\nඑහිදී දිවයින පුරා කලාප කාර්යාල 100 ආවරණය වන පරිදි කලාපයකින් ශිෂ්‍ය ශිෂ්‍යාවන් 30 දෙනෙකු බැගින් තෝරාගෙන තිබෙනවා.\nශිෂ්‍යත්වලාභීන් සඳහා වසර දෙකක කාලයක් මසකට රුපියල් 5,000.00 බැගින් හිමිවන බවයි වාර්තා වී ඇත්තේ.",
       "URL": "https://www.hirunews.lk/334176/සිසුන්-3000ට-ජනපති-ශිෂ්‍යත්ව",
       "Category": "Local News",
       "Parent URL": "https://www.hirunews.lk/local-news.php?pageID=371"
}