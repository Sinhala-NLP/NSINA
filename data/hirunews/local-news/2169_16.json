{
       "Source": "hirunews",
       "Timestamp": "Thursday, 04 February 2021 - 10:39",
       "Headline": "යතුරුපැදි අනතුරින් කාන්තාවක් මරුට",
       "News Content": "ඊයේ (03) රාත්‍රියේ සිදු වූ යතුරුපැදි අනතුරින් කාන්තාවක් මියගොස් තිබෙනවා.\nඅඟුණකොළපෑලැස්ස, කයිලවැල්පෝටාවේ දී යතුරුපැදි දෙකක් එකිනෙක ගැටීමෙන් මෙම අනතුර සිදු ව ඇති බවයි පොලිසිය ප්‍රකාශ කළේ.\nඅනතුරින් බරපතල තුවාල ලැබූ කාන්තාව කුට්ටිගල රෝහලට ඇතුළත් කරන විටත් මියගොස් තිබෙනවා.\nමෙසේ මියගොස් ඇත්තේ කයිලවැල්පෝටාවේ පදිංචි කාන්තාවක්.\nවයස අවුරුදු 48ක් වන මෙම කාන්තාව අවිවාහක බවයි පොලිසිය පැවසුවේ.\nමේ අතර බරපතළ තුවාල ලැබූ අනෙක් යතුරුපැදිකරු ඇඹිලිපිටිය මූලික රෝහලට ඇතුළත් කර තිබෙනවා.\nමරණයට පත් වූ  කාන්තාවගේ හදිසි මරණ පරික්ෂණය අද(04) පැවැත්වීමට නියමිතයි.\nසිද්දිය සම්බන්ධයෙන් වැඩිදුර විමර්ශන අඟුණකොළපෑලැස්ස පොලිසිය සිදු කරනවා.",
       "URL": "https://www.hirunews.lk/261623/යතුරුපැදි-අනතුරින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2169"
}