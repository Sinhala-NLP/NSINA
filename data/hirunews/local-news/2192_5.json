{
       "Source": "hirunews",
       "Timestamp": "Sunday, 24 January 2021 - 13:37",
       "Headline": "වල්සපුගල ගොවීන් තවදුරටත් සත්‍යග්‍රහයේ (වීඩියෝ)",
       "News Content": "යෝජිත වනඅලි කළමනාකරණ රක්ෂිතය නම් කර ගැසට් කිරීම කඩිනම් කරන ලෙස ඉල්ලා වළව වම් ඉවුර ඒකාබද්ධ ගොවි සංවිධානය ඇතුළු ගොවි සංවිධාන කිහිපයක් එක්ව සූරියවැව - වල්සපුගල ප්‍රදේශයේ ආරම්භ කළ අඛන්ඩ සත්‍යග්‍රහය අද 7 වන දිනටත් ක්‍රියාත්මකයි.\nපසුගිය 18 වනදා ඔවුන් මෙම සත්‍යග්‍රහය ආරම්භ කළේ වනඅලි තර්ජන හේතුවෙන් ප්‍රදේශයේ ජනතාව දිගින් දිගටම පීඩා විඳින බවට චෝදනා කරමින්.\nපසුව, 20 වනදා ඔවුන් මාරාන්තික උපවාසයක් ආරම්භ කළ ද එය ඊයේ දිනයේ අවසන් කරනු ලැබුවා.\nඒ අමාත්‍ය චමල් රාජපක්ෂ සත්‍යග්‍රහයේ නිරත පිරිස් හමුවීම සඳහා වල්සපුගල ප්‍රදේශයට පැමිණි අවස්ථාවේදීයි.\nඅදාළ ගැටලුවට මසක් ඇතුළත විසඳුම් ලබාදෙන බවට වූ පොරොන්දුව මත මාරාන්තික උපවාසය අවසන් කළ ද සත්‍යග්‍රහය අඛන්ඩව සිදුකරන බවයි අප වාර්තාකරු ප්‍රකාශ කළේ.\nවලව වම් ඉවුර ඒකාබද්ධ ගොවි සංවිධානයට අමතරව, බුරුතන්කන්ද - සූරිය ගොවි සංවිධානය ඇතුලු තවත් ගොවි සංවිධාන රැසක් මෙම සත්‍යග්‍රහයට එක්ව සිටිනවා.",
       "URL": "https://www.hirunews.lk/260579/වල්සපුගල-ගොවීන්-තවදුරටත්-සත්‍යග්‍රහයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2192"
}