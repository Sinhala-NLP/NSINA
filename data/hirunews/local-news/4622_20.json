{
       "Source": "hirunews",
       "Timestamp": "Thursday, 09 March 2017 - 16:46",
       "Headline": "දිනේෂ්ගේ තැන ඉල්ලූ ඩලස් පාර්ලිමේන්තු රථගාලේ දී කරු ගැන කිව් කතාව",
       "News Content": "ඒකාබද්ධ විපක්ෂයේ නායක මන්ත්‍රී දිනේශ් ගුණවර්ධනට සතියක කාලයක් පාර්ලිමේන්තුව තහනම් කිරීම හේතුවෙන් පාර්ලිමේන්තුව තුල ඒකාබද්ධ විපක්ෂයේ නායකයා ලෙස තාවකාලිකව මන්ත්‍රී ඩලස් අලහප්පෙරුම පත් කරන්නැයි ඒකාබද්ධ විපක්ෂය කල ඉල්ලීමක් සලකා බැලීම කථානායකවරයා අද කල් දැමුවා.\nමන්ත්‍රී දිනේෂ් ගුණවර්ධන සතියක කාලයක් පාර්ලිමේන්තුවට නොපැමිණෙන බැවින් ඒකාබද්ධ විපක්ෂයේ පාර්ලිමේන්තු කටයුතු මෙහෙයවීමට නායකත්වයක් අවශ්‍ය බවටයි ඔවුන් පෙන්වාදී ඇත්තේ.\nකෙසේවෙතත් කථානායක කරු ජයසුරිය මෙහිදී සඳහන් කලේ ඒකාබද්ධ විපක්ෂයේ නියෝජිතයන් පාර්ලිමේන්තුවට පැමිණ ඇත්තේ එක්සත් ජනතා නිදහස් සන්ධානයෙන් වන බැවින් සන්ධානයේ කණ්ඩායම් නායකයා වන අමාත්‍ය නිමල් සිරිපාල ද සිල්වාගෙන් අදහස් විමසා එම අවස්ථාව ලබාදිය යුතු බවයි.\nකෙසේවෙතත් තමාට අද දිනයේ නිමල් සිරිපාල ද සිල්වා සම්බන්ධ කර ගැනීමට නොහැකි වු බවයි කරු ජයසුරිය මහතා සඳහන් කලේ.\nඅනතුරුව ඒකාබද්ධ විපක්ෂ නියෝජිතයන් පාර්ලිමේන්තු රථ ගාලේදී මාධ්‍ය හමුවක් කැඳවා තිබුනා.\nඊට එක්වෙමින් මන්ත්‍රී ඩලස් අලහප්පෙරුම සඳහන් කලේ කරු ආවොත් පායයි හිරු යනුවෙන් ප්‍රකාශයක් තිබුන ද මේවන  විට එය කරු ආවා පෙනුනා තරු යනුවෙන් වෙනස් විය යුතු බවයි.\nඒකාබද්ධ විපක්ෂය පාර්ලිමේන්තු රථගාලේ පැවැත්වු මාධ්‍ය හමුව පහතින්.",
       "URL": "https://www.hirunews.lk/156464/දිනේෂ්ගේ-තැන-ඉල්ලූ-ඩලස්-පාර්ලිමේන්තු-රථගාලේ-දී-කරු-ගැන-කිව්-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4622"
}