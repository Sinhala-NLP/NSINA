{
       "Source": "hirunews",
       "Timestamp": "Saturday, 22 October 2016 - 15:07",
       "Headline": "කාන්තාවක් ගෙළ වැලලාගෙන මියයයි",
       "News Content": "මස්කෙළිය නගරයේ නිවසක පදිංචිව සිටි කාන්තාවක් ගෙල වැලලාගෙන සියදිවි හානි කරගෙන තිබෙනවා.\nමෙලෙස මියගොස් ඇත්තේ මස්කෙළිය ඉන්ධන පිරවුම්හල ඉදිරිපිට නිවසක සිටි කාන්තාවක් බවයි අප වාර්තාකරු සඳහන් කලේ.\nඇයගේ වයස අවුරුදු 28 ක් වන අතර අද උදෑසන නිවසේ කිසිවකු නොසිටි අවස්ථාවේ මෙලෙස සියදිවි හානිකරගෙන තිබෙනවා.\nඇය මස්කෙළිය සාමිමලේ ප්‍රදේශයේ පදිංචිකාරියක බවයි පොලීසිය ප්‍රකාශ කළේ.\nඇය මීට මාස 3 කට පමණ පෙර විවාහ වී ඇතැයි සඳහන්.\nඇයගේ සැමියා විසිනුයි අද පෙරවරුවේ මෙම මරණය සම්බන්ධයෙන් පොලිසියට පැමිණිලි කර ඇත්තේ.\nසිද්ධිය පිළිබඳ මස්කෙළිය පොලිසිය විමර්ශන මෙහෙයවනවා.",
       "URL": "https://www.hirunews.lk/145824/කාන්තාවක්-ගෙළ-වැලලාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4826"
}