{
       "Source": "hirunews",
       "Timestamp": "Sunday, 08 January 2023 - 14:16",
       "Headline": "පිරිමිකම හිතට ගත් දිරිය යකඩ ගැහැනිය (වීඩියෝ)",
       "News Content": "වත්මන් ආර්ථික අර්බුදයේ බලපෑම් හමුවේ මෙරට බොහෝ පිරිසකට ජීවත් වීම පවා දැඩි අභියෝගයක් වී තිබෙනවා.\nඑම අභියෝග හමුවේ වුවද ජීවිතයට ධෛර්යවන්තව මුහුණ දෙන පිරිස් ද සමාජයේ නැතුවාම නොවෙයි.\nමේ තොරතුරු එලෙස ධෛර්යවන්තව අභියෝගවලට මුහුණ දෙන දිරිය කාන්තාවක් පිළිබඳවයි.\nමේ අම්බලන්තොට නෝනාගම පදිංචි රෝහිණී මල්ලිකායි.\n28 හැවිරිදි දෙදරු මවක් වන ඇයගේ සැමියාද මීට වසර කිහිපයකට පෙර ඇගෙන් වෙන්වී තිබෙනවා.\nඑක්දරු මවක්වන සිය නැගණිය අසනීප වීම හේතුවෙන් ඔවුන් රැකබලා ගැනීමේ වගකීම පැවරෙන්නේ ද රෝහිණීටයි.\nඑලෙස නැඟණියගේ නිවසට පැමිණෙන රෝහිණි ප්‍රධාන ජීවනෝපාය පොල් කැඩීමයි.\nනැගණියගේ දියණිය අධ්‍යාපන කටයුතුවල නිරතවන්නේද රෝහිණී පොල් කැඩීමෙන් සොයා ගන්නා මුදලින්.\nපොල් කැඩීමට අමතරව අම්බලන්තොට නෝනාගම ප්‍රධාන මාර්ගයේ තැඹිලි, දෙල් ආදිය විකිණීම මගින්ද රෝහිණී සිය දිවි ගමනට ශක්තියක් ලබා ගන්නවා.",
       "URL": "https://www.hirunews.lk/324553/පිරිමිකම-හිතට-ගත්-දිරිය-යකඩ-ගැහැනිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=615"
}