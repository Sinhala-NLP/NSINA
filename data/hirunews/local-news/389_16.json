{
       "Source": "hirunews",
       "Timestamp": "Wednesday, 26 April 2023 - 15:17",
       "Headline": "විශ්වවිද්‍යාල ආචාර්යවරුන්ගෙන් ජනපතිට ඉල්ලීමක් (වීඩියෝ)",
       "News Content": "විශ්වවිද්‍යාල ආචාර්යවරුන්ගේ සමිති සම්මේලනය වෙත ජනාධිතිපතිවරයා සමග සාකච්ඡාවක් ලබා දීම සදහා ජනාධිපති ලේකම්වරයා හරහා යෝජනාවක් ඉදිරිපත් කළ බව ජනාධිපති වෘත්තීය සමිති අධ්‍යක්ෂක ජනරාල් සමන් රත්නප්‍රිය ප්‍රකාශ කළා.\nඔහු මේ බව සඳහන් කළේ අද කොළඹ දී මාධ්‍ය වෙත අදහස් දක්වමින්.\nමේ අතර ජනාධිපතිවරයා සමග සිදුකිරීමට අපේක්ෂිත සාකච්ඡාව සදහා අද දිනයේදී ජනාධිපවරයා වෙත ලිඛිතව ඉල්ලීමක් සිදු කළ බවයි අද (26) දින කොළඹ පැවති මාධ්‍ය හමුවකදී විශ්වවිද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක චාරුදත්ත ඉලංගසිංහ ප්‍රකාශ කළේ.\nමේ අතර, උසස් පෙළ පිළිතුරැ පත්‍ර ඇගයීම් කටයුතු සිදු කිරීමට රජයේ වෛද්‍යවරැන් ගෙන් ඉල්ලීමක් සිදු කරන්නේ නම් තමන් එයට සූදානම් බවයි රජයේ වෛද්‍යවරැන්ගේ සංසදයේ සභාපති රුක්ෂාන් බෙල්ලනගේ ප්‍රකාශ කළේ.\nඔහු මේ බව සදහන් කළේ කොළඹ දී අද මාධ්‍ය වෙත අදහස් දක්මින්.",
       "URL": "https://www.hirunews.lk/333504/විශ්වවිද්‍යාල-ආචාර්යවරුන්ගෙන්-ජනපතිට-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=389"
}