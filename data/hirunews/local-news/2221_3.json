{
       "Source": "hirunews",
       "Timestamp": "Sunday, 10 January 2021 - 15:42",
       "Headline": "මවට පහරදී අතවර කළ සැකකාර පුත්‍රයා රක්ෂිත බන්ධනාගාරයට",
       "News Content": "සිය මවට පහරදී තර්ජනයකර ලිංගික අතවර කළ සැකකාර පුත්‍රයෙක් වේයන්ගොඩ පොලිසිය විසින් අත්අඩංගුවට ගෙන ඊයේ (09) ගම්පහ මහේස්ත්‍රාත් අධිකරණයට ඉදිරිපත් කිරීමන් අනතුරුව ලබන 21 වනදා දක්වා රක්ෂිත බන්ධනාගාර ගත කෙරුණා.\nඑහිදී අධිකරණය නියෝග කළේ සැකකරු මානසික වෛද්‍යවරයකු හමුවට ඉදිරිපත්කර වාර්තාවක් අධිකරණයට ඉදිරිපත් කරන ලෙසයි.\nමෙලෙස රක්ෂිත බන්ධනාගාර ගත කෙරුණේ වේයන්ගොඩ, කොරසේ ප්‍රදේශයේ පදිංචි 33 හැවිරිදි පුද්ගලයෙක්.\nපෙරේදා (08) පෙරවරුවේ නිවසට පැමිණ ඇති මොහු මවගෙන් කෑමට යමක් ඉල්ලා තිබෙනවා.\nඑහිදී මව විසින් කෑම සකසාදී ඇති අතර කෑම ලබාදීමට ප්‍රමාදවීම හේතුවෙන් කෝපයට පත් පුත්‍රයා විසින් මවට පහර දී ඇති බවයි වාර්තා වන්නේ.\nඅනතුරුව සිය මවට තර්ජනය කර ඇයට ලිංගික අතවර සිදුකර ඇති බවටයි පොලිස් පරීක්ෂණ වලදී අනාවරණය වී ඇත්තේ.\nසිද්ධිය සම්බන්ධයෙන් මව විසින් පොලිසියට පැමිණිලි කිරීමෙන් අනතුරුවයි සැකකාර පුත්‍රයා අත්අඩංගුවට ගැනුණේ.",
       "URL": "https://www.hirunews.lk/259321/මවට-පහරදී-අතවර-කළ-සැකකාර-පුත්‍රයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2221"
}