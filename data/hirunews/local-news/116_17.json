{
       "Source": "hirunews",
       "Timestamp": "Monday, 07 August 2023 - 17:31",
       "Headline": "ඩෙංගු උණ රෝගයෙන් බංග්ලාදේශයේ 300ක් මරුට",
       "News Content": "සෑම වසරකම ජුනි සිට සැප්තැම්බර් දක්වා බංග්ලාදේශයේ මෝසම් සමය ලෙස සැලකෙනවා.\nමේ අනුව පසුගිය ජුනි මාසයේ පැවති අධික වර්ෂාවත් සමඟ බංග්ලාදේශය පුරා ඩෙංගු උණ රෝගය ශීඝ්‍රයෙන් පැතිර යමින් පවතින බවයි විදෙස් මාධ්‍ය වාර්තා කරන්නේ.\nඒ අනුව මේ වසරේ ජනවාරි මාසයේ සිට මේ දක්වා රට තුළ ඩෙංගු උණ රෝගයට ගොදුරු වූ සංඛ්‍යාව 64,000 ඉක්මවා තිබෙනවා.\nසෞඛ්‍ය දෙපාර්තමේන්තුව නිවේදනය කරන්නේ සෙනසුරාදා දිනයේ පමණක් දෙදහසකට අධික පිරිසක් ඩෙංගු රෝගයට ගොදුරු වී ඇති බවයි.\nකෙසේ වෙතත් බොහෝ පිරිසක් රෝහල්වල ප්‍රතිකාර ලබන බැවින් රෝගය තවත් වැඩි වීමට ඉඩ ඇති බව‍යි සෞඛ්‍ය අංශ පවසන්නේ.",
       "URL": "https://www.hirunews.lk/343983/ඩෙංගු-උණ-රෝගයෙන්-බංග්ලාදේශයේ-300ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=116"
}