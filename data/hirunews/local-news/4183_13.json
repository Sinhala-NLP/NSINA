{
       "Source": "hirunews",
       "Timestamp": "Thursday, 07 December 2017 - 11:48",
       "Headline": "සැමියා ඉදිරියේ බිරිඳ මරු දකී (ඡායාරූප)",
       "News Content": "යාපනය, මීසාලේ ප්‍රදේශයේදී ඊයේ (06) සවස යතුරුපැදියක් ටිපර් රථයක ගැටීමෙන් සිදුවූ අනතුරකින් යතුරුපැදියේ පිටුපස ගමන් කළ කාන්තාක්  සිද්ධිය වූ ස්ථානයේම මියගොස් ඇති බවට යාපනය පොලීසිය පවසනවා.\nයතුරුපැදිය ධාවනය කළ මියගිය කාන්තාවගේ සැමියා බරපතල ලෙස තුවාල ලබා යාපනය රෝහලට අතුළත් කර ඇති බවයි වාර්තා වන්නේ.\nයාපනය පොලීසිය පවසන්නේ  ටිපර් රථය වෙනත් වාහනයකට ඉස්සර කිරීමට ගිය අවස්ථාවේදී චාවකච්චේරිය ප්‍රදේශයේ සිට පැමිණි යතුරුපැදියක් මුහුණට මුහුණ ගැටීමෙන් මෙම අනතුරු සිදුව ඇති බවයි.\nඅනතුරින් පසුව ටිපර් රථයේ රියදුරු අත්අඩංගුවට ගෙන ඇති අතර අනතුරින් මිය ගොස් ඇත්තේ 62 හැවිරිදි කාන්තාවක් බව සඳහන්.\nඡායාරූප - වව්නියාව, රොමේෂ් මදුසංක",
       "URL": "https://www.hirunews.lk/177808/සැමියා-ඉදිරියේ-බිරිඳ-මරු-දකී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4183"
}