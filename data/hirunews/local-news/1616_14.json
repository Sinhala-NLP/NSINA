{
       "Source": "hirunews",
       "Timestamp": "Wednesday, 20 October 2021 - 19:19",
       "Headline": "දිය ඇල්ලක් අසල දිය නෑමට ගිය පියා සහ දරුවන් දෙදෙනා මරුට",
       "News Content": "වැල්ලවාය ඇල්ලවල දිය ඇල්ලේ දිය නෑමට ගිය එකම පවුලේ තුන්දෙනෙකු දියේ ගිලීමෙන් ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ පියා සහ දරුවන් දෙදෙනෙක්.\nඔවුන් අද පස්වරුවේ දිය ඇල්ල නැරඹීමට සහ දිය නෑම සඳහා පැමිණි අවස්ථාවේ මෙම අනතුරට ලක්ව ඇතැයි අප වාර්තාකරු සඳහන් කළා.\nඔවුන් කාත්තන්කුඩි ප්‍රදේශයේ පදිංචිකරුවන්.\nමියගිය පුද්ගලයා 38 හැවිරිදි අයෙක් වන අතර ඔහුගේ අවුරුදු 15ක පුත්‍රයා සහ අවුරුදු 11ක දියණිය දියේ ගිලීමෙන් මියගොස් තිබෙනවා.\nදියේ ගිලුණු පිරිස ප්‍රදේශයේ තරුණයන් පිරිසක් විසින් බේරාගෙන ඇතත් ඔවුන් ඒවන විටත් මියගොස් ඇති බවටයි අනාවරණ වී ඇත්තේ.\nමළ සිරුරු සම්බන්ධයෙන් පශ්චාත් මරණ පරීක්ෂණය පැවැත්වීමට නියමිත අතර වැල්ලවාය පොලිසිය පරීක්ෂණ සිදුකරනවා.\nමේ අතර පසුගිය 7 වනදා ද ඇල්ලවල ඇල්ලේ දිය නෑමට ගිය පුද්ගලයෙකු දියේ ගිලීමෙන් මරණයට පත්වුණා.\nඔහු එම අනතුරට ලක්ව තිබුණේ මිතුරන් පිරිසක් සමග දිය නෑමට ගොස් සිටියදීයි.",
       "URL": "https://www.hirunews.lk/285560/දිය-ඇල්ලක්-අසල-දිය-නෑමට-ගිය-පියා-සහ-දරුවන්-දෙදෙනා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1616"
}