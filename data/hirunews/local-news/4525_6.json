{
       "Source": "hirunews",
       "Timestamp": "Tuesday, 09 May 2017 - 17:41",
       "Headline": "අතුරුදන්වු තරුණියන් දෙදෙනෙක් සෙවීමට පොලිසිය මහජන සහය පතයි",
       "News Content": "අතුරුදන්වු තරුණියන් දෙදෙනෙකු සොයා ගැනීම සඳහා පොලිසිය මහජන සහය පතනවා.\nමෙලෙස අතුරුදන්වී ඇත්තේ වැල්ලම්පිටිය සහ කොළඹ 2 ඩෝසන් වීදිය ප්‍රදේශවල පදිංචිව සිටි දෙදෙනෙක්.\nවැල්ලම්පිටිය ප්‍රදේශයේ පදිංචි 19 හැවිරිදි මාණික්කරාජා මොණිකා පසුගිය මස 14 වනදා සිට ආගිය අතක් නොමැති බවටයි පොලිසියට පැමිණිලි ලැබී ඇත්තේ.\nඇය සම්බන්ධයෙන් තොරතුරක් තිබේ නම් 011 2421414 අංකයෙන් ග්‍රෑන්ඩ්පාස් පොලිසියේ ස්ථානාධිපතිවරයාට හෝ පොලිස් මහජන සම්බන්ධතා කොට්ඨාශයේ 011 2436161 අංකයට දැනුම්දෙන ලෙසට පොලිසිය ඉල්ලා සිටිනවා.\nමේ අතර කොළඹ 2 ඩෝසන් වීදියේ පදිංචිව සිටි 28 හැවිරිදි එම්. චන්ද්‍රිකා රූපසිංහ සම්බන්ධයෙන් තොරතුරක් ලැබුනහොත් විශේෂ අපරාධ මෙහෙයුම් ඒකකයේ ස්ථානාධිපතිවරයාට 011 2809243 අංකයෙන් දැනුම්දෙන ලෙසට පොලිසිය ඉල්ලා සිටිනවා.\n- මාණික්කරාජා මොණිකා\n- මහේෂා චන්ද්‍රිමාලි ගුණතිලක",
       "URL": "https://www.hirunews.lk/160961/අතුරුදන්වු-තරුණියන්-දෙදෙනෙක්-සෙවීමට-පොලිසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=4525"
}