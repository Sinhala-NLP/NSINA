{
       "Source": "hirunews",
       "Timestamp": "Sunday, 10 January 2021 - 14:50",
       "Headline": "නිසි ප්‍රයෝජනයක් ගැනීමට නොහැකි වූ රෝහල (වීඩියෝ)",
       "News Content": "පුත්තලම, වනාතවිල්ලුව ප්‍රාදේශීය ලේකම් කොට්ඨාශයේ කරතිව් පෝන්පරප්පි හි ස්ථාපිත ප්‍රාථමික වෛද්‍ය සත්කාර ඒකකය 1942 වර්ෂයේදී ආරම්භ කර ඇත්තේ ප්‍රදේශයේ ජනතාවට අවශ්‍ය ප්‍රතිකාර කටයුතු පහසු කිරීම සඳහායි.\nකරතිව් උතුර, කරතිව් දකුණ, පොන්පරිප්පි, සේරක්කුලිය, පෙරියනාගවිල්ලුව, පෙරියකුඩා, සින්නනාගවිල්ලුව, මහලවිල්ලුව, ආලවිල්ලුව ආදී ගම්මාන නවයක\nජීවත් වන 15000ක් පමණ ජනතාවට ආසන්නතම රෝහල ද මෙයයි.\nබාහිර රෝගි අංශයක්, නව වාට්ටු සංකීර්ණයක්, දන්ත වෛද්‍ය සායනයක්, ඖෂධ ගබඩාවක් ආදි අංග රැසකින් මෙම ප්‍රතිකාර ඒකකය සමන්විත වුවද ඉන් නිසි\nප්‍රයෝජනයක් ගැනීමට නොහැකි වී ඇති බව ප්‍රදේශවාසීන් පවසනවා.",
       "URL": "https://www.hirunews.lk/259319/නිසි-ප්‍රයෝජනයක්-ගැනීමට-නොහැකි-වූ-රෝහල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2221"
}