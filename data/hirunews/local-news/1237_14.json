{
       "Source": "hirunews",
       "Timestamp": "Monday, 11 April 2022 - 11:32",
       "Headline": "රුපියල් 330කට ආසන්න වූ ඩොලරයේ අගය (වීඩියෝ)",
       "News Content": "වාණිජ බැංකු කිහිපයක අද (11) දිනයේ දී අමරිකානු ඩොලරයක විකුණුම් අගය ඉහළම අගයක් වාර්තා කර තිබෙනවා.\nඒ රුපියල් 330කට ආසන්න කරමින්.\nඩොලරයෙහි ගැනුම් මිල රුපියල් 316.79ක් ව තීරණය වෙද්දී, එහි විකුණුම් මිල සටහන් වූයේ රුපියල් 327.49ක් ලෙසයි.\nරටේ පවතින දැඩි මූල්‍ය සහ ආර්ථික අර්බුදය හේතුවෙනුයි, රට තුළ ඩොලරයක අගය උපරිමයකට දිනෙන් දින දෝලනය වෙමින් පවතින්නේ.\nඊට හේතුව පසුගිය දිනෙක උද්ධමනය අවප්‍රමාණය කිරීම උදෙසා ශ්‍රී ලංකා මහ බැංකුව විසින් රුපියල පා කර හැරීමයි.\nඑමෙන්ම, යුරෝ ගැනුම් මිල රුපියල් 347.85ක් ලෙසත්, වඑහි විකුණුම් මිල රුපියල් 359.55ක් ලෙසත් දැක්වුණා.\nරුපියල් 413.03ක් ලෙස සටහන් වූයේ බ්‍රිතාන්‍ය පවුමක ගැනුම් මිල වන අතර එහි විකුණුම් මිල වූයේ රුපියල් 427.91 ලෙසයි.",
       "URL": "https://www.hirunews.lk/301706/රුපියල්-330කට-ආසන්න-වූ-ඩොලරයේ-අගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1237"
}