{
       "Source": "hirunews",
       "Timestamp": "Monday, 26 June 2023 - 7:33",
       "Headline": "කතරගම පුදබිමේ නව බස්නැවතුම්පළ නවීකරණය කර ජනතා අයිතියට",
       "News Content": "දේශීය මෙන්ම විදේශික බැතිමතුන්ගේ ගෞරවයට පාත්‍ර වූ රුහුණු මහා කතරගම පුදබිමේ පිහිටි ප්‍රධාන බස් නැවතුම්පොල විනාශයට පත් වී ඇති ආකාරය පිළිබඳ හිරු ප්‍රවෘත්ති ඔස්සේ අනාවරණය කිරීමෙන් පසුව එය පිළිසකර කර ඊයේ ජනතා අයිතියට පත් කරනු ලැබුවා.\nරුහුණු මහා කතරගම පුදබිමේ පිහිටි ප්‍රධාන බස් නැවතුම්පොල ගොඩනැගිලි සහ වහල නිසි පරිදි නඩත්තු නොකිරීම හේතුවෙන් පැමිණෙන ජනතාව දැඩි අපහසුතාවයට පත් වී ඇති බවට හිරු ප්‍රවෘත්ති ඔස්සේ අප මීට පෙර අනාවරණ කළා.\nඒ සම්බන්ධයෙන් නිලධාරීන්ගේ අවධානයට ලක්වීමත් සමඟ පසුගිය අප්‍රේල් 12 වනදා ප්‍රවාහන අමාත්‍ය ආචාර්ය බන්දුල ගුණවර්ධන එහි හදිසි නිරීක්ෂණ චාරිකාවක ද නිරත වූයේ ඉන් අනතුරුවයි.\nකෙසේ වෙතත් අදාළ බස් නැවතුම්පල සහ ඒ අවට පරිශ්‍රය පිළිසර කිරීමට ප්‍රවාහන හා මහා මාර්ග අමත්‍යාංශය කටයුතු කර තිබෙනවා. එමෙන්ම රුහුණු මහ කතරගම දේවාලය ද ඒ සඳහා දායකත්වය දක්වා ඇති බව සඳහන්.",
       "URL": "https://www.hirunews.lk/339081/කතරගම-පුදබිමේ-නව-බස්නැවතුම්පළ-නවීකරණය-කර-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=236"
}