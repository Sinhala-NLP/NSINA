{
       "Source": "hirunews",
       "Timestamp": "Saturday, 16 April 2022 - 7:43",
       "Headline": "ආණ්ඩුවේ විශේෂ රැස්වීමක් අද හෙට ම",
       "News Content": "ඉදිරි දින 2 තුළ ආණ්ඩු පක්ෂයේ විශේෂ රැස්වීමක් පැවැත්වීමට නියමිත බව වාර්තා වනවා.\nආණ්ඩු පක්ෂයේ මන්ත්‍රීවරයෙකු හිරු ප්‍රවෘත්තී අංශයට සඳහන් කළේ, එය ජනාධිපතිවරයාගේ ප්‍රධානත්වයෙන් පැවැත්වීමට නියමිත බව යි.\nරට තුල පවතින අර්බුදකාරී තත්වය සහ ජාත්‍යන්තර මූල්‍ය අරමුදලේ නිල සාකච්ඡා ආරම්භය සම්බන්ධයෙන් එහිදී ප්‍රධාන වශයෙන් සාකච්ඡා කෙරෙනු ඇති.\nඑමෙන්ම ඉදිරි සතියේ පාර්ලිමේන්තු විවාදවලට අදාළ කරුණු රැසක්ද එහි දී සාකච්ඡා කිරීමට නියමිත බවයි වාර්තා වන්නේ.\nඒ සඳහා ආණ්ඩුව නියෝජනය කරන සියලු පක්ෂ සහභාගී වීමට නියමිතයි.\nකෙසේ වෙතත් එම රැස්වීම පවත්වන වේලාව සහ ස්ථානය පිළිබඳව මෙතෙක් නිල වශයෙන් දැනුම් දීමක් සිදුකර නැහැ.",
       "URL": "https://www.hirunews.lk/302044/ආණ්ඩුවේ-විශේෂ-රැස්වීමක්-අද-හෙට-ම",
       "Category": "Local News",
       "Parent URL": "https://www.hirunews.lk/local-news.php?pageID=1228"
}