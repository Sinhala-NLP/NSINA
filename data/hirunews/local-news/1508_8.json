{
       "Source": "hirunews",
       "Timestamp": "Wednesday, 08 December 2021 - 19:02",
       "Headline": "අස්ගිරි මහා නා හිමි පකිස්ථාන අග්‍රාමාත්‍ය ඉම්රාන් ඛාන්ට තුති පුදයි (වීඩියෝ)",
       "News Content": "පසුගිය සිකුරාදා (3) දා පකිස්ථානයේ සියල්කොට් හිදී අමානුෂික ලෙස ඝාතනය කළ ශ්‍රි ලාංකිකයකු වන ප්‍රියන්ත කුමාර දියවඩනගේ මරනය සම්බන්ධයෙන් අස්ගිරි පාර්ශවයේ මහානායක අති පූජ්‍ය වරකාගොඩ ශ්‍රී ඤාණරතන හිමියන් පකිස්ථාන අග්‍රාමාත්‍ය ඉම්රාන් ඛාන් වෙත ලිපියක් යොමුකර තිබෙනවා.\nමෙම ලිපියෙන් අස්ගිරි පාර්ශ්වයේ මහනායක හිමිපාණන් සඳහන් කරන්නේ සිද්ධිය සම්බන්ධයෙන් පකිස්ථාන අග්‍රාමාත්‍යවරයා ගත් කඩිනම් ක්‍රියාමාර්ග පිළිබඳව තමන් පැහැදුණු බවයි.\nපාකිස්ථාන අග්‍රාමාත්‍යවරයාගේ මෙම ක්‍රියා කලාපය ශ්‍රී ලංකාව සහ පාකිස්ථානය අතර ඇති දීර්ඝ කාලීන සුහද සහ මිත්‍රශීලී සබඳතාව තවදුරටත් ශක්තිමත් කරන බව උන්වහන්සේ මෙම ලිපිය හරහා වැඩිදුරටත් පවසනවා.",
       "URL": "https://www.hirunews.lk/290431/අස්ගිරි-මහා-නා-හිමි-පකිස්ථාන-අග්‍රාමාත්‍ය-ඉම්රාන්-ඛාන්ට-තුති-පුදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1508"
}