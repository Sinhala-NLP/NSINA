{
       "Source": "hirunews",
       "Timestamp": "Sunday, 26 July 2020 - 14:00",
       "Headline": "උණුසුම් වන දේශපාලන වේදිකාවේ පක්ෂ විපක්ෂ විවිධ අදහස් (වීඩියෝ)",
       "News Content": "උණුසුම් වන දේශපාලන වේදිකාවේ පක්ෂ විපක්ෂ දේශපාලනඥයින් විවිධ අදහස් පළ කළා.\nපොදුජන පෙරමුණේ අපේක්ෂක රංජිත් සියඹලාපිටිය ජන හමුවක් අමතමින් සඳහන් කළේ සෑම ගමකම එක්සත් ජාතික පාක්ෂිකයන් තම පක්ෂය සමග එකතුවන බවයි.\nඑබැවින් අගෝස්තු 6 වනදා තුනෙන් දෙකක බලයක් සහිත පාර්ලිමේන්තුවක් බිහි කිරීමට හැකිවන බවයි ඔහු පෙන්වා දුන්නේ.\nකෙසේවෙතත් සමගි ජන බලවේගයේ අපේක්ෂක විජේපාල හෙට්ටිආරච්චි ජන හමුවකට එක්වෙමින් කියාසිටියේ පොහොට්ටුව සමග ආණ්ඩු නිර්මාණය කිරීමට එක් නොවන බවයි.\nඑලෙස සිදුවන්නේ නම් ඉල්ලා අස්වීමට හෝ විපක්ෂයේ අසුන් ගැනීමට කටයුතු කරන බව විජේපාල හෙට්ට්ආරච්චි මහතා ප්‍රකාශ කළා.\nජාතික ජන බලවේගයේ අපේක්ෂක අනුර කුමාර දිසානායක මහතා ද ජන හමුවකට එක්වෙමින් අදහස් පළ කළා.\nඔහු කියාසිටියේ සත්වෝද්‍යානය බැලීමට ළමුන්ට තහනම් නොකළ ද පාර්ලිමේන්තුව බැලීම ළමුන්ට පසුගියදා තහනම් කර තිබු බවයි.\nමේ අතර හිටපු ජනාධිපති මෛත්‍රීපාල සිරිසේන මහතා ද මැතිවරණ ප්‍රචාරක ජන හමුවකට එක්වෙමින් ඇතැම් පාර්ලිමේන්තු සභිකයන් පිළිබඳ අදහස් පළ කළා.",
       "URL": "https://www.hirunews.lk/246441/උණුසුම්-වන-දේශපාලන-වේදිකාවේ-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}