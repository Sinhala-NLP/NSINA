{
       "Source": "hirunews",
       "Timestamp": "Friday, 12 August 2022 - 20:32",
       "Headline": "ඇසළ පෙරහැර සාර්ථකව අවසන් කළ බවට වන සංදේශය ජනපතිට (වීඩියෝ)",
       "News Content": "මහනුවර ඓතිහාසික ඇසළ මංගල්‍යය සාර්ථකව අවසන් කළ බවට ප්‍රකාශිත සංදේශය දියවඩන නිලමේවරයා විසින් ජනාධිපති රනිල් වික්‍රමසිංහ මහතා වෙත අද පස්වරුවේ භාරදුන්නා.\nදස දිනක් පුරා පැවති මහනුවර ඇසළ පෙරහර මංගල්‍යය අවසන් කෙරුණේ අද අලුයම ගැටඹේ තොටේදී සිදුකළ සිව්මහා දේවාලවල දිය කැපීමේ චාරිත්‍රයත් සමගයි.\nඇසළ පෙරහැර මංගල්‍යයේ අවසන් රන්දෝලි මහා පෙරහර ඊයේ රාත්‍රියේ වීදි සංචාරය කළා.\nඑහිදී පෙරහර අලංකාර කළ අලි ඇතුන්ට ජනාධිපතිවරයා ඇතුළු පිරිස විසින් පලතුරු සංග්‍රහයක් ලබාදීම ද සිදුකෙරුණා.",
       "URL": "https://www.hirunews.lk/312591/ඇසළ-පෙරහැර-සාර්ථකව-අවසන්-කළ-බවට-වන-සංදේශය-ජනපතිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=946"
}