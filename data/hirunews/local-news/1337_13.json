{
       "Source": "hirunews",
       "Timestamp": "Wednesday, 23 February 2022 - 20:13",
       "Headline": "මිලියන 120ක කේරළ ගංජා සමග සැකකරුවෙකු අත්අඩංගුවට (ඡායාරූප)",
       "News Content": "හැඳල තොටුපලවත්ත කැළණි ගං මෝය ආශ්‍රිත ප්‍රදේශයේදී කේරළ ගංජා කිලෝ 400කට ආසන්න තොගයක් සමග සැකකරුවෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nශ්‍රී ලංකා නාවික හමුදාව සහ පොලිස් විශේෂ කාර්ය බලකාය එක්වයි අද (23) සවස මෙම වැටලීම සිදුකර ඇත්තේ.\nඑහිදී ධීවර යාත්‍රාවක් තුළ සගවා නීති විරෝධී ලෙසට මුහුදු මාර්ගයෙන් ගොඩබිමට රැගෙන ඒමට උත්සාහ කළ කේරළ ගංජා තොගය සොයා ගැනුණා.\nඋර 10ක පාර්සල් 185ක් වශයෙන් අසුරා තිබූ මෙම ගංජා තොගයෙහි දළ වීථි වටිනාකම රුපියල් මිලියන 120කට ආසන්න බවටයි ගණන් බලා ඇත්තේ.\nකේරළ ගංජා තොගය සමග ධීවර යාත්‍රාව ද අත්අඩංගුවට ගෙන ඇති අතර ජාවාරමට සම්බන්ධ සැකකරුවෙකු සහ තවත් ඩිංගි යාත්‍රාවක් ද එහිදී අත්අඩංගුවට ගෙන තිබෙනවා.\nඅත්අඩංගුවට ගත් පුද්ගලයා හැඳල ප්‍රදේශයේ පදිංචි 31 හැවිරිදි අයෙක්.\nඉදිරි විමර්ශන සඳහා සැකකරු යාත්‍රා දෙක සහ කේරළ ගංජා තොගය ඉදිරි නීතිමය කටයුතු සඳහා පොලිස් මත්ද්‍රව්‍ය නාශක කාර්යාංශයට භාරදීමට නියමිතයි.\nජාවාරමට සම්බන්ධ අනෙක් සැකකරුවන් සොයා නාවික හමුදාව සහ පොලිස් විශේෂ කාර්ය බලකාය එක්ව වැඩිදුර විමර්ශන සිදුකරනවා.",
       "URL": "https://www.hirunews.lk/297861/මිලියන-120ක-කේරළ-ගංජා-සමග-සැකකරුවෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1337"
}