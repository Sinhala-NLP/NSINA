{
       "Source": "hirunews",
       "Timestamp": "Thursday, 15 June 2017 - 7:47",
       "Headline": "ඩොප්ලර් රේඩාර් පද්ධති දෙකක් පුත්තලමට සහ පොතුවිල්වලට",
       "News Content": "කාලගුණ අනාවැකි පළ කිරීමේදී මෙරට භූමියේ පිහිටීම බාධාවක් වී ඇති බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ අතුල කරුණානායක සදහන් කළේ පැහැදිලි අනාවැකියක් පළකිරීම සඳහා ඉදිරියේදී ඩොප්ලර් රේඩාර් පද්ධති දෙකක් ශ්‍රී ලංකාවේ ස්ථාපිත කිරීමට බලාපොරොත්තු වන බවයි.\nඒ අනුව, පුත්තලම සහ පොතුවිල් ප්‍රදේශවල මෙම රේඩාර් පද්ධති දෙක ස්ථාපිත කිරීමට කටයුතු කරන බවද ඔහු කියා සිටියා.\nමීට අමතරව, වර්ෂාමාන 200 ක් ද දිවයින පුරා ස්ථාපිත කිරීමට කටයුතු කරන බවයි ඔහු සදහන් කළේ.",
       "URL": "https://www.hirunews.lk/163592/ඩොප්ලර්-රේඩාර්-පද්ධති-දෙකක්-පුත්තලමට-සහ-පොතුවිල්වලට",
       "Category": "Local News",
       "Parent URL": "https://www.hirunews.lk/local-news.php?pageID=4469"
}