{
       "Source": "hirunews",
       "Timestamp": "Thursday, 24 August 2023 - 9:02",
       "Headline": "පොලිස් සිර මැදිරියේ රඳවා සිටි සැකකරුවෙකු  සියදිවි හානි කර ගනී",
       "News Content": "ත්‍රිකුණාමලය පොලීසියේ සිර මැදිරිය තුළ පුද්ගලයෙකු  ගෙල වැළලාගෙන සියදිවි හානි කරගෙන ඇති බව පොලීසිය පවසනවා\nමුදල් සොරකමක් සම්බන්ධයෙන් අත්අඩංගුවට ගෙන ඇති සැකකරුවෙකු මෙලෙස සියදිවි හානි කරගෙන ඇති බව අනාවරණය වනවා.\nමෙලෙස අත්අඩංගුවට ගෙන ඇති සැකකරු ඔහුගේ කමිසය  උපයෝගී කරගෙන  සිර මැදිරියේ  වැසිකිළිය තුළ ගෙළ වැළලාගෙන ඇති බව පොලීසිය වැඩිදුරටත් පවසනවා.\nමෙලෙස සිය දිවි හානි කරගත් පුද්ගලයා 26 හැවිරිදි  මුරුගාපූරි, ජමාලියා ප්‍රදේශය පදිංචි අයකු බව සඳහන්.\nමෙම සම්බන්ධව වැඩිදුර විමර්ශන ත්‍රිකුණාමලය පොලිසිය විසින් සිදුකරන බව වැඩිදුරටත් අනාවරණය කරනවා.",
       "URL": "https://www.hirunews.lk/345893/පොලිස්-සිර-මැදිරියේ-රඳවා-සිටි-සැකකරුවෙකු-සියදිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=77"
}