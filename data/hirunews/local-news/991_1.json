{
       "Source": "hirunews",
       "Timestamp": "Tuesday, 26 July 2022 - 19:43",
       "Headline": "එකමුතුවට සජබ එරෙහි වෙයි - ස්වාධීන පක්ෂ එකමුතුවෙන් විකල්පයක්",
       "News Content": "හෙට පෙරවරු 10 ට පාර්ලිමේන්තුව රැස්වනවා.\nඑහිදි හදිසි නීතිය පිළිබද යෝජනාව ඉදිරිපත් කිරීමෙන් පසු එය විවාද කර සම්මත කර ගැනීමට නියමිතයි.\nමේ අතර, සමගි ජනබලවේගය සහ සමගි ජන බල සන්ධානයේ මන්ති්‍රී කණ්ඩායම මෙන්ම කෘත්‍යාධිකාරි මණ්ඩලයේ රැස්වීමක්.\nඅද විපක්ෂ නායක කාර්යාලයේදි පැවත්වුනා. එහිදි හෙට පාර්ලිමේන්තුවට ඉදිරිපත් කෙරෙන හදිසි නීතිය පිළිබද යෝජනාවට විරුද්ධව ජන්දය ලබාදීමට තීරණය කර තිබෙනවා.\nඑමෙන්ම, වත්මන් ආණ්ඩුව සමඟ සම්බන්ධ වීමට,ජනතා ප්‍රශ්ණ විසදීමට කමිටු ක්‍රමයක් ක්‍රියාත්මක වන්නේ නම් ඊට සහාය දීම, සමගි ජන බල සන්ධානය අදාල හමුවේ දී තීරණය වී ඇති බව සදහන්.\nමේ අතර අද පැවති කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු යොමුකළ ප්‍රශ්නයකට පිළිතුරු දෙමින් කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන කියා සිටියේ පක්ෂ දෙකක නියෝජනයෙන් ජනපති සහ අගමැති පත් කිරීම තුළින් දැනටමත් සර්වපාක්ෂික ආණ්ඩුවේ ආරම්භය සනිටුහන් කර ඇති බවයි.",
       "URL": "https://www.hirunews.lk/311030/එකමුතුවට-සජබ-එරෙහි-වෙයි-ස්වාධීන-පක්ෂ-එකමුතුවෙන්-විකල්පයක්",
       "Category": "Local News",
       "Parent URL": "https://www.hirunews.lk/local-news.php?pageID=991"
}