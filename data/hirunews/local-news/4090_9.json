{
       "Source": "hirunews",
       "Timestamp": "Wednesday, 07 February 2018 - 8:13",
       "Headline": "ඡන්ද ප්‍රචාරක කටයුතු අද මැදියම් රැයෙන් අවසන්",
       "News Content": "පළාත්පාලන ආයතන ඡන්ද විමසීමට අදාළ සියලූ ප්‍රචාරක කටයුතු අද (07) මධ්‍යම රාත්‍රියෙන් අවසන් වනවා.\nඑමෙන්ම පොලිස් මූලස්ථානය නිවේදනය කළේ ඡන්ද මධ්‍යස්ථානවලට ඡන්ද ගණන් කිරීමේ මධ්‍යස්ථානවලට බීමත් පුද්ගලයන් පැමිණියහොත් ඔවුන්ට එරෙහිව නීතිය දැඩිව ක්‍රියාත්මක කරන බවයි.\nඑවැනි පුද්ගලයන් රැගෙන එන අපේක්ෂකයන්ට එරෙහිවද නීතිමය පියවර ගන්නා බව පොලීසිය සඳහන් කළා.\nමේ අතර පළාත්පාලන ඡන්ද විමසීම හේතුවෙන් දිවයිනේ සියලූම පාසල් අනිද්දා දිනයේ වසා තැබෙන බව අධ්‍යාපන අමාත්‍යාංශය නිවේදනය කළා.\nඡන්ද පෙට්ටි සහ අනෙකුත් ලිපි ද්‍රව්‍ය නිකුත් කිරීමේ හා භාරගැනීමේ රාජකාරි කටයුතු සඳහා යොදාගැනීමට නියමිත පාසල් 19 ක් සහ විද්‍යා පීඨ 02 ක් අද සිට සිකුරාදා දක්වා වසා තැබෙන බවයි එම අමාත්‍යාංශය තවදුරටත් කියා සිටියේ.",
       "URL": "https://www.hirunews.lk/183083/ඡන්ද-ප්‍රචාරක-කටයුතු-අද-මැදියම්-රැයෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4090"
}