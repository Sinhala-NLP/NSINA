{
       "Source": "hirunews",
       "Timestamp": "Sunday, 22 July 2018 - 14:11",
       "Headline": "කළු ගඟ රන්දියවර රැඳවුම් මංගල්‍යය හෙට ජනපති ප්‍රධානත්වයෙන්",
       "News Content": "මොරගහකන්ද - කළුගඟ මහා ජලාශ ව්‍යාපෘතියේ කළු ගඟ ජලාශයේ ජල පිරවුම් මංගල්‍යය සහ රජරටට කඳු රට එක්කරන මොරගහකන්ද - කළුගඟ උමං මාර්ගයේ ඉදිකිරීම් ඇරඹීම හෙට ජනාධිපති මෛත්‍රීපාල සිරිසේනගේ ප්‍රධානත්වයෙන් සිදුකිරීමට නියමිතව තිබෙනවා.\nමාතලේ දිස්ත්‍රික්කයට අයත් දුම්බර මිටියාවතේ නකල්ස් කඳුවැටි ප්‍රදේශයේ කළුපහන ප්‍රදේශයෙන් ආරම්භ වන කළු ගඟ, ලග්ගල - පල්ලේගම ප්‍රදේශයේදී හරස් කරමින් කළු ගඟ ජලාශය නිර්මාණය වනවා.\nඑමෙන්ම මොරගහකන්ද - කළුගඟ ජලාශ සම්බන්ධ කරන කිලෝමීටර 9 ක දිගින් යුත් උමඟ සහිත ඇළ මාර්ගයේ ඉදිකිරීමද හෙට ආරම්භවන අතර, එය ඉදිරි මාස 36 තුළදී ඉදිකර අවසන් කිරීමට අපේක්ෂිතයි.",
       "URL": "https://www.hirunews.lk/195782/කළු-ගඟ-රන්දියවර-රැඳවුම්-මංගල්‍යය-හෙට-ජනපති-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3836"
}