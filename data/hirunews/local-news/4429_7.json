{
       "Source": "hirunews",
       "Timestamp": "Monday, 10 July 2017 - 12:06",
       "Headline": "තරුණ දියණියන් තිදෙනා අතහැර අනියම් පෙමක් සොයා ගිය 39 හැවිරිදි කාන්තාව පොලිසියේදී ඉල්ලු දේ",
       "News Content": "තරුණ දියණියන් තිදෙනා හඩා වැලපෙද්දී මවක් සිය අනියම් පුරුෂයා සමඟ පිටව යෑමේ සිද්ධියක් අම්බලන්තොට ප්‍රදේශයෙන් වාර්තා වනවා.\nමෙලෙස සිය 31 හැවිරිදි අනියම් සැමියා සමඟ ගොස් ඇත්තේ වයස අවුරුදු 39ක කාන්තාවක් බව සදහන්.\nඅම්බලන්තොට, රිදියගම ප්‍රදේශයේ පෙදරේරුවෙක් ලෙස රැකියාවේ නිරත වයස අවුරුදු 59 ක ස්වාමිපුරුෂයා සහ වයස අවුරුදු 22,19, සහ 16 යන වයස් වල පසුවෙන තරුණ දියණියන් තිදෙනෙකු අදාල කාන්තාව විසින් මෙලෙස හැර දමා ගොස් තිබෙනවා.\nමාතර ප්‍රදේශයේ අවුරුදු 31ක පුද්ගලයෙකු සමඟ ඇතිවූ ප්‍රේම සබදතාවයක ප්‍රතිපලයක් ලෙස මෙම සිද්ධිය සිදුවු බවයි වාර්තා වන්නේ.\nමෙම පවුල තුල නොයෙක් අඩ දබර ඇතිවන ඇති අතර, බිරිඳ සිය සැමියා හා දරුවන් අතහැර දමා යැමට සුදානම් බව පවසා අම්බලන්තොට පොලිසියට පැමිණිල්ලක් ලැබී තිබුනා.\nපසුගිය දිනක සියළු පාර්ශවකරුවන් පොලිසියට කැඳවා පැමිණිල්ල විභාග කිරිමට කටයුතු කෙරුණ අතර එහිදී තිදරු මව එක හෙලා කියා සිටියේ තමන්ට  නීත්‍යානුකුල සැමියා සමග සිටිය නොහැකි බවත් ඒ හේතුවෙන් දරුවන්ද අතහැර සිය පෙම්වතා සමග යාමට අවශ්‍ය බවයි.\nමෙයට තරුණ දියණියන් තිදෙනා දැඩි ලෙස විරුද්ධ වී ඇති බවයි වාර්තා වන්නේ.\nමව මෙසේ පියා හා දරුවන් අතහැර යෑම හේතුවෙන්  දියණියන් තිදෙනා පොලිසියේ දී හඩා වැලපෙමින් කියා සිටියේ සිය මව තමන් හා පියා සමඟ සිටිය යුතු බවයි.\nකෙසේ වෙතත්  එයට ඇහුම් කන් නොදුන් මෙම මව කියා සිටියේ තමන්ට සිය පෙම්වතා සමඟ යායුතු බවයි.\n31 හැවිරිදි අදාල තරුණයාද පොලිසිය හමුවේ කියා ඇත්තේ මෙම කාන්තාව හැර වෙනත් අයෙක් අවශ්‍ය නොවන බවයි.\n\"අපෙ අම්මාට අපට වඩා වෙන අමාරුවක් තියන නිසා\" මේ තීරණය ගත් බව මෙහිදී තරුණ දියණියන් කෝපයෙන් හා ‍වෛරයෙන් කියා තිබෙනවා.\nමේ සියල්ල දෙස පසෙකට වී බලා සිටි පියා දියණියන් තිදෙනෙක් වෙර වීරියෙන් හදා වඩා  බිරිඳකට ඇවැසි පහසුකම් ලබාදුන්නද මවක් ලෙස නිවසේ සිටීමට නොහැකිව ගෙන ඇති මෙම තීරණයට \"උඩ ඉන්න දෙවියන් බලාගනිවි\" කියා පොලිස් පොතේ අත්සන් කර පිටව ගොස් ඇති බවයි වාර්තා වන්නේ.\nනීත්‍යානුකූලව විවාහ වී ඇති හෙයින් දික්කසාද නඩුවකින් නීතියෙන් වෙන්වන තෙක් ස්වාමිපුරුෂයා ලෙස නීත්‍යානුකුල පෙර ස්වාමිපුරුෂයා, ස්වාමිපුරුෂයා බව පිළිගෙන පොලිස් පොතේ සටහන් කර පොලීසියෙන්  අදාල කාන්තාව පිටව ගිය බව සදහන්.",
       "URL": "https://www.hirunews.lk/165521/තරුණ-දියණියන්-තිදෙනා-අතහැර-අනියම්-පෙමක්-සොයා-ගිය-39-හැවිරිදි-කාන්තාව-පොලිසියේදී-ඉල්ලු-දේ",
       "Category": "Local News",
       "Parent URL": "https://www.hirunews.lk/local-news.php?pageID=4429"
}