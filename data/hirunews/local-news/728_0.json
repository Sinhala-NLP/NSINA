{
       "Source": "hirunews",
       "Timestamp": "Thursday, 17 November 2022 - 15:16",
       "Headline": "රජයට අයත් සියලු ආයතන ලේඛණයක් පාර්ලිමේන්තුවට",
       "News Content": "ඉතිහාසයේ ප්‍රථම වතාවට රජයට අයත් සියලු ආයතන ලේඛණයක් මුදල් රාජ්‍ය අමාත්‍ය රංජිත් සියඹලාපිටිය විසින් පාර්ලිමේන්තුවට ඉදිරිපත් කර තිබෙනවා.\nඒ, අද (17) පාර්ලිමේන්තු සභාවාරය අතරතුර දී යි.\nපසුගිය අයවැය කතාවේ දී ජනාධිපති රනිල් වික්‍රමසිංහ විසින් ලබා දුන් පොරොන්දුවකට අනුව යි මෙම ලේඛනය සභාගත කර ඇත්තේ.\nරජයට අයත් සියලු ආයතන සංඛ්‍යාව 1283ක් වන අතර, ඊට අමාත්‍යාංශ 29ක්, දෙපාර්තමේන්තු 99ක් ඇතුළත් වනවා.\nඑම ලේඛනයට අනුව රාජ්‍ය ව්‍යාපාර ඇතුළුව රාජ්‍ය හිමිකාරීත්වය සහිත ආයතන සංඛ්‍යාව 420ක්.\nවැය ශීර්ෂ 19 යටතේ මුදල් වෙන් කෙරෙන මෙම ආයතන අතරට අමාත්‍යාංශ 29ක්, දෙපාර්තමේන්තු 99ක්, දිස්ත්‍රික් ලේකම් කාර්යාල 25ක්, පළාත් සභා 9ක්, ප්‍රාදේශීය ලේකම් කාර්යාල 341ක් සහ පළාත පාලන ආයතන 341ක් අයත් වනවා.",
       "URL": "https://www.hirunews.lk/320618/රජයට-අයත්-සියලු-ආයතන-ලේඛණයක්-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=728"
}