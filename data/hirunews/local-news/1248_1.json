{
       "Source": "hirunews",
       "Timestamp": "Tuesday, 05 April 2022 - 19:09",
       "Headline": "නාමල් රාජපක්ෂගේ ගවර්ස් කෝපරේට් නඩුව ලබන 28 වැනිදා කැඳවීමට නියෝග",
       "News Content": "හිටපු අමාත්‍ය නාමල් රාජපක්ෂ පාර්ලිමේන්තු මන්ත්‍රීවරයෙකු ලෙස සිටියදී අයථා ලෙස රුපියල් මිලියන 30ක මුදලක් උපයාගෙන ගවර්ස් කෝපරේට් නමැති සමාගමේ ආයෝජනය කළ බවට චෝදනා නගමින් නීතිපතිවරයා විසින් ගොනුකර තිබූ නඩුව ලබන 28 වන දා නැවත කැඳවන ලෙස කොළඹ මහාධිකරණය අද නියම කළා.\nමෙම නඩුවේ දී හිටපු අමාත්‍ය නාමල් රාජපක්ෂ ඇතුළු පුද්ගලයින් 6 දෙනෙකුට එරෙහිව නීතිපතිවරයා විසින් චෝදනා ගොනු කර තිබෙනවා.\nවිත්තිකාර නාමල් රාජපක්ෂ හට විදේශගත වීම සඳහා යම් අවශ්‍යතාවක් ඇත්නම් එදිනට එම අවශ්‍යතාව පිළිබඳ ඉල්ලීම් ඉදිරිපත් කරන බව හිටපු අමාත්‍ය නාමල් රාජපක්ෂ වෙනුවෙන් පෙනී සිටින ජනාධිපති නීතිඥ ගාමිණී මාරපන පවසා සිටියා.",
       "URL": "https://www.hirunews.lk/301284/නාමල්-රාජපක්ෂගේ-ගවර්ස්-කෝපරේට්-නඩුව-ලබන-28-වැනිදා-කැඳවීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=1248"
}