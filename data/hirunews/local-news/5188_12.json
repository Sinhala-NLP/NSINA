{
       "Source": "hirunews",
       "Timestamp": "Sunday, 31 January 2016 - 13:18",
       "Headline": "වියළි සිසිල් කාලගුණය මාර්තු වනතුරු",
       "News Content": "දැනට දිවයිනට බලපවත්වන වියළි සිසිල් කාලගුණ තත්ත්වය මාර්තු මාසය දක්වා පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි  අධ්‍යක්‍ෂ ජනරාල් ලලිත් චන්ද්‍රපාල කියා සිටියේ ජනවාරි මාසයේ ආරම්භය දක්වා පවතින සිසිල් කාලගුණයේ සුළු වෙනසක් මෙම වසරේදී දක්නට ලැබෙන බවයි.\nදිවයිනේ ප්‍රදේශ ගණනාවක රාත්‍රී කාලයේ අවම උෂ්ණත්වය සාමාන්‍ය අගයන්ට වඩා පහළ මට්ටමක පැවති බවයි කාලගුණ විද්‍යා දෙපාර්තමේන්තුව සඳහන් කළේ.\nඑය බදුල්ල ප්‍රදේශයේදී සාමාන්‍ය අගයට වඩා සෙල්සියස් අංශක 3කින් පමණ අඩුවූ අතර, කටුනායක, මහඉලූප්පල්ලම සහ පුත්තලම යන ප්‍රදේශවල සාමාන්‍ය අගයට වඩා සෙල්සියස් අංශක දෙකකින් පමණ අඩු වුණා.",
       "URL": "https://www.hirunews.lk/125136/වියළි-සිසිල්-කාලගුණය-මාර්තු-වනතුරු",
       "Category": "Local News",
       "Parent URL": "https://www.hirunews.lk/local-news.php?pageID=5188"
}