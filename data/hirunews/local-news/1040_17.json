{
       "Source": "hirunews",
       "Timestamp": "Thursday, 07 July 2022 - 13:22",
       "Headline": "පොලිස් සැරයන්ගේ රාජකාරි හිස් වැසුම සොරකම් කළ දෙදෙනෙකු අත්අඩංගුවට",
       "News Content": "මාවනැල්ල නගරයේ ඔරලෝසු කණුව අසල රථ වාහන රාජකාරියේ යෙදී සිටි පොලිස් සැරයන්වරයෙකුගේ සුදුපැහැති ආරක්ෂක හිස්වැසුම සොරකම් කළ දෙදෙනෙකු අත්අඩංගුවට ගෙන තිබෙනවා.\nපොලීසිය ප්‍රකාශ කළේ ඊයේ දහවල් යතුරුපැදියෙන් පැමිණි පොලිස් සැරයන්වරයා එම හිස්වැසුම වෙළඳසැලක තබා තිබිය දී සොරකම සිදු කර ඇති බවයි.\nඑම වෙළඳසැලේ සී.සී.ටී.වී දර්ශන පරීක්ෂා කිරීමේ දී හිස්වැසුම රැගෙන පිටව යන පුද්ගලයන් දෙදෙනෙකු නිරීක්ෂණය වී තිබෙනවා.\nඒ අනුවයි ඔවුන් හඳුනාගෙන අත්අඩංගුවට ගෙන ඇත්තේ.\nසැකකරුවන් දෙදෙනාගෙන් එක් අයෙකු 41 හැවිරිදි වරගොඩ ප්‍රදේශයේ පදිංචි ගුවන් හමුදා සෙබලෙකු වන අතර අනෙක් පුද්ගලයා 31 හැවිරිදි ගබඩාතැන්න ප්‍රදේශයේ පදිංචිකරුවෙක්.",
       "URL": "https://www.hirunews.lk/309308/පොලිස්-සැරයන්ගේ-රාජකාරි-හිස්-වැසුම-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1040"
}