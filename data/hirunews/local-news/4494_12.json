{
       "Source": "hirunews",
       "Timestamp": "Monday, 29 May 2017 - 8:05",
       "Headline": "චීනයෙන් රුපියල්  මිලියන 400ක ආධාර",
       "News Content": "අයහපත් කාලගුණ තත්ත්වය හේතුවෙන් විපතට පත් ජනතාවට සහන සැලසීම සඳහා චීනය විසින් රුපියල් මිලියන 400ක මුදලක් ලබාදීමට තීරණය කර තිබෙනවා.\nවිදේශ අමාත්‍යාංශය කියා සිටියේ ඉදිරියේදී අදාළ මුදල් චීන රජය විසින් මෙරටට ලබාදීමට කටයුතු කරනු ඇති බවයි.\nමේ අතර, විපතට පත් ජනතාව වෙනුවෙන් ඉන්දියාවෙන් ලබාදෙන සහනාධාර රැගත් තෙවන නෞකාව අද දිවයිනට ළඟාවීමට නියමිතයි.\nඊයේ දිනයේදී ඇදුම් පැළදුම්, වියලි ආහාර, ඖෂධ සහ තවත් අත්‍යවශ්‍ය භාණ්ඩ රැගත් ඉන්දීය නාවික හමුදාවට අයත් ෂාර්දූල් නෞකාව දිවයිනට ළඟා වුණා.\nඑය ඉන්දීය සහනාධාර රැගෙන ශ්‍රී ලංකාවට පැමිණි දෙවන නෞකාව වන අතර මීට පෙරද විපතට පත්වූවන්ට ආධාර රැගෙන තවත් නෞකාවක් මෙරටට පැමිණියා.",
       "URL": "https://www.hirunews.lk/162355/චීනයෙන්-රුපියල්-මිලියන-400ක-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=4494"
}