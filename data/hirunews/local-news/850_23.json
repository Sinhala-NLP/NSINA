{
       "Source": "hirunews",
       "Timestamp": "Thursday, 22 September 2022 - 23:02",
       "Headline": "ලුතිනන් කර්නල් ප්‍රජාත් විජේසිංහ හදිසියේ දිවිගමනට සමු දෙයි",
       "News Content": "යුද හමුදා මාධ්‍ය අධ්‍යක්ෂ මණ්ඩලයේ මාණ්ඩලික නිලධාරියෙකු ලෙස කටයුතු කල ලුතිනන් කර්නල් ප්‍රජාත් විජේසිංහ හදිසියේ අභාවප්‍රාප්ත වී ඇති බව වාර්ථා වනවා.\nප්‍රජාත් විජේසිංහ ලෙසින් වඩාත් ප්‍රචලිතව සිටි 7 වන ගජබා රෙජිමේන්තුවේ ලුතිනන් කර්නල් කේ.පී.එම් ද ඒ විජේසිංහ මියයන විට 54 හැවිරිදි වියේ පසුවුනා.\nඔහු හදිසියේ අභාවප්‍රාප්ත වන විට කලාඔය යුද හමුදා වෘත්තීය පුහුණු මධ්‍යස්ථානයේ මාණ්ඩලික නිලධාරි I (පරිපාලක) ලෙස සේවය කරමින් සිටියා.\nඔහුගේ වෘත්තීය ජීවිතය තුළ ඔහු යුද හමුදා මාධ්‍ය අධ්‍යක්ෂ මණ්ඩලයේ සාමාන්‍ය මාණ්ඩලික නිලධාරි II (පරිපාලක), හා 11 ගජබා රෙජිමේන්තුවේ අණදෙන නිලධාරී ලෙස සේවය කළ අතර සිවිල් ආරක්ෂක දෙපාර්තමේන්තුවේ සහ ශ්‍රී ලංකා යුද හමුදා ස්වේච්ඡා බළකායේ මාධ්‍ය නිලධාරී කාර්යාලය ඇතුළු තවත් ප්‍රධාන තනතුරු කිහිපයක කටයුතු කල නිලධාරියෙක්.\nලුතිනන් කර්නල් ප්‍රජාත් විජේසිංහ ගේ අවසන් කටයුතු නුදුරේදීම දැනුම් දෙනු ඇති.",
       "URL": "https://www.hirunews.lk/316071/ලුතිනන්-කර්නල්-ප්‍රජාත්-විජේසිංහ-හදිසියේ-දිවිගමනට-සමු-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=850"
}