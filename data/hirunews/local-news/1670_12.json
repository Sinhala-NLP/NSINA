{
       "Source": "hirunews",
       "Timestamp": "Saturday, 25 September 2021 - 6:54",
       "Headline": "නාරම්මල සහ කළුබෝවිල ප්‍රදේශවල මනුෂ්‍ය ඝාතන දෙකක්",
       "News Content": "නාරම්මල, දම්පැලැස්ස ප්‍රදේශයේ දී පොල්ලකින් පහර දී  පුද්ගලයෙක් ඝාතනය කර ඇති බව වාර්තා වනවා.\nඊයේ (24) පස්වරුවේ මෙම ඝාතනය සිදුව ඇති අතර දෙදෙනෙකු අතර ඇති වූ ආරවුලක් දුරදිග යාමෙන් මෙම පහරදීම සිදුකර ඇති බවයි පොලිසිය පැවසුවේ.\nපහරකෑමෙන් බරපතල තුවාල ලැබූ පුද්ගලයා නාරම්මල රෝහලට ඇතුළත් කිරීමන් අනතුරුවයි ජීවිතක්ෂයට පත්ව ඇත්තේ.\nමෙලෙස මියගොස් ඇත්තේ ඊරියගම, දම්පැලැස්ස ප්‍රදේශයේ පදිංචි 52 හැවිරිදි වියේ පසු වූ අයෙක් වන අතර අපරාධය සිදුකළ සැකකරු අත්අඩංගුවට ගැනීමෙන් අනතුරුව අද (25) දිනයේ දී කුලියාපිටිය මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.\nමේ අතර කොහුවල පොලිස් වසමේ කළුබෝවිල ප්‍රදේශයේ දෙදෙනෙකු අතර සිදුවූ ආරවුලක් අතර තුර එක් පුද්ගලයෙකු විසින් සිදුකළ තල්ලු කිරීමක දී අනෙක් පුද්ගලයා බිම ඇද වැටී හිසට බරපතල තුවාල සිදුවීම හේතුවෙන් රෝහල් ගත කිරීමෙන් අනතුරුව ජීවිතක්ෂයට පත්ව තිබෙනවා.\nඊයේ (24) දින මෙම සිදුවීම සිදුව ඇති අතර 45 හැවිරිදි පුද්ගලයෙකුයි මෙලෙස අවාසනාවන්ත ලෙස ජීවිතක්ෂයට පත්ව ඇත්තේ.\nසිද්ධියට සම්බන්ධ අනෙක් පුද්ගලයා අත්අඩංගුවට ගැනීමෙන් අනතුරුව අද (25) දිනයේ දී නුගේගොඩ මහේස්ත්‍රාත් අධිකරණය හමුවට ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/283155/නාරම්මල-සහ-කළුබෝවිල-ප්‍රදේශවල-මනුෂ්‍ය-ඝාතන-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1670"
}