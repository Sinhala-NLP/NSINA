{
       "Source": "hirunews",
       "Timestamp": "Saturday, 29 May 2021 - 10:42",
       "Headline": "ෆයිසර් එන්නත ළමයින්ට ලබාදීමට යුරෝපා සංගමයේ අනුමැතිය",
       "News Content": "ෆයිසර් එන්නත වයස අවුරුදු 12ත්, 15ත් අතර ළමයින්ට ලබාදීමට යුරෝපා සංගමයේ අනුමැතිය හිමිව තිබෙනවා.\nයුරෝපා සංගමයේ සෞඛ්‍ය කොමසාරිස් ස්ටෙලා ක්‍රියාකයිඩ්ස් ප්‍රකාශ කර ඇත්තේ කොරෝනා වසංගතය අවසන් කිරීමට මෙය තවත් එක් පියවරක් බවයි.\nකෙසේ වෙතත්, දරුවන්ට එන්නත් ලබාදිය යුතු ද යන්න රජයේ තීරණවලින් ඔබ්බට දෙමව්පියන් විසින් ගත යුතු බවයි ඇය ට්විටර් සටහනක් තබමින් ප්‍රකාශ කර ඇත්තේ.\nයුරෝපා රටක් වන ජර්මනිය ලබන මාසයේ සිට වයස අවුරුදු 12ට වැඩි ළමයින්ට ෆයිසර් එන්නත ලබාදීමට දැනටමත් තීරණය කර තිබෙනවා.",
       "URL": "https://www.hirunews.lk/272770/ෆයිසර්-එන්නත-ළමයින්ට-ලබාදීමට-යුරෝපා-සංගමයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1921"
}