{
       "Source": "hirunews",
       "Timestamp": "Tuesday, 26 July 2016 - 18:49",
       "Headline": "ඩිව් - කොල්ලූරේ දෙපැත්තක",
       "News Content": "ලබන 28 වන දා ආරම්භ කිරීමට නියමිත ඒකාබද්ධ විපක්ෂයේ පාද යාත්‍රාවට සහභාගි නොවීමට ශ්‍රී ලංකාවේ කොමියුනිස්ට් පක්ෂය තීරණය කර ඇතැයි නිවේදනයක් නිකුත් කරමින් එහි ප්‍රධාන ලේකම් ඩිව් ගුණසේකර ප්‍රකාශ කළා.\nපා ගමනේ ඇතැම් සටන් පාඨ අනුමත කළ නොහැකි බැවින් මෙම තීරණය ගත් බවයි ඔහු නිකුත් කළ නිවේදනයේ දැක්වුණේ.\nව්‍යවස්ථාව මර උගුලක් වැනි සටන් පාඨ ඊට උදාහරණ ලෙස ඔහු පෙන්වා දෙනවා.\nකෙසේ වෙතත් ශ්‍රී ලංකාවේ කොමියුනිස්ට් පක්ෂයේ සභාපති රාජා කොල්ලූරේ දරන්නේ ඊට වෙනස් මතයක්.\nපා ගමනට තම පක්ෂය සහභාගිවන බව ඔහු හිරු ප්‍රවෘත්ති අංශයට ප්‍රකාශ කළා.",
       "URL": "https://www.hirunews.lk/139065/ඩිව්-කොල්ලූරේ-දෙපැත්තක",
       "Category": "Local News",
       "Parent URL": "https://www.hirunews.lk/local-news.php?pageID=4948"
}