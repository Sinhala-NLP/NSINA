{
       "Source": "hirunews",
       "Timestamp": "Tuesday, 25 April 2017 - 19:38",
       "Headline": "මාණික්කමඩු පුරාවිද්‍යා ස්ථානයට අයත් ඉඩම් කොටස් කිහිපයක ගැටලුවක්",
       "News Content": "අම්පාර - මාණික්කමඩු පුරාවිද්‍යා ස්ථානයට අයත් ඉඩම් කොටස් කිහිපයක මතුව ඇති ගැටලුකාරී තත්වයක් පිළිබඳව අම්පාර දිස්ත්‍රික් ලේකම් කාර්යාලයේදී අද සාකච්ඡාවක් පැවැත්වුණා.\nඊට සහභාගී වූ බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් චෝදනා කළේ එම ඉඩම් වංචනික ලෙස සිවිල් පුද්ගලයින්ට පවරා දීමට රාජ්‍ය නිලධාරීන් කටයුතු කර ඇති බවයි.\nදීඝවාපී විහාරස්ථානයට අයත් පරිවාර චෛත්‍යක් පිහිටි මාණික්කමඩු පුරාවිද්‍යා ස්ථානයේ ඉඩම් කොටස් 2 ක් ප්‍රදේශයේ පිරිසක් අත්පත්කරගෙන ඇති බවට පසුගියදා වාර්තා වුණා.\nඅදාළ ප්‍රදේශයයේ විහාරස්ථානයක් ඉදිකිරීමට යාමේ දී එම පිරිස විරෝධය පළ කර ඇති අතර බොදුබල සේනා සංවිධානයේ නියෝජිතයින් අද අම්පාර දිස්ත්‍රික් ලේකම්වරයා හමුවුණේ ඒ පිළිබදව සාකච්ඡා කිරීමටයි.\nඑම අවස්ථාවට නැගෙනහිර පළාත් ඉඩම් කොමසාරිස්වරයා ඇතුළු රාජ්‍ය නිලධාරීන් එක්ව සිටියා.",
       "URL": "https://www.hirunews.lk/159973/මාණික්කමඩු-පුරාවිද්‍යා-ස්ථානයට-අයත්-ඉඩම්-කොටස්-කිහිපයක-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=4547"
}