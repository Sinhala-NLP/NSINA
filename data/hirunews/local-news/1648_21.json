{
       "Source": "hirunews",
       "Timestamp": "Tuesday, 05 October 2021 - 12:51",
       "Headline": "එල්.ටී.ටී.ඊ ක්‍රියාකාරකම් ගැන ඉන්දියාවෙන් හෙළිදරව්වක්",
       "News Content": "පසුගිය වසරේ දී ඉන්දියාවේ ලක්ෂද්වීප් දිවයින් ආසන්නයෙන් ඉන්දීය වෙරළාරක්ෂක භාරයට ගැණුනු අවිආයුධ සහ මත්ද්‍රව්‍ය විශාල තොගයක් රැගත් යාත්‍රාව සම්බන්ධයෙන් අත්අඩංගුවට ගත් තමිල්නාඩු ජාතිකයින් දෙදෙනා එල්.ටී.ටී.ඊ ක්‍රියාකාරින් බව හෙළි වී ඇතැ යි ඉන්දීය ජාතික ආරක්ෂක ආයතනය පවසනවා.\nපසුගිය වසරේ මාර්තු 18 වනදා මත්ද්‍රව්‍ය විශාල තොගයක් මෙන්ම ඒ.කේ. 47 වර්ගයේ ගිනි අවි 5ක් සහ උණ්ඩ දහසක් සමග රවිහන්සි නමැති යාත්‍රාව සහ ශ්‍රී ලාංකිකයන් 6 දෙනෙකු ද අත්අඩංගුවට ගැණුනා.\nපසුව අදාළ පරීක්ෂණ ඉන්දීය ජාතික ආරක්ෂක ආයතනය වෙත පැවරුණා.\nඔවුන් සිදු කරන ලද විමර්ශනවලට අනුව යි සුරේෂ් රාජ් සහ සෞන්දර්රාජන් නමැති තමිල්නාඩු ජාතිකයින් දෙදෙනා අත්අඩංගුවට ගැනුණේ.\nඉන්දීය ජාතික ආරක්ෂක ආයතනය කොචී අධිකරණය වෙත වාර්තා කර ඇත්තේ මොවුන් දෙදෙනා තමිල්නාඩුවේ සහ වෙනත් විදේශ රටවල එල්.ටී.ටී.ඊ ක්‍රියාකාරින් සමඟ එක්ව කටයුතු කරන බවට තොරතුරු ලැබී ඇති බවයි.\nඒ සඳහා ඩිජිටල් සාක්ෂි එක්රැස් කරගෙන ඇති බව ද ඔවුන් කොචීහි විශේෂ අධිකරණයට දැනුම් දී තිබෙනවා.\nසැකකරුවන් සම්බන්ධයෙන් සිදු කළ විමර්ශනවල දී මෙම කරුණු අනාවරණ වී ඇති බව සඳහන්.\nඒ අනුව අරමුදල් රැස්කිරීම මෙන්ම අනාගත සැලසුම් පිළිබඳව ද ඔවුන් කරුණු හෙළි කල බව ඉන්දීය ජාතික විමර්ශන ඒජන්සිය අධිකරණයට ප්‍රකාශ කළා.",
       "URL": "https://www.hirunews.lk/284127/එල්-ටී-ටී-ඊ-ක්‍රියාකාරකම්-ගැන-ඉන්දියාවෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1648"
}