{
       "Source": "hirunews",
       "Timestamp": "Thursday, 19 November 2020 - 18:41",
       "Headline": "ත්‍රිකුණාමලය සාම්පල්තිව් කලපුව, වනජීවි කලාපයක් ලෙස ගැසට් කිරීමට නියෝග",
       "News Content": "ත්‍රිකුණාමලය සාම්පල්තිව් කලපුවේ අනවසර ඉදිකිරීම් ඉවත් කර එම පරිසර  සංවේදි ප්‍රදේශය වනජීවි කලාපයක් ලෙස ගැසට් කිරීමට කටයුතු කරන්නැයි නැගෙනහිර පළාත් ආණ්ඩුකාර අනුරාධා යහම්පත් විසින් අද (19) පෙරවරුවේ අදාළ බලධාරින්ට නියෝග කර තිබෙනවා\nඒ එම කලපුවේ අනවසර ඉදිකිරීම් නතර කිරීමට අවශ්‍ය තීන්දු තීරණ ගැනීම සදහා ආණ්ඩුකාර කාර්යාලයේ පැවති විශේෂ රැස්වීමකදීයි.\nගැසට් කිරීමේ කටයුතු මසක් තුළ අවසන් කරන ලෙසට එහිදී ආණ්ඩුකාරවරිය උපදෙස් දී තිබෙනවා.\nහෙක්ටයාර් 245ක් පුරා විහිදෙන මෙම සාම්පල්තිව් කලපුව සහ ඒ ආශ්‍රිත තෙත් බිම් ප්‍රදේශය ජෛව විවිධත්වයකින් යුත් සංවේදි කලාපයක් .\nකෙසේවෙතත් 2017 වසරේ සිට එහි විවිධ ඉදිකිරීම් සදහා අවසර ලබාදී ඇති බව සඳහන්.\nපරිසර සංවේදි කලාපයක මෙවැනි ඉඩම් ලැබී ඇත්තේ කෙසේ දැයි යළිත් වරක් පූර්ණ විමර්ශනයක් සිදු කරන ලෙස ආණ්ඩුකාරවරිය පළාත් වැඩබලන ඉඩම් කොමසාරිස්වරයාට එහිදී\nනියෝග කර තිබෙනවා..\nඒ අනුව දැනට සිදු කරගෙන යන සියළු ඉදි කිරීම් නතර කිරීමට අවශ්‍ය පියවර ගැනීමට සඳහා ආරක්ෂක අංශ වෙත උපදෙස් දුන් ආණ්ඩුකාරවරිය, අදාළ ප්‍රදේශය වනජීවි කලාපයක් ලෙසට වෙන් කර ඇති බවට වහාම දැන්වීම් පුවරු ප්‍රදර්ශනය කරන ලෙසට උප්පුවේලි ප්‍රාදේශිය සභාවට නියෝග කර තිබෙනවා.\nඑලෙස සිදු කර ඇති ඉදිකිරිම සඳහා අවසර නිකුත් කිරීමේදී නිළධාරින් වැරදි සිදු කර ඇත්නම් ඔවුන්ට එරෙහිව තරාතිරම නොබලා නීතිය ක්‍රියාත්මක කරන බවයි  නැගෙනහිර පළාත් ආණ්ඩුකාර අනුරාධා යහම්පත් වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/255121/ත්‍රිකුණාමලය-සාම්පල්තිව්-කලපුව-වනජීවි-කලාපයක්-ලෙස-ගැසට්-කිරීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2323"
}