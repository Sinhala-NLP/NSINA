{
       "Source": "hirunews",
       "Timestamp": "Friday, 14 January 2022 - 15:26",
       "Headline": "දුම්රිය ස්ථානාධිපති සංගමයේ නියෝජිතයින් පොලීසියට",
       "News Content": "දුම්රිය ස්ථානාධිපති සංගමයේ සභාපතිවරයා, උපසභාපතිවරයා සහ ලේකම්වරයා ඇතුළු පිරිසක් ප්‍රකාශ ලබා ගැනීම සඳහා මරදාන පොලීසියට කැඳවා තිබෙනවා.\nඒ අනුව අද (14) දහවල් ඔවුන් පොලිසියට පැමිණ ප්‍රකාශ ලබාදී ඇති බවයි, වාර්තා වන්නේ.\nදුම්රිය ස්ථානාධිපති සංගමය සිදුකළ සංකේත වැඩවර්ජනය අතරතුර දුම්රිය එන්ජින් රියදුරන්ට පහරදුන් බව කියන සිද්ධියට අදාළවයි, මෙලෙස ඔවුන්ගෙන් ප්‍රකාශ ලබාගෙන ඇත්තේ.\nඊට අමතරව මරදාන දුම්රිය පාලන කාර්යාලයේ සභාපතිවරයාගෙන් ද පොලීසිය එම සිදුවීම සම්බන්ධයෙන් ප්‍රකාශ ලබාගෙන ඇති බව සඳහන්.\nමේ අතර, දුම්රිය ස්ථානාධිපති සංගමය අද දහවල් හදිසියේ සිය සේවා කටයුතුවලින් ඉවත්ව වර්ජනයක් ආරම්භ කලා.\nඒ හේතුවෙන් පොඩි මැණිකේ දුම්රිය කොටගල දුම්රිය ස්ථානය ආසන්නයේදී සංඥා නොමැති වීම හේතුවෙන් නවතා දැමීමට සිදුව තිබුණා.",
       "URL": "https://www.hirunews.lk/294013/දුම්රිය-ස්ථානාධිපති-සංගමයේ-නියෝජිතයින්-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=1424"
}