{
       "Source": "hirunews",
       "Timestamp": "Thursday, 27 October 2022 - 16:27",
       "Headline": "'වෙල්නස් විලේජ්' යටතේ බියගමට අංග සම්පූර්ණ රෝහලක්",
       "News Content": "බියගම රෝහල ආශ්‍රිතව වෙල්නස් විලේජ් සංකල්පයට අනුව නව රෝහලක් ඉදි කිරීමට අදාළ ව ඉඩම් අත්පත් කරගැනීම පිළිබඳ සාකච්ඡාවක් දේශගුණික විපර්‍යාස පිළිබඳ ජනාධිපති උපදේශක රුවන් විජේවර්ධනගේ ප්‍රධාන්තවයෙන් පැවැත්වුණා.\nඒ අද (27) පෙරවරුවේ ජනාධිපති කාර්‍යාලයේදියි.\nජනාධිපති රනිල් වික්‍රමසිංහගේ සංකල්පයකට අනුව ශ්‍රී ලංකාව තුළ ප්‍රථම වරට වෙල්නස් විලේජ් සංකල්පය ක්‍රියාවට නැංවෙන අතර ; මෙඩිකල් ටුවරිසම්' ප්‍රවර්ධනය එහි ඉලක්කය වී තිබෙනවා.\nවිදේශීය සංචාරකයින් ඉලක්ක කරගනිමින් ජාත්‍යන්තර ප්‍රමිතියෙන් යුතු සියලු පහසුකම් සහිතව මෙය රෝහලක් ලෙස ඉදිකිරීමටයි සැලසුම් වී ඇත්තේ.\nරෝහලේ සැලැස්ම ගැන සොයා බැලූ රුවන් විජේවර්ධන ඉඩම් අත් පත් කරගැනීම් කඩිනමින් සිදුකර රෝහලේ වැඩකටයුතු අරඹන ලෙසයි නිලධාරිනට උපදෙස් ලබා දී ඇත්තේ.",
       "URL": "https://www.hirunews.lk/318981/වෙල්නස්-විලේජ්-යටතේ-බියගමට-අංග-සම්පූර්ණ-රෝහලක්",
       "Category": "Local News",
       "Parent URL": "https://www.hirunews.lk/local-news.php?pageID=774"
}