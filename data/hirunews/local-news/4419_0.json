{
       "Source": "hirunews",
       "Timestamp": "Sunday, 16 July 2017 - 19:17",
       "Headline": "ගැබිණි මව්වරුන්ගේ පෝෂණය නැංවීමේ විශේෂ වැඩසටහනක්",
       "News Content": "ගැබිණි මව්වරුන්ගේ පෝෂණය නැංවීමේ විශේෂ වැඩසටහනක් ජනාධිපති මෛත්‍රීපාල සිරිසේනගේ ප්‍රධානත්වයෙන් අද ක්‍රියාත්මක වුණා.\nඒ, මධ්‍යම පළාතේ මාතෘ සෞඛ්‍ය ප්‍රවර්ධනය කිරීමේ අරමුණින්.\nඑහිදී ගැබිණි මව්වරුන් සඳහා පෝෂණ මළු හා වියළි සලාක බෙදා දීමේ වැඩසටහනක් ද ක්‍රියාත්මක වුණා.\nඑමෙන්ම මධ්‍යම පළාතේ ගැබිණි මව්වරුන් දහසකට අධික සංඛ්‍යාවකට මහනුවර ජනාධිපති මන්දිරයේදී සූදානම් කර තිබූ දිවා භෝජන සංග්‍රහයට ද ජනාධිපති මෛත්‍රීපාල සිරිසේන එක්ව සිටියා.\nමේ අතර, හදිසි අනතුරකින් මිය ගොස් පසුව හදවත, දන් දුන් උඩුනුවර තරුණයාගේ දෙමව්පියන් ද ජනාධිපතිවරයා අද මුණ ගැසුණා.",
       "URL": "https://www.hirunews.lk/166016/ගැබිණි-මව්වරුන්ගේ-පෝෂණය-නැංවීමේ-විශේෂ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4419"
}