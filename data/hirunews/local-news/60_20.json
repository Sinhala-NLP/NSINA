{
       "Source": "hirunews",
       "Timestamp": "Thursday, 31 August 2023 - 12:48",
       "Headline": "ඉහළම දක්ෂතා දක්වන ප්‍රාග්ධන වෙළෙඳපොළ සමාජය අයත් පාසලට ත්‍යාග පිරිනමනවා - ජනපති පවසයි",
       "News Content": "රට පුරා ස්ථාපිත කෙරෙන පළමු පාසල් ප්‍රාග්ධන වෙළෙඳපොළ සමාජ 100 අතුරින් ඉහළම දක්ෂතා දක්වන සමාජය අයත් පාසලට ත්‍යාග පිරිනමන බව ජනාධිපති රනිල් වික්‍රමසිංහ පැවසුවා.\nඑමෙන්ම, එම සමාජයේ සිසුන් දස දෙනෙකුට සහ ඔවුන්ගේ ගුරුවරුන්ට සිංගප්පූරුවට ගොස් එරට කොටස් වෙළෙඳපොළ පිළිබඳ ඔවුන්ගේ දැනුම වර්ධනය කර ගැනීමට අවස්ථාව උදාකර දෙන බවත් ජනාධිපතිවරයා ප්‍රකාශ කළා.\nජනාධිපති රනිල් වික්‍රමසිංහ මෙසේ පැවසුවේ, මහනුවර නුගවෙල මධ්‍ය මහා විද්‍යාලයේ අද (31) පැවති ප්‍රාග්ධන වෙළෙඳපොළ සමාජ' පිහිටුවීමේ ජාතික වැඩසටහනේදීයි.\nතවද, ලබන වසරේ (2024) සිට ශ්‍රී ලංකා මහ බැංකුවේ ද පූරණ සහාය ඇතිව වාර්ෂික මහබැංකු වාර්තා පාසල්වල සාකච්ඡා කෙරෙන වැඩසටහනක් ක්‍රියාත්මක කිරීමට සූදානම් බව ද, ඒ සඳහා ගුරුවරුන්ට සහ සිසුන්ට අවශ්‍ය පුහුණුව ශ්‍රී ලංකා මහ බැංකුව හරහා ලබා දෙන බව ද ජනාධිපතිවරයා මෙහිදී සඳහන් කර සිටියා.",
       "URL": "https://www.hirunews.lk/346697/ඉහළම-දක්ෂතා-දක්වන-ප්‍රාග්ධන-වෙළෙඳපොළ-සමාජය-අයත්-පාසලට-ත්‍යාග-පිරිනමනවා-ජනපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=60"
}