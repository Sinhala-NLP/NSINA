{
       "Source": "hirunews",
       "Timestamp": "Friday, 26 January 2018 - 10:15",
       "Headline": "වික්ටර්ගේ බිරිඳ යළි රිමාන්ඩ්",
       "News Content": "අත්අඩංගුවට ගෙන රක්ෂිත බන්ධනාගාර ගත කර සිටි ප්‍රවීන සංගීතවේදී වික්ටර් රත්නායකයන්ගේ බිරිඳ වන හෂිණි නිලක්ෂි රත්නායක පෙබරවාරි මස 9 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ, ඇය අද (26)  තංගල්ල වැඩබලන මහේස්ත්‍රාත් විදුර වීරකෝන් හමුවට ඉදිරිපත් කිරීමෙන් අනතුරුවයි.\nතංගල්ල ප්‍රදේශයේ රාජ්‍ය බැංකුවක ඇය සේවය කරමින් සිටියදී 2016 වසරේදී සිදුවූ රන් භාණ්ඩ වංචාවක් සම්බන්ධයෙන් ලැබුණු පැමිණිල්ලකට අදාලව ඇය පසුගිය 9 වනදා අත්අඩංගුවට ගනු ලැබුවා.\nඑමෙන්ම ඇය, තමාට ඇප නියම කරන්නැයි ඉල්ලමින් තංගල්ල මහාධිකරණයට ඉකුත් (23) ඇප අයැදුමක් ඉදිරිපත් කර තිබෙනවා.\nඒ තමන් රිමාන්ඩ් බාරයට පත් කරමින් තංගල්ල මහේස්ත්‍රාත්වරයා නිකුත් කළ නියෝගය ප්‍රතිශෝධනය කොට ඇප නියම කරන්නැයි ඉල්ලමින් .\nමෙම ප්‍රතිශෝධන ඇයැදුම් පත්‍රය සළකා බැලූ තංගල්ල මහාධිකරණ විනිසුරු සුජාතා අලහප්පෙරුම මෙහි වගඋත්තරකරුවන්ට ලබන මස 06 වැනිදා අධිකරණයේ පෙනී සිටින ලෙස නොතිසි නිකුත් කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/182079/වික්ටර්ගේ-බිරිඳ-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4107"
}