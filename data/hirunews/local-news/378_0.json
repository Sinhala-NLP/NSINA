{
       "Source": "hirunews",
       "Timestamp": "Monday, 01 May 2023 - 10:22",
       "Headline": "තරුණයින් දෙදෙනකුට මරු කැඳවූ අනතුර (වීඩියෝ)",
       "News Content": "කැබිතිගොල්ලෑව ප්‍රදේශයේ දී මෝටර් රථයක් අනතුරට ලක්වීමෙන් පුද්ගලයින් දෙදෙනකු ජීවිතක්ෂයට පත්ව තිබෙනවා.\nපෞද්ගලික ගමනක් ගොස් නැවත හොරොව්පතාන ප්‍රදේශයට පැමිණෙමින් තිබූ හයිබ්‍රිඩ් වර්ගයේ ප්‍රියර්ස් කාර් රථයක් වව්නියාව A29 මාර්ගයේ කිවුලකඩවල පල්ලිය අසල දී මාර්ගයෙන් ඉවතට පැන බෝක්කුවක ද ගැටීමෙන් මෙම අනතුර සිදුව ඇති බවයි අප ප්‍රාදේශීය වාර්තාකරු පැවසුවේ.\nඅනතුරින් මියගොස් ඇත්තේ 19 හැවිරිදි තරුණයෙකු සහ 09 වන ගැමුණු හේවා බලකායේ හොරණ කඳවුරට අනුයුක්තව සේවය කරමින් සිටි වයස අවුරුදු 33 වන සෙබලකු බවයි මූලික පොලිස් විමර්ශනවලදී හෙළි ව ඇත්තේ.\nමෙම අනතුර ඊයේ (30) රාත්‍රී 9.50ට පමණ සිදුව ඇති අතර, බරපතළ තුවාල ලැබූ තවත් අයෙක් වැඩිදුර ප්‍රතිකාර සඳහා හොරොව්පතාන ප්‍රාදේශීය රෝහලට මාරුකර යවා තිබෙනවා.\nමියගිය තරුණයින්ගේ සිරුරු හොරොව්පොතාන රෝහලේ මෘත ශල්‍යාගාරයේ තබා ඇති අතර අද දිනයේ දී එම සිරුරු (01)මරණකරුවන්ගේ ඥාතින්ට භාරදීමට නියමිතයි.",
       "URL": "https://www.hirunews.lk/333925/තරුණයින්-දෙදෙනකුට-මරු-කැඳවූ-අනතුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=378"
}