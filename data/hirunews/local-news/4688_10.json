{
       "Source": "hirunews",
       "Timestamp": "Saturday, 28 January 2017 - 17:57",
       "Headline": "දඹුල්ල රෝහලේ උපස්ථායකයෙකුට පිරිසක් පහරදෙයි",
       "News Content": "දඹුල්ල මූලික රෝහලට ප්‍රතිකාර ලබාගැනීමට අද දහවල් පැමිණි පුද්ගලයෙකුට ප්‍රතිකාර ලබාදීම ප්‍රමාද වූ බව පවසමින් රෝගියා සමඟ පැමිණි තවත් පුද්ගලයින් දෙදෙනෙකු රෝහලේ උපස්ථායකයෙකුට පහර දී තිබෙනවා.\nපසුව ඔවුන් රෝගියාද රැගෙන රෝහලෙන් පිටව ගොස් ඇති බවයි ප්‍රදේශයේ හිරු වාර්තාකරු සඳහන් කළේ.\nමේ වනවිට පහරකෑමට ලක්වු උපස්ථායකයා එම රෝහලේම ප්‍රතිකාර ලබන අතර, සැකකරුවන් අත්අඩංගුවට ගැනීම සඳහා දඹුල්ල පොලිසිය විමර්ශනයක් ආරම්භ කර තිබෙනවා.\nකෙසේ වෙතත්, රෝහල් කණිෂ්ඨ කාර්ය මණ්ඩලය ප්‍රකාශ කරන්නේ සැකකරුවන් කඩිනමින් අත්අඩංගුවට නොගතහොත් වෘත්තීය ක්‍රියාමාර්ගයකට එළැඹෙන බවයි.",
       "URL": "https://www.hirunews.lk/153138/දඹුල්ල-රෝහලේ-උපස්ථායකයෙකුට-පිරිසක්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4688"
}