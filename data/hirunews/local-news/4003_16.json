{
       "Source": "hirunews",
       "Timestamp": "Thursday, 05 April 2018 - 12:49",
       "Headline": "ලෙස්ටර් ජේම්ස් පීරිස්ගේ 99 වන ජන්ම දින සැමරුමට ජනපති එක්වෙයි (ඡායාරූප)",
       "News Content": "ප්‍රවීන සිනමාවේදී ආචාර්ය ලෙස්ටර් ජේම්ස් පීරිස්ගේ 99 වන ජන්ම දිනය සැමරුමට සුබ පැතුම් එක් කිරීම සඳහා ජනාධිපති මෛත්‍රිපාල සිරිසේන ඔහුගේ නිවසට ගොස් තිබෙනවා.\nඑහිදී ආචාර්ය ලෙස්ටර් ජේම්ස් පීරිස් සහ සුමිත්‍රා පීරිස් සමඟ එක්ව උපන්දින කේක් කපා ජන්ම දිනය සැමරීමට ජනාධිපතිවරයා එක්වුණ බවයි ජනාධිපති මාධ්‍ය අංශය සඳහන් කළේ.\nඔහුගේ වෛද්‍ය ප්‍රතිකාර කටයුතු ඇතුලූ සෙසු වියදම් සඳහා විශේෂ මාසික දීමනාවක් ලබාදීමට ජනාධිපතිවරයා ඉදිරිපත් කළ කැබිනට් පත්‍රිකාවට පසුගියදා අනුමැතිය ද හිමි වූ  අතර, ඊට අදාළ ලිපිලේඛන සහ පළමු චෙක්පත ප්‍රදානයද අද (05) සිදු කෙරුණා.",
       "URL": "https://www.hirunews.lk/187710/ලෙස්ටර්-ජේම්ස්-පීරිස්ගේ-99-වන-ජන්ම-දින-සැමරුමට-ජනපති-එක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4003"
}