{
       "Source": "hirunews",
       "Timestamp": "Saturday, 29 April 2023 - 16:30",
       "Headline": "ගාලු සාහිත්‍ය උලෙළ යළිත් උත්කර්ෂවත් ව පැවැත්වීමේ සූදානමක් (වීඩියෝ)",
       "News Content": "වසර කිහිපයක සිට නොපැවැත්වුණු ජාත්‍යන්තර කීර්තියට පත් සාහිත්‍ය උලෙළක් වන ගාලු සාහිත්‍ය උලෙළ Galle Literary Festival) යළිත් පැවැත්වීමට ජනාධිපති රනිල් වික්‍රමසිංහගේ උපදෙස් ලැබී තිබෙනවා.\nජනාධිපති මාධ්‍ය අංශය නිවේදනය කළේ මෙම සාහිත්‍ය උත්සවය සංචාරක කර්මාන්තයේ ප්‍රවර්ධනය කිරීමේ අරමුණින් යුතුව පැවැත්වීමට ජනපති උපදෙස් ලැබී ඇති බවයි.\nමෙම සාහිත්‍ය උලෙළට සමගාමී ව විවිධ කලා අංගයන්ගෙන් සමන්විත වැඩසටහන් මාලාවක් ගාල්ල , මාතර, අහංගම හා හික්කඩුව යන ප්‍රදේශ කේන්ද්‍ර කරගනිමින් පැවැත්වීමට සැලසුම් කර තිබෙනවා.\nඒ පිළිබඳ මූලික සාකච්ඡාවක් ඊයේ (28) ජනාධිපතිවරයාගේ ප්‍රධානත්වයෙන් ජනාධිපති කාර්‍යාලයේ දී පැවැත්වුණා.\nනව කලා මාධ්‍යයන් (Modern Art) , සංගීතය, විලාසිතා දැක්ම, පොත් ප්‍රදර්ශන, සැණකෙළි ඇතුළු විවිධ කලා අංගයන්ගෙන් මෙම වැඩසටහන සංවිධානය වනු ඇති.",
       "URL": "https://www.hirunews.lk/333776/ගාලු-සාහිත්‍ය-උලෙළ-යළිත්-උත්කර්ෂවත්-ව-පැවැත්වීමේ-සූදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=381"
}