{
       "Source": "hirunews",
       "Timestamp": "Thursday, 14 January 2016 - 14:47",
       "Headline": "පළමු වසරට ළමයින් ඇතුළත් කරන දා මාතර පියෙකු විරෝධතාවක",
       "News Content": "මේ වසරේ පළමු ශ්‍රේණිය වෙනුවෙන් නවක සිසුන් තුන්ලක්ෂ පනස් දහසක් ඇතුළත් කරගැනීම අද ආරම්භ කෙරුණා.\nඑහි ජාතික උත්සවය පැවැත්වුණේ කෝට්ටේ ජනාධිපති විද්‍යාලයේදියි. ඊට සමගාමීව පළාත් වශයෙන්ද නිල උත්සව සංවිධාන කර තිබුණා.\nපළමු ශ්‍රේණියට ළමයින් ඇතුළත් කරගැනීමේ ජාතික උත්සවයට එක්වූ අධ්‍යාපන අමාත්‍ය අකිල විරාජ් කාරියවසම් කියා සිටියේ  අනාගතයට උචිත ආකාරයට අධ්‍යාපන ක්‍ෂේත්‍රයේ මානව සහ භෞතික සම්පත් සංවර්ධනයට කටයුතු කරන බවයි.\nමේ අතර මාතර - පල්ලිමුල්ල කොට්ඨාශ අධ්‍යාපන කාර්යාලය ඉදිරිපිට පියෙකු සිය දරුවාද සමඟ මේ වනවිට විරෝධතාවක නිරතවනවා.\nඒ මාතර - මධ්‍ය මහා විද්‍යාලයේ පළමු ශ්‍රේණියට තම දරුවා ඇතුලත් කර නොගත් බව පවසමින්.",
       "URL": "https://www.hirunews.lk/124016/පළමු-වසරට-ළමයින්-ඇතුළත්-කරන-දා-මාතර-පියෙකු-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=5210"
}