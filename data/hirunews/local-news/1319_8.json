{
       "Source": "hirunews",
       "Timestamp": "Friday, 04 March 2022 - 12:48",
       "Headline": "විදුලි උත්පාදනයට ඉන්ධන දෙන බව අලුත් බලශක්ති ඇමති කියයි (වීඩියෝ)",
       "News Content": "විදුලි උත්පාදනය සඳහා අවශ්‍ය ඉන්ධන අඛණ්ඩ ව ලබාදෙන බව නව බලශක්ති අමාත්‍ය ගාමිණී ලොකුගේ පවසනවා.\nඅමාත්‍යවරයා මේ බව සඳහන් කළේ, අද කොළඹ පැවැති මාධ්‍ය හමුවකට එක්වෙමින්.\nඉන්ධන සම්බන්ධයෙන් පවතින අර්බුදකාරි තත්වයට විසදුම් ලබාදීමට අමාත්‍යංශයේ නිළධාරින් සමඟ සාකච්ඡා කරන බව ද අමාත්‍ය ගාමිණී ලොකුගේ කියා සිටියා.\nකෙසේ වෙතත්, පවතින ඉන්ධන අර්බුදය හමුවේ පිරවුම්හල්වල තවදුරටත් දිගු පෝලිම් දක්නට ලැබෙනවා.\nමේ අතර හෙම්මාතගම ප්‍රදේශයේ පිරවුම්හලක් අසළ ඊයේ ගැටුම්කාරී තත්වයක් පැන නැගුණේ පෝලිම් පැනීමේ සිද්ධියක් හේතුවෙන්.\nතවත් ප්‍රදේශ රැසක පිරවුම්හල් අසළ නොසන්සුන්කාරී තත්ත්වයන් වාර්තා වු බවයි හිරු ප්‍රාදේශිය වාර්තාකරුවන් සඳහන් කළේ.\nඑසේම දුම්රිය ධාවනය සඳහා අවශ්‍ය ඉන්ධන ලබාදෙන බවට ඛනිජ තෙල් සංස්ථාව පොරොන්දු වූ බව දුම්රිය පොදුජන වෘත්තිය සමිති සන්ධානයේ ලේකම් නදීර මනෝජ් සඳහන් කළා.",
       "URL": "https://www.hirunews.lk/298633/විදුලි-උත්පාදනයට-ඉන්ධන-දෙන-බව-අලුත්-බලශක්ති-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1319"
}