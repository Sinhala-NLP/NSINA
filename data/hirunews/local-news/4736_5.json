{
       "Source": "hirunews",
       "Timestamp": "Tuesday, 27 December 2016 - 12:22",
       "Headline": "ඉදිරියේදී බිහිවන අමුතු ගම්මානයක් ගැන ඇමති රාජිත හෙළිකරයි",
       "News Content": "ජනපති පදවි ප්‍රාප්තිය දෙවර්ෂ පුර්ණය සැමරීම වෙනුවෙන් සෞඛ්‍ය පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ උපදෙස් පරිදි සතුටු ගම්මාන ව්‍යාපෘතිය ක්‍රියාත්මක කිරීමට කටයුතු යොදා තිබෙනවා.\nමෙහිදී ගම්මානවල ප්‍රජා නායකයින් බලගන්වා ප්‍රජාවගේ ද සහයෝගය, සහභාගීත්වය සහ ප්‍රජා බලගැන්වීම තුළින් සතුටු ගම්මාන බිහි කිරිමට නියමිතයි.\n2017 වසර පුරා මුළු දිවයිනම ආවරණය වන පරිදි ක්‍රියාත්මක කිරිමට නියමිත මෙම වැඩසටහන් මාලාවේ පළමු වැඩසටහන කළුතර දිස්ත්‍රික්කය කේන්ද්‍ර කර ගනිමින් පැවැත් වෙයි.\nකළුතර බේරුවල ප්‍රාදේශිය ලේකම් කොට්ඨාසයේ හල්කඳවිල ගම්මානයේ දී සමාරම්භක වැඩසටහන ජනවාරි 08 දා ක්‍රියාත්මක කෙරෙන බවයි අමාත්‍යාංශය සඳහන් කළේ.",
       "URL": "https://www.hirunews.lk/150680/ඉදිරියේදී-බිහිවන-අමුතු-ගම්මානයක්-ගැන-ඇමති-රාජිත-හෙළිකරයි",
       "Category": "Local News",
       "Parent URL": "https://www.hirunews.lk/local-news.php?pageID=4736"
}