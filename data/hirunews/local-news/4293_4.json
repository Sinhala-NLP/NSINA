{
       "Source": "hirunews",
       "Timestamp": "Monday, 02 October 2017 - 8:24",
       "Headline": "හිමිවරුන් දෙනමක් අද අපරාධ කොට්ඨාශයට",
       "News Content": "ගල්කිස්ස ප්‍රදේශයේ මියන්මාර සරණාගතයන් රඳවා සිටි ස්ථානයේ ඇතිවූ  කළහය  සම්බන්ධයෙන් ප්‍රකාශයක් සටහන් කර ගැනීම සඳහා සිංහල රාවය සංවිධානයේ සභාපති පූජ්‍ය අක්මීමන දයාරතත හිමියන්ට සහ පූජ්‍ය අරඹේපොළ රතනසාර හිමියන්ට අද දිනයේ කොළඹ අපරාධ කොට්ඨාශය හමුවේ පෙනී සිටින ලෙස දැනුම්දී තිබෙනවා.\nඒ සම්බන්ධයෙන් අදහස් දක්වමින් පූජ්‍ය අක්මීමන දයාරතන හිමියන් සඳහන් කළේ සැළසුම් සහගතව තමන් ඇතුලූ පිරිස මර්දනය කිරීම සඳහා කටයුතු සිදුවන බවයි.\nමේ අතර බොදු බල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් සඳහන් කළේ මෙරටට සරණාගතයින් ලෙස පැමිණෙන පුද්ගලයින් සම්බන්ධයෙන් මනුෂ්‍යත්වය මත පදනම්ව කටයුතු කළ යුතු බවයි.\nපසුගිය 26 වනදා මියන්මාර සරණාගතයින් රඳවා සිටි ගල්කිස්ස  ප්‍රදේශයේ පිහිටි කුලී නිවසක් ඉදිරිපිට කළහකාරි ලෙස හැසිරිම සම්බන්ධයෙන් කොළඹ අපරාධ කොට්ඨාශය මගින් අත්අඩංගුවට ගත් සැකකාරිය ඇතුලූ පස්දෙනා මේ මස 09 වනදා රක්ෂිත බන්ධනාගාර ගත කෙරුනා.",
       "URL": "https://www.hirunews.lk/172337/හිමිවරුන්-දෙනමක්-අද-අපරාධ-කොට්ඨාශයට",
       "Category": "Local News",
       "Parent URL": "https://www.hirunews.lk/local-news.php?pageID=4293"
}