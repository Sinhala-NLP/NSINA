{
       "Source": "hirunews",
       "Timestamp": "Friday, 27 July 2018 - 12:55",
       "Headline": "උතුරේ නිවාස ව්‍යාපෘතිය ඉන්දියාවට දෙන්නැයි දෙමළ සන්ධානය ඉල්ලයි",
       "News Content": "යුද්ධයෙන් පීඩාවට පත් උතුරු පළාතේ දෙමළ වැසියන් සඳහා රජය මගින් ඉදිකිරීමට යෝජිත නිවාස ව්‍යාපෘතියේ ඉදිකිරීම් ඉන්දීය රජයට ලබාදීමට අග්‍රාමාත්‍යවරයා කැමැත්ත පළ කර තිබෙනවා.\nඅග්‍රාමාත්‍යවරයා මේ බව ප්‍රකාශ කර ඇත්තේ දෙමළ ජාතික සන්ධානයේ නියෝජිතයින් පිරිසක් ඊයේ අරලියගහ මන්දිරයේදී හමුවූ අවස්ථාවේදීයි.\nඋතුර සංවර්ධන නැවත පදිංචිකිරීම් හා හින්දු ආගමික කටයුතු අමාත්‍ය ඩී.එම්.ස්වාමිනාදන් මෙම නිවාස ව්‍යාපෘතිය චීන සමාගමට ලබාදීමට පසුගියදා යෝජනා කර තිබුණා.\nකෙසේ වෙතත්, ඊයේ දෙමළ ජාතික සන්ධාන නියෝජිතයින් අග්‍රාමාත්‍යවරයා හමුවී ප්‍රකාශ කර ඇත්තේ නිවාස 40,000 කින් යුත් මෙම ව්‍යාපෘතිය ඉන්දීය රජයට ලබාදෙන ලෙසයි.",
       "URL": "https://www.hirunews.lk/196183/උතුරේ-නිවාස-ව්‍යාපෘතිය-ඉන්දියාවට-දෙන්නැයි-දෙමළ-සන්ධානය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3828"
}