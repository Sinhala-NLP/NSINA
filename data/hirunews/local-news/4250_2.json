{
       "Source": "hirunews",
       "Timestamp": "Friday, 27 October 2017 - 13:33",
       "Headline": "අගමැති සහ සිවිල් සංවිධාන ක්‍රියාකාරින් අතර හමුවක්",
       "News Content": "නව ආණ්ඩුක්‍රම ව්‍යවස්ථාව සම්මත කර ගන්නේ පුළුල් ජනතා අවධානයකට එය යොමුකිරීමෙන් පසුව බව අග්‍රාමාත්‍ය රනිල් වික්‍රමසිංහ ප්‍රකාශ කර තිබෙනවා.\nඒ සිවිල් සංවිධාන ක්‍රියාකාරීන් පිරිසක් සමග ඊයේ (26) පැවති සාකච්ඡාවකදීයි.\nනව ව්‍යවස්ථාවට අදාළ කටයුතුවලදී තමන් මධ්‍යස්ථව ක්‍රියාකරන බව ද අග්‍රාමාත්‍යවරයා ප්‍රකාශ කළේ යැයි සාකච්ඡාවට එක්වූ නියෝජිතයෙකු හිරු ප්‍රවෘත්ති අංශයට සදහන් කළා.\nමෙහෙයුම් කමිටු වාර්තාව සම්බන්ධයෙන් මේ මස 30, 31 සහ නොවැම්බර් පළවනදා පැවැත්වෙන පාර්ලිමේන්තු විවාදයෙන් පසුව ඊට අදාළව ජනතා අදහස් නැවත විමසිය හැකි බව ද අග්‍රාමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/174585/අගමැති-සහ-සිවිල්-සංවිධාන-ක්‍රියාකාරින්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4250"
}