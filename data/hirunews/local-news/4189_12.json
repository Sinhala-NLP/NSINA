{
       "Source": "hirunews",
       "Timestamp": "Sunday, 03 December 2017 - 11:21",
       "Headline": "මලයාසියාවෙන් ආ ශ්‍රී ලාංකිකයාගේ ගමන් මල්ලෙන් මතු වූ විසි ලක්ෂයක් වටිනා දේ",
       "News Content": "රුපියල් විසි ලක්ෂයකට ආසන්න වටිනාකමකින් යුත් ග්‍රෑම් 355 ක් බරැති ස්වර්ණාභරණ නීතිවිරෝධී ලෙස මෙරටට ගෙන ආ ශ්‍රී ලාංකික ගුවන් මගියෙකු ගුවන් තොටුපල රේගුව මගින් අත්අඩංගුවට ගෙන තිබෙනවා.\n35 හැවිරිදි මෙම පුද්ගලයා මැලේසියාවේ ක්වාලාලම්පූර් නුවර සිට කටුනායක ජාත්‍යන්තර ගුවන් තොටුපලට පැමිණ ඇත්තේ ඊයේ මධ්‍යම රාත්‍රියේදියි.\nමෙම ස්වර්ණාභරණ තොගය ඔහුගේ ගමන් මල්ලේ සඟවාගෙන පැමිණි බව සඳහන්.\nමොහුට රුපියල් දස දහසක දඩයක් නියම කර ඇති අතර ස්වර්ණාභරණ තොගයද රාජසන්තක කළ බවයි ශ්‍රී ලංකා රේගුව ප්‍රකාශ කළේ.",
       "URL": "https://www.hirunews.lk/177483/මලයාසියාවෙන්-ආ-ශ්‍රී-ලාංකිකයාගේ-ගමන්-මල්ලෙන්-මතු-වූ-විසි-ලක්ෂයක්-වටිනා-දේ",
       "Category": "Local News",
       "Parent URL": "https://www.hirunews.lk/local-news.php?pageID=4189"
}