{
       "Source": "hirunews",
       "Timestamp": "Monday, 06 February 2023 - 14:03",
       "Headline": "දසුන් සහ සිකන්දර් රාසාගෙන් ලකුණු 122ක සබඳතාවක්",
       "News Content": "ඩුබායි හි පැවත්වෙන ජාත්‍යන්තර පන්දුවාර විස්ස ලීග් තරගාවලියේ සිව්වැනි කඩුල්ල වෙනුවෙන් හොඳම පිතිකරණ සබඳතාව පැවැත්වීමට ශ්‍රී ලංකා නායක දසුන් ශානක සහ සිම්බාබ්වේ නායක සිකන්දර් රාසා ඊයේ (05) සමත්වුණා.\nඑමිරේට්ස් කණ්ඩායමට එරෙහි පැවති තරගයේ දී ඔවුන් දෙදෙනා එක්ව සිව්වෙනි කඩුල්ල සඳහා ලකුණු 122ක සබඳතාවක් ගොඩනැගූ අතර, දසුන් ශානක පන්දු 36කදී ලකුණු 56ක් රැස්කළේ හතරේ පහර 5ක් සහ හයේ පහර තුනක් සමඟයි.\nඑමෙන්ම පන්දු 36ක දී හයේ සහ හතරේ පහර 4 බැගින් එල්ල කරමින් සිකන්දර් රාසා ලකුණු 56ක් රැස්කළා.\nතරගයේ පළමුව පන්දුවට පහරදුන් එමිරේට්ස් පිල පන්දුවාර විස්ස තුළ දී කඩුලු හතකට ලකුණු 164ක් ලබාගත්තා.\nපිළිතුරු ඉනිම ක්‍රීඩා කළ ඩුබායි පිල පන්දු වාර 18යි එක් පන්දුවක් තුළ කඩුලු 3ක් දැවී ජයග්‍රාහී සීමාව පසුකර තිබෙනවා.\nජයග්‍රහණයෙන් අනතුරුව ක්‍රීඩාගාරය වෙත යමින් සිටිය දී සිකන්දර් රාසා විසින් දසුන් ශානකට ඉදිරියෙන් ගමන් කිරීමට ඉඩ සැළසීම ඊයේ (05) තරගයේ දක්නට ලැබුණු විශේෂත්වයක් වන අතර සමාජ මාධ්‍ය තුළ ද රාසාගේ එම ක්‍රියාව ඇගයීමට ලක්වුණා.",
       "URL": "https://www.hirunews.lk/326808/දසුන්-සහ-සිකන්දර්-රාසාගෙන්-ලකුණු-122ක-සබඳතාවක්",
       "Category": "Local News",
       "Parent URL": "https://www.hirunews.lk/local-news.php?pageID=554"
}