{
       "Source": "hirunews",
       "Timestamp": "Wednesday, 10 October 2018 - 19:13",
       "Headline": "ඉන්ධන මිල සූත්‍රය ගැන අනුර අගමැතිගෙන් ප්‍රශ්න කරයි",
       "News Content": "ඉන්ධන මිල සූත්‍රය සම්බන්ධයෙන් ජනතා විමුක්ති පෙරමුණේ නායක, අනුර කුමාර දිසානායක අද පාර්ලිමේන්තුවේදී අග්‍රාමාත්‍ය රනිල් වික්‍රමසිංහ වෙත ප්‍රශ්ණයක් යොමු කළා.\nඑහිදී අග්‍රාමාත්‍යවරයා කියා සිටියේ ලෝක වෙළඳපොලේ තෙල් මිල ඉහළ යාම අනුව මිල තීරණය සිදුකරන බවයි.\nකෙසේ වෙතත් තෙල් මිල සම්බන්ධයෙන් තීරණ ගැනීම සඳහා පත් කළ කමිටුව කැබිනට් මණ්ඩලයේ අනුමැතිය අනුව පත්කළ එකක් බවද අග්‍රාමාත්‍යවරයා එහිදී ප්‍රකාශ කළා.\nහානිපූරණය සඳහා වන කාර්යාලය පනත් කෙටුම්පත දෙවන වර කියවීම අද පාර්ලිමේන්තුවේදී වැඩි ඡන්ද 16 කින් සම්මත වුණා.\nඊට පක්ෂව ඡන්ද 59 ක් හිමිවූ අතර, විපක්ෂව හිමිවුණේ ඡන්ද 43 ක් පමණයි.\nඒකාබද්ධ විපක්ෂය නියෝජනය කරන මන්ත්‍රීවරුන් එහිදී විපක්ෂව ඡන්දය භාවිත කළා.\nමෙම පනත් කෙටුම්පත මගින් හානිපූරණය සඳහා යෝග්‍ය පීඩාවට පත් තැනැත්තන් හඳුනාගැනීම සඳහා සහ එම තැනැත්තන්ට හානිපූරණයන් ලබාදීමට විධිවිධාන සැලසෙනවා.",
       "URL": "https://www.hirunews.lk/201855/ඉන්ධන-මිල-සූත්‍රය-ගැන-අනුර-අගමැතිගෙන්-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3705"
}