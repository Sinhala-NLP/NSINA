{
       "Source": "hirunews",
       "Timestamp": "Thursday, 16 June 2022 - 9:42",
       "Headline": "ඡන්ද හිමි නාම ලේඛනය පිළිබඳ මැතිවරණ කොමිසමෙන් විශේෂ පණිවිඩයක්",
       "News Content": "2022 ඡන්ද හිමි නාම ලේඛණයට නම ඇතුළත් වී නැති ඡන්ද දායකයන්ට ඊට තම නම ඇතුළත් කර ගැනීම සදහා අද සිට අවස්ථාව උදාවන බව මැතිවරණ කොමිසම පවසනවා.\nලබන මස 12 වැනි දා දක්වා ඒ සදහා අවස්ථාව පවතිනවා.\nමේ වසරට අදාළ ව සකස් කර ඇති නාමලේඛණ ග්‍රාම නිලධාරී කාර්යාලවල, ප්‍රාදේශීය ලේකම් කාර්යාලවල හා පළාත් පාලන ආයතනවල පිහිටි දිස්ත්‍රික් මැතිවරණ කාර්යාලවල දී අද සිට ප්‍රදර්ශනය කෙරෙන බව සඳහන්.\nලැයිස්තුවෙන් ඉවත් කර ඇති නම් පිළිබඳ ද එහි දී දැන ගත හැකි බව යි වාර්තා වන්නේ.\nපසුගිය වසරට අදාළ නම් ඊට ඇතුළත් වන අතර, තම නම එහි සදහන් නො වේ නම්, ඡන්ද දායකයෙකු ලෙස ලියාපදිංචි වීමේ ආකෘති පත්‍රයක් ග්‍රාම නිලධාරීවරයාට භාරදෙන්නැ යි මැතිවරණ කොමිසම ඉල්ලීමක් කරනවා.\nwww.election.gov.lk\nවෙබ් අඩවිය මඟින් ද ඡන්ද හිමි නාමලේඛණයේ ලියාපදිංච වීමට අයදුම් කළ හැකි යි.\n2022 වසරට අදාළ ව ඡන්ද දායකයෙකු ලෙස ලියාපදිංචි වී ඇත් ද යන්න පිළිබඳ ද එම වෙබ් අඩවියෙන් පරීක්‍ෂා කර බැලිය හැකි බව මැතිවරණ කොමිසම පවසනවා.",
       "URL": "https://www.hirunews.lk/307247/ඡන්ද-හිමි-නාම-ලේඛනය-පිළිබඳ-මැතිවරණ-කොමිසමෙන්-විශේෂ-පණිවිඩයක්",
       "Category": "Local News",
       "Parent URL": "https://www.hirunews.lk/local-news.php?pageID=1092"
}