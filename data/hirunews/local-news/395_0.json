{
       "Source": "hirunews",
       "Timestamp": "Monday, 24 April 2023 - 8:40",
       "Headline": "මහබාගේ ප්‍රදේශයේ රන් සහ දියමන්ති සොරකම් කළ කාන්තාවක් අත්අඩංගුවට",
       "News Content": "මහබාගේ ප්‍රදේශයේ රන් භාණ්ඩ සහ දියමන්ති සොරකමකට අවශ්‍යව සිටි සැකකාරියක් පොලිසිය අත්අඩංගුවට ගෙන තිබෙනවා.\nඊයේ (23) දින රාත්‍රියේ කොස්මෝදර පොලිස් වසමේදී අත්අඩංගුවට ගත් 25 හැවිරිදි මෙම සැකකාරිය ලබාදුන් තොරතුරුවලට අනුව සොරාගන්නා ලද රන් භාණ්ඩ සහ දියමන්ති සොයාගෙන ඇති බවයි පොලිසිය සඳහන් කළේ.\nඇය දෙණියාය ප්‍රදේශයේ පදිංචිකාරිනියක්.\nපසුගිය 11 වනදා රන් පවුම් 11 ක් සහ දියමන්ති ඇතුලු රුපියල් ලක්ෂ 30 ක් පමණ වටිනා දේපළ සොරාගත් බවට මහබාගේ පොලිසියට පැමිණිල්ලක් ලැබී තිබුණා.\nඒ අනුවයි සැකකාරිය අත්අඩංගුවට ගෙන ඇත්තේ.",
       "URL": "https://www.hirunews.lk/333299/මහබාගේ-ප්‍රදේශයේ-රන්-සහ-දියමන්ති-සොරකම්-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=395"
}