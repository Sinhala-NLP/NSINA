{
       "Source": "hirunews",
       "Timestamp": "Monday, 08 August 2016 - 19:03",
       "Headline": "පාකිස්තාන ගුවන් ප්‍රධානී අගමැති හමුවේ",
       "News Content": "දිවයිනේ සංචාරයක නිරත වන පාකිස්තාන ගුවන් හමුදා ප්‍රධානී එයාර් චීෆ් මාර්ෂල් සොහේයිල් අමාන් අද පස්වරුවේ අරලියගහ මන්දිරයේදී අග්‍රාමාත්‍ය රනිල් වික්‍රමසිංහ මුණ ගැසුණා.\nමේ අතර, ශ්‍රී ලංකා ජාතික නාගරික නිවාස වැඩසටහන සඳහා මෙහෙයුම් කමිටුවක් අග්‍රාමාත්‍ය රනිල් වික්‍රමසිංහ විසින් පත් කර තිබෙනවා.\nවසර 2020 වන විට ශ්‍රී ලංකාවේ සියලූම නාගරික ප්‍රදේශ ආවරණය වන පරිදි නිවාස ලක්ෂ 2ක් ඉදිකිරීම මෙම මෙහෙයුම් කමිටුවේ ප්‍රධාන ඉලක්කයයි.\nඅග්‍රාමාත්‍ය ජ්‍යෙෂ්ඨ උපදේශක ආර්. පාස්කර්ලිංගම්ගේ ප්‍රධානත්වයෙන් යුත් මෙම කමිටුවට රජයේ පස් අවුරුදු සැලසුම් ප්‍රධානී අර්ජුන මහේන්ද්‍රන්, නිවාස හා ඉදිකිරිම් අමාත්‍යාංශයේ උපදේශකවරුන් වන ඩබ්ලිව්. අයිලප්පෙරුම සහ සුසිල් සිරිවර්ධන ඇතුළත්.",
       "URL": "https://www.hirunews.lk/140129/පාකිස්තාන-ගුවන්-ප්‍රධානී-අගමැති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4931"
}