{
       "Source": "hirunews",
       "Timestamp": "Saturday, 01 February 2020 - 13:35",
       "Headline": "නව සන්ධානයේ මහලේකම් ධුරය එජාපය ඉල්ලයි",
       "News Content": "විපක්ෂ නායක සජිත් ප්‍රේමදාසගේ නායකත්වයෙන් යුත් නව සන්ධානයේ මහලේකම් ධුරය සම්බන්ධයෙන් එක්සත් ජාතික පක්ෂය තුළ විවිධ අදහස් මතුව තිබෙනවා.\nපාර්ලිමේන්තු මන්ත්‍රී අශෝක් අබේසිංහ ප්‍රකාශ කළේ නව සන්ධානයේ මහලේකම්වරයා නිර්දේශ කරනු ලබන්නේ විපක්ෂ නායක සජිත් ප්‍රේමදාස විසින් බවයි.\nකෙසේ වෙතත්, නව සන්ධානයේ මහලේකම් ධුරය එක්සත් ජාතික පක්ෂයට ලබා ගත යුතු බවට කෘත්‍යාධිකාරී මණ්ඩලයේදී ඉල්ලීම් ලැබුණු බව පාර්ලිමේන්තු මන්ත්‍රී පී. හැරිසන් කියා සිටියා.\nනව සන්ධානය ලබන සතිය තුළ නිර්මාණය කරන බව ද පාර්ලිමේන්තු මන්ත්‍රී අශෝක් අබේසිංහ කියා සිටියා.\nපසුගිය දා එක්සත් ජාතික පක්ෂයේ කෘත්‍යාධිකාරී මණ්ඩලය රැස්වූ අතර එහිදී පක්ෂ නායකත්වය රනිල් වික්‍රමසිංහට ලබාදීමටත්, නව සන්ධානයේ නායකත්වය සහ අගමැති අපේක්ෂකත්වය විපක්ෂ නායක සජිත් ප්‍රේමදාසට ලබාදීමටත් තීරණය කෙරුණා.",
       "URL": "https://www.hirunews.lk/233493/නව-සන්ධානයේ-මහලේකම්-ධුරය-එජාපය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2923"
}