{
       "Source": "hirunews",
       "Timestamp": "Wednesday, 15 February 2023 - 22:22",
       "Headline": "පුංචි කාලේ ක්‍රිකට් ගහද්දි පරදින්න යනකොට බෝලෙ හංගනවා වගේ වැඩක් රනිල් කරන්නේ - ඩලස්  (වීඩියෝ)",
       "News Content": "මැතිවරණය කල් දැමීමට කටයුතු කරමින් රටේ පළමු පුරවැසියා වන ජනාධිපතිවරයා සිදු කරන්නේ කුඩා කාලයේ ක්‍රිකට් ක්‍රීඩා කිරීමේදී කණ්ඩායමක් පරදින අවස්ථාව පැමිණෙන විට බෝලය සඟවනවා වැනි වැඩක් බව පාර්ලිමේන්තු මන්ත්‍රී ඩලස් අලහප්පෙරුම පවසනවා.\nඡන්දය සම්බන්ධයෙන් හිතුවක්කාර ලෙස කටයුතු කළ අවස්ථා 5 ක් මෙරට මැතිවරණ ඉතිහාසයේ වාර්තා වන බවත් එයින් අවස්ථා 3 ක ප්‍රධාන වගඋතරකරුවා බවට පත්වූයේ එක්සත් ජාතික පක්ෂය බවයි මන්ත්‍රීවරයා සඳහන් කරන්නේ.\nඑම අවස්ථා 3 සඳහා වත්මන් ජනාධිපතිවරයා එවක මන්ත්‍රීවරයෙක් ලෙස සෘජුව සම්බන්ධවූ බවත් ඔහුට මෙය හුරු පුරුදු ක්‍රීඩාවක් බවද මන්ත්‍රීවරයා සඳහන් කළා.\nනැවත වතාවක් රටේ මිනී කඳු ගොඩගැහෙන තැනකට ඡන්දය සම්බන්ධයෙන් ඇති විශ්වාසය පත් නොකරන ලෙස ඉල්ලා සිටින බවද මන්ත්‍රීවරයා වැඩිදුරටත් සඳහන් කළා.",
       "URL": "https://www.hirunews.lk/327513/පුංචි-කාලේ-ක්‍රිකට්-ගහද්දි-පරදින්න-යනකොට-බෝලෙ-හංගනවා-වගේ-වැඩක්-රනිල්-කරන්නේ-ඩලස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=533"
}