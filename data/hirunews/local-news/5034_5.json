{
       "Source": "hirunews",
       "Timestamp": "Tuesday, 24 May 2016 - 18:53",
       "Headline": "රුසියාවේ හිටපු තානාපති යහපාලනයට එරෙහි වෙයි",
       "News Content": "තමන් යහපාලන ආණ්ඩුවට එරෙහිව විදේශගත ශ්‍රී ලාංකිකයන් සංවිධානය කරමින් සිටින බව රුසියාවේ හිටපු තානාපති උදයාංග වීරතුංග පවසනවා.\nඅද මාධ්‍ය වෙත විශේෂ නිවේදනයක් නිකුත් කරමින් ඔහු සඳහන් කරන්නේ ශ්‍රී ලංකාවට පැමිණ යහපාලකයන්ගේ දඩයම පහසු කරදීමට තමන් බලාපොරොත්තු නොවන බවයි.\nආණ්ඩුව දඩයමක් සිදු කරන්නේ නම් ඒ සඳහා ඔවුන්ට උපරිම ලෙස කරදර වන ලෙසට වගබලාගැනීමටද තමන් සැදී පැහැදී සිටින බව ඔහු එමඟින් ප්‍රකාශ කරන්නේ, යහපාලන ආණ්ඩුව තවදුරටත් සාවද්‍ය මත වපුරමින් සිටින බවට චෝදනා කරමින්.\nහිටපු ජනාධිපති මහින්ද රාජපක්ෂ ලෝකයේ  ඕනෑම තැනකදී හමුවීමට තමන්ට හැකියාවක් තිබෙන බව පවසන ඔහු යුක්රේන කැරළිකරුවන්ට එරෙහිව ආයුධ සැපයූ බවට එල්ලවන චෝදනාද යළි තරයේ ප්‍රතික්ෂේප කළා.\nතමන් මේ වනවිටත් යුක්රේනයේ අගනුවර ජීවත්වන බව ප්‍රකාශ කරන උදයාංග වීරතුංග, එවැන්නක් සිදුකළේ නම් තමන්ට එරට රජය දඩුවම් නොකරන්නේ මන්දැයි ප්‍රශ්න කරනවා.",
       "URL": "https://www.hirunews.lk/133928/රුසියාවේ-හිටපු-තානාපති-යහපාලනයට-එරෙහි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5034"
}