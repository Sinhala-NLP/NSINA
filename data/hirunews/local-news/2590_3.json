{
       "Source": "hirunews",
       "Timestamp": "Monday, 13 July 2020 - 13:02",
       "Headline": "කුඩු අමිල හා ගෝලයා හෙරොයින් සමඟ අත්අඩංගුවට",
       "News Content": "ලුණුගම්වෙහෙර හා තිස්සමහාරාමයට තොග වශයෙන් හෙරොයින් මත් කුඩු බෙදා හැරි ප්‍රධාන සැකකරු හා ඔහුගේ ගෝලයෙකු හෙරොයින් මත් කුඩු ග්‍රෑම් 4යි මිලි ග්‍රෑම් 500ක් සමඟ තිස්සමහාරාම පොලිසියේ අපරාධ අංශය විසින් තිස්සමහාරාම, ඇල්ලගලදී අද (13) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ලුණුගම්වෙහෙර පදිංචි 24 හැවිරිදි අමිල මදුෂංක නොහොත් කුඩු අමිල නැමැත්තා හා ඔහුගේ ගෝලයෙකු වු  ලුණුගම්වෙහෙර, නෙළුම් පෙදෙස පදිංචි 23 හැවිරිදි සචින් තාරක නැමති අයෙක්.\nතිස්සමහාරාම පොලීසියේ අපරාධ අංශයේ නිළධාරීන්ට ලද තොරතුරකට අනුවයි මෙම වැටලීම සිදුකර තිබෙන්නේ.\nඅත්අඩංගුවට ගත් සැකකරුවන් දෙදෙනාගෙන් සිදුකළ ප්‍රශ්න කිරීම්වලදි හෙරෝයින් ජාවාරම සම්බන්ධයෙන් කරුණු රැසක් අනාවරණය කර ගැනිමට හැකිවූ බව පොලීසිය පවසනවා.\nසැකකරුවන් දෙදෙනා තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/245374/කුඩු-අමිල-හා-ගෝලයා-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2590"
}