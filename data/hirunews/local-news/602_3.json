{
       "Source": "hirunews",
       "Timestamp": "Saturday, 14 January 2023 - 19:58",
       "Headline": "හෙලිකොප්ටරයෙන් ගිය නිදහස් පක්ෂය (වීඩියෝ)",
       "News Content": "නිදහස් ජනතා සන්ධානය සමග එක්ව පළාත් පාලන ඡන්ද විමසීමට තරග කිරීමට සන්ධානගත වු ශ්‍රී ලංකා නිදහස් පක්ෂය පළාත් පාලන ආයතන කිහිපයක් සඳහා තනිව තරග කිරීමට සුදානමක් පවතින බව පක්ෂ අභ්‍යන්තර ආරංචි මාර්ග පවසනවා.\nඑම පළාත් පාලන ආයතන සඳහා ශ්‍රී ලංකා නිදහස් පක්ෂය ඡන්ද විමසීමට ඉදිරිපත් වන්නේ අත ලකුණ යටතේයි.\nඑළැඹෙන සඳුඳා අදාළ පළාත් පාලන ආයතන සඳහා ඇප මුදල් තැන්පත් කිරීමට නියමිත බවද ශ්‍රී ලංකා නිදහස් පක්ෂ අභ්‍යන්තර ආරංචි මාර්ග ප්‍රකාශ කළා.\nමේ අතර, ශ්‍රී ලංකා පොදුජන පෙරමුණ හම්බන්තොට සහ මාතර දිස්ත්‍රික්කවල පළාත් පාලන ආයතන සඳහා ඇප මුදල් තැන්පත් කළේ, එම පක්ෂයේ මහලේකම්, සාගර කාරියවසම්ගේ ප්‍රධානත්වයෙන්.",
       "URL": "https://www.hirunews.lk/325049/හෙලිකොප්ටරයෙන්-ගිය-නිදහස්-පක්ෂය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=602"
}