{
       "Source": "hirunews",
       "Timestamp": "Thursday, 24 June 2021 - 20:07",
       "Headline": "කොවිඩ් හමුවේ ගමක් අසරණ වෙයි (වීඩියෝ)",
       "News Content": "කොවිඩ් වසංගතයට ජාති, ආගම්, කුලමල භේද නැහැ.\nමෙරට සුවිශේෂ සංස්කෘතියක් පවත්වාගෙන යන අහිකුණ්ඨික ජනතාවට ද කොවිඩ් වෛරසයේ අවදානම එලෙසින්ම පවතිනවා.\nමේ වැලිකන්ද - සෙවනපිටිය තෙළිඟු ගම්මානයේ වැසියන් කොවිඩ් තත්ත්වය හමුවේ පීඩාවට පත්ව ඇති ආකාරය පිළිබඳවයි.\nමේ පොළොන්නරුව - වැලිකන්ද - සෙවනපිටිය තෙළිගු ගම්මානයේ ජීවත් වන අහිකුණ්ඨික ජනතාවයි.\nඔවුන් මේ දිනවල උග්‍ර ආහාර හිඟයකට මුහුණ පා සිටිනවා.\nපවුල් 24ක් පමණ ජීවත් වන මේ ගම්මානයේ ජනතාවට කොවිඩ් වසංගතයත් සමඟ තම රැකියා සිදුකරගෙන යාමට නොහැකි තත්ත්වයකුයි උදා වී ඇත්තේ.\nරජයෙන් ලබාදෙන රුපියල් 5000 දීමනාව මෙවර ඔවුන්ට ලැබී නැහැ.\nආහාරයට යමක් ඉල්ලා අසල පිහිටි ගම්මානවලට ගියද ගම්වැසියන් තමන්ව එළවා දමන බව ඔවුන් පැවසුවේ කඳුලු පිරි දෙනෙතින්.\nකුඩා දරුවන් 20 දෙනෙකු පමණ ජීවත් වන මෙම ගම්මානයේ ද අඩුපාඩු රැසක් පවතිනවා.\nඒ සඳහා කිසිදු බලධාරියෙකුගේ ඇස නොගැටීම කනගාටුවට කරුණක්.",
       "URL": "https://www.hirunews.lk/275252/කොවිඩ්-හමුවේ-ගමක්-අසරණ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1862"
}