{
       "Source": "hirunews",
       "Timestamp": "Sunday, 24 December 2017 - 13:55",
       "Headline": "වව්නියාවේ ජාවාරමක සුලමුල අනාවරණ වෙයි (ඡායාරූප)",
       "News Content": "වව්නියාවේ රක්ෂිත වනාන්තරවල වන සතුන් දඩයම් කිරීමේ ජාවාරමක් අනාවරණ කර ගැනීමට වනජීවී නිලධාරීන් සමත්වී තිබෙනවා.\nඉතා රහසිගතව දීර්ඝ කාලයක් පුරා මෙම ජාවාරම සිදුකරගෙන ගොස් ඇති බවටයි හෙළිවී ඇත්තේ.\nවව්නියාව පිරප්පම්මඩුව ප්‍රදේශයේ පිහිටි වනාන්තරවල දඩයක්කරුවන් පිරිසක් සතුන් මරණ බවට ලැබුනු තොරතුරකට අනුව වැටලීම සිදුකර තිබෙනවා.\nඑහිදී සැකකරුවන් දෙදෙනෙකු සමගින් වන සතුන් ඝාතනයට යොදාගත් ගිනි අවි 2 ක් / පතුරම් 3 ක් / සතුන් ඇල්ලීමට යොදාගන්නා උගුල් රැසක් සහ හක්කපටස් තොගකය් ද හමුවී ඇති බවයි අප වාර්තාකරු සඳහන් කළේ.\nමෙම සැකකරුවන් රක්ෂිත වනාන්තරවලට ඇතුලුවී ඝාතනය කරන සතුන් විවිධ පළාත්වල හෝටල්වලට සහ ව්‍යාපාරිකයන්ට අලෙවි කර ඇතැයි අනාවරණ වී තිබෙනවා.\nඅත්අඩංගුවට පත්වු පුද්ගලයන් වව්නියාව මහේස්ත්‍රාත් හමුවට ඉදිරිපත් කිරීමට නියමිතයි.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/179195/වව්නියාවේ-ජාවාරමක-සුලමුල-අනාවරණ-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4158"
}