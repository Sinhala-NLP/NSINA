{
       "Source": "hirunews",
       "Timestamp": "Sunday, 26 March 2023 - 8:01",
       "Headline": "ඔසිරිස් රෙක්ස්, රැස් කළ ග්‍රහක සාම්පල සැප්තැම්බරයේ දී පෘථිවියට",
       "News Content": "බෙන්නු නම් ග්‍රහකයේ මතුපිටින් එක්රැස් කරගත් පාෂාණ සාම්පලය පෘථිවියට රැගෙන ඒමේ මෙහෙයුම ලබන සැප්තැම්බර් මාසයේදී සිදු කෙරෙන බව නාසා ආයතනය පවසනවා.\nඔසිරිස් රෙක්ස් අභ්‍යවකාශ යානයෙන් රැගෙන එන මෙම සාම්පල කැප්සියුලය පැරෂුටයක් මගින් ඇමරිකාවේ උටා කාන්තාරයට ගොඩබෑමට නියමිතයි.\nඑය ඔසිරිස් රෙක්ස් මගින් පෘථිවියට ග්‍රහක සාම්පලයක් රැගෙන එන පළමු මෙහෙයුමයි.\nඔසිරිස් රෙක්ස් බෙන්නු ග්‍රහකය මත සාර්ථකව ගොඩැබස දූවිලි හා පාෂාණ එක් රැස් කිරීමේ මෙහෙයුම ආරම්භ කරනු ලැබුවේ 2020 වසරේදියි.\nනියැදි කැප්සියුලය ගොඩබෑමෙන් අනතුරුව නාසා හි ජොන්සන් අභ්‍යවකාශ මධ්‍යස්ථානයේ ඉදිකරන ලද නව රසායානාගාරයකට රැගෙන එනු ඇති.\nමේ වනවිටත් නාසා ආයතනයේ විද්‍යාඥයින් ආරක්ෂිතව එම සාම්පල පරීක්ෂා කිරීම සඳහා පෙරහුරු ආරම්භ කර ඇති බව සඳහන්.",
       "URL": "https://www.hirunews.lk/330936/ඔසිරිස්-රෙක්ස්-රැස්-කළ-ග්‍රහක-සාම්පල-සැප්තැම්බරයේ-දී-පෘථිවියට",
       "Category": "Local News",
       "Parent URL": "https://www.hirunews.lk/local-news.php?pageID=453"
}