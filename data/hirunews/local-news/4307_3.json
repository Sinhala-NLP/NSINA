{
       "Source": "hirunews",
       "Timestamp": "Saturday, 23 September 2017 - 19:06",
       "Headline": "මැදිරිගිරියේ දරුවා මියයාමට හේතුව හෙළිවේ",
       "News Content": "මැදිරිගිරිය - අඹගස්වැව - යාය අට ප්‍රදේශයේදී සිය මව් තුරුලේ නිදා සිටියදී හදිසියේම මියගිය බිළිදාගේ පශ්චාත් මරණ පරීක්ෂණය අද පස්වරුවේ පොළොන්නරුව මහරෝහලේදී සිදුකෙරුණා.\nඒ එහි අධිකරණ වෛද්‍ය නිලධාරි ප්‍රියන්ත බණ්ඩාරගේ මූලිකත්වයෙන්.\nඑහිදී අනාවරණ වී ඇත්තේ මීට දින කිහිපයකට පෙර පෙනහළු තුලට වෛරසයක් ආසාදනය වීම හේතුවෙන් දරුවාගේ මරණය සිදුව ඇති බවයි.\nඒ අනුව බිළිදාගේ සිරුරේ කොටස් රජයේ රස පරීක්ෂකවරයා වෙත යැවීමට ද පොළොන්නරුව මහරෝහලේ අධිකරණ වෛද්‍ය නිලධාරිවරයා කටයුතු කර තිබෙනවා.\nමේ අතර, මීට සති දෙකකට පමණ පෙර උණ රෝගයක් වැළදී රෝහල් ගත කළ දරුවෙකු මියයාමේ සිද්ධියක් සම්බන්ධයෙන් දරුවාගේ දෙමාපියන් රෝහල් බලධාරින්ට චෝදනා එල්ල කරනවා.\nමෙලෙස ජීවිතක්ෂයට පත්වුණේ වේයන්ගොඩ - මොට්ටුන්න ප්‍රදේශයේ පදිංචි වයස අවුරුදු තුනහමාරක දරුවෙක්.\nගම්පහ රෝහලට පළමුව ඇතුළත් කළ දරුවා එහිදී ලබාදුන් එන්නතක් විෂවීමෙන් පසු කොළඹ රිජ්වේ ආර්යා ළමා රෝහල වෙත මාරු කර යැවූ බවටයි දෙමාපියන් ප්‍රකාශ කරන්නේ.",
       "URL": "https://www.hirunews.lk/171683/මැදිරිගිරියේ-දරුවා-මියයාමට-හේතුව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4307"
}