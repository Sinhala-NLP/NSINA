{
       "Source": "hirunews",
       "Timestamp": "Thursday, 07 April 2016 - 12:48",
       "Headline": "පුංචි ජන්දේ කල් දැමීමේ හේතුව ?",
       "News Content": "දැනට කල් දමා ඇති පළාත්පාලන ඡන්ද විමසීම සහ මහින්ද රාජපක්ෂ හිටපු ජනාධිපතිවරයාගේ ආණ්ඩුව සමයේ ලබාගත් ණය පිළිබඳව කොළඹ අද පැවති මාධ්‍ය හමු දෙකකදී අදහස් පළවුණා.\nජාතික නිදහස් පෙරමුණ කැඳවා තිබූ මාධ්‍ය හමුවට එක්වූ එහි මාධ්‍ය ප්‍රකාශක මොහොමඞ් මුසම්මිල් කියා සිටියේ පළාත්පාලන මැතිවරණය කල් දැමීමට කටයුතු කර ඇත්තේ ජනාධිපතිවරයා ප්‍රමුඛ නිදහස් පක්ෂයේ ආණ්ඩුවේ සිටින කණ්ඩායම බවයි.\nමේ අතර එක්සත් ජාතික පක්ෂය සිරිකොත පක්ෂ මූලස්ථානයේ අද කැඳවූ මාධ්‍ය හමුවට එක්වූ අමාත්‍ය රංජිත් මද්දුමබණ්ඩාර සඳහන් කළේ පසුගිය ආණ්ඩුවේ ණය බර හේතුවෙන් අද වනවිට රටේ ආර්ථිකය කඩා වැටී ඇති බවයි.",
       "URL": "https://www.hirunews.lk/130326/පුංචි-ජන්දේ-කල්-දැමීමේ-හේතුව",
       "Category": "Local News",
       "Parent URL": "https://www.hirunews.lk/local-news.php?pageID=5098"
}