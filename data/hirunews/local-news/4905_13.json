{
       "Source": "hirunews",
       "Timestamp": "Saturday, 27 August 2016 - 18:13",
       "Headline": "නිදහස් පක්ෂය කැඩිලා ඉවරයි - ඇමති ජෝන්",
       "News Content": "ශ්‍රී ලංකා නිදහස් පක්ෂය කඩා විසුරුවා හැරීමට එක්සත්  ජාතික පක්ෂයට අවශ්‍යතාවක් නැතැයි සංචාරක සංවර්ධන සහ ක්‍රිස්තියානි කටයුතු අමාත්‍ය ජෝන් අමරතුංග ප්‍රකාශ කළා.\nඔහු මේ බව කියා සිටියේ හැඳල - ගලගමුව ප්‍රදේශයේදී ඊයේ (26) පැවති රැස්වීමක්  අමතමින්.\n‘‘විවිධාකාර චෝදනා තියෙනවා අපේ එක්සත් ජාතික පක්ෂ ආණ්ඩුවට.\nමං දන්න එක චෝදනාවක් තමයි මේ එක්සත් ජාතික පක්ෂය තමයි ශ්‍රී ලංකා නිදහස් පක්ෂය දෙකට කඩන්නේ කියලා.\nඅපිට කඩන්න මොකුත් ඉතුරුවෙලා නැහැ.\nඒගොල්ලම කරන වැඩවලින් තමයි පක්ෂය දෙකට තුනට කැඩිලා තියෙන්නේ.\nඒ නිසා කවුරුහරි එහෙම ප්‍රකාශයක්  කරලා තියෙනවා නම් ඔය ඒකාබද්ධ විපක්ෂයේ මං හිතන්නේ ඒක කවුරුත් පිළිගන්න එකක් නැහැ.\nඑය විහිලු කතා.\nකඩන ඒක ඒගොල්ල තමයි කඩලා විනාශ කරලා තියන්නේ.\nජනාධිපතිතුමා, අග්‍රාමාත්‍යතුමා, මේ ආණ්ඩුවවත් ඒක කරන්නේ නැහැ.’’",
       "URL": "https://www.hirunews.lk/141607/නිදහස්-පක්ෂය-කැඩිලා-ඉවරයි-ඇමති-ජෝන්",
       "Category": "Local News",
       "Parent URL": "https://www.hirunews.lk/local-news.php?pageID=4905"
}