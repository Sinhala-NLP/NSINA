{
       "Source": "hirunews",
       "Timestamp": "Thursday, 17 December 2020 - 19:41",
       "Headline": "අදත් විරෝධතා කිහිපයක් (වීඩියෝ)",
       "News Content": "කොළඹ වරායේ නැගෙනහිර පර්යන්තය සම්බන්ධයෙන් රජය ගෙන ඇති ක්‍රියාමාර්ගවලට එරෙහිව වරාය වෘත්තිය සමිති 23 ක ප්‍රධානීන් කොළඹ වරාය අංක 03 ගේට්ටුව ඉදිරිපිටදී අද (17) නිහඬ විරෝධතාවක නිරත වුණා.\nමේ අතර, ඇහැලියගොඩ - තලාවිටිය - වලව්වත්ත ප්‍රදේශයේ ජල ව්‍යාපෘතියක් ආරම්භ කිරීම සඳහා පැමිණි ජල සම්පාදන අමාත්‍ය වාසුදේව නානායක්කාරට ප්‍රදේශයේ ජනතාවගෙන් එල්ල වුණේ දැඩි විරෝධයක්.\nඔවුන් ප්‍රකාශ කළේ තම ගම් ප්‍රදේශයේ ජල ගැටලුවලට නොව නගරයට පමණක් එහිදී ජලය සැපයෙන බවයි.\nකෙසේ වෙතත්, අදාල ජල ව්‍යාපෘතිය හරහා වලව්වත්ත ගම්මානයට ද ජලය සැපයීමට බලධාරින් පොරොන්දු වීමත් සමඟ විරෝධතාවය අවසන් වු අතර, අමාත්‍ය වාසුදේව නානායක්කාර ජල ව්‍යාපෘතිය ආරම්භ කළා.\nමේ අතර, ”‍ලයිට් කෝස් ”‍ ක්‍රමයට ධීවර කටයුතු සිදුකරන ධීවරයින්ට එරෙහිව අද දකුණේ ධීවර සංවිධානය විසින් බලපිටිය - මාදැල් වරායේදී උද්ඝෝෂණයක් සංවිධාන කර තිබුණා.\nමේ සම්බන්ධයෙන් කල විමසීමකදීල ධීවර දෙපාර්තමේන්තුව ප්‍රකාශ කළේ ඊට අදාළ වැටලීම් අඛන්ඩව සිදුකරන බවයි.\nමේ අතර, අඛන්ඩව සිදුවන වන අලි ප්‍රහාර වැළැක්වීමට කටයුතු කරන ලෙස අනුරාධපුර, ඉහළගම ප්‍රදේශයේ ගොවීන් බලධාරින්ගෙන් ඉල්ලා සිටිනවා.",
       "URL": "https://www.hirunews.lk/257284/අදත්-විරෝධතා-කිහිපයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2268"
}