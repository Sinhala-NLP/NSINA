{
       "Source": "hirunews",
       "Timestamp": "Thursday, 27 July 2017 - 13:39",
       "Headline": "රවිරාජ් ඝාතන නඩුවෙන් නිදහස් කළ නාවික හමුදා නිලධාරිකුට අධිකරණයෙන් අද දුන් නියෝගය",
       "News Content": "නඩරාජා රවිරාජ් ඝාතන නඩුවේ දී නිදොස් කර නිදහස් කළ නාවික හමුදා නිලධාරින් තුන් දෙනාගෙන් එක අයෙකු වන ලුතිනන් කමාන්ඩර් ප්‍රසාද් චන්දන  හෙට්ටිආරච්චි වහාම අත්අඩංගුවට ගන්නැයි අභියාචනාධිකරණය අද(27) නියෝග කළා.\nවිත්තිකරුවන් නිදහස් කිරීමට මහාධිකරණය දුන් තීන්දුව අහෝසි කර එම නඩුව ජූරි සභාවක් නොමැතිව නැවත විභාග කරන ලෙස නියෝග කරන්නැයි හිටපු පාරලිමේන්තු මන්ත්‍රී නඩරාජා රවිරජ්ගේ බිරිඳ වන ශෂිකලා රවිරාජ් අභියාචනාධිකරණයේ ප්‍රතිශෝධන පෙත්සමක් ගොනු කළා.\nත්‍රස්තවාදය වැළැක්වීමේ පනත යටතේ චෝදනා ගොණුකර තිබියදී මහාධිකරණය විසින් ජූරි සභාවක් ඉදිරියේ නඩුව විභාග කිරීම නීති විරෝධි බව පෙත්සමෙන් පෙන්වා දී තිබුනා.\nඑය අද සලකා බැලූ අවස්ථාවේ දී දීපාලි විජේසුන්දර, ලලිත් ජයසුරිය යන විනිසුරුවරුන් වරෙන්තු නියෝගය නිකුත් කළා.\nනිදහස් කළ විත්තිකරුවන්ට මිට පෙර සිතාසි නිකුත් කළ අතර ප්‍රසාද් හෙට්ටිඅරචිචිගේ සිතාසිය නාවික හමුදා මුලස්ථානයට හා පෞද්ගලික ලිපිනයට භාර දුන් බව අද අනාවරණ වුනා.\nඅනෙක් විත්තිකරුවන් දෙදෙනා වෙනුවෙන් නීතිඥවරුන් පෙනී සිටියා.\nපෙත්සම ලබන සැප්තැම්බර් 06 යළි කැඳවනවා.",
       "URL": "https://www.hirunews.lk/166912/රවිරාජ්-ඝාතන-නඩුවෙන්-නිදහස්-කළ-නාවික-හමුදා-නිලධාරිකුට-අධිකරණයෙන්-අද-දුන්-නියෝගය",
       "Category": "Local News",
       "Parent URL": "https://www.hirunews.lk/local-news.php?pageID=4400"
}