{
       "Source": "hirunews",
       "Timestamp": "Wednesday, 15 March 2023 - 16:59",
       "Headline": "චීනයෙන් පොලීසියට නිල ඇඳුම් පරිත්‍යාගයක්",
       "News Content": "චීන රජයේ පරිත්‍යාගයක් ලෙස ලැබුණු පොලිස් නිල ඇඳුම් රෙදි තොගයක් පොලිස් දෙපාර්තමේන්තුව වෙත භාරදීම ජනාධිපති රනිල් වික්‍රමසිංහගේ ප්‍රධානත්වයෙන් අද (15) ජනාධිපති කාර්යාලයේ දී සිදුකෙරුණා.\nඑම පරිත්‍යාගයට අදාළ ලිපි ලේඛන මෙරට චීන තානාපති චී ෂෙන් හොන් විසින් ජනාධිපතිවරයා ඉදිරියේ මහජන ආරක්ෂාව පිළිබඳ අමාත්‍ය ටිරාන් අලස් වෙත භාර දුන් බවයි ජනාධිපති මාධ්‍ය අංශය සඳහන් කළේ.\nමීට පෙර චීනය විසින් මෙරට පාසල් සිසුන් සඳහා නිල ඇදුම් තොගයක් ද පරිත්‍යාග කරනු ලැබුවා.",
       "URL": "https://www.hirunews.lk/330028/චීනයෙන්-පොලීසියට-නිල-ඇඳුම්-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=474"
}