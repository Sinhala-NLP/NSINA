{
       "Source": "hirunews",
       "Timestamp": "Monday, 24 September 2018 - 17:27",
       "Headline": "අම්බලන්තොට රිය අනතුරකින් පුද්ගලයෙකුට බරපතල තුවාල",
       "News Content": "අම්බලන්තොට වාදුරුප්ප ප්‍රදේශයේදී කුඩා ලොරි රථයක මාර්ගයේ ගමන් කළ පුද්ගලයෙකු ගැටීමෙන් සිදුවූ රිය අනතුරකින් එම පුද්ගලයා බරපතල තුවාල ලබා හම්බන්තොට මහා රෝහලට ඇතුලත් කර තිබෙනවා.\nමෙලෙස අනතුරට ලක්ව ඇත්තේ අම්බලන්තොට වාදුරුප්ප ප්‍රදේශයේ පදිංචි 64 හැවිරිදි පුද්ගලයෙක්.\nතුවාලකරු කතරගම ප්‍රදේශයේ දානමය පින්කමකට සහභාගී වී නැවත නිවස බලා පැමිණෙමින් සිටින අතරතුරයි ඔහු අනතුරට ලක්ව ඇත්තේ.\nඅනතුර සිදුකල ලොරි රථය රියදුරු විසින් අනතුර සිදුවූ ස්ථානයේම දමා ගොස් ඇති අතර අම්බලන්තොට පොලිසිය එම ලොරි රථය පොලිස් භාරයට ගෙන තිබෙනවා.\nරිය අනතුර සම්බන්ධයෙන් අම්බලන්තොට පොලිසිය වැඩිදුර විමර්ශන සිදුකරනවා.\nමේ අතර, මෙම අනතුර සිදුවන ආකාරය ඒ අවට තිබු නිවසක සවිකර තිබු CCTV කැමරාවක මෙලෙස සටහන් වී තිබුණා.\nඑම වීඩියෝව පහතින්.",
       "URL": "https://www.hirunews.lk/200634/අම්බලන්තොට-රිය-අනතුරකින්-පුද්ගලයෙකුට-බරපතල-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3733"
}