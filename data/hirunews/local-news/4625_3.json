{
       "Source": "hirunews",
       "Timestamp": "Wednesday, 08 March 2017 - 14:56",
       "Headline": "මන්ත්‍රී දිනේෂ් සභාවෙන් ඉවත් කිරීමට කථානායකගෙන් යළි නියෝග",
       "News Content": "විනය විරෝධී හැසිරීම හේතුවෙන් පාර්ලිමේන්තු මන්ත්‍රී දිනේෂ් ගුණවර්ධන අද දිනයේ පාර්ලිමේන්තු සභා වාරය අවසන් වනතුරු සභාවෙන් ඉවත් කිරීමට පියවර ගන්නා ලෙස කථානායක කරූ ජයසූරිය යළිත් වරක් වේත්‍රධාරියාට නියෝග කළා.\nඒ සමඟම සභාවේ කටයුතු තාවකාලිකව තුන්වන වරටත් කල් තැබීමටයි කථානායකවරයා පියවර ගත්තේ.\nවේත්‍රධාරියා පැමිණ සභා ගර්භයෙන් පිටව යන ලෙස පාර්ලිමේන්තු මන්ත්‍රී දිනේෂ් ගුණවර්ධන වෙත දැනුම් දුන්නද ඔහු තවදුරටත් රැඳී සිටීම හේතුවෙන් කථානායකවරයා මෙම තීරණය ගත් බවයි පාර්ලිමේන්තුවේ සිටින හිරු මාණ්ඩලික වාර්තාකරු ප්‍රකාශ කළේ.\nඅප වාර්තාකරු සඳහන් කලේ මන්ත්‍රී දිනේෂ් ගුණවර්ධන සභා ගර්භයෙන් ඉවත් කිරීම සඳහා පොලිසිය සභාවට පැමිණ සිටින බවයි.",
       "URL": "https://www.hirunews.lk/156373/මන්ත්‍රී-දිනේෂ්-සභාවෙන්-ඉවත්-කිරීමට-කථානායකගෙන්-යළි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4625"
}