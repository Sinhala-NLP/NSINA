{
       "Source": "hirunews",
       "Timestamp": "Sunday, 12 March 2023 - 19:46",
       "Headline": "ගාල්ල - බද්දේගම ප්‍රධාන මාර්ගයේ ස්ථාන කිහිපයක් ජලයෙන් යටවෙයි",
       "News Content": "නැගෙනහිර හා ඌව පළාත්වලට මෙන්ම පොළොන්නරුව සහ මාතලේ යන දිස්ත්‍රික්කවලටද අද රාත්‍රි කාලයේදී වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම බස්නාහිර, සබරගමුව යන පළාත්වලට මෙන්ම මහනුවර, නුවරඑළිය දිස්ත්‍රික්කවලටද වැසි ඇතිවිය හැකියි.\nමේ අතර අද පස්වරුවේ ඇඳහැලුණු වර්ෂාවත් සමඟ ගාල්ල - බද්දේගම ප්‍රධාන මාර්ගයේ දංගෙදර සහ තලාපිටිය ප්‍රදේශවලින් ජලයෙන් යටවී තිබෙනවා.\nඅප වාර්තාකරු සඳහන් කළේ මේ හේතුවෙන් වාහන ගමනාගමනයටද බාධා එල්ල වී ඇති බවයි.",
       "URL": "https://www.hirunews.lk/329752/ගාල්ල-බද්දේගම-ප්‍රධාන-මාර්ගයේ-ස්ථාන-කිහිපයක්-ජලයෙන්-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=480"
}