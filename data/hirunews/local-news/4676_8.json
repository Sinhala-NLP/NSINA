{
       "Source": "hirunews",
       "Timestamp": "Sunday, 05 February 2017 - 12:59",
       "Headline": "කැබිනට් සංශෝධනයකට ඇමති පාඨලීත් කැමැත්තෙන්",
       "News Content": "කැබිනට් සංශෝධනයක් සිදුවන්නේ නම් මේ අවස්ථාව ඊට යෝග්‍ය බව මහානගර සහ බස්නාහිර සංවර්ධන අමාත්‍ය පාඨලී චම්පික රණවක පවසනවා.\nඅමාත්‍යවරයා මේ බව කියා සිටියේ කඩවත ප්‍රදේශයේ අද පෙරවරුවේ ශරීර සුවතා මධ්‍යස්ථානයක් ආරම්භ කිරීමේ උත්සවයකට එක්වීමෙන් අනතුරුව මාධ්‍යවේදීන් යොමුකළ ප්‍රශ්නයකට පිළිතුරු දෙමින්.\nමෙහිදී අමාත්‍යවරයා සඳහන් කළේ රජය බලයට පත්වී ගෙවුණු කාලසීමාවේ ප්‍රගතිය සම්බන්ධයෙන් එවැනි සංශෝධනයක් සිදුකරන්නේ නම් එය නිවැරදි බවයි.\nමේ අතර මෙරට ඉදිකිරීම් ක්‍ෂේත්‍රයේ ශ්‍රමිකයන් හිඟවීම හේතුවෙන් උද්ගතව ඇති ගැටලූකාරී තත්ත්වය පිළිබඳව මෙහිදී අමාත්‍යවරයා අදහස් පළ කළා.\n‘‘ශ්‍රම බලකාය සම්බන්ධයෙන් ලංකාවේ පිටරටින් කට්ටිය ගේනවා මේ රටේ 1500 කටවත් වැඩ කරන්න කෙනෙක් නැහැ කියලා කියනවා.\nඅද මේ රටේ ඉදිකිරීම් ක්ෂේත්‍රය එකතැන නවතින්න එකම හේතුව වෙලා තියෙන්නේ ශ්‍රම බලකායේ හිඟය. දැන් මේ නියඟය නිසා වගා කරන්න විදිහක් නැති නිසා අපි ඒ අයට ආරාධනා කරලා තියෙනවා මෙහෙ එන්න. දැන් අද වෙලා තියෙන්නේ නීති විරෝධීව ඉන්දියාව, පාකිස්ථානය බංග්ලාදේශය වැනි රටවලින් සංචාරක වීසා මත ආපු අය තමයි අද ලංකාවේ ඉදිකිරිම් ක්ෂේත්‍රයේ වැඩ කරන්නේ. ඒ විතරක් නෙවෙයි කුඹුරු ගොවිතැන් කරන්නෙත් ඒ පිරිස්. ඉතින් මේක මේ විදිහට ගියොත් ප්‍රධාන ප්‍රශ්නයක් බවට පත්වෙනවා. මොකද ඒ පිරිස් අපිට පේනවා අවශ්‍ය ලිපිලේඛන හදාගෙන හිමිහිට ලංකාවෙම තැන්පත් වෙන තත්ත්වයක්. කොයි රටින් ආවත් විධිමත් සංක්‍රමණික ප්‍රතිපත්තියක් අවශ්‍යයි. දැඩි ආගමන විගමන නීති ක්‍රියාත්මක කිරීම අවශ්‍යයි. දැනටමත් රට ඇතුළෙ ලක්ෂ 2 කට අධික පිරිසක් රට ඇතුලේ මේ විදිහට සේවය කරනවා. මේක අනාගතයේ රටේ ජනගහනමය ප්‍රශ්නයක් නෙවෙයි. ජාතික ආරක්ෂාවට උනන් ප්‍රශ්නයක් වෙනවා. සංචාරක වීසා මත මේ ඇවිල්ලා වැඩකරන ක්‍රමය.’’\nඅපේ ශ්‍රමිකයින්ට මොකද වෙන්නේ ?\nශ්‍රමිකයින් නැති නිසා නේ මේ ප්‍රශ්න වෙලා තියෙන්නේ. අපේ ශ්‍රමිකයෝ එනවනම් අපි ඉතා ආරාධනයෙන් පිළිගන්නවා. අපේ ශ්‍රමිකයෝ නැහැ. මම ආරාධනා කරනවා විවෘතව  ඕනම කෙනෙකුට අපේ අමාත්‍යාංශයේ දිනකට වැඩ කරන්න එන  ඕනම කෙනෙකුට රුපියල් 1500 ගානේ වැඩ ලබාදෙනවා  ඕනා තරම් ප්‍රමාණයකට.’’",
       "URL": "https://www.hirunews.lk/153710/කැබිනට්-සංශෝධනයකට-ඇමති-පාඨලීත්-කැමැත්තෙන්",
       "Category": "Local News",
       "Parent URL": "https://www.hirunews.lk/local-news.php?pageID=4676"
}