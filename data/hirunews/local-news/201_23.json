{
       "Source": "hirunews",
       "Timestamp": "Saturday, 08 July 2023 - 20:40",
       "Headline": "වැලි මැස්සාගේ දෂ්ටනය හේතුවෙන් වාර්තා වන රෝගින්ගේ ප්‍රමාණය ඉහළට",
       "News Content": "වැලි මැස්සාගේ දෂ්ටනය හේතුවෙන් වාර්තා වන රෝගින්ගේ ප්‍රමාණය ඉහළ ගොස් ඇති බව අනුරාධපුර ශික්ෂණ රෝහලේ වෛද්‍යවරු පෙන්වාදෙනවා.\nඋතුර, උතුරු මැද,වයඹ සහ දකුණු පළාත්වලත් මෙම වැලි මැස්සාගේ වැඩි ව්‍යාප්තියක් දක්නට ලැබෙන බවයි වෛද්‍යවරු වැඩිදුරටත් පෙන්වා දෙන්නේ.\nලීෂ්මානියා නමැති පරපෝෂිත විශේෂයක් වන මෙම වැලි මැස්සා, මදුරුවාගේ සිරුරට සමාන හැඩයකින් යුක්තවන අතර රාත්‍රී කාලයේ දක්නට ලැබෙනවා.\nවැලි මැස්සා මිනිස් සිරුර දෂ්ටනය කිරීමෙන් පසු දෂ්ට කළ ස්ථානයේ ගැටිත්තක් ඇතිවන අතර පසුව එය තුවාලයක් දක්වා වර්ධනය වනවා.\nමේ වන විට උතුරුමැද පළාතේ වැලි මැස්සන් දෂ්ට කිරීම හේතුවෙන් දෛනිකව රෝහල්ගතවන රෝගීන් සංඛ්‍යාව ඉහළ ගොස් ඇති බව අනුරාධපුර ශික්ෂණ රෝහලේ වෛද්‍යවරු පවසනවා.\nසමේ රෝග විශේෂඥ වෛද්‍ය ජී.එච්.ඩී.සී ජනප්‍රිය මහතා පවසන්නේ දිනකට රෝගීන් දස දෙනෙකුට වඩා රෝහල්ගතවන බවයි.",
       "URL": "https://www.hirunews.lk/340521/වැලි-මැස්සාගේ-දෂ්ටනය-හේතුවෙන්-වාර්තා-වන-රෝගින්ගේ-ප්‍රමාණය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=201"
}