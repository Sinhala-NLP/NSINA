{
       "Source": "hirunews",
       "Timestamp": "Monday, 21 December 2020 - 19:55",
       "Headline": "අලුත්කඩේ ගින්නට හේතුව විදුලි කාන්දුවක් නොවේ",
       "News Content": "පසුගිය 15 වෙනිදා කොළඹ අලුත්කඩේ උපරිමාධිකරණ සංකීර්ණයේ ඇතිවු ගින්නට හේතුව විදුලි කාන්දුවක් නොවන බවට අනාවරණ වී තිබෙනවා.\nගින්න සම්බන්ධයෙන් සිදුකළ පරික්ෂාවෙන් පසු විදුලිබල මණ්ඩලය මේ සම්බන්ධයෙන් අපරාධ පරීක්ෂණ දෙපාර්තමේන්තුවට දැනුම් දී ඇති බවයි වාර්තා වන්නේ.\nඅධිකරණ සංකීර්ණයේ ඇතිවු ගින්න සම්බන්ධයෙන් රජයේ රස පරීක්ෂකවරයා සිදුකළ විමර්ශනයේ වාර්තාවද මෙතෙක් ලැබී නොමැති බව අපරාධ පරීක්ෂණ දෙපාර්තමේන්තුවේ උසස් නිලධාරියෙකු සඳහන් කළා.\nකෙසේ වෙතත් සිද්ධිය සම්බන්ධයෙන් මේ වනවිට අධිකරණ සංකීර්ණයේ සේවකයින්ගෙන් සහ තවත් කිහිපදෙනෙකුගෙන් අපරාධ පරීක්ෂණ දෙපාර්තමේන්තුව ප්‍රකාශ සටහන් කරගෙන තිබෙනවා.",
       "URL": "https://www.hirunews.lk/257593/අලුත්කඩේ-ගින්නට-හේතුව-විදුලි-කාන්දුවක්-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=2261"
}