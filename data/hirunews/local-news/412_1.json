{
       "Source": "hirunews",
       "Timestamp": "Sunday, 16 April 2023 - 7:43",
       "Headline": "දිස්ත්‍රික්ක කිහිපයක උණුසුම අදත් ඉහළට",
       "News Content": "නැගෙනහිර, උතුරු මැද පළාත් සහ කුරුණෑගල, කිලිනොච්චිය, වවුනියාව, මුලතිව්, මන්නාරම, මොණරාගල සහ හම්බන්තොට දිස්ත්‍රික්කවල ඇතැම් ස්ථානවල අද(16) දිනයේ දී උෂ්ණත්වය සැළකිය යුතු ලෙස ඉහළ යා හැකි බවට කාලගුණ විද්‍යා දෙපාර්තමේන්තුව අනාවැකි පළකර තිබෙනවා.\nමීට පෙර ඊට ඇතුළත් වූ කොළඹ සහ ගම්පහ දිස්ත්‍රික්කවලට එම බලපෑම තරමක් අඩු වී ඇති බව සඳහන්.\nමේ හේතුවෙන් එළිමහනට නිරාවරණය වීමේදී අවධානයෙන් කටයුතු කරන ලෙසත්, දරුවන්ට හැකිතාක් දියර වර්ග පානයට ලබාදෙන ලෙසත් විශේෂඥ වෛද්‍ය දීපාල් පෙරේරා වැඩිහිටියන්ට දැනුම් දුන්නා.\nමේ අතර, පවතින කාලගුණ තත්වය මත බණ්ඩාරවෙල, කෑගල්ල සහ බලන්ගොඩ යන ප්‍රාදේශීය ලේකම් කොට්ඨාසවලට අදාළව ඊයේ රාත්‍රියේ නායයෑම් අවදානමක් ප්‍රකාශයට පත් කෙරුණා.\nඑය අද රාත්‍රී 11 දක්වා ක්‍රියාත්මකයි.",
       "URL": "https://www.hirunews.lk/332623/දිස්ත්‍රික්ක-කිහිපයක-උණුසුම-අදත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=412"
}