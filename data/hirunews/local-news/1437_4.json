{
       "Source": "hirunews",
       "Timestamp": "Monday, 10 January 2022 - 8:22",
       "Headline": "කසක්ස්ථානයේ ගැටුම්වලින් 164ක් මරුට",
       "News Content": "කසක්ස්ථානයේ පැන නැගී ඇති දැවැන්ත විරෝධතා හමුවේ ඇති වූ දරුණු ගැටුම්වලින් මේ වනවිට පුද්ගලයින් 164 දෙනෙකු ජීවිතක්ෂයට පත්ව තිබෙනවා.\nවිදෙස් වාර්තා සඳහන් කළේ, විරෝධතාවලට සම්බන්ධ පුද්ගලයන් 5,000කට අධික පිරිසක් එරට ආරක්ෂක අංශ භාරයට ගෙන රඳවාගෙන සිටින බවයි.\nඑල්.පී. ගෑස් මිල දෙගුණයකින් ඉහළ නැංවීම නිසා කසක්ස්ථානයේ පැන නැගුණු විරෝධතා මර්දනය කිරීමට රුසියානු හමුදාව කැඳවීමට එරට ජනාධිපති කසායම් ටොකයෙව් පසුගිය දා පියවර ගත්තා.\nවිරෝධතාකරුවන් ත්‍රස්තවාදීන් ලෙස හඳුන්වා දුන් ජනාධිපතිවරයා අණ දුන්නේ ප්‍රචන්ඩකාරීන්ට දුටුතැන වෙඩි තබන ලෙසයි.",
       "URL": "https://www.hirunews.lk/293517/කසක්ස්ථානයේ-ගැටුම්වලින්-164ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1437"
}