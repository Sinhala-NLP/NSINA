{
       "Source": "hirunews",
       "Timestamp": "Wednesday, 31 August 2016 - 14:41",
       "Headline": "13 හැවිරිදි දැරියක් 11 දෙනෙකු අතින් දුෂණය වෙයි",
       "News Content": "13 හැවිරිදි දැරියක් වසරක් තුල අපයෝජනයට ලක්කල සැකකරුවන් 11 දෙනෙකු සොයා පොලිසිය විමර්ශණ ආරම්භ කර තිබෙනවා.\nපසුගිය වසරේ මාවනැල්ල ප්‍රදේශයේ පැවති සංගීත සංදර්ශණයකදී මෙම දැරිය පළමුවරට අතවරයට ලක්ව ඇති බවටයි හෙළිවී ඇත්තේ.\nකිසියම් පිරිසක් විසින් මෙම දැරිය ලැගුම්හලකට රැගෙන ගොස් ඇයට මත්පැන් පානයට ලබාදී දුෂණය කර සැනකෙළි භූමියේ අතරමංකර දමා ගොස් ඇතැයි අනාවරණ වී තිබෙනවා.\nපසුව එහි සිටි කිහිප දෙනෙකු ද ඇය අතවරයට ලක්කර ඇති බවයි අප වාර්තාකරු සඳහන් කලේ.\nඇය සිහිසුන්ව වැටී සිටියදී මාවනැල්ල රෝහලට ඇතුලත් කර තිබෙනවා.\nමෙම දැරිය මත්පැන් පානයට ඇබ්බැහි වු අයෙක් බවට ප්‍රසිද්ධියට පත්ව සිටීම හේතුවෙන් තරුණයන් ඇයට මත්පැන් ලබාදී අතවර කිරීම නිරන්තරයෙන් සිදුව ඇති බවට පොලිසිය කල විමර්ශණයේදී හෙළිකරගෙන තිබෙනවා.\nමේ අනුව පසුගිය වසරේ සිට මේ දක්වා ඇය තරුණයන් 11 දෙනෙකු අතින් දුෂණයට ලක්ව ඇති බවයි පොලිසිය අනාවරණ කරගෙන ඇත්තේ.\nමෙම දැරියගෙන් ලබාගත් තොරතුරුවලට අනුව අතවර කල සැකකරුවන් 6 දෙනෙකු පොලිස් අත්අඩංගුවට ගෙන ඇති අතර ඔවුන් අද මාවනැල්ල අධිකරණයට ඉදිරිපත් කිරීමට නියමිතයි.\nඅරණායක පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/141914/13-හැවිරිදි-දැරියක්-11-දෙනෙකු-අතින්-දුෂණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4899"
}