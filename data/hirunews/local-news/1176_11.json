{
       "Source": "hirunews",
       "Timestamp": "Wednesday, 11 May 2022 - 15:48",
       "Headline": "මධ්‍යම කඳුකරයට තද වැසි",
       "News Content": "මධ්‍යම කඳුකරයට අද උදෑසන 8.30 න් අවසන් වූ පැය 24 තුළ අධික වර්ෂාපතනයක් ලැබී තිබෙනවා.\nඒ අනුව වැඩිම වර්ෂාපතනය වන මිලිමීටර 217.5 නුවරඑළිය - ඇල්ටන් වතුයායෙන් වාර්තාවන අතර, නුවරඑළිය - ග්ලෙන්ටිල්ට් කර්මාන්තශාලාව ආශ්‍රිත ප්‍රදේශයට මිලිමීටර 160.5 ක වර්ෂාපතනයක්, කෑගල්ල - කළුපහන වතුයායට මිලිමීටර 125.5 ක්, නුවරඑළිය - දික්ඔය වතුයායට මිලිමීටර 117.5 ක වර්ෂාපතනයක් අදාළ කාලය තුළ ලැබී තිබෙනවා.\nකාලගුණ විද්‍යා දෙපාර්තමේන්තුව සඳහන් කළේ තවදුරටත් නිරිතදිග ප්‍රදේශවලට වැසි තත්වය පවතිනු ඇති බවයි.\nඑසේම සබරගමුව සහ මධ්‍යම පළාත්වලට සහ ගාල්ල සහ මාතර දිස්ත්‍රික්කවල ඇතැම් ස්ථානවලට මිලිමීටර 100 ඉක්මවූ තද වැසි අපේක්ෂා කරන බව එම දෙපාර්තමේන්තුව නිවේදනය කළා.",
       "URL": "https://www.hirunews.lk/304079/මධ්‍යම-කඳුකරයට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1176"
}