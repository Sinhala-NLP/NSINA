{
       "Source": "hirunews",
       "Timestamp": "Thursday, 02 February 2023 - 13:55",
       "Headline": "ඇඟලුම් ඇනවුම් නො ලැබීමෙන් කර්මාන්තකරුවන් අර්බුදයක",
       "News Content": "ප්‍රමාණවත් පරිදි ඇඟලුම් ඇණවුම් නොලැබීම හේතුවෙන් කර්මාන්තශාලා රැසක් දැඩි අර්බුදයකට මුහුණ පා තිබෙනවා.\nඇතැම් ඇඟලුම් කර්මාන්තශාලාවල නිෂ්පාදන කටයුතු අඩු විම නිසා සේවා මුර පවා අඩු කර ඇති බවටයි වාර්තා වන්නේ.\nප්‍රධාන පෙළේ ඇඟලුම් කර්මාන්තශාලා රැසකටම ඇඟලුම් ඇණවුම් ලැබෙන්නේ යුරෝපය, එක්සත් රාජධානිය, ඇතුළු රටවලින්.\nඑහෙත්, ගෝලිීය ආර්ථික අර්බුදය සහ තවත් කරුණු කිහිපයක් මත ඇඟලුම් ඇණවුම් මේ වනවිට අඩු වී තිබෙනවා.\nඇඟලුම් කර්මාන්තශාලා හිමියන් ප්‍රකාශ කරන්නේ සිය කර්මාන්තශාලා පවත්වා ගෙන යාම පවා මේ වනවිට අර්බුදයක පවතින බවයි.",
       "URL": "https://www.hirunews.lk/326489/ඇඟලුම්-ඇනවුම්-නො-ලැබීමෙන්-කර්මාන්තකරුවන්-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=562"
}