{
       "Source": "hirunews",
       "Timestamp": "Wednesday, 01 June 2022 - 7:07",
       "Headline": "9 වැනිදා කලහයට තවත් 6ක් අල්ලයි - මොරටුව නගරාධිපතිගේ පුත්‍රයා සහ වසන්තා හඳපාන්ගොඩත් ඒ අතර",
       "News Content": "අරලියගහ මන්දිරය අසළ සහ ගාලු මුවදොර මැයි 9 වනදා සිද්ධියට අදාළව තවත් හයදෙනෙකු ඊයේ අත්අඩංගුවට ගෙන තිබෙනවා.\nඒ අපරාධ පරීක්ෂණ දෙපාර්තමේන්තුව විසින්. අත්අඩංගුවට ගත් පිරිස අතර කොළඹ මහ නගර සභාවේ මන්ත්‍රීවරයෙකු, මොරටුව නගරාධිපති සමන්ලාල් ප්‍රනාන්දුගේ පුත්‍රයා සහ ශ්‍රී ලංකා පොදුජන අධ්‍යාපන සේවා සංගමයේ සභාපතිනි වසන්තා හඳපාන්ගොඩ ද සිටින බවයි පොලිසිය ප්‍රකාශ කළේ.\nඒ සම්බන්ධයෙන් වැඩිදුරටත් පැහැදිළි කරමින් පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියේ පාර්ලිමේන්තු මන්ත්‍රී අමරකීර්ති අතුකෝරලගේ ඝාතනය සම්බන්ධයෙන් සැකකරුවන් 19 දෙනෙකු මේ වනවිට අත්අඩංගුවට ගෙන ඇති බවයි.",
       "URL": "https://www.hirunews.lk/305842/9-වැනිදා-කලහයට-තවත්-6ක්-අල්ලයි-මොරටුව-නගරාධිපතිගේ-පුත්‍රයා-සහ-වසන්තා-හඳපාන්ගොඩත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=1128"
}