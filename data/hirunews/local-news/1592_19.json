{
       "Source": "hirunews",
       "Timestamp": "Monday, 01 November 2021 - 8:00",
       "Headline": "ශ්‍රී ලංකාව සහභාගිවන තවත් තරගයක් අද",
       "News Content": "විස්සයි විස්ස ලෝක කුසලාන තරගාවලියේ සුපර් ලීග් වටයට අදාළව ශ්‍රී ලංකාව සහභාගිවන තවත් තරගයක් අද රාත්‍රියේ පැවැත්වෙනවා.\nඒ, එංගලන්ත කණ්ඩායමට එරෙහිවයි.\nමේ වනවිට ශ්‍රී ලංකාව තරග තුනකට ක්‍රීඩා කර එක් තරගයක් පමණක් ජයග්‍රහණය කර තිබෙනවා.\nඊයේ රාත්‍රියේ ඉන්දියාවට එරෙහිව පැවති තරගය කඩුලු අටකින් ජයගැනීමට නවසීලන්තයට හැකි වුණා.\nතරගයේ පළමුව පන්දුවට පහරදුන් ඉන්දීය කණ්ඩායම නියමිත පන්දු වාර විස්ස අවසානයේදී කඩුලු 7ක් දැවී ලකුණු 110 ක් රැස් කළා.\nපිළිතුරු ඉනිම ක්‍රීඩා කළ නවසීලන්ත කණ්ඩායම පන්දු වාර 14යි පන්දු3 කදී ජයග්‍රාහී සීමාව පසුකර ගියේ කඩුලු 2ක් පමණක් දැවී තිබියදියි.\nමෙම තරගයට පෙර නැමීබියාව සමඟ පැවති තරගය ඇෆ්ගනිස්ථානය ජයගත්තේ ලකුණු 62කින්.",
       "URL": "https://www.hirunews.lk/286645/ශ්‍රී-ලංකාව-සහභාගිවන-තවත්-තරගයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=1592"
}