{
       "Source": "hirunews",
       "Timestamp": "Tuesday, 22 August 2017 - 12:59",
       "Headline": "නිදහස් පක්ෂ මන්ත්‍රීවරුන් ජනපති මෛත්‍රී හමුවේ",
       "News Content": "ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රී කණ්ඩායම සහ ජනාධිපති මෛත්‍රීපාල සිරිසේන අතර සාකච්ඡාවක් අද පැවැත්වෙනවා.\nපාර්ලිමේන්තු සංකීර්ණයේ පැවැත්වෙන මෙම සාකච්ජාවට සහභාගි වන ලෙස නිදහස් පක්ෂය නියෝජනය කරන සියලූම පාර්ලිමේන්තු මන්ත්‍රීවරුන්ට දැනුම් දී ඇති බවයි එම පක්ෂයේ ජ්‍යෙෂ්ඨ අමාත්‍යවරයෙකු හිරු ප්‍රවෘත්ති අංශයට සඳහන් කළේ.\nමෙහිදී විශේෂයෙන් යෝජිත ව්‍යවස්ථා සංශෝධනය පිළිබඳව සාකච්ඡා කිරීමට නියමිත බවටයි වාර්තා වන්නේ.\nමෙතෙක් යෝජිත ව්‍යවස්ථාව සම්බන්ධයෙන් ශ්‍රී ලංකා නිදහස් පක්ෂයේ නිල ස්ථාවරය දැනුම් දී නොමැති අතර පසුගිය සතියේ බදුල්ලේ පැවති රැස්වීමකට එක්වෙමින් අමාත්‍ය නිමල් සිරිපාල ද සිල්වා කියා සිටියේ මෙම සතිය වනවිට නිදහස් පක්ෂයේ යෝජනා බාර දීමට හැකිවනු ඇති බවයි.",
       "URL": "https://www.hirunews.lk/169063/නිදහස්-පක්ෂ-මන්ත්‍රීවරුන්-ජනපති-මෛත්‍රී-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4359"
}