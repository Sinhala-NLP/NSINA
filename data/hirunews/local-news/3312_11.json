{
       "Source": "hirunews",
       "Timestamp": "Saturday, 08 June 2019 - 10:46",
       "Headline": "සියළු මුස්ලිම් අමාත්‍යවරුන් ඉවත් වූ බවට වන ගැසට් නිවේදනය නිකුත් කෙරේ",
       "News Content": "සියළු මුස්ලිම් කැබිනට්, රාජ්‍ය සහ නියෝජ්‍ය අමාත්‍යවරුන් සිය ධුරවලින් ඉවත් වූ බවට වන ගැසට් නිවේදනය නිකුත් කර තිබෙනවා.\nජනාධිපති ලේකම් උදය ආර්. සෙනෙවිරත්නගේ අත්සනින් යුතුව නිකුත් කර ඇති ගැසට් නිවේදනයේ මුස්ලිම් කැබිනට්, රාජ්‍ය, නියෝජ්‍ය අමාත්‍යවරුන් 9 දෙනෙකුගේ නම් සහ අමාත්‍යාංශ ඇතුළත්.\nඒ අනුව  හිටපු අමාත්‍යවරුන් වන රවුෆ් හකීම්, කබීර් හෂීම්, රිෂාඞ් බදියුදීන් සහ අබ්දුල් හලීම්ගේ නම් ද  ඊට ඇතුළත් කර තිබෙනවා.\nඑමෙන්ම, මොහොමඩ් ෆයිසාල් කාසිම්, මොහොමඩ් හාරිස්, අමීර් අලි සහ අලි සබීර් මවුලානා සෙයිබ් යන හිටපු රාජ්‍ය අමාත්‍යවරුන්ගේ නම් ද එම ගැසට් නිවේදනයේ සදහන්.\nහිටපු නියෝජ්‍ය අමාත්‍යවරයෙකු වන අබ්දුල්ලා මහරුෆ්ගේ නම ද මෙලෙස ඉවත් වූ අමාත්‍යවරුන්ගේ ලැයිස්තුවට ඇතුළත්.",
       "URL": "https://www.hirunews.lk/217961/සියළු-මුස්ලිම්-අමාත්‍යවරුන්-ඉවත්-වූ-බවට-වන-ගැසට්-නිවේදනය-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3312"
}