{
       "Source": "hirunews",
       "Timestamp": "Friday, 29 January 2016 - 19:49",
       "Headline": "මාවතගම දැරියගේ ඝාතන සැකකරු රිමාන්ඞ්",
       "News Content": "මාවතගම - තල්ගස්පිටිය ප්‍රදේශයේදී 13 හැවිරිදි දැරියක් ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු පිලැස්ස අතිරේක මහේස්ත්‍රාත්වරිය හමුවට ඉදිරිපත් කිරීමෙන් පසු ලබන මස 12 වනදා දක්වා රක්ෂිත බන්ධනාගාරගත කර තිබෙනවා.\nප්‍රදේශයේ නිවසක ඇඳ ඇතිරිල්ලක ඔතා තිබූ දැරියගේ සිරුර ඊයේ පස්වරුවේ පොලිසිය සොයාගත්තේ ප්‍රදේශවාසීන් කළ දැනුම්දීමකට අනුවයි.\nසැකකරු මෙම දැරිය ලිංගික අපයෝජනයකට ලක්කර ඇති බවට පොලිසිය සැක කරන්නේ ඇයගේ ශරීරයේ බාහිර නිරීක්ෂණවලින්.\nකෙසේ වෙතත්, කුරුණෑගල ශික්ෂණ රෝහලේ දැන් සිදුකෙරෙන පශ්චාත් මරණ පරීක්ෂණයේදී මේ බව නිශ්චිතව අනාවරණය වනු ඇති බව මාවතගම පොලිසිය සඳහන් කළා",
       "URL": "https://www.hirunews.lk/125024/මාවතගම-දැරියගේ-ඝාතන-සැකකරු-රිමාන්ඞ්",
       "Category": "Local News",
       "Parent URL": "https://www.hirunews.lk/local-news.php?pageID=5190"
}