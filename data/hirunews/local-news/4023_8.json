{
       "Source": "hirunews",
       "Timestamp": "Saturday, 24 March 2018 - 9:14",
       "Headline": "යකඩ කම්බි කිලෝ 7000ක් සොරා ගත් සැකකරුවන් දෙදෙනෙකු අත්අඩංගුවට",
       "News Content": "හම්බන්තොට - සූරියවැව ප්‍රදේශයේදී යකඩ කම්බි කිලෝ 7000ක් සමඟ පුද්ගලයින් දෙදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nදක්ෂිණ අධිවේගී මාර්ගය දිගු කිරීමේ ඉදිකිරීම් කටයුතු සඳහා යොදා ගන්නා අඩි 20ක් පමණ දිගැති යකඩ කම්බි 810ක් මෙලෙස මොවුන් සොරාගෙන ඇති බවයි පොලිස් මාධ්‍ය ප්‍රකාශක කාර්යාලය  සඳහන් කළේ.\nඅත්අඩංගුවට ගත් එක් සැකකරුවෙකු චීන ජාතිකයෙකු වන අතර ඔවුන් හම්බන්තොට මහේස්ත්‍රාත් අධිකරණයට අද (24) ඉදිරිපත් කිරීමට නියමිතයි.",
       "URL": "https://www.hirunews.lk/186735/යකඩ-කම්බි-කිලෝ-7000ක්-සොරා-ගත්-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4023"
}