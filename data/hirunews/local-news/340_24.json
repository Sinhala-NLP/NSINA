{
       "Source": "hirunews",
       "Timestamp": "Monday, 15 May 2023 - 22:03",
       "Headline": "සුද්දාගේ ලක්ෂ 60 හොරකම ගැන පොලිසියට එරෙහිව පොලිසිය නඩු කියයි",
       "News Content": "උණවටුන යද්දේහිමුල්ල සංචාරක හෝටලයක නතරව සිටි විදේශිය සංචාරකයින්ගේ රුපියල් ලක්ෂ හැටක් පමණ වටිනා විදේශ මුදල් සොරකම් කිරිම සම්බන්ධයෙන් හෝටල් හිමියා ඇතුලු සැකකරුවන් සිව්දෙනෙකුට එරෙහිව නඩු පවරා තිබුණා.\nසොරකම සම්බන්ධයෙන් මෙලෙස නඩු පවරා ඇත්තේ විමර්ශණ පැවැත්වු උණවටුන සංචාරක පොලිසියේ ස්ථානාධිපතිවරයාට, හෝටල් හිමියාට, ඔහුගේ පුතාට, හෝටලයේ කළමනාකරුට සහ ගණකාධිකාරිවරයාට එරෙහිවයි.\nඑම නඩුවේ සාක්කිකරුවන්ට හා විමර්ශණ පැවැත්වු උණවටුන සංචාරක පොලිසියේ ස්ථානාධිපති ප්‍රධාන පොලිස් පරික්ෂක ප්‍රභූ ප්‍රසන්නට බලපෑම් කිරිම සම්බන්ධයෙන් කරුණු දැක්විම සඳහා පොලිස්පතිවරයා වෙනුවෙන් පෙනි සිටි පොලිස් නිති කොට්ඨාසයේ අධ්‍යක්ෂ ජ්‍යේෂ්ඨ පොලිස් අධිකාරි කාලිංග ජයතිස්ස එම නඩුවලට ආදලව ලිඛිත දේශන ඉදිරිපත් කළා.\nතවද මෙම නඩුව සම්බන්ධ නියෝගය ලබා දීම ගාල්ල ප්‍රධාන මහේස්ත්‍රාත් සුරු නෙත්තිකුමාර විසින් ලබන ජූලි 19 වැනිදාට කල් තබා තිබෙනවා.\nඋණවටුන සංචාරක පොලිසියේ ස්ථානාධිපතිවරයාට එරෙහිව පොලිස් දෙපාර්තමේන්තුව විසින් පවත්වාගෙන යනු ලබන අභ්‍යන්තර පරික්ෂණය ද නතර කරන ලෙසටයි මහේස්ත්‍රාත්වරයා නියෝග කර ඇත්තේ.",
       "URL": "https://www.hirunews.lk/335303/සුද්දාගේ-ලක්ෂ-60-හොරකම-ගැන-පොලිසියට-එරෙහිව-පොලිසිය-නඩු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=340"
}