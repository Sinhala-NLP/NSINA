{
       "Source": "hirunews",
       "Timestamp": "Thursday, 06 August 2020 - 13:58",
       "Headline": "අපූරු මැතිවරණ නිලධාරියා (වීඩියෝ)",
       "News Content": "මැතිවරණ රාජකාරියේ යෙදෙන සුවිශේෂී පුද්ගලයෙකු පිලිබඳව අපට ගම්පහ - සියනෑ විද්‍යාපීඨයේ ඡන්ද මධ්‍යස්ථානයෙන් වාර්තා වුණා.\nඔහුගේ සුවිශේෂීත්වය වන්නේ දෘෂ්‍යාබාධිතව සිටියදීත් මැතිවරණ රාජකාරීවල නිරතවීමයි.\nඒ එස්.ඒ මහේෂ් රත්නසිරි.\nඋපතින් දෘෂ්‍යාබාධිත මහේෂ් ගම්පහ කලගෙඩිහේන ධර්මාශෝක විද්‍යාලයේ ගුරුවරයෙකු ලෙස සේවය කරනවා.\nකෙසේ වෙතත් මැතිවරණ කොමිෂන් සභාව විසින් ඔහුව සාමාන්‍ය රාජය සේවකයෙකු ලෙස මැතිවරණ රාජකාරී සදහා පසුගියදා නම් කර තිබුණා.\nමහේෂ්ගේ දෘෂ්‍යාබාධිත තත්ත්වය දැනගැනීමෙන් පසුව ඔහුව මැතිවරන රාජකාරීවලින් ඉවත් කිරීමට මැතිවරණ කොමිෂන් සභාව තීරණය කළත් මහේෂ්ගේ ඉල්ලීම වුයේ තමන්ව මැතිවරණ රාජකාරීයේ යොදවන ලෙසයි.\nසියනෑ විද්‍යාපීඨයේ ස්ථාපිත ඡන්ද මධ්‍යස්ථානයට ඔහුව අනියුක්ත කෙරුණේ ඒ අනුවයි.\nසියනෑ විද්‍යාපීඨයේ මැතිවරන රාජකාරියේ නිරත නිලධාරීන්ව දැනුවත් කිරීමේ කාර්ය භාරය ඉටු කරන්නේ මහේෂ් විසින්.\nඔහු කළගෙඩිහේන ධර්මාශෝක විද්‍යාලයේ මාධ්‍ය ඒකකය භාර ගුරුවරයා ලෙස කටයුතු කිරීම මැතිවරණ කාර්යාලයේ සේවය කිරීමට පහසුවක් වෙලා.\nදෑස් නොපෙනුනත් සාමාන්‍ය පුද්ගලයන් හා සම සමව ජීවිතයේ අභියෝගයන්ට මුහුණ දෙන මහේෂ්ගෙන් අපට ගත හැකි ආදර්ශ බොහෝමයි.",
       "URL": "https://www.hirunews.lk/247222/අපූරු-මැතිවරණ-නිලධාරියා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2537"
}