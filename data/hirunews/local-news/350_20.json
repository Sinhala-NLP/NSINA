{
       "Source": "hirunews",
       "Timestamp": "Thursday, 11 May 2023 - 22:19",
       "Headline": "ගම්පොල ප්‍රදේශයේ තරුණියක් අතුරුදහන්",
       "News Content": "ගම්පොල ප්‍රදේශයේ තරුණියක් පසුගිය ඉරිදා(05) සිට අතුරුදහන් වී තිබෙනවා.\nමෙලස අතුරුදන්ව ඇත්තේ ගම්පොල ප්‍රදේශයේ පදිංචි අවුරුදු 22ක මුස්ලිම් තරුණියක් බවයි සඳහන් වන්නේ.\nඇය ගම්පොළ ප්‍රදේශයේ ඔසුසලක සේවය කරන අතර ස්ථානයට බස් රථයක් ලබාගැනීම සඳහා නිවසේ සිට කිලෝමීටර 2ක් පමණ පාගමනින් වැලිගල්ල දක්වා යායුතු අතර එම මාර්ගයේ බොහෝ ස්ථාන පාළු ස්වභාවයක් ගන්නා බවයි වාර්තා වන්නේ.\nනිවසේ සිට මීටර් 100ක් පමණ ඉදිරියට යාමේදී හමුවන ඇල්පිටිය මුස්ලිම් පල්ලියේ CCTV කැමරාවෙහි ෆාතිමා මාර්ගයේ ගමන් කරන අයුරු දක්නට තිබුණ ද ඉන් තවත් මීටර් 50ක් පමණ ඉදිරියට යාමේදී හමුවන CCTV කැමරාවේ තරුණිය මාර්ගයේ ගමන් කරන දර්ශනයක් සටහන්වී නොමැති බව සඳහන්.\nසිදුවීම පිළිබඳ ගම්පොළ පොලීසිය වැඩිදුරටත් පර්යේෂණ ක්‍රියාත්මකයි.",
       "URL": "https://www.hirunews.lk/334926/ගම්පොල-ප්‍රදේශයේ-තරුණියක්-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=350"
}