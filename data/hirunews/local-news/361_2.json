{
       "Source": "hirunews",
       "Timestamp": "Monday, 08 May 2023 - 10:54",
       "Headline": "උසස් පෙළ විෂයන් 08ක පිළිතුරු පත්‍ර ඇගයීම් අද සිට",
       "News Content": "උසස් පෙළ විෂයන් 8ක පිළිතුරු පත්‍ර ඇගයීම් කටයුතු අද(08) සිට ආරම්භ කෙරෙනවා.\nමධ්‍යස්ථාන 10ක එම ඇගයීම් කටයුතු සිදු කෙරෙන බවයි විභාග දෙපාර්තමේන්තුව සඳහන් කළේ.\nඒ අනුව උසස් පෙළ පිළිතුරු පත්‍ර ඇගයීම් කටයුතුවලට විශ්වවිද්‍යාල ආචාර්යවරුන් ද අද සිට සහභාගි වනු ඇති.\nමේ අතර ජනාධිපතිවරයා සමඟ විශ්වවිද්‍යාල ආචාර්යවරුන්ගේ සමිති සම්මේලනය ඉල්ලා ඇති සාකච්ඡාව මෙම සතියේදී ලබාදීමට නියමිතව ඇති බවද සඳහන්.\nපසුගිය පෙබරවාරි 17 වනදා උසස් පෙළ විභාගය අවසන් වූ අතර, පිළිතුරු පත් ඇගයීම් කටයුතු ආරම්භ කිරීමට නියමිතව තිබුණේ පෙබරවාරි 22 වනදා සිටයි.\nකෙසේ වෙතත් මේ දක්වා විශ්වවිද්‍යාල ආචාර්යවරුන් එහි පිළිතුරු පත්‍ර අධීක්ෂණය කිරීමේ කටයුතුවලට එක් නොවූයේ රජයේ නව බදු ප්‍රතිපත්තියට විරෝධය පළ කරමින්.\nඒ අනුව පිළිතුරු පත් ඇගයීම් කටයුතු දින 72 කට අධික කාලයක් ප්‍රමාද වුණා.",
       "URL": "https://www.hirunews.lk/334577/උසස්-පෙළ-විෂයන්-08ක-පිළිතුරු-පත්‍ර-ඇගයීම්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=361"
}