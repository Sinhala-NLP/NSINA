{
       "Source": "hirunews",
       "Timestamp": "Tuesday, 14 March 2023 - 14:24",
       "Headline": "ක්‍රීඩා ඇමති සහ හිටපු ක්‍රීඩා බලධාරින් අතර හමුවක්",
       "News Content": "හිටපු ක්‍රිකට් සභාපතිවරු , ලේකම්වරු සහ ක්‍රීඩා අමාත්‍ය රොෂාන් රණසිංහ අතර හමුවක් සිදුව තිබෙනවා.\nඊයේ (13) පැවති එම හමුවේදී ක්‍රීඩා අමාත්‍යවරයා පසුගියදා නිකුත්කළ නව ගැසට් පත්‍රය පිළිබඳ කරුණු විමසීම සිදුකර ඇති බවටයි වාර්තා වන්නේ.\nඑහිදී වැඩි පිරිසක් ක්‍රීඩා අමාත්‍යවරයා ඉදිරිපත්කළ සංශෝධන අනුමත කර තිබෙනවා.\nහිටපු පාර්ලිමේන්තු මන්ත්‍රී තිලංග සුමතිපාල, උපාලි ධර්මදාස, ක්‍රීඩා සභාවේ සභාපති අර්ජුන රණතුංග, කේ. මතිවානන්, කුෂිල් ගුණසේකර ඇතුළු පිරිසක් මෙම සාකච්ඡාවට එක්වුණා.\nඑහිදී හිටපු ඇතැම් ක්‍රිකට් පරිපාලකයින් අතර උණුසුම් කතාබහක්ද ඇතිවූ බව සඳහන්.",
       "URL": "https://www.hirunews.lk/329921/ක්‍රීඩා-ඇමති-සහ-හිටපු-ක්‍රීඩා-බලධාරින්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=477"
}