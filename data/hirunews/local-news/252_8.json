{
       "Source": "hirunews",
       "Timestamp": "Tuesday, 20 June 2023 - 15:21",
       "Headline": "ශ්‍රී ලංකන් තවත් පියවරක් ඉදිරියෙන්",
       "News Content": "ශ්‍රී ලංකන් ගුවන් සේවයේ ඉංජිනේරු අංශය වන ශ්‍ර්‍රී ලංකන් ඉංජිනියරින් තවත් පුරෝගාමී පියවරක් තබමින්, සීබු පැසිෆික් එයාර් ගුවන් සේවයට අයත් Airbus A330 (Trens 700) යානයක් සඳහා පූර්ණ නඩත්තු පරීක්ෂාවක් සිදු කර තිබෙනවා.\nමෙය අග්නිදිග ආසියානු කලාපයේ ගුවන් සේවයන්ට අයත් වයිඩ්-බොඩි වර්ගයේ ගුවන් යානා සඳහා නඩත්තු අලුත්වැඩියා සහ පූර්ණ අලුත්වැඩියා සේවාවන් සැපයීම සම්බන්ධ සුවිශේෂී සන්ධිස්ථානයක්.\nවයිඩ් බොඩි වර්ගයේ ගුවන් යානා සඳහා පූර්ණ නඩත්තු කටයුතු සැපයීම වෙනුවෙන් මේ ආකාරයට ශ්‍රී ලංකන් ගුවන් සේවයේ ඉංජිනේරු අංශය සමඟ අත්වැල් බැඳගත් ප්‍රථම ආසියානු ගුවන් සේවය සීබු පැසිෆික් එයාර් ගුවන් සේවයයි.\nඑමෙන්ම අලුත්වැඩියාවක් සහ නඩත්තු කටයුතු සම්බන්ධයෙන් කෙටි කාලයක් තුළ විශාල ජාත්‍යන්තර ඉල්ලුමක් හා කීර්තියක් දිනාගැනීමට ශ්‍රී ලංකන් ඉංජිනියරින් සමත් වී ඇහි බවට මෙය මනා සාක්ෂියක්.\nමේ ආකාරයට අලුත්වැඩියා, නඩත්තු සහ පූර්ණ නඩත්තු සේවාවන් සඳහා ඇති ඉල්ලුම ඉහළ යාමත් සමඟ ශ්‍රී ලංකන් ඉංජිනියරින් සමාගමේ අමෙරිකානු ඩොලර් ආදායම ද පසුගිය වසර දෙකක කාලය තුළ 35%න් වර්ධනය වී තිබෙනවා.",
       "URL": "https://www.hirunews.lk/338516/ශ්‍රී-ලංකන්-තවත්-පියවරක්-ඉදිරියෙන්",
       "Category": "Local News",
       "Parent URL": "https://www.hirunews.lk/local-news.php?pageID=252"
}