{
       "Source": "hirunews",
       "Timestamp": "Wednesday, 15 December 2021 - 11:26",
       "Headline": "සූරියවැවේ දී ගංජා හේන් දෙකක් වැටලෙයි",
       "News Content": "සූරියවැව පොලිස් වසමේ කැබැල්ලගල ප්‍රදේශයේ සිදු කළ වැටලීමකින් අක්කර භාගයක හා අක්කර කාලක භූමි ප්‍රමාණයක් ආවරණය වන පරිදි වගා කර තිබූ ගංජා හේන් දෙකක් සොයාගෙන තිබෙනවා.\nසැකකරුවන් දෙදෙනෙක් ද ඒ සමඟ ම අත් අඩංගුවට ගෙන ඇති බවයි පොලිසිය වාර්තා කරන්නේ.\nමෙම වගාව තුළ අඩි 07ක් පමණ උස ගංජා ගස් 2195ක් පමණ තිබී ඇති අතර, එය ගිනි තබා විනාශ කර ඇති බව වාර්තා වෙනවා.\nඅත් අඩංගුවට ගෙන ඇත්තේ, වයස අවුරුදු 46ක හා 38ක සූරුයවැව හා ඇඹිලිපිටිය ප්‍රදේශවල පදිංචිකරුවන් දෙදෙනෙක්.\nසැකකරුවන් අද (15) හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිත ව ඇති අතර, සිද්ධිය සම්බන්ධ වැඩිදුර පරීක්ෂණ මත්තල පොලිසිය විසින් මෙහෙයවෙනු ඇති.",
       "URL": "https://www.hirunews.lk/291084/සූරියවැවේ-දී-ගංජා-හේන්-දෙකක්-වැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=1493"
}