{
       "Source": "hirunews",
       "Timestamp": "Thursday, 20 April 2023 - 12:47",
       "Headline": "දුර්ලභ ගණයේ දෙමුහුන් සූර්යයග්‍රහණයක් අද",
       "News Content": "වසර 10කට පසුව අද (20) ලොව රටවල් කිහිපයකට ඉතා දුර්ලභ ගණයේ දෙමුහුන් සූර්යයග්‍රහණයක් දිස් වෙනවා.\nඑය, හොඳින් දිස් වූයේ බටහිර ඔස්ට්‍රේලියාවටයි.\nකෙසේ වෙතත්, එම දෙමුහුන් සූර්යයග්‍රහණය දැක බලා ගැනීමට ශ්‍රී ලංකාවට අවස්ථාව හිමි වූයේ නැහැ.\nමෙම දෙමුහුන් සුර්යයග්‍රහණය මෙරට වේලාවෙන් අද (20) උදෑසන 7.04 සිට දහවල් 12.29 දක්වා දිස් වන බව, කොළඹ විශ්වවිද්‍යාලයේ භෞතික විද්‍යා අංශයේ තාරකා විද්‍යා හා අභ්‍යවකාශ විද්‍යා ඒකකයේ අධ්‍යක්ෂ, මහාචාර්ය චන්දන ජයරත්න ප්‍රකාශ කළා.\nමෙවැනි දෙමුහුන් සූර්යයග්‍රහණ එක් ආකාරයක සූර්යයග්‍රහණයක් ලෙස ආරම්භ වී තවත් ආකාරයක සූර්යයග්‍රහණයකට මාරු වන අතර, මෙවැනි දෙමුහුන්\nසූර්යයග්‍රහණ පූර්ණ සූර්යග්‍රහණයක සිට වළයාකාර ස්වභාවයට මාරු වන බව නාසා ආයතනය පෙන්වා දෙනවා.\nමෙවැනි සූර්යග්‍රහණවලදී - චන්ද්‍රයා සෘජුව සූර්යයාට ඉදිරියෙන් ගමන් කරන අතුරතුර - චන්ද්‍රයා සූර්යයාට වඩා යම් ප්‍රමාණයකින් කුඩාවට දිස්වන බව විදෙස්\nවාර්තාවල සඳහන්.\nඒ හේතුවෙන් සූර්යයාගේ වට රේඛාව සඳ වටා වළල්ලක් ආකාරයෙන් දිස් වන අයුරු දැකගත හැකි අතර, එසේ වන්නේ, චන්ද්‍රයාගේ ගමන් මාර්ගය ඉලිප්සාකාර හැඩයක් ගැනීම හේතුවෙන් බව විද්‍යාඥයින් පෙන්වා දෙනවා.",
       "URL": "https://www.hirunews.lk/332981/දුර්ලභ-ගණයේ-දෙමුහුන්-සූර්යයග්‍රහණයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=402"
}