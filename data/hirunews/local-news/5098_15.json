{
       "Source": "hirunews",
       "Timestamp": "Thursday, 07 April 2016 - 12:35",
       "Headline": "ඇඹිලිපිටිය පොලීසියේ 12 කට චෝදනා",
       "News Content": "ඇඹිලිපිටියේදී සාදයක් අතරතුර පොලීසිය සමඟ ඇතිවූ ගැටුමකින් පසුව සුමිත් ප්‍රසන්න නැමති තරුණයාගේ මරණය සම්බන්ධයෙන් පොලිස් නිලධාරීන් 12 දෙනෙකුට චෝදනා පත්‍ර ගොනුකර ඇති බව ජාතික පොලිස් කොමිසම පවසනවා.\nඑම කොමිසම සඳහන් කළේ ඇඹිලිපිටිය පොලිස් ස්ථානයට අනුයුක්තව සේවය කළ නිලධාරීන් 12  දෙනෙකුට එරෙහිව මෙලෙස චෝදනා පත්‍ර ගොනුකර ඇති බවයි.\nඅදාළ සිද්ධිය සම්බන්ධයෙන් සොයාබැලීම සඳහා ජාතික පොලිස් කොමිසම විසින් පත් කළ කමිටුව මෙම චෝදනා පත්‍ර සකස් කර තිබෙනවා.\nඒ අනුව ගනු ලබන ඉදිරි පියවර සම්බන්ධයෙන් අද දිනයේ රැස්වී පොලිස් කොමිසම තීරණයක් ගනු ඇති බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nඇඹිලිපිටිය - මහඇල  ප්‍රදේශයේ පැවති සාදයක් අතරතුර පොලිසිය සමඟ ඇතිවූ ගැටුමකින් සුමිත් ප්‍රසන්න මියගියේ පසුගිය ජනවාරි 07 වැනිදායි.\nමෙම සිද්ධියට ඇඹිලිපිටිය හිටපු සහකාර පොලිස් අධිකාරී ඞී.සී.ධර්මරත්න අත්අඩංගුවට ගත් අතර ඔහු තවදුරටත් රක්ෂිත බන්ධනාගාර ගතවයි පසුවන්නේ.\nසිද්ධිය සම්බන්ධයෙන් ඇඹිලිපිටිය මූලස්ථාන පොලිස් පරීක්ෂකවරයා ඇතුලූ තවත් පොලිස් නිලධාරීන් පිරිසක් අත්අඩංගුවට ගන්නා ලෙස අධිකරණය නියෝග කළත් මෙතෙක් ඔවුන් අත්අඩංගුවට ගෙන නැහැ.\nමේ අතර අධිකරණ නියෝගයකට අනුව සුමිත් ප්‍රසන්නගේ මළ සිරුර මාර්තු මස 15 වනදා ඇඹිලිපිටිය අතිරේක මහේස්ත්‍රාත් ප්‍රසන්න ප්‍රනාන්දු ඉදිරියේ යළි ගොඩගනු ලැබුවා.",
       "URL": "https://www.hirunews.lk/130317/ඇඹිලිපිටිය-පොලීසියේ-12-කට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5098"
}