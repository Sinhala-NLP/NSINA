{
       "Source": "hirunews",
       "Timestamp": "Saturday, 17 December 2016 - 19:59",
       "Headline": "වැඩිහිටියන් විකුණාගෙන කන ජාවාරමක් හෙළිවෙයි",
       "News Content": "වැඩිහිටියන්ට සැලකීම උතුම් සත්ක්‍රියාවක්.\nඑහෙත් ඇතැමුන් අසරණව සිටින වැඩිහිටියන් විකුණාගෙන කමින් තම ජීවිකාව සරිකර ගන්නා බව නොරහසක්.\nඅද සී.අයි.ඒ හෙළිදරව්ව එවන් කූට ව්‍යාපාරයක් පිළිබඳවයි.\nඅනුරාධපුර - රුවන්වැලි සෑය අසළ ඇති පොදු රථ ගාල තුල හැඳුණුම්පත් පැළැඳ දිනාපතා මෙහි පැමිණෙන පුද්ගලයෙකු වැඩිහිටි නිවාසයකට ආධාර ලබා ගැනීමට බව පවසමින් මුදල් රැස් කරගන්නා අයුරු හිරු සී.අයි.ඒ කැමරා කාචයේ සටහන් වුණා.\nඅප කළ සොයාබැලීමේදී හෙළිවූයේ දිනපතා යතුරුපැදිවලින් හා මෝටර් රථවලින් පැමිණ අනුරාධපුරයේ විවිධ ස්ථානවලින් ආධාර එකතු කිරීම සඳහා වැඩිහිටි පුද්ගලයින් යොමුකරන බවයි.\nසූක්ෂමව මෙම පුද්ගලයා සමග හිතවත්කමක් ගොඩනඟාගත් අප මෙම කූට ව්‍යාපාරය පිළිබඳව තොරතුරු විමසා සිටියා.\nමෙම පුද්ගලයා සඳහන් කළේ කෙතරම් මුදලක් එකතු කළ ද තමන්ව එම ස්ථානයට ගෙනවිත් දමන පුද්ගලයා දෛනිකව රුපියල් 20 ක් පමණක් තමන්ට\nලබාදෙන බවයි.",
       "URL": "https://www.hirunews.lk/149952/වැඩිහිටියන්-විකුණාගෙන-කන-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4749"
}