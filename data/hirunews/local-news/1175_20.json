{
       "Source": "hirunews",
       "Timestamp": "Wednesday, 11 May 2022 - 19:44",
       "Headline": "ගාලු මුවදොර අරගලය 33 වන දිනටත් (වීඩියෝ)",
       "News Content": "ගාලු මුවදොර ජනාධිපති කාර්යාලය ඉදිරිපිට අඛණ්ඩව ක්‍රියාත්මක වන අරගලය අද 33 වන දිනටත් ක්‍රියාත්මකයි.\nඇඳිරි නීතිය ක්‍රියාත්මක ක්‍රියාත්මක වුණද අදත් බොහෝ පිරිසක් අරගල භූමියේ රැදී සිටිනු දක්නට ලැබුණා.\nමේ අතර අද පස්වරුවේ එම පරිශ්‍රයේ දී හදිසි නීතිය සහ ඇඳිරි නීතිය ක්‍රියාත්මක වන කාලසීමාවේදී විවිධ ස්ථානවල ජනතාව ඒකරාශීවීම නීති විරෝධී බව ජනාධිපති කාර්යාල භූමියේ සවිකර තිබූ ශබ්ද විකාශන යන්ත්‍ර භාවිතා කරමින් පොලිසිය දැනුවත් කළා.\nඑසේම, අරගලයට එක් වූ හිටපු ටෙස්ට් ක්‍රිකට් නායක කුමාර් සංගක්කාරගේ බිරිඳ යොහාලි සංගක්කාර, රංගන ශිල්පි ධනංජය සිරිවර්ධන, රංගන ශිල්පිනී දමිතා අබේරත්න හා සිවිල් සමාජ ක්‍රියාකාරී ළහිරු වීරසේකර අදහස් පළ කළා.",
       "URL": "https://www.hirunews.lk/304100/ගාලු-මුවදොර-අරගලය-33-වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1175"
}