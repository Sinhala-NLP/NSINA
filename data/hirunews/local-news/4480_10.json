{
       "Source": "hirunews",
       "Timestamp": "Wednesday, 07 June 2017 - 13:46",
       "Headline": "අලි පැටවුන්ට පෙරහර තහනම් වෙයි",
       "News Content": "මහනුවර ශ්‍රී දළදා මාලිගාවේ වාර්ෂික ඇසළ පෙරහර විථී සංචාරය කිරීම ලබන මස 29 වනදා ආරම්භ වීමට නියමිතයි.\nජූලි මස 24 වනදා සිදුකෙරෙන කප් සිටුවීමෙන් පෙරහර මංගල්‍යය ආරම්භ කෙරෙන බවයි මහනුවර ඊයේ පැවති මාධ්‍ය හමුවකට එක්වෙමින් දියවඩන නිළමේ ප්‍රදීප් නිලංග දෑල කියා සිටියේ.\nප්‍රථම කුඹල් පෙරහර ජුලි මස 29 වන දා ආරම්භවීමට නියමිත අතර, ප්‍රථම රන්දෝලි පෙරහර ආරම්භ කෙරෙන්නේ අගෝස්තු මස 3 වන දායි.\nඅවසන් රන්දෝලි පෙරහර අගෝස්තු මස 7 වන දා වීථි සංචාරය කිරීමට නියමිතව තිබෙනවා.\nමේ අතර, තිරසර සංවර්ධන හා වනජිවි අමාත්‍ය ගාමිණි ජයවික්‍රම පෙරේරා සදහන් කළේ අධිකරණයේ නඩු පවතින අලි ඇතුන් පෙරහර සදහා ඉදිරිපත් කිරීම සිදුනොකරන බවයි.\nඑසේම, ඉදිරියේදී වයස අවුරුදු 10ට අඩු අලි පැටවුන් පෙරහරට යොදා ගැනීම තහනම් කරන බවයි ඔහු කියා සිටියේ.",
       "URL": "https://www.hirunews.lk/163037/අලි-පැටවුන්ට-පෙරහර-තහනම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4480"
}