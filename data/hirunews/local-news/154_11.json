{
       "Source": "hirunews",
       "Timestamp": "Tuesday, 25 July 2023 - 8:41",
       "Headline": "මොස්කව් අගනුවරට යුක්රේනයෙන් ඩ්‍රෝන ප්‍රහාර",
       "News Content": "රුසියාවේ මොස්කව් අගනුවරට යුක්රේනය ඩ්‍රෝන ප්‍රහාර එල්ල කර තිබෙනවා.\nවිදෙස් වාර්තා සඳහන් කළේ මෙම ප්‍රහාරය එල්ල කිරීමෙන් පසු එහි වගකීම යුක්රේනය බාරගෙන ඇති බවයි.\nමොස්කව් අගනුවර පිහිටි ආරක්ෂක අමාත්‍යාංශය ආසන්නයට ඩ්‍රෝන ප්‍රහාර එල්ල වී ඇති අතර ඉන් ගොඩනැගිලි කිහිපයකට හානි සිදුව තිබෙනවා.\nමොස්කව් අගනුවර ආරක්ෂාව සම්බන්ධයෙන් ගැටළු රැසක් පවතින බව මෙම ප්‍රහාරයෙන් පසුව සනාථ වන බවයි දේශපාලන විචාරකයන් සඳහන් කළේ.\nයුක්රේනයේ ඔඩේෂා වරාය නගරයට පෙරේදා රුසියාව එල්ල කළ මිසයිල ප්‍රහාරයකින් යුනෙස්කෝ ලෝක උරුමයක් වන ඕතඩොක්ස් පල්ලියක් විනාශ වී තිබුණා.\nයුක්රේන ජනාධිපති වොලඩිමියර් සෙලෙන්ස්කි කියා සිටියේ රුසියාවේ මෙම ප්‍රහාරයට අනිවාර්යෙන් ප්‍රතිප්‍රහාර එල්ල කරන බවයි.\nඒ අනුව මෙම ප්‍රහාරය ඊට ප්‍රතිචාර දැක්වීමක් ලෙසයි යුක්රේනය හදුන්වා දුන්නේ. කෙසේවෙතත් රුසියාව කියා සිටියේ මෙම ප්‍රහාරයට ලගදීම ප්‍රතිචාර දක්වන බවයි.",
       "URL": "https://www.hirunews.lk/342433/මොස්කව්-අගනුවරට-යුක්රේනයෙන්-ඩ්‍රෝන-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=154"
}