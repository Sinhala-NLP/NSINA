{
       "Source": "hirunews",
       "Timestamp": "Sunday, 18 October 2020 - 13:07",
       "Headline": "යාපනයේ නිවසකට කඩා වැදුණු පිරිසක් මෝටර් රථයකට සහ දේපළ රැසකට හානි කරයි",
       "News Content": "යාපනය - කොන්ඩාවිල් නැගෙනහිර අරසඩි ප්‍රදේශයේ නිවසකට පැමිණි පිරිසක් නිවසේ දේපල රැසකට පහරදී තිබෙනවා.\nඔවුන් නිවසේ තිබූ මෝටර් රථයකටද හානි සිදුකර ඇති බවයි පොලිසිය ප්‍රකාශ කළේ.\nඅදාළ පිරිස මුහුණු ආවරණය කරගනිමින් යතුරුපැදි දෙකකින් පැමිණ නිවසේ දොර ජනෙල්වලට සහ බඩු බාහිරාදියට ප්‍රහාර එල්ල කර පළාගිය බවටයි නිවැසියන් පවසන්නේ.\nසිද්ධිය සම්බන්ධයෙන් කෝපායි පොලිසිය වැඩිදුර විමර්ශන සිදුකරන අතර, මෙතෙක් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/252784/යාපනයේ-නිවසකට-කඩා-වැදුණු-පිරිසක්-මෝටර්-රථයකට-සහ-දේපළ-රැසකට-හානි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2383"
}