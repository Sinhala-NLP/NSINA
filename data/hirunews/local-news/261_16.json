{
       "Source": "hirunews",
       "Timestamp": "Saturday, 17 June 2023 - 10:14",
       "Headline": "‍උසස් පෙළ උපකාරක පන්ති නියාමනයකට ලක් කිරීමේ සූදානමක්",
       "News Content": "උසස් පෙළ උපකාරක පන්ති ක්ෂේත්‍රය නියාමනයකට ලක් කිරීමට කටයුතු කරන බව උසස් අධ්‍යාපන රාජ්‍ය අමාත්‍ය ආචාර්ය සුරේන් රාඝවන් පවසනවා.\nඊයේ (16) කොළඹ පැවති මාධ්‍ය හමුවක් අමතමින් අමාත්‍යවරයා මේ බව ප්‍රකාශ කර තිබෙනවා.\nඑමෙන්ම ඔහු ප්‍රකාශකලේ උසස් පෙළ පන්තිවල අයකරන ගාස්තු, එම පන්තිවල පවසන කරුණු ආදී අංශ කිහිපයක් පදනම් කර ගනිමින් මෙම නියාමනය සිදුකිරීමට අපේක්ෂා කරන බවයි.\nමේ අතර, මෙවර උසස් පෙළ විභාගයෙන් විශ්වවිද්‍යාල ප්‍රවේශය ලැබූ ළමුන් එළඹෙන සැප්තැම්බර් මාසය වන විට විශ්වවිද්‍යාල සඳහා ඇතුළු කරගැනීමට කටයුතු කරන බව ද ආචාර්ය සුරේන් රාඝවන් වැඩිදුරටත් පවසා සිටියේ.",
       "URL": "https://www.hirunews.lk/338193/‍උසස්-පෙළ-උපකාරක-පන්ති-නියාමනයකට-ලක්-කිරීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=261"
}