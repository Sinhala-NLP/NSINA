{
       "Source": "hirunews",
       "Timestamp": "Wednesday, 29 May 2019 - 16:48",
       "Headline": "කොරියානු භාෂා ප්‍රවීණතා පරීක්ෂණ ඇරඹෙයි",
       "News Content": "4 වන කොරියානු භාෂා ප්‍රවීණතා පරීක්ෂණය ඔක්තෝම්බර් මස 8 වනදා දක්වා පැවැත්වෙන බව විදේශ සේවා නියුක්ති කාර්යාංශය පවසනවා.\nමෙම වසරට අදාළව ඇගයීම් මත ලකුණු ලබාදීමේ ක්‍රමවේදය යටතේ පැවැත්වෙන මෙම භාෂා ප්‍රවීණතා පරීක්ෂණ ආරම්භ වී ඇත්තේ ඊයේ දිනයේදීයි.\nඒ අනුව සති අන්ත නිවාඩු දින හැර දින 77ක් පරීක්ෂණ පැවැත්වෙනවා.\nමෙවර පරීක්ෂණය පරිගණක ආශ්‍රයෙන් පමණක් පැවැත්වෙන අතර එක් එක් විභාග අපේක්ෂකයන්ට විභාගය පැවැත්වෙන දිනය වේලාව සහ විභාග මධ්‍යස්ථානය විදේශ සේවා නියුක්ති කාර්යාංශයේ වෙබ් අඩවියෙන් දැනගත හැකියි.\nවිභාගය පැවැත්වෙන්නේ පන්නිපිටියේ පිහිටි කොරියානු පරිගණක මධ්‍යස්ථානයේදී බවයි විදේශ සේවා නියුක්ති කාර්යාංශය කියාසිටියේ.",
       "URL": "https://www.hirunews.lk/217328/කොරියානු-භාෂා-ප්‍රවීණතා-පරීක්ෂණ-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=3328"
}