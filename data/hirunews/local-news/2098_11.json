{
       "Source": "hirunews",
       "Timestamp": "Wednesday, 10 March 2021 - 9:22",
       "Headline": "ගිනි අවියක් සහ මත්ද්‍රව්‍ය සමඟින් පුද්ගලයෙකු අත්අඩංගුවට",
       "News Content": "මත්ද්‍රව්‍ය ජාවාරමේ නිරත පුද්ගලයෙකු මාළිගාවත්ත ප්‍රදේශයේදී ගිනි අවියක් සහ මත්ද්‍රව්‍ය සමඟින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ 34 හැවිරිදි අයෙක් මෙලෙස අත්අඩංගුවට ගෙන ඇති බවයි.\nඑමෙන්ම, ලුනාව - මෝය ප්‍රදේශයේදී නීතිවිරෝධී මත්ද්‍රව්‍ය සහ මත්පෙති සමඟින් පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය විසින් ඊයේ සිදුකළ වැටලීමකදී මෙම සැකකරුවන් අත්අඩංගුවට ගෙන ඇති බව සඳහන්.",
       "URL": "https://www.hirunews.lk/264896/ගිනි-අවියක්-සහ-මත්ද්‍රව්‍ය-සමඟින්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2098"
}