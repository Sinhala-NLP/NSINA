{
       "Source": "hirunews",
       "Timestamp": "Thursday, 06 April 2017 - 21:43",
       "Headline": "නියෝජ්‍ය ඇමති රංජන්ට දිවුලපිටියෙන් යළිත් විරෝධයක්",
       "News Content": "දිවුලපිටිය ප්‍රාදේශීය ලේකම් කාර්යාලයේදී අද පැවති රැස්වීමක් අතරතුර නියෝජ්‍ය අමාත්‍ය රන්ජන් රාමනායක මහතාට නැවත වරක් ප්‍රදේශවාසීන්ගෙන් දැඩි විරෝධයක් එල්ලවී තිබෙනවා.\nඒ, නියෝජ්‍ය අමාත්‍යවරයාගේ ක්‍රියාකලාපය නිසාවෙන් තමන් ඇතුළු දරුපවුල්වලට මෙවර සිංහල අළුත් අවුරුද්ද පවා සැමරීමට නොහැකි තත්ත්වයක් උදාවී ඇතැයි පවසමින්.\nදිවුලපිටිය ප්‍රදේශයේ පස්ල වැලි හා මැටි කැනීමේ කර්මාන්තයේ නියැලී සිටින පුද්ගලයින්ගේ අහෝසිකර ඇති බලපත්‍ර නැවතත් ලබාදීමට නියෝජ්‍ය අමාත්‍ය රන්ජන් රාමනායක මහතාගේ ප්‍රධානත්වයෙන් මෙම රැස්වීම සංවිධානය කර තිබුණේ දිවුලපිටිය ප්‍රාදේශීය ලේකම් කාර්යාලයේදී.\nනියෝජ්‍ය අමාත්‍ය රන්ජන් රාමනායක මහතා අදහස් දැක්වීමෙන් අනතුරුව රැස්ව සිටි පිරිසගෙන් අමාත්‍යවරයාට දැඩි විරෝධයක් එල්ල වුනා.",
       "URL": "https://www.hirunews.lk/158665/නියෝජ්‍ය-ඇමති-රංජන්ට-දිවුලපිටියෙන්-යළිත්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=4575"
}