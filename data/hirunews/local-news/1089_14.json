{
       "Source": "hirunews",
       "Timestamp": "Friday, 17 June 2022 - 7:22",
       "Headline": "සහල් හිඟයක් ඇතිවන්නේ නෑ - කෘෂිකර්ම අමාත්‍යාංශය",
       "News Content": "යල කන්නයේ වගා කෙරෙන හෙක්ටයාර ලක්ෂ 5ක භූමි ප්‍රමාණයෙන් හෙක්ටයාර 475,000ක් මේ වන විට වගා කර ඇති බව කෘෂිකර්ම අමාත්‍යංශය පවසනවා.\nඑහි අධ්‍යක්ෂ ජනරාල් අජන්ත ද සිල්වා හිරු ප්‍රවෘත්තී අංශයට කියා සිටියේ, එම අස්වනු ලැබීමත් සමග ඉදිරියේ දී රට තුළ සහල් හිඟයක් හෝ ආහාර අර්බුදයක් ඇති නො වන බවයි.\nඑමෙන්ම යල කන්නයේ අස්වනු නෙලීම ඊයේ ආරම්භ කෙරුණා.\nඒ අම්පාර දිස්ත්‍රික් ලේකම්වරයා, වාරිමාර්ග අධ්‍යක්ෂ ඇතුළු ගොවි නියෝජිතයින්ගේ සහභාගීත්වයෙන් අම්පාර - රොටේ ප්‍රදේශයේදීයි.\nකෙසේ වෙතත් තවමත් යල කන්නයේ වගා කර ඇති බිම් ප්‍රමාණය නිසි පරිදි හඳුනාගෙන ඒවාට පොහොර ලබා දීමට ක්‍රමවේදයක් සකස් කර නොමැති බවට ඒකාබද්ධ ගොවි සංවිධානයේ සභාපති උපාලි ඒකනායක චෝදනා කරනවා.\nඒ ඊයේ අනුරාධපුර ප්‍රදේශයේ පැවති මාධ්‍ය හමුවක් කැඳවමින්.\nමේ සම්බන්ධයෙන් හිරු ප්‍රවෘත්තී අංශය කළ විමසීමක දී කෘෂිකර්ම අධ්‍යක්ෂ ජනරාල් අජන්ත ද සිල්වා කියා සිටියේ, යල කන්නයට අවශ්‍ය කාබනික පොහොර බෙදාහැරීමේ කටයුතු සියල්ල මේ වනවිට අවසන් කර ඇති බව යි.\nඉන්දීය ණය ආධාර ක්‍රමය යටතේ මෙම මස අවසානයේ දී යූරියා පොහොර මෙටි්‍රක් ටොන් 40,000ක් මෙරටට ලැබීමට නියමිත යි.\nඑම පොහොර ඕමානයේ සිට රැගෙන එන බවයි ජාතික පොහොර ලේකම් කාර්යාලය සඳහන් කළේ.\nකලාම්බෝ කමර්ෂල් පොහොර සමාගම මගින් එම පොහොර ආනයනය කෙරෙන අතර එම සමාගම සඳහන් කළේ 2 වන අදියර යටතේ තවත් යූරියා පොහොර මෙටි්‍රක් ටොන් 25,000ක් ගෙන්වීමට කටයුතු කරමින් සිටින බව යි.",
       "URL": "https://www.hirunews.lk/307350/සහල්-හිඟයක්-ඇතිවන්නේ-නෑ-කෘෂිකර්ම-අමාත්‍යාංශය",
       "Category": "Local News",
       "Parent URL": "https://www.hirunews.lk/local-news.php?pageID=1089"
}