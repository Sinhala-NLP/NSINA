{
       "Source": "hirunews",
       "Timestamp": "Tuesday, 23 February 2016 - 19:01",
       "Headline": "ගම්පහ සිසුවෙකු, සිසුන් පස්දෙනෙකු පිහියකින් කපයි",
       "News Content": "පෞද්ගලික ආරවුලක් මත ගම්පහ - හේනේගම ප්‍රදේශයේ පාසලක 13 ශ්‍රේණියේ සිසුවෙකු එම පාසලේම සිසුන් පස්දෙනෙකුට පිහියකින් පහරදී අද තුවාල සිදුකර තිබෙනවා.\nපාසල නිමවී යළි නිවෙස් බලා යමින් සිටි සිසුන් පිරිසකට මෙම පහරදීම සිදුව ඇති බවයි පොලීසිය ප්‍රකාශ කළේ.\nසිද්ධියෙන් තුවාල ලැබූ සිසුන් තුන්දෙනෙකු ගම්පහ මහ රෝහලේ ප්‍රතිකාර ලබන අතර, තවත් දෙදෙනෙකු රදාවාන ග්‍රාමීය රෝහලේ ප්‍රතිකාර ලබනවා.\nඔවුන්ගේ තත්ත්වය බරපතල නොවන බව රෝහල් ආරංචි මාර්ග සඳහන් කළා.",
       "URL": "https://www.hirunews.lk/126995/ගම්පහ-සිසුවෙකු-සිසුන්-පස්දෙනෙකු-පිහියකින්-කපයි",
       "Category": "Local News",
       "Parent URL": "https://www.hirunews.lk/local-news.php?pageID=5155"
}