{
       "Source": "hirunews",
       "Timestamp": "Wednesday, 01 December 2021 - 13:05",
       "Headline": "ශානි අබේසේකරට එරෙහි නඩුව තවදුරටත් පවත්වාගෙන යෑමට අධිකරණය තීරණය කරයි",
       "News Content": "අසත්‍ය සාක්ෂි නිර්මාණය කිරීම ඇතුළු චෝදනා කිහිපයක් යටතේ අපරාධ පරික්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර ඇතුළු සැකකරුවන් තුන්දෙනාට එරෙහිව පවරා ඇති නඩුව තවදුරටත් පවත්වාගෙන යාමට ගම්පහ මහේස්ත්‍රාත් අධිකරණය අද නියෝග කළා.\nමහේස්ත්‍රාත් මංජුල කරුණාරත්න හමුවේ නඩුව අද කැඳ වූ අවස්ථාවේදී කොළඹ අපරාධ කොට්ඨාශය අධිකරණයට කරුණු දක්වමින් කියා සිටියේ, තවදුරටත් මෙම නඩුව පවත්වාගෙන යාම සඳහා ප්‍රමාණවත්  සාක්ෂි ඇති බවයි.\nඒ අනුව ශානි අබේසේකරට ලබන මස 10 වැනි දා දෙවන සැකකරු වන හිටපු පොලිස් පරීක්ෂකවරයෙකු වන සුගත් මෙන්ඩිස්ට ලබන 11 වැනි දින, සහ අනෙක් සැකකරු වන විශ්‍රාමික උපපොලිස් පරීක්ෂක නවරත්න ප්‍රේමතිලකට ලබන 13 වැනි දින කොළඹ අපරාධ කොට්ඨාසය හමුවේ ප්‍රකාශ ලබාදෙන ලෙසට නියෝග කෙරුණා.\nඒ අනුව ලබන වසරේ මාර්තු 2 වැනි දා යළි කැදවීමට නියමිතයි.",
       "URL": "https://www.hirunews.lk/289703/ශානි-අබේසේකරට-එරෙහි-නඩුව-තවදුරටත්-පවත්වාගෙන-යෑමට-අධිකරණය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1525"
}