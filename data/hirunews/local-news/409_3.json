{
       "Source": "hirunews",
       "Timestamp": "Monday, 17 April 2023 - 13:57",
       "Headline": "බ්‍රිතාන්‍යය සහ ශ්‍රී ලංකාව අතර උපායමාර්ගික සංවාදය හෙට",
       "News Content": "බ්‍රිතාන්‍යය සහ ශ්‍රී ලංකාව අතර උපායමාර්ගික සංවාදය ලන්ඩනයේ විදේශ පොදුරාජ්‍ය මණ්ඩලීය හා සංවර්ධන කාර්යාලයේ දී හෙට පැවැත්වෙනවා.\nඒ සඳහා විදේශ කටයුතු ලේකම් අරුණි විජේවර්ධන එක්වීමට නියමිතයි.\nදෙරට අතර පවත්නා බහුවිධ සබඳතා පිළිබඳව සාකච්ඡා කිරීමට අවස්ථාවක් මෙම උපායමාර්ගික සංවාදය හරහා දෙපාර්ශවයට හිමිවන බව විදේශ කටයුතු අමාත්‍යාංශය කියා සිටියා.\nමෙම සංවාදයට සමගාමීව මෙරට විදේශ කටයුතු ලේකම්වරිය පොදුරාජ්‍ය මණ්ඩලයේ සහකාර මහ ලේකම් මහාචාර්ය ලුයිස් ජී. ෆ්‍රැන්චෙස්කි සමඟද ද්විපාර්ශවික සාකච්ඡාවක් සිදුකිරීමට නියමිත බවයි එම අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/332744/බ්‍රිතාන්‍යය-සහ-ශ්‍රී-ලංකාව-අතර-උපායමාර්ගික-සංවාදය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=409"
}