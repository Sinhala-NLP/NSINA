{
       "Source": "hirunews",
       "Timestamp": "Tuesday, 06 June 2017 - 20:12",
       "Headline": "එජාප මන්ත්‍රීවරුන්ට දුන් ලක්ෂ එකහමාරක වැටුපක් ගැන අනුර කුමාර කියයි",
       "News Content": "අමාත්‍ය රවී කරුණානායක මුදල් අමාත්‍යවරයාව සිටි සමයේ එක්සත් ජාතික පක්ෂ මන්ත්‍රීවරුන්ට මසකට රුපියල් ලක්ෂ එකහමාර බැගින් වැටුප් ගෙවා ඇති බව ජනතා විමුක්ති පෙරමුණේ නායක අනුර කුමාර දිසානායක පවසනවා.\nහිඟුරක්ගොඩ ප්‍රදේශයේ ඊයේ පැවති ජන හමුවක් අමතමින් ඔහු මේ බව සඳහන් කළා.\n,රවී කරුණානායක මුදල් ඇමතිකරන කාලේ, යූ.එන්.පී මන්ත්‍රීවරුන්ට මාසෙකට පඩි ගෙවලා තියෙනවා. ලක්ෂ එක හමාර ගානේ. මුදල් ඇමති මාරුකරලා මේකට මොකුත් කරන්න පුළුවන් කමක් නැහැ. ඒ ගොල්ලෝ බෙහෙත් ගන්නේ නැහැ. අපේ ඉස්පිරිතාලෙන්. ඒ ගොල්ලෝ අපේ දරුවා යන ඉස්කෝලේ ඉගෙන ගන්නේ නැහැ. ඒගොල්ලන්ගේ දරුවා යන්නේ නවසීලන්තයේ, ඔස්ට්‍රේලියාවේ, ඇමරිකාවේ, එංගලන්තයේ. ඒ ගොල්ලෝ ගල් විහාර වඳින්න එන්නේ නැහැ හොදේ. ඒ ගොල්ලෝ යන්නේ රෝමෙ වඳින්න. එහෙම කට්ටිය ඉන්නවා අපේ රටේ. සියයට දහයක කට්ටිය ඉන්නවා. බැසිල් රාජපක්ෂගේ නඩුව ගත්තේ අගෝස්තු මාසේ 7. ඊළඟ නඩු දිනේ මාර්තු 27. මාස 6 යි. අවුරුද්දට දෙපාරයි. දෙයිද දඬුවම්. ශ්‍රේෂ්ඨාධිකරණයෙන් තීරණයක් අරන් තියෙනවා ගෝඨාභය අත්අඩංගුවට ගන්න බැහැ කියලා. එහෙම පුළුවන්ද? වීරවංශගේ නෝනගේ පාස්පෝට් එක ලිපි ලේඛන නීතිපති දෙපාර්තමේන්තුවෙන් අතුරුදහන් වෙලාලු. අද පත්තරේ මුල් පිටුවෙම තියෙනවා කුකුල්ලු දෙන්නෙක් හොරකම් කරලා අවුරුදු දෙකක් හිරේලු. කුකුල්ලු දෙන්නා අවුරුදු දෙකක් ජීවත් වෙන්නෙවත් නැහැ. කවුද මේ බැසිල්ද? රවී කරුණානායකද? අර්ජුන් මහේන්ද්‍රන්ද? කිරිඇල්ලද? කුකුල්ලු දෙන්නා හොරකම් කරන්න ඇත්තේ. ගෝඨාභයද? මහින්දානන්ද ද නැහැ. මේ මුළු සිස්ටම් එකම රැකිලා තියෙන්නේ අපිට දඩුවම් දෙන්නත් ඒගොල්ලෝ ආරක්ෂා කරන්නත්. ඕනෑම පක්ෂයක බලවත් තනතුර ලේකම්. රනිල් වික්‍රමසිංහ මහත්තයා 2003 ආණ්ඩුව හදනකොට, ශ්‍රී ලංකා එකේ මහලේකම් එස්.බී. යනවා. මහින්ද මහත්තයා ගාවට යූ.එන්.පී එකේ මහලේකම් තිස්ස යනවා. රනිල් වික්‍රමසිංහ මහත්තයා ගාවට ශ්‍රී ලංකා එකේ මහලේකම් මෛත්‍රී එනවා. තේරෙනවාද බැඳීම. පක්ෂ භේදත් නැහැ. ඒ ගොල්ලෝ පංතියක් හැටියට සමගියි මතක තියාගන්න. ඒ නිසා තමයි ඒ ගොල්ලෝ හොරුන්ට දඬුවම් දෙන්නේ නැත්තේ. මෙතනට ඇවිල්ලා මහින්ද මහත්තයා හිටගත්තා නම් කොහොමද දැන්. අවුරුදු 73 ක් වුණාට. සුදු පාටට, තඹ පාටට, බැබළි බැබළි නේද කිරි සුද්දා වගේ ඉන්නේ ඇයි? අපේ පංතියේ නෙමෙයි හින්දා. මෙතන රනිල් වික්‍රමසිංහ මහත්තයා හිටගත්තා නම්. ඒරොප්පෙන් ආපු සුද්දා වගේ. දැන් මෙතන ඇවිල්ලා මම හිටගත්තා. කොහොමද? මේ අපි වගේමනෙ. හා නැද්ද,",
       "URL": "https://www.hirunews.lk/162989/එජාප-මන්ත්‍රීවරුන්ට-දුන්-ලක්ෂ-එකහමාරක-වැටුපක්-ගැන-අනුර-කුමාර-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4481"
}