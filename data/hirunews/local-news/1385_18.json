{
       "Source": "hirunews",
       "Timestamp": "Monday, 31 January 2022 - 10:23",
       "Headline": "බන්දුලගේ ගානට හාල් හොයන හර්ෂ",
       "News Content": "වෙළෙඳ අමාත්‍ය ආචාර් ය බන්දුල ගුණවර්ධන පසුගියදා කොළඹ - පිටකොටුව පරිශ්‍රයේ වෙළෙඳසැල්වල සිදු කළ නිරීක්ෂණයකින් අනතුරුව ප්‍රකාශ කළ අයුරින් අඩු මිලට සහල් ඇති දැයි සොයා බැලීමට සමගි ජන බලවේගයේ පාර්ලිමේන්තු මන්ත්‍රී ආචාර් ය හර්ෂ ද සිල්වා වෙළෙඳසැල් වෙත ගොස් පරීක්ෂා කළ බව මන්ත්‍රීවරයා පවසනවා\nරාජගිරිය - ඔබේසේකරපුර ප්‍රදේශයේ දී පැවති උත්සවයකට එක්වීමෙන් අනතුරුව මාධ්‍යවේදීන් ඇසූ ප්‍රශ්නවලට පිලිතුරු ලෙසයි මන්ත්‍රීවරයා එම අදහස් පළ කළේ.\nමන්ත්‍රීවරයා පැවසුවේ, වෙළෙඳ ඇමති පවසන අයුරින් අඩුවට සහල් කිසිම තැනක නොමැති බවත්, තමන් නිරීක්ෂණයට යන අවස්ථාවේ දී වෙළෙඳසැල් හිමිකරුගෙන් ඇසූ විට ඔහු පැවසුවේ, ඉන්දියන් නාඩු කිලෝග්‍රෑමයක් රුපියල් 128ක් වන අතර, ලංකා නාඩු රුපියල් 165ක් වන බවයි.\nපෙර පැවසූ පරිදි චීනෙන් හාල් ආනයන කරන බව ප්‍රකාශ කළ ආණ්ඩුව මේ වනවිට ඉන්දියන් සහල් ආනයනය කළ විටදී ගොවියන්ගේ අස්වැන්නට සාධාරණ මිලක් නොලැබෙන බවයි මන්ත්‍රී හර්ෂ වැඩිදුරටත් ප්‍රකාශ කළේ.\nයහපාලන රජය සමයේ දී හාල් මාෆියා ක්‍රියාත්මක කරන්න උත්සාහ කළ ද, කිසිදු අයුරකින් ඊට ඉඩනොතබා ඊට විරුද්ධව කටයුතු කළ බව ද ඔහු ප්‍රකාශ කළා.",
       "URL": "https://www.hirunews.lk/295739/බන්දුලගේ-ගානට-හාල්-හොයන-හර්ෂ",
       "Category": "Local News",
       "Parent URL": "https://www.hirunews.lk/local-news.php?pageID=1385"
}