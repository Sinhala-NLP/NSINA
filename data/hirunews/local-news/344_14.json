{
       "Source": "hirunews",
       "Timestamp": "Sunday, 14 May 2023 - 15:23",
       "Headline": "වාරියපොලදී තරුණයින් දෙදෙනා මියයාමට හේතුව හෙළිවෙයි",
       "News Content": "වාරියපොල - මිනුවන්ගැටේ - වල්පාළුව ප්‍රදේශයේ වතුර වලක තිබී පසුගියදා සොයා ගත් තරුණයන් දෙදෙනා ජිවිතක්ෂයට පත්ව ඇත්තේ විදුලිසැර වැදීමෙන් බවට අනාවරණ වී තිබෙනවා.\nඊයේ (13) සිදුකළ පශ්චාත් මරණ පරීක්ෂණයෙන් මේ බව අනාවරණය වී තිබුණා.\nමෙම තරුණයින් දෙදෙනා දින කිහිපයක සිට අතුරුදන්ව සිටි අතර පසුව ඔවුන්ගේ සිරුරු මෙලෙස වතුර වලක තිබූ බවටයි වාර්තා වූයේ.\nකෙසේ වෙතත් මියයාමට හේතුව පැහැදිලි වී නොතිබුණ අතර පොලීසිය සඳහන් කළේ ඌරන්ට අටවා තිබූ විදුලි රැහැනක් හේතුවෙන් මෙම අනතුර සිදුව ඇති බවට ද හෙළි වී ඇති බවයි.\nඒ අනුව, එක් සැකකරුවෙක් පොලිස් අත් අඩංගුවට ගෙන ඇති බව සඳහන්.",
       "URL": "https://www.hirunews.lk/335168/වාරියපොලදී-තරුණයින්-දෙදෙනා-මියයාමට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=344"
}