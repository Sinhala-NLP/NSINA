{
       "Source": "hirunews",
       "Timestamp": "Monday, 18 October 2021 - 8:52",
       "Headline": "ධීවර හා නාවික ප්‍රජාවට කාලගුණයෙන් දැනුම් දීමක්",
       "News Content": "පුත්තලම සිට කොළඹ සහ ගාල්ල හරහා හම්බන්තොට දක්වා වන මුහුදු ප්‍රදේශවල මුහුදු රළ මීටර දෙකහමාරත් තුනත් අතර අගයකින් ඉහළ යාමේ හැකියාවක් පවතින බව කාලගුණ විද්‍යා දෙපාර්තමේන්තුව ප්‍රකාශ කළා.\nගාල්ල සිට, මාතර සහ හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේ වේගය පැයට කිලෝමීටර 50ත් 60ත් දක්වා වැඩිවිය හැකියි.\nමේ හේතුවෙන් ධීවර හා නාවික ප්‍රජාවට අවධානයෙන් පසුවන ලෙසයි කාලගුණ විද්‍යා දෙපාර්තමේන්තුව දැනුම් දෙන්නේ.\nමේ අතර කළුතර, ගාල්ල, මාතර දිස්ත්‍රික්කවලට අද දිනයේ ගිගුරුම් සහිත වැසි ඇතිවිය හැකියි.",
       "URL": "https://www.hirunews.lk/285316/ධීවර-හා-නාවික-ප්‍රජාවට-කාලගුණයෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1621"
}