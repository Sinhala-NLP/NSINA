{
       "Source": "hirunews",
       "Timestamp": "Wednesday, 13 December 2017 - 10:29",
       "Headline": "බිලි පූජාවට අවසර ඉල්ලන අර්ධද්වීපය",
       "News Content": "යාපනය අර්ධද්වීපය තුළ බිළි පූජා පැවැත්වීම තහනම් කරමින් යාපනය මහාධිකරණ විනිසුරු මානික්කවාසගර් ඉලංචේලියන් ලබාදුන් තීන්දුවට එරෙහිව ඊයේ පෙත්සම් දෙකක් ගොනු කරනු ලැබුවා.\nයාපනය මහාධිකරණය හමුවේ මෙම පෙත්සම් ගොනු කර ඇත්තේ යාපනයේ කෝවිල් දෙකක භාරකාර මණ්ඩල විසින්.\nවසර ගණනාවක සිට පැවතෙන ආගමික සම්ප්‍රදායක් මෙම නඩු තීන්දුව මගින් අත්හිටුවා තිබීම නිසා බිළි පූජා ලබාදෙන බැතිමතුන් මානසික බිඳ වැටීමකට ලක්ව ඇති බව මෙම පෙත්සම් මගින් පෙන්වා දී තිබෙනවා.\nමෙහි වගඋත්තරකරුවන් ලෙස නම් කර ඇත්තේ නීතිපතිවරයායි.",
       "URL": "https://www.hirunews.lk/178256/බිලි-පූජාවට-අවසර-ඉල්ලන-අර්ධද්වීපය",
       "Category": "Local News",
       "Parent URL": "https://www.hirunews.lk/local-news.php?pageID=4174"
}