{
       "Source": "hirunews",
       "Timestamp": "Tuesday, 02 February 2021 - 8:26",
       "Headline": "කැළණි ගඟේ දිය නෑමට ගිය දෙදෙනෙකු අතුරුදන්",
       "News Content": "කැළණි ගඟේ දියනෑමට ගිය තරුණයන් හතරදෙනෙකුගෙන් දෙදෙනෙකු දියේ ගිලී අතුරුදන්වී තිබෙනවා.\nපොලීසිය සඳහන් කළේ මොවුන් ඊයේ (01) පස්වරුවේ මීපිටිය පාලම අසළින් කැළණිගඟේ දිය නෑම සඳහා ගොස් ඇති බවයි.\nමෙම තරුණයන් හතරදෙනාම දඹුල්ල ප්‍රදේශයේ පදිංචිකරුවන් වන අතර, ඔවුන් නවගමුව ප්‍රදේශයේ මිතුරෙකුගේ නිවසකට පැමිණි අවස්ථාවේදී මෙම අනතුරට මුහුණපා තිබෙනවා.\nඅතුරුදන්වූ තරුණයින් සොයා පොලීසිය මෙහෙයුම් ආරම්භ කර ඇති අතර, ඔවුන් අවුරුදු 18 සහ 22 යන වයස්වල පසුවන බවයි පොලීසිය සඳහන් කළේ.\nදියනෑම සඳහා පැමිණි අවස්ථාවේදී ඔවුන් මත්පැන් පානය කර ඇති බවටද අනාවරණ වී තිබෙනවා.",
       "URL": "https://www.hirunews.lk/261395/කැළණි-ගඟේ-දිය-නෑමට-ගිය-දෙදෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=2174"
}