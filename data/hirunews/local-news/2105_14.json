{
       "Source": "hirunews",
       "Timestamp": "Saturday, 06 March 2021 - 22:44",
       "Headline": "පොලිස් සැමියා නිසා දිවි නසා ගත් දියණියගේ මරණයට මවක් සාධාරණය ඉල්ලයි (වීඩියෝ)",
       "News Content": "පොලිස් නිලධාරියෙකු සමඟ ෆේස් බුක් ඔස්සේ ඇති කර ගත් ප්‍රේම සබඳතාවකින් විවාහ වූ තරුණියක් පසු කාලීනව එල්ලවූ වදහිංසා හේතුවෙන් සිය දිවි නසා ගෙන ඇති පුවතක් සීදුව ප්‍රදේශයෙන් වාර්තා වනවා.\nආර්. එල් චන්ද්‍ර ප්‍රභා ජනාදරී නම් 26 හැවිරිදි මෙම තරුණිය පසුගිය වසරේ මාර්තු මාසයේදී ග්‍රෑන්ඩ්පාස් පොලීසියට අනුයුක්තව සේවය කල පොලිස් නිලධාරියෙකු හා විවාහ වී ඇත්තේ ෆේස් බුක් ඔස්සේ ඇති කර ගත් ප්‍රේම සබඳතාවකට අනුවයි.\nඅදාළ පොලිස් නිලදාරියා විකෘති ආශාවන්ගෙන් පෙළුණු පුද්ගලයෙකු බවටයි මෙම මව චෝදනා කරන්නේ.\nඅදාළ සිදුවීම සම්බන්ධයෙන් අවස්ථා කිහිපයකදී බලධාරීන් දැනුවත් කල ද ඒ සදහා මෙතෙක් කිසිදු ප්‍රතිචාරයක් ලැබී නැහැ.\nකෙසේ වෙතත් අදාළ චෝදනාව එල්ල වන දැනට කන්කසන්තුර පොලිසියට අනුයුක්තව සේවය කරන අදාළ පොලිස් නිලධාරීයාව හිරු ප්‍රවෘත්ති ඔස්සේ අප\nසම්බන්ධකර ගත්තා.\nඅදාළ සිද්ධිය සම්බන්ධයෙන් මාධ්‍යයට අදහස් පළ කිරීම ප්‍රතික්ෂේප කළ අදාළ පොලිස් නිලධාරියා සඳහන් කළේ මේ සම්බන්ධයෙන් ඉදිරි නීතිමය ක්‍රියාමාර්ග\nගැනීමට සූදානම් බවයි.\nමේ අතර යතුරු පැදියක ගැට ගසා මාවක් ඔයේ ගිල්වා තිබියදී පසුගියදා සොයාගත් මළසිරුර කොහිලවත්ත අංගොඩ ප්‍රදේශයේ පදිංචිව සිටි 30 හැවිරිදි සසංක\nසඳරුවන් යන අයගේ බවට මේ වන විට අනාවරණය කරගෙන තිබෙනවා.\nසිද්ධියට අදාළ දුරකථන වාර්තා විශ්ලේෂනයකින් පසු කමාන්ඩෝ රෙජිමේන්තු මූලස්ථානයට අනුයුක්ත යුද හමුදා සාමාජිකයින් දෙදෙනෙකු අත්අඩංගුවට ගත් අතර ඔවුන් අද හොරණ මහේස්ත්‍රාත් අධිකරණයට ඉදිරිපත් කෙරුණා.",
       "URL": "https://www.hirunews.lk/264564/පොලිස්-සැමියා-නිසා-දිවි-නසා-ගත්-දියණියගේ-මරණයට-මවක්-සාධාරණය-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2105"
}