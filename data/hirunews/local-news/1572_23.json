{
       "Source": "hirunews",
       "Timestamp": "Tuesday, 09 November 2021 - 16:03",
       "Headline": "දඹුල්ල - කුරුණෑගල ප්‍රධාන මාර්ගයේ මගී බස් රථයක් පෙරලෙයි",
       "News Content": "දඹුල්ල - කුරුණෑගල ප්‍රධාන මාර්ගයේයේ තලකිරියාගම පහළවැව ප්‍රදේශයේ දී අද (09) දහවල් බස් රථයක් මාර්ගයෙන් ලිස්සා ගොස් කුඹුරකට පෙරළීමෙන් අනතුරක් සිදුවී තිබුණා.\nඑහි ගමන්ගත් මගීන් 10 දෙනෙකු තුවාල ලබා දඹුල්ල වීර කොබ්බෑකඩුව රෝහලට ඇතුළත් කළ බව අප වාර්තාකරු සඳහන් කළා.\nමෙසේ අනතුරට ලක්ව ඇත්තේ කදුරුවෙල සිට කුරුණෑගල දක්වා ධාවනය වෙමින් තිබූ බස් රථයක්.\nබස් රථයේ තිබූ ගෙවීගිය ටයර් හේතුවෙන් වර්ෂාවත් සමග එය ලිස්සා යන්නට ඇතැයි පොලීසිය සැක පලකරනවා.\nඅනතුර සම්බන්ධයෙන් ගලේවෙල පොලීසිය වැඩි දුර පරීක්ෂණ පවත්වනු ලබනවා.",
       "URL": "https://www.hirunews.lk/287493/දඹුල්ල-කුරුණෑගල-ප්‍රධාන-මාර්ගයේ-මගී-බස්-රථයක්-පෙරලෙයි",
       "Category": "Local News",
       "Parent URL": "https://www.hirunews.lk/local-news.php?pageID=1572"
}