{
       "Source": "hirunews",
       "Timestamp": "Friday, 31 July 2020 - 17:23",
       "Headline": "රාජිතට සහ රූමිට අධි චෝදනා - සුදුවෑන් නඩුවට මාධ්‍ය හමුවේ පෙනී සිටි දෙදෙනා රජයේ සාක්ෂිකරුවන් වෙයි",
       "News Content": "ආන්දෝලනාත්මක සුදු වෑන් මාධ්‍ය හමුවට අදාළව හිටපු පාර්ලිමේන්තු මන්ත්‍රී රාජිත සේනාරත්න සහ රාජ්‍ය ඖෂධ නීතිගත සංස්ථාවේ හිටපු සභාපති මොහොමඩ් රූමිට මහාධිකරණය හමුවේ අධි චෝදනා ගොනුකර තිබෙනවා.\nනීතිපතිවරයාගේ සම්බන්ධිකරණ නිලධාරීනි රජයේ අධිනීතීඥ නිශාරා ජයරත්න සඳහන් කළේ නීතිිපතිවරයා විසින් මොවුන්ට එරෙහිව අද දිනයේදී අධි චෝදනා ගොනුකළ බවයි.\nපසුගිය ජනාධිපතිවරණ සමයේ මෙම ආන්දෝලනාත්මක මාධ්‍ය හමුව කැඳවා තිබූ අතර, ඒ සම්බන්ධයෙන් හිටපු පාර්ලිමේන්තු මන්ත්‍රී රාජිත සේනාරත්න රක්ෂිත බන්ධනාගාර ගත කෙරුණා.\nපසුව ඔහු රුපියල් ලක්ෂ 5 ක ශරීර ඇප දෙකක් මත මුදා හරිනු ලැබුවා.\nඅදාළ මාධ්‍ය හමුවේදී සුදුවෑන් රියදුරන් වශයෙන් ව්‍යාජ ලෙස පෙනී සිටි පුද්ගලයන් දෙදෙනා රජයේ සාක්ෂිකරුවන් ලෙස නම් කර තිබෙනවා.",
       "URL": "https://www.hirunews.lk/246862/රාජිතට-සහ-රූමිට-අධි-චෝදනා-සුදුවෑන්-නඩුවට-මාධ්‍ය-හමුවේ-පෙනී-සිටි-දෙදෙනා-රජයේ-සාක්ෂිකරුවන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2547"
}