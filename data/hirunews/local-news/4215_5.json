{
       "Source": "hirunews",
       "Timestamp": "Thursday, 16 November 2017 - 18:59",
       "Headline": "ඡන්දය කල්යාම ගැන මැතිසබේ සංවාද - තීරණයක් ගන්න කොමිසම හෙට රැස්වේ",
       "News Content": "පළාත්පාලන ආයතනවල සීමා සහ සභික සංඛ්‍යාව නිර්ණය කරමින් මෑතකදී නිකුත් කළ අතිවිශේෂ ගැසට් නිවේදනය බල රහිත කෙරෙන ආඥාවක් ඉල්ලා ගොනුකළ රිට් පෙත්සම වැඩිදුර සලකා බැලීම මේ මස 22 වනදා දක්වා අද (16) කල් දැමුණා.\nඒ අදාළ පෙත්සම අභියචනාධිකරණ සභාපති විනිසුරු එල්.ටී.බී. දෙහිදෙණිය, කුමුදුනී වික්‍රමසිංහ සහ ශිරාල් ගුණරත්න යන ත්‍රිපුද්ගල විනිසුරු මඩුල්ල හමුවේ සළකා බැලූණු අවස්ථාවේදියි.\nමෙම පෙත්සමට මැදිහත්වීමට අවස්ථාව ඉල්ලමින් ශ්‍රී ලංකා පොදුජන පෙරමුණේ ලේකම් සාගර කාරියවසම් සහ නීතීඥවරියක වන සාගරිකා අබේවික්‍රම ගොනු කර තිබූ අතරමැදි පෙත්සම් වලට ද විනිසුරු මඩුල්ල අද අවසර ලබා දුන්නා.\nමහනුවර, ඇල්පිටිය, කොළඹ, මාතර සහ හාලිඇළ ප්‍රදේශවල පදිංචි ජන්දදායකයින් 06 දෙනෙකු මෙම පෙත්සම ගොනු කර තිබූ අතර එහි වගඋත්තරකරුවන් ලෙස පළාත්සභා සහ පළාත්පාලන අමාත්‍ය ෆයිසර් මුස්තාෆා සහ එම අමාත්‍යාංශයේ ලේකම්වරයා නම් කර තිබෙනවා.\nමේ අතර, පළාත් පාලන ඡන්දය සම්බන්ධයෙන් සාකච්ඡා කිරීම සදහා හෙට (17) මැතිවරණ කොමිසම රැස්වනවා.",
       "URL": "https://www.hirunews.lk/176214/ඡන්දය-කල්යාම-ගැන-මැතිසබේ-සංවාද-තීරණයක්-ගන්න-කොමිසම-හෙට-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4215"
}