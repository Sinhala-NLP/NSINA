{
       "Source": "hirunews",
       "Timestamp": "Monday, 16 January 2023 - 21:25",
       "Headline": "බදු ඉවත් කරන්නේ නම් බිත්තරයක් 40ට දිය හැකි බවට හෙළිදරවුවක් (වීඩියෝ)",
       "News Content": "කුකුළු ගොවිපොළවල්වලට ආනයනය කරන ඖෂධ සහ ආහාර වර්ග සඳහා රජය විසින් අය කරන බදු ඉවත් කරන්නේ නම් බිත්තරයක් රුපියල් 40ක මිලකට ලබා දිය හැකි බව බස්නාහිර පළාත් බිත්තර නිෂ්පාදකයින්ගේ සංගමය පවසනවා.\nඔවුන් වැඩිදුරටත් සඳහන් කළේ ඇතැමුන් බිත්තර ආනයනය කිරීමට උත්සහ කරන්නේ කොමිස් ලබා ගැනීමේ අරමුණින් බව යි.\nබිත්තර මිල ඉහළ යාමත් සමඟ වෙළෙඳ අමාත්‍යාංශය බිත්තර ආනයනය කිරීමට සැලැසුම් කළා.\nඒ අනුව තෝරා ගත් ඉන්දීය සමාගම් දෙකක් වෙත අදාල ආනයන කටයුතු භාරදීමට පෙර මෙරටට බිත්තර ආනයනය කිරීම සඳහා සත්ත්ව නිෂ්පාදන හා සෞඛ්‍ය දෙපාර්තමේන්තුවේ නිර්දේශය අවශ්‍ය වනවා.\nඒඅනුව රාජ්‍ය වාණිජ නීතිගත සංස්ථාව එම නිර්දේශය අපේක්ෂාවෙන් සිටියදී සත්ත්ව නිෂ්පාදන හා සෞඛ්‍ය දෙපාර්තමේන්තුව සඳහන් කළේ කුරුළු උණ පැවතීම හේතුවෙන් ඉන්දියාවෙන් සහ පාකිස්ථානයෙන් බිත්තර ආනයනය කිරීමට නිර්දේශ ලබාදිය නො හැකි බව යි.",
       "URL": "https://www.hirunews.lk/325218/බදු-ඉවත්-කරන්නේ-නම්-බිත්තරයක්-40ට-දිය-හැකි-බවට-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=597"
}