{
       "Source": "hirunews",
       "Timestamp": "Thursday, 19 November 2020 - 13:23",
       "Headline": "ලබන වසර සඳහා වන අයවැය දීර්ඝකාලීන ආර්ථික ඉලක්ක අරමුණු කරගත් එකක් - ආර්ථික විශ්ලේෂක ඉම්රාන් ෆුර්කාන් (වීඩියෝ)",
       "News Content": "ලබන වසර සඳහා වන අයවැය කෙටිකාලීන සහන වෙනුවට දීර්ඝකාලීන ආර්ථික ඉලක්ක අරමුණු කරගත් එකක් බව ආර්ථික විශේෂඥයින් පෙන්වා දෙනවා.\nඑහි අපේක්ෂිත අරමුණු ඉටුකර ගැනීමටනම් අමාත්‍යාංශවල කාර්යයන් පසු විපරම් කිරීම අත්‍යවශ්‍ය බව ඔවුන්ගේ අදහසයි.\nලබන වසර සඳහා වන අයවැය යෝජනා අග්‍රාමාත්‍ය මහින්ද රාජපක්ෂ මහතා ඊයේ පාර්ලිමේන්තුවට ඉදිරිපත් කළා.\nමෙවර අයවැය කාෂිකර්මාන්තය, තොරතුරු තාක්ෂණය හා නිෂ්පාදන ආර්ථිකය දිරිගැන්විම ඉලක්ක කරගෙන ඇතැයි ආර්ථික විශ්ලේෂක ඉම්රාන් ෆුර්කාන් මහතා පෙන්වා දෙනවා.\nඒ අතරින් තොරතුරු තාක්ෂණ ක්ෂේත්‍රයට ලබාදි ඇති සහන දිරිගන්වන සුළු බව ඔහුගේ අදහසයි.\nලබන වසරේ ජනවාරි 1 වැනිදා සිට ඉදිරි වසර 5ක් සඳහා බලපැවැත්වෙන පරිදි බදු ප්‍රතිපත්තියක් හඳුන්වාදීම මෙවර ඉදිරිපත් වූ සුවිශේෂී යෝජනාවක්.\nකෙසේ වෙතත්, අයවැයේ ඉලක්කගත අරමුණු සාක්ෂාත් කර ගැනීමටනම් අයවැය යෝජනා ක්‍රියාත්මක කිරීම පිළිබඳ විධිමත් පසුවිපරමක් සිදුකිරීම අත්‍යවශ්‍ය වනවා.",
       "URL": "https://www.hirunews.lk/255092/ලබන-වසර-සඳහා-වන-අයවැය-දීර්ඝකාලීන-ආර්ථික-ඉලක්ක-අරමුණු-කරගත්-එකක්-ආර්ථික-විශ්ලේෂක-ඉම්රාන්-ෆුර්කාන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2324"
}