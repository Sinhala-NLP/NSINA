{
       "Source": "hirunews",
       "Timestamp": "Monday, 13 January 2020 - 13:05",
       "Headline": "වෙරළ සංරක්ෂණ නිලධාරින්ට බාධා කළ 22දෙනෙකුට අත්හිටවූ සිරදඩුවම්",
       "News Content": "ගාල්ල දෙවට වෙරළේ අනවසර ඉදිකිරීම් ඉවත් කිරීමට යන්ත්‍ර සූත්‍ර රැගෙන ගිය අවස්ථාවේදී වෙරළ සංරක්ෂණ දෙපාර්තමේන්තුවේ නිලධාරින්ට බාධා කිරීම සම්බන්ධයෙන් චෝදනා එල්ල වූ විසිදෙදෙනෙකුට අත්හිටවූ සිරදඩුවම් නියම කර කර තිබෙනවා.\nසිද්ධියට සම්බන්ධ විත්තිකරුවන් 19 දෙනෙකු අද අධිකරණය හමුවේ පෙනී සිටි අතර එක් අයෙකුට මාස 6 බැගින් බරපතල වැඩ සහිත සිරදඩුවම් නියම කළ ගාල්ල ප්‍රධාන මහේස්ත්‍රාත් හර්ෂණ කැකුණවෙල එය වසර 5කට අත්හිටවනු ලැබුවා.\nඑමෙන්ම මොවුන් එක් අයෙකුට රුපියල් 1000 බැගින් දඩයක් ද නියම කර තිබෙනවා. සිද්ධියේ අනෙත් විත්තිකරුවන් තුන්දෙනා අධිකරණයේ පෙනී නොසිටීම හේතුවෙන් වරෙන්තු නිකුත් කර ඇති බව සඳහන්.\nපසුගිය වසරේ මාර්තු 15 වනදා ගාල්ල දෙවට වෙරළේ අනවසර ඉදිකිරීම් ඉවත් කිරීමට යන්ත්‍ර සූත්‍ර රැගෙන ගිය අවස්ථාවේදී විත්තිකරුවන් විසින් බාධා කර දේපලවලට හානි කර තිබුණා.",
       "URL": "https://www.hirunews.lk/232207/වෙරළ-සංරක්ෂණ-නිලධාරින්ට-බාධා-කළ-22දෙනෙකුට-අත්හිටවූ-සිරදඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=2955"
}