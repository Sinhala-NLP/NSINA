{
       "Source": "hirunews",
       "Timestamp": "Friday, 16 December 2022 - 10:28",
       "Headline": "ඉංගිරිය පොලිස් වසමේ දී මනුෂ්‍ය ඝාතනයක්",
       "News Content": "ඉංගිරිය පොලිස් වසමේ කැටකැඩැල්ල ප්‍රදේශයේ දී ඊයේ (15) මනුෂ්‍ය ඝාතනයක් සිදු වී තිබෙනවා.\nඅත් පා ගැට ගසන ලද පුද්ගලයකුගේ මළ සිරුරක් ඇති බවට පොලිසියට ලැබුණු තොරතුරක් මත, මෙම සිද්ධිය අනාවරණය වී ඇත්තේ.\nමිය ගිය පුද්ගලයාගේ මුඛය හා දෙපා රෙදිවලින් ගැට ගසා තිබී ඇති අතර, සිරුරේ තැනින් තැන කැපුම් තුවාල ද ඇති බව සඳහන්.\nමරණකරු ව‍යස අවුරුදු 45ත් 50ත් අතර පුද්ගලයකු බව විමර්ශනවලින් අනාවරණය වී තිබෙනවා.\nමෘත ශරීරය හොරණ රෝහල් මෘත ශරීරාගාරයේ තැන්පත් කර ඇති අතර, ඉදිරි විමර්ශන කටයුතු ඉංගිරිය පොලිසිය මඟින් මෙහෙයවනු ඇති.",
       "URL": "https://www.hirunews.lk/322791/ඉංගිරිය-පොලිස්-වසමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=663"
}