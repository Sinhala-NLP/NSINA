{
       "Source": "hirunews",
       "Timestamp": "Tuesday, 15 January 2019 - 15:05",
       "Headline": "දුක්ගැනවිලි සහ අභියාචනා අනිද්දාට පෙර දැනුම් දෙන්නැයි පොලිස් නිලධාරීන්ට සිහිපත් කිරීමක්",
       "News Content": "පොලිස් නිලධාරීන් වෘත්තිමය වශයෙන් මුහුණදී ඇති විවිධ ගැටළු සම්බන්ධ දුක් ගැනවිලි සහ අභියාචනා අනිද්දාට පෙර දැනුම් දෙන ලෙස ආරක්ෂක අමාත්‍යාංශයේ නීතිය හා සාමය අංශය දැනුම් දෙනවා.\nඒ අනුව 011 2 88 72 38 හෝ 011 2 88 77 56 යන දුරකථන අංකයෙන් නීතිය හා සාමය අංශයට හෝ එම අංශයේ ජනපතිට කියන්න තොරතුරු ඒකකයේ දුරකථන අංකය වන 011 2 88 74 74 ට එම ගැටළු යොමුකළ හැකියි.\nඑමෙන්ම පොලිස් නිලධාරීන්ගේ දුක් ගැනවිලි සඳහා විසඳුම් ලබාදීමේ විශේෂ හමුව මේ මස 24 වනදා බත්තරමුල්ල - සුහුරුපායේ පිහිටි නීතිය හා සාමය පිළිබඳ අංශ පරිශ්‍රයේදී පැවැත්වීමට නියමිතයි.\nජනාධිපති කාර්ය මණ්ඩල ප්‍රධානී එච්.එම්.පී. හිටිසේකර ගේ ප්‍රධානත්වයෙන් පැවැත්වෙන මෙම හමුව ජනාධිපති මෛත්‍රීපාල සිරිසේනගේ උපදෙස් මතයි ක්‍රියාත්මක වන්නේ.",
       "URL": "https://www.hirunews.lk/208272/දුක්ගැනවිලි-සහ-අභියාචනා-අනිද්දාට-පෙර-දැනුම්-දෙන්නැයි-පොලිස්-නිලධාරීන්ට-සිහිපත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=3553"
}