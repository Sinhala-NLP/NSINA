{
       "Source": "hirunews",
       "Timestamp": "Tuesday, 18 April 2023 - 11:30",
       "Headline": "මහව නිවසක පුද්ගල මළ සිරුරක්",
       "News Content": "මහව කෝන්වැව ප්‍රදේශයේ නිවසක තිබී ඊයේ(17) දිනයේ පුද්ගල මළ සිරුරක් සොයාගෙන තිබෙනවා.\nමහව පොලිස් ස්ථානයට ලද තොරතුරකට අනුව මෙම මළ සිරුර සොයා ගෙන තිබෙන අතර මෙම පුද්ගලයා මිය ගොස් ඇත්තේ ඔහුගේම නිවසේදී ම වන බව පොලිසිය සදහන් කරනවා.\nමියගිය මෙම පුද්ගලයා වයස අවුරුදු 37ක් වූ කට්ටඹුවාව ප්‍රදේශයේ පදිංචිකරුවෙක්.\nඅදාල සිදුවීම වන අවස්ථාවේ ඔහුගේ බිරිද සහ දරුවා නිවසේ නොසිටි බවයි මූලික පොලිස් විමර්ශනවල දී අනාවරණය වී ඇත්තේ.\nමෘත දේහය කුරුණෑගල රෝහලේ තැම්පත් කර අති අතර මරණයට හේතුව මෙතෙක් අනාවරණය වී නැහැ.\nමහව පොලීසිය විසින් වැඩිදුර විමර්ශන කටයුතු මෙහෙයවයි.",
       "URL": "https://www.hirunews.lk/332817/මහව-නිවසක-පුද්ගල-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=407"
}