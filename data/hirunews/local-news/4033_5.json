{
       "Source": "hirunews",
       "Timestamp": "Saturday, 17 March 2018 - 19:00",
       "Headline": "එ.ජා.ප. යේ පසුපෙළින් ඉල්ලීමක්",
       "News Content": "එක්සත් ජාතික පක්ෂයේ වර්තමාන නායකත්වය වෙනස් විය යුතු බව එක්සත් ජාතික පක්ෂය සුරැකීමේ ජාතික සංවිධානය ප්‍රකාශ කළා.\nදඹුල්ලේදී මාධ්‍ය හමුවක් කැදවමින් එහි මහලේකම්, හිගුරක්ගොඩ ප්‍රාදේශීය සභාවේ හිටපු මන්ත්‍රී එස්.ආර්.එම් වික්‍රමසිංහ කියා සිටියේ මේ අනුව, තරුණ නව නායකත්වයකට පක්ෂය භාර දිය යුතු බවයි.\n‘‘පළාත් සභා පාර්ලිමේන්තු මන්ත්‍රීවරු විශාල පිරිසක් කළකිරීමෙන් ඉන්නවා. ගරු නායකතුමාට අකමැත්තෙන් ගමට ගිහිල්ලා ඔබතුමාව මාකට් කරන්න බැහැ. අපි දැන් ඉවසුව ඉවසුවා අවුරුදු 25 ක් හැබැයි අපිට එක්සත් ජාතික පක්ෂයේ ජනාධිපතිවරයෙක් බිහිකරගන්න බැරුව ගියා. ඒ නිසා අපි කියන්නේ ජනමතය බලන්න නම් ඔබතුමාගේ පෞද්ගලික දුරකථන අංකය ප්‍රසිද්ධ කරන්න. රටේ ඉන්න සමස්ත ජනතාව කවුද නායකයා කවුද ඕනේ කියලා එස්. එම් එස්. පණිවිඩයකින් එවයි.\nප්‍රශ්නය - ඒ කියන්නේ ඉල්ලා අස්වෙන්න කියලාද? නායකත්වයෙන් අයින් වෙන්න කියලා මොකක්ද ඉල්ලීම?\n- අපි කියන්නේ ගරු අගමැතිතුමාට අගමැතිකමේ ඉන්න. අපි කියන්නේ පක්ෂ නායකයා විදිහට ඔබතුමාට දැන් යන්න කාලය සුදුසු කාලය එළඹිලා තියෙන්නේ.\nප්‍රශ්නය - නම් කරන නායකයා කවුද? එහෙම සැලසුමක් තියෙනවාද?\n- පක්ෂය හැර ගිය දැවැන්තයෝ ඉන්නවා මේ වෙනකොට මේ පක්ෂයේ නායකත්වය වෙනස් වුණ ගමන්ම ඒකරාශී වෙන්න බලාපොරොත්තුවෙන්. හිටපු මහලේකම් තිස්ස අත්තනායක මැතිතුමා, එතුමා ගරු නායකතුමාට මුහුණටම කිව්වා සර් මේ වැඩේ කරන්න එපා මේක, සර් ඉල්ලන්නග බැරි නම් සජිත් මහත්තයාට දෙන්න. එහෙම නැත්නම් කරු ජයසූරිය මහත්තයාට දෙන්න. නැත්නම් එක්සත් ජාතික පක්ෂයේ කවුරු හරි දාන්න. මේක දිනන්න පුළුවන් මැතිවරණයක් කියලා. නමුත් ඒ අවස්ථාවේදී එතුමා ඒක වෙනස් කළේ කවුරුත් දන්නේ නැහැ. මෛත්‍රීපාල සිරිසේන මැතිතුමන් දන්නේ නැහැ. එතුමා ආවේ ජනාධිපති අපේක්ෂකයා විදිහට නෙමෙයි. පක්ෂයට සම්බන්ධ වුණේ අගමැතිකම බලාපොරොත්තුව’’\nඑක්සත් ජාතික පක්ෂයේ හිටපු ප්‍රාදේශීය සභා මන්ත්‍රීවරුන් සහ එක්සත් ජාතික පක්ෂ සන්නිවේදන බලකායේ ක්‍රියාකාරින් එක්ව මෙම එක්සත් ජාතික පක්ෂය සුරැකීමේ ජාතික සංවිධානය ආරම්භ කර තිබෙනවා.\nදිවයිනේ දිස්ත්‍රික්ක විසිපහේම එක්සත් ජාතික පක්ෂ නියෝජිතයින් මෙම මාධ්‍ය හමුවට එක්ව සිටීම විශේෂත්වයක්.",
       "URL": "https://www.hirunews.lk/186174/එ-ජා-ප-යේ-පසුපෙළින්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4033"
}