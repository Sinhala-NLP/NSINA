{
       "Source": "hirunews",
       "Timestamp": "Sunday, 24 April 2022 - 7:52",
       "Headline": "අන්තරේට එරෙහිව, පොලිසිය ඉල්ලූ නියෝගය අධිකරණය ප්‍රතික්ෂේප කරයි (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලය, සරසවි කිහිපයක මහා ශිෂ්‍ය සංගම්වල සභාපතිවරුන් ඇතුළු 16 දෙනෙකුට අදාළව නියෝගයක් ඉල්ලා කොටුව පොලිසිය කළ ඉල්ලීමක් කොළඹ අතිරේක මහේස්ත්‍රාත්වරයා ඊයේ ප්‍රතික්ෂේප කළා.\nපොලිසිය එහිදී පෙන්වා දී තිබුණේ අද පැවැත්වීමට නියමිත විරෝධතාව හේතුවෙන් දැඩි මහජන පීඩාවක් මෙන්ම පොදු දේපළවලට හානි කිරීමේ ප්‍රවණතාවක් පවතින බවයි.\nඒ අනුව අදාළ 16 දෙනාට සුදුසු නියෝගයක් ලබාදෙන ලෙස පොලිසිය ඉල්ලා තිබෙනවා.\nකෙසේ වෙතත්, එය ප්‍රතික්ෂේප කළ මහේස්ත්‍රාත්වරයා එවැනි නියෝගයක් පැනවීමේ හැකියාවක් නොමැති බව ප්‍රකාශ කළ අතර, නීතිවිරෝධී ක්‍රියාවක් සිදුවන්නේ නම් පොලිස් ආඥා පනත අනුව පියවර ගැනීමේ බලය පොලිසියට හිමි බවද ප්‍රකාශ කළා.",
       "URL": "https://www.hirunews.lk/302660/අන්තරේට-එරෙහිව-පොලිසිය-ඉල්ලූ-නියෝගය-අධිකරණය-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1213"
}