{
       "Source": "hirunews",
       "Timestamp": "Saturday, 12 December 2020 - 8:22",
       "Headline": "ලොව පුරා මරණ ලක්ෂ 16 පනී - අඩු සහ මැදි ආදායම් ලබන රටවලට කොවිඩ් එන්නත් බිලියනයක්",
       "News Content": "ලොව පුරා කොරෝනා මරණ ලක්ෂ 16 ඉක්මවා ගොස් තිබෙනවා.\nඒ, ගත වූ පැය 24 තුළ නව මරණ 12,079ක් වාර්තා වීමත් සමඟයි.\nඒ අනුව මුළු කොරෝනා මරණ සංඛ්‍යාව දහසය ලක්ෂ 147ක් ලෙසයි දැක්වෙන්නේ. වැඩිම මරණ සංඛ්‍යාවක් තවදුරටත් වාර්තා වන්නේ ඇමරිකාවෙන් වන අතර එම සංඛ්‍යාව තුන් ලක්ෂ 2605ක්.\nගත වූ පැය 24 තුළ ඇමරිකාවෙන් නව ආසාදිතයන් දෙලක්ෂ 26,683ක් වාර්තා වීමත් සමඟ එරට මුළු ආසාදිත සංඛ්‍යාව එක්කෝටි 62 ලක්ෂ 75,611ක් දක්වා ඉහළ ගියා.\nමේ අතර, කොරෝනා වෛරසය සඳහා නිපදවන එන්නත් බිලියනයක් අඩු හා මැදියම් ආදායම් ලබන රටවලට ලබාදීමට ලෝක සෞඛ්‍ය සංවිධානයේ ප්‍රධානී ටෙඩ්‍රොස් ඇඩනම් ගෙබ්‍රියේසස් සහතික වී තිබෙනවා.\nරටවල් 189ක සහභාගීත්වයෙන් ජිනිවා හි පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/256845/ලොව-පුරා-මරණ-ලක්ෂ-16-පනී-අඩු-සහ-මැදි-ආදායම්-ලබන-රටවලට-කොවිඩ්-එන්නත්-බිලියනයක්",
       "Category": "Local News",
       "Parent URL": "https://www.hirunews.lk/local-news.php?pageID=2280"
}