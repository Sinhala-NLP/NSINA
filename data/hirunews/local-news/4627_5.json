{
       "Source": "hirunews",
       "Timestamp": "Tuesday, 07 March 2017 - 14:08",
       "Headline": "ජනපති අද සමුළුව අමතයි",
       "News Content": "ඉන්දියානු සාගර කලාපයේ පිහිටි රාජ්‍යයන්ගේ තිරසර හා සමබර සංවර්ධනය අරමුණු කර ගනිමින් පැවැත්වෙන ඉන්දියානු සාගර කලාපීය රාජ්‍ය නායක සමුළුව ඉන්දුනීසියාවේ ජකර්තා නුවර දී අද උදෑසන ආරම්භ වූ අතර, එහි සමාරම්භක අවස්ථාවට ජනාධිපති මෛත්‍රීපාල සිරිසේන ද එක්වුණා.\nසමුළුව පැවැත්වෙන ජකර්තා නුවර සම්මන්ත්‍රණ ශාලාව වෙත පැමිණි ජනාධිපතිවරයා පිළිගෙන ඇත්තේ ඉන්දුනීසියානු ජනපති ජෝකෝ විඩෝඩෝ විසින්.\nඉන්දියානු සාගර කලාපයේ රටවල් 21ක රාජ්‍ය නායකයින් සහ නියෝජිතයින් මෙම සමුළුවට එක්ව සිටිනවා. ජනාධිපති මෛත්‍රීපාල සිරිසේන අද එහි ආරම්භක සැසි වාරය ඇමතීමට නියමිතයි.",
       "URL": "https://www.hirunews.lk/156279/ජනපති-අද-සමුළුව-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=4627"
}