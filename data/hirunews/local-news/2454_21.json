{
       "Source": "hirunews",
       "Timestamp": "Tuesday, 15 September 2020 - 7:19",
       "Headline": "සීනිකූරා දින හතක් රඳවාගනී",
       "News Content": "හෙරොයින් පැකට් 100 ක් සමගින් බදුල්ල නගරයේ දී අත්අඩංගුවට ගත් සීනිකූරා නමැති අන්වර්ථ නාමයෙන් හඳුන්වන පුද්ගලයා දින 7 ක් රඳවාගෙන ප්‍රශ්න කිරීමට අධිකරණය අවසර ලබා දුන්නා.\nබදුල්ල කටුපැලැල්ලේගම පදිංචි මෙම සැකකරු වැල්ලම්පිටියේ සිට මෙම හෙරොයින් පැකට් කකුළේ බැඳ බස් රථයකින් බදුල්ලට රැගෙන එමින් සිටියදීයි අත්අඩංගුවට ගනු ලැබුවේ ඊයේ දිනයේදීයි.\nඑමෙන්ම, ගාල්ල නගරයේ සහ ඒ අවට ප්‍රදේශවල ඊයේ සිදුකරන ලද විශේෂ වැටලීමකදී කුඩු තරංගා නමැති කාන්තාව ද හෙරොයින් ග්‍රෑම් 10 යි මිලිග්‍රෑම් 560 ක් සමඟින් අත්අඩංගුවට ගෙන තිබුණා.\nමේ අතර, මහව - කැත්පහුව ප්‍රදේශයේදී ඊයේ සිදුකළ වැටලීමකදී මෙරට නිෂ්පාදිත ගිනිඅවියක් සහ හෙරොයින් ග්‍රෑම් 2 ක් සමගින් සැකකරුවෙකු අත්අඩංගුවට ගෙන තිබෙනවා.\nමීට අමතරව, පැල්මඩුල්ල - දෙඹගහවින්න ප්‍රදේශයේදී 8 දෙනෙකු ඊයේ අත්අඩංගුවට ගෙන තිබුණේ පැරණි කාසි 900 ක් අලෙවි කිරීමට යමින් සිටියදීයි.",
       "URL": "https://www.hirunews.lk/250225/සීනිකූරා-දින-හතක්-රඳවාගනී",
       "Category": "Local News",
       "Parent URL": "https://www.hirunews.lk/local-news.php?pageID=2454"
}