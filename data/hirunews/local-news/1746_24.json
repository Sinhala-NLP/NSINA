{
       "Source": "hirunews",
       "Timestamp": "Wednesday, 18 August 2021 - 8:23",
       "Headline": "සංචාරක ක්‍ෂේත්‍රයේ වර්ධනය වෙනුවෙන් ඉදිරි අයවැයට යෝජනා",
       "News Content": "මෙවර අයවැයට ඉදිරිපත් කෙරෙන යෝජනා සකස් කිරීමේ දී සංචාරක ගුවන් සේවා ක්‍ෂේත්‍රය මෙන් ම සංචාරක ඉපයීම්, මල් හා පත්‍ර අපනයන ක්‍ෂේත්‍ර වර්ධනය කිරීමට අදාළව ද යෝජනා ඉදිරිපත් කරන බව සංචාරක අමාත්‍යාංශය පවසනවා.\nමුදල් අමාත්‍යාංශය මඟින් ඉදිරි අයවැය සඳහා අමාත්‍යාංශ මට්ටමින් යෝජනා ලබාගැනීම මේ වනවිට ආරම්භ කර ඇති අතර, එම යෝජනා මේ මස 20 වන දිනට පෙර මුදල් අමාත්‍යාංශය වෙත යොමු කිරීමට ද නියමිත යි.\nඒ අනුව ණය නො වන විදේශ විනිමය ක්‍ෂේත්‍රයන් වර්ධනය කරගැනීම අරමුණු කරගනිමින් ද ඉදිරි අයවැය සඳහා යෝජනා ඉදිරිපත් කිරීමට සංචාරක අමාත්‍යාංශය පියවර ගෙන තිබෙනවා.",
       "URL": "https://www.hirunews.lk/279987/සංචාරක-ක්‍ෂේත්‍රයේ-වර්ධනය-වෙනුවෙන්-ඉදිරි-අයවැයට-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=1746"
}