{
       "Source": "hirunews",
       "Timestamp": "Thursday, 06 July 2023 - 21:43",
       "Headline": "දුම්රියේ ගමන්මළු මාරු කරනා පිරිසක් පිළිබඳ අනාවරණයක්",
       "News Content": "දුම්රියේ ගමන් කරන පුද්ගලයින්ගේ ගමන් මළුවලට තමන්ගේ ගමන්මළු මාරු කරනා පුද්ගලයින් පිළිබඳ මේ දිනවල තොරතුරු වාර්තා වෙනවා.\nශ්‍රී ලංකා දුම්රිය නියාමක සංගමයේ උපලේකම් චින්තක සිරිවර්ධන ප්‍රකාශ කර සිටියේ එවැනි පුද්ගලයින්ගෙන් ඉතා ප්‍රවේශම් වෙන ලෙසයි\nදුම්රිය මගීන් බහුලව ගැවසෙන මැදිරිවලට පිවිසෙන බව කියන මෙම කල්ලිය හිස් ලැප්ටොප් පරිගණක බෑග් සහ තවත් ගම්න් මළු රැගෙන මැදිරිවලට ඇතුළු වී ඒ හා සමාන මගී බෑගයක් ලගින් තමාගේ ගමන් මල්ල තබන බවයි වාර්තා වෙන්නේ.\nමගියාගේ අවධානය බෑගයෙන් ගිලිහෙන මොහොතක් බලා කල්ලි සාමාජිකයා මගියාගේ බෑගය රැගෙන දුම්රියෙන් බැස යාම් සිදු කරන අතර කිසියම් ලෙසකින් දුම්රියෙන් බැස යාමට පෙර බෑග් සෙල්ලම අසු වුවහොත් එය වැරදීමක් ලෙස හඟවමින් මගියා නො මඟ හැර පිටවයාම එම කල්ලිය විසින් සිදු සිදුකරන බවයි වාර්තා වෙන්නේ.\nඑවැනි පුද්ගලයින්ගෙන් ඉතා ප්‍රවේශම් විය යුතු අතර ඉතා විමසිලිමත්ව කටයුතු කළ යුතු බවයි ඔහු වැඩිදුරටත් පෙන්වා දුන්නේ.",
       "URL": "https://www.hirunews.lk/340263/දුම්රියේ-ගමන්මළු-මාරු-කරනා-පිරිසක්-පිළිබඳ-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=208"
}