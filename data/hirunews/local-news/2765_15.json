{
       "Source": "hirunews",
       "Timestamp": "Wednesday, 29 April 2020 - 16:46",
       "Headline": "ඉන්දියාවේ සිටි තවත් ශ්‍රී ලාංකික සිසුන් 143 දෙනෙකු දිවයිනට",
       "News Content": "ශ්‍රී ලංකාවට පැමිණීමට නොහැකිව ඉන්දියාවේ නවදිල්ලි නුවර රැඳී සිටි තවත් ශ්‍රී ලාංකික සිසුන් 143 දෙනෙකු රැගත් විශේෂ ගුවන් යානයක් අද පස්වරුවේ කටුනායක ගුවන් තොටුපල වෙත ළඟාවුණා.\nවිෂබීජහරණය කිරීමෙන්  අනතුරුව එම පිරිස නිරෝධායන කටයුතු සඳහා අදාළ මධ්‍යස්ථාන වෙත රැගෙන ගිය බවයි ගුවන් තොටුපල හිරු වාර්තාකරු ප්‍රකාශ කළේ.\nඒ අනුව මේ වනවිට ඉන්දියාව, පාකිස්ථානය, නේපාලය සහ බංග්ලාදේශයේ සිට දිවයිනට රැගෙන ආ සිසුන් ඇතුලූ ශ්‍රී ලාංකිකයන් සංඛ්‍යාව 946ක්.\nමේ අතර කොරෝනා වෛරසයේ ව්‍යාප්තිය පාලනය වනතුරු හදිසි අනතුරු සහ හදිසි අක්ෂි ආබාධ සේවා පමණක් ක්‍රියාත්මක කිරීමට ජාතික අක්ෂි රෝහල තීරණය කර තිබෙනවා.\nඒ අනුව එහි සායන සඳහා පැමිණීමට සහ ඖෂධ ලබාගැනීම පිළිබඳ දැනගැනීමට 011 2693911 යන දුරකථන අංකය හඳුන්වාදී ඇති බවයි ජාතික අක්ෂි රෝහලේ අධ්‍යක්‍ෂ වෛද්‍ය යූ.සී. කුමාරතිලක සඳහන් කළේ.",
       "URL": "https://www.hirunews.lk/239707/ඉන්දියාවේ-සිටි-තවත්-ශ්‍රී-ලාංකික-සිසුන්-143-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2765"
}