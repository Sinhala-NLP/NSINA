{
       "Source": "hirunews",
       "Timestamp": "Wednesday, 20 April 2022 - 19:46",
       "Headline": "රඹුක්කන සිද්ධිය විමර්ශනයට අවශ්‍ය නම් CIDය යොදවනවා (වීඩියෝ)",
       "News Content": "රඹුක්කන ඇති වූ සිද්ධිය පිළිබදව විමර්ශන කිරීමට අපරාධ පරීක්ෂණ දෙපාර්තමේන්තුව යෙදවීමට අවශ්‍ය නම් ඒ සඳහා කටයුතු කරන බව මහජන ආරක්ෂක සහ සංචාරක අමාත්‍ය ප්‍රසන්න රණතුංග අද පාර්ලිමේන්තුවේදී ප්‍රකාශ කළා.\nපාර්ලිමේන්තුවේ කටයුතු ආරම්භයේදී මේ පිළිබදව සාකච්ඡා වූ අවස්ථාවේ දී විනාඩි 10කට පාර්ලිමේන්තුව කල් තැබීමට කථානායකවරයාට සිදුවුණා.\nඒ, රටේ පවතින වත්මන් තත්ත්වය පිළිබදව සාකච්ඡා කිරීම සදහා පක්ෂ නායක රැස්වීමක් කැදවන ලෙස එක්සත් ජාතික පක්ෂ නායක රනිල් වික්‍රමසිංහ ප්‍රකාශ කිරීම හේතුවෙන්. කෙසේ වෙතත්, විපක්ෂ නායක සජිත් ප්‍රේමදාස ඊට එකගතාව පළ කළේ නැහැ.\nමේ අතර, සමගි ජනබලවේගයේ මන්ත්‍රීවරුන් රඹුක්කන වෙඩි තැබීමට විරෝධය පළ කරමින් අද සිය කමිසවල විශේෂ ලාංඡනයක් ද පැළඳගෙන පැමිණ තිබුණා.\nමේ අතර, පක්ෂ නායක රැස්වීමකදී කතානායක මහින්ද යාපා අබේවර්ධන සිදුකළ ප්‍රකාශයක් සම්බන්ධයෙන් විපක්ෂ නායක සජිත් ප්‍රේමදාස අද පාර්ලිමේන්තුවේ අදහස් පළ කිරීමත් සමග කතානායකවරයා විපක්ෂ නායකවරයා අතර උණුසුම් සංවාදයක් ඇතිවුණා.",
       "URL": "https://www.hirunews.lk/302398/රඹුක්කන-සිද්ධිය-විමර්ශනයට-අවශ්‍ය-නම්-cidය-යොදවනවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1219"
}