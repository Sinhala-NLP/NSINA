{
       "Source": "hirunews",
       "Timestamp": "Wednesday, 09 August 2023 - 15:00",
       "Headline": "කෙළෙසු දැරිය සඟවා පුතාට ආධාර අනුබල දුන්කොස්තාපල් අත්අඩංගුවට",
       "News Content": "සිය පුතාගෙන් දූෂණයට ලක් වූ බාලවයස්කාර දැරියක් සඟවා තබාගෙන  සිටි පොලිස් කොස්තාපල්වරයෙකු මොණරාගල  පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ බිබිල පොලිස් පොලිස් ස්ථානයට අනුයුක්තව රාජකාරි කරන පොලිස් කොස්තාපල්වරයෙක් බව අනාවරණය වෙනවා.\nදැරියක්  අතුරුදන් බවට මවකගෙන් ලද  පැමිණිල්ලක් සම්බන්ධයෙන් මොනරාගල පොලිසිය විසින් විමර්ශන සිදු කිරීමේ දී එම දැරිය පොලිස් ස්ථානයට ඉදිරිපත් වී තිබෙනවා. අනතුරුව එම දැරියගෙන්  ප්‍රකාශ සටහන් කිරීමේදී අනාවරණය වී ඇත්තේ ඇය  දූෂණයට ලක් වී ඇති බවකි.\nඒ අනුව පොලිසිය විසින් දැරිය වෛද්‍ය පරීක්ෂණ සඳහා සිරිගල රෝහලට ඇතුළත් කර තිබෙනවා.\nවෛද්‍ය වාර්තාවක් ලබා ගතහොත් තම පුත්‍රයා ස්ත්‍රී දූෂණයට වරදකරු වන හෙයින් මෙම පොලිස් කොස්තාපල්වරයා දැරියට  රෝහලෙන් පැන යාමට උපදෙස් ලබා දී තිබුණා.රෝහලෙන් බැහැරට ආ දැරිය පොලිස් කොස්තාපල්වරයා  යතුරු පැදියක නංවාගෙන බිබිල ප්‍රදේශයේ ඔවුන්ගේ ඥාති නිවසක සඟවා  තිබෙන බව විමර්ශනවලදී හෙළිවී ඇති බව පොලිසිය පවසයි.\nඑම සම්බන්ධයෙන් පොලිස් කොස්තාපල්වරයාගෙන් ප්‍රකාශ සටහන් කර ගැනීමෙන් අනතුරුව තොරතුරු වසන්කරමින් බාලවයස්කාර දැරියක් නීතියානුකූල  භාරකාරත්වයෙන් අපහරණය යන චෝදනාව යටතේ  අත්අඩංගුවට ගෙන ඇති බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/344219/කෙළෙසු-දැරිය-සඟවා-පුතාට-ආධාර-අනුබල-දුන්කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=111"
}