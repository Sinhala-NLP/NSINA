{
       "Source": "hirunews",
       "Timestamp": "Thursday, 15 June 2017 - 8:36",
       "Headline": "නුවරඑළිය ම හඬවමින් මහ පාර මැද අවසන් ගමන් ගිය පුංචි ආකාශා update",
       "News Content": "නානුඔය ශ්‍රීමත් ජේම්ස් පීරිස් විද්‍යාලයේ පළමුවන ශ්‍රේණියේඉගෙණුම ලබමින් සිටි 6 හැවිරිදි රදැල්ල ප්‍රදේශයේ පදිංචි දෙව්මිණි ආකාශා පුංච් දියණිය, නානුඔය නගරයේ කහ ඉරක් මතදී  ටිපර් රථයක අද(15) උදෑසන මිය ගියේ ප්‍රදේශයම කම්පා කරමින්. අනතුරෙන් එම දැරිය එම ස්ථානයේම මිය ගියා.\nසිද්ධියත් සමග ප්‍රදේශයේ ජනතාව නානුඔය නගරයේ කළහකාරී ලෙස හැසිරීමෙන් නානුඔය-නුවරඑළිය ප්‍රධාන මාර්ගයේ වාහන ධාවනය පැය කීපයකට සම්පූර්ණයෙන් ඇණ හිට තිබු අතර ප්‍රදේශයේ ජනතාව 3000 කට ආසන්න පිරිසක් නානුඔය නගරයට පැමිණ දැරිය අනතුරට පත් කළ ටිපර් රථය ගිනි තබා විනාශ කර කළා.\nතත්වය පාලනය කිරීම සඳහා පොලිස් විශේෂ කාර්ය බලකා කඳවුරේ භට පිරිස් හා නානුඔය පොලීසියේ නිලධාරීන් නගරයේ ආරක්ෂාවට යොදවා තිබු අතර මේ වනවිට තත්වය පාලනය කර තිබෙනවා.\nප්‍රදේශවාසින් එක්ව ටිපර් රථයට ගිණී තැබිම හේතුවෙන් එම මාර්ගයේ ගමනා ගමන කටයුතු සමිපුර්ණයෙන්ම ඇණහිට තිබු අතර අනතුර සිදුකළ ටිපර් රථයේ රියදුරාව පොලිසිය මගින් අත්අඩංගුවට ගත්තා.\n......................................................... (update)...2017-06-15....02.49 pm\nනානුඔය නගරයට පොලිස් විශේෂ කාර්ය බලකාය කැදවයි\nනුවරඑළිය - නානුඔය නගරයේදී අද උදෑසන සිදුවූ රිය අනතුරෙන් පසුව ඇතිවූ නොසන්සුන්තාවය පාලනය කිරීම සඳහා මේ වනවිට එම ප්‍රදේශයට පොලිස් විශේෂ කාර්ය බලකාය කැදවා තිබෙනවා.\nනානුඔය පොලීසිය ප්‍රකාශ කළේ් විරෝධතාකරුවන් විසින් නුවරඑළිය - හැටන් ප්‍රධාන මාර්ගය නානුඔය ප්‍රදේශයෙන් තවදුරටත් අවහිර කර ඇති බවයි.\nමේ හේතුවෙන් විකල්ප මාර්ග භාවිතා කරන ලෙස පොලීසිය ඉල්ලීමක්ද කළා.\nඅද උදෑසන පාසල් යාමට පැමිණි දැරියක් කහ ඉර මතින් පාර මාරුවීමට යාමේදී ටිපර් රථයක ගැටීමෙන් මෙම අනතුර සිදුවුනා.\nඉන් පසුව ප්‍රදේශවාසීන් විරෝධතාව ආරම්භ කළ අතර, අදාළ ටිපර් රථයටද ගිනි තැබූ බවයි එහි සිටින අප වාර්තාකරු සඳහන් කළේ.\nමේ අතර හැටන් නගරයේ එකතුවන කැළිකසළ නගර සභාව මගින් ඉවත් නොකිරීමට විරෝධය දක්වමින් ප්‍රදේශයේ වෙළඳසැල් හිමියන් හර්තාල් ව්‍යාපාරයක් ආරම්භ කර තිබෙනවා.\nනගරයේ සියලූම වෙළඳසැල් මේ වනවිට වසා දමා ඇති අතර, ඔවුන් හැටන් ඔරලෝසු කණුව ඉදිරිපිට අද පෙරවරුවේ උද්ඝෝෂනයකද නිරතවූ බවයි හිරු වාර්තාකරු සඳහන් කළේ.\n..............................................................(update)...2017-06-15....12.33 pm\nනානුඔය නගරයේ උණුසුම් තත්වයක් (ඡායාරූප)\nනානුඔය නගරයේ සිදු වූ රිය අනතුරකින් කුඩා දැරියක් මියයාමත් සමග උණුසුම් තත්වයක් ඇතිව තිබෙනවා.\nමේ හේතුවෙන් එම ප්‍රදේශයේ ජනතාව පවත්වන විරෝධතාවයක් නිසා නුවරඑළිය හැටන් ප්‍රධාන මාර්ගයේ රථ වාහන තදබදයක් ද ඇතිව තිබෙන බවයි අප වාර්තාකරු සඳහන් කළේ.\n(ඡායාරූප - හැටන් රංජිත් රාජපක්ෂ)",
       "URL": "https://www.hirunews.lk/163597/නුවරඑළිය-ම-හඬවමින්-මහ-පාර-මැද-අවසන්-ගමන්-ගිය-පුංචි-ආකාශා-update",
       "Category": "Local News",
       "Parent URL": "https://www.hirunews.lk/local-news.php?pageID=4469"
}