{
       "Source": "hirunews",
       "Timestamp": "Saturday, 01 October 2022 - 9:49",
       "Headline": "‘පොත් දහදාහක් තිබුණු මගේ පුස්තකාලය සම්පූර්ණයෙන් ම ගිනිබත් වුණා…!’- රාජ්‍ය අමාත්‍ය සනත් නිශාන්ත",
       "News Content": "ඉකුත් මැයි 9 වැනි දා කොල්ලුපිටිය අරලියගහ මන්දිරය අසල සහ ගාලු මුවදොර අසල පැවති විරෝධතාභූමිවලට එවක ආණ්ඩුවේ ආධාරකරුවන් පිරිසක් විසින් පහර දීමෙන් අනතුරුව දිවයින පුරා පිහිටි පාර්ලිමේන්තු මන්ත්‍රීවරුන් සහ ප්‍රාදේශීය දේශපාලකයන් රැසකගේ නිවාස සහ වෙනත් පෞද්ගලික දේපලවලට විරෝධතාකරුවන් විසින් ප්‍රහාර දියත් කළා.\nඑලෙස විනාශ වූ දේපල අතර පුත්තලම් දිස්ත්‍රික් පාර්ලිමේන්තු මන්ත්‍රී, ජල සම්පාදන රාජ්‍ය අමාත්‍ය සනත් නිශාන්තට අයත් පෞද්ගලික දේපල ද ඇතුළත් වුණා.\nවිනාශ වූ ඔහුගේ පෞද්ගලික දේපල අතර පොත් දහදහසක් පමණ වූ පුස්තකාලයක් ද වූ බව හිරු නිවුස් කළ විමසීමක දී රාජ්‍ය අමාත්‍යවරයා අප හා ප්‍රකාශ කළා.\n\"ඒ මගේ විතරක් පුස්තකාලයක් නෙවෙයි, මගේ බිරිඳ අධිනීතීඥවරියක්. එයාගෙයි මගෙයි මගේ දරුවන්ගෙයි පොත්. එතන පොත් දහ දාහක් විතර තිබ්බා. ඒවා අපි ජීවිත කාලෙම එකතු කරපු පොත්. ඉතින් අපි ආපහු පුස්තකාලය හදන්න පොත් එකතු කරනවා. මේ සැරේත් පොත් ගත්තා. අපේ ලොකු පොත් ප්‍රමාණයක් තිබුණා සහ අපි දැන් එකතු කරමින් පවතිනවා.\"\nයනුවෙන් රාජ්‍ය අමාත්‍යවරයා අප සමග ප්‍රකාශ කළා.",
       "URL": "https://www.hirunews.lk/316750/පොත්-දහදාහක්-තිබුණු-මගේ-පුස්තකාලය-සම්පූර්ණයෙන්-ම-ගිනිබත්-වුණා-රාජ්‍ය-අමාත්‍ය-සනත්-නිශාන්ත",
       "Category": "Local News",
       "Parent URL": "https://www.hirunews.lk/local-news.php?pageID=832"
}