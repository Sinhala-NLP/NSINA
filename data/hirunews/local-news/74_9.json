{
       "Source": "hirunews",
       "Timestamp": "Friday, 25 August 2023 - 9:45",
       "Headline": "වැඩ තහනමට ලක්වූ pc කෝටි තුනක කුඩු සමඟ අත්අඩංගුවට",
       "News Content": "රුපියල් කෝටි 3කට අධික වටිනාකමින් යුතු හෙරොයින් කිලෝ ග්‍රෑම් 3  ග්‍රෑම් 95 ක් සමග වැඩ තහනමකට ලක් වූ පොලිස් කොස්තාපල්වරයෙකු මාතලේ ප්‍රදේශයේ දී ගම්පොල කොට්ඨාස අපරාධ විමර්ශන අංශය අත්අඩංගුවට ගෙන තිබෙනවා.\nහෙරොයින් සමග අත්අඩංගුවට ගත් සැකකරුවකුගෙන් ප්‍රශ්න කිරීමේ දී  මෙම කුඩු තොගය සොයා ගැනීමට හැකි වූ බව පොලීසිය වැඩිදුරටත් අනාවරණය කරනවා.\nපසුගිය 16 වැනිදා විනය විරෝධී හේතුවක් මත වැඩ තහනමකට ලක්ව ඇති මෙම පොලිස් කොස්තාපල්වරයා මෙම හෙරොයින් අධිකරණයකින් සොරාගෙන ඇති බවට පොලිසිය  සැක පළ කරනවා.\nමෙම සම්බන්ධව ඉදිරි විමර්ශන ගම්පොල කොට්ඨාස අපරාධ විමර්ශන අංශය සිදුකරන බව පොලීසිය වැඩිදුරටත් පවසනවා.",
       "URL": "https://www.hirunews.lk/346028/වැඩ-තහනමට-ලක්වූ-pc-කෝටි-තුනක-කුඩු-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=74"
}