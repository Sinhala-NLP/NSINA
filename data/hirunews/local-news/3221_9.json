{
       "Source": "hirunews",
       "Timestamp": "Thursday, 01 August 2019 - 20:41",
       "Headline": "යහපත් රටක් ගොඩනැගීමට විරුද්ධ පිරිසක් ගැන ජනපතිගෙන් ප්‍රකාශයක්",
       "News Content": "මත්ද්‍රව්‍ය ජාවාරම්කරුවන්ට මරණීය දණ්ඩනය ලබාදීමට විරුද්ධ සියලු පිරිස් එරෙහි වී ඇත්තේ යහපත් රටක් ගොඩනැගීමේ වැඩපිළිවෙළට බව ජනාධිපති මෛත්‍රීපාල සිරිසේන මහතා පවසනවා.\nජනාධිපතිවරයා මේ බව සඳහන් කළේ බණ්ඩාරවෙල නගරශාලාවේ පැවති පුණ්‍යොත්සවයකට එක්වෙමින්.\nඅමරපුර සිරි සද්ධම්ම වංශ මහා නිකායේ ඌව පළාත් ප්‍රධාන සංඝනායක පදවියෙන් පිදුම්ලද පූජ්‍ය ගලේගොඩගම සෝභිත නායක ස්වාමින් වහන්සේවෙත අක්තපත්‍ර පිළිගැන්වීමේ පුණ්‍යොත්සවය අද පැවැත්වුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.",
       "URL": "https://www.hirunews.lk/221332/යහපත්-රටක්-ගොඩනැගීමට-විරුද්ධ-පිරිසක්-ගැන-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3221"
}