{
       "Source": "hirunews",
       "Timestamp": "Tuesday, 21 December 2021 - 13:32",
       "Headline": "සෞඛ්‍ය ලේකම් සමඟ සාකච්ඡාවත් අසාර්ථකයි - විසඳුම් ලැබෙනතුරු වෛද්‍යවරු වර්ජනයේ (වීඩියෝ)",
       "News Content": "වර්ජනයේ නිරත රජයේ වෛද්‍ය නිලධාරීන්ගේ සංගමය සහ සෞඛ්‍ය අමාත්‍යාංශ ලේකම්වරයා අතර අද (21) පස්වරුවේ පැවති සාකච්ඡාව එකඟතාවකින් තොරව අවසන්වී තිබෙනවා.\nඒ අනුව අද පෙරවරු අටේ සිට ආරම්භ කළ දීපව්‍යාප්ත වර්ජනය විසඳුම් ලැබෙන තුරු අඛන්ඩව ක්‍රියාත්මක කිරීමටයි රජයේ වෛද්‍ය නිලධාරීන්ගේ සංගමය තීරණය කර ඇත්තේ.\nවර්ජනය හේතුවෙන් දිවයින පුරා රෝහල්වල කටයුතුවලට බාධා එල්ල වූ අතර, ප්‍රතිකාර ලබාගැනීම සඳහා පැමිණි රෝගීන් පත්වූයේ දැඩි අපහසුතාවකටයි.\nවිශේෂ වෛද්‍යවරුන්ගේ පත්වීම් ලැයිස්තු සැකසීම ඇතුළු ඉල්ලීම් 07ක් මුල් කරගනිමිනුයි රජයේ වෛද්‍ය නිලධාරීන්ගේ සංගමය මෙලෙස වර්ජනයක නිරත වන්නේ.\nවර්ජනයට සහය නොදෙන රජයේ වෛද්‍ය නිලධාරීන්ගේ සංසදයේ සභාපති වෛද්‍ය රුක්ෂාන් බෙල්ලන, ඒ සම්බන්ධයෙන් අදහස් දක්වමින් වර්ජනයට විරෝධය පළ කළා.",
       "URL": "https://www.hirunews.lk/291714/සෞඛ්‍ය-ලේකම්-සමඟ-සාකච්ඡාවත්-අසාර්ථකයි-විසඳුම්-ලැබෙනතුරු-වෛද්‍යවරු-වර්ජනයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1479"
}