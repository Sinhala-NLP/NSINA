{
       "Source": "hirunews",
       "Timestamp": "Tuesday, 10 October 2017 - 14:58",
       "Headline": "ඉන්ධන දුම්රිය පිටුපසට ධාවනය කිරීම ගැන පරීක්ෂණයක්",
       "News Content": "නාවලපිටිය සිට කොටගල ඛනිජ තෙල් නීතිගත සංස්ථා තෙල් ගබඩා සංකීර්ණය දක්වා ඉන්ධන ප්‍රවාහනය කරමින් තිබූ දුම්රියක එන්ජිමේ සිදුවූ කාර්මික දෝෂයක් හේතුවෙන් එය පසුපසට ධාවනය වී තිබෙනවා.\nඅද අලුයම 3ට පමණ හැටන් දුම්රිය ස්ථානයේ සිට කොටගල දුම්රිය ස්ථානය දක්වා ගමන් ආරම්භ කළ දුම්රිය මෙලෙස කාර්මික දෝෂයකට ලක්වූ බවයි නාවලපිටිය දුම්රිය පාලක කාර්යාලය සඳහන් කළේ.\nදුම්රිය කාර්මික දෝෂයට ලක්වන අවස්ථාවේ එහි ඩීසල් ලීටර් 11,600ක් පමණ ප්‍රවාහනය කරමින් තිබූ බව සඳහන්.\nසිද්ධිය සම්බන්ධයෙන් දුම්රිය දෙපාර්තමේන්තුව පරීක්ෂණයක් ද ආරම්භ කර තිබෙනවා.",
       "URL": "https://www.hirunews.lk/173107/ඉන්ධන-දුම්රිය-පිටුපසට-ධාවනය-කිරීම-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4279"
}