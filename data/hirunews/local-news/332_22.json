{
       "Source": "hirunews",
       "Timestamp": "Friday, 19 May 2023 - 14:21",
       "Headline": "චීනය, මධ්‍යම ආසියාවට අවධානය යොමු කරයි",
       "News Content": "චීනය විසින් මධ්‍යම ආසියාවේ සංවර්ධනය සඳහා වන සැළැස්මක් එළිදක්වා තිබෙනවා.\nමධ්‍යම ආසියාවේ යටිතල පහසුකම් සහ වෙළඳාම ඉහළ නැංවීම මෙහි මූලික අරමුණු බවයි විදෙස් වාර්තා සඳහන් කරන්නේ.\nඒ අනුව, කසකස්ථානය, කිරිගිස්ථානය, ටජිකිස්ථානය, ටර්කිමේනිස්ථානය සහ උස්බෙකිස්ථානය රටවල සංවර්ධනය සම්බන්ධයෙන් චීනය මැදිහත්වී කටයුතු කරනු ඇති.\nවයඹ දිග චීනයේ පැවති මධ්‍යම ආසියානු සමුලුවේ දී චීන ජනාධිපතිවරයා ප්‍රකාශ කර ඇත්තේ මධ්‍යම ආසියාවේ සංවර්ධනය වෙනුවෙන් උපරිම දායකත්වයක් දරණ බවයි.\nඑමෙන්ම කලාපීය සාමය සහ ස්ථාවරත්වය ශක්තිමත් කිරීමට උපරිම සහයක් දක්වන බවද ඔහු ප්‍රකාශ කර තිබෙනවා.",
       "URL": "https://www.hirunews.lk/335632/චීනය-මධ්‍යම-ආසියාවට-අවධානය-යොමු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=332"
}