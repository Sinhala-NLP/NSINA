{
       "Source": "hirunews",
       "Timestamp": "Sunday, 27 December 2015 - 10:30",
       "Headline": "කොළඹ මාර්ගවල අද රථ වාහන තදබදයක් ඇති වෙයි ද ?",
       "News Content": "කොළඹ ඇතුලු ප්‍රධාන මාර්ග වල අද අධික රථ වාහන තදබදයක් ඇති විය හැකි බව පොලිසීය පවසනවා.\nඋත්සව සමයේ ගම්බිම් බලා ගිය මගී ජනතාවට අද  කොළඹට පැමිණිම හමුවේ එම තත්වය නි්ර්මාණය විය හැකි බවයි පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේ.\nඑබැවින් මාර්ග නීති වලට අවනතව සැලකිලිමත්ව රිය පදවන්නැයි පොලිසීය රියදුරන්ට දැනුම් දෙනවා.\nපොලිස්පති එන් කේ ඉලංගකෝන් මහතා සියලුම ජේෂ්ඨ නියෝජ්‍ය පොලිස්පතිවරුන්ට උපදෙස් ලබාදී ඇත්තේ අද දිනයේදි දිවයිනේ සියලුම ප්‍රධාන මාර්ග සෘජු අධික්ෂණයක් කරන ලෙසයි.\nඇතිවිය හැකි රථ වාහන තද බදය අවම කිරීමට විශේෂ වැඩ පිළිවෙළක්ද  ක්‍රීයාත්මක කරන ලෙසද දැනුම් දී තිබෙනවා.\nනිළධාරින් උපරිම ප්‍රමාණයක් මාර්ග වල රාජකාරි සදහා එක් කරන ලෙසට පොලිස්පති එන් කේ ඉලංගකෝන් සියලුම පොලිස් ස්ථානාධිපතිවරුන්ට උපදෙස් ලබාදී තිබෙනවා.",
       "URL": "https://www.hirunews.lk/122864/කොළඹ-මාර්ගවල-අද-රථ-වාහන-තදබදයක්-ඇති-වෙයි-ද",
       "Category": "Local News",
       "Parent URL": "https://www.hirunews.lk/local-news.php?pageID=5233"
}