{
       "Source": "hirunews",
       "Timestamp": "Friday, 08 December 2017 - 13:11",
       "Headline": "බිල්ලා සහ අමිල වෙඩි කාගෙන යයි; අල්ලන්න එලන දැළ",
       "News Content": "සියඹලාන්ඩුව මහේස්ත්‍රාත් අධිකරණ පරිශ්‍රයේදී බන්ධනාගාර නිලධාරින්ගෙන් මිදී පලාගිය සැකකරුවන් අත්අඩංගුවට ගැනීම සදහා පොලීසිය විශේෂ මෙහෙයුමක් ආරම්භ කර තිබෙනවා.\nගන්දර අමිල සහ බිල්ලා යන අන්වර්ථ නාමවලින් හැදින්වෙන මෙම රැදවියන් දෙදෙනා මොනරාගල බන්ධනගාරයේ සිට සියඹලාන්ඩුව මහේස්ත්‍රාත් අධිකරණයට ගෙන ගොස් නැවත යමින් සිටියදී ඊයේ මෙලෙස පලාගොස් තිබුණා.\nපලායන අවස්ථාවේදී බන්ධනාගාර නිලධාරින් ඔවුන්ට වෙඩි තබා ඇති අතර, එහිදී එක් රැදවියෙකුට වෙඩි වැදී ඇති නමුත් ඔහු එය නොතකා පලාගොස් ඇති බවයි පොලීසිය සදහන් කළේ.\nමෙම සැකකරුවන් දෙදෙනා දිවයිනේ විවිධ ප්‍රදේශවලින් ගෙවල් බිදීම්, වාහන පැහැර ගෙන යාම් සහ මංකොල්ලකෑම් රැසකට සම්බන්ධ වූවන් බව සදහන්.\nඑක් සැකකරුවෙකු ගන්දර අමිල හෙවත් අමිල සම්පත් යන නමින් ද අනෙක් පුද්ගලයා නුවන් අජිත් කුමාර හෙවත් බිල්ලා යන නමින් ද හදුන්වනු ලබනවා.",
       "URL": "https://www.hirunews.lk/177904/බිල්ලා-සහ-අමිල-වෙඩි-කාගෙන-යයි-අල්ලන්න-එලන-දැළ",
       "Category": "Local News",
       "Parent URL": "https://www.hirunews.lk/local-news.php?pageID=4181"
}