{
       "Source": "hirunews",
       "Timestamp": "Wednesday, 23 November 2016 - 19:23",
       "Headline": "සයිටම්, මැති සබය යළි උණුසුම් කරයි",
       "News Content": "මාලබේ නෙවිල් ප්‍රනාන්දු පෞද්ගලික රෝහල රජයට පවරා ගතයුතු බව අධ්‍යාපන හා මානව සම්පත් සංවර්ධන පිලිබද ආංශික අධීක්ෂණ කමිටුවේ අනුකමිටු සභාපති පාර්ලිමේන්තු මන්ත්‍රී මහාචාර්ය අංශු මාරසිංහ ප්‍රකාශ කලා.\nඑම අනුකාරක සභාව පෞද්ගලික අංශයේ සහභාගීත්වය ඇතිව ශ්‍රී ලංකාවේ වෛද්‍ය අධ්‍යපානය පුළුල් කිරිම සම්බන්ධයෙන් සකස් කල වාර්තාව පාර්ලිමේන්තුවට ඉදිරිපත් කරමිනුයි මන්ත්‍රීවරයා මේ බව කියා සිටියේ.\nඑය වසා දැමිය යුතු බවට ජනතා විමුක්ති පෙරමුණේ පාර්ලිමේන්තු බිමල් රත්නායක ප්‍රකාශ කළ අතර ඊට උසස් අධ්‍යාපන අමාත්‍ය ලක්ෂ්මන් කිරිඇල්ල මැදිහත්වීමත් සමඟ උණුසුම් සංවාදයක් ඇතිවුණා.\nඅය වැය කාරක සභා විවාදයේ සිව්වන දිනය වන අද උසස් අධ්‍යාපන හා මහාමාර්ග, විද්‍යා හා තාක්ෂණ සහ නිපුනතා සංවර්ධන යන අමාත්‍යාංශවල වැය ශිර්ෂ පාර්ලිමේන්තුවේ විවාදයට ගැනුනා.",
       "URL": "https://www.hirunews.lk/148189/සයිටම්-මැති-සබය-යළි-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4783"
}