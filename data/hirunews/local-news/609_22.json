{
       "Source": "hirunews",
       "Timestamp": "Wednesday, 11 January 2023 - 11:00",
       "Headline": "හොරට ගෙන්වූ වල් නාශක තොගයක් සමඟ පුද්ගලයෙකු stf අත්අඩංගුවට",
       "News Content": "තීරුබදු නොගෙවා මෙරටට ගෙන්වන ලද වල් නාශක තොගයක් ලොරි රථයකින් ප්‍රවාහනය කරමින් සිටි පුද්ගලයකු ජා ඇල ප්‍රදේශයේ දී විශේෂ කාර්ය බලකාය නිලධාරීන්ගේ අත්අඩංගුවට ගෙන තිබෙනවා.\nවිශේෂ කාර්ය බලකායයේ නිලධාරීන් කණ්ඩායමක් විසින් 2023.01.10 වන දින ජා ඇල පොලිස් වසමේ දඩුගම (Food City) ඉදිරිපිට දී මෙම වැටලීම සිදුකර තිබෙනවා.\nඑහි දී තීරුබදු නොගෙවා මෙරටට ගෙන්වන ලද Anu71 වර්ගයේ 100g අඩංගු වල්නාශක පැකට් 4,250 ක් බලපත්‍ර නොමැතිව ලොරි රථයකින් ප්‍රවාහනය කරමින් සිටි කිරුළුපන ප්‍රදේශයේ වයස අවුරුදු 33 ක පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා ජා ඇල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/324774/හොරට-ගෙන්වූ-වල්-නාශක-තොගයක්-සමඟ-පුද්ගලයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=609"
}