{
       "Source": "hirunews",
       "Timestamp": "Friday, 17 June 2022 - 17:03",
       "Headline": "වස පොවා ඝාතනය කළ බවට සැක කෙරුණු දරුවාගේ මරණයට හේතුව හෙළිවෙයි",
       "News Content": "තෙලිජ්ජවිල ඇල්ගිරිය කන්දහේන ප්‍රදේශයේදී මියගිය මාස 9ක් වයසැති බිළිඳාගේ මරණයට හේතුව ශ්වසන මාර්ගයේ ආහාර සිරවීම බවට අනාවරණ වී තිබෙනවා.\nඅද සිදු කළ පශ්චාත් මරණ පරීක්ෂණයෙන් අනතුරුවයි මෙම කරුණු හෙළිවී ඇත්තේ.\nමෙම දරුවාට උපතින්ම ශ්වසන මාර්ගයේ සහ ගල නාලයේ සිදුරු දෙකක් වෙන් වෙන් වශයෙන් පිහිටා තිබී ඇති අතර දරුවා ඉපදී සතියකින් ගාල්ල කරාපිටිය රෝහලේ දී ශල්‍යකර්මයකට ද භාජනය කර තිබුනා.\nඑහිදී පෙර තත්ත්වයටම නැවතත් මෙම දරුවා පත්ව ඇති අතර අනතුරුව මාස තුනකට පසුව නැවත කරාපිටිය රෝහලේ දී ශල්‍යකර්මවලට භාජනය කර තිබු බව සඳහන්.\nඑම දරුවාගේ මව මෙම කරුණු සම්බන්දයෙන් නොදැනුවත් කම හේතුවෙන් දැඩි ලෙස බියට පත්ව ලිපියක් ලියා තබා නිවසින් බැහැරව ගොස් තිබුණා.\nපසුව පලාගිය 22 හැවිරිදි මව, ගොඩකවෙල පොලිසිය විසින් අද (17) අත්අඩංගුවට ගෙන තිබෙනවා.\nදරුවා විසින් ගන්නා ආහාර ද්‍රව්‍ය ශ්වසන මාර්ගයට ඇතුලත් වීම නිසා මෙම මරණය සිදුවී ඇති බවටයි දරුවාගේ මරණ පරීක්ෂණයේදී තහවුරු වී ඇත්තේ.\nපොලිසිය මීට පෙර සකකරුනු ලැබුවේ මෙම කාන්තාව විසින් දරුවාට වස පොවා මෙම දරුවා ඝාතනය කර ඇති බවටයි.\nපසුගිය 15 වනදා අදාළ නිවසේ සිටි වැඩිමහල් දරුවා හඬන ශබ්දය ඇසීමත් සමඟ ප්‍රදේශවාසීන් පැමිණ සිදු කළ සෝදිසි කිරීමේදී මෙම බිළිඳා මුඛයෙන් සෙම දමමින් බිම ඇඳ වැටී සිටිනු දැක ඇති බවයි පොලිසිය සඳහන් කළේ.\nඑම අවස්ථාවේ නිවසින් පිටතට ගොස් සිටි දරුවාගේ පියාද පැමිණ ඇති අතර මව ඒ වන විට නිවසින් පලා ගොස් සිටි බවටයි පියා පොලිසියට පැමිණිළි කර තිබුණේ.\nතමන් ස්නානය කර පැමිණි අවස්ථාවේ දරුවා සෙම වමනය කරමින් බිම වැටී සිටි බවත්, සැමියා දරුවාගේ මරණයට තමන් වග කිව යුතු බවට චෝදනා කරනු ඇතැයි බියෙන් නිවසින් පලා ගිය බවයි අත්අඩංගුවේ සිටින බව පොලිසියට පාපොච්චාරණය කර ඇත්තේ.\nමේ අතර මව විසින් කදිරාන පාලම අසළින් කැළණි ගඟට දැමූ දරුවා මෙතෙක් සොයාගෙන නැහැ.\nදරුවාගේ මව ඊයේ අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාරගත කිරීමට නියම කෙරුණු අතර, එහිදී ඇගේ මානසික තත්වය පිළිබඳව වාර්තාවක් මීළඟ නඩු දිනයේ දී අධිකරණයට ඉදිරිපත් කරන ලෙස ද විනිසුරුවරයා නියෝග කළා.",
       "URL": "https://www.hirunews.lk/307408/වස-පොවා-ඝාතනය-කළ-බවට-සැක-කෙරුණු-දරුවාගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1087"
}