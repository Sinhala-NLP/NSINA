{
       "Source": "hirunews",
       "Timestamp": "Friday, 28 July 2017 - 19:43",
       "Headline": "කම්කරු මර්දනයට එරෙහිව වෘත්තීය සමිති ඒකරාශී වෙයි",
       "News Content": "කම්කරුවන් මර්දනය කිරීමට එරෙහිව සියලූ වෘත්තීය සමිති ඒකරාශී කරමින් දැවැන්ත ක්‍රියාමාර්ග ගන්න බව ලංකා ගුරු සංගමයේ ලේකම් ජෝශප් ස්ටාලින් පවසනවා.\nඛනිජ තෙල් සේවකයින්ට පහරදීමට සහ වෘත්තීය සමිති මර්දනයට එරෙහිව වෘත්තීය සමිති කිහිපයක් ඒකාබද්ධව කැදවා තිබූ මාධ්‍ය හමුවකට කොළඹදී අද එක්වෙමින් ඔහු මේ බව ප්‍රකාශ කළා.\nලංකා ගුරු සංගමයේ ලේකම් ජෝශප් ස්ටාලින් දැක්වූයේ මෙවන් අදහසක්.\n‘‘වැඩ වර්ජනයක් කරාම හමුදාව සහ පොලිසිය යොදවලා මේ කරපු මර්දනය සම්පුර්ණයෙන්ම වැරදියි. මෙතන ගියේ සාමන්‍ය ජනතාවගේ පහරදිමක් නෙමෙයි. පැහැදිලිව ප්‍රාදේශිය දේශපාලනඥයින්ගේ මැදිහත්වීම මත කරපු පහරදිමක්. පොලිස් මාධ්‍ය ප්‍රකාශකවරයාගේ ප්‍රකාශය, ඔහු මොකක්ද කියන්නේ. මේ පහරදිම සම්බන්ධයෙන් කිසිම පැමිණිල්ලක් නෑලූ. දැන් පහුගිය කාලේ පැමිණිලි අරගෙන ද ප්‍රශ්න සම්බන්ධයෙන් පොලිසිය මැදිහත් වුනේ. ඉතින් මේ වගේ හාස්‍යජනක තත්ත්වයක් තියෙන්නේ. මේකද ප්‍රජාතන්ත්‍රවාදය. ඒක නිසා මේවට විරුද්ධව සියලූ වෘත්තිය සමිති ඒකාබද්ධ වෙලා දැවන්ත ක්‍රියාමාර්ගයක් ගන්නවා.’’\nරජයේ මුද්‍රණ ශිල්පීන්ගේ සංගමයේ සභාපති එම්.ඩී.ආර්. අතුල එහිදී දැක්වූයේ මෙවන් අදහසක්.\n‘‘මේ පොලිස් නිළධාරින් ඉදිරිපිට වෙච්ච සිදුවිමට පොලිසිය නිහඩව ඉන්නේ ඇයි.අද පොලිසිය තනිකරම මිලිටරි වෙලා ඉවරයි. මේකද යහපාලනය, මරික්කාර් මහත්තයෝ හොදට මතක තියාගන්න දිට්ඨ ධම්මවේදනීය කර්මය තමුන්නාසේ පිටුපස එන්න පුලූවන්. මේ කම්කරුවන්ට අත තියපු එක තුල. ඒ නිසා අපි පැහැදිලිව කියනවා මේ සදහා ආපු වෘත්තිය සමිති සමග ඒකාරාශි වෙනවා. ’’",
       "URL": "https://www.hirunews.lk/167029/කම්කරු-මර්දනයට-එරෙහිව-වෘත්තීය-සමිති-ඒකරාශී-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4397"
}