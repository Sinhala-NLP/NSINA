{
       "Source": "hirunews",
       "Timestamp": "Saturday, 27 November 2021 - 6:30",
       "Headline": "අංකුඹුර නිවසකට පස් කන්දක් කඩා වැටී කාන්තාවක් මරුට (වීඩියෝ)",
       "News Content": "අංකුඹුර පොලිස් වසමේ රඹුකේවෙල ප්‍රදේශයේ නිවසක් මතට පස් කන්දක් කඩා වැටී කාන්තාවක් මිය ගිය සිදුවීමක් වාර්තා වෙනවා.\nඊයේ (26) වැනි දින අංකුඹුර ප්‍රදේශයට ඇද හැලුණු අධික වර්ෂාව නිසා මෙම අනතුර සිදු වී තිබෙනවා.\nසිද්ධිය සිදු වෙන අවස්ථාවේ නිවස තුළ මියගිය කාන්තාව, ඇයගේ සැමියා සහ දියණිය සිට ඇති අතර, අනතුරින් රෝහල්ගත කිරීමෙන් පසු, අදාළ කාන්තාව මිය ගිය බවයි වාර්තා වෙන්නේ.\nපියා සහ දියණිය බොක්කාවල රෝහලේ ප්‍රතිකාර ලබමින් සිටියදී වැඩිදුර ප්‍රතිකාර සඳහා මහනුවර රෝහලට ඇතුළත් කර ඇති බව සඳහන්.\nමියගොස් ඇත්තේ, රඹුකේවෙල ප්‍රදේශයේ පදිංචි වයස අවුරුදු 56ක කාන්තාවක්.\nමිය ගිය කාන්තාවගේ මෘත ශරීරය බොක්කාවල රෝහලේ මෘත ශරීරාගාරයේ තැන්පත් කර ඇති අතර, අංකුඹුර පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/289300/අංකුඹුර-නිවසකට-පස්-කන්දක්-කඩා-වැටී-කාන්තාවක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1534"
}