{
       "Source": "hirunews",
       "Timestamp": "Wednesday, 16 August 2023 - 9:36",
       "Headline": "සුපිරි වෙළෙඳසලක බඩු සොරකම් කළ දෙදෙනෙකුට වැඩ වරදී",
       "News Content": "සුපිරි වෙළෙඳසලක් බිඳ රුපියල් ලක්ෂ 13කට අධික වටිනා දේපළ සොරකම් කිරීමේ සිද්ධියක් සම්බන්ධයෙන් ඊයේ (15ර්) කොම්පඤ්ඤවීදිය පොලිසියට ලැබුණු තොරතුරක් මත කරන ලද විමර්ශනයේදී ඊට සම්බන්ධ සැකකරුවන් දෙදෙනෙකු ඊයේ සවස් කාලයේදීම අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන්ගෙන් කරන ලද ප්‍රශ්න කිරීම්වලදී සොරකම් කරන ලද විවිධ වර්ගයේ වියළි ආහාර ද්‍රව්‍ය ‍රැසක් ඔවුන් රැඳී සිටි කාමරයේ තිබී පොලිසිය සොයාගෙන ඇති අතර ඉන් එක් සැකකරුවෙක් අදාළ වෙළෙඳසලේ සේවකයෙක්.\nමෙම සැකකරුවන් අවුරුදු 30 හා 38 වයස්වල පසුවන ගම්පොළ හා ගෝනවල ප්‍රදේශවල පදිංචිකරුවන්.\nඔවුන් අද (16) කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/344977/සුපිරි-වෙළෙඳසලක-බඩු-සොරකම්-කළ-දෙදෙනෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=94"
}