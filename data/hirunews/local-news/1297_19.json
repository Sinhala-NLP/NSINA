{
       "Source": "hirunews",
       "Timestamp": "Sunday, 13 March 2022 - 7:21",
       "Headline": "අපනයනයට ගෙන යමින් තිබූ කසළ තේ තොගයක් පොලිස් භාරයට",
       "News Content": "විශේෂ කාර්යය බලකාය ගම්පොළ කඳවුරේ නිලධාරින්ට ලද තොරතුරකට අනුව සිදු කළ වැටලීමක දී අපනයනය කිරීමට රැගෙන යමින් තිබූ කසළ තේ තොගයක් සමග පුද්ගලයින් දෙදෙනකු පොලිස් අත් අඩංගුවට ගැනුණා.\nඅද (13) අලුයම වෙලම්බොඩ පොලිස් වසමේ කඩුගන්නාව පාරේ රැකවල් පොළ හන්දියේ දීයි මෙම වැටලීම සිදු කෙරුණේ.\nඑහිදී බලපත්‍ර නොමැතිව කසළ තේ කිලෝග්‍රෑම් 3346ක් සමග ලොරි රථයක් ද පොලිස් භාරයට ගැනුණා.\nසැකකරුවන් වයස අවුරුදු 47 හා 53 වයසේ පසුවන තැනැත්තන් වන අතර, ලීමගහකොටුව හා වෙලම්බඩ ප්‍රදේශයේ පදිංචිකරුවන්.\nසිද්ධිය සම්බන්ධයෙන් වැඩිදුර විමර්ශන සිදු කිරීමට සැකකරුවන් දෙදෙනා වෙලම්බොඩ පොලීසියට භාර දුන්නා.",
       "URL": "https://www.hirunews.lk/299341/අපනයනයට-ගෙන-යමින්-තිබූ-කසළ-තේ-තොගයක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1297"
}