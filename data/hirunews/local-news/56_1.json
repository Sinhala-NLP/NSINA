{
       "Source": "hirunews",
       "Timestamp": "Saturday, 02 September 2023 - 18:32",
       "Headline": "නීති විරෝධී විදුලි රැහැනක පැටලී සද්ධන්ත ඇතෙකු මියයයි",
       "News Content": "ආණමඩුව - වෙම්බුවැව වෙල්යායෙ වල් ඌරන් මැරිම සඳහා අටවා තිබූ නීති විරෝධී විදුලි රැහැනක පැටලුන ඇතෙකු මරණයට පත්ව ඇති බව පුත්තලම වනජීවි පාලන ඒකකය පවසනවා.\nප්‍රධාන මාර්ගයේ දිවෙන අධි බලැති වෝල්ට් 33000ක ධාරිතාවයකින් යුත් විදුලි රැහැන් පද්ධතියට ඍජුව රැහැන් යොදා ඉන් පසුව අඩි දහ‍සකට ආසන්න දුරකට බයිඩින් කම්බි වෙම්බුවැව වෙල්වාය මැදින් ඇදගෙන ගොස් කුඹුරු යායෙ කෙළවරක වල් ඌරන්ට උගුල් අටවා තිබු බවයි වනජීවි නිළධාරීන් පවසන්නේ.\nඑසේ වල් ඌරන්ට අටවා තිබු මෙම නීති විරෝධී විදුලි රැහැන හරහා ගමන් කරමින් සිටි සද්ධන්ත ඇතකු එහි පැටලී විදුලිසැර වැදී මරණයට පත්ව තිබෙනවා.",
       "URL": "https://www.hirunews.lk/346928/නීති-විරෝධී-විදුලි-රැහැනක-පැටලී-සද්ධන්ත-ඇතෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=56"
}