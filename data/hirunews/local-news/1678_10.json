{
       "Source": "hirunews",
       "Timestamp": "Tuesday, 21 September 2021 - 12:23",
       "Headline": "විශ්ව විද්‍යාල ප්‍රවේශය සඳහා දිස්ත්‍රික්ක වශයෙන් ප්‍රතිශත නිකුත් කෙරේ",
       "News Content": "2020 උසස් පෙළ විභාගවල ප්‍රතිඵල අනුව 2020/2021 අධ්‍යයන වර්ෂයේ විශ්වවිද්‍යාල ප්‍රවේශය සඳහා ප්‍රධාන විෂය ධාරා යටතේ දිස්ත්‍රික් මට්ටමින් විශ්වවිද්‍යාල අධ්‍යයන පාඨමාලාවලට තෝරා ගන්නා ප්‍රතිශතයන් ප්‍රකාශයට පත්කර තිබෙනවා.\nකෙසේ නමුත්, ඊට අදාළ ඉසෙඩ් ස්කෝර් අගයන් ලබන මාසයේ නිවේදනය කරන බවයි විශ්වවිද්‍යාල ප්‍රතිපාදන කොමිසම සඳහන් කළේ.\nශ්‍රේෂ්ඨාධිකරණ මූලික අයිතිවාසිකම් නඩුවක දී ලබාදුන් නියෝගයකට අනුව 2020 වසරේ උසස් පෙළ විභාගය සඳහා නව නිර්දේශය සහ පැරණි නිර්දේශය යටතේ පෙනී සිටි සිසුන් වෙන් ව කාණ්ඩ දෙකක් වශයෙන් සැලකීමට විශ්වවිද්‍යාල ප්‍රතිපාදන කොමිසම තීරණය කරනු ලැබුවා.\nඒ අනුවයි අදාළ ප්‍රතිශතයන් ප්‍රකාශයට පත්කර ඇත්තේ.",
       "URL": "https://www.hirunews.lk/282814/විශ්ව-විද්‍යාල-ප්‍රවේශය-සඳහා-දිස්ත්‍රික්ක-වශයෙන්-ප්‍රතිශත-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1678"
}