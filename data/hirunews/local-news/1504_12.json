{
       "Source": "hirunews",
       "Timestamp": "Friday, 10 December 2021 - 12:45",
       "Headline": "දුම්රිය ස්ථානාධිපතිවරුන් වැඩවර්ජනයකට සැරසේ (වීඩියෝ)",
       "News Content": "දුම්රිය සංඥා දෝෂවලට විසඳුම් නො ලැබීම සහ වැටුප් ගැටලුව ඇතුළු ඉල්ලීම් කිහිපයක් මුල් කරගනිමින් ලබන සඳු දා සිට වර්ජනයකට පිවිසෙන බව දුම්රිය ස්ථානාධිපති සංගමය පවසනවා.\nඑහි සභාපති සුමේධ සෝමරත්න වැඩිදුරටත් සඳහන් කළේ, එදිනට අනුරාධපුර සහ කන්කසන්තුරය අතර දුම්රිය ස්ථානාධිපතිවරුන් වර්ජනයේ නිරත වන බවයි.\nගැටලුවට විසඳුම් නො ලැබුණ හොත් දිවයින පුරා දුම්රිය ස්ථානාධිපතිවරුන් සහ දුම්රිය කාර්යාල සේවකයින් ලබන 26 වැනි දා වර්ජනයකට එළඹෙන බවයි, දුම්රිය ස්ථානාධිපති සංගමයේ සභාපති සුමේධ සෝමරත්න කොළඹ දී මාධ්‍ය වෙත අදහස් දක්වමින් කියා සිටියේ.",
       "URL": "https://www.hirunews.lk/290585/දුම්රිය-ස්ථානාධිපතිවරුන්-වැඩවර්ජනයකට-සැරසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1504"
}