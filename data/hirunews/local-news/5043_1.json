{
       "Source": "hirunews",
       "Timestamp": "Tuesday, 17 May 2016 - 12:49",
       "Headline": "වැසි කාලගුණය සමඟ රෝග පැතිරීමේ අවදානමක්",
       "News Content": "පවතින වැසි සහිත කාලගුණයත් සමඟ රෝග පැතිරීමේ අවදානමක් පවතින බව සෞඛ්‍ය අමාත්‍යාංශය පවසනවා.\nමේ නිසා සෞඛ්‍යය පිළිබඳ අවධානයෙන් පසුවන ලෙසයි එමගින් ජනතාවගෙන් ඉල්ලා සිටියේ.\nකොළඹ අද පැවති මාධ්‍ය හමුවකට එක්වෙමින් සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල සදහන් කළේ ජලය සහ ආහාර භාවිතයේදී වඩාත් සැලකිලිමත් වන ලෙසයි.\nඑමෙන්ම වැසි සහිත කාලගුණයක් පවතින කාලවකවානුවක පෙනහළු රෝග වැඩිවීමේ අවදානමක් පවතින බැවින් එවැනි රෝගී තත්ත්වයකින් පෙලෙන්නේ නම් වහාම රෝහල් වෙත පැමිණෙන ලෙස ඔහු උපදෙස් ලබා දුන්නා.",
       "URL": "https://www.hirunews.lk/133407/වැසි-කාලගුණය-සමඟ-රෝග-පැතිරීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=5043"
}