{
       "Source": "hirunews",
       "Timestamp": "Friday, 13 October 2017 - 14:28",
       "Headline": "වෙනස් කළ නිදහස් පක්ෂ සංවිධායකවරු ලැයිස්තුව එළියට - ආණමඩුවට ආනන්ද සරත් කුමාර",
       "News Content": "හිටපු රාජ්‍ය අමාත්‍ය පියංකර ජයරත්න සංවිධායක ධුරය දැරූ ආණමඩුව ආසනයේ ශ්‍රී ලංකා නිදහස් පක්ෂ නව සංවිධායකවරයා ලෙස හිටපු වයඹ පළාත් සභා මන්ත්‍රී ආනන්ද සරත් කුමාර පත් කර තිබෙනවා.\nරත්තොට ආසනයේ නව සංවිධායකවරයා ලෙස හිටපු අමාත්‍යවරයෙකු වන නන්දිමිත්‍ර ඒකනායකගේ පුත් චින්තන ඒකනායක පත් කළ බවයි නිදහස් පක්ෂය සඳහන් කළේ.\nඑමෙන්ම, යටියන්තොට ශ්‍රී ලංකා නිදහස් පක්ෂ ආසන සංවිධායකවරයා ලෙස කටයුතු කළ සබරගමුව පළාත් හිටපු කෘෂිකර්ම අමාත්‍ය ශ්‍රී ලාල් වික්‍රමසිංහ වෙනුවට හිටපු පළාත් සභා මන්ත්‍රී හර්ෂ සියඹලාපිටිය පත් කර තිබෙනවා.\nපසුගියදා හිටපු නියෝජ්‍ය අමාත්‍ය රෝහණ දිසානායක ඉල්ලා අස්වීමෙන් පුරප්පාඩු වූ මාතලේ ආසනය සදහා පත් කර ඇත්තේ උජිත් අනුරාධයි.\nපාර්ලිමේන්තු මන්ත්‍රී මලිත් ජයතිලකට බණ්ඩාරගම ආසනයේ සංවිධායක ධුරය හිමිව තිබෙනවා.\nමීට අමතරව ගාල්ල, කෑගල්ල, පුත්තලම, වන්නි, මඩකලපුව, යාපනය යන දිස්ත්‍රික්ක සඳහා ද නව දිස්ත්‍රික් සංවිධායකවරුන් පත් කර ඇති බව ශ්‍රී ලංකා නිදහස් පක්ෂය සඳහන් කළා.\nඅම්පාර දිස්ත්‍රික්කයේ මැතිවරණ කොට්ඨාශ කිහිපයක් සඳහා බල ප්‍රදේශ සංවිධායකවරුන් සහ සම සංවිධායකවරුන් ද මෙහිදී පත් කර තිබීම විශේෂත්වයක්.\nමහින්දානන්ද අලූත්ගමගේ සහ කුමාර වෙල්ගම මන්ත්‍රීවරුන්ද ශ්‍රී ලංකා නිදහස් පක්ෂ සංවිධායක තනතුරුවලින් ඉවත් කර ඇති බව අද උදෑසන වාර්තා වුණා.\nඒ අනුව, නාවලපිටිය ශ්‍රී ලංකා නිදහස් පක්ෂයේ ආසන සංවිධායක තනතුර මහින්දානන්ද අලූත්ගමගේ මන්ත්‍රීවරයාට අහිමි වන අතර, එහි නව සංවිධායකවරයා ලෙස පත් කර ඇත්තේ මධ්‍යම පළාත් සභා මන්ත්‍රී එච්.ඒ.රණසිංහයි.\nමතුගම ශ්‍රී ලංකා නිදහස් පක්ෂ ආසන සංවිධායක කුමාර වෙල්ගම ඉවත් කිරිමත් සමග ඒ සඳහා නව ආසන සංවිධායකවරිය ලෙස හිටපු ඇමතිනි සුමිතා ප්‍රියංගනී අබේවීර පත් කර තිබෙනවා.\nශ්‍රී ලංකා නිදහස් පක්ෂයේ ආසන සංවිධායකවරුන් යළි ඇගයීමක් සිදුකර ඇති අතර, ජනාධිපති මෛත්‍රීපාල සිරිසේන විසින් ඊයේ නව සංවිධායකවරුන්ට පත්වීම් ලිපි ලබාදී ඇති බව සදහන්.\nඑහිදී කැපී පෙනෙන සිදුවීමක් වන්නේ ශ්‍රී ලංකා නිදහස් පක්ෂයේ අත්තනගල්ල ආසන සංවිධායක ලෙස පක්ෂයේ අනුශාෂිකා හිටපු ජනාධිපතිනි චන්ද්‍රිකා බණ්ඩාරනායක කුමාරතුංග පත් කිරීමයි.\nමතුගම ආසනයේ ශ්‍රී ලංකා නිදහස් පක්ෂයේ සංවිධායක තනතුරෙන් ඉවත් කිරීමත් සමග තමන්ට ඉදිරි දේශපාලන කටයුතු කිරීමට විශාල ශක්තියක් ලැබුණු බවයි පාර්ලිමේන්තු මන්ත්‍රී කුමාර වෙල්ගම හිරු ප්‍රවෘත්ති අංශයට කියා සිටියේ.\nමේ අතර, නාවලපිටිය ආසනයේ ශ්‍රී ලංකා නිදහස් පක්ෂ සංවිධායක ධුරයෙන් ඉවත් කෙරුණු පාර්ලිමේන්තු මන්ත්‍රී මහින්දානන්ද අලූත්ගමගේ ද කියා සිටියේ ඉදිරියේදී ආණ්ඩුවට එරෙහි ආරම්භ වන දේශපාලන බලවේගයක් සමග එකතු වීමට තමන් සූදානම් බවයි.\nඒ අනුව මේ වන විට ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂ මන්ත්‍රීවරුන් රැසකට සංවිධායක ධුර අහිමි වී තිබෙනවා.\nලෙස ආසන සංවිධායක ධුර අහිමි නොවූ මන්ත්‍රීවරුන් වන්නේ චමල් රාජපක්ෂ, විදුර වික්‍රමනායක සහ රංජිත් සොයිසා පමණයි.\nඅම්පාර දිස්ත්‍රික්කයේ මැතිවරණ කොට්ඨාශ කිහිපයක් සඳහා බල ප්‍රදේශ සංවිධායකවරුන් සහ සම සංවිධායකවරුන් ද මෙහිදී පත් කර තිබීම විශේෂත්වයක්.\nරී ලංකා නිදහස් පක්ෂ ආසන සංවිධායකවරුන්ගේ සම්පුර්ණ ලැයිස්තුව පහත දැක්වෙනවා.",
       "URL": "https://www.hirunews.lk/173401/",
       "Category": "Local News",
       "Parent URL": "https://www.hirunews.lk/local-news.php?pageID=4273"
}