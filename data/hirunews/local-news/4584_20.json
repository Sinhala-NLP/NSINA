{
       "Source": "hirunews",
       "Timestamp": "Friday, 31 March 2017 - 21:05",
       "Headline": "විල්පත්තු සුරකින ගැසට් පත්‍රය ගැන මුස්ලිම් නියෝජිතයින්ගේ සහභාගීත්වයෙන් විශේෂ සාකච්ඡාවක්",
       "News Content": "විල්පත්තු ආශ්‍රිත රක්ෂිත වනාන්තර සංරක්ෂිත වනාන්තර බවට පත් කරමින් ජනාධිපතිවරයා පසුගියදා අත්සන් කළ ගැසට් පත්‍රයට මුවාවී ඇතැමුන් ජාතිවාදය වැපිරීමේ උත්සාහයක නිරත වන බව අමාත්‍ය දයාසිරි ජයසේකර පවසනවා.\nකොළඹදී අද පැවති ප්‍රවෘත්ති සාකච්ඡාවකට එක්වෙමින් අමාත්‍යවරයා මේ අදහස් පළ කළා.\nඅදාළ ගැසට් පත්‍රයට විරෝධය පළ කරමින් මන්නාරම- මුසලි ප්‍රාදේශිය ලේකම් කොට්ඨාශයේ අද විරෝධතා ව්‍යාපාරයක් ක්‍රියාත්මක කෙරුණා.\nමේ අතර, අදාළ ගැසට් පත්‍රය පිළිබදව මුස්ලිම් නියෝජිතයින්ගේ සහභාගීත්වයෙන් ජනධිපති ලේකම් කාර්යාලයේදී ද අද විශේෂ සාකච්ඡාවක් පැවැත්වුණා.",
       "URL": "https://www.hirunews.lk/158226/විල්පත්තු-සුරකින-ගැසට්-පත්‍රය-ගැන-මුස්ලිම්-නියෝජිතයින්ගේ-සහභාගීත්වයෙන්-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4584"
}