{
       "Source": "hirunews",
       "Timestamp": "Monday, 23 October 2017 - 6:43",
       "Headline": "කම්කරුවන් දෙදෙනෙකුට අධිවේගයෙන් මරු කැඳවූ අධිවේගී මාර්ගයේ අනතුර",
       "News Content": "කටුනායක අධිවේගී මාර්ගයේ තණකොළ කපමින් සිටි කම්කරුවන් දෙදෙනෙකු මෝටර් රථයක ගැටී ජීවිතක්ෂයට පත්ව තිබෙනවා.\nපොලිසිය සදහන් කළේ අදාළ මෝටර් රථයේ රියදුරාට නින්ද ගොස් රථය පාලනය කරගැනීමට නොහැකි වීමෙන් අනතුර සිදුව ඇති බවයි.\nකටුනායක අධිවේගී මාර්ගයේ පමුණුගම ප්‍රදේශයේ එල් -15/4 කිලෝමිටර් කනුව අසලදී පසුගියදා (21) පස්වරුවේ මෙම අනතුර සිදුවුණා.\nඅදාළ මෝටර් රථය කොළඹ සිට කටුනායක දෙසට ගමන් කර ඇති අතර, එම අවස්ථාවේදී මාර්ගය අයිනේ වැඩ කරමින් සිටි කම්කරුවන් දෙදෙනාගේ ගැටී තිබෙනවා.\nපොලිසිය සදහන් කළේ තුවාල ලැබූවන් ජාතික රෝහලට ඇතුළත් කරන විට මියගොස් සිටි බවයි.\nඔවුන් දෙදෙනාම ජාඇල ප්‍රදේශයේ පදිංචිකරුවන් වන අතරල 41 වන සහ 55 වන වියේ පසුවනවා.",
       "URL": "https://www.hirunews.lk/174162/කම්කරුවන්-දෙදෙනෙකුට-අධිවේගයෙන්-මරු-කැඳවූ-අධිවේගී-මාර්ගයේ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4258"
}