{
       "Source": "hirunews",
       "Timestamp": "Wednesday, 04 August 2021 - 15:55",
       "Headline": "නිවසක සඟවා තිබූ කේරළ ගංජා කිලෝ දහසකට අධික ප්‍රමාණයක් හමුවෙයි",
       "News Content": "රාගම ලන්සියා වත්ත ප්‍රදේශයේ නිවසක තිබී කේරළ ගංජා කිලෝ දහසකට අධික ප්‍රමාණයක් සොයාගෙන තිබෙනවා.\nලැබුණු තොරතුරකට අනුව පොලිස් විශේෂ කාර්ය බලකායේ ගෝනහේන කඳවුරේ නිලධාරීන් විසිනුයි වැටලීම සිදුකර ඇත්තේ.\nඅදාළ නිවසේ ඇඳක් යට ඉතා සූක්ෂමව මෙම කේරළ ගංජා තොගය සගවා තිබූ බව සඳහන්.\nඒවා සඟවා තබා ගැනීමේ වරදට වැටලීමේදී අවුරුදු හතළිහක සැකකරුවෙකු අත්අඩංගුවට ගෙන තිබෙනවා.\nසැකකරු මෙම නිවසේ කුලී පදනම  මත රැඳී සිටිමින් දීර්ඝ කාලයක සිට මෙම ජාවාරම සිදුකරගෙන ගොස් ඇති බවටයි හෙළිවී ඇත්තේ.\nඅත්අඩංගුවට ගත් කේරළ ගංජා තොගයේ වටිනාකම රුපියල් ලක්ෂ 17කට අධික බවට අනාවරණ වී තිබෙනවා.",
       "URL": "https://www.hirunews.lk/278855/නිවසක-සඟවා-තිබූ-කේරළ-ගංජා-කිලෝ-දහසකට-අධික-ප්‍රමාණයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1775"
}