{
       "Source": "hirunews",
       "Timestamp": "Saturday, 20 August 2022 - 11:39",
       "Headline": "තිදෙනෙකුට දිවි අහිමි කළ රිය අනතුර (ඡායාරූප) (වීඩියෝ)",
       "News Content": "මුතූර් - පච්චනූර් ප්‍රදේශයේ දි සිදු වූ රිය අනතුරකින් තිදෙනෙකු ජීවිතක්ෂයට පත්ව තිබෙනවා.\nඅද (20) පෙරවරුවේ මෙම රිය අනතුර සිදුව ඇත්තේ ට්‍රැක්ටර් රථයක් පෙරළීයාමෙන්.\nමෙම ට්‍රැක්ටර් රථ‍යේ ගමනාන්තය වී ඇත්තේ ගල් කන්දේ කඳු පාමුල පිහිටි කොට්ටියාර මූල රජමහා විහාරයයි.\nඅනතුර සිදුවන අවස්ථාවේදී එහි 21 දෙනෙකු ගමන් කරමින් සිට තිබෙනවා.\nතුවාල ලැබූ සෙසු පිරිස මුතූර් රෝහලට ඇතුළත් කර ඇති අතර ඔවුන් සේරු නුවර පදිංචිකරුවන්.\nඉන් දෙදෙනෙකුගේ තත්වය බරපතළ බවයි වාර්තාවන්නේ.\nකෙසේ වෙතත් මෙම ට්‍රැක්ටර් රථය මාර්ගයෙන් ඉවතට පැන පෙරළී යාම හේතුවෙන් මෙම අනතුර සිදුව තිබෙනවා.\nසිද්ධිය සම්බන්ධයෙන් මුතූර් පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/313259/තිදෙනෙකුට-දිවි-අහිමි-කළ-රිය-අනතුර-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=927"
}