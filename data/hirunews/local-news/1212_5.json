{
       "Source": "hirunews",
       "Timestamp": "Sunday, 24 April 2022 - 16:30",
       "Headline": "මළල ක්‍රීඩිකාවක් සිය දිවි හානිකර ගනී",
       "News Content": "මෙරට මීටර් 400 කාන්තා කඩුලු පැනීමේ ශූරිය වූ කෞශල්‍යා මධුශානි හදිසියේ අභාවප්‍රාප්ත වී තිබෙනවා.\n25 හැවිරිදි ඇය දුම්මලසූරිය, තෝරබිත්තිය, පඩිවෙල පිහිටි සිය නිවසේදී ගෙළ වැළලාගෙන දිවි හානි කරගෙන ඇති බවයි පොලීසිය සදහන් කළේ.\nකුලියාපිටිය මධ්‍යම මහා විද්‍යාලයේ අධ්‍යාපනය ලැබූ ඇය ශ්‍රී ලංකා යුද හමුදාව නියෝජනය කරමින් ජාතික තලයේ මළල ක්‍රීඩා ක්ෂේත්‍රයට පිවිසුණා.\nපසුගිය දා පැවති 100 වන ජාතික මළල ක්‍රීඩා ශූරතාවලියේදී කෞශල්‍යා මධුශානි කාන්තා මීටර් 400 කඩුළු පැනීමේ ඉසව්ව ජයග්‍රහණය කළේ තත්ත්පර 58.73ක කාලයක් සටහන් කරමින්.",
       "URL": "https://www.hirunews.lk/302704/මළල-ක්‍රීඩිකාවක්-සිය-දිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1212"
}