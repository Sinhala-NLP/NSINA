{
       "Source": "hirunews",
       "Timestamp": "Wednesday, 12 October 2022 - 8:41",
       "Headline": "සංශෝධිත දේශීය ආදායම් පනත් කෙටුම්පත ගැසට් කෙරේ (වීඩියෝ)",
       "News Content": "යෝජිත දේශිය ආදායම් සංශෝධන පනත් කෙටුම්පත මගින් බදු ව්‍යූහයේ කැපී පෙනෙන වෙනස්කම් සිදු කර තිබෙනවා.\nමීට අදාළ ගැසට් පත්‍රය මේ වනවිට නිකුත් කර ඇති අතර, දැනට මාසික රුපියල් 250,000ක පැවති පුද්ගල ආදායම් බදු අය කිරීමේ සීමාව ලක්ෂය දක්වා පහත හෙළීමටයි එමගින් යෝජනා කර ඇත්තේ.\nපසුගියදා මුදල් අමාත්‍යවරයා ලෙස ජනාධිපති රනිල් වික්‍රමසිංහ ඉදිරිපත් කරනු ලැබූ අතුරු අයවැයට අනුව දේශීය ආදායම් සංශෝධිත පනත් කෙටුම්පතට පසුගියදා කැබිනට් අනුමැතිය හිමිවුණා.\nගැසට් පත්‍රය පසු කිරීමෙන් පසු මෙම පනත් කෙටුම්පත පාර්ලිමේන්තුවට ඉදිරිපත් කර සම්මත කර ගැනීමට නියමිත යි.\nමෙම පනත් කෙටුම්පත මගින් නව බදු පැනවීම මෙන්ම, බදු අනුපාතයන් ඉහළ දැමීම ද සිදු කර තිබෙනවා.\nපුද්ගල ආදායම් බදු රැස් කිරීමට අදාළ ව නව බදු අනුපාතයන් ද මෙමගින් හඳුන්වාදී ඇති බවයි කේ.පී.එම්.ජී. විගණන ආයතනයේ බදු නීතිඥ සුරේෂ් පෙරේරා හිරු ප්‍රවෘත්ති අංශයට සඳහන් කළේ.\nපුද්ගල ආදායම් බදු අය කරනු ලබන සීමාව පහත දැමීමත් සමග ඊට අදාළ බදු එක්රැස් කිරීම සේවා යෝජකයා විසින් සිදු කළ යුතු බව ද නව කෙටුම්පතෙන් යෝජනා කර තිබෙනවා.\nඑම සම්පූර්ණ ගැසට් නිවේදනය මෙතැනින්",
       "URL": "https://www.hirunews.lk/317626/සංශෝධිත-දේශීය-ආදායම්-පනත්-කෙටුම්පත-ගැසට්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=809"
}