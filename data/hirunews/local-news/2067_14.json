{
       "Source": "hirunews",
       "Timestamp": "Wednesday, 24 March 2021 - 8:58",
       "Headline": "ඊයේ ආසාදිතයින් 251ක්",
       "News Content": "නව ආසාදිතයින් 251 දෙනෙකු ඊයේ හඳුනා ගැනීමත් සමග මෙරට සමස්ත ආසාදිතයින් සංඛ්‍යාව 90,765 දක්වා ඉහළ ගියා.\nවාර්තා වූ ආසාදිතයින්ගෙන් 203 දෙනෙකු පෑලියගොඩ කොවිඩ් පොකුරේ ආශ්‍රිතයින් වන අතර බන්ධනාගාර පොකුරේ ආසාදිතයින් 23 දෙනෙකු ද වනවා.\nඑමෙන්ම විදේශයන් හි සිට පැමිණි 25 දෙනෙකු ද නව ආසාදිතයින් ලෙස හදුනා ගැනුණා.\nඒ අනුව ආසාදිතයින් 2907 දෙනෙකු තවදුරටත් රෝහල්ගතව ප්‍රතිකාර ලබන අතර සුවය ලැබූ සංඛ්‍යාව 87,306ක්.\nඑමෙන්ම, නව මරණයක් ඊයේ වාර්තා වීමත් සමග මෙරට සමස්ත මරණ  සංඛ්‍යාව 552ක් දක්වා ඉහළ ගියා.\nයාපනය - නල්ලූර් ප්‍රදේශයේ පදිංචි 63 හැවිරිදි කාන්තාවක් මෙලෙස මිය ගොස් ඇති බවයි රජයේ ප්‍රවෘත්ති දෙපාර්තමේන්තුව සදහන් කළේ.\nකොරෝනා පරීක්ෂණ පහත දැමීම තුළින් ඉදිරි දිනවල අනිසි ප්‍රතිඵල ලැබීමට ඉඩ ඇති බවට ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ අනතුරු අගවනවා.",
       "URL": "https://www.hirunews.lk/266345/ඊයේ-ආසාදිතයින්-251ක්",
       "Category": "Local News",
       "Parent URL": "https://www.hirunews.lk/local-news.php?pageID=2067"
}