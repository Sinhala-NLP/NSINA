{
       "Source": "hirunews",
       "Timestamp": "Thursday, 28 September 2023 - 13:37",
       "Headline": "හේමසිරිට සහ පූජිත්ට එරෙහිව ශ්‍රේෂ්ඨාධිකරණයට මෝසමක්",
       "News Content": "හිටපු ආරක්ෂක ලේකම් හේමසිරි ප්‍රනාන්දු සහ හිටපු පොලිස්පති පූජිත් ජයසුන්දරට එරෙහිව අධිකරණයට අපහාස කිරීමේ චෝදනා ඉදිරිපත් කිරීමට අපේක්ෂා කරන බව පෙත්සම්කාර පාර්ශවයක් ශ්‍රේෂ්ඨාධිකරණය දැනුම්දී තිබෙනවා.\nඒ පාස්කු ඉරුදින ත්‍රස්ත ප්‍රහාරයක් එල්ල වීමට නියමිත බවට බුද්ධි තොරතුරු ලැබී තිබියදීත් එය වළක්වා ගැනීමට කටයුතු නොකිරීම පිළිබඳව ශ්‍රේෂ්ඨාධිකරණය දුන් තීන්දුව ක්‍රියාත්මක කිරීම සම්බන්ධයෙන් බවයි වාර්තා වන්නේ.\nමෙහිදී නීතිඥ ගාමිණී පෙරේරා මාර්ගයෙන් ඉදිරිපත් කළ මෝසමක් මගින් මෙම කරුණු අධිකරණයට දැනුම් දී තිබුණා.",
       "URL": "https://www.hirunews.lk/349651/හේමසිරිට-සහ-පූජිත්ට-එරෙහිව-ශ්‍රේෂ්ඨාධිකරණයට-මෝසමක්",
       "Category": "Local News",
       "Parent URL": "https://www.hirunews.lk/local-news.php?pageID=2"
}