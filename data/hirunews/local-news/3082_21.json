{
       "Source": "hirunews",
       "Timestamp": "Thursday, 24 October 2019 - 7:47",
       "Headline": "වැසි තත්ත්වයේ වැඩිවීමක්",
       "News Content": "බස්නාහිර, වයඹ, උතුරුමැද පළාත්වලට මෙන්ම කෑගල්ල, ගාල්ල, මාතර දිස්ත්‍රික්කවලට පවතින වැසි තත්ත්වයේ වැඩිවීමක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ බස්නාහිර, වයඹ, උතුර, දකුණ සහ සබරගමුව පළාත්වලට මිලිමීටර 100 කට වැඩි තද වැසි ඇතිවිය හැකි බවයි.\nමේ අතර පුත්තලම සිට මන්නාරම හරහා කන්කසන්තුරේ දක්වා වන මුහුදු ප්‍රදේශවල පවතින ක්‍රියාකාරී වළාකුළු පද්ධතියක් හේතුවෙන් සුළෙඟ් වේගයද පැයට කිලෝමීටර 80 ක් දක්වා ඉහළ යා හැකි බවයි කාලගුණ දෙපාර්තමේන්තුව සඳහන් කළේ.\nධීවර හා නාවික ප්‍රජාව මේ පිළිබඳව ඉතා අවධානයෙන් කටයුතු කළ යුතු බවද එම දෙපාර්තමේන්තුව දැනුම් දෙනවා.",
       "URL": "https://www.hirunews.lk/226867/වැසි-තත්ත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3082"
}