{
       "Source": "hirunews",
       "Timestamp": "Sunday, 22 December 2019 - 8:05",
       "Headline": "මත්ද්‍රව්‍ය රැගෙන සිරිපා වන්දනාවේ ගිය 27ක් අත්අඩංගුවට",
       "News Content": "මෙවර ශ්‍රී පාද වන්දනා සමය ආරම්භවූ පසුගිය 11 වනදා සිට ගතවූ කාලය තුළ නල්ලතන්නිය - ශ්‍රී පාද මාර්ගයෙන් සිරිපා කරුණාව සඳහා මත්ද්‍රව්‍ය රැගෙන පැමිණි පුද්ගලයින් 27 දෙනෙකු අත්අඩංගුවට ගෙන ඇති බව පොලීසිය පවසනවා.\nගංජා, හෙරොයින්, මත්ගුලි සහ විදේශීය දුම්වැටි ඔවුන් සතුව තිබී සොයාගෙන ඇති බවයි නල්ලතන්නිය පොලීසියේ උසස් නිලධාරියෙකු සඳහන් කළේ.\nඑලෙස ගංජා රැගෙන පැමිණි සැකකරුවන් අටදෙනෙකු හැටන් මහේස්ත්‍රාත් ජෙයරාම් ට්‍රොස්කි හමුවට ඉදිරිපත් කිරීමෙන් අනතුරුව රුපියල් 21,500 ක දඩයක් මත මුදාහැර තිබෙනවා.\nඅනෙක් සැකකරුවන් මහේස්ත්‍රාත්වරයා හමුවට ඉදිරිපත් කිරීමෙන් පසුව ඇප මත මුදාහැර ඇති අතර, ඔවුන් ලබන වසරේ ජනවාරි මස 8 වනදා යළි අධිකරණය හමුවේ පෙනී සිටිය යුතු වනවා.",
       "URL": "https://www.hirunews.lk/230723/මත්ද්‍රව්‍ය-රැගෙන-සිරිපා-වන්දනාවේ-ගිය-27ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2990"
}