{
       "Source": "hirunews",
       "Timestamp": "Wednesday, 27 October 2021 - 11:08",
       "Headline": "පූජිත්ට සහ හේමසිරිට එරෙහිව මහේස්ත්‍රාත් අධිකරණයේ විභාග වන නඩුව අවසන් කෙරේ",
       "News Content": "පාස්කු ප්‍රහාරයට අදාළව වගකීම් පැහැර හැරීමේ චෝදනාව සම්බන්ධයෙන් හිටපු පොලිස්පති පූජිත් ජයසුන්දරට සහ හිටපු ආරක්ෂක ලේකම් හේමසිරි ප්‍රනාන්දුට එරෙහි නඩුව අවසන් කිරීමට කොළඹ මහේස්ත්‍රාත් අධිකරණය නියෝග කර තිබෙනවා.\nඒ, එම නඩුව කොළඹ වැඩබලන මහේස්ත්‍රාත් සංජය ගමගේ හමුවේ අද කැඳවූ අවස්ථාවේදියි.\nඑහිදී අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නේ, මෙම චෝදනාව යටතේ සැකකරුවන්ට එරෙහිව ත්‍රිපුද්ගල මහාධිකරණයේ නඩුවක් විභාග වන බවයි.\nඒ අනුව කොළඹ මහේස්ත්‍රාත් අධිකරණයේ නඩු විභාගය අවසන් කිරීමටයි, වැඩබලන මහේස්ත්‍රාත් සංජය ගමගේ නියෝග කළේ.",
       "URL": "https://www.hirunews.lk/286172/පූජිත්ට-සහ-හේමසිරිට-එරෙහිව-මහේස්ත්‍රාත්-අධිකරණයේ-විභාග-වන-නඩුව-අවසන්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1603"
}