{
       "Source": "hirunews",
       "Timestamp": "Wednesday, 13 April 2016 - 15:07",
       "Headline": "ජනතාව ආගමික වතාවත් අරඹයි",
       "News Content": "මෙවර සිංහල සහ දෙමළ අලූත් අවුරුද්දේ පුන්‍ය කාලයේ උදාව අපරභාග 1.24 ට සිදුවුණා.\nඑය ගෙවී යන්නේ හෙට පූර්වභාග 2.12 ටයි.\nසියලූ වැඩ අතහැර ආගමික වතාවත්වල නිරතවීම මෙම කාලය තුළ යෝග්‍ය බවයි ජ්‍යොතිශයේ දැක්වෙන්නේ.\nඒ අනුව, දිවයින පුරා වෙහෙර විහාරස්ථානවලට ජනතාව ආගමික වතාවත් සදහා පැමිණෙමින් සිටින බවයි අප වාර්තාකරුවන් සදහන් කළේ.\nදළඳා සමිඳුන් වැද පුදා ගැනීම සදහා අති විශාල බැතිමතුන් පිරිසක් එක්ව සිටි බවයි මහනුවර - දළඳා මාලිගා පරිශ්‍රයේ සිටින අප වාර්තාකරු ආර්.එම්.ආර්. රත්නායක ප්‍රකාශ කළේ.\nඅනුරාධපුර ජයශ්‍රී මහා බෝ සමිඳුන් වැද පුදා ගැනීමට ද විශාල පිරිසක් එක්ව සිටින බව එහි සිටින අප වාර්තාකරු අතුල බණ්ඩාර සදහන් කළා.\nපුන්‍ය කාලය උදාවීමත් සමග කතරගම පුදබිමට ද බැතිමතුන් පැමිණෙමින් සිටින බවයි අප වාර්තාකරු ආර්.කේ. ආරියපාල සදහන් කළේ.\nවතුකරයේ දෙමළ ජනතාව ද හින්දු කෝවිල්වලට පැමිණ තම ආගමික වතාවත්වලට එක්වුණා.\nඋතුරේ ජනතාව ද පුන්‍ය කාලය උදාවීමත් සමඟ ආගමික වතාවත්වල නිරත වූ බවයි වව්නියාව හිරු වාර්තාකරු සනත් ප්‍රියන්ත සදහන් කළේ.\nඅලූත් අවුරුදු උදාව අද අපරභාග 7.48 ට යෙදෙන සුභ මොහොතින් සිදුවනවා.",
       "URL": "https://www.hirunews.lk/130788/ජනතාව-ආගමික-වතාවත්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=5090"
}