{
       "Source": "hirunews",
       "Timestamp": "Sunday, 29 September 2019 - 10:01",
       "Headline": "දඩයම් කිරීමට ගෙන ගිය ගිනි අවියක් ක්‍රියාත්මක වී 13 හැවිරිදි දරුවෙකු මරුට",
       "News Content": "කරදියනාරු - සර්වෝදය නගර් ප්‍රදේශයේදී පුද්ගලයින් තුන්දෙනෙකු සමඟ දඩයමේ ගිය වයස අවුරුදු 13 ක් වූ පිරිමි දරුවෙකු වෙඩි වැදීම හේතුවෙන් මියගොස් තිබෙනවා.\nදඩයම් කිරීම සඳහා රැගෙන ගිය ගිනි අවිය හදිසියේ ක්‍රියාත්මක වීමෙන් මෙම අනතුර සිදුව ඇති බවටයි සැක පළ කරන්නේ.\nඅනතුරින් තුවාල ලැබූ පිරිමි දරුවා ඊයේ  මඩකලපුව රෝහලට ඇතුළත් කිරීමෙන් අනතුරුව මියගොස් ඇති අතර, ඔහු කරදියනාරු - කිතුල ප්‍රදේශයේ පදිංචිකරුවෙක්.\nඑම දරුවා සමඟ දඩයමේ ගිය අනෙක් පුද්ගලයින් තුන්දෙනා පොලිස් භාරයට ගෙන තිබෙනවා.",
       "URL": "https://www.hirunews.lk/225230/දඩයම්-කිරීමට-ගෙන-ගිය-ගිනි-අවියක්-ක්‍රියාත්මක-වී-13-හැවිරිදි-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3123"
}