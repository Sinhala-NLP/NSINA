{
       "Source": "hirunews",
       "Timestamp": "Thursday, 17 June 2021 - 9:12",
       "Headline": "හරක් කටාගේ තවත් ගෝලයින් 7ක් අල්ලයි",
       "News Content": "ඩුබායි රාජ්‍යයට පළා ගොස් සිටින සංවිධානාත්මක අපරාධකරුවෙකු වන නඳුන් චින්තක හෙවත් හරක් කටා නැමැත්තාගේ මත්ද්‍රව්‍ය ජාවාරම මෙහෙය වන කාන්තාවක් ඇතුළු 7 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඒ, පානදුර - වලාන මධ්‍යම දූෂණ මර්ධන ඒකකයේ නිලධාරීන් සිදුකළ විමර්ශනයකට අනුවයි.\nජංගම දුරකථනයෙන් අදාළ මත්ද්‍රව්‍ය ජාවාරම සිදුකරගෙන ගිය තිහාරිය - කළගෙඩිහේන ප්‍රදේශයේ 41 හැවිරිදි කාන්තාවක් අත්අඩංගුවට ගෙන ඇති අතර, එම ජාවාරමට සම්බන්ධ වී කටයුතු කළ තවත් පුද්ගලයෙකු හංවැල්ල - පහත්ගම ප්‍රදේශයේදී අත්අඩංගුවට ගෙන තිබෙනවා.\nඑමෙන්ම වැලිගම සහ මාතර ප්‍රදේශවලදී මොවුන්ගෙන් ලද තොරතුරු අනුව මත්ද්‍රව්‍ය අලෙවි කිරීමේ නිරතවූ තවත් පස්දෙනෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශකවරයා කියා සිටියේ.",
       "URL": "https://www.hirunews.lk/274524/හරක්-කටාගේ-තවත්-ගෝලයින්-7ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1879"
}