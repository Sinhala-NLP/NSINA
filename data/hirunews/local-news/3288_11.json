{
       "Source": "hirunews",
       "Timestamp": "Friday, 21 June 2019 - 19:34",
       "Headline": "එජාපයේ මැතිවරණ ව්‍යාපාරය ජූලි පළමුවනදා සිට",
       "News Content": "එක්සත් ජාතික පෙරමුණේ ඉදිරි මැතිවරණ ව්‍යාපාර කටයුතු ජූලි පළමුවනදා සිට ආරම්භ කරන බව අමාත්‍ය අකිල විරාජ් කාරියවසම් පවසනවා.\nසිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින් ඔහු මේ බව කියා සිටියා.\nමේ අතර, ශ්‍රී ලංකා පොදුජන පෙරමුණේ ඉදිරි ජනාධිපතිවරණ අපේක්ෂකයා සම්බන්ධයෙන් කොළඹ අද පැවති මාධ්‍ය හමුවකදී පාර්ලිමේන්තු මන්ත්‍රීවරුන් වන කංචන විජේසේකර, රමේෂ් පතිරණ සහ ඉන්දික අනුරුද්ධ අදහස් පළ කළා.\nඑහිදී පාර්ලිමේන්තු මන්ත්‍රී කංචන විජේසේකර කියා සිටියේ අගොස්තු 11 වනදා පැවැත්වෙන ශ්‍රී ලංකා පොදුජන පෙරමුණේ සම්මේලනයේදී ඉදිරි ජනාධිපතිවරණ අපේක්ෂකයා නම් කිරීමට සූදානම් බවයි.",
       "URL": "https://www.hirunews.lk/218856/එජාපයේ-මැතිවරණ-ව්‍යාපාරය-ජූලි-පළමුවනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=3288"
}