{
       "Source": "hirunews",
       "Timestamp": "Friday, 25 February 2022 - 18:59",
       "Headline": "නව රාජ්‍ය තාන්ත්‍රිකයන් තුන් දෙනෙකු ජනපතිට අක්තපත්‍ර භාර දෙයි",
       "News Content": "ශ්‍රී ලංකාවට අලුතින් පත්වූ තානාපතිවරු තුන් දෙනෙකු අද (25) පස්වරුවේ ජනාධිපති මන්දිරයේ දී ජනාධිපති ගෝඨාභය රාජපක්ෂ වෙත සිය අක්තපත්‍ර භාරදී තිබෙනවා.\nඑක්සත් අරාබි එමීර් රාජ්‍යය, ඇමෙරිකා එක්සත් ජනපදය සහ ලිබියාව සඳහා නව තානාපතිවරු පත්ව සිටිනවා.\n01. එක්සත් අරාබි එමීර් රාජ්‍යයේ තානාපති ඛාලිද් නසාර් සුලෙයිමාන් අල් අමෙරි මහතා -\n(Khaled Nasser Sulaiman Al Ameri)\n02. ඇමෙරිකා එක්සත් ජනපද තානාපතිනි ජුලී ජියොන් චන්ග් මහත්මිය - (Julie Jiyoon Chung)\n03. ලිබියා තානාපති නසාර් අල්ෆර්හානි මහතා - (Nasser Alfurjani)\nකලාපීය සහයෝගිතා රාජ්‍ය අමාත්‍ය තාරක බාලසූරිය, ජනාධිපති ලේකම් ගාමිණී සෙනරත් සහ ප්‍රධාන සන්ධාන නිලධාරී සෙනරත් දිසානායක යන මහත්වරු මෙම අවස්ථාවට එක්ව සිටියා.",
       "URL": "https://www.hirunews.lk/298048/නව-රාජ්‍ය-තාන්ත්‍රිකයන්-තුන්-දෙනෙකු-ජනපතිට-අක්තපත්‍ර-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1333"
}