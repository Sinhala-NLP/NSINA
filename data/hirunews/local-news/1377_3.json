{
       "Source": "hirunews",
       "Timestamp": "Friday, 04 February 2022 - 9:04",
       "Headline": "වනඅලියා රථයට පහර දී පෙරළා දැමීම කැමරා ඇසෙහි ගැටේ (වීඩියෝ)",
       "News Content": "හබරණ රක්ෂිතයේ සිටි වන අලියෙකුගේ ඡායාරූපයක් ගැනීමට ගිය යුක්රේන ජාතික යුවලක් පැමිණි මෝටර් රථයකට එම වනඅලියා විසින් පහරදීමේ පුවතක් ද වාර්තා වී තිබෙනවා.\nපොලොන්නරුවේ සිට හබරණ බලා ගමන් කරමින් සිටිය දී මෙම විදේශීය යුවල වනඅලියෙකුගේ ඡායාරූපයක් ගැනීමට ගොස් ඇති අතර, එහිදී අදාළ වනඅලියා ප්‍රචණ්ඩකාරී ලෙස හැසිරී ඇති බවයි වාර්තා වන්නේ.\nඑහිදී යුක්රේන ජාතික යුවලට කිසිදු හානියක් සිදුව නොමැති අතර, වනඅලියා සිදුකළ පහරදීමෙන් එම මෝටර් රථයට ද දැඩි අලාභ හානි සිදුව තිබෙනවා.\nමේ අතර, උඩරට දුම්රිය මාර්ගයේ ඔහිය - 31 සහ 32 බිම් ගෙවල් දෙක අතර ප්‍රදේශයේදී ප්‍රංශ ජාතික තරුණියක් දුම්රියෙන් ඇද වැටී තුවාල ලබා දියතලාව මූලික රෝහලට ඇතුළත් කර තිබෙනවා.\nකොළඹ සිට බදුල්ල බලා ධාවනය වෙමින් තිබූ දුම්රියෙන් එම තරුණිය ඇද වැටුණු පසු ඇය බේරා ගැනීමට ඇයගේ පෙම්වතා ද දුම්රියෙන් පැන ඇති බවයි පොලිසිය සඳහන් කළේ.\nඑහිදී එම තරුණයා ද තුවාල ලබා තිබෙනවා.\nසෙල්ෆි ඡායාරූපයක් ගැනීමට ගිය අවස්ථාවේ දී එම තරුණිය මෙම අනතුරට මුහුණ දී ඇති බවයි පොලිසිය සිදුකළ මූලික විමර්ශනවල දී අනාවරණ වී ඇත්තේ.",
       "URL": "https://www.hirunews.lk/296120/වනඅලියා-රථයට-පහර-දී-පෙරළා-දැමීම-කැමරා-ඇසෙහි-ගැටේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1377"
}