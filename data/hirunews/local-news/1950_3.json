{
       "Source": "hirunews",
       "Timestamp": "Sunday, 16 May 2021 - 14:42",
       "Headline": "ජල පාලනයක් නොමැතිව කුඹුරු අක්කර 30කට වැඩි ප්‍රමාණයක් විනාශ වෙයි (වීඩියෝ)",
       "News Content": "පොළොන්නරුව - මින්නේරිය වැවෙන් පාලනයකින් තොරව ජලය නිකුත් කිරීම නිසා මින්නේරිය ගොවි ජනපද ව්‍යාපාරයේ කුඹුරු අක්කර 30 කට වැඩි ප්‍රමාණයක් විනාශ වී ඇති බවට ගොවීන් චෝදනා කරනවා.\nඔවුන් පවසන්නේ මේ හේතුවෙන් ප්‍රදේශයේ ගමනාගමන පහසුකම්වලටද බාධා එල්ල වී ඇති බවයි.\nමේ අතර මැදිරිගිරිය ප්‍රාදේශීය ලේකම් කොට්ඨාශයට අයත් මීගස්වැව - ගොඩපොත්ත මහායාය ගම්මානයේ අක්කර 150 ක පමණ වී ගොවීන් පීඩාවට\nපත්ව සිටින්නේ එම කුඹුරු ඉඩම් මැනුම් කටයුතු සඳහා යොදා ගැනීමට කටයුතු කිරීම හේතුවෙන්.\nමෙහි ජීවත් වන ගොවි පවුල් 28 කට වැඩි පිරිසකගේ ජීවනෝපාය ගොවිතැනයි.\nමීට වසර 50 කට පමණ පෙර සිට පාරම්පරික වගා කටයුතු සිදු කළ මෙම ගොවීන් අද අසරණ භාවයට පත්ව තිබෙනවා.\nගොවීන් පවසන්නේ කුඹුරු අක්කර ගණනක වගා කටයුතු මේ වන විට ආරම්භ කර ඇති නමුත් දේශපාලනඥයෙකුගේ බලපෑම මත මෙම ඉඩම් මැදිරිගිරිය\nප්‍රාදේශීය ලේකම්වරයා විසින් මිනුම් කටයුතු කිරීමට ලබාගෙන ඇති බවයි.",
       "URL": "https://www.hirunews.lk/271521/ජල-පාලනයක්-නොමැතිව-කුඹුරු-අක්කර-30කට-වැඩි-ප්‍රමාණයක්-විනාශ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1950"
}