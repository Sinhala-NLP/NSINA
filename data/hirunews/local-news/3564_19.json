{
       "Source": "hirunews",
       "Timestamp": "Wednesday, 09 January 2019 - 15:52",
       "Headline": "ඇළට වැටුණු වන අලියෙකු බේරාගත් අලි මෙහෙයුම",
       "News Content": "මාදුරුඔය ජලාශයේ Z-D ඇළට වැටුණු වන අලියෙකු ප්‍රදේශවාසින් හා වෙහෙරගල වනජීවි නිලධාරීන්ගේ සහය ඇතිව ගොඩට ගෙන ඇති බව අප වාර්තාකරු පවසනවා.\nජලය සොයා පැමිණි මෙම අලියා අද(09) අළුයම මාදුරුඔය ජලාශයේ Z-D ඇළට වැටී ඇති බවයි ප්‍රදේශවාසීන් ප්‍රකාශ කළේ.\nමේ සම්බන්ධයෙන් වෙහෙරගල වනජීවි නිලධාරීන් දැනුවත් කිරීමෙන් පසු එම නිලධාරීන් සහ ප්‍රදේශවාසීන් එක්ව පැය දෙකක පමණ මෙහෙයුමකින් පසු වන අලියා ඇළෙන් ගොඩගෙන තිබෙනවා.\nපසුව මෙම වන අලියා වනජීවි නිලධාරීන් විසින් ගිනිදමන රක්ෂිතය වෙත පලවා හැරි බවයි අප වාර්තාකරු වැඩි දුරටත් ප්‍රකාශ කරේ.",
       "URL": "https://www.hirunews.lk/207834/ඇළට-වැටුණු-වන-අලියෙකු-බේරාගත්-අලි-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3564"
}