{
       "Source": "hirunews",
       "Timestamp": "Friday, 30 June 2023 - 21:47",
       "Headline": "නිවැසියන් බිය ගන්වා මුදල් හා ස්වර්ණාභරණ කොල්ලකාලා",
       "News Content": "හුණුපිටිය, ගැමුණු මාවතේ දෙමහල් නිවෙසකට ඇතුළු වූ පිරිසක් නිවැසියන් බිය වද්දා මුදල් හා ස්වර්ණාභරණ ඇතුළු දේපොළ කොල්ලකා තිබෙනවා.\nඅලුයම 5.30ට පැමිණි කාන්තාවක් ඇතුළු පස් දෙනෙකුගෙන් යුත් පිරිසක් තමන් මත්ද්‍රව්‍ය නාශක\nකාර්යාංශයේ බවත් එම නිවෙසේ මත්ද්‍රව්‍ය ජාවාරමක් සිදු වන බවට තොරතුරු ලැබී ඇති හෙයින් සෝදිසි\nකිරීමට අවශ්‍ය බවත් පවසා තිබුණා.\nමෙහිදී ලැප්ටොප් පරිගණකයක්, පවුම් පහකට අසන්න ස්වර්ණාභරණ සහ රුපියල් දෙලක්ෂ හතළිස් දහසක\nපමණ මුදල් ද සොරාගෙන ඇති බවයි නිවැසියන් සඳහන් කරන්නේ.\nකොල්ලයට පැමිණි පිරිස නිවෙසේ CCTV කැමරා පද්ධතියේ දත්ත ගබඩාව ද රැගෙන ගොස් ඇති අතර සිද්ධිය සම්බන්ධයෙන් කිරිබත්ගොඩ පොලිසිය පරීක්ෂණ පවත්වනවා.",
       "URL": "https://www.hirunews.lk/339611/නිවැසියන්-බිය-ගන්වා-මුදල්-හා-ස්වර්ණාභරණ-කොල්ලකාලා",
       "Category": "Local News",
       "Parent URL": "https://www.hirunews.lk/local-news.php?pageID=223"
}