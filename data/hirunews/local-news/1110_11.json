{
       "Source": "hirunews",
       "Timestamp": "Wednesday, 08 June 2022 - 15:22",
       "Headline": "ගුවන් තැපෑලෙන් ආ මත්ද්‍රව්‍ය තොගයක් අත්අඩංගුවට",
       "News Content": "ශ්‍රී ලංකා රේගු මත්ද්‍රව්‍ය පාලන අංශයේ නිලධාරීන් විසින් මධ්‍යම තැපැල් හුවමාරුව තුළ සිදුකරන ආවේක්ෂණ රාජකාරි වල දී මත් ද්‍රව්‍ය අඩංගු පාර්සල් 9ක් සිය බාරයට ගෙන තිබෙනවා.\nජර්මනිය හා නෙදර්ලන්තයේ සිට එවන ලද මෙම මත්ද්‍රව්‍ය පාර්සල් කිහිපය කොළඹ සහ මහියංගණය යන ප්‍රදේශවල ව්‍යාජ ලිපිනයන් කිහිප‍යකට ගුවන් තැපෑල හරහා එවා තිබුණා.\nඑම පාර්සල් තුළ එක්ටසි නැමැති මෙතන්පිටමයින් අඩංගු මත් පෙති 1985 ක් අඩංගු වී තිබූ අතර ඒවායේ බර ග්‍රෑම් 1116ක් ලෙසටයි සඳහන් වුණේ.\nඅත්අඩංගුවට ගන්නා ලද මත්ද්‍රව්‍යවල වෙළෙඳපොළ වටිනාකම මිලියන 20කට ආසන්න බවත් තහවුරු වී තිබෙනවා.\nශ්‍රී ලංකා රේගුව මත්ද්‍රව්‍ය පාලන අංශයේ නිලධාරීන් හා තැපැල් දෙපාර්තමේන්තුවේ නිලධාරීන්ගේ විසින් කරන ලද පරීක්ෂණයක දී මෙම මත්ද්‍රව්‍ය තොගය සොයාගෙන ඇති අතර වැඩිදුර විමර්ශන කටයුතු සඳහා ශ්‍රී ලංකා පොලිසිය මත්ද්‍රව්‍ය නාශක අංශයට මෙම මත් ද්‍රව්‍ය පාර්සල් භාරදීමට නියමිත‍යි.",
       "URL": "https://www.hirunews.lk/306579/ගුවන්-තැපෑලෙන්-ආ-මත්ද්‍රව්‍ය-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1110"
}