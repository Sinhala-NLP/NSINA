{
       "Source": "hirunews",
       "Timestamp": "Tuesday, 19 January 2021 - 9:22",
       "Headline": "කසළ තේ තොගයක් සමඟ හත්දෙනෙකු අත්අඩංගුවට",
       "News Content": "සීදූව - කොටුගොඩ ප්‍රදේශයේදී කසළ තේ කිලෝග්‍රෑම් 29,000 ක් සමඟ සැකකරුවන් හත්දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nගෝනහේන පොලිස් විශේෂ කාර්ය බලකා කඳවුරේ බුද්ධි අංශයට ලද තොරතුරක් අනුව ඊයේ මෙම වැටලීම සිදුකර ඇති අතර, එහිදී කසළ ප්‍රවාහනයට යොදාගත් කන්ටේනරයක් සහිත ට්‍රක් රථයක්ද භාරයට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nශ්‍රී ලංකා තේ යන ලේබලය යටතේ මේවා මැදපෙරදිග රටවලට අපනයනය කිරීම සඳහා සැළසුම් කර තිබූ බව විමර්ශනවලදී අනාවරණ වී තිබෙනවා.",
       "URL": "https://www.hirunews.lk/260091/කසළ-තේ-තොගයක්-සමඟ-හත්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2203"
}