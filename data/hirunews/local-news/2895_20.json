{
       "Source": "hirunews",
       "Timestamp": "Tuesday, 18 February 2020 - 7:40",
       "Headline": "මැතිවරණ ඉතිහාසයේ වැඩිම, දේශපාලන පක්ෂ ලියාපදිංචිය මෙවර - පක්ෂ 143ක් ලියාපදිංචියට අවසර ඉල්ලයි",
       "News Content": "මහමැතිවරණයට පෙර නව දේශපාලන පක්ෂ ලියාපදිංචි කිරීම සඳහා අයඳුම්පත් 143ක් මැතිවරණ කොමිසම් සභාව වෙත ලැබී තිබෙනවා.\nනව දේශපාලන පක්ෂ ලියාපදිංචි කිරීම සඳහා පසුගිය දා අයදුම්පත් කැදවූ අතර එය ඊයේ දිනයෙන් අවසන් වුණා.\nමැතිවරණ ඉතිහාසයේ අන් කවර අවස්ථාවකටත් වඩා මෙවර අලූත් දේශපාලන පක්ෂ ලියාපදිංචි කිරීම සඳහා අයදුම්පත් ලැබී ඇති බවයි මැතිවරණ කොමිසම සඳහන් කළේ.\nඉදිරිපත් කර ඇති සියළුම අයඳුම්පත් පරීක්ෂා කර, සම්මුඛ පරීක්ෂණ පැවැත්වීමෙන් පසු සුදුසුකම් සම්පූර්ණ කර ඇති දේශපාලන පක්ෂ ලියාපදිංචි කිරීම සම්බන්ධයෙන් තීරණයක් ගැනීමට නියමිතයි.\nමේ වන විට දේශපාලන පක්ෂ 70ක් පිළිගත් දේශපාලන පක්ෂ ලෙස ලියාපදිංචි වී තිබෙනවා.",
       "URL": "https://www.hirunews.lk/234668/මැතිවරණ-ඉතිහාසයේ-වැඩිම-දේශපාලන-පක්ෂ-ලියාපදිංචිය-මෙවර-පක්ෂ-143ක්-ලියාපදිංචියට-අවසර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2895"
}