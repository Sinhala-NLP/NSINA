{
       "Source": "hirunews",
       "Timestamp": "Wednesday, 05 January 2022 - 18:44",
       "Headline": "පොලිසියේ ප්‍රබලයෙකුට ස්ථාන මාරුවක්",
       "News Content": "කොළඹ අපරාධ කොට්ඨාසයේ අධ්‍යක්ෂ ජ්‍යෙෂ්ඨ පොලිස් අධිකාරී ජී. ජේ. නන්දන වහාම ක්‍රියාත්මක වන පරිදි ස්ථාන මාරු කිරීමකට ලක් කර ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි නීතිඥ නිහාල් තල්දූව පවසනවා.\nමෙම ජ්‍යෙෂ්ඨ පොලිස් අධිකාරිවරයාව අදාළ තනතුර සඳහා පත් කරනු ලැබුවේ 2020 වර්ෂයේ මැයි මස 09 වැනි දිනයි.\nඒ ජාතික පොලිස් කොමිෂන් සභාවේ අනුමැතිය සහ මැතිවරණ කොමිෂන් සභාවේ එකඟතාව අනුව බවයි එවක පොලිස් මාධ්‍ය ප්‍රකාශක වූ පොලිස් අධිකාරි නීතිඥ ජාලිය සේනාරත්න 2020 වසරේ මැයි 23 වැනි දින නිකුත් කළ පොලිස් මාධ්‍ය නිවේදනය දැක්වෙන්නේ.",
       "URL": "https://www.hirunews.lk/293125/පොලිසියේ-ප්‍රබලයෙකුට-ස්ථාන-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=1446"
}