{
       "Source": "hirunews",
       "Timestamp": "Saturday, 08 January 2022 - 7:29",
       "Headline": "ඊයේ කොවිඩ් ආසාදිතයන් 588ක්",
       "News Content": "ඊයේ දිනයේදීත් තවත් කොරෝනා ආසාදිතයින් 588 දෙනෙකු වාර්තා වීමත් සමඟ සමස්ත කොරෝනා ආසාදිතයින් සංඛ්‍යාව 590,651 ක් දක්වා ඉහළ ගියා.\nඑමෙන්ම කොරෝනා මරණ 16ක්ද ඊයේ වාර්තා වුණා.\nනව ප්‍රභේදයන්වල රෝගීන් වාර්තා වීම ඉදිරියේදී වැඩිවුව හොත් නිවෙස්ගත නිරෝධායනය හා ප්‍රතිකාර ක්‍රමයම යොදා ගැනීමට සූදානම් බව සෞඛ්‍ය අමාත්‍යංශය පවසනවා.\nඑහි තෘතීයක වෛද්‍ය සේවා අංශයේ අධ්‍යක්ෂිකා විශේෂඥ වෛද්‍ය අයන්ති කරුණාරත්න මේ බව කියා සිටියේ, ඊයේ කොළඹ පැවති මාධ්‍ය හමුවකදීයි.\nඑමෙන්ම ඊයේ දිනයේදී කොරෝනා ආසාදිතව ප්‍රතිකාර ලැබූ 5,203 දෙනෙකු සුවය ලැබූ බව සෞඛ්‍ය අමාත්‍යාංශය ප්‍රකාශ කළා.\nමේ අතර ලොව පුරා කොරෝනා ආසාදිත සංඛ්‍යාව ඊයේ කෝටි තිහ ඉක්මවූ අතර, මරණ සංඛ්‍යාවද මේ වනවිට පනස් පන් ලක්ෂයකට ආසන්න වී තිබෙනවා.",
       "URL": "https://www.hirunews.lk/293339/ඊයේ-කොවිඩ්-ආසාදිතයන්-588ක්",
       "Category": "Local News",
       "Parent URL": "https://www.hirunews.lk/local-news.php?pageID=1441"
}