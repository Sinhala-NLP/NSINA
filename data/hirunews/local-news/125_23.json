{
       "Source": "hirunews",
       "Timestamp": "Friday, 04 August 2023 - 15:12",
       "Headline": "සෞඛ්‍ය අමාත්‍යවරයට ඉල්ලා අස්වන ලෙස දන්වා ඇතැයි යන්න කටකතාවක්",
       "News Content": "සෞඛ්‍ය අමාත්‍ය කෙහෙළිය රඹුක්වැල්ලට ඉල්ලා අස්වන ලෙස දන්වා ඇතැයි කටකතාවක් මේ දිනවල පැතිර යනවා.\nසෞඛ්‍ය අමාත්‍යවරයාට අමාත්‍ය ධුරයෙන් ඉල්ලා අස්වන ලෙස ආණ්ඩුවේ ප්‍රබලයකු දැනුම් දී ඇති බවකුයි සඳහන් වන්නේ.\nපසුගිය කාලයේ එම අමාත්‍යවරයාට එල්ල වූ විවිධ චෝදනා හේතුවෙන් මෙම දැනුම්දීම සිදු කර ඇති බවයි මෙම ආරංචි මාර්ගවලින් කියැවෙන්නේ.\nමේ පිළිබඳව වෙබ් අඩවි කිහිපයක නම සඳහන් නොකර විවිධ පුවත් පළ වී තිබෙන බව ද දැකගන්නට තිබුණා.\nකෙසේ වෙතත් මේ සම්බන්ධයෙන් කෙගෙළිය රඹුක්වැල්ල අමාත්‍යවරයා පවසා සිටියේ තමාට සෞඛ්‍ය අමාත්‍ය ධුරයෙන් ඉල්ලා අස්වෙන්නැයි කිසිවකු නොපැවසූ බවයි.\nසෞඛ්‍ය ක්ෂේත්‍රයේ හඳුනාගත් ගැටලු සඳහා පිළියම් යෙදීමට තමන් පියවර ගනිමින් සිටින බවත් ලබා දී ඇති වගකීමෙන් ඉවත් වීමට තමාගේ අදහසක් නොමැති බවත් අමාත්‍යවරයා සඳහන් කළා.",
       "URL": "https://www.hirunews.lk/343599/සෞඛ්‍ය-අමාත්‍යවරයට-ඉල්ලා-අස්වන-ලෙස-දන්වා-ඇතැයි-යන්න-කටකතාවක්",
       "Category": "Local News",
       "Parent URL": "https://www.hirunews.lk/local-news.php?pageID=125"
}