{
       "Source": "hirunews",
       "Timestamp": "Monday, 07 November 2022 - 14:09",
       "Headline": "මහකන්නයට කෘමිනාශක හා වල්නාශක බෙදාහැරීමේ කඩිනම් වැඩපිළිවෙළක්",
       "News Content": "මහ කන්නය සඳහා අවශ්‍ය කෘමිනාශක හා වල්නාශක දිවයින පුරා පිහිටි ගොවිජන සේවා මධ්‍යස්ථාන හරහා බෙදාහැරීමට කෘෂිකර්ම අමාත්‍යාංශය සැළසුම් කර තිබෙනවා.\nඒ කෘමිනාශක හා වල්නාශක බෙදාහරින් සියලු පුද්ගලික සමාගම් සමඟ කෘෂිකර්ම, වනජීවි හා වන සම්පත් සංරක්ෂණ අමාත්‍ය මහින්ද අමරවීර මේ සම්බන්ධයෙන් සිදුකළ සාකච්ඡාවකදී එකඟත්වය පළකර ඇති බව සඳහන්.\nගොවිජන සංවර්ධන දෙපාර්තමේන්තුව සතු මුදල්වලින් අත්පිට මුදලට පුද්ගලික අංශයෙන් කෘමිනාශක සහ වල්නාශක මිල දී ගන්නා අතර එම සමාගම්වලින් ලබාදෙන වට්ටම් අනුව සියයට 05 ක හෝ 06 ක මිල අඩු කිරීමක් යටතේ ඒවා ගොවීන්ට ලබාදීමට සැළසුම්කර තිබෙනවා.\nඅදාළ බෙදාහැරීම් කටයුතු සතියක් හෝ දෙකක් වැනි කෙටිකාලයක් තුළ කඩිනමින් සිදු කරන ලෙස ගොවිජන සංවර්ධන දෙපාර්තමේන්තුව උපදෙස් ලබා දී තිබෙනවා.",
       "URL": "https://www.hirunews.lk/319823/මහකන්නයට-කෘමිනාශක-හා-වල්නාශක-බෙදාහැරීමේ-කඩිනම්-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=751"
}