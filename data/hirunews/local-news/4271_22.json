{
       "Source": "hirunews",
       "Timestamp": "Saturday, 14 October 2017 - 18:40",
       "Headline": "අයවැය සහ ණය ගැන සැලසුම හෙළිවේ",
       "News Content": "ඉදිරි වසර දෙකක කාලය ණය බරින් රට නිදහස් කර ගැනීම සදහා යොදා ගන්නා බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ අද (14) මොරවක ප්‍රදේශයේ පැවති පක්ෂ ක්‍රියාකාරී හමුවක් අමතමින්.\n‘‘ අද සිංහල දෙමළ මුස්ලිම් ජනතාව එකතු කරගෙන තියෙන්නේ දේශපාලන විසඳුමකට යන්න. එහෙනම් පළමු අවුරුදු දෙකේ අඩිතාලම දාලා තියෙන්නේගආර්ථිකය හදන්න ගිහිං අනිත් ප්‍රශ්න සමර ඒවා කරන්න බැරි වුණා. ඒත් අපි ඉදිරියට යන්න අඩිතාලම දැම්මා. ඒක නැතුව බැහැ රැකියා බිහි කරන්න. ආදායම් වැඩි කරන්න. ඉස්සෙල්ලාම වැඩියෙන්ම ණය ගෙවන් තියෙන්නේ 2018 ,2019 යි. ඒක මහින්ද රාජපක්ෂ හිටපු ජනාධිපතිතුමා දීලා තියෙන් තෑග්ගක් රටේ ජනතාවට. ඒක ගෙවන් බැරි නිසා ඒක භාර දීලා ගියා. අයවැය අපේ අවදානය යොමු වෙලා තියෙන්නේ කොහොම හරි ණය උගුලෙන් ගිය අවුරුද්දේ ඇඳගන්න බැරි වුණා අපි දැන් ශක්තිය තියෙනවා ලබන අවුරුද්දේ ගෙවලා ඊට පස්සේ ක්‍රමනුකූලව රට දියුණු කරන්න. එහෙනම් මොකක්ද අපේ පරමාර්ථය එකක් විශාල ණය 2018 / 2019 ගෙවන්න. දෙවැනි එක ජීවන මිල පාලනය කරන්න. තුන රැකියා ආදායම කොහොම හරි බිහි කරන එක පටන් ගන්න හතර වෙනි එකකකුත් තියෙනවා. දේශපාලන විසඳුමක් ලබාගන්න. ඊලඟ අවුරුදු තුනේ මෙන්න අපේ වැඩසටහන. ’’ බවයි අග්‍රාමාත්‍යවරයා කියා සිටියේ.\nඡායාරූප - නෙළුව රනිල් ප්‍රියංක",
       "URL": "https://www.hirunews.lk/173495/අයවැය-සහ-ණය-ගැන-සැලසුම-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4271"
}