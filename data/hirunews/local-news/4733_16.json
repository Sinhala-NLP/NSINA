{
       "Source": "hirunews",
       "Timestamp": "Thursday, 29 December 2016 - 9:49",
       "Headline": "තිස්සමහාරාමයේදී ගිනි අවි සමඟ තුන්දෙනෙකු අත්අඩංගුවට",
       "News Content": "තිස්සමහාරාම,තඹරවැව ප්‍රදේශයේදී ගිනි අවි තුනක් සමඟ සැකකරුවන් තුන්දෙනෙකු අත්අඩංගුවට ගෙන තිබෙනවා.\nතංගල්ල කොට්ඨාශ අපරාධ විමර්ශන ඒකකයේ නිලධාරීන් ඊයේ කළ වැටලීමකදියි මොවුන් අත්අඩංගුවට ගෙන ඇත්තේ.\nසැකකරුවන් ළඟ මෙරට නිෂ්පාදිත ගිනි අවි දෙකක් සහ විදේශ රටක නිෂ්පාදිත බෝර 12 වර්ගයේ ගිනි අවියක්ද තිබී පොලිස් භාරයට ගෙන තිබෙනවා.\nමේ අතර කරදියනාරු නරකමුල්ල ප්‍රදේශයේදී මෙරට නිශ්පාදිත ගිනි අවියක් සමග පුද්ගලයකු අත්අඩංගුවට ගෙන තිබෙනවා.\nලැබුනු තොරතුරකට අනුවයි ඊයේ මෙම වැටලීම සිදුකර ඇත්තේ.\nසැකකරු පට්ටිපොල ප්‍රදේශයේ පදිංචි 62 හැවිරිදි අයෙක්.\nඑම පුද්ගලයා අද එරාවුර් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/150821/තිස්සමහාරාමයේදී-ගිනි-අවි-සමඟ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4733"
}