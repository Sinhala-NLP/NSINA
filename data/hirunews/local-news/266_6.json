{
       "Source": "hirunews",
       "Timestamp": "Thursday, 15 June 2023 - 15:46",
       "Headline": "බිරිඳ ඝාතනය කල සැමියා පොලිස් අත්අඩංගුවට",
       "News Content": "පවුල් ආරවුලක් නිසා වෙන්ව සිටි බිරියගේ ගෙල කපා ඝාතනය කළ සැමියකු වෙන්නප්පුව පොලීසිය විසින් අත්අඩංගුවට ගෙන තිබෙනවා.\nඅඹුසැමි යුවළ අතර ඇතිවූ විරසකය හේතුවෙන් ඔවුන් වෙන් වෙන්ව ජීවත් ව තිබෙනවා. සිය බිරියට අනියම් සම්බන්ධතාවයක් පවතින බවට ලද තොරතුරක් මත වයික්කාල ප්‍රදේශයේ ඇය පදිංචිව සිටි නිවෙසට පැමිණි සැමියා තියුණු ආයුධයකින් ගෙල කපා පලා ගොස් තිබෙනවා.\nවෙන්නප්පුව පොලීසිය විමර්ශන සිදුකර වටවල ප්‍රදේශයේ ඔහුගේ නිවසේ සිටියදී  අත්අඩංගුවට ගැනීමට හැකි වූ බව පොලීසිය පවසයි.අත්අඩංගුවට ගත් සැකකරු හෙට දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/338037/බිරිඳ-ඝාතනය-කල-සැමියා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=266"
}