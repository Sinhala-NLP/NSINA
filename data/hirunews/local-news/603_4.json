{
       "Source": "hirunews",
       "Timestamp": "Saturday, 14 January 2023 - 13:23",
       "Headline": "ක්‍රෙඩිට් කාඩ් ලෙස සැකසූ කෝටි 11ක රත්‍රං සමඟ කතක් දැලේ",
       "News Content": "ක්‍රෙඩිට් කාඩ් පත් ආකාරයට සකස් කරන ලද රුපියල් කෝටි 11කට අධික රත්‍රං තොගයක් සමඟ කාන්තාවක් කටුනායක ගුවන් තොටුපලේදී අත්අඩංගුවට ගෙන තිබෙනවා.\nරේගු මාධ්‍ය ප්‍රකාශක, නීති කටයුතු භාර නියෝජ්‍ය රේගු අධ්‍යක්ෂ සුදත්ත සිල්වා කියා සිටියේ රේගු ආදායම් අධීක්ෂණ නිලධාරීන් විසින් සැකකාරිය අත්අඩංගුවට ගත් බවයි.\nනීතිවිරෝධී රත්‍රං ශ්‍රී ලංකාවට ගෙන ඒමේ නවතම ක්‍රමයක් ලෙසට ක්‍රෙඩිට්කාඩ් පත් ආකාරයට මෙම රත්‍රං තොගය සකස් කර තිබූ බව ඔහු සඳහන් කළා.\n30 හැවිරිදි සැකකාරිය ගම්පහ ප්‍රදේශයේ පදිංචිකාරියක් වන අතර, ඇය සතුව තිබූ කිලෝ 6 කට අධික රත්‍රං ක්‍රෙඩිට් කාඩ්පත් 27 ක් සොයාගෙන තිබෙනවා.\nඑමෙන්ම තවත් ස්වර්ණාභරණ තොගයක් ද ඇය සතුව තිබී රේගු භාරයට ගෙන තිබෙනවා.\nඑමෙන්ම ඇයගේ බෑගයක තිබී රත්‍රං ජෙල් තොගයක් ද සොයාගත් බවයි රේගු මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/325015/ක්‍රෙඩිට්-කාඩ්-ලෙස-සැකසූ-කෝටි-11ක-රත්‍රං-සමඟ-කතක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=603"
}