{
       "Source": "hirunews",
       "Timestamp": "Friday, 18 March 2022 - 18:40",
       "Headline": "මහරගම නගර සභාවේ මාසික සභා රැස්වීමේදී උණුසුම් තත්වයක්",
       "News Content": "මහරගම නගර සභාවේ මාසික සභා රැස්වීම අද (18) දා පැවති අතර එය වාර්තා කිරීමට ගිය මාධ්‍යවේදීන්ට නගර සභා පරිශ්‍රයට ඇතුළුවීමට ඉඩ ලබානොදීම හේතුවෙන් උණුසුම් තත්ත්වයක් ඇති වී තිබෙනවා.\nඊට ශ්‍රී ලංකා පොදුජන පෙරමුණේ මන්ත්‍රීවරුන් කණ්ඩායමක් සහ ස්වාධීන මන්ත්‍රීවරයා එක්ව විරෝධය පළ කිරීමත් සමඟ මේ තත්ත්වය හට ගැනුණා.\nඅද උදෑසන මාධ්‍යවේදීන් නගර සභාවට පැමිණියද සභාපති වරයා ආරක්ෂක අංශයට පවසා තිබුණේ මාධ්‍යවේදීන්ට ඇතුළු වීමට අවසර ලබා නොදෙන ලෙස යි.\nඒ අනුව මාධ්‍යවේදීන් ගේට්ටුව අසල රැඳී සිටින අවස්ථාවේ දී සභා රැස්වීමට යමින් සිටි ස්වාධීන කණ්ඩායමේ නාගරික මන්ත්‍රීවරයා ට ඒ බව පැවසීමත් සමඟ ඔහු ඊට විරෝධය පළ කරමින් පැය දෙකක පමණ කාලයක් නගර සභාව ඉදිරිපිට විරෝධතා පුවරුවක්ද අතැතිව බිම වාඩි වී විරෝධතාවයක යෙදී තිබෙනවා.\nපසුව මේ බව දැනගත් ශ්‍රී ලංකා පොදුජන පෙරමුණේ තවත් මන්ත්‍රී කණ්ඩායමක් මාධ්‍ය ප්‍රධාන ගේට්ටුව අසලට පැමිණ විරෝධතා පුවරු ප්‍රදර්ශනය කරමින් සභාපතිවරයා මාධ්‍ය වාරණය කිරීමට ගෙන ඇති තීරණයට විරෝධය පළ කළා.\nපසුව ආරක්ෂක අංශය සමග ද උණුසුම් තත්වයක් තත්ත්වයක් හට ගත්තා.",
       "URL": "https://www.hirunews.lk/299794/මහරගම-නගර-සභාවේ-මාසික-සභා-රැස්වීමේදී-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1285"
}