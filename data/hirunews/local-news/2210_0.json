{
       "Source": "hirunews",
       "Timestamp": "Friday, 15 January 2021 - 19:34",
       "Headline": "පාර්ක් ඇන්ඩ් රයිඩ් ඇරඹේ",
       "News Content": "පාර්ක් ඇන්ඩ් රයිඩ් බස් සේවාව ජනාධිපති ගෝඨාභය රාජපක්ෂගේ ප්‍රධානත්වයෙන් අද ආරම්භ වුණා.\nකොළඹ නගරය ආශ්‍රිතව පවතින අධික වාහන තදබදය අවම කිරීමේ අරමුණින් නියමු ව්‍යාපෘතියක් ලෙස ක්‍රියාත්මක පාර්ක් ඇන්ඩ් රයිඩ් බස් සේවාව පළමු අදියරයි කොට්ටාව - මාකුඹුර බහුවිධ ප්‍රවාහන මධ්‍යස්ථානය කේන්ද්‍ර කර ගනිමින්.\nමෝටර් රථයෙන් හා යතුරුපැදි වලින් කොළඹට පැමිණෙන මගීන් සඳහා සුවපහසු ආරක්ෂක පොදු ප්‍රවාහන බස් සේවාවක් වන මෙය, ආසන සංඛ්‍යාවට පමණක් මගීන් රැගෙන යන අතර, අය කෙරෙන මුදල සාමාන්‍ය බස් රථ ගාස්තුව මෙන් දෙගුණයක්.\nඑහිදී පෙරවරු 6 සිට 8 දක්වා සහ පස්වරු 4 සිට රාත්‍රි 9 දක්වා විනාඩි 15 කට වරක් බස් රථ ධාවනය කෙරෙනවා.\nපෙරවරු 8 සිට පස්වරු 4 දක්වා කාලය තුළ පමණක් බස් රථ ධාවනය කෙරෙන්නේ විනාඩි 25 කට වරක් පමණයි.\nඒ අනුව දිනකට බස් රථ ගමන්වාර 64ක් සිදුකෙරෙන බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/259808/පාර්ක්-ඇන්ඩ්-රයිඩ්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2210"
}