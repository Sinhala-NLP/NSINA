{
       "Source": "hirunews",
       "Timestamp": "Saturday, 05 August 2023 - 19:43",
       "Headline": "විදුලි බිල ගෙවූ විපක්ෂ නායක සජිත් මිහින්තලේට (වීඩියෝ)",
       "News Content": "විපක්ෂ නායක සජිත් ප්‍රේමදාස අද (05) මිහින්තලේ රජමහා විහාරය වෙත ගොස් විහාරාධිපති වලවාහැංගුනවැවේ ධම්ම රතන හිමියන් බැහැදුටුවා.\nඒ මිහින්තලේ රජමහා විහාරයේ රුපියල් ලක්ෂ 41ක හිඟ විදුලි බිල ගෙවීමෙන් අනතුරුවයි.\nවිදුලිබල මණ්ඩලය විසින් විසින් අදාළ විදුලි බිල නොගෙවීම මත මිහින්තලේ රජමහා විහාරයේ විදුලිය විසන්දි කළ අතර විපක්ෂ නායක සජිත් ප්‍රේමදාස ඊයේ එම බිල ගෙවීමට කටයුතු කළා.\nඅද මිහිනතලේ රජමහා විහාරය වෙත ගොස් විහාරාධිපති වලවාහැංගුනවැවේ ධම්ම රතන හිමියන් බැහැදුටු අවස්ථාවේ මිහින්තලේ රජමහා විහාරාධිපති පූජ්‍ය වලවාහැංගුනවැවේ ධම්ම රතන හිමියන් සඳහන් කළේ සියලු දෙනාට නීතිය එකලෙස ක්‍රියාත්මක කළ යුතු බවයි.\nමේ අතර ග්‍රී ලංකා පොදුජන පෙරමුණේ බද්දේගම ආසන බල මණ්ඩල රැස්වීමක් අද පැවති අතර එහිදි පාර්ලිමේන්තු මන්ත්‍රී නාමල් රාජපක්ෂ තමන්ට එල්ල වන චෝදනා සම්බන්ධයෙන් ප්‍රතිචාර දක්වා සිටියා.\nඑහිදී ඔහු කියා සිටියේ එවැනි හිඟ බිල්පතක් ඇත්නම් තමන් වෙත යොමු කරන ලෙසයි.",
       "URL": "https://www.hirunews.lk/343744/විදුලි-බිල-ගෙවූ-විපක්ෂ-නායක-සජිත්-මිහින්තලේට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=122"
}