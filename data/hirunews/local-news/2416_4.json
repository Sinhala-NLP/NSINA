{
       "Source": "hirunews",
       "Timestamp": "Friday, 02 October 2020 - 13:06",
       "Headline": "අනවසර වගාකරුවන් නිසා අලුත් දිවුල්වැව වැව් රක්ෂිතය විනාශ මුඛයේ (වීඩියෝ)",
       "News Content": "අනවසර වගාකරුවන් නිසා අලුත් දිවුල්වැව වැව් රක්ෂිතය සහ පිඹුරාගල කන්ද ආශ්‍රිත ප්‍රදේශය විනාශයට පත්ව තිබෙනවා.\nගම්වාසීන් චෝදනා කරන්නේ අවස්ථා කිහිපයකදී බලධාරීන් දැනුවත් කලද වන විනාශය නොකඩවා සිදුවන බවයි.\nඅනුරාධපුර - ගලෙන්බිදුණුවැව ප්‍රාදේශිය ලේකම් කොට්ඨාශයට අයත් අළුත් දිවුල්වැව වැව් රක්ෂිතය හා පිඹුරාගල කන්ද අනවසර වගාකරුවන් විසින් විනාශ කරන බව ප්‍රදේශවාසීන් චෝදනා කරනවා.\nමේ හේතුවෙන් අළුත් දිවුල්වැව වැව් රක්ෂිතයේ අක්කර 200ක් සහ පිඹුරාගල කන්ද ආශ්‍රිතව අක්කර 10කට ආසන්න ප්‍රමාණයක් විනාශයට පත්ව ඇති බවයි ඔවුන් පෙන්වා දෙන්නේ.\nමේ පිලිබඳ තොරතුරු සොයා බැලීම සදහා අප එම ස්ථානයට යන විටත් දැක ගන්නට ලැබුණේ රූස්ස ගස් විනාශකරමින් සිටින ආකාරයයි.\nවසර ගණනාවක් තිස්සේ සිදුවන මේ වන විනාශය සම්බන්ධයෙන් බලධාරින් දැනුවත් කරත් ඒ සදහා නිසි ක්‍රියාමාර්ග මෙතෙක් ගෙන නොමැති බව ගම්වාසීන් චෝදනා කරනවා.\nගලෙන්බිදුණුවැව වාරිමාර්ග දෙපාර්තමේන්තුව යටතේ පාලනය වන අළුත් දිවුල්වැව රක්ෂිතය තුල සිදු කරන මේ හෙලි පෙහෙලි කිරිම හේතුවෙන් වැව ගොඩවීමේ අවධානමක් මතුව ඇති බවද ගොවීන් පෙන්වා දෙනවා.",
       "URL": "https://www.hirunews.lk/251625/අනවසර-වගාකරුවන්-නිසා-අලුත්-දිවුල්වැව-වැව්-රක්ෂිතය-විනාශ-මුඛයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2416"
}