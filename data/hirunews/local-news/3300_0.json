{
       "Source": "hirunews",
       "Timestamp": "Saturday, 15 June 2019 - 8:48",
       "Headline": "කයිට්ස් දුපතෙන් පුපුරණ ද්‍රව්‍ය තොගයක් සොයාගැනේ",
       "News Content": "යාපනය - කයිට්ස් - තිරතිව් දූපතේ සඟවා තිබූ පුපුරණ ද්‍රව්‍ය තොගයක් පොලිස් විශේෂ කාර්ය බලකාය මගින් සොයාගෙන තිබෙනවා.\nපොලිස් විශේෂ කාර්ය බලකායේ යාපනය කඳවුරේ නිලධාරීන් සිදුකළ මෙම වැටලීමේදි මිශ්‍ර පුපුරණ ද්‍රව්‍ය කිලෝග්‍රෑම් 12 ක්, විදුලිමය නොවන ඩෙටනේටර් 98 ක් සහ සේවා නූල් කැබලි 21 ක් සොයාගනු ලැබුවා.\nසිද්ධිය සම්බන්ධයෙන් කිසිදු සැකකරුවෙකු අත්අඩංගුවට ගෙන නොමැති අතර, අදාළ පුපුරණ ද්‍රව්‍ය විනාශ කිරීම සහ වැඩිදුර විමර්ශන කටයුතු සඳහා කයිට්ස් පොලීසිය වෙත භාරදී තිබෙනවා.",
       "URL": "https://www.hirunews.lk/218437/කයිට්ස්-දුපතෙන්-පුපුරණ-ද්‍රව්‍ය-තොගයක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3300"
}