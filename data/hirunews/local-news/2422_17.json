{
       "Source": "hirunews",
       "Timestamp": "Tuesday, 29 September 2020 - 12:30",
       "Headline": "සුව වූ කොරෝනා ආසාදිතයන් සංඛ්‍යාව 3230 දක්වා ඉහළට  (වීඩියෝ)",
       "News Content": "කොරෝනා වෛරසය ආසාදනය වී සුවය ලැබූ රෝගීන් සංඛ්‍යාව 3230 දක්වා ඉහළ ගොස් තිබෙනවා.\nඒ, අද(29) පෙරවරුව වන විට සුවය ලැබූවන් 20 දෙනෙකු රෝහල්වලින් නික්ම යාමත් සමඟයි.\nමේ වන විට කොරෝනා වෛරසය ආසාදනය වූ රෝගීන් 120 දෙනෙකු රෝහල්ගතව ප්‍රතිකාර ලබනවා.\nමේ අතර, මෙරටට පැමිණීමට නොහැකිව විදේශ රටවල් 3ක රැදී සිටි ශ්‍රී ලාංකිකයින් 314 දෙනෙකු අද අලුයම දිවයිනට පැමිණියා.\nඒ අතර එක්සත් අරාබි එමීර් රාජ්‍යයේ සිට 24 දෙනෙකු, කටාර් රාජ්‍යයේ දෝහා සිට පැමිණි 73 දෙනෙකු මෙන්ම ජර්මනියේ සිට පැමිණි 217 දෙනෙකු සිටින බවයි ගුවන් තොටුපළ හිරු වාර්තාකරු සඳහන් කළේ.",
       "URL": "https://www.hirunews.lk/251381/සුව-වූ-කොරෝනා-ආසාදිතයන්-සංඛ්‍යාව-3230-දක්වා-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2422"
}