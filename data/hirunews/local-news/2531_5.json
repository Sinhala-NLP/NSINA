{
       "Source": "hirunews",
       "Timestamp": "Sunday, 09 August 2020 - 10:26",
       "Headline": "නව අමාත්‍ය මණ්ඩලය දිවුරුම් දීම ලබන 12 වනදා මහනුවර මගුල් මඩුවේදී",
       "News Content": "නව රජයේ අමාත්‍ය මණ්ඩලය එළඹෙන 12 වනදා මහනුවර ඓතිහාසික මගුල් මඩුවේදී දිවුරුම්දීමට නියමිතයි.\nදේශපාලන ආරංචි මාර්ග සඳහන් කළේ බොහෝ විට නව අමාත්‍ය මණ්ඩලය කැබිනට් අමාත්‍ය ධුර 25 ත් 30 ත් අතර සංඛ්‍යාවකට සීමාවනු ඇති බවයි.\nඑමෙන්ම අමාත්‍ය මණ්ඩලය දිවුරුම්දීමෙන් පසු ඊට සාපේක්ෂව නියෝජ්‍ය අමාත්‍ය ධුර සඳහාද මන්ත්‍රීවරුන් නම් කෙරෙනු ඇති බව රජයේ ආරංචි මාර්ග සඳහන් කළා.\nජනාධිපති ලේකම් කාර්යාලයේ ආරංචි මාර්ග ප්‍රකාශ කළේ පාර්ලිමේන්තු මන්ත්‍රීවරුන්ගේ ජ්‍යෙෂ්ඨත්වය මෙන්ම අත්දැකීම් සහ වෘත්තිය පසුබිමද විෂය පථයන් ලබාදීමේදී අවධානයට යොමුවනු ඇති බවයි.",
       "URL": "https://www.hirunews.lk/247416/නව-අමාත්‍ය-මණ්ඩලය-දිවුරුම්-දීම-ලබන-12-වනදා-මහනුවර-මගුල්-මඩුවේදී",
       "Category": "Local News",
       "Parent URL": "https://www.hirunews.lk/local-news.php?pageID=2531"
}