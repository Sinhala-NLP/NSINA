{
       "Source": "hirunews",
       "Timestamp": "Wednesday, 02 August 2023 - 15:02",
       "Headline": "රිෂාඩ් බදියුදීන්ට අතුරු තහනම් නියෝගයක්",
       "News Content": "අමාත්‍ය රිෂාඩ් බදියුදීන්ට ශ්‍රේෂ්ඨාධිකරණය අතුරු තහනම් නියෝගයක් නිකුත් කර තිබෙනවා.\nඒ විල්පත්තුව ආසන්නයේ වනාන්තර කපා හෙළි කළ ප්‍රදේශවල යළි ගස් සිටුවීමට පියවර ගන්නා ලෙස අභියාචනාධිකරණය විසින් හිටපු අමාත්‍ය රිෂාඩ් බදියුදීන්ට එරෙහිව නිකුත් කළ තීන්දුවක් ක්‍රියාත්මක කිරීම වළක්වාලමින්.\nමෙම අතුරු තහනම් නියෝගය නිකුත් කර ඇත්තේ බදියුදීන් විසින් ඉදිරිපත් කළ අභියාචනා පෙත්සමක් විභාගයට ගැනීමට අවසර දෙමින් බවයි වාර්තා වෙන්නේ.\nඒ අනුව පෙත්සම ලබන පෙබරවාරි මස 28 වනදා කැඳවන ලෙස අධිකරණය නියෝග කර තිබෙනවා.",
       "URL": "https://www.hirunews.lk/343392/රිෂාඩ්-බදියුදීන්ට-අතුරු-තහනම්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=130"
}