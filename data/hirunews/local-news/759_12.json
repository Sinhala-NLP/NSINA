{
       "Source": "hirunews",
       "Timestamp": "Thursday, 03 November 2022 - 16:04",
       "Headline": "එක්ස්ප්‍රස් පර්ල් නෞකා ගින්නෙන් වු හානි සඳහා වන්දි ගෙවීම් තීරණය කරන්න කමිටුවක්",
       "News Content": "එක්ස්ප්‍රස් පර්ල් නෞකාව ගිනි ගැනීමෙන් සිදු වු පරිසර හානිය සහ ධීවරයන්ට සිදු වු හානිය වෙනුවෙන් වන්දි ගෙවන ආකාරය තීරණය කිරීම සඳහා නීතිපතිවරයාගේ ප්‍රධානත්වයෙන් කමිටුවක් පත් කරන ලෙස ශ්‍රේෂ්ඨාධිකරණය අද (03) නියෝග කර තිබෙනවා.\nනෞකාව ගිනි ගැනීමෙන් සිදු වු හානිය වෙනුවෙන් වන්දි අයකරදෙන ලෙසත් වගකිව යුතු පුද්ගලයන්ට එරෙහිව නඩු පැවරීමට පියවර ගන්නා ලෙස නියෝග නිකුත් කරන්නැයි ඉල්ලා ගොනුකර ඇති මුලික අයිතිවාසිකම් පෙත්සම් කැඳවූ අවස්ථාවේදීයි මෙම නියෝගය නිකුත් කර ඇත්තේ.\nඑහිදි නීතිපතිවරයා වෙනුවෙන් පෙනි සිටි අතිරේක සොලිසිටර් ජනරාල්වරයා සඳහන් කළේ පරිසර සහ ධීවරයන්ට සිදු වු හානි සම්බන්ධයෙන් ගෙවීම් කිරිමට අදාළ ලේඛන අධිකරණයට ඉදිරිපත් කළ බවයි.",
       "URL": "https://www.hirunews.lk/319537/එක්ස්ප්‍රස්-පර්ල්-නෞකා-ගින්නෙන්-වු-හානි-සඳහා-වන්දි-ගෙවීම්-තීරණය-කරන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=759"
}