{
       "Source": "hirunews",
       "Timestamp": "Sunday, 16 April 2017 - 16:23",
       "Headline": "මීතොටමුල්ල කුණු කන්ද නිසා මවක් සහ දියණියක් අවසන් ගමන් යන හැටි",
       "News Content": "මීතොටමුල්ල කුණු කන්ද නායයාමෙන් මියගිය සංඛ්‍යාව 23 ක් දක්වා ඉහළ ගොස් තිබෙනවා.\nනායයාමට ලක්වූ ස්ථානය අද පෙරවරුවේ සිදුකළ මෙහෙයුම්වලදී තවත් මියගිය පුද්ගලයින් තුන්දෙනෙකුගේ මළ සිරුරු හමුවූ බවයි පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි කියා සිටියේ.\nයුද හමුදාව සහ පොලිසිය ඇතුළු ආරක්ෂක අංශ නිළධාරින් 1050 කට ආසන්න පිරිසක් තවදුරටත් මෙහෙයුම් සිදුකරනු ලබනවා.\nමේ අතර මියගිය පිරිසෙන් කිහිපදෙනෙකුගේ ආදාහන කටයුතු අද කොලොන්නාව සුසාන භූමියේ සිදු කරණු ලැබුවා.\nඑලෙස ආදාහනය කරන පිරිස අතර එකම පවුලේ මවක් සහ දියණියක් සිටින බවයි වාර්තාවන්නේ.",
       "URL": "https://www.hirunews.lk/159304/මීතොටමුල්ල-කුණු-කන්ද-නිසා-මවක්-සහ-දියණියක්-අවසන්-ගමන්-යන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4561"
}