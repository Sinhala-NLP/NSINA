{
       "Source": "hirunews",
       "Timestamp": "Monday, 07 March 2022 - 14:53",
       "Headline": "ලෝක වෙළදපොළේ රන් අවුන්සියක මිල ඩොලර් 2000 ඉක්මවයි",
       "News Content": "ආසියානු වෙළදපොළේ රන් අවුන්සිලයක මිල අද (07) ඇමරිකානු ඩොලර් 2000 ඉක්ම වූවා.\nරුසියානු - යුක්රේන අර්බුදය හමුවේ සුරක්ෂිත ආයෝජනයක් ලෙස රන් මිල මෙලෙස වසර එක හමාරකින් ඉහළම අගයට පත්වූ අතර, ආසියානු වෙළදපොළේ එම මිල සටහන් වූයේ ඩොලර් 2000. 86ක් ලෙසයි.\nජාත්‍යන්තර වෙළදපොළේ අත්පිට රන් ගැනුම් මිල ද ඩොලර් 2000.69 දක්වා ඉහළ ගිය අතර පසුව එය ඩොලර් 1998.38 දක්වා සමනය වුණා.\nඇමරිකානු වෙළදපොළේ ඉදිරි රන් ගැනුම් මිල ද සියයට 1.7කින් ඉහළ ගොස් සටහන් වූයේ ඩොලර් 2000.20ක් ලෙසයි.\nයුක්රේන අර්බුදය හේතුවෙන් ලෝක වෙළදපොළේ බොරතෙල් බැරලයක මිල ද අද ඩොලර් 130 ඉක්ම වූයේ වසර 14කින් ඉහළම අගය සලකුණු කරමින්.",
       "URL": "https://www.hirunews.lk/298876/ලෝක-වෙළදපොළේ-රන්-අවුන්සියක-මිල-ඩොලර්-2000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1308"
}