{
       "Source": "hirunews",
       "Timestamp": "Wednesday, 29 December 2021 - 16:48",
       "Headline": "මධ්‍යම ආසියානු වොලිබෝල් ශූරයින් වූ ශ්‍රී ලංකා කණ්ඩායම දිවයිනට (ඡායාරූප)",
       "News Content": "බංග්ලාදේශයේ ඩකා නුවර පැවති මධ්‍යම ආසියානු වොලිබෝල් තරගාවලියේ දී රන් පදක්කම් දිනූ ශ්‍රී ලංකා පිරිමි කණ්ඩායම අද (29) පස්වරුවේ කටුනායක ගුවන් තොටුපළ වෙත පැමිණියා.\nජයග්‍රාහී කණ්ඩායම පිළිගැනීම සඳහා ශ්‍රී ලංකා වොලිබෝල් සම්මේලනයේ සභාපති කාංචන ජයරත්න ඇතුළි එම සංගමයේ නිලධාරින් පිරිසක් පැමිණ සිටි බවයි අප වාර්තාකරු සඳහන් කළේ.\nමෙම ක්‍රීඩකයින් රැගත් යූ.එල්.- 200 දරණ ගුවන් යානය පස්වරු 01.45ට බංග්ලාදේශයේ ඩකා නුවර සිට පැමිණ තිබෙනවා.\nමේ අතර බංග්ලාදේශයේ ඩකා නුවර පැවති වොලිබෝල් තරගාවලියේ දී ලෝකඩ පදක්කම් දිනා ගත් ශ්‍රී ලංකා කාන්තා වොලිබෝල් කණ්ඩායම අද (29) පස්වරුවේ කටුනායක බණ්ඩාරනායක ජාත්‍යන්තර ගුවන්තොටුපළට පැමිණියා.\nඅද පස්වරු 1.45ට පමණ ඔවුන් රැගත් යූ. එල්. 200 දරණ ගුවන් යානය මෙලෙස පැමිණි බවයි අප වාර්තාකරු පැවසුවේ.\nශ්‍රී ලංකා කාන්තා වොලිබෝල් කණ්ඩායම පිළිගැනීම සදහා ශ්‍රී ලංකා වොලිබෝල් සම්මේලනයේ සභාපති කාංචන ජයරත්න, උප සභාපති නියෝජ්‍ය පොලිස්පති නිමල් පෙරේරා ඇතුළු එම සම්මේලනයේ නිලධාරීන් පිරිසක් ගුවන්තොටුපළ පර්යන්තයේ පිහිටි ආලින්දය වෙත පැමිණ සිටියා.",
       "URL": "https://www.hirunews.lk/292490/මධ්‍යම-ආසියානු-වොලිබෝල්-ශූරයින්-වූ-ශ්‍රී-ලංකා-කණ්ඩායම-දිවයිනට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1462"
}