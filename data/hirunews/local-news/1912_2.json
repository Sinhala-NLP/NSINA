{
       "Source": "hirunews",
       "Timestamp": "Wednesday, 02 June 2021 - 13:52",
       "Headline": "තරුපහේ හෝටලයක සාදයට එක්වූ තවත් හත්දෙනෙකු අත්අඩංගුවට",
       "News Content": "නිරෝධායන නීති උල්ලංඝනය කරමින් කොළඹ තරුපහේ හෝටලයක සංවිධාන කර තිබූ උපන්දින සාදයට සහභාගිවූ තවත් හත්දෙනෙකු කොටුව පොලීසිය අත්අඩංගුවට ගෙන තිබෙනවා.\nමොවුන්ට අද පෙරවරුවේ පොලිසියට පැමිණෙන ලෙස දැනුම්දී තිබූ අතර, ප්‍රශ්න කිරීමෙන් අනතුරුවයි මෙලෙස අත්අඩංගුවට ගෙන ඇත්තේ.\nමෙම සාදයට එක්වූ තවත් හයදෙනෙකු ඊයේ අත්අඩංගුවට ගනු ලැබූ අතර, ඔවුන්ද ඇතුලුව මෙතෙක් අත්අඩංගුවට ගෙන ඇති සංඛ්‍යාව 13 ක්.\nමීට පෙර මෙම සාදයට අදාළව දෙදෙනෙකු අත්අඩංගුවට ගෙන පසුව ඇප මත මුදාහැරුණා.",
       "URL": "https://www.hirunews.lk/273170/තරුපහේ-හෝටලයක-සාදයට-එක්වූ-තවත්-හත්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1912"
}