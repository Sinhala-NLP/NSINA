{
       "Source": "hirunews",
       "Timestamp": "Sunday, 16 August 2020 - 9:00",
       "Headline": "හෙරොයින්, හෂීස් ඇතුලූ මත්ද්‍රව්‍ය සමඟ සැකකරුවෙකු දෙවිනුවරදී අත්අඩංගුවට",
       "News Content": "මාතර - දෙවිනුවර ප්‍රදේශයේදී හෙරොයින්, හෂීස්, ගංජා සහ මත්පෙති සමඟ සැකකරුවෙකු පොලීසිය අත්අඩංගුවට ගෙන තිබෙනවා.\nගන්දර පොලීසියේ නිලධාරීන්ට ලද තොරතුරක් මත ඊයේ සැකකරු අත්අඩංගුවට ගන්නා අවස්ථාවේදි ඔහු සතුව තිබී හෙරොයින් ග්‍රෑම් එකයි මිලිග්‍රෑම් 50 ක්, හෂීස් ග්‍රෑම් 15 ක්, ගංජා ග්‍රෑම් 85ක් සහ මත්පෙති 15 ක් සොයාගෙන ඇති බවයි පොලිස් මාධ්‍ය කොට්ඨාසය සඳහන් කළේ.\n23 හැවිරිදි සැකකරු දෙවිනුවර ප්‍රදේශයේම පදිංචිකරුවෙකු වන අතර, ඔහු අද මාතර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/247921/හෙරොයින්-හෂීස්-ඇතුලූ-මත්ද්‍රව්‍ය-සමඟ-සැකකරුවෙකු-දෙවිනුවරදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2518"
}