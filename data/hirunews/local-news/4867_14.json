{
       "Source": "hirunews",
       "Timestamp": "Thursday, 22 September 2016 - 19:28",
       "Headline": "වැවේ ප්‍රතිසංස්කරණ මුවාවෙන් සිදුවන වැලි ජාවාරම",
       "News Content": "ආනමඩුව මුදලක්කුලිය වැව ප්‍රතිසංස්කරණය කිරීමේදී කිසිඳු වාරි බලධාරියෙකුගේ අධීක්ෂණයක් සිදු නොවූ බව මුදලක්කුලිය ගොවි සංවිධාන නියෝජිතයන් පවසනවා.\nඔවුන් චෝදනා කරන්නේ ඒ හේතුවෙන් ප්‍රතිසංස්කරණයට මුවා වී වැලි ජාවාරම් හරහා මුදලක්කුලිය වැව වනසා දැමීමට කොන්ත්‍රාත්කරුවන් කටයුතු කළ බවයි.\nආනමඩුව මුදලක්කුලිය වැවේ ප්‍රතිසංස්කරණ කටයුතුවලට මුවාවෙමින් වැලි ජාවාරමක් සිදුවන බවට හිරු සීගඅයිගඒග හරහා මුල්වරට අණාවරණය කලේ පසුගිය 18 වැනිදායි.\nමුදලක්කුලිය එකමුතු ගොවි සංවිධානයට ලැබුණු කොන්ත්‍රාත්තුව ප්‍රබල දේශපාලනඥයෙකුගේ බලපෑම් මත වෙනත් කොන්ත්‍රාත්කරුවෙකුට ලබා දීමට සිදුවු බව ගොවි සංවිධානය නියෝජිතයන් එහිදී පෙන්වා දුන්නා.\nඅප මෙම වැලි ජාවාරම හෙළිදරව්ව සිදුකිරීමත් සමග උරණ වූ කොන්ත්‍රාත්කරු ගොවි සංවිධාන නියෝජිතයන්ට පහර දී තුවාල සිදු කර තිබුණා.\nඒ අනුව අත්අඩංගුවට ගත් සැකකරු අධිකරණයට ඉදිරිපත් කිරීමෙන් පසු මේ මස 26 වන දින දක්වා රක්ෂිත බන්ධනාගාරගත කෙරුණා.\nඅප අද දිනයේද ආනමඩුව ප්‍රදේශයේ සංචාරයක නිරත වූයේ කොන්ත්‍රාත්කරු වැවට සිදුකර තිබූ හානිය රූගත කිරීම සඳහායි.\nඑහිදී වැවේ ස්ථාන ගණනාවක වැලි කැණීම සඳහා විශාල වලවල් හාරා තිබූ අයුරු දක්නට ලැබුණා.",
       "URL": "https://www.hirunews.lk/143592/වැවේ-ප්‍රතිසංස්කරණ-මුවාවෙන්-සිදුවන-වැලි-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4867"
}