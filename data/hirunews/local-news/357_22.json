{
       "Source": "hirunews",
       "Timestamp": "Tuesday, 09 May 2023 - 13:40",
       "Headline": "සරල බහුතරයක් හරහා සමලිංගික සබඳතා නීතිගත කළ හැකියි",
       "News Content": "ශ්‍රී ලංකා ශ්‍රේෂ්ඨාධිකරණය පවසන්නේ පාර්ලිමේන්තුවට සරල බහුතරයක් හරහා සමලිංගික සබඳතා නීතිගත කළ හැකි බවයි.\nඒ සඳහා ත්‍රිපුද්ගල විනිසුරු මඩුල්ලක් පිටු 43කින් යුත් සම්පූර්ණ තීන්දුවක් මගින් මෙම පනත් කෙටුම්පත ආණ්ඩුක්‍රම ව්‍යවස්ථාවට අනුකූල වන අතර පාර්ලිමේන්තුවේ තුනෙන් දෙකක බහුතරයක් හෝ ජාතික ජනමත විචාරණයක් අවශ්‍ය නොවන බවට තීන්දු වී තිබෙනවා.\nඅගවිනිසුරු ජයන්ත ජයසූරිය සහ විජිත් මලල්ගොඩ සහ අර්ජුන ඔබේසේකර යන විනිසුරු මඩුල්ලයි මෙම නියෝගය සිදු කර තිබෙන්නේ.\nදණ්ඩ නීති සංග්‍රහය සංශෝධනය කිරීම සඳහා වූ පෞද්ගලික මන්ත්‍රී පනත් කෙටුම්පතක් පාර්ලිමේන්තු මන්ත්‍රී ප්‍රේම්නාත් දොලවත්ත මහතා විසින් අප්‍රේල් 4 වැනිදා ඉදිරිපත් කර තිබුණා\nපෙත්සම්කරුවන් තිදෙනෙකු මෙම පනත් කෙටුම්පත අභියෝගයට ලක් කරමින් ශ්‍රේෂ්ඨාධිකරණයෙන් ඉල්ලා සිටියේ පනත් කෙටුම්පත පාර්ලිමේන්තුවේ තුනෙන් දෙකක බහුතරයකින් සහ ජනමත විචාරණයකින් සම්මත කළ යුතු බවට තීරණයක් ගන්නා ලෙසයි.\nපනත් කෙටුම්පතට සහය පළ කරන අතරමැදි පෙත්සම් 14ක් තවත් පුරවැසියන් 30ක් සහ සිවිල් සමාජ සංවිධාන දෙකක් විසින් ගොනු කරන තිබෙනවා.\nශ්‍රී ලංකාවේ දණ්ඩ නීති සංග්‍රහයේ දැනට ස්ත්‍රීන් සහ පුරුෂයන් සමඟ 'අස්වාභාවික' ලිංගික සම්බන්ධතා සඳහා නඩු පැවරීමට ඉඩ සලසන විධිවිධාන අඩංගු වෙනවා.",
       "URL": "https://www.hirunews.lk/334683/සරල-බහුතරයක්-හරහා-සමලිංගික-සබඳතා-නීතිගත-කළ-හැකියි",
       "Category": "Local News",
       "Parent URL": "https://www.hirunews.lk/local-news.php?pageID=357"
}