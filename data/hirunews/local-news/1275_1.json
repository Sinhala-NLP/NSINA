{
       "Source": "hirunews",
       "Timestamp": "Thursday, 24 March 2022 - 8:56",
       "Headline": "නාවල ඉන්ධන පිරවුම්හල කොල්ල කෑ දෙදෙනෙක් අත්අඩංගුවට - සොත්ති උපාලිගේ පුත්‍රයකුත් ඒ අතර",
       "News Content": "නාවල ඉන්ධන පිරවුම්හලේ සේවකයන්ට පහර දී මුදල් මංකොල්ලකෑ සැකකරුවන් දෙදෙනෙකු විශේෂ කාර්ය බලකා අත්අඩංගුවට පත් වී තිබෙනවා.\nමෙම මංකොල්ල සිදු වුණේ ඉකුත්18 වන දින නාවල ප්‍රදේශයේ පිහිටි ඉන්ධන පිරවුම්හලක යි.\nනාදුනන පුද්ගලයින් පස් දෙනෙකු පැමිණ එම ඉන්ධන පිරවුම්හලේ සේවකයින් බියවද්දා පහර දි මුදල් මංකොල්ල කා තිබුණා.\nසිද්ධියට අදාළ ව බොරැල්ල හා කොළඹ 08 යන ප්‍රදේශවල පදිංචි වයස අවුරුදු 27, 29 පසුවන සැකකරුවන් දෙදෙනෙකු අත්අඩංගුවට ගෙන ඇති අතර, වැඩිදුර විමර්ශන කටයුතු මිරිහාන පොලිසිය විසින් සිදු කෙරෙනු ඇති.\nතවදුරටත් තොරතුරු සොයා බැලීමේ දී මෙහි එක් සැකකරුවෙකු ශ්‍රී ලංකාවේ ප්‍රධාන පෙළේ සංවිධානාත්මක අපරාධකරුවෙකු වු දැනට මියගොස් සිටින සොත්ති උපාලි නමැති පුද්ගලයාගේ පුතෙකු වන බවට යි කරුණු අනාවරණය වී ඇත්තේ.",
       "URL": "https://www.hirunews.lk/300248/නාවල-ඉන්ධන-පිරවුම්හල-කොල්ල-කෑ-දෙදෙනෙක්-අත්අඩංගුවට-සොත්ති-උපාලිගේ-පුත්‍රයකුත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=1275"
}