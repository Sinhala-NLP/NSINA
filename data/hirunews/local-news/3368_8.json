{
       "Source": "hirunews",
       "Timestamp": "Sunday, 05 May 2019 - 9:54",
       "Headline": "සොරාගත් වෑන් රියක් සමඟ සැකකරුවන් දෙදෙනෙකු පිළියන්දලදී අත්අඩංගුවට",
       "News Content": "සොරකම් කරන ලද වෑන් රථයක් සහ ඒ සඳහා උපයෝගී කරගත් තවත් වෑන් රථයක් සමඟ පුද්ගලයින් දෙදෙනෙකු පිළියන්දල ප්‍රදේශයේදී ඊයේ අත්අඩංගුවට ගෙන තිබෙනවා.\nපසුගිය මස 3 වන දින දෙහිවල පොලිස් වසමේදී අදාළ වෑන් රථය සොරකම් කර ඇති බවට දෙහිවල පොලීසියට ලද පැමිණිල්ලකට අදාළව  සිදුකෙරුණු විමර්ශනයකින් අනතුරුවයි මෙම අත්අඩංගුවට ගැනීම සිදුකර ඇත්තේ.\nසැකකරුවන් වයස අවුරුදු 23 සහ 29 වන වියේ පසුවන පිළියන්දල ප්‍රදේශයේ පදිංචිකරුවන් වන අතර ඔවුන් අද දින ගල්කිස්ස අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/215774/සොරාගත්-වෑන්-රියක්-සමඟ-සැකකරුවන්-දෙදෙනෙකු-පිළියන්දලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3368"
}