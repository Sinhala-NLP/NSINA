{
       "Source": "hirunews",
       "Timestamp": "Tuesday, 23 May 2017 - 10:06",
       "Headline": "මැන්චෙස්ටර් හි ප්‍රහාරයෙන් ශ්‍රී ලාංකිකයින්ට හානියක් නැහැ - විදේශ කටයුතු අමාත්‍යාංශය කියයි",
       "News Content": "එංගලන්තයේ මැන්චෙස්ටර්හි පැවැති ඇමරිකානු ගායිකා ආරියානා ග්‍රාන්ඩේගේ සංගීත ප්‍රසංගයට එල්ල වූ ත්‍රස්ත ප්‍රහාරයේදී ශ්‍රී ලාංකිකයන් කිසිවෙකුට හානියක් සිදුව ඇති බවට තොරතුරු ලැබී නැතැයි විදේශ කටයුතු අමාත්‍යාංශය පවසනවා.\nමෙම ප්‍රහාරයෙන් පුද්ගලයන් 19 දෙනෙකු ජීවිතක්ෂයට පත්වූ අතර, 50කට අධික පිරිසක් තුවාල ලැබුවා.\nප්‍රහාරයෙන් හානියක් සිදුනොවූ ඇමරිකානු ගායිකාව කියා සිටියේ තමා මෙම සිද්ධියෙන් දැඩි සේ කම්පනයට පත්වූ බවයි.\nප්‍රහාරයත් සමඟ සිය මැතිවරණ ප්‍රචාරක කටයුතු නතර කළ අගමැතිනී තෙරේසා මේ, එරට ආරක්ෂක මණ්ඩලයේ හදිසි කෝබ්‍රා රැස්වීමක් කැදවා තිබෙනවා.\nඅදාල ප්‍රහාරය එල්ලවීමෙන් පසු දර්ශන පහතින්.",
       "URL": "https://www.hirunews.lk/161937/මැන්චෙස්ටර්-හි-ප්‍රහාරයෙන්-ශ්‍රී-ලාංකිකයින්ට-හානියක්-නැහැ-විදේශ-කටයුතු-අමාත්‍යාංශය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4504"
}