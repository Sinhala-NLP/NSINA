{
       "Source": "hirunews",
       "Timestamp": "Tuesday, 04 February 2020 - 8:23",
       "Headline": "හමුදා නිලධාරීන් 244කට උසස්වීම්",
       "News Content": "ජනාධිපති ගෝඨාභය රාජපක්ෂගේ උපදෙස් මත හමුදා නිලධාරීන් 244 දෙනෙකුට උසස් වීම් ලබාදී තිබෙනවා.\nයුද හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ සඳහන් කළේ බ්‍රිගේඩියර්වරුන් 17 දෙනෙකු, මේජර් ජෙනරාල් තනතුරටත්, ලූතිනන් කර්නල්වරුන් 45 දෙනෙකු කර්නල් තනතුරටත්, මේජර්වරුන් 49 දෙනෙකු ලූතිනන් කර්නල් තනතුරටත් උසස් කර ඇති බවයි.\nමීට අමතරව කපිතාන්වරුන් 41 දෙනෙකු මේජර් තනතුරට උසස් කර තිබෙනවා.\nමේ අතර, හමුදාව හැර ගිය පුද්ගලයන් සඳහා හෙට දිනයේ සිට මේ මස 12 වන දා දක්වා පොදු සමා කාලයක් ද ප්‍රකාශයට පත් කර ඇති බවයි යුද හමුදා මාධ්‍ය ප්‍රකාශක බ්‍රිගේඩියර් චන්දන වික්‍රමසිංහ වැඩිදුරටත් කියා සිටියේ.",
       "URL": "https://www.hirunews.lk/233665/හමුදා-නිලධාරීන්-244කට-උසස්වීම්",
       "Category": "Local News",
       "Parent URL": "https://www.hirunews.lk/local-news.php?pageID=2919"
}