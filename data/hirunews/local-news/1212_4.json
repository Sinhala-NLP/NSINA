{
       "Source": "hirunews",
       "Timestamp": "Sunday, 24 April 2022 - 17:17",
       "Headline": "අන්තරේ විරෝධතාව විජේරාම පාරේ අගමැති නිවස අසළින් ඉවතට (වීඩියෝ)",
       "News Content": "කොළඹ කොටුවේ සිට පා ගමනින් පැමිණි අන්තර් විශ්වවිද්‍යාලයීය ශිෂ්‍ය බල මණ්ඩලයේ සිසුන් බොරැල්ල - විජේරාම පාර ප්‍රදේශයේ පිහිටි අග්‍රාමාත්‍ය මහින්ද රාජපක්ෂගේ නිවස ආසන්නයට පැමිණ විරෝධතාවයේ නිරත වුණා.\nඑහිදී සිසුන් සහ ආරක්ෂක අංශ අතර උණුසුම් තත්ත්වයක් ද මතු වූයේ සිසුන් නිවස ආසන්නයේ තිබූ මාර්ග බාධක ඉවත් කිරීමට උත්සාහ කිරීමත් සමගයි.\nඅන්තර් විශ්වවිද්‍යාලයීය ශිෂ්‍ය බල මණ්ඩලය අද දහවල් කොටුව දුම්රියපොළ ඉදිරිපිටින් මෙම විරෝධතාව ආරම්භ කළා.\nකෙසේ වෙතත්, මෙම පා ගමන හේතුවෙන් කොළඹ - ගාලුමුවදොර පිටියට පිවිසෙන මාර්ග කිහිපයක්ම පොලිස් මාර්ග බාධක දමා වසා දමා තිබුණා.\nඔවුන්ගේ මෙම විරෝධතාවට අධිකරණ නියෝගයක් ද ලබා ගැනීමට මීට පෙර පොලීසිය කටයුතු කර තිබුණා.\nමීට පෙර ඔවුන් කොළඹ කොටුවේ සිට ගාලුමුවදොර දෙසට ගමන් කිරීමට නියමිතව තිබූ බව සදහන්.\nමේ වන විට අග්‍රාමාත්‍යවරයාගේ නිවස ඉදිරිපිට රැදී සිටි එම සිසුන් විරෝධතාව දක්වා අවසන් කොට එම ස්ථානයෙන් නික්ම වන බවටයි හිරු වාර්තාකරු සදහන් කළේ.",
       "URL": "https://www.hirunews.lk/302706/අන්තරේ-විරෝධතාව-විජේරාම-පාරේ-අගමැති-නිවස-අසළින්-ඉවතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1212"
}