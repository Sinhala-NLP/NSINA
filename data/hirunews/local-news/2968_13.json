{
       "Source": "hirunews",
       "Timestamp": "Sunday, 05 January 2020 - 12:54",
       "Headline": "කොටුව ජනාධිපති මන්දිරයේදී සර්වරාත්‍රික පරිත්‍රාණ ධර්ම දේශනයක්",
       "News Content": "ජනාධිපතිවරයාට, වීරෝධාර රණවිරුවන්ට, රටට සහ ජනතාවට සෙත්පතා ආශීර්වාද පලකරමින් සර්වරාත්‍රීක පරිත්‍රාණ ධර්ම දේශණයක් කොටුව ජනාධිපති මන්දිරයේදි ඊයේ පැවත්වුණා.\nඑම අවස්ථාවට අග්‍රාමාත්‍ය මහින්ද රාජපක්ෂ ඇතුලු මැතිඇමතිවරුන් රාජ්‍ය නිලධාරින් ඇතුලු පිරිසක් ද එක්ව සිටියා.\nනාරාහේන්පිට අභයාරාමාධිපති පුජ්‍ය මුරුතෙට්ටුවේ ආනන්ද හිමියන්ගේ ප්‍රධානත්වයෙන් පැවති මෙම පරිත්‍රාණ ධර්ම දේශනයට මහාචාර්ය පුජ්‍ය මැදගොඩ අභයතිස්ස හිමියන් ඇතුලු ස්වාමීන්වහන්සේලා විශාල පිරිසක් වැඩම කර සිටියා.\nඑහිදි විශේෂ අනුශාසනාවක් සිදු කළ පුජ්‍ය මැදගොඩ අභයතිස්ස හිමියන් සඳහන් කළේ එල්.ටී.ටී.ඊ ත්‍රස්තවාදය පරාජය කිරිමට එක්වු සුසංයෝගය රට ඉදිරියේ ඇති ආර්ථික යුද්ධය සහ ජාත්‍යන්තර අභියෝග ජයගැනිමට එක්විය යුතු බවයි.\nඑමෙන්ම, මහසංඝරත්නය පුම්‍රඛ රටේ සමස්ත ජනතාව තැනු එම අපේක්ෂාව මල්ඵල ගැන්වීමට ජනාධිපතිවරයා, අග්‍රාමාත්‍යවරයා ඇතුලු පිරිස කැපවනු ඇති බවට තමා විශ්වාස කරන බවටද උන්වහන්සේ වැඩිදුරටත් කියා සිටියා.",
       "URL": "https://www.hirunews.lk/231621/කොටුව-ජනාධිපති-මන්දිරයේදී-සර්වරාත්‍රික-පරිත්‍රාණ-ධර්ම-දේශනයක්",
       "Category": "Local News",
       "Parent URL": "https://www.hirunews.lk/local-news.php?pageID=2968"
}