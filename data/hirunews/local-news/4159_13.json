{
       "Source": "hirunews",
       "Timestamp": "Saturday, 23 December 2017 - 19:35",
       "Headline": "A9 පාරේදී කොටුවූ ජාවාරම",
       "News Content": "යාපනය - කොළඹ A9 මාර්ගය ඔස්සේ කලක පටන් මත්ද්‍රව්‍ය සහ ගිනි අවි ඇතුළු නීතිවිරෝධී භාණ්ඩ ප්‍රවාහනය කරන බවට පානදුර වලාන දූෂණ මර්දන ඒකකයට තොරතුරු ලැබී තිබෙනවා.\nඒ අනුව ඊයේ රාත්‍රියේ මාණ්ඩලික නියෝජ්‍ය පොලිස්පති ප්‍රියන්ත ජයකොඩි මහතාගේ උපදෙස් මත වලාන දූෂණ මර්දන ඒකකයේ අධ්‍යක්ෂ සහකාර පොලිස් අධිකාරි හේමාල් ප්‍රශාන්ත මහතාගේ මෙහෙයවීමෙන් ඒ පිළිබඳ සොයා බැලීමට විශේෂ මෙහෙයුමක් ආරම්භ කළා.\nරාත්‍රී 10 සිට අලුයම 4 දක්වා ක්‍රියාත්මක වූ මෙම මෙහෙයුමට ඔවුන් සමඟින් හිරු සී.අයි.ඒ කණ්ඩායමද එක් වූ අතර එහිදී මගී බස් රථ 26 ක් ඇතුළු රථවාහන විශාල සංඛ්‍යාවක් පරීක්ෂා කරනු ලැබුවා.\nමෙම විශේෂ මෙහෙයුමේදී නීතිවිරෝධීව මුහුදු අශ්වයන් ප්‍රවාහනය කරන ජාවාරමක්ද හසුකර ගැනීමට හිරු සී.අයි.ඒ  කණ්ඩායමට හැකිවුණා.\nඒ පිළිබඳ තොරතුරු හෙට සී.අයි.ඒ හරහා හෙළි කිරීමට අපි සූදානම්.",
       "URL": "https://www.hirunews.lk/179149/a9-පාරේදී-කොටුවූ-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4159"
}