{
       "Source": "hirunews",
       "Timestamp": "Saturday, 18 December 2021 - 13:18",
       "Headline": "බෙංගාල බොක්කේ අඩු පීඩන කලාපයක් නිසා ගිණිකොණ මුහුද අවදානම්",
       "News Content": "ගිණිකොණ බෙංගාල බොක්ක මුහුදු ප්‍රදේශය ආශ්‍රිතව පවතින අඩු පීඩන කලාපය මේ වනවිට නැගෙනහිර දෙසට බරව ඊසාන දෙසට ගමන් කරන බව, කාලගුණ විද්‍යා දෙපාර්තමේන්තුව පවසනවා.\nමෙම මුහුදු ප්‍රදේශවල ගිගුරුම් සහිත වැසි සමග තද සුළං පවතින අතර සුළඟේ වේගය විටින් විට පැයට කිලෝමීටර් 60ත් 70ත් දක්වා වැඩිවිය හැකියි.\nමේ හේතුවෙන්, දැනට අදාළ මුහුදු ප්‍රදේශවල ධීවර කටයුතුවල නොයෙදෙන ලෙසටයි, කාලගුණ විද්‍යා දෙපාර්තමේන්තුව දැනුම් දෙන්නේ.\nඑමෙන්ම, අදාළ මුහුදු ප්‍රදේශවල දැනටමත් ධීවර කටයුතුවල නිරත පිරිස්වලට ද, වහාම ගොඩබිමට හෝ ආරක්ෂිත ස්ථානයක් වෙත පැමිණෙන ලෙස ද, දැනුම්දීමක් කෙරෙනවා.",
       "URL": "https://www.hirunews.lk/291411/බෙංගාල-බොක්කේ-අඩු-පීඩන-කලාපයක්-නිසා-ගිණිකොණ-මුහුද-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=1485"
}