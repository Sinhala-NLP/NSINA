{
       "Source": "hirunews",
       "Timestamp": "Thursday, 29 December 2016 - 8:22",
       "Headline": "ධීවර ගැටළු ගැන සාකච්ඡාවකට මෙරට නියෝජිත පිරිසක් අද ඉන්දියාවට",
       "News Content": "ඉන්දු - ශ්‍රී ලංකා ධීවර ගැටළුව සම්බන්ධයෙන් නිලධාරී මට්ටමේ සාකච්ඡා වටයක් සඳහා මෙරට නියෝජිතයන් පිරිසක් අද ඉන්දියාව බලා පිටත්ව යනවා.\nමීට අදාළ පළමු සාකච්ඡාව පසුගිය නොවැම්බර් මාසයේ නවදිල්ලියේදී පැවැත්වුණු අතර,ධීවර අමාත්‍ය මහින්ද අමරවීර සහ විදේශ අමාත්‍ය මංගල සමරවීර ඇතුලු පිරිසක් එම සාකච්ඡාවට සහභාගි වුණා.\nහෙට සහ අනිද්දා පැවැත්වෙන සාකච්ඡා සඳහා ධීවර අමාත්‍යාංශයේ ලේකම්වරිය මෙන්ම ධීවර දෙපාර්තමේන්තුවේ අධ්‍යක්‍ෂ ජනරාල්වරයා සහ නාවික හමුදා නිලධාරීන්ද එක්වන බවයි ධීවර අමාත්‍යාංශය ප්‍රකාශ කළේ.\nඑමෙන්ම ඉන්දීය විදේශ කටයුතු ඇමතිනී සුෂ්මා ස්වරාජ්, එරට ධීවර අමාත්‍ය රාධා මොහාන් සිං ඇතුලු පිරිසක් ලබන වසරේ ජනවාරි දෙවනදා ශ්‍රී ලංකාවට පැමිණ දෙරටේ ධීවර ගැටළුව සම්බන්ධයෙන් තවත් සාකච්ඡාවක් පැවැත්වීමට නියමිතයි.",
       "URL": "https://www.hirunews.lk/150808/ධීවර-ගැටළු-ගැන-සාකච්ඡාවකට-මෙරට-නියෝජිත-පිරිසක්-අද-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=4733"
}