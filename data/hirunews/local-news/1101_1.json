{
       "Source": "hirunews",
       "Timestamp": "Sunday, 12 June 2022 - 11:26",
       "Headline": "තම දිවි පරදුවට තබා ජීවිත දහස් ගණනක් බේරාගත් තරුණ වීරයා (වීඩියෝ)",
       "News Content": "නයිජීරියාවේ අග්බාර්හෝ ප්‍රදේශයේ දී සිදුවීමට ගිය විශාල අනතුරක් වළක්වා ගැනීමට එරට ඉන්ධන රථ රියැදුරෙකුට හැකියාව ලැබී තිබෙනවා.\nඑජිරෝ ඔටාරිගෝ නමැති මෙම තරුණ රියැදුරා පැදවූ තෙල් බවුසරය හදිසි ගිනි ගැනීමකට ලක්ව ඇත්තේ, ජනයා විශාල වශයෙන් ජීවත්වන ගම්මානයකදියි.\nබවුසරයේ තෙල් ටැංකි කොටසම දැවැන්ත ගිනි ජාලාවකින් වැසී ගිනි ගන්නා මොහොතක තම දිවි පරදුවට තබා මෙම රියැදුරා විසින් රථය අතහැර නොගොස් එය ජනශූන්‍ය කලාපයකට රැගෙන ඒමට විශාල ප්‍රයත්නයක් දරන අයුරු සමාජ මාධ්‍යවල සැරිසරන වීඩියෝ පටයක් මගින් දක්නට ලැබෙනවා.\nඔහු විසින් ජනයා අඩු ගංගා නිම්න කොටසකට ගිනි ගනිමින් තිබෙන ඉන්ධන බවුසරය පදවා ගෙන ආ අයුරු ඇඟ කිළිපොලා යන දර්ශනයක්.\nකෙසේවෙතත් මෙම තරුණයාගේ ජීවිතයට කිසිදු හානියක් සිදු වී නොමැති අතර, රාත්‍රී 07ට පමණ මෙම ව්‍යසනය සිදු ව තිබෙනවා.\nරටක් තුළ ගමක් ගිනිගෙන වැනසෙන්නට තිබූ ඒ මහා ව්‍යසනය මුළුමනින්ම වළක්වා ගනිමින්, තම ජීවිතය ද පරදුවට තබා ජනයාගේ ජීවිතය බේරාගන්නට කැප වූ මෙම තරුණ එජිරෝ ඔටාරිගෝගේ ක්‍රියාව සැබවින් ම අගය කළ යුතු ප්‍රශංසනීය වීර ක්‍රියාවක් ලෙසින් හැඳින්වීමේ කිසිදු දොසක් නැහැ.",
       "URL": "https://www.hirunews.lk/306906/තම-දිවි-පරදුවට-තබා-ජීවිත-දහස්-ගණනක්-බේරාගත්-තරුණ-වීරයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1101"
}