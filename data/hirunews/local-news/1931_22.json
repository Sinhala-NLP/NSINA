{
       "Source": "hirunews",
       "Timestamp": "Monday, 24 May 2021 - 15:53",
       "Headline": "ඉන්දියාවේ වයස අවුරුදු 18 ඉක්මවූවන්ටත් කොරෝනා එන්නත්",
       "News Content": "වයස අවුරුදු 18 ඉක්මවූ පුද්ගලයන්ට ද කොරෝනා එන්නත් ලබාගත හැකි බව ඉන්දීය රජය අද නිවේදනය කළා.\nකොරෝනා එන්නත්කරණ මධ්‍යස්ථානවල ඉතිරි වන එන්නත් මාත්‍රා ලබා ගැනීම සඳහා වයස අවුරුදු 18 ත් 44 ත් අතර පුද්ගලයන්ට එහිදී හැකියාව ලැබෙනවා.\nඔවුන්ට එන්නත්කරණ මධ්‍යස්ථාන වෙත ගොස් ඒ මොහොතේම ලියාපදිංචි වී කොරෝනා එන්නත් ලබා ගත හැකියි.\nවිශේෂයෙන් විද්‍යුත් මාධ්‍යයෙන් එන්නත්කරණය සඳහා ලියාපදිංචියට අවශ්‍ය අන්තර්ජාල හෝ ස්මාට් දුරකථන නොමැති පුද්ගලයන්ට මෙලෙස එන්නත්කරණ මධ්‍යස්ථාන වෙත ගොස් කොරෝනා එන්නත් ලබා ගත හැකි බවයි ඉන්දීය රජය ප්‍රකාශ කළේ.\nකෙසේ නමුත්, එය අදාළ ප්‍රාන්තවල එන්නත් සංචිත මත රඳවා පවතිනු ඇති.",
       "URL": "https://www.hirunews.lk/272315/ඉන්දියාවේ-වයස-අවුරුදු-18-ඉක්මවූවන්ටත්-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1931"
}