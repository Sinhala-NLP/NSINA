{
       "Source": "hirunews",
       "Timestamp": "Saturday, 30 September 2017 - 13:14",
       "Headline": "ගල්කිස්සේදී කලහකාරීව හැසිරුණු සැකකරු ලබන 9 වනදා දක්වා රිමාන්ඩ්",
       "News Content": "ගල්කිස්ස ප්‍රදේශයේ මියන්මාර සරණාගතයින් රැදී සිටි නිවස ඉදිරිපිට කලහකාරී ලෙස හැසිරුණු සිද්ධිය සම්බන්ධයෙන් ඊයේ අත්අඩංගුවට ගත් පුද්ගලයා ලබන 9 වනදා දක්වා රක්ෂිත බන්ධනාගාර ගත කර තිබෙනවා.\nඒ, ඔහු ගල්කිස්ස මහේස්ත්‍රාත් අධිකරණයට අද ඉදිරිපත් කිරීමෙන් අනතුරුවයි.\nමොහු 34 හැවිරිදි මොරටුව - රාවතාවත්ත ප්‍රදේශයේ පදිංචිකරුවෙක්.\nමෙම සිද්ධිය සම්බන්ධයෙන් කොළඹ අපරාධ කොට්ඨාශය 42 හැවිරිදි රත්මලාන - ගල්කිස්ස ප්‍රදේශයේ පදිංචි කාන්තාවක් ද අද අත්අඩංගුවට ගනු ලැබුවා.",
       "URL": "https://www.hirunews.lk/172222/ගල්කිස්සේදී-කලහකාරීව-හැසිරුණු-සැකකරු-ලබන-9-වනදා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4295"
}