{
       "Source": "hirunews",
       "Timestamp": "Wednesday, 03 August 2016 - 9:10",
       "Headline": "කුලියාපිටියේ සහ කෙහෙල්බද්දර රිය අනතුරුවලින් දෙදෙනෙකු මරුට",
       "News Content": "ගම්පහ - උඩුගම්පොළ - සීදුව මාර්ගයේ කෙහෙල්බද්දර ප්‍රදේශයේදී ඊයේ රාත්‍රියේ සිදුවූ රිය අනතුරකින් පුද්ගලයෙකු ජීවිතක්ෂයට පත්වී තිබෙනවා.\nපොලීසිය සදහන් කළේ මාර්ගය හරහා ගමන් කරමින් සිටි පුද්ගලයෙකු වෑන් රථයක ගැටීමෙන් මෙම අනතුර සිදුව ඇති බවයි.\nඅනතුරෙන් මිය ගොස් ඇත්තේ බටපොත ප්‍රදේශයේ පදිංචි 59 හැවිරිදි පුද්ගලයෙක්.\nමේ අතර, කුලියාපිටිය - නාරම්මල මාර්ගයේ බිහල්පොල හන්දියේදී ඊයේ රාත්‍රියේ සිදුවූ තවත් රිය අනතුරකින් 76 හැවිරිදි පුද්ගලයෙකු මිය ගියා.\nපොලීසිය සදහන් කළේ ලොරි රථයක් සහ යතුරුපැදියක් ගැටීමෙන් යතුරුපැදියේ ගමන් කළ පුද්ගලයා මෙලෙස ජීවිතක්ෂයට පත්වී ඇති බවයි.",
       "URL": "https://www.hirunews.lk/139702/කුලියාපිටියේ-සහ-කෙහෙල්බද්දර-රිය-අනතුරුවලින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4938"
}