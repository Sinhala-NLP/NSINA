{
       "Source": "hirunews",
       "Timestamp": "Thursday, 21 July 2016 - 18:28",
       "Headline": "කොකේන් කිලෝ 274 ක් පොලිස් භාරයට",
       "News Content": "පෑලියගොඩ - නුගේ පාරේ පිහිටි බහාලූම් අංගනයක  සීනි ඇසූරු බහාලූමක තිබී කෙකේන් කිලෝග්‍රෑම් 274 කට ආසන්න ප්‍රමාණයක් පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබෙනවා.\nඅද (21) පස්වරුවේ සිදුකරන ලද වැටලීමකදී මෙම කොකේන් තොගය අත්අඩංගුවට ගත් බව සදහන්.\nඑහිදී කොකේන් මත්ද්‍රව්‍ය කිලෝග්‍රෑම් 274ක් බහාලුම් 2 ක තිබී සොයාගත් අතර ඒවා බ්‍රසීලයේ සිට මෙරටට රැගෙන ආ බවට තොරතුරු අනාවරණය වී තිබෙනවා.\nමෙම පරීක්ෂාව සිදු කෙරුණේ එම බහාලුම් රේගුව මගින් නිදහස් කිරීමෙන් පසුවයි.\nකොකේන් තොගයේ වටිනාකම මෙතෙක් තක්සේරු කර නැහැ.",
       "URL": "https://www.hirunews.lk/138634/කොකේන්-කිලෝ-274-ක්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4955"
}