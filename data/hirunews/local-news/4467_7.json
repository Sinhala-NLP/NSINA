{
       "Source": "hirunews",
       "Timestamp": "Friday, 16 June 2017 - 13:14",
       "Headline": "ඉන්දීය ධීවර යාත්‍රා කොන්දේසි සහිතව නිදහස් කිරීමට පියවර",
       "News Content": "අත්අඩංගුවට ගත් ඉන්දීය ධීවර යාත්‍රා කොන්දේසි සහිතව නිදහස් කිරිමට ධීවර සහ ජලජ සම්පත් අමාත්‍ය මහින්ද අමරවීර තීරණය කර තිබෙනවා.\nඊයේ පස්වරුවේ අමාත්‍යංශයේ පැවැති ධීවර උපදේශක සභා රැස්වීමට එක්වෙමිනුයි අමාත්‍යවරයා මේ බව ප්‍රකාශ කළේ.\nමෙරට මුහුදු සීමාවට ඇතුළු වී බොටම් ට්‍රෝලින් ක්‍රමයට ධීවර කර්මාන්තයේ යෙදීම හේතුවෙන් මේ වනවිට ඉන්දීය ධීවර යාත්‍රා 140 කට ආසන්න සංඛ්‍යාවක් අත්අඩංගුවට ගෙන ඇති බවද සඳහන්.\nමෙලෙස අත්අඩංගුවට පත් ධීවර යාත්‍රා අත්අඩංගුවට ගනු ලැබූ පිළිවෙල අනුව සහ නැවත යාත්‍රා මෙරට මුහුදු සීමාවට ඇතුල් නොවන බවට වන කොන්දේසිය සහිතව නිදහස් කරන බවයි අමාත්‍යවරයා එහිදී වැඩිදුරටත් සඳහන් කර ඇත්තේ.\nඒ අනුව පළමුව 2015 වසරේදී අත්අඩංගුවට ගන්නා ලද ධීවර යාත්‍රා 42 ක් නිදහස් කිරීමට තීරණය කර තිබෙනවා.",
       "URL": "https://www.hirunews.lk/163693/ඉන්දීය-ධීවර-යාත්‍රා-කොන්දේසි-සහිතව-නිදහස්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4467"
}