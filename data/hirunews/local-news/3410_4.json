{
       "Source": "hirunews",
       "Timestamp": "Wednesday, 10 April 2019 - 12:27",
       "Headline": "අවුරුදු 04ක දරුවෙකුට බරපතළ ලිංගික අපයෝජන සිදුකළ අයෙක් අත්අඩංගුවට",
       "News Content": "තණමල්විල, කිතුල්කෝටේ ප්‍රදේශයේ පදිංචි වයස අවුරුදු හතරයි මාස දහයක් වයසැති පිරිමි දරුවෙකුට බරපතළ ලිංගික අපයෝජනයක් සිදුකළ පුද්ගලයෙක් තණමල්විල පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ තෙලුල්ල ජනපදය ඇතිලිවැව ප්‍රදේශයේ පදිංචි 44 හැවිරිදි විවාහක පුද්ගලයෙක්.\nදරුවාගේ දෙමව්පියන් විසින් තණමල්විල පොලිසියට සිදුකළ පැමිණිල්ලකට අනුවයි සැකකාර පුද්ගලයා ඊයේ (09) පස්වරුවේ අත්අඩංගුවට ගෙන ඇත්තේ.\nඅපයෝජනයට ලක් වූ දරුවාගේ සීයා සමඟ අදාල සැකකරු රැකියාව කර ඇති අතර ඔහුගේ වැටුප රැගෙන යාම සදහා සැකකරු දරුවා ජීවත් වන නිවසට පසුගිය අටවනදා පැමිණ තිබෙනවා.\nඑම අවස්ථාවේ දරුවා පමණක් නිවසේ සිට ඇති අතර ඒ බව දැනගත් සැකකරු දරුවාට මෙලෙස බරපතල  ලිංගික අපයෝජනය සිදුකර ඇති බවයි අනාවරණය වී ඇත්තේ.\nඅත්අඩංගුවට ගත් සැකකරු වැල්ලවාය මහේස්ත්‍රාත් අධිකරණයට අද (10) ඉදිරිපත් කිරීමට නියමිත අතර තණමල්විල පොලිසිය ඉදිරි විමර්ශන සිදුකරනු ලබනවා.\nවෛද්‍ය පරීෂණයක් සඳහා දරුවා තණමල්විල රෝහලට ඇතුලත් කර ඇති අතර දරුවා මේ වනවිට හම්බන්තොට රෝහලේ නේවාසිකව ප්‍රතිකාර ලබන බවයි තණමල්විල පොලිසිය සඳහන් කළේ.",
       "URL": "https://www.hirunews.lk/214193/අවුරුදු-04ක-දරුවෙකුට-බරපතළ-ලිංගික-අපයෝජන-සිදුකළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3410"
}