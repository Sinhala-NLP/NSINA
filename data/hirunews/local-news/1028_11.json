{
       "Source": "hirunews",
       "Timestamp": "Monday, 11 July 2022 - 17:40",
       "Headline": "අරගලයට එක්වූ කිසිදු පුරවැසියෙකු අත්අඩංගුවට ගන්න පොලිසියට බලයක් නැහැ (වීඩියෝ)",
       "News Content": "පසුගිය ජුලි මස 09 වනදා පැවති අරගලයට එක්වූ කිසිදු පුරවැසියෙකුට එරෙහිව නීත්‍යානුකූල පියවර නොගන්නා ලෙසට අරගලයේ නිරත සිවිල් ක්‍රියාකාරීන් පොලීසියෙන් ඉල්ලීමක් සිදුකරනු ලැබුවා.\nපොලීසිය සමඟ අද පැවති විශේෂ සාකච්ඡාවකදී අරගලයේ නිරත සිවිල් ක්‍රියාකාරීන් මේ බව සඳහන් කළා.\nඑහිදී අරගලයේ නිරත සිවිල් ක්‍රියාකාරීන් විසින් පොලීසියට දැනුම්දෙනු ලැබුවේ අදාළ සිදුවීම ජනතා නගීටීමක් බවත් එයට එරෙහිව නීතිය ක්‍රියාත්මක කිරීමට පොලීසියට කිසිදු බලයක් නොමැති බවයි.\nඅරගලයේ නිරත ජනතාව වෙනුවෙන් එම අවස්ථාවට එක්වූ නීතීඥයින් පෙන්වාදෙනු ලැබුවේ පසුගිය ජුලි මස 09 වනදා කිසිදු අවශ්‍යතාවයකින් තොරව ජනතා අයිතිවාසිකම් රැසක් උල්ලංඝණය වූ බවයි.\nමේ අතර පසුගිය 09 වනදා පැවති ජන අරගලයේදී සිදුවූ වෙඩිතැබීම සම්බන්ධයෙන් මේ වනවිට විමර්ශනයක් ආරම්භ කර ඇති බව පොලීසිය පවසනවා.",
       "URL": "https://www.hirunews.lk/309732/අරගලයට-එක්වූ-කිසිදු-පුරවැසියෙකු-අත්අඩංගුවට-ගන්න-පොලිසියට-බලයක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1028"
}