{
       "Source": "hirunews",
       "Timestamp": "Tuesday, 27 June 2023 - 8:31",
       "Headline": "ආර්තාපල් ආනයනය කරන මුවාවෙන් හෙරෝයින් ගෙන්වූ සිද්ධියට සැකකරුවන් තිදෙනෙකු අත්අඩංගුවට",
       "News Content": "ආර්තාපල් ආනයනය කරන මුවාවෙන් හෙරෝයින් මත්ද්‍රව්‍ය කිලෝ 16යි ග්‍රෑම් 193ක් ජාවාරම් කිරීමේ සිද්ධියට සැකකරුවන් තිදෙනෙකු අත්අඩංගුවට ගෙන තිබෙනවා.\nපසුගිය 21 වනදා රේගු නිලධාරීන් හා පොලිස් මත්ද්‍රව්‍ය කාර්යාංශයේ නිලධාරීන් එක්ව පාකිස්තානයේ සිට මෙරටට ආර්තාපල් අනායනය කරන ලද සැකකටයුතු බහාලු‍මක් පරික්ෂා කර තිබුණා.\nඑහිදී සූක්ෂම ලෙස පාර්සල් 12ක සඟවා තිබියදී මෙම හෙරෝයින් තොගය සොයාගනු ලැබුවේ.\nඒ අනුව, බහාලු‍ම ආනයනය කරන ලද ආයතනයේ අධ්‍යක්ෂවරුයෙකු ලෙස කටයුතු කළ පුද්ගලයෙකු, බහාලු‍ම නිශ්කාෂණය සඳහා සූදානම්ව සිටි ආයතනයේ හිමිකරු හා ඊට අනුබල දීම සම්බන්ධයෙන් සැකකරුවෙකු අත්අඩංගුවට ගෙන තිබෙනවා. ඔවුන් කොළඹ සහ ගොකරුල්ල යන ප්‍රදේශවල පදිංචිකරුවන්.\nමොවුන්ගෙන් කරන ලද ප්‍රශ්න කිරීම්වලින් අනාවරණය වී ඇත්තේ මෙම ජාවාරමට පාකිස්ථාන ජාතිකයෙකුද සම්බන්ධ වී ඇති බවටයි.",
       "URL": "https://www.hirunews.lk/339211/ආර්තාපල්-ආනයනය-කරන-මුවාවෙන්-හෙරෝයින්-ගෙන්වූ-සිද්ධියට-සැකකරුවන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=233"
}