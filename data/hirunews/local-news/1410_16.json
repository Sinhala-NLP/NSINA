{
       "Source": "hirunews",
       "Timestamp": "Friday, 21 January 2022 - 7:22",
       "Headline": "ගත වූ පැය 24 දී ප්‍රදේශ රැසකින් ම හදිසි අනතුරු",
       "News Content": "හොරොව්පතාන පොලිස් වසමේ හොරොව්පතාන - මැදවච්චිය මාර්ගයේ දී යතුරුපැදි අනතුරක් සිදු වී තිබෙනවා.\nවේගය පාලනය කරගත නො හැකි ව යතුරු පැදිය මාර්ගයේ පෙරළී ඇති අතර, බරපතළ තුවාල ලැබූ පසුපැදිකාරිය සිද්ධියෙන් මිය ගිය බව වාර්තා වෙනවා.\nමියගොස් ඇත්තේ, වයස අවුරුදු 21ක ඉහළ අගුනච්චිය - හොරොව්පතානේ පදිංචිකාරියක්.\nමාරවිල පොලිස් වසමේ පෑලියගොඩ - පුත්තලම මාර්ගයේ සිදු වූ යතුරු පැදි අනතුරකින් වයස අවුරුදු 73ක පුද්ගලයෙකු මිය බව වාර්තා වෙනවා.\nස්කැමල් රථයක, යතුරු පැදිය ගැටීමෙනුයි මෙම අනතුර සිදු වී ඇත්තේ.\nමේ අතර කැබිතිගොල්ලාවේ දී සිදු වූ ලොරි රථ අනතුරකින්, ලොරි රථයේ පසුපස ගමන් කළ පුද්ගලයින් දෙදෙනෙකු මිය ගොස් තිබෙනවා.\nලොරි රථය වංගු සහිත ස්ථානයකින් ගමන් කිරීමේ දී රියදුරුට පාලනය කරගත නො හැකි වීමෙන්, ලොරි රථය කානුවකට පෙරළී ඇති බව පොලිසිය වාර්තා කරනවා.\nලොරියට ම යටවීමෙන් බරපතළ තුවාල ලැබූ මරණකරුවන් දෙදෙනා, කැබිතිගොල්ලෑව රෝහලට ඇතුළත් කිරීමේ දී මිය ගිය බව යි සඳහන් වන්නේ.\nඔවුන් වයස අවුරුදු 25 හා 28 යන වයස්වල පසුවන සියඹලාගස්වැව හා කැබිතිගොල්ලෑව ප්‍රදේශවල පදිංචිකරුවන්.",
       "URL": "https://www.hirunews.lk/294636/ගත-වූ-පැය-24-දී-ප්‍රදේශ-රැසකින්-ම-හදිසි-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=1410"
}