{
       "Source": "hirunews",
       "Timestamp": "Sunday, 28 March 2021 - 12:55",
       "Headline": "අඩුපාඩුකම් රැසක් මැද දහම් අධ්‍යාපනය හදාරන දරු දැරියන් (වීඩියෝ)",
       "News Content": "අඩුපාඩුකම් රැසක් මැද දහම් අධ්‍යාපනය හදාරන දරු දැරියන් පිරිසක් පිළිබඳව බිබිල පිටකුඹුර ප්‍රදේශයෙන් වාර්තා වුණා.\nඑමෙන්ම අධ්‍යාපනය හැදෑරීමට ගොඩනැගිලි පහසුකම් නොමැතිව පීඩා විඳින ස්වාමින් වහන්සේ පිරිසක් පිළිබඳ අපට වාර්තා වුණේ අම්බලන්ගොඩ විහාරස්ථානයකින්.\nආහාර, ඇඳුම්, නිවාස මෙන්ම අධ්‍යාපනයද ඔවුන්ගේ ප්‍රධාන අවශ්‍යතාවයක්.\nදැනුමෙන් සේම විනයෙන් පරිපූර්ණ දරුවෙක් නිර්මාණයට දහම් අධ්‍යාපනය අනිවාර්යයි.\nඒ වෙනුවෙන් අඩුපාඩුකම් රැසක් මැද දහම් අධ්‍යාපනය ලබන දරු පිරිසක් පිලිබඳව අපට බිබිල පිටකුඹුර ප්‍රදේශයේ දහම් පාසලකින් වාර්තා වුණා.\nශ්‍රී සද්ධර්මෝදය දහම් පාසල ආරම්භය සනිටුහන් වන්නේ 1978 වර්ෂයේ ජුනි මාසයේ දහ අටවැනිදා ලෙසයි.\nළමුන් හත් දෙනෙකුගෙන් පමණ ඇරඹි මෙහි අද වන විට ළමුන් 475 දෙනෙකු අධ්‍යාපනය ලබනවා.\nදහම් පාසලට ඇති එකම ගොඩනැගිල්ල මෙය වන අතර එහි පහසුකම් නොමැති නිසා තවත් පිරිසක් අධ්‍යාපනය ලබන්නේ තුරු සෙවණේයි.\nදෙමව්යන් චෝදනා කරන්නේ මේ පිළිබඳ බලධාරීන්ට දැන්වුවද මේ වන තෙක් කිසිදු පිලිතුරක් නොමැති බවයි.\nහම්බන්තොට දිස්ත්‍රික්කයේ දුෂ්කර ගම්මානයක පිහිටා ඇති නාගරවැව ශ්‍රී සුබෝධාරාම බොදු රජ මහා පිරිවෙණ සාමනේර හිමිවරු ඇතුළු 75 නමකට දහම් අධ්‍යාපනය ලබාදෙන විහාරස්ථානයක්.\nමේ පිරිවෙනෙන් දැනුම ලබාගත් ස්වාමීන්වහන්සේ 13 නමක් මේ වන විට විශ්ව විද්‍යාල අධ්‍යාපනය ලබමින් සිටිනවා.\nඅඩු පාඩුකම් මැද වුවද මෙම සාමනේර හිමිවරුන්ගේ අධ්‍යාපන කටයුතු හැකි උපරිම අයුරින් පවත්වාගෙන යාමට විහාරාධිපති පූජ්‍ය පාණමුරේ සුනන්ද හිමියන්\nකටයුතු කර තිබෙනවා.\nඅධ්‍යාපන කටයුතු හැදෑරීමට ප්‍රමාණවත් ගොඩනැගිලි විහාරස්තානයේ නොමැතිවීම හේතුවෙන් ඇතම් පන්ති එළිමහනේ පැවැත්වීමට සිදුව තිබෙනවා.\nකෙසේ නමුත් විවිධ පුද්ගලයින්ගේ ආධාර මත විහාරස්ථානයේ ගොඩනැගිලි කිහිපයක් මේවන විට සකස් කරගෙන තිබෙන අතර ඒ සදහා ශ්‍රම දායකත්වය ස්වාමීන්වහන්සේ විසින්ම ලබාදෙනවා.",
       "URL": "https://www.hirunews.lk/266787/අඩුපාඩුකම්-රැසක්-මැද-දහම්-අධ්‍යාපනය-හදාරන-දරු-දැරියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2057"
}