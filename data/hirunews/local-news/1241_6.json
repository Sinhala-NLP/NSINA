{
       "Source": "hirunews",
       "Timestamp": "Saturday, 09 April 2022 - 10:25",
       "Headline": "යුක්රේන දුම්රියපොළකට එල්ල වූ රුසියානු මිසයිල ප්‍රහාරයකින් 52 ක් මියයයි",
       "News Content": "මහාපරිමාණ රුසියානු ආක්‍රමණයකට පෙර නැගෙනහිර යුක්රේනයෙන් සිවිල් වැසියන් ඉවත් කර ගැනීම වේගවත් කර තිබිය දී දුම්රියපොලකට එල්ල වූ මිසයිල ප්‍රහාරයකින් පුද්ගලයින් 52 දෙනෙකු ජීවිතක්ෂයට පත්ව ඇති බව වාර්තා වනවා.\nමෙලෙස මිසයිල ප්‍රහාරයට ලක්ව ඇත්තේ රුසියාවේ මීළඟ ඉලක්කය වන ඩොනෙක්ස් ප්‍රාන්තයේ අගනුවර වන ක්‍රමටොස්ක් හි දුම්රිය පොලකටයි.\nප්‍රාන්ත රජය ප්‍රකාශ කළේ එම මිසයිල ප්‍රහාරයෙන් පුද්ගලයන් 52 දෙනෙකු ජීවිතක්ෂයට පත්වූ අතර, ළමයින් 5 දෙනෙකු ද ඊට ඇතුළත් වන බවයි.\nසතුරාගේ ප්‍රහාරවලට සීමාවක් නොමැති බව මෙයින් පැහැදිලි වන්නේ යැයි යුක්රේන ජනාධිපති වොල්ඩමීර් සෙලෙන්ස්කි ප්‍රකාශ කළා.\nඔහු කියා සිටියේ ප්‍රහාරයෙන් තවත් 300කට අධික පිරිසක් තුවාල ලබා ඇති බවයි.",
       "URL": "https://www.hirunews.lk/301547/යුක්රේන-දුම්රියපොළකට-එල්ල-වූ-රුසියානු-මිසයිල-ප්‍රහාරයකින්-52-ක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1241"
}