{
       "Source": "hirunews",
       "Timestamp": "Saturday, 15 October 2016 - 19:36",
       "Headline": "කල් ඉකුත්වීමේ දිනය වෙනස්කර වෙළදපොළට යවන ශක්ති ජනක පිටි",
       "News Content": "ක්‍රීඩකයන් හා කාය වර්ධනයේ නිරත වන්නන් වැඩි වශයෙන් භාවිතා කරනා අතිරේක ශක්ති ජනක පිටි වර්ගයක  නිෂ්පාදිත කාලය ලෙස දැක්වෙන්නේ 2014 වසරේ නොවැම්බර් මාසයයි.\nනිෂ්පාදනයේ සිට මාස 15 ක කාලයක් මෙය භාවිතා කළ හැකි බව ඇසුරුමෙහි දක්වා තිබෙනවා.\nඒ අනුව මෙම ශක්ති ජනක පිටි වර්ගය 2016 වසරේ පෙබරවාරි මාසය වනවිට කල් ඉකුත් වී අවසන්.\nඑහෙත් නුගේගොඩ ගබඩාවක් තුලදී හොර රහසේ නිෂ්පාදිත දිනය තිනර් යොදා මකමින් නව නිෂ්පාදිත දිනයක් අලවන බවට හිරු CIA වෙත තොරතුරක්\nලැබුනා.\nආරක්ෂිත කැමරා පද්ධති කොතෙක් තිබුනද ඒ සියල්ල පරදා මෙහි සිදුවන වංචාව හිරු CIA  රහසිගත කැමරාවේ  සටහන් කර ගැනීමට හැකිවී තිබෙනවා.\nතොරතුරු සියල්ල තහවුරු කර ගත් CIA නිරීක්ෂකයන්  මෙම ස්ථානය වැටලීමට පාරිභෝගික කටයුතු පිළිබද අධිකාරියේ වැටලීම් අංශයට භාරකර ඇති බව සදහන්.",
       "URL": "https://www.hirunews.lk/145315/කල්-ඉකුත්වීමේ-දිනය-වෙනස්කර-වෙළදපොළට-යවන-ශක්ති-ජනක-පිටි",
       "Category": "Local News",
       "Parent URL": "https://www.hirunews.lk/local-news.php?pageID=4835"
}