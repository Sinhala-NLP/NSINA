{
       "Source": "hirunews",
       "Timestamp": "Thursday, 29 June 2023 - 15:43",
       "Headline": "සංක්‍රාන්තික ලිංගිකයන් හරහා නේපාලයේ සංචාරක කර්මාන්තය දියුණු කිරීමේ උත්සාහයක්",
       "News Content": "හිටපු නීති සම්පාදක සහ සමාජ ක්‍රියාකාරිකයෙකු ලෙස ප්‍රසිද්ධ සුනිල් බාබු පාන්ට් නේපාලයේ ප්‍රථම විවෘත සමලිංගික පාර්ලිමේන්තු මන්ත්‍රීවරයා ලෙස  පත්වී තිබෙනවා.\nඔහු LGBTQ ප්‍රජාව සම්බන්ධයෙන් විශේෂ අධ්‍යාපනයක් ලබා ඇති අතර මේ පිළිබඳව මිනිසුන් දැනුවත් කිරීමද සිදුකළ පුද්ගලයෙක් වනවා.\nපසුගිය දිනක මොහු කත්මණ්ඩු නුවර මේ සම්බන්ධයෙන් දැනුවත් කරමින් පා ගමනක් ද සංවිධානය කර තිබෙනවා.\nමේ මන්ත්‍රීවරයා සංක්‍රාන්තික ලිංගිකයන් හරහා නේපාලයේ සංචාරක කර්මාන්තය දියුණු කිරීමට උත්සාහ ගන්නා බවයි වාර්තා වන්නේ.\nඑමෙන්ම මේ ක්‍රමය හරහා සංචාරක කර්මාන්තය දියුණු කිරීමට නේපාල රජයේ සහයෝගය ලබාදෙනු ඇති බවට ඔහු විශ්වාස කරන බවද විදෙස් මාධ්‍ය වාර්තා කළා.",
       "URL": "https://www.hirunews.lk/339480/සංක්‍රාන්තික-ලිංගිකයන්-හරහා-නේපාලයේ-සංචාරක-කර්මාන්තය-දියුණු-කිරීමේ-උත්සාහයක්",
       "Category": "Local News",
       "Parent URL": "https://www.hirunews.lk/local-news.php?pageID=226"
}