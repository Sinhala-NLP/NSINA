{
       "Source": "hirunews",
       "Timestamp": "Wednesday, 04 March 2020 - 19:44",
       "Headline": "මැණික් ව්‍යාපාරික ප්‍රියංග ළමාරක්ෂක අධිකාරියට",
       "News Content": "සමාජ මාධ්‍ය හරහා හුවමාරු වන කුඩා දැරියක අපයෝජනයට ලක්වන විඩියෝපටය සම්බන්ධයෙන් මැණික් ව්‍යාපාරික ප්‍රියංග පුෂ්පකුමාර අද ජාතික ළමා ආරක්ෂක අධිකාරිය වෙත පැමිණ ප්‍රකාශයක් ලබා දුන්නා.\nඒ, එම අධිකාරිය හමුවේ පෙනී සිටින ලෙස ලබාදුන් නියෝගයට අනුවයි.\nකෙසේ වෙතත් ජාතික ළමාරක්ෂක අධිකාරියේ පොලිස් ඒකකයේ ස්ථානාධිපතිවරයාගෙන් අප ඊයේ කළ විමසිමේදී ඔහු තහවුරු කළේ ඊයේ මෙම මැණික් ව්‍යාපාරිකයාට එම අධිකාරිය වෙත පැමිණෙන ලෙස දැනුම්දී තිබුණද ඔහු එහි නොපැමිණි බවයි.\nඅද සිදු කෙරුණු විමර්ශන සම්බන්ධයෙන් විමසීමට ජාතික ළමා ආරක්ෂක අධිකාරියේ සභාපතිවරයා සහ එහි පොලිස් ඒකකයේ ස්ථානාධිපතිවරයා සම්බන්ධ කරගැනීමට හිරු ප්‍රවෘත්ති අංශය කිහිපවරක් උත්සාහ කළත් එය සාර්ථක වූයේ නැහැ.\nවයස අවුරුදු 06ක පමණ කුඩා දැරියක ලිංගික අපයෝජනයකට ලක්වන ආකාරය දැක්වෙන සිද්ධියට ප්‍රසිද්ධ මැණික් ව්‍යාපාරිකයෙකු සම්බන්ධ බවට විවිධ පාර්ශව මීට පෙර චෝදනා කළා.\nසිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුවද මේ වන විට විමර්ශණයක් ක්‍රියාත්මක කරනවා.",
       "URL": "https://www.hirunews.lk/235799/මැණික්-ව්‍යාපාරික-ප්‍රියංග-ළමාරක්ෂක-අධිකාරියට",
       "Category": "Local News",
       "Parent URL": "https://www.hirunews.lk/local-news.php?pageID=2869"
}