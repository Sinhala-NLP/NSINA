{
       "Source": "hirunews",
       "Timestamp": "Wednesday, 01 November 2017 - 16:55",
       "Headline": "බීමත්ව යතුරුපැදියකින් ගමන් කළ පුජකවරයෙකුට දඩ",
       "News Content": "යාපනය කයිට්ස් ප්‍රදේශයේ කතෝලික පූජකවරයෙකු බීමත්ව යතුරු පැදියකින් ගමන් කරමින් සිටියදී පොලීසිය විසින් අත්අඩංගුවට ගෙන තිබෙනවා.\nපූජකවරයා බලපත්‍රයක්ද නොමැතිව යතුරු පැදිය ධාවනය කර ඇති බවයි පොලිසිය ප්‍රකාශ කළේ.\nඅද (01) ඔහු කයිට්ස් දිසා විනිසුරු ඒ.එම්.රියාස් වෙත ඉදිරිපත් කර ඇති අතර එහිදී රුපියල් 18,000ක දඩයක් නියම නියම කර තිබෙනවා.\nපූජකවරයා වෙනුවෙන් පෙනී සිටි නීතිඥවරයා ප්‍රකාශ කර ඇත්තේ චූදිතයා පූජකවරයෙකු බැවින් අධිකරණයෙන් විශේෂ සමාවක් ඔහුට ලැබිය යුතු බවයි.\nවිනිසුරුවරයා එය තරයේ ප්‍රතික්ෂේප කොට පවසා ඇත්තේ උතුම් මිනිසුන් සමාජයට ආදර්ශවත් වන අන්දමින් හැසිරිය යුතු බවයි.\nඅයිතිකරු සනාථ කර අදාළ ලියකියවිලි ඉදිරිපත් කරන තුරු යතුරු පැදිය පොලිස් භාරයේ තබාගන්නා බවයි වාර්තා වන්නේ.",
       "URL": "https://www.hirunews.lk/175018/බීමත්ව-යතුරුපැදියකින්-ගමන්-කළ-පුජකවරයෙකුට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=4240"
}