{
       "Source": "hirunews",
       "Timestamp": "Monday, 24 January 2022 - 20:57",
       "Headline": "රග්බි වසන්තය ඇරඹේ",
       "News Content": "වසර දෙකකට පසු පැවෙත්වෙන අන්තර් සමාජ ලීග් රග්බි තරගාවලිය පසුගියදා කොළඹදී ආරම්භ වුණා.\nතරගාවලිය ආරම්භ කරමින් සී. ආර් ඇන්ඩ් එෆ්. සී කණ්ඩායම සහ ශ්‍රී ලංකා යුධ හමුදාව තරග බිමට පිවිසියා.\nආරම්භයේ සිට ඉතා ප්‍රවේගකාරී තරග රටාවක් දියත් කල සී. ආර් ඇන්ඩ් එෆ්. සී කණ්ඩායම තරගයේ පළමු අර්ධය නිමා වන විට ලකුණු 16-6ක් ලෙස පෙරමුණ ගත්තා.\nකෙසේ වෙතත් දෙවැනි අර්ධයේදී සී. ආර් ඇන්ඩ් එෆ්. සී කණ්ඩායමට යුධ හමුදාවෙන් එල්ල වුනේ ප්‍රබල අභියෝගයක්.\nඑම අර්ධයේදී ඔවුන් තවත් ලකුණු 10ක් රැස් කළා.\nසී. ආර් ඇන්ඩ් එෆ්. සී කණ්ඩායමට එම අර්ධයේදී කිසිඳු ලකුණක් හෝ රැස් නොකිරීමද කැපී පෙනුණා.\nඒ අනුව තරගය ලකුණු 16-16ක් ලෙස ජය පරාජයෙන් තොරව අවසන් වුණා.\nමේ අතර අන්තර් සමාජ ලීග් රග්බි තරගාවලියේ තවත් තරගයක් නාවික හමුදාව සහ හැව්ලොක් කණ්ඩායම අතර කොළඹ හැව්ලොක් පිටියේ දී පැවැත්වුණා.\nපළමු අර්ධයේදී ප්‍රබල තරග රටාවක නිරත වුණු හැව්ලොක් ක්‍රීඩකයින් ලකුණු 21-0ක් ලෙස තරගයේ පෙරමුණ ගත්තා.\nදෙවැනි අර්ධයේදී නාවික හමුදා කණ්ඩායමට ලබා ගැනීමට හැකි වුනේ ලකුණු 5ක් පමණයි.\nඒ අනුව එම තරගය ලකුණු 21-5ක් ලෙස හැව්ලොක් කණ්ඩායම ජය ගත්තා.",
       "URL": "https://www.hirunews.lk/295045/රග්බි-වසන්තය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1401"
}