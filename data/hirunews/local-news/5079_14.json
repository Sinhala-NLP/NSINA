{
       "Source": "hirunews",
       "Timestamp": "Thursday, 21 April 2016 - 15:08",
       "Headline": "සිනමාවේදී ආචාර්ය ඩී.බි නිහාල්සිංහ අභාවප්‍රාප්ත වෙයි",
       "News Content": "මෙරට චිත්‍රපට ක්ෂේත්‍රයේ ප්‍රවීන අධ්‍යක්ෂවරයෙකු සහ කැමරා අධ්‍යක්ෂවරයෙකු වන ආචාර්ය ඞී.බී.නිහාල්සිංහ අද අභාවප්‍රාප්ත වුණා.\nමියයන විට 77 වන වියේ පසුවූ ආචාර්ය ඞී.බී.නිහාල්සිංහ, වැලිකතර චිත්‍රපටයේ අධ්‍යක්ෂවරයා සහ , සත්සමුදුර සහ දහසක් සිතුවිලි යන චිත්‍රපටවල කැමරා අධ්‍යක්ෂකවරයා ලෙස කටයුතු කර තිබෙනවා.\nඊට අමතරව, චිත්‍රපට සංස්කරණ ශිල්පියෙකු ලෙස කටයුතු කර ඇති ආචාර්ය ඞී.බී.නිහාල්සිංහ කැළණිය විශ්වවිද්‍යාලයේ කථිකාචාර්වරයෙකු ලෙස ද කටයුතු කර ඇති බව සදහන්.\nශ්‍රී ලංකාවේ මෙන්ම දකුණු ආසියාවේ ප්‍රථම වර්ණ ටෙලිනාට්‍ය වන \"දිමුතු මුතු\" අධ්‍යක්ෂවරයා වන්නේ ආචාර්ය ඩී.බි නිහාල්සිංහ මහතායි.",
       "URL": "https://www.hirunews.lk/131401/සිනමාවේදී-ආචාර්ය-ඩී-බි-නිහාල්සිංහ-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5079"
}