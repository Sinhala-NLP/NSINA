{
       "Source": "hirunews",
       "Timestamp": "Thursday, 29 September 2016 - 17:02",
       "Headline": "හම්බන්තොට සිට මඩකලපුව දක්වා මුහුදු තීරයේ තවදුරටත් තද සුළං",
       "News Content": "ඉදිරි පැය 36 ක කාලය තුළ හම්බන්තොට සිට පොතුවිල් හරහා මඩකලපුව දක්වා වෙරළට ඔබ්බෙන් ගැඹුරු සහ නොගැඹුරු මුහුදු ප්‍රදේශවල තද සුළං තවදුරටත් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව පවසන්නේ පැයට කිලෝමීටර් 60 ත්, 70 ත් අතර පමණ වේගයකින් තද සුළං හැමිය හැකි බවයි.\nමේ සම්බන්ධයෙන් ධීවර සහ නාවික ප්‍රජාව විමසිලිමත් වන ලෙසද ඉල්ලා සිටින බව එම නිවේදනයේ වැඩිදුරටත් සඳහන්.",
       "URL": "https://www.hirunews.lk/144092/හම්බන්තොට-සිට-මඩකලපුව-දක්වා-මුහුදු-තීරයේ-තවදුරටත්-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4858"
}