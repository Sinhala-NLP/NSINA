{
       "Source": "hirunews",
       "Timestamp": "Saturday, 01 May 2021 - 13:47",
       "Headline": "පොදු ප්‍රවාහනයේ නීති දැඩි වෙයි (වීඩියෝ)",
       "News Content": "රට පුරා සීග්‍රයෙන් පැතිර යන කොවිඩ් 19 වසංගත තත්ත්වයත් සමඟ පොදු ප්‍රවාහනය වෙනුවෙන් පනවා ඇති කොවිඩ් 19 නීති රීති දැඩිව ක්‍රියාත්මක කිරීමට පොලීසිය තීරණය කර තිබෙනවා.\nමේ අනුව එම නීති රීති උල්ලංඝනය කරමින් පොදු මගී ප්‍රවාහනයේ යෙදෙන බස් රථ හිමිකරුවන්, කොන්දොස්තරවරුන්, සහ රියැදුරන්ට එරෙහිව නිරෝධායනය නීති යටතේ දැඩි ක්‍රියාමාර්ග ගන්නා බවයි පොලිස් මාධ්‍ය ප්‍රකාශකවරයා වැඩිදුරටත් පවසන්නේ.\nනිරොධායන නීති යටතේ බස්රථයක රැගෙන යා හැකි මගීන් සංඛ්‍යාව සහ බස් රථය තුළ ක්‍රියාත්මක කළ යුතු කොවිඩ් 19 ආරක්ෂක විධිවිධාන පිළිබඳව පැහැදිලි සඳහන් කිරීමක් සිදුකර ඇති අතර එම නිර්ණායක උල්ලංඝනය කරමින් මගී ප්‍රවාහන සේවාවේ යෙදෙන බස්රථ පරික්ෂා කිරීම සඳහා අද (01) සිට විශේෂ මෙහෙයුම් ක්‍රියාත්මක ක්‍රියාත්මක වන බවයි පොලිස් මාධ්‍ය ප්‍රකාශකවරයා වැඩිදුරටත් පවසන්නේ.",
       "URL": "https://www.hirunews.lk/270094/පොදු-ප්‍රවාහනයේ-නීති-දැඩි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1983"
}