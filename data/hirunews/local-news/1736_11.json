{
       "Source": "hirunews",
       "Timestamp": "Monday, 23 August 2021 - 12:02",
       "Headline": "තිස් හය හැවිරිදි කාන්තාවක් පොල්ලකින් පහර දී ඝාතනය කරලා",
       "News Content": "වැලිමඩ අඹගස්දෝව පොලිස් වසමේ මැදහින්න ප්‍රදේශයේ දී පොල්ලකින් පහර දී කාන්තාවක් ඝාතනය කිරීමේ සිද්ධියක් පිළිබඳ ව පොලිසියට වාර්තා වී තිබෙනවා.\nවයස අවුරුදු 36ක් වන කන්දේඇළ ගොඩකුඹුර ප්‍රදේශයේ පදිංචිකාරියක වන අදාළ කාන්තාවගේ සිරුර, ඝාතනයෙන් පසු වළ දමා තිබිය දී හමු වූ බවයි පොලිසිය පවසන්නේ.\nසැකකරුගේ අනාවරණය මත මෙම මළ සිරුර වළ දමා තිබූ ස්ථානය සොයා ගෙන ඇති අතර, මේ වනවිටත් එම ස්ථානයට පොලිස් ආරක්ෂාව සපයා තිබෙනවා.\nකන්දෙඇළ ගොඩකුඹුර ප්‍රදේශයේ ම පදිංචි වයස අවුරුදු 33ක් වන සැකකරු හා මිය ගිය කාන්තාව අතර පැවති අනියම් සම්බන්ධයක් පැවත අති බවටත් වාර්තා වනවා.\nමේ දෙදෙනා අතර ඇති වූ මත ගැටුමක් දුර දිග යාමෙන් මෙම ඝාතනය සිදු කර ඇති බවට මෙතෙක් කරන ලද විමර්ශනවල දී හෙළි වී තිබෙනවා.\nසිද්ධිය පිළිබඳ මූලික මහේස්ත්‍රාත් පරීක්ෂණය 2021.08.23 වන දින සිදු කිරීමට නියමිත ව ඇති අතර, සැකකරු අද දින (23) වැලිමඩ මහේස්ත්‍රාත් අධිකරණයට ඉදිරිපත් කෙරෙනු ඇති.\nසිද්ධිය පිළිබඳ වැඩිදුර පරීක්ෂණ මෙහෙයවන්නේ අඹගස්දෝව පොලිසිය යි.",
       "URL": "https://www.hirunews.lk/280408/තිස්-හය-හැවිරිදි-කාන්තාවක්-පොල්ලකින්-පහර-දී-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=1736"
}