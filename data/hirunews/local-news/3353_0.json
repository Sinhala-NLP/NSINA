{
       "Source": "hirunews",
       "Timestamp": "Tuesday, 14 May 2019 - 12:48",
       "Headline": "විශ්වාසභංග යෝජනාව අද භාර දෙනවා - රතන හිමි",
       "News Content": "අමාත්‍ය රිෂාඩ් බදියුදීන්ට එරෙහිව විශ්වාසභංග යෝජනාවක් අද දිනයේ කථානායකවරයා වෙත භාරදීමට බලාපොරොත්තු වන බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා.\nඊට ඒකාබද්ධ විපක්ෂයේ ද සහය ලබා ගැනීමට බලාපොරොත්තු වන බවයි උන්වහන්සේ වැඩිදුරටත් කියා සිටියේ.\nමේ අතර, ඒකාබද්ධ විපක්ෂයේ පක්ෂ නායක රැස්වීමක් මේ වන විට විපක්ෂ නායක මහින්ද රාජපක්ෂගේ විජේරාම මාවතේ පිහිටි නිළ නිවසේදී පැවැත්වෙනවා.\nමෙහිදී ද අමාත්‍ය රිෂාඩ් බදියුදීන්ට එරෙහිව ගෙන එන විශ්වාසභංග යෝජනාව පිළිබද සාකච්ඡා කරනු ඇති බවයි දේශපාලන ආරංචි මාර්ග සඳහන් කළේ.",
       "URL": "https://www.hirunews.lk/216353/විශ්වාසභංග-යෝජනාව-අද-භාර-දෙනවා-රතන-හිමි",
       "Category": "Local News",
       "Parent URL": "https://www.hirunews.lk/local-news.php?pageID=3353"
}