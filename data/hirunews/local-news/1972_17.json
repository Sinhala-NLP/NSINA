{
       "Source": "hirunews",
       "Timestamp": "Thursday, 06 May 2021 - 9:26",
       "Headline": "ආසියානු සංවර්ධන බැංකු අධිපතිවරුන්ගේ මුලසුනට අග්‍රාමාත්‍ය මහින්ද රාජපක්ෂ",
       "News Content": "2021 - 22 වර්ෂය සඳහා ආසියානු සංවර්ධන බැංකු අධිපතිවරුන්ගේ මුලසුනට අග්‍රාමාත්‍ය මහින්ද රාජපක්ෂ තේරී පත්වී තිබෙනවා.\nඒ, ඊයේ පස්වරුවේ ඔන්ලයින් තාක්ෂණය ඔස්සේ පැවති ආසියානු සංවර්ධන බැංකුවේ 54 වන මහ සභා රැස්වීමේදීයි.\nආසියානු සංවර්ධන බැංකුවේ 55 වන වාර්ෂික මහ සභා රැස්වීම ලබන වසරේ කොළඹ දී පැවැත්වීමට නියමිතව තිබෙනවා.\nඊයේ පැවති වාර්ෂික මහා සභා රැස්වීමට එක්වෙමින් ශ්‍රී ලංකාවේ මුදල් අමාත්‍යවරයා ලෙස අදහස් දැක්වූ අග්‍රාමාත්‍ය මහින්ද රාජපක්ෂ කියා සිටියේ කොරෝනා වසංගත තත්ත්වය හමුවේ කඩිනමින් සාමාජික රටවල සහයට ඩොලර් බිලියන 20ක මුදලක් බෙදා හරිමින් ආසියානු සංවර්ධන බැංකුව දුන් සහය සිහිපත් කළ යුතු බවයි.\nඑන්නත්කරණය සඳහා ශ්‍රී ලංකාවට සහ තවත් බොහෝ රටවලට ඩොලර් බිලියන 9ක් ලබාදී ඇති බව ද අග්‍රාමාත්‍යවරයා ප්‍රකාශ කළා.",
       "URL": "https://www.hirunews.lk/270580/ආසියානු-සංවර්ධන-බැංකු-අධිපතිවරුන්ගේ-මුලසුනට-අග්‍රාමාත්‍ය-මහින්ද-රාජපක්ෂ",
       "Category": "Local News",
       "Parent URL": "https://www.hirunews.lk/local-news.php?pageID=1972"
}