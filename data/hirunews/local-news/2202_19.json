{
       "Source": "hirunews",
       "Timestamp": "Tuesday, 19 January 2021 - 12:47",
       "Headline": "කොටස් වෙළඳපොලේ මිල දර්ශක ඉහළ යාම ගැන අධ්‍යයනය කළ යුතුයි - හර්ෂ ද සිල්වා (වීඩියෝ)",
       "News Content": "කොළඹ කොටස් වෙළඳපොළ මිල දර්ශක අසාමාන්‍ය ලෙස ඉහළ යාම සම්බන්ධයෙන් අධ්‍යයනය කළ යුතු බව සමගි ජන බලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා ප්‍රකාශ කළා.\nකොළඹ කොටස් වෙළඳපොළ ඉතිහාසයේ සියළු කොටස් මිල දර්ශකයේ ඉහළම අගය ඊයේ (18) වාර්තා වුණා.\nඒ, දිනය අවසානයේ සියළු කොටස් මිල දර්ශක අගය ඒකක 7922.66ක් ලෙසින්.\nකොළඹ ඊයේ (18) පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී හර්ෂ ද සිල්වා වැඩිදුරටත් කියා සිටියේ යම් පාර්ශවයන් වෙළඳපොළ කටයුතු හසුරුවන්නේ ද යන්න පිළිබඳව මේ වනවිට සැක මතුවන බවයි.",
       "URL": "https://www.hirunews.lk/260111/කොටස්-වෙළඳපොලේ-මිල-දර්ශක-ඉහළ-යාම-ගැන-අධ්‍යයනය-කළ-යුතුයි-හර්ෂ-ද-සිල්වා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2202"
}