{
       "Source": "hirunews",
       "Timestamp": "Sunday, 08 November 2020 - 20:06",
       "Headline": "බස් සහ දුම්රිය හුදෙකලා කර ඇති ප්‍රදේශවල නොනවත්වා ධාවනයේ (වීඩියෝ)",
       "News Content": "දුම්රිය දෙපාර්තමේන්තුව ප්‍රකාශ කළේ සෞඛ්‍යාරක්ෂිත ක්‍රමවේද භාවිතා කරමින් හෙට සිට උදෑසන හා පස්වරුවේ කාර්යාල දුම්රිය ධාවනය කිරීමට කටයුතු යොදා ඇති බවයි.\nකෙසේ වෙතත්, හුදෙකලා කර ඇති ප්‍රදේශවල පිහිටි දුම්රිය ස්ථානවල දුම්රිය නොනවත්වා ධාවනය කරනු ඇති.\nමේ අනුව දෙමටගොඩ, කැළණිය, වනවාසල, එඬේරමුල්ල, පේරලන්ද, ජාඇල, තුඩැල්ල, කුඩහකපොළ, බේස්ලයින්, කොටා රෝඩ්, කුරුණෑගල, මුත්තෙට්ටුගල, හොරපේ, රාගම, වල්පොළ, බටුවත්ත, කුරණ, මීගමුව සහ කට්ටුව යන දුම්රිය ස්ථානවල දුම්රිය නොනවත්වා ධාවනය කෙරෙන බව දුම්රිය නියෝජ්‍ය ගමනාගමන අධිකාරී ඩබ්ලිව්.ඩී. රංජිත් පද්මලාල් කියා සිටියා.\nදුරගමන් සේවා බස් රථද හෙට සිට ධාවනය ආරම්භ කරන බව ලංකා ගමනාගමන මණ්ඩලය පවසනවා.\nඑහි සභාපති කිංස්ලි රණවක සඳහන් කළේ එලෙස ධාවනය කරනු ලබන දුර ගමන් සේවා හුදකලා කර ඇති ප්‍රදේශයන්හි නොනවත්වා ධාවනය කරන බවයි.\nඑමෙන්ම ලංගමයේ සියලු කෙටි ගමන් සේවාද හෙට සිට ආරම්භ වනවා.\nබස්නාහිර පළාතට පිවිසෙන සහ පිටවන සියලු අධිවේගී මාර්ග පිවිසුම් හෙට විවෘතව තබන බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ ප්‍රකාශ කළා.\nපොලිස් ක්ෂේත්‍ර බලකා මූලස්ථානයේ අද පස්වරුවේ පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/254293/බස්-සහ-දුම්රිය-හුදෙකලා-කර-ඇති-ප්‍රදේශවල-නොනවත්වා-ධාවනයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2344"
}