{
       "Source": "hirunews",
       "Timestamp": "Thursday, 15 June 2017 - 7:23",
       "Headline": "තවත් පොලිස් කොස්තාපල්වරුන් තිදෙනෙකු අත්අඩංගුවට",
       "News Content": "ගිනි අවි පෙන්වා බස්නාහිර පළාත් සභා මන්ත්‍රිනි රෝස් ප්‍රනාන්දුගේ ලඝුලේඛිකාව සතුව තිබූ මුදල්, රන්භාණ්ඩ සහ අකුණු සන්නායකයක් කොල්ලකෑමේ සිද්ධිය සම්බන්ධයෙන් තවත් පොලිස් කොස්තාපල්වරුන් තුන්දෙනෙකු අත්අඩංගුවට ගෙන තිබෙනවා.\nකොළඹ දකුණ නීතිය බලගැන්වීමේ ඒකකයේ නිලධාරීන් විසින් ඊයේ අත්අඩංගුවට ගත් මොවුන් බොරැල්ල පොලීසියට අනුයුක්තව සේවය කරන්නන්.\nසැකකරුවන් අද හඳුනාගැනීමේ පෙරට්ටුවකට ද ඉදිරිපත් කිරීමට නියමිතයි.\nමෙම සිද්ධිය සම්බන්ධයෙන් මීට  පෙර කොළඹ දකුණ කොට්ඨාශ දුෂණ මර්දන ඒකකයේ හිටපු ස්ථානාධිපතිවරයා, බොරැල්ල පොලීසියේ රථවාහන අංශයේ ස්ථානාධිපතිවරයා ඇතුලූ සැකකරුවන් හතරදෙනෙකු අත්අඩංගුවට ගෙන ඇති අතර, ඔවුන් හෙට දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/163590/තවත්-පොලිස්-කොස්තාපල්වරුන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4469"
}