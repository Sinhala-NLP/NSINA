{
       "Source": "hirunews",
       "Timestamp": "Wednesday, 18 December 2019 - 16:11",
       "Headline": "කෑගල්ල අධිකරණ පරිශ්‍රයේදී බිරිඳ ඝාතනය කළ සැකකරු රිමාන්ඩ්",
       "News Content": "කෑගල්ල අධිකරණය පරිශ්‍රයේදී තියුණු ආයුධයකින් පහරදී කාන්තාවක ඝාතනය කිරිමේ සිද්ධිය සම්බන්ධයෙන් අත්අඩංගුවට ගත් ඇගේ සැමියා ලබන 31 වනදා දක්වා රක්ෂිත බන්ධනාගාර ගත කෙරුණා.\nඒ කෑගල්ල මහේස්ත්‍රාත් චාමර වික්‍රමනායකගේ නියෝගයකට අනුවයි.\nමෙම සිද්ධියට අදාළව එම අධිකරණ පරිශ්‍රයේ ආරක්ෂක රාජකාරිවල නිරතව සිටි කෑගල්ල පොලීසියේ සැරයන්වරුන් දෙදෙනෙකුගේ සේවය අත්හිටුවීමට ද පියවර ගැණුනා.\nඒ රාජකාරිය නිසි පරිදි සිදු නොකිරිමේ චෝදනාව මතයි.\nවිභාගවීමට නියමිතව තිබූ නඩත්තු නඩුවකට පෙනී සිටීම සඳහා මෙම කාන්තාව අධිකරණ භූමියට පැමිණ සිටි අවස්ථාවේ ඇයගේ සැමියා විසින් තියුණු ආයුධයකින් පහරදී මෙම ඝාතනය කර තිබුණේ ඊයේ පෙරවරුවේයි.",
       "URL": "https://www.hirunews.lk/230502/කෑගල්ල-අධිකරණ-පරිශ්‍රයේදී-බිරිඳ-ඝාතනය-කළ-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2996"
}