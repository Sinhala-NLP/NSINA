{
       "Source": "hirunews",
       "Timestamp": "Monday, 16 May 2022 - 19:51",
       "Headline": "පුනරුත්ථාපනය වූ එල්.ටී.ටී.ඊ සාමාජිකයින් පිරිසකගෙන් විශේෂ ප්‍රකාශයක්",
       "News Content": "LTTE හිතවාදී සංවිධානයක් විසින් මැයි මස 18 වැනි දා ශ්‍රී ලංකාවට ප්‍රහාරයක් දියත් කිරීමට සැලසුම් කර ඇති බවට ඉන්දීය ඔත්තු සේවා උපුටා දක්වමින් ඉන්දියාවේ The Hindu පුවත්පතේ පළවූ පුවත සාවද්‍ය පුවතක් බව පුනරුත්ථාපනය වූ එල්.ටී.ටී.ඊ. සාමාජිකයින් පිරිසක් පවසනවා.\nඔවුන් මේ බව සඳහන් කළේ ත්‍රිකුණාමලයේ දී අද ප්‍රවෘත්ති සාකච්ඡාවක් කැඳවමින්.\nකෙසේ වෙතත් හිටපු හමුදාපති විශ්‍රාමික ජෙනරාල් දයා රත්නායක ප්‍රකාශ කළේ, ආරක්ෂක හමුදා හා බුද්ධි අංශ ඉතාම හොඳින් සංවිධානය වී ඇති බැවින් කිසිවෙක් ඒ පිළිබඳ කලබල නො විය යුතු බවයි.",
       "URL": "https://www.hirunews.lk/304525/පුනරුත්ථාපනය-වූ-එල්-ටී-ටී-ඊ-සාමාජිකයින්-පිරිසකගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1164"
}