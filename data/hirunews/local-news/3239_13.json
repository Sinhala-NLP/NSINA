{
       "Source": "hirunews",
       "Timestamp": "Friday, 19 July 2019 - 15:44",
       "Headline": "කඳුකරයේ දිය ඇලි ගණනාවක ජල මට්ටම ඉහලට",
       "News Content": "මධ්‍යම කඳුකරයේ බටහිර බැවුම් ප්‍රදේශවලට ඇද හැලෙන අධික වර්ෂාවත් සමඟ කඳුකරයේ දිය ඇලි ගණනාවක් ජල මට්ටම වැඩි වී තිබෙනවා.\nපසුගිය මාස කිහිපය තුල මධ්‍යම කදුකරයේ පැවති වියළි කාලගුණය හේතුවෙන් එම දිය ඇලි වල ජලමට්ටම අධික ලෙස පහල බැස තිබුණා.\nමේ අතර, පවතින වර්ෂාවත් සමග ඉහල කොත්මලේ ජලාශයේ වාන් දොරටු දෙකක් විවෘත කර ඇති අතර, විමලසුරේන්ද්‍ර ජලාශය තවදුරටත් වාන් දමමින් පවතින බවයි අප වාර්තාකරු පැවසුවේ.\nලක්ෂපාන ජලාශයේද වාන් දොරටු දෙකක් ඊයේ (18) සිට විවෘත කර තිබෙනවා.\nඒ හේතුවෙන් කැලණි ගගේ ජල මට්ටම ඉහල ගොස් ඇති බවයි වාර්තාවන්නේ.",
       "URL": "https://www.hirunews.lk/220628/කඳුකරයේ-දිය-ඇලි-ගණනාවක-ජල-මට්ටම-ඉහලට",
       "Category": "Local News",
       "Parent URL": "https://www.hirunews.lk/local-news.php?pageID=3239"
}