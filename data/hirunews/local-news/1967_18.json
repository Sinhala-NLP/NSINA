{
       "Source": "hirunews",
       "Timestamp": "Saturday, 08 May 2021 - 13:23",
       "Headline": "බාධක මැද කැපවීම සහ අධිෂ්ඨානයට නව අරුතක් එක්කළ දරුවන් දෙදෙනා (වීඩියෝ)",
       "News Content": "අනේක විධ ගැටලු තම අධ්‍යාපන කටයුතුවලට බාධාවක් කර නොගෙන මෙවර උසස් පෙළ විභාගයෙන් උසස් ප්‍රතිඵල ලබා ගැනීමට සමත් වූ සිසුන්දෙ දෙනෙකු පිළිබඳව අපට ප්‍රදේශ දෙකකින් වාර්තා වුණා.\nමේ H.M. චමුදිත දමයන්ත.\nඔහු මෙවර අධ්‍යයන පොදු සහතික පත්‍ර උසස් පෙළ විභාගයේදී කලා අංශයෙන් A සාමාර්ථ 3ක් ලබා ගත්තේ බ්‍රේල් මාධ්‍යයෙන් පෙනි සිටිමින්.\nස්නායු ආබාධයක් හේතුවෙන් උපතින්ම දෑස් පෙනීම අහිමි වූ චමුදිත බ්‍රේල් මාධ්‍යයෙන් අධ්‍යාපනය ආරම්භ කළේ කිරිඳිවැල මහා විද්‍යාලයෙන්.\nඑහිදී ඔහු ශිෂ්‍යත්ව විභාගයෙන් ලකුණු 161ක් ලබා කිරිඳිවැල මධ්‍ය මහා විද්‍යාලයට ඇතුළත්ව තිබුණා.\nපසුව අ.පො.ස. සාමාන්‍ය පෙළ විභාගයෙන් ද ගණිතය විෂයට බී සාමාර්ථයක් සහ අනෙක් සියලුම විෂයන්ට A සාමාර්ථ ලබා ගැනීමට සමත් වූ චමුදිත කලා අංශයෙන් උසස් පෙළ විභාගයට පෙනී සිටියා.\nචමුදිතගේ අධ්‍යාපන කටයුතු සාර්ථක කර ගැනීමට විශ්‍රාමික ගුරුවරයෙකු වූ පියාගෙන් සහ වතුපිටිවල රෝහලේ හෙදියක් වන මවගෙන් මෙන්ම ඔහුගේ ගුරුවරුන්ගෙන් ලැබුණු සහය ඔහු මෙලෙස විස්තර කළා.",
       "URL": "https://www.hirunews.lk/270786/බාධක-මැද-කැපවීම-සහ-අධිෂ්ඨානයට-නව-අරුතක්-එක්කළ-දරුවන්-දෙදෙනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1967"
}