{
       "Source": "hirunews",
       "Timestamp": "Sunday, 02 October 2016 - 6:37",
       "Headline": "පානීය ජලය හිඟයි -  පිරිමැස්මෙන් භාවිතා කරන්න",
       "News Content": "පානීය ජලය අත්‍යාවශ්‍ය කටයුතුවලට හැර වෙනත් කටයුතුවලට යොදා නොගන්නා ලෙස ජාතික ජලසම්පාදන හා ජලාපවහන මණ්ඩලය ජනතාවගෙන් ඉල්ලීමක් කරනවා.\nබස්නාහිර, දකුණ, ඌව සහ උතුරුමැද පළාත්වල ජලාශවල ජල මට්ටම තවදුරටත් පවතින්නේ ඉතා පහළ මට්ටමකයි.\nඑමෙන්ම පවතින වියලි කාලගුණ තත්ත්වය හේතුවෙන් ජල පාරිභෝජනයද ඉහළ ගොස් තිබෙනවා.\nජලසම්පාදන හා ජලාපවහන මණ්ඩලය මගින් ජල සැපයුම සිදු නොකරන ප්‍රදේශවල ජල ගැටළුවට මුහුණදී සිටින ජනතාවට බවුසර් මගින් නොමිලේ ජලය බෙදාහරින බවයි ජලසම්පාදන හා ජලාපවහන මණ්ඩලය ප්‍රකාශ කළේ.\nමේ නිසා ජලය අරපරිස්සමෙන් පාවිච්චි කරන ලෙස එහි සාමාන්‍යාධිකාරී අශෝක කුමාරරත්න ජනතාවගෙන් ඉල්ලා සිටිනවා.",
       "URL": "https://www.hirunews.lk/144262/පානීය-ජලය-හිඟයි-පිරිමැස්මෙන්-භාවිතා-කරන්න",
       "Category": "Local News",
       "Parent URL": "https://www.hirunews.lk/local-news.php?pageID=4855"
}