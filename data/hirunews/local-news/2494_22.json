{
       "Source": "hirunews",
       "Timestamp": "Thursday, 27 August 2020 - 13:25",
       "Headline": "ජීවන වියදම පිළිබඳ අමාත්‍ය අනුකමිටුවක් (වීඩියෝ)",
       "News Content": "නිෂ්පාදකයින්ට සහ පාරිභෝගිකයින්ට සාධාරණයක් වන ලෙස රටේ නිෂ්පාදනය සහ වෙළඳපොල තත්ත්වය නියාමනය කර ඉදිරි ක්‍රියාමාර්ග ගැනීම සඳහා ජීවන වියදම පිළිබඳව අග්‍රාමාත්‍ය ගෝඨාභය රාජපක්ෂගේ ප්‍රධානත්වයෙන් අමාත්‍ය මණ්ඩල අනුකමිටුවක් පත් කර තිබෙනවා.\nජනාධිපති ගෝඨාභය රාජපක්ෂගේ ප්‍රධානත්වයෙන් ඊයේ රැස්වූ කැබිනට් හමුවේදී මෙම තීරණය ගත් බවයි සම කැබිනට් ප්‍රකාශක අමාත්‍ය රමේෂ් පතිරණ, රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමින් කියා සිටියේ.\nසරල බදු ක්‍රමයක් ක්‍රියාවට නැංවීම සඳහා පනත් 4ක් සංශෝධනය කිරීම සඳහා මෙන්ම දේශීය ආදායම් සහ එකතු කළ අගය මත බදු පනත් සංශෝධනය කිරීම සඳහාද අමාත්‍ය මණ්ඩල අනුමැතිය හිමි වූ බව මාධ්‍ය  හමුවට එක්වූ සම කැබිනට් ප්‍රකාශක අමාත්‍ය උදය ගම්මන්පිල ප්‍රකාශ කළා.\nඑහිදී කැබිනට් ප්‍රකාශක අමාත්‍ය කෙහෙලිය රඹුක්වැල්ල කියා සිටියේ දිවයින පුරා පසුගියදා සිදුවූ විදුලිය බිඳවැටීම සම්බන්ධයෙන් සොයා බැලීමට පත් කළ කමිටුවේ වාර්තාව අමාත්‍ය මණ්ඩලයට ඉදිරිපත් වූ බවයි.\nඅමාත්‍ය මණ්ඩල රැස්වීමේදී එළඹුණු තීරණ මෙතනින්",
       "URL": "https://www.hirunews.lk/248772/ජීවන-වියදම-පිළිබඳ-අමාත්‍ය-අනුකමිටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}