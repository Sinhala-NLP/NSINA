{
       "Source": "hirunews",
       "Timestamp": "Thursday, 13 December 2018 - 18:45",
       "Headline": "නිදහස් සන්ධාන මන්ත්‍රීවරුන්ගේ විශේෂ රැස්වීමක් ජනපති ප්‍රධානත්වයෙන්",
       "News Content": "එක්සත් ජනතා නිදහස් සන්ධාන මන්ත්‍රීවරුන්ගේ විශේෂ රැස්වීමක් ජනාධිපති මෛත්‍රීපාල සිරිසේනගේ ප්‍රධානත්වයෙන් ජනාධිපති ලේකම් කාර්යාලයේදී අද පස්වරුවේ පැවැත්වුනා.\nඑහිදී ශ්‍රේෂ්ඨාධිකරණය ලබාදුන් තීන්දුව සම්බන්ධයෙන් සාකච්ඡා කරන බවයි පාර්ලිමේන්තු මන්ත්‍රී එස්.බී. දිසානායක කොළඹ අද පැවති මාධ්‍ය හමුවකට එක්වෙමින් කියා සිටියේ.\nහිටපු අගමැති රනිල් වික්‍රමසිංහට බහුතරයක් නොමැති බව ද ඔහු එහිදී ප්‍රකාශ කළා.\nමාධ්‍ය හමුවට එක්වූ පාර්ලිමේන්තු මන්ත්‍රී ඩිලාන් පෙරේරා කියා සිටියේ අග්‍රාමාත්‍ය ධුරයේ කිසිදු වෙනසක් ඉදිරියේදීත් සිදුනොවනු ඇති බවයි.\nමේ අතර සාකච්ඡාවෙන් පසු මාධ්‍ය වෙත අදහස් දක්වමින් පාර්ලිමේන්තු මන්ත්‍රී ලක්ෂ්මන් යාපා අබේවර්ධන කියාසිටියේ එක්සත් ජාතික පක්ෂය සමග යළි ආණ්ඩුවක් පවත්වාගෙන යාමට සූදානම් නොමැති බවට ජනාධිපතිවරයා ප්‍රකාශ කළ බවයි.\nඑමෙන්ම අතුරු තහනම පිළිබඳ හෙට ශ්‍රේෂ්ඨාධිකරණය මතය සලකා ඉදිරි තීරණ ගන්නා බව ද ඔහු සඳහන් කළා.",
       "URL": "https://www.hirunews.lk/206087/නිදහස්-සන්ධාන-මන්ත්‍රීවරුන්ගේ-විශේෂ-රැස්වීමක්-ජනපති-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3606"
}