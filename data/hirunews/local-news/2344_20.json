{
       "Source": "hirunews",
       "Timestamp": "Sunday, 08 November 2020 - 13:38",
       "Headline": "ඇමරිකාවේ නව ජනපතිට ජනාධිපති ගෝඨාභය රාජපක්ෂ, අගමැති සහ විපක්ෂ නායකගෙන් සුබපැතුම් (වීඩියෝ)",
       "News Content": "ජනාධිපති ගෝඨාභය රාජපක්ෂ, ඇමරිකානු නව ජනාධිපති ජෝ බයිඩ්න්ට සුබ පැතුම් එක් කර තිබෙනවා.\nඒ, ට්විටර් පණිවුඩයක් නිකුත් කරමින්.\nමෙහිදී ජනාධිපතිවරයා වැඩිදුරටත් පවසා ඇත්තේ මෙය ඓතිහාසික ජයග්‍රහණයක් වන අතර, ඉදිරියේදී ඇමරිකාව සහ ශ්‍රී ලංකාව අතර ද්විපාර්ශවික සබඳතා ශක්තිමත් කිරීමට අපේක්ෂා කරන බවයි.\nඑමෙන්ම අග්‍රාමාත්‍ය මහින්ද රාජපක්ෂද ජෝ බයිඩ්න්ට මෙන්ම උප ජනාධිපති ලෙස තේරී පත්වූ කමලා හැරිස්ටද සිය සුබපැතුම් එක් කරන බව සිය ට්විටර් ගිණුමේ සටහනක් තබමින් ප්‍රකාශ කර තිබෙනවා.\nඑමෙන්ම විපක්ෂ නායක සජිත් ප්‍රේමදාසද ජෝ බයිඩ්න්ට සහ කමලා හැරිස්ට සුබපැතුම් එක්කර තිබෙනවා.",
       "URL": "https://www.hirunews.lk/254264/ඇමරිකාවේ-නව-ජනපතිට-ජනාධිපති-ගෝඨාභය-රාජපක්ෂ-අගමැති-සහ-විපක්ෂ-නායකගෙන්-සුබපැතුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2344"
}