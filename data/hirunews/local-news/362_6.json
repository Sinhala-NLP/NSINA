{
       "Source": "hirunews",
       "Timestamp": "Sunday, 07 May 2023 - 19:35",
       "Headline": "චීනයේ එක් තීරයක් - එක් මාවතක් වැඩසටහන ඇෆ්ගනිස්තානයටත්",
       "News Content": "චීනයේ එක් තීරයක් - එක් මාවතක් වැඩසටහන ඇෆ්ගනිස්තානය තුළද ක්‍රියාත්මක කිරීමට තලේබාන් සංවිධානය එකඟතාවය පළකර තිබෙනවා.\nවිදෙස් වාර්තා සදහන් කළේ චීන විදේශ අමාත්‍ය ක්වින් ගැන්ග්, පකිස්තාන විදේශ අමාත්‍ය බිලාවල් බූතෝ සහ ඇෆ්ගනිස්තානයේ තලේබාන් නියෝජිත අමීර් කාන් සමඟ ඉස්ලාමාබාද්හි පැවති සාකච්ඡාවකින් අනතුරුව ඒ සඳහා ගිවිසුම්ගතව ඇති බවයි.\nමේ වනවිට සම්බාධක හේතුවෙන් පීඩා විදින ඇෆ්ගනිස්තානයට යටිතල පහසුකම් නගා සිටුවීමට මෙමගින් විශාල පිටුවහලක් ලැබෙනු ඇති බව විදෙස් වාර්තා පෙන්වා දෙනවා.",
       "URL": "https://www.hirunews.lk/334523/චීනයේ-එක්-තීරයක්-එක්-මාවතක්-වැඩසටහන-ඇෆ්ගනිස්තානයටත්",
       "Category": "Local News",
       "Parent URL": "https://www.hirunews.lk/local-news.php?pageID=362"
}