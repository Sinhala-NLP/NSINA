{
       "Source": "hirunews",
       "Timestamp": "Thursday, 10 August 2017 - 7:24",
       "Headline": "අද හිරු ගමින් ගමට අපරැක්කගම - බැද්දගම්මැද්දට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලූ පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහන ඊයේ (09) ක්‍රියාත්මක වූයේ බෙලිඅත්ත - විහාර මාවත ප්‍රදේශයේයි.\nගමේ ගැටලූ පිළිබඳව ගමින් ගමට ගොස් ඒවා ජනතාවගෙන් විමසා අදාළ තත්ත්වය පිළිබඳව බලධාරීන් දැනුවත් කෙරෙන මෙම වැඩසටහනට ආරම්භයේ සිටම හිමිවූයේ දැවැන්ත ජනතා ප්‍රතිචාරයක්.\nමෙහි පළමු අදියර මාතර දිස්ත්‍රික්කයේ ප්‍රදේශ රැසක් කේන්ද්‍ර කරගනිමින් ක්‍රියාත්මක වනවා.\nඒ අනුව ඊයේ බෙලිඅත්ත - විහාර මාවත ප්‍රදේශයට පැමිණි අප නියෝජිතයන් ප්‍රදේශයේ ගැටලූ පිළිබඳව බලධාරීන් දැනුම්වත් කිරීමට ජනතාවට අවස්ථාව ලබාදුන්නා.\nඑමෙන්ම හක්මන, පිටබැද්දර සහ තෙලිජ්ජවිල ආදී ප්‍රදේශ රැසක ගම්මාන කේන්ද්‍ර කරගනිමින් මාතර දිස්ත්‍රික්කයේ වැඩසටහන ක්‍රියාත්මක කිරීමට හිරු අපේක්ෂා කරනවා.\nඅද හිරු ගමින් ගමට කණ්ඩායම පැමිණෙන්නේ අපරැක්කගම - බැද්දගම්මැද්ද ප්‍රදේශයටයි.\nහිරු ගමින් ගමට වැඩසටහනට එක්වන ප්‍රදේශවාසී ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමට ද හිරු එෆ්.එම්. මෙහිදී කටයුතු කරනවා.",
       "URL": "https://www.hirunews.lk/168053/අද-හිරු-ගමින්-ගමට-අපරැක්කගම-බැද්දගම්මැද්දට",
       "Category": "Local News",
       "Parent URL": "https://www.hirunews.lk/local-news.php?pageID=4378"
}