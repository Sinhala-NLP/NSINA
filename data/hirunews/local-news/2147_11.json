{
       "Source": "hirunews",
       "Timestamp": "Sunday, 14 February 2021 - 19:30",
       "Headline": "දාරලුවේ ඉපැරණි ශාකය මැදිකර අධිවේගී මාර්ගය ඉදිකිරීමට යෝජනා (වීඩියෝ)",
       "News Content": "ගම්පහ - දාරලුව ප්‍රදේශයේ පිහිටි ශ්‍රී ලංකාවට ආවේණික ඉපැරණි කෲඩියා සෙලනිකා ශාකය මැදි කර කඩවත - මීරිගම අධිවේගී මාර්ගය ඉදිකිරීමට මහාමාර්ග අමාත්‍යාංශය වෙත යෝජනා කළ බව වනජීවි හා වන සංරක්ෂණ අමාත්‍යාංශ ලේකම් බන්දුල හරිස්චන්ද්‍ර ප්‍රකාශ කළා.\nපසුගිය දා අමාත්‍යාංශ ලේකම්වරයා ඇතුළු පිරිසක් එම ශාකය නිරීක්ෂණය කළ අතර, අදාළ යෝජනාව ඇතුළත් වාර්තාව විෂය භාර අමාත්‍ය සී.බී. රත්නායක වෙත භාරදීමෙන් අනතුරුව මහා මාර්ග අමාත්‍යාංශයට මේ වන විට යොමු කර තිබෙනවා.\nමේ අතර, මෙම ශාකය සම්බන්ධයෙන්  මතුව ඇති ගැටළුවට උචිත ක්‍රියාමාර්ගය වන්නේ එම ශාකය පවතින ස්ථානයේ තැබීම බව හිටපු ජනාධිපති මෛත්‍රීපාල සිරිසේන ප්‍රකාශ කළා.\nහිටපු ජනාධිපතිවරයා මේ බව සදහන් කළේ එම ශාකය අද (14) දහවල් නිරීක්ෂණය කිරීමෙන් පසු මාධ්‍ය වෙත අදහස් දක්වමින්.",
       "URL": "https://www.hirunews.lk/262579/දාරලුවේ-ඉපැරණි-ශාකය-මැදිකර-අධිවේගී-මාර්ගය-ඉදිකිරීමට-යෝජනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2147"
}