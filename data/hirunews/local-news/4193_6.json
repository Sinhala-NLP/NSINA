{
       "Source": "hirunews",
       "Timestamp": "Thursday, 30 November 2017 - 16:26",
       "Headline": "පාසල් සහ පිරිවෙන් සිසුන්ගේ නිල ඇඳුම් වවුචර ලබන සතියේ",
       "News Content": "පාසල් සිසුන් සඳහා නිකුත් කෙරෙන නිල ඇඳුම් වවුචර් පත් දැනටමත් සියලුම පළාත්වලට බෙදා අවසන් කර ඇති අතර මෙම වවුචර පත් ඉදිරි සතියේ දී පාසල් සිසුන් අතට පත් කිරීමට නියමිත බව අධ්‍යාපන අමාත්‍යංශය කියා සිටියා.\nහතළිස් දෙලක්ෂයකට ආසන්න පාසල් දරුවන් සඳහා මිලියන 2370 ක වටිනාකමකින් යුත් නිල ඇඳුම් වවුචර පත් ද,  පිරිවෙන් සිසුන් සඳහා මිලියන 75 ක වටිනාමකින් යුත් වවුචරපත් ද මේ වනවිට නිකුත් කර අවසන් බවයි අමාත්‍යංශය පවසන්නේ.\nඒවා ඉදිරි සතියේ දී දරුවන් අතට පත් කිරීමට නියමිතව තිබෙනවා.\nමෙම නිල ඇඳුම් වවුචරපත්වල මුළු වටිනාකම මිලියන 2445 ක්.",
       "URL": "https://www.hirunews.lk/177310/පාසල්-සහ-පිරිවෙන්-සිසුන්ගේ-නිල-ඇඳුම්-වවුචර-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=4193"
}