{
       "Source": "hirunews",
       "Timestamp": "Tuesday, 29 May 2018 - 7:32",
       "Headline": "ළමා අපයෝජන සිද්ධියකට, වැලිඔය පොලීසියට උසාවියෙන් කැදවීමක්",
       "News Content": "පොලිස් අත්අඩංගුවේ සිටි 12 හැවිරිදි පිරිමි දරුවෙකු වැලිඔය පොලිස් ස්ථානය තුළ දී අපයෝජනය කිරීමේ සිද්ධියට සම්බන්ධ සහ ඊට ආධාර අනුබල දුන් සියළු සැකකාර පොලිස් නිලධාරීන් අත්අඩංගුවට ගන්නා ලෙස අධිකරණය නියෝග කර තිබෙනවා.\nඒ, ඊට අදාළ නඩුව කැබිතිගොල්ලෑව මහේස්ත්‍රාත් අධිකරණයේ ඊයේ කැදවූ අවස්ථාවේදියි.\nඑහිදී මහේස්ත්‍රාත් මනෝජ් ප්‍රභාකරන් මුලතිව් සහකාර පොලිස් අධිකාරීවරයාට මෙම නියෝග නිකුත් කර තිබෙනවා.\nමූලික විමර්ශනවලදී හඳුනා ගැනීමට නොහැකි නම්, වැලිඔය පොලිස් ස්ථානයේ සියලූම පොලිස් නිලධාරීන් හඳුනා ගැනීමේ පෙරට්ටුවකට ඉදිරිපත් කරන ලෙසට ද මහේස්ත්‍රාත්වරයා නියෝග කර ඇති බව සඳහන්.\nසැකකරුවන් අත්අඩංගුවට ගෙන අධිකරණයට ඉදිරිපත් කිරීමට අපොහොසත් වුවහොත් සිද්ධියට අදාළ පැමිණිල්ල අධිකරණය හමුවේ කැදවීමට සිදුවනු ඇති බවටයි කැබිතිගොල්ලෑව මහේස්ත්‍රාත්වරයා එහිදී දැනුම් දී ඇත්තේ.\nතහඩු සොරකම් කිරීමේ සිද්ධියක් සම්බන්ධයෙන් පසුගිය 8 වන දා වැලිඔය පොලීසිය මගින් මෙම 12 හැවිරිදි දරුවා අත්අඩංගුවට ගෙන තිබෙනවා.\nපසුගිය පදවිය මහේස්ත්‍රාත් අධිකරණයට ඉදිරිපත් කරන තුරු වැලිඔය පොලීසිය තුළ රදවා තබා ගත් අවස්ථාවේදි එහි රාජකාරියේ සිටි පොලිස් නිලධාරියෙකු තමාව අපයෝජනය කළ බවටයි එම දරුවා ප්‍රකාශ කර ඇත්තේ.",
       "URL": "https://www.hirunews.lk/191795/ළමා-අපයෝජන-සිද්ධියකට-වැලිඔය-පොලීසියට-උසාවියෙන්-කැදවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3922"
}