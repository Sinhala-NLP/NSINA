{
       "Source": "hirunews",
       "Timestamp": "Thursday, 06 May 2021 - 16:54",
       "Headline": "දඹුල්ල ආර්ථික මධ්‍යස්ථානය මාතලේ ගොවින් සඳහා පමණක් සීමා කෙරේ",
       "News Content": "දඹුල්ල ආර්ථික මධ්‍යස්ථානය හෙට සිට දිවයිනේ සියලුම ගොවීන්ට විවෘත කර තැබීමට තීරණය කළද පවතින කොරෝනා ව්‍යාප්තිය හමුවේ එය දින තුනකට කල් තැබීමට තීරණය කර තිබෙනවා.\nඒ අනුව දඹුල්ල විශේෂ ආර්ථීක මධ්‍යස්ථානය තවදුරටත් විවෘතව පවතින්නේ මාතලේ ගොවීන්ට පමණක් බවයි.  දිස්ත්‍රික් කොවිඩ් මර්දන කමිටු ප්‍රධානී මේජර් ජෙනරාල් නිශාන්ත මානගේ  කියා සිටියේ.\nඑමනේම දඹුල්ල නගරය සහ ආර්ථික මධ්‍යස්ථානය වසා දැමූ කාලසීමාවේදී ආර්ථීක මධ්‍යස්ථානය පිටුපස ගබඩාවක රඳවාගෙන කාන්තාවන් අටදෙනෙකු සේවයේ යෙදවූ ස්ථානයක් වැටලීමට දඹුල්ල මහ නගර සභාවේ සෞඛ්‍ය පරීක්ෂක ඒකකය සහ පොලීසිය අද කටයුතු කළා.\nහුදෙකලා කෙරුණු කාලසීමාවේ ඔවුන් ගබඩාවේ අර්තාපල් සහ ලොකු ළුෑණු තේරීම සහ ඒවා පැටවීමේ නිරතව සිටි බවටයි වාර්තාවන්නේ.",
       "URL": "https://www.hirunews.lk/270624/දඹුල්ල-ආර්ථික-මධ්‍යස්ථානය-මාතලේ-ගොවින්-සඳහා-පමණක්-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1971"
}