{
       "Source": "hirunews",
       "Timestamp": "Wednesday, 07 August 2019 - 7:51",
       "Headline": "අදත් මුහුද රළු වෙයි",
       "News Content": "අද දිනයේ සිට ඉදිරි දින කිහිපයේදී දිවයිනේ නිරිතදිග කොටසේ වැසි තත්ත්වයේ තරමක වැඩිවීමක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම බස්නාහිර, මධ්‍යම, වයඹ සහ සබරගමුව පළාත්වලටත්, ගාල්ල සහ මාතර දිස්ත්‍රික්කවලටත්, මිලිමීටර 75 ට වැඩි තද වැසි අපේක්ෂා කරන බවයි එම දෙපාර්තමේන්තුව සඳහන් කළේ.\nඑමෙන්ම උතුර, උතුරුමැද සහ වයඹ පළාත්වලත්, ත්‍රිකුණාමලය දිස්ත්‍රික්කයේත් සුළෙඟ් වේගය පැයට කිලෝමීටර 70 දක්වා ක්‍ෂණිකව ඉහළ යා හැකියි.\nමීට අමතරව උතුරු සහ මධ්‍යම අරාබි මුහුදු ප්‍රදේශවල සුළෙඟ් වේගය විටින් විට ඉහළ යා හැකි බැවින් ධීවර සහ නාවික ප්‍රජාව වෙත නිකුත් කළ අනතුරු ඇඟවීම තවදුරටත් ක්‍රියාත්මක බවද කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/221708/අදත්-මුහුද-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3212"
}