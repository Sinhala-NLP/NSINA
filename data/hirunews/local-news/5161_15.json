{
       "Source": "hirunews",
       "Timestamp": "Friday, 19 February 2016 - 19:23",
       "Headline": "මහින්ද ඉවත් කිරීම ගැන කතා කරයි",
       "News Content": "තමන් පක්ෂයෙන් ඉවත් කිරීමට වුමනාව ඇත්තේ ශ්‍රී ලංකා නිදහස් පක්ෂයේ ජ්‍යෙෂ්ඨයන් පිරිසකට බව හිටපු ජනාධිපති මහින්ද රාජපක්ෂ පවසනවා.\nබරපතල වංචා දූෂණ සොයන ජනාධිපති විමර්ශන කොමිසමට අද පැමිණීමෙන් අනතුරුව මාධ්‍ය වෙත අදහස් දක්වමින් හිටපු ජනාධිපතිවරයා මෙම අදහස් පළ කළා.\nපසුගිය ජනාධිපතිවරණයේදී ස්වාධින රූපවාහිනියේ විකාශය වූ හිටපු ජනාධිපති මහින්ද රාජපක්ෂගේ දැන්වීම් සදහා මුදල් නොගෙවීමේ සිද්ධිය සම්බන්ධයෙන් ජනාධිපති පරීක්ෂණ කොමිසම සිදුකරන පරීක්ෂණවලට අදාළවයි ඔහු අද යළිත් මෙම කොමිසමට පැමිණියේ.\nඅද දිනයේ සිදුකළ මූලික සාක්ෂි විමසීමේදී සහ විත්තියේ සාක්ෂි විමසීමේදී මේ පිළිබදව තොරතුරු රැසක් අනාවරණ වී ඇති බවයි මහා පරිමාණ වංචා සොයන ජනාධිපති කොමිසම ප්‍රකාශ කළේ.",
       "URL": "https://www.hirunews.lk/126670/මහින්ද-ඉවත්-කිරීම-ගැන-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5161"
}