{
       "Source": "hirunews",
       "Timestamp": "Wednesday, 16 September 2020 - 10:38",
       "Headline": "ගැබිණි කාන්තාවක් සිදුකළ ගංජා ජාවාරමක තොරතුරු හෙලි වේ (වීඩියෝ)",
       "News Content": "ගැබිණි කාන්තාවක් සිදුකරගෙන ගිය කේරල ගංජා ජාවාරමක් සම්බන්ධයෙන් තොරතුරු අනාවරණය වී තිබෙනවා.\nඒ, බෙන්තොට පොලිසිය මගින් සිදුකරන ලද විශේෂ වැටලීමකදී කේරල ගංජා සමඟින් ගැබිණි කාන්තාවක් පහුරුමුල්ල ප්‍රදේශයේදී ඊයේ අත්අඩංගුවට ගැනීමත් සමඟයි.\nසිය සැමියා සමඟ කේරල ගංජා තොගයක් බෙන්තොට ප්‍රදේශයේ ගැණුම්කරුවන් වෙත ලබාදීමට ත්‍රීරෝද රථයකින් ගමන් කරමින් සිටියදී ඇය මෙලෙස අත්අඩංගුවට ගෙන තිබුණා.\nවෛද්‍යවරයෙකු වෙත යන මුවාවෙන් දීර්ඝ කාලයක සිට මෙලෙස ගංජා ජාවාරමේ නිරත වී ඇති බවටයි දැනට සිදුකරන ලද පොලිස් පරීක්ෂණවලින් අනාවරණ වී ඇත්තේ.\nසිද්ධිය සම්බන්ධයෙන් ඇයගේ සැමියාද අත්අඩංගුවට ගෙන තිබෙනවා.",
       "URL": "https://www.hirunews.lk/250339/ගැබිණි-කාන්තාවක්-සිදුකළ-ගංජා-ජාවාරමක-තොරතුරු-හෙලි-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2452"
}