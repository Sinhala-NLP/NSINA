{
       "Source": "hirunews",
       "Timestamp": "Sunday, 10 December 2017 - 12:53",
       "Headline": "හැරෙන තැපෑලෙන් ආ විශ්‍රාමිකයන්ගේ කෝටි පහ",
       "News Content": "පසුගිය වසර කිහිපය තුළ විශ්‍රාමිකයන්ගේ ගිණුම්වලට බැරවිය යුතු රුපියල් පන්කෝටි තිස්තුන් ලක්ෂ අනූ දෙදහස් පන්සිය දහ හතරක මුදලක් අදාළ ගිණුම්වලට බැර නොවී ප්‍රතික්ෂේප වී ඇති බව රාජ්‍ය ගිණුම් කාරක සභාව පෙන්වා දී තිබෙනවා.\nඒ, එම කාරක සභාව පෙරේදා දිනයේ නිකුත් කළ එහි සිව්වන වාර්තාව මගින්.\nඅන්තර් බැංකු ගෙවීමේ ක්‍රමවේදය තුළ පවතින අඩුපාඩු හේතුවෙන් 2010 වසරේ සිට මෙම තත්ත්වය සිදුව ඇති බවට නිරීක්ෂණය වන බවයි අදාළ වාර්තාව මගින් පෙන්වා දෙන්නේ.\nවිශ්‍රාමිකයන් 1463 දෙනෙකුට අයත් මෙම විශ්‍රාම වැටුප් මුදල් යළි විශ්‍රාම වැටුප් දෙපාර්තමේන්තුව වෙත හරවා යවා තිබෙනවා.\nකෙසේ වෙතත් මෙම තත්ත්වය නිවැරදි කිරීමට මේ වනතුරුත් නිසි ක්‍රියාමාර්ග නොගැනීම හේතුවෙන් වංචා හා ¥ෂණ ඇතිවීමේ හැකියාවක් පවතින බව රාජ්‍ය ගිණුම් කාරක සභාව පෙන්වා දෙනවා.\nඒ අනුව ප්‍රතික්ෂේප වන විශ්‍රාම වැටුප් බැංකු ගත කිරීම සම්බන්ධයෙන් කටයුතු කිරීම සඳහා වෙනම අංශයක් ස්ථාපිත කිරීම අත්‍යාවශ්‍ය වී ඇති කරුණක්.\nමේ අතර පසුගිය වසරේ දෙසැම්බර් මස 31 වනදා වනවිට විශ්‍රාම වැටුප් ගිණුම් සඳහා සිදුව? වැඩිපුර ගෙවීම්වල ශේෂය තිස් දෙකෝටි දෙ ලක්ෂ අටසිය පහළොවක්.\nඑම මුදල් යළි අයකරගැනීම සඳහා කටයුතු කර නොතිබීම පිළිබඳව රාජ්‍ය ගිණුම් කාරක සභාව සිය වාර්තාව මගින් අප්‍රසාදය පළ කර තිබෙනවා.",
       "URL": "https://www.hirunews.lk/178044/හැරෙන-තැපෑලෙන්-ආ-විශ්‍රාමිකයන්ගේ-කෝටි-පහ",
       "Category": "Local News",
       "Parent URL": "https://www.hirunews.lk/local-news.php?pageID=4178"
}