{
       "Source": "hirunews",
       "Timestamp": "Wednesday, 16 February 2022 - 7:44",
       "Headline": "මතුගම දී තිදරු මවක් වෙඩි තබා ඝාතනය කෙරෙයි (වීඩියෝ)",
       "News Content": "මතුගම - බාලිකා පාර ප්‍රදේශයේ දී සිදු වූ වෙඩි තැබීමකින් තිදරු මවක් ජීවිතක්ෂයට පත්වී තිබෙනවා.\nපොලීසිය සදහන් කළේ, පුද්ගලයන් දෙදෙනෙකු විසින් ඇය සිටි නිවසට පැමිණ ඊයේ රාත්‍රියේ මෙම වෙඩි තැබීම සිදුකර ඇති බවයි.\nවෙඩි තැබීමෙන් ජීවිතක්ෂයට පත්වූයේ 38 හැවිරිදි කාන්තාවක්.\nඇය සිය සැමියා සහ දරුවන් සමඟ සිටිය දී යතුරුපැදියකින් පැමිණි පුද්ගලයින් දෙදෙනෙකු එක් වරම නිවසට ඇතුළු වී මෙම වෙඩි තැබීම සිදුකර තිබෙනවා.\nඑම අවස්ථාවේ දී සැමියා සහ දරුවන් කාමරයකට ගොස් දිවි බේරාගෙන ඇති බවයි පොලීසිය සඳහන් කළේ.\nපෞද්ගලික ආරවුලක් මත මෙම වෙඩි තැබීම සිදුව ඇති අතර, ඇයගේ ස්වාමි පුරුෂයා ඝාතනය සඳහා සැකකරුවන් පැමිණ ඇති බවට යි දැනට සිදු කරන ලද විමර්ශනවලින් අනාවරණ වී ඇත්තේ.\nටී 56 ගිනි අවියකින් මෙම වෙඩි තැබීම සිදුකර ඇති අතර සිද්ධිය වූ ස්ථානයේ තිබී උණ්ඩ කොපු 6ක් ද සොයාගෙන තිබුණා.\nපාතාල සාමාජිකයෙකු වූ මතුගම ශාන් නැමැත්තාගේ ගෝලයන් දෙදෙනෙකු මෙම වෙඩි තැබීම සිදුකර ඇති බවත් එය කොන්ත්‍රාත්තුවක් මත කළේ ද යන්න පිළිබදව පොලීසිය දැනට සැක පළ කරනවා.",
       "URL": "https://www.hirunews.lk/297139/මතුගම-දී-තිදරු-මවක්-වෙඩි-තබා-ඝාතනය-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1354"
}