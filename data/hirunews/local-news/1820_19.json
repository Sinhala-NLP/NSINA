{
       "Source": "hirunews",
       "Timestamp": "Wednesday, 14 July 2021 - 16:17",
       "Headline": "නිරෝධායනයට රැගෙන ගිය හිමිනමක් නිදහස් කරන ලෙස ඉල්ලා අභියාචනාධිකරණයට පෙත්සමක්",
       "News Content": "නිරෝධායනයට රැගෙන ගිය කොස්වත්තේ මහානාම හිමියන් නිදහස් කරන ලෙස නියෝගයක් ඉල්ලා අභියාචනාධිකරණයට හබයාස්කෝපුස් පෙත්සමක් ඉදිරිපත් කර තිබෙනවා.\nඒ මාලිගාවත්ත සමාධි ධර්මායතනයේ විහාරාධිපති තංගල්ලේ සාරද හිමියන් විසින්.\nපසුගියදා බත්තරමුල්ල ප්‍රදේශයේ විරෝධතාවයක නිරත වීම මත අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත මුදා හැරීමෙන් පසු මුලතිව් ප්‍රදේශයේ මධ්‍යස්ථානයක් වෙත උන්වහන්සේ නිරෝධායනය සඳහා රැගෙන යනු ලැබුවා.\nඅදාල හිමියන්ගේ කොරෝනා පරීක්ෂණ වාර්තා අනුව උන්වහන්සේට කොරෝනා වෛරසය ආසාදනය වී නොමැති බවට තහවුරු වී ඇති බවද පෙත්සමේ සඳහන්.\nඒ අනුව පොලිස්පතිවරයා, නීතිපතිවරයා, සෞඛ්‍ය සේවා අධ්‍යක්ෂ ජනරාල්වරයා, ප්‍රදේශයේ ප්‍රධාන සෞඛ්‍ය වෛද්‍ය නිලධාරීවරුන් මෙන්ම රාජගිරිය හා තලංගම පොලිස් ස්ථානාධිපතිවරුන් ඇතුලු පිරිසක් පෙත්සමේ වග උත්තරකරුවන් ලෙස නම් කර තිබෙනවා.",
       "URL": "https://www.hirunews.lk/276960/නිරෝධායනයට-රැගෙන-ගිය-හිමිනමක්-නිදහස්-කරන-ලෙස-ඉල්ලා-අභියාචනාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1820"
}