{
       "Source": "hirunews",
       "Timestamp": "Friday, 13 March 2020 - 15:15",
       "Headline": "ඉන්ධන  සහ ආහාර හිඟයක් ගැන පැතිර යන කට කතා අසත්‍යයි",
       "News Content": "රට තුල කිසිදු ආහාර හෝ ඉන්ධන හිඟයක් නොමැති බව රජයේ ප්‍රවෘත්ති දෙපාර්තමේන්තුව නිවේදනය කරනවා.\nඑමෙන්ම රට තුළ ඉන්ධන හිඟයක් පවතින බවට පැතිර යන කට කතාවල කිසිදු සත්‍යතාවක් නොමැති බවයි විදුලිබල හා බලශක්ති අමාත්‍යංශය අවධාරණය කළේ.\nප්‍රමාණවත් ඉන්ධන තොග ලංකා ඛනිජ තෙල් සංස්ථාව සතුව පවතින බවයි එම අමාත්‍යංශය කියාසිටියේ.\nඉන්ධන හිඟයක් පිළිබඳ අනවශ්‍ය බියක් ඇතිකර නොගන්නා ලෙසට සහ කිසිදු හිඟයකින් තොරව දිවයින පුරා ඉන්ධන බෙදාහැරීමේ කටයුතු සාමාන්‍ය පරිදි ලංකා ඛනිජ තෙල් සංස්ථාව මගින් අඛණ්ඩව සිදු කරන බව ද එම අමාත්‍යංශය වැඩිදුරටත් ප්‍රකාශ කළා.",
       "URL": "https://www.hirunews.lk/236429/ඉන්ධන-සහ-ආහාර-හිඟයක්-ගැන-පැතිර-යන-කට-කතා-අසත්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=2855"
}