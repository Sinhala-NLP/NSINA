{
       "Source": "hirunews",
       "Timestamp": "Wednesday, 24 May 2023 - 9:37",
       "Headline": "චීන යාත්‍රාවෙන් ශ්‍රී ලංකා නාවික හමුදාව තවත් සිරුරු සොයා ගනී (ඡායාරූප)",
       "News Content": "ගැඹුරු මුහුදේ ආපදාවට පත් චීන ධීවර යාත්‍රාව සෙවීමේ සහ මුදා ගැනීමේ මෙහෙයුම් සඳහා එක්වූ ශ්‍රී ලංකා නාවික හමුදාව එම යාත්‍රාවේ මළ සිරුරු 14ක් සොයාගෙන තිබෙනවා.\nලංකාවට දකුණු දෙසින් වූ ඕස්ට්‍රේලියානු සෙවීම් සහ මුදා ගැනීම් කලාපයට අයත් ගැඹුරු මුහුදේ දී පසුගිය 16වැනි දා පෙරලී යාමෙන් \"LU PENG YUAN YU 028\" නම් ධීවර යාත්‍රාව ආපදාවට පත් වුණා.\nඉන් අනතුරුව ශ්‍රී ලංකා නාවික හමුදාවට අයත් විජයබාහු නෞකාව මඟින් නාවික හමුදා කිමිදුම් කණ්ඩායමක් එම ස්ථානය වෙත පිටත් කර හැරීමට නාවික හමුදාපතිවරයා විසින් පියවර ගනු ලැබුවා.\nඑහිදී එම කණ්ඩායම විසින් එම යාත්‍රාවේ සිටි කාර්‍යමණ්ඩලයේ සිරුරු සොයා ගැනීමට සමත් වූ අතර, කපිතාන්වරයාගේ මැදිරියෙන් සහ නවාතැන් මැදිරි ප්‍රදේශයෙන් මළ සිරුරු දෙකක්ද, තවත් නරක් වූ මළ සිරුරු 12ක් ද සොයා ගැනීමට සමත් වුණා.",
       "URL": "https://www.hirunews.lk/336061/චීන-යාත්‍රාවෙන්-ශ්‍රී-ලංකා-නාවික-හමුදාව-තවත්-සිරුරු-සොයා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=321"
}