{
       "Source": "hirunews",
       "Timestamp": "Saturday, 01 April 2017 - 21:46",
       "Headline": "තරුණ පිරිස් ආයුධ ගැනීම වැළැක්වීම ආණ්ඩුවේ වගකීමක් - ජනපති",
       "News Content": "තරුණ පිරිස් ආයුධ ගැනීම වැළැක්වීම ආණ්ඩුව සතු වගකීමක් බව ජනාධිපති මෛත්‍රිපාල සිරිසේන මහතා පවසනවා.\nජනාධිපතිවරයා මේ බව සදහන් කළේ යොවුන් පුර සමාප්ති උළෙල අමතමින්.\nත්‍රිකුණාමලය මැක්හෙයිෂර් ක්‍රීඩාංගණයේ පැවති 8 වැනි ජාතික යොවුන්පුරය සමාප්ති උළෙලට සහභාගී වීමට පැමිණි ජනාධිපතිවරයා ප්‍රථමයෙන් කින්නියා මූලික රෝහලේ නිරීක්ෂණ චාරිකාවක නිරත වුණා.\nඑම අවස්ථාවේදී කින්නියා මූලික රෝහල නවීකරණය කර දෙන්නැයි පිරිසක් උද්ඝෝෂණයේ නිරත වුණේ රෝහල ඉදිරිපිටදී.\nඋද්ඝෝෂකයින් ඉදිරියට ගිය ජනාධිපතිවරයා රෝහල නවීකරණය කර දෙන බවට පොරොන්දුවක් ලබාදුන්නා.\nඉන් පසු ජනාධිපතිවරයා අග්‍රාමාත්‍ය රනිල් වික්‍රමසිංහ මහතාද සහභාගී වූ යොවුන්පුරය සමාප්ති උළෙලට එක් වුණා.\nසියලු පළාත් ආවරණය වන පරිදි කඳවුරු 27 කින් සමන්විත මෙවර යොවුන්පුරයට විදේශිය තරුණ තරුණියන් ඇතුළු තරුණ තරුණියන් 6000 කට අධික පිරිසක් එක්ව සිටිනවා.",
       "URL": "https://www.hirunews.lk/158292/තරුණ-පිරිස්-ආයුධ-ගැනීම-වැළැක්වීම-ආණ්ඩුවේ-වගකීමක්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4583"
}