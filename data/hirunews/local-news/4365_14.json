{
       "Source": "hirunews",
       "Timestamp": "Friday, 18 August 2017 - 11:32",
       "Headline": "පොලොන්නරුව ඓතිහාසික වටදාගයේ කළු දිලීරයක් පැතිරෙයි (ඡායරූප)",
       "News Content": "පොලොන්නරුව ඓතිහාසික වටදාගෙයි කළු පැහැති දිලීර වර්ගයක් මතුව ඇති බව වාර්තාවනවා.\nමේ අනුව වටදාගෙයි ඇති ඉපැරණි කැටයම් මත මෙම දිලීරය ව්‍යාප්ත වී ඇති අතර එය ඉවත් කොට සංරක්ෂණය කිරීමේ වැඩ පිළිවෙලක් පුරා විද්‍යා දෙපාර්තුමේන්තුව මගින් මේ වන විට ක්‍රියාත්මක කර ඇති බවයි අප වාර්තාකරු පවසන්නේ.\nඉකුත් දහ හතර වැනිදා එහි සංරක්ෂණ කටයුතු ආරම්භ කල බවත් රසායනික ද්‍රවය භාවිතයෙන් තොරව ජලය යොදා කළු පැහැති එම දිලීර වර්ගය ඉවත් කරන බවත් ව්‍යාපෘතියය භාර නිලධාරියෙකු සදහන් කළා.\nමේ අතර වටදාගෙය ආසන්නයේ ඇති පොළොන්නරුවේ ඉපැරණි බෝසත් පිලිමයේද මෙම දිලීරය හට ගෙන ඇති බවත් එය සංරක්ෂණය කිරීමේ කටයුතු ඉදිරියේදී සිදු කරන බවත් එම නිලධාරියා වැඩි දුරටත් සදහන් කළා.\nපොළොන්නරුව - රොෂාන් තුෂාර තෙන්නකෝන්",
       "URL": "https://www.hirunews.lk/168742/පොලොන්නරුව-ඓතිහාසික-වටදාගයේ-කළු-දිලීරයක්-පැතිරෙයි-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=4365"
}