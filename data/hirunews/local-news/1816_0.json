{
       "Source": "hirunews",
       "Timestamp": "Saturday, 17 July 2021 - 6:33",
       "Headline": "තවත් ප්‍රදේශ කිහිපයක් හුදෙකලාබවින් නිදහස්",
       "News Content": "දිස්ත්‍රික්ක 04 කට අයත් ග්‍රාමසේවා වසම් 05 ක් හුදෙකලාබවින් නිදහස් කර තිබෙනවා. ඒ අනුව කෑගල්ල දිස්ත්‍රික්කයේ මිහිපිටිය ග්‍රාම නිලධාරී වසමේ මාදෙයියාව ගම්මානය, රත්නපුර දිස්ත්‍රික්කයේ කිරිඇල්ල පොලිස් බල ප්‍රදේශයට අයත් මාටුවාගල වත්තේ උඩ කොටස මෙන්ම අම්පාර දිස්ත්‍රික්කයේ කල්මුණේ පොලිස් බල ප්‍රදේශයට අයත් මරුතමුනායි 03 හුදෙකලාබවින් නිදහස් කර ඇති බවයි යුද හමුදාපති ජෙනරාල් ශවේන්ද්‍ර සිල්වා කියා සිටියේ.\nමීට අමතරව මහනුවර දිස්ත්‍රික්කයේ මහනුවර පොලිස් බල ප්‍රදේශයේ සුදුහුම්පොල බටහිර සහ නැගෙනහිර ග්‍රාම නිලධාරී වසම්වලට අයත් විහාර මාවත, විහාර පටුමග, කප්පර පල්ලිය පාර සහ වෙළමැද පාරගමද හුදෙකලාබවින් නිදහස් කර ඇති බවයි යුද හමුදාපතිවරයා සඳහන් කළේ.",
       "URL": "https://www.hirunews.lk/277170/තවත්-ප්‍රදේශ-කිහිපයක්-හුදෙකලාබවින්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=1816"
}