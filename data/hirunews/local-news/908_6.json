{
       "Source": "hirunews",
       "Timestamp": "Sunday, 28 August 2022 - 8:15",
       "Headline": "හෙරොයින් හා අයිස් මත්ද්‍රව්‍ය සමග පුද්ගලයකු විශේෂ කාර්ය බලකායේ අත්අඩංගුවට",
       "News Content": "විශේෂ කාර්‍ය බලකාය කල්මුණ කඳවුරේ නිලධාරින්ට ලද තොරතුරකට අනුව සිදු කළ වැටලීමකදී නීතිවිරෝධී මත්ද්‍රව්‍ය සමග පුද්ගලයෙකු අත් අඩංගුවට ගෙන තිබෙනවා.\nඒ ඊයේ (27) පස්වරුවේ සයින්දමරුදු පොලිස් වසමේ වෙරළ මාර්ගය ප්‍රදේශයේ දියි.\nඑහිදී නීතිවිරෝධී මත්ද්‍රව්‍ය ලෙස සැලකෙන හෙරොයින් මිලිග්‍රෑම් 4,280ක් සහ අයිස් මත්ද්‍රව්‍ය මිලිග්‍රෑම් 6080ක් සොයා ගැනුණා.\nඅත් අඩංගුවට ගත් තැනැත්තා මෙම මත්ද්‍රව්‍ය මෝටර් රියක් මගින් ප්‍රවාහනය කරමින් සිටියදියි පොලිසිය විසින් සෝදිසි කිරීමකට ලක් කෙරුණේ.\n44 හැවිරිදි සැකකරු කල්මුණකුඩි 03 ප්‍රදේශයේ පදිංචකරුවෙකු වන අතර සිද්ධිය සම්බන්ධයෙන් කල්මුණ පොලිසිය විමර්ශන සිදු කරනවා.",
       "URL": "https://www.hirunews.lk/313927/හෙරොයින්-හා-අයිස්-මත්ද්‍රව්‍ය-සමග-පුද්ගලයකු-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=908"
}