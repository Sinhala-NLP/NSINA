{
       "Source": "hirunews",
       "Timestamp": "Tuesday, 24 January 2023 - 16:56",
       "Headline": "විදුලි වැටලීම්වලින් හත්කෝටියකට වැඩි මුදලක් අයකර ගැනේ",
       "News Content": "පසුගිය වසරේදී ලංකා විදුලිබල මණ්ඩලයේ විශේෂ විමර්ශන ඒකකය දිවයින පුරා සිදුකළ නීතිවිරෝධී විදුලිය ලබාගැනීම්වලට අදාළ වැටලීම්වලදී සිදුකළ පාඩුවට අදාළව සහ උසාවි ගාස්තු ලෙස රුපියල් හත්කෝටි පනස් ලක්ෂ අසූ දහස් හයසිය පනස් දෙකක මුදලක් අය කරගෙන තිබෙනවා.\nඒ අනුව විදුලි මීටර ආශ්‍රිතව සිදුකළ වැටලීම් 1,114 කදී රුපියල් හත්කෝටි විසි තුන්ලක්ෂ අනූ තුන්දහස් හාරසිය හැත්තෑ හතරක මුදලක් අයකරගත් බවයි විදුලිබල මණ්ඩලය නිවේදනය කළේ.\nඑසේම විදුලි රැහැන්වලට කොකු ගසා විදුලිය ලබාගැනීමේ සිද්ධීන් 188 කදී රුපියල් විසි හයලක්ෂ අසූ හත්දහස් එකසිය හැත්තෑ හතක මුදලක් මණ්ඩලය අයකරගෙන තිබෙනවා.",
       "URL": "https://www.hirunews.lk/325791/විදුලි-වැටලීම්වලින්-හත්කෝටියකට-වැඩි-මුදලක්-අයකර-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=581"
}