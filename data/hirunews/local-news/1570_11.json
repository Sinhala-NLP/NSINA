{
       "Source": "hirunews",
       "Timestamp": "Wednesday, 10 November 2021 - 16:10",
       "Headline": "පෞද්ගලික අංශයේ සේවයකයන්ගේ විශ්‍රාමට වයසක්",
       "News Content": "පෞද්ගලික අංශයේ සේවයකයන්ගේ විශ්‍රාම යාමේ වයස නියම කිරීමේ පනත් කෙටුම්පතට කම්කරු කටයුතු පිළිබද අමාත්‍යාංශයීය උපදේශක කාරක සභාවේ අනුමැතිය හිමි වී තිබෙනවා.\nඒ, කම්කරු අමාත්‍ය නිමල් සිරිපාල ද සිල්වාගේ ප්‍රධානත්වයෙන් පාර්ලිමේන්තුවේදී එම උපදේශක කාරක සභාව රැස් වූ අවස්ථාවේදීයි.\nපෞද්ගලික අංශයේ සේවය කරන බොහෝ සේවකයන්ගේ විශ්‍රාම ගැනීමේ අවම වයස් සීමාවක් මෙතෙක් නියම කර තිබුණේ නැහැ.\nඑම සේවකයන්ගේ විශ්‍රාම ගැන්වීම සදහා පාදක කර ගනු ලැබුවේ සේව්‍ය හා සේවක දෙපාර්ශවය අතර ඇති කර ගන්නා ගිවිසුමේ සදහන් කොන්දේසි මතයි.\nමෙම පනත් කෙටුම්පත් මගින් එම සේවකයන්ගේ විශ්‍රාම යාමේ වයස අවුරුදු 60 දක්වා දීර්ඝ කර තිබෙනවා.\nඅදාළ පනත් කෙටුම්පත් සම්බන්ධයෙන් දෙවන වර කියවීමේ විවාදය හෙට දිනයේ පාර්ලිමේන්තුවේදී පැවැත්වෙන බවයි පාර්ලිමේන්තු සන්නිවේදන දෙපාර්තමේන්තුව සදහන් කළේ.",
       "URL": "https://www.hirunews.lk/287603/පෞද්ගලික-අංශයේ-සේවයකයන්ගේ-විශ්‍රාමට-වයසක්",
       "Category": "Local News",
       "Parent URL": "https://www.hirunews.lk/local-news.php?pageID=1570"
}