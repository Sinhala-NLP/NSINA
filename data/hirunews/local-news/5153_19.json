{
       "Source": "hirunews",
       "Timestamp": "Thursday, 25 February 2016 - 12:05",
       "Headline": "යෝෂිතට අදත් ඇප නෑ",
       "News Content": "සී එස් එන් සිද්ධිය සම්බන්ධයෙන් අත් අඩංගුවේ සිටින හිටපු ජනාධිපති මහින්ද රාජපක්ෂගේ පුත් යෝෂිත රාජපක්ෂ ඇතුලූ පස් දෙනා ලබන මස 10 වන දක්වා අද යළිි රක්ෂිත බන්ධනාගාර ගත කෙරුණා.\nඒ ඔවුන් කඩුවෙල මහේස්ත්‍රාත් ධම්මික හේමපාල හමුවට යළි ඉදිරිපත් කළ අවස්ථාවේදීයි.\nසී එස් එන් නාලිකාවේ ප්‍රවර්ධන කටයුතු වෙනුවෙන් රාජ්‍ය දේපළ යොදා ගැනීම සහ හේතු ඉදිරිපත් කළ නොහැකි මූල්‍ය ප්‍රතිපාදනවලින් එම නාලිකාව ආරම්භ කිරීම ඇතුලූ චෝදනා කීපයක් මොවුන්ට එල්ල වි තිබෙනවා.\nයෝෂිත රාජපක්ෂට අමතරව අද යළි රක්ෂිත බන්ධනාගාර ගත කෙරුණේ හිටපු ජනාධිපතිවරයාගේ මාධ්‍ය ප්‍රකාශක සී එස් එන් නාලිකා ප්‍රධානී රොහාන් වැලිවිට එහි ප්‍රධාන විධායක නිලධාරී නිශාන්ත රණතුංග අධ්‍යක්ෂවරුන් වන කවිෂාන් දිසානායක අශාන් ප්‍රනාන්දු යන අයයි.\nඅද මෙම නඩු විභාගය සිදුවන ආකාරය පිළිබදව දැක බලා ගැනීම සදහා හිටපු ජනාධිපති මහින්ද රාජපක්ෂ හිටපු ජනාධිපති ආර්යා ශිරන්ති රාජපක්ෂ හිටපු ආරක්ෂක ලේකම් ගෝඨාභය රාජපක්ෂ මෙන්ම ඒකාබද්ධ විපක්ෂයේ  මන්ත්‍රීවරුන් පිරිසක්ද  කඩුවෙල අධිකරණ පරිශ්‍රය වෙත පැමිණ සිටි බවයි හිරු වාර්තා කරු කියා සිටියේ.",
       "URL": "https://www.hirunews.lk/127118/යෝෂිතට-අදත්-ඇප-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5153"
}