{
       "Source": "hirunews",
       "Timestamp": "Saturday, 15 July 2023 - 13:37",
       "Headline": "ජනපති පදවි ප්‍රාප්තියට උත්සව නැහැ",
       "News Content": "ජනාධිපති ධුරයට පත්වී වසරක් සම්පූර්ණවීම වෙනුවෙන් කිසිදු පදවි ප්‍රාප්ති උත්සවයක් සංවිධාන නොකරන ලෙස ජනාධිපති රනිල් වික්‍රමසිංහ නිලධාරීන්ට උපදෙස් දී තිබෙනවා.\nජනාධිපති රනිල් වික්‍රමසිංහ මෙම උපදෙස් ලබාදී ඇත්තේ ජනපති පදවි ප්‍රාප්තිය වෙනුවෙන් උත්සව සංවිධාන කිරීම ගැන විවිධ පාර්ශවවලින් කෙරුණු ඉල්ලීම් සැළකිල්ලට ගෙනයි.\nරනිල් වික්‍රමසිංහ ජනාධිපති ධුරයට පත්ව ලබන 20 වනදාට වසරක් සම්පූර්ණ වනවා.\n2022 ජූලි මස විසිවනදා පාර්ලිමේන්තුවේ ඡන්ද 134 ක් ලබාගනිමින් රනිල් වික්‍රමසිංහ අනුප්‍රාප්තික ජනාධිපති ලෙස පත්වූ අතර, එදිනට පසුදින ඔහු පාර්ලිමේන්තුවේදී අටවන විධායක ජනාධිපති ලෙස දිවුරුම් දෙනු ලැබුවා.\nකෙසේ වෙතත් මහජන මුදල් හෝ පෞද්ගලික මුදල් වැය කර පදවි ප්‍රාප්ති උත්සව නොපැවැත්විය යුතු බවයි ජනාධිපතිවරයා නිලධාරීන්ට දැනුම්දී ඇත්තේ.\nජනාධිපතිවරයා එළඹෙන විසිවනදා ඉන්දියාවේ නිල සංචාරයක් ආරම්භ කිරීමට නියමිතයි.",
       "URL": "https://www.hirunews.lk/341295/ජනපති-පදවි-ප්‍රාප්තියට-උත්සව-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=182"
}