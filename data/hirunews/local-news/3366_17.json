{
       "Source": "hirunews",
       "Timestamp": "Monday, 06 May 2019 - 8:20",
       "Headline": "විශේෂ පක්ෂ නායක රැස්වීමක් අද පස්වරුවේ",
       "News Content": "කථානායක කරූ ජයසූරියගේ ප්‍රධානත්වයෙන් විශේෂ පක්ෂ නායක රැස්වීමක් අද (06) පැවැත්වෙනවා.\nපස්වරු 2 ට පාර්ලිමේන්තු සංකීර්ණයේදී පැවැත්වෙන මෙම රැස්වීමේදී පාස්කු ඉරිදා එල්ල වූ ත්‍රස්ත ප්‍රහාරය පිළිබඳ විවාදයට ලබාදී ඇති කාල සීමාව දීර්ඝ කරගැනීම සම්බන්ධයෙන් සාකච්ඡා කිරීමට නියමිත බවයි පාර්ලිමේන්තුවේ ප්‍රධාන වේත්‍රධාරී නරේන්ද්‍ර ප්‍රනාන්දු සඳහන් කළේ.\nහෙට (07) පැවැත්වෙන විවාදයේ කාලසීමාව පැය දෙකකට සීමා කර තිබෙනවා.\nඑහෙත් එය දිර්ඝ කිරීමට අවධානය යොමුව ඇත්තේ විපක්ෂ නායක මහින්ද රාජපක්ෂ කළ ඉල්ලීමකට අනුවයි.\nඑමෙන්ම පාර්ලිමේන්තුව තුළ මේ වනවිට ක්‍රියාත්මක නව ආරක්ෂක වැඩපිළිවෙල සම්බන්ධයෙන්ද මෙහිදී පක්ෂ නායකයින් දැනුවත් කිරීමට නියමිතයි.\nආරක්ෂක හේතුන් මස වසා දමා තිබූ මහජන ගැලරිය ද හෙට (07) සිට විවෘත කෙරෙන බවද පාර්ලිමේන්තුවේ ප්‍රධාන වේත්‍රධාරී නරේන්ද්‍ර ප්‍රනාන්දු ප්‍රකාශ කළා.",
       "URL": "https://www.hirunews.lk/215837/විශේෂ-පක්ෂ-නායක-රැස්වීමක්-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=3366"
}