{
       "Source": "hirunews",
       "Timestamp": "Monday, 02 January 2023 - 13:47",
       "Headline": "විදුලි බිල නැග්ගුවොත් මං යනවා උසාවි - මන්ත්‍රී දයාසිරි (වීඩියෝ)",
       "News Content": "නිදහස් පක්ෂ මහ ලේකම් නව විදුලි සංශෝධනයට එරෙහිව අධිකරණයට යාමට සැරසෙයි\nනව විදුලි ගාස්තු සංශෝධනයට එරෙහිව අධිකරණ ක්‍රියාමාර්ග ගන්නා බව ශ්‍රී ලංකා නිදහස් පක්ෂයේ මහ ලේකම් පාර්ලිමේන්තු මන්ත්‍රී දයාසිරි ජයසේකර ප්‍රකාශ කළා.\nඔහු මේ බව කියා සිටියේ කුරුණෑගල ඊයේ පැවති මාධ්‍ය හමුවකට එක්වෙමින්.\nමේ අතර විදුලි ගාස්තු වැඩි කිරීමේ යෝජනාවට අද පස්වරුවේ රැස්වන අමාත්‍ය මණ්ඩල අනුමැතිය හිමිවුවහොත් හෙට (03) දහවල් 12 සිට පැය දෙකක කාලයක් දිවයිනේ සෑම විදුලිබල මණ්ඩල ශාඛා කාර්යාල ඉදිරිපිට විරෝධතාවයේ නිරතවන බව ලංකා විදුලිබල මණ්ඩලයේ ඒකාබද්ධ වෘත්තිය සමිති සන්ධානයේ කැඳවුම්කරු රන්ජන් ජයලාල් ප්‍රකාශ කළා.\nඔහු මේ බව කියා සිටියේ අද මාධ්‍ය හමුවක් කැඳවමින්.",
       "URL": "https://www.hirunews.lk/324090/විදුලි-බිල-නැග්ගුවොත්-මං-යනවා-උසාවි-මන්ත්‍රී-දයාසිරි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=629"
}