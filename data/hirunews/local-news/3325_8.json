{
       "Source": "hirunews",
       "Timestamp": "Friday, 31 May 2019 - 13:04",
       "Headline": "ජනපති සහ ඉන්දීය අගමැති අතර ද්වි පාර්ශවික සාකච්ඡා - (ඡායාරූප)",
       "News Content": "අග්‍රාමාත්‍ය මෝදිගේ දිවුරුම් දීමේ උත්සවයට සහභාගිවීම සඳහා ඉන්දියාව බලා ගිය ජනාධිපති මෛත්‍රීපාල සිරිසේන අද ඉන්දීය අග්‍රාමාත්‍යවරයා සමඟ ද්වි පාර්ශවික සාකච්ඡාවක නිරත වුණා.\nඅග්‍රාමාත්‍ය මෝදි සහ ජනාධිපති මෛත්‍රීපාල සිරිසේන අතර එම හමුව හයිද්‍රබාද් නිවස හෙවත් ඉන්දීය අගමැති නිළ නිවසේදී සිදුවූ බවයි ඉන්දීය මාධ්‍ය වාර්තා කළේ.\nජනාධිපතිවරයා ඊයේ පැවති අග්‍රාමාත්‍ය මෝදිගේ දිවුරුම් දීමේ උත්සවයේ විශේෂ ආරාධිතයෙකු ලෙස සහභාගි වුණා.\nමේ අතර, ඉන්දීය අග්‍රාමාත්‍යවරයාගේ දිවුරුම් දීමේ උත්සවය සඳහා සහභාගි වීමට ගිය අමාත්‍යවරුන් වන රවුෆ් හකීම්, මනෝ ගනේෂන් මෙන්ම පාර්ලිමේන්තු මන්ත්‍රී ආරුමුගම් තොණ්ඩමන් ද අද උදෑසන අග්‍රාමාත්‍ය මෝදි හමුවීමට නියමිතව තිබූ බව සදහන්.\nඅමාත්‍ය රවුෆ් හකීම් ඒ පිළිබදව ට්විටර් සටහනක් ඉදිරිපත් කර තිබුණා. ඔහු එහිදී වැඩිදුරටත් සදහන් කළේ ලබන ජුනි 8 වන දා මාලදිවයින බලා යන ඉන්දීය අග්‍රාමාත්‍ය නරේන්ද්‍ර මෝදි නැවත පැමිණෙන ජුනි 9 වන දා ශ්‍රී ලංකාවේ කෙටි චාරිකාවක නිරතවීමට නියමිත බවයි.",
       "URL": "https://www.hirunews.lk/217452/ජනපති-සහ-ඉන්දීය-අගමැති-අතර-ද්වි-පාර්ශවික-සාකච්ඡා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3325"
}