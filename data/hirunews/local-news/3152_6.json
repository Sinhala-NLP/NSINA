{
       "Source": "hirunews",
       "Timestamp": "Wednesday, 11 September 2019 - 15:12",
       "Headline": "කටුනායක ගුවන් තොටුපලේ මගී තදබදයක්",
       "News Content": "ලෝක බෝරාවරුන්ගේ වාර්ෂික සමුළුවට සහභාගිවීමට පැමිණි පිරිස් ආපසු තම රටවල් වෙත පිටත්වීමට පැමිණ සිටීමත් සමඟ කටුනායක ගුවන් තොටුපලේ මේ වනවිට මගී තදබදයක් හටගෙන තිබෙනවා.\nබෝරා සමුළුව සඳහා සහභාගිවීමට විදේශ රටවල් 40 කට අයත් බෝරාවරුන් 21,000 කට වැඩි පිරිසක් පසුගියදා ශ්‍රී ලංකාවට පැමිණි බවයි ගුවන් තොටුපල හිරු වාර්තාකරු සඳහන් කළේ.\nඑසේම ආගමන විගමන දෙපාර්තමේන්තුවේ ප්‍රකාශකයෙකු කියා සිටියේ කටුනායක ගුවන් තොටුපලේ පවතින ඉඩකඩ සහ පහසුකම් ප්‍රමාණවත් නොවීම මෙම තත්ත්වයට හේතුවී ඇති බවයි.\nඑවැනි පසුබිමක් යටතේ මෙවැනි විශේෂ අවස්ථාවලදී කටුනායක ගුවන් තොටුපල මගී තදබදය ඇතිවීම වැළැක්විය නොහැකි බවද ආගමන විගමන දෙපාර්තමේන්තුවේ ප්‍රකාශකයා සඳහන් කළා.",
       "URL": "https://www.hirunews.lk/224067/කටුනායක-ගුවන්-තොටුපලේ-මගී-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=3152"
}