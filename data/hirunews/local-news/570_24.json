{
       "Source": "hirunews",
       "Timestamp": "Monday, 30 January 2023 - 8:26",
       "Headline": "කරන්දෙණියේ සුද්දාගේ ගෝලයා 'රංග' හෙරොයින් සමග අල්ලයි",
       "News Content": "කරන්දෙණියේ සුද්දා නමැති මත්ද්‍රව්‍ය ජාවාරම්කරු සමග සබඳතා පවත්වන 'රංග' නමැති අයෙක් හෙරොයින් සමග පොලිස් විශේෂ කාර්‍ය බලකාය විසින් අත් අඩංගුවට ගෙන තිබෙනවා.\nඊයේ (29) අම්බලන්ගොඩ පොලිස් වසමේ වසමේ වතුගෙදර ප්‍රදේශයේ දී මෙම සැකකරු අත් අඩංගුවට ගෙන ඇත්තේ.\nඑහි දී සංවිධානාත්මක අපරාධකරුවෙකු වන සොබනාහන්දි ජයලත් ද සිල්වා නොහොත් කරන්දෙනියේ සුද්දා යන අය සමඟ සමීප සම්බන්ධතා පවත්වන බලපිටිය ප්‍රදේශයේ පදිංචි වයස අවුරුදු 33 පසුවන තුප්පහි මුදලිගේ රමිත් නොහොත් ආදාදොළ රංග යන අය හෙරොයින් මත්ද්‍රව්‍ය ග්‍රෑම් 15ක් සමග අත්අඩංගුවට ගැනුණා.\nසිද්ධිය සම්බන්ධයෙන් අම්බලන්ගොඩ පොලිස් ස්ථානය විමර්ශන ආරම්භ කර තිබෙනවා.\nමේ අතර, විශේෂ කාර්‍ය බලකාය සංවිධානාත්මක අපරාධ මර්දන ඒකකයට ලද තොරතුරකට අනුව සිදු කළ වැටලීමක දී හෙරොයින් සමග පුද්ගලයෙකු අත්අඩංගුවට ගෙඅන් තිබෙනවා.\nමෙම වැටලීම සිදු කර ඇත්තේ කෙසෙල්වත්ත - වේල්ල වීදිය පොලිස් වසමේ පිහිටි නිවසක දියි.\nවැටලීම සිදු කරන අවස්ථාවේ දී හෙරොයින් ග්‍රෑම් 02ක් සමග 34 හැවිරිදි අයෙක් පොලිස් අත් අඩංගුවට ගැනුණා.\nසිද්ධිය සම්බන්ධයෙන් කෙසෙල්වත්ත පොලිස් විමර්ශන ක්‍රියාත්මකයි.\nමේ අතර තවත් පුද්ගලයෙකු හෙරොයින් සමග කොටු වී තිබෙනවා.\nපොලිස් විශේෂ කාර්ය බලකායේ අත්අඩංගුවට මෙලෙස පත්ව ඇත්තේ බොරැල්ල ප්‍රදේශයේ පදිංචිකරුවෙක්.\nඔහු සතුව තිබී හෙරොයින් ග්‍රෑම් 11 ක් සොයා ගැනුණා.\nසිද්ධිය සම්බන්ධයෙන් බොරැල්ල පොලිසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/326208/කරන්දෙණියේ-සුද්දාගේ-ගෝලයා-රංග-හෙරොයින්-සමග-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=570"
}