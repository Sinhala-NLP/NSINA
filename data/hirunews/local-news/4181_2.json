{
       "Source": "hirunews",
       "Timestamp": "Friday, 08 December 2017 - 19:30",
       "Headline": "වැවක් වනසා දැන් කියන කතාව",
       "News Content": "දඹුල්ල - දිගම්පතහ ප්‍රදේශයේ නාගල ගම්මානයේ පිහිටි වැව මුළුමණින්ම විනාශ වී ඇති අයුරු හිරු සී.අයි.ඒ. හරහා අප ඊයේ හෙළි කළා.\nරජයේ ව්‍යාපෘතියක් බව පවසමින් පවත්වාගෙන යන මහා පරිමාණ සත්ත්ව ගොවිපොළකින් නිකුත් කරනා අපද්‍රව්‍ය ඊට හේතුවී තිබූ අතර, ප්‍රදේශය පුරා මේවන විට වසංගතයක් ලෙස අප ජලයෙන් බෝවෙන පණු විශේෂයක්ද ව්‍යාප්තවී තිබෙනවා.\nරජයේ බලධාරීන්ට තම ගැටලුව කොතෙක් ඉදිරිපත් කළද ඊට විසඳුමක් නොලැබූ තැනයි ගම්වාසීන් හිරු සී.අයි.ඒ. වෙත තම ගැටලුව ඉදිරිපත් කළේ.\nඒ අනුව අප සත්ත්ව ගොවිපොළේ බලධාරීන්ගෙන් ඒ පිළිබඳ ප්‍රශ්න කළද ඔවුන් පවසා සිටියේ අපද්‍රව්‍ය කිසිවක් අවට ප්‍ර දේශවලට මුදා නොහරින බවයි.",
       "URL": "https://www.hirunews.lk/177938/වැවක්-වනසා-දැන්-කියන-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4181"
}