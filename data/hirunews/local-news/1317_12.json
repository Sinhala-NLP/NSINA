{
       "Source": "hirunews",
       "Timestamp": "Saturday, 05 March 2022 - 10:16",
       "Headline": "එල්.ටී.ටී.ඊ. සංවිධානයේ හිටපු සාමාජිකයෙකුට ජීවිතාන්තය දක්වා සිර දඬුවම්",
       "News Content": "එල්.ටී.ටී.ඊ. හිටපු බුද්ධි අංශ සාමාජිකයෙකු වන තංගවේලු නිමලන් නැමති සැකකරුට ජීවිතාන්තය දක්වා සිර දඬුවම් නියම කර තිබෙනවා.\nමොහු එල්.ටී.ටී. ඊ. බුද්ධි අංශයේ හිටපු නායකයෙකු වන මුත්තප්පන් යටතේ කටයුතු කළ අයෙකු වන අතර, ඔහු ඇතුලු කිහිපදෙනෙකු ත්‍රස්ත මර්දන හා විමර්ශන කොට්ඨාසය මගින් අත්අඩංගුවට ගනු ලැබුවා.\nපොලිස් මාධ්‍ය කොට්ඨාසය නිවේදනය කළේ තංගවේලු නිමලන් නමැති මෙම සැකකරුට අධිකරණ කිහිපයක නඩු පවරා තිබූ බවයි.\nඒ අතරින් 2011 වසරේදී කොළඹ මහාධිකරණය අධිචෝදනා ගොනු කරන ලද නඩුවක් විභාග කිරීමෙන් අනතුරුව, අධිබලැති පුපුරණ ද්‍රව්‍ය කිලෝ 2 ක් පමණ ළඟ තබා ගැනීමේ චෝදනාවට වරදකරු වීම හේතුවෙන් මොහුට මෙලෙස ජීවිතාන්තය දක්වා සිර දඬුවම් නියම කරනු ලැබුවා.",
       "URL": "https://www.hirunews.lk/298704/එල්-ටී-ටී-ඊ-සංවිධානයේ-හිටපු-සාමාජිකයෙකුට-ජීවිතාන්තය-දක්වා-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=1317"
}