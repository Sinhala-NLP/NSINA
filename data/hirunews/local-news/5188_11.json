{
       "Source": "hirunews",
       "Timestamp": "Sunday, 31 January 2016 - 13:48",
       "Headline": "හෝමාගමදී කලහකාරී ලෙස හැසිරුණු  4ක් පෙරට්ටුවට",
       "News Content": "පසුගිය 26 වනදා හෝමාගම මහේස්ත්‍රාත් අධිකරණය ඉදිරිපිටදී කළහකාරී ලෙස හැසිරීම සම්බන්ධයෙන් පුද්ගලයින් හතර දෙනෙකු පොලිසිය අත්අඩංගුවට ගෙන තිබෙනවා.\nඔවුන් හඳුනාගැනීමේ පෙරට්ටුවක් සදහා අද පස්වරුවේ හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය සදහන් කළේ.\nහෝමාගම පොලිසියට ලද තොරතුරකට අනුව ඊයේ මෙම සැකකරුවන් අත්අඩංගුවට ගෙන ඇති අතර ඔවුන් 32ත් - 42 ත් අතර වයස් කාණ්ඩවල පසුවන හෝමාගම ප්‍රදේශයේම පදිංචිකරුවන්.\nමාධ්‍යවේදී ප්‍රගීත් එක්නැලිගොඩගේ අතුරුදන්වීමට අදාළ නඩු විභාගයේදී අධිකරණයට  අපහාස කිරීමේ චෝදනාව මත අත්අඩංගුවට ගත් බොදුබල සේනා සංවිධානයේ මහ ලේකම් ගලගොඩඅත්තේ ඥාණසාර හිමියන් රක්ෂිත බන්ධනාගාර ගතකළ පසු මෙම පිරිස ඇතුලූ ගිහි පැවිදි කණ්ඩායමක් අධිකරණ භූමියේ කළහකාරී ලෙස හැසිරුණේ පසුගිය 26 වනදායි.\nඑලෙස කලහකාරි ලෙස හැසිරුණු පුද්ගලයින් වහාම අත්අඩංගුවට ගෙන අධිකරණයට ඉදිරිපත් කරන ලෙස හෝමාගම මහේස්ත්‍රාත්වරයා පසුව පොලිසියට නියෝග කළා.",
       "URL": "https://www.hirunews.lk/125139/හෝමාගමදී-කලහකාරී-ලෙස-හැසිරුණු-4ක්-පෙරට්ටුවට",
       "Category": "Local News",
       "Parent URL": "https://www.hirunews.lk/local-news.php?pageID=5188"
}