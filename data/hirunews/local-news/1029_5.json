{
       "Source": "hirunews",
       "Timestamp": "Monday, 11 July 2022 - 14:00",
       "Headline": "දුරකථනවලට ලැබෙන ව්‍යාජ යෙදුම් ගැන අවධානයෙන් සිටින්නැයි, පරිගනක හදිසි ප්‍රතිචාර අංශය ඉල්ලයි",
       "News Content": "ඉන්ධන ලබා ගැනීම හෝ ඒ සඳහා ලියාපදිංචි වීමට යැයි සඳහන් කරමින් ජංගම දුරකතනයක වෙත ලැබෙන කෙටි පණිවිඩ හෝ ව්‍යාජ යෙදුම් පිළිබඳව අවධානයෙන් පසු වන්නැයි ශ්‍රී ලංකා පරිගනක හදිසි ප්‍රතිචාර අංශය ජනතාවගෙන් ඉල්ලා සිටිනවා.\nනිවේදනයක් නිකුත් කරමින් ඒ බව කියා සිටින ශ්‍රී ලංකා පරිගනක හදිසි ප්‍රතිචාර අංශය සඳහන් කරන්නේ ජංගම දුරකථන සඳහා ලැබෙන විවිධ යොමු මගින් පුද්ගලික දත්ත එක් රැස් කරවාගෙන ඒ ඇසුරෙන් විවිධ අපරාධවලට යොමු වීමට සංවිධානාත්මක අපරාධකරුවන් විසින් කටයුතු කරන බවයි.\nඑබැවින් එවැනි තත්ත්වයන්ට ජනතාවට හසු නොවන ලෙස ශ්‍රී ලංකා පරිගනක හදිසි ප්‍රතිචාර අංශය ජනතාවගෙන් ඉල්ලා සිටිනවා.\n( ශ්‍රී ලංකා පරිගනක හදිසි ප්‍රතිචාර අංශය මගින් නිකුත් කළ නිවේදනය පහතින්)",
       "URL": "https://www.hirunews.lk/309704/දුරකථනවලට-ලැබෙන-ව්‍යාජ-යෙදුම්-ගැන-අවධානයෙන්-සිටින්නැයි-පරිගනක-හදිසි-ප්‍රතිචාර-අංශය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1029"
}