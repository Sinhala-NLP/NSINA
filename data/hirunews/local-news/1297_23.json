{
       "Source": "hirunews",
       "Timestamp": "Saturday, 12 March 2022 - 22:15",
       "Headline": "ආකෘතිය වෙනස් වන Ballon d’Or",
       "News Content": "ලොව හොඳම පාපන්දු ක්‍රීඩකයා සහ ක්‍රීඩිකාවට ලබා දෙන සම්මානය ලෙස සැලකෙන Ballon d’Or සම්මානය සඳහා ක්‍රීඩක ක්‍රීඩිකාවන් තෝරාගැනීමේ ආකෘතිය වෙනස් කිරීමට තීරණය කළ බව එහි සංවිධායකයින් වන ප්‍රංශ පාපන්දු සඟරාව ප්‍රකාශ කළා.\nපෙර වසරක කාලයක් තුළ දැක්වූ දස්කම් මත ලබා දුන් මෙම සම්මානය මීට පසු එක් තරග වාරයක දී දක්වන දස්කම් මත ලබා දීමට තීරණය කර ඇති අතර මීට අමතරව පෙර 170ක් සිටි විනිශ්චය මණ්ඩලය 100ක් දක්වා පහත දැමීමට ද තීරණය කර තිබෙනවා.\nඑහි කාන්තා සම්මානය තෝරාගැනීමට යොදා ගන්නා මාධ්‍යවේදීන් සංඛ්‍යාව ද 50ක් බවට පත්කිරීමට ඔවුන් තීරණය කර තිබෙනවා.\nමෙම වෙනස්කම් කිරීම පිළිබඳව අදහස් දක්වමින් ප්‍රංශ පාපන්දු සඟරාවේ ප්‍රධානී Pascal Ferre ප්‍රකාශ කළේ, මෙමගින් නව ජවයක් මීට ලබා දීමට අවස්ථාව හිමිවන බවයි.",
       "URL": "https://www.hirunews.lk/299336/ආකෘතිය-වෙනස්-වන-ballon-dor",
       "Category": "Local News",
       "Parent URL": "https://www.hirunews.lk/local-news.php?pageID=1297"
}