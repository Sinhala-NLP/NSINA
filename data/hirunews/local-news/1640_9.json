{
       "Source": "hirunews",
       "Timestamp": "Saturday, 09 October 2021 - 6:57",
       "Headline": "වෛද්‍යවරුන්ගේ විශ්‍රාම යෑමේ වයස අවුරුදු 63 දක්වා ඉහළට",
       "News Content": "රජයේ ලියාපදිංචි වෛද්‍ය නිලධාරීන්ගේ අනිවාර්ය විශ්‍රාම ගැන්වීමේ වයස් සීමාව වයස අවුරුදු 63ක් බවට ප්‍රකාශයට පත්කරමින් ගැසට් නිවේදනයක් නිකුත් කර තිබෙනවා.\nඑය ක්‍රියාත්මක වන්නේ අගෝස්තු මස 02 වැනි දා සිටයි.\nසංශෝධිත විශ්‍රාම වැටුප් ව්‍යවස්ථා සංග්‍රහයට අනුව අනිවාර්යය විශ්‍රාම ගැන්වීමේ වයස් සීමාව සංශෝධනය කිරීමේ වගුවට මෙලෙස රජයේ ලියාපදිංචි වෛද්‍ය නිලධාරීන්ද ඇතුළත් කරන බව රාජ්‍ය සේවා, පළාත් සභා හා පළාත් පාලන අමාත්‍ය ජනක බණ්ඩාර තෙන්නකෝන් විසින් නිකුත් කළ මෙම ගැසට් නිවේදනයේ වැඩිදුරටත් සඳහන්.",
       "URL": "https://www.hirunews.lk/284485/වෛද්‍යවරුන්ගේ-විශ්‍රාම-යෑමේ-වයස-අවුරුදු-63-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1640"
}