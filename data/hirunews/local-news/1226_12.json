{
       "Source": "hirunews",
       "Timestamp": "Sunday, 17 April 2022 - 11:13",
       "Headline": "ඉන්ධන අර්බුදය අදින් පසු මඟහැරෙන බව සංස්ථාව කියයි",
       "News Content": "හෙට දිනය වනවිට දැනට පවතින ඉන්ධන අර්බුදය මගහැරෙනු ඇති බව ලංකා ඛනිජ තෙල් නීතිගත සංස්ථාව පවසනවා.\nසිංහල හා දෙමළ අලුත් අවුරුද්ද වෙනුවෙන් ඉන්ධන පිරවුම්හල්වල සේවය කළ සේවකයින් ගම් බිම් බලා ගොස් සිටි බැවින් ඇතැම් පිරවුම්හල් වසා දැමීමට කටයුතු කර තිබුණා.\nඑහෙත් අද වනවිට එය යථා තත්වයට පත්වනු ඇති බවයි ඉන්ධන හල් හිමියන් ඛණිජ තෙල් නීතිගත සංස්ථාව වෙත දැනුම් දී ඇත්තේ.\nඑමෙන්ම ඇණවුම් කළ පරිදි ඉන්ධන පිරවුම්හල් වෙත ලබාදීමට පියවර ගන්නා බවද ලංකා ඛනිජතෙල් නීතිගත සංස්ථාව ප්‍රකාශ කළා.\nපසුගිය දින කිහිපය තුළම ඉන්ධන පිරවුම්හල් අසළ දිගු පෝලිම් දක්නට ලැබුණු බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/302126/ඉන්ධන-අර්බුදය-අදින්-පසු-මඟහැරෙන-බව-සංස්ථාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1226"
}