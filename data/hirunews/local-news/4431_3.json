{
       "Source": "hirunews",
       "Timestamp": "Sunday, 09 July 2017 - 12:49",
       "Headline": "වෛද්‍ය සංගමයෙන් හෙට තීරණාත්මක තීන්දුවක්",
       "News Content": "කල්දැමුණු වර්ජනය පිළිබඳ අවසන් තීන්දුවක් ගැනීමට රජයේ වෛද්‍ය නිලධාරීන්ගේ සංගමයේ විධායක කමිටුවේ විශේෂ හමුවක් හෙට පැවැත්වෙනවා.\nඑම සංගමයේ මාධ්‍ය ප්‍රකාශක වෛද්‍ය සමන්ත ආනන්ද සඳහන් කළේ හෙට පැවැත්වෙන විධායක කමිටුවේදී අවසන් තීරණයක් ගැනීමට නොහැකිවුවහොත් බ්‍රහස්පතින්දා එය යළි රැස්වීමට නියමිත බවයි.\nසයිටම් ගැටළුව මුල් කරගනිමින් රජයේ වෛද්‍ය නිලධාරින්ගේ සංගමය, අඛන්ඩ වර්ජනයක් ක්‍රියාත්මක කිරීමට මීට පෙර තීරණය කළා.\nකෙසේ වෙතත් ඩෙංගු උවදුර පැතිරයන තත්ත්වය තුළ ආගමික නායකයන් ඇතුලූ විවිධ පාර්ශව සිදුකළ ඉල්ලීම් හේතුවෙන් එය සතියකින් කල් දැමීමටයි පසුගිය 4 වනදා වෛද්‍ය සංගමය තීරණය කරනු ලැබුවේ.\nමේ අතර සයිටම් සම්බන්ධයෙන් අභියාචනාධිකරණය ලබාදුන් තීන්දුවට එරෙහිව වෛද්‍ය සභාව ගොනුකළ පෙත්සමේ පාර්ශවකරුවෙකු වීමට රජයේ වෛද්‍ය සංගමයට පසුගියදා අධිකරණය අවසර ලබාදුන්නා.",
       "URL": "https://www.hirunews.lk/165444/වෛද්‍ය-සංගමයෙන්-හෙට-තීරණාත්මක-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4431"
}