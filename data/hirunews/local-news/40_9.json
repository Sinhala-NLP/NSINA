{
       "Source": "hirunews",
       "Timestamp": "Sunday, 10 September 2023 - 11:10",
       "Headline": "පුද්ගලයකු ඝාතනය කර කාන්තාවකව තුවාල සිදු කර    පලා ගිය සැකකරු සොයා පොලිස් පරීක්ෂණ",
       "News Content": "නුවරඑළිය, මීපිලිමාන ප්‍රදේශයේ නිවෙසක් ඉදිරිපිට පුද්ගලයකු තියුණු ආයුධයකින් පහර දී ඝාතනය කර තවත් කාන්තාවකට තුවාල සිදු කර තිබෙනවා.\nමිය ගිය පුද්ගලයා වයස අවුරුදු 50ක් වූ රාගල ප්‍රදේශයේ පදිංචිකරුවෙක්.\nසැකකරු මෙම නිවෙස් හිමිකාරියගේ මවගේ රියැදුරෙක් ලෙස සේවය කර ඇති අතර, මව මිය යෑමට පෙර අවසන් කැමති පත්‍රය මඟින් ඉඩමේ අයිතිය මෙම සැකකරුට පවරා ඇති බව පවසමින් නිවෙස් හිමි කාන්තාව සමඟ ආරවුලක් ඇති කර ගෙන තිබෙනවා.\nමෙම ආරවුල හේතුවෙන් එම නිවෙසේ සිටි ඥාති පුද්ගලයකුට තියුණු ආයුධයකින් පහර දී පලා ගොස් ඇති බව අනාවරණය වී ඇතැයි පොලිසිය පවසනවා.\n41 හැවිරිදි තුවාල ලැබූ නිවෙසේ හිමිකාරිය නුවරඑළිය රෝහලේ ප්‍රථිකාර ලබන අතර පලා ගොස් සිටින සැකකරු අත්අඩංගුවට ගැනීම සඳහා නුවරඑළිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/347777/පුද්ගලයකු-ඝාතනය-කර-කාන්තාවකව-තුවාල-සිදු-කර-පලා-ගිය-සැකකරු-සොයා-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=40"
}