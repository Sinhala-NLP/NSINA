{
       "Source": "hirunews",
       "Timestamp": "Tuesday, 15 August 2017 - 15:27",
       "Headline": "ලී කපන්න ගසට නැගී පුද්ගලයෙකු ඇද වැටි මරුට (ඡායාරූප)",
       "News Content": "තම එළවළු කොරටුවේ වැටට අවශ්‍ය ලී දඬු කැපීමට සබුක්කු ගසට නැගි සිව්දරු පියෙක් ඊයේ(14) පස්වරුවේ එම ගසෙන් ඇද වැටී මිය ගොස් තිබෙනවා.\nමෙසේ මියගොස් ඇත්තේ ආගරපතන ටොරින්ටන් තේ වතුයායේ මෝසන් කොටසේ පදිංචි එම් ජෙයරත්නම් නැමති හතළිස් දෙහැවිරිදි පුද්ගලයෙක්.\nගසෙන් ඇද වැටීමෙන් බරපතල තුවාල ලබා සිටි මෙම පුද්ගලයා ආගරපතන ප්‍රාදේශිය රෝහල වෙත රැගෙන යන අතරමගදී මියගොස් ඇති බව ආගරපතන පොලීසිය පවසනවා.\nපශ්චාත් මරණ පරීක්ෂණය සඳහා මළ සිරුර නුවරඑළිය මහ රෝහල වෙත යොමු කර තිබුනා.\nමස්කෙළිය - ගාමිණී බණ්ඩාර",
       "URL": "https://www.hirunews.lk/168506/ලී-කපන්න-ගසට-නැගී-පුද්ගලයෙකු-ඇද-වැටි-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4370"
}