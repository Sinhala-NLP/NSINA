{
       "Source": "hirunews",
       "Timestamp": "Thursday, 08 June 2023 - 14:49",
       "Headline": "ජර්මනියේ නාසි පක්ෂයේ සංකේතය  ඔස්ට්‍රේලියාව තහනම් කරයි",
       "News Content": "ජර්මනියේ නාසි පක්ෂයේ සංකේතය වන ස්වස්ථිකය ඔස්ට්‍රේලියාවව තුළ තහනම් කිරීමට එරට රජය පියවර ගෙන තිබෙනවා.\nඑම සළකුණ භාවිත කරමින් අන්ත දක්ෂිණාංශික කණ්ඩායම් සිදුකරන විරෝධතා ඉහළ යාම මෙම තීරණයට හේතුවී ඇති අතර මෙම සළකුණ ප්‍රදර්ශනය කළහොත් වසරක සිරදඩුවමකට යටත්වන බවයි විදෙස් මාධ්‍ය වාර්තා කරන්නේ.\nහින්දු , බෞද්ධ , ජෛන ආගම්වල පූජනීය සංකේතයක් ලෙස පවතින පුරාණ කොකු සහිත හරස් මෝස්තරය නාසි පක්ෂයේ සංකේතය ලෙස ව්‍යුත්පන්න වී තිබෙනවා.\nකෙසේ වෙතත් නව නීතිය එම ආගම්වල ක්‍රියාකාරකම්වලට බලනොපාන බවයි ඕස්ටේ්‍රලියානු නීතිපතිවරයා ප්‍රකාශ කර ඇත්තේ.",
       "URL": "https://www.hirunews.lk/337374/ජර්මනියේ-නාසි-පක්ෂයේ-සංකේතය-ඔස්ට්‍රේලියාව-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=285"
}