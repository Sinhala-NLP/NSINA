{
       "Source": "hirunews",
       "Timestamp": "Saturday, 11 February 2023 - 8:48",
       "Headline": "වැල්ලවාය අදත් සෙලවෙයි - හේතුව හොයන්නත් කණ්ඩායමක් (වීඩියෝ)",
       "News Content": "වැල්ලවාය නගරය ආශ්‍රිතව අද (11) අලුයම තවත් සුළු භූ චලනයක් වාර්තා වී තිබෙනවා.\nභූ විද්‍යා සමීක්ෂණ හා පතල් කාර්යාංශයේ වැඩබලන අධ්‍යක්ෂ ජනරාල් ජානක අජිත්ප්‍රේම කියා සිටියේ එය රික්ටර් පරිමාණයේ ඒකක 2.3 ක් ලෙස සටහන් වූ බවයි.\nඅද අලුයම 3.48 ට පමණ මෙම භූ චලනය දිවයිනේ සියලු භූ කම්පන මාන මධ්‍යස්ථානවල සටහන් වී තිබුණා.\nමේ අතර ඊයේ දිනයේ බුත්තල - පැල්වත්ත ප්‍රදේශය ආශ්‍රිතව සුළු භූ චලන දෙකක් වාර්තා වූ අතර, එය දැක්වුණේ රික්ටර් පරිමාණ ඒකක 3 ක් සහ 2.4 ක් ලෙසයි.\nමේ අතර භූ විද්‍යා සමීක්ෂණ හා පතල් කාර්යාංශයේ නිලධාරීන් කණ්ඩායමක් ද භූ චලන සිදු වූ ප්‍රදේශ වෙත පිටත් කර යැවූ බවයි එම කාර්යාංශයේ වැඩබලන අධ්‍යක්ෂ ජනරාල් ජානක අජිත්ප්‍රේම කියා සිටියේ.\nමෙලෙස මෙම ප්‍රදේශවල භූ චලන හටගැනීමේ හේතුව කුමක්ද යන්න හිරු ප්‍රවෘත්ති අංශය පේරාදෙණිය විශ්වවිද්‍යාලයේ, භූ විද්‍යා පීඨයේ - භූ විද්‍යා දෙපාර්තමේන්තුවේ අධිපති මහාචාර්ය උදේනි බණ්ඩාරගෙන් විමසා සිටියා.\nශ්‍රී ලංකා භූමියේ විශාල ඝනයේ භූ චලන ඇතිවීමේ හැකියාවක් නොමැති බවයි ඔහු එහිදී කියා සිටියේ.",
       "URL": "https://www.hirunews.lk/327147/වැල්ලවාය-අදත්-සෙලවෙයි-හේතුව-හොයන්නත්-කණ්ඩායමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=544"
}