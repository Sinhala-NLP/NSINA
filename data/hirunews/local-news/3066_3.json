{
       "Source": "hirunews",
       "Timestamp": "Sunday, 03 November 2019 - 19:07",
       "Headline": "රට පුරා ගෑස් හිඟය තවදුරටත්",
       "News Content": "රජය විසින් වෙළදපොළෙහි ගෑස් ඇති බවට දැනුම් දුන්න ද ගෑස් හිඟව ඇති බවට පාරිභෝගිකයින් තවදුරටත් චෝදනා කරනවා.\nවිශේෂයෙන්ම කොළඹ, ගම්පහ, සහ කළුතර යන දිස්ත්‍රික්කවල අද දිනයේදීත් ගෑස් ලබා ගැනීම සඳහා පාරිභෝගිකයින් පෝලිම්වල සිටි බවටයි හිරු වාර්තාකරුවන් සඳහන් කළේ.\nපාරිභෝගික සේවා අධිකාරිය මීට පෙර දැනුම් දුන්නේ සති අන්තය වන විට ගෑස් බෙදා හැරීමට කටයුතු කරන බවයි.\nකෙසේ වෙතත්, තවමත් නිසි පරිදි වෙළදපොළේ ගෑස් නොමැති බවටයි ගෑස් ලබා ගැනීම සඳහා වෙළදසැල් වෙත පැමිණි පාරිභෝගිකයින් කියා සිටියා.",
       "URL": "https://www.hirunews.lk/227554/රට-පුරා-ගෑස්-හිඟය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3066"
}