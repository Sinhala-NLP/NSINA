{
       "Source": "hirunews",
       "Timestamp": "Saturday, 15 May 2021 - 13:09",
       "Headline": "දින 05ක් තුළ කොරෝනා මරණ 100 ඉක්මවයි (වීඩියෝ)",
       "News Content": "ගෙවුණු දින පහ තුළ මෙරට කොරෝනා මරණ 100 ඉක්මවා වාර්තා වී තිබෙනවා.\nඑමෙන්ම  පසුගිය සතිය තුළදී පමණක් මෙරටදී මියගිය කොරෝනා ආසාදිතයන් සංඛ්‍යාව 157ක්.\nදිනක් තුළ වාර්තා වූ වැඩිම මරණ ඊයේ සටහන් වූ අතර, එම සංඛ්‍යාව 29 ක්.\nඑසේ වුවද වසංගත රෝග විද්‍යා අංශය සිය වෙබ් අඩවියේ සඳහන් කර තිබුණේ ඊයේ දිනයේ මරණ 31 ක් වාර්තාවී ඇති බවටයි.\nකෙසේ වෙතත් රජයේ ප්‍රවෘත්ති දෙපාර්තමේන්තුව සඳහන් කළේ ඊයේ මරණ 29 ක් වාර්තාවී ඇති බවයි.\nකෙසේ වෙතත්, රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේගෙන් මාධ්‍යවේදියෙකු මේ සම්බන්ධයෙන් විමසා සිටියේ කොළඹ අද (15) පැවති උත්සවයකින් අනතුරුවයි.\nමේ අතර ඊයේ දිනයේ වැඩිම ආසාදිතයන් 555 ක් කොළඹ දිස්ත්‍රික්කයෙන් වාර්තාවී ඇති අතර,  වැඩිම ආසාදිතයන් ප්‍රමාණයක් හමුවූ ප්‍රදේශය ලෙස වාර්තාවන්නේ ගාල්ල - හබරාදූව යි.\nඑම ප්‍රදේශයෙන් ආසාදිතයන් 130 ක් වාර්තාවී ඇති අතර, වැඩිම ආසාදිතයන් වාර්තාවූ කොළඹ දිස්ත්‍රික්කයේ වැඩිම පිරිසක් වාර්තාවී ඇත්තේ පිළියන්දල ප්‍රදේශයෙන්.\nඑම සංඛ්‍යාව 126ක්.",
       "URL": "https://www.hirunews.lk/271433/දින-05ක්-තුළ-කොරෝනා-මරණ-100-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1952"
}