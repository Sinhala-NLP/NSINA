{
       "Source": "hirunews",
       "Timestamp": "Tuesday, 24 August 2021 - 11:25",
       "Headline": "විහාරාධිපති හිමියන් පන්නා දමා මැරයන් පිරිසක් සේරුවාවිල විහාරය බලෙන් අල්ලයි",
       "News Content": "තමන් වහන්සේ විහාරාධිපති ධූරය දරන සේරුවාවිල මංගල රජමහා විහාරයට නාඳුනන පිරිසක් කඩා වැදී, එය බලහත්කාරයෙන් අත්පත් කර ගෙන පාලන බලය ඔවුන් අතට ගෙන ඇතැ යි විහාරයේ විහාරාධිපති කොටපොළ අමරකිත්ති හිමියන් සඳහන් කරනවා.\nඅමරකිත්ති හිමියන් සඳහන් කරන්නේ, හතළිහක පමණ කණ්ඩායමක් විහාරස්ථානයට බලහත්කාරයෙන් ඇතුළු වී එය අත්පත් කර ගනිමින් තමන් වහන්සේට ඊට ඇතුළු වීම අවහිර කර ඇති බවයි.\nඑම විහාරස්ථානයේ විහාරාධිපති ධුරය දැරූ මුංහේනේ මෙත්තාරාම හිමියන්ගේ අපවත් වීමෙන් පසු, අමරපුර සංඝ සභාව හා එහි මහා නායක හිමියන් විසින් තමන් වහන්සේ සේරුවාවිල විහාරාධිපති ධුරයට පත්කළ බව ද එම පත් කිරීම බුද්ධ ශාසන අමාත්‍යාංශය විසින් අනුමත කර ලේඛන ගත කර ඇති බවත් උන්වහන්සේ කියා සිටියා.",
       "URL": "https://www.hirunews.lk/280488/විහාරාධිපති-හිමියන්-පන්නා-දමා-මැරයන්-පිරිසක්-සේරුවාවිල-විහාරය-බලෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1734"
}