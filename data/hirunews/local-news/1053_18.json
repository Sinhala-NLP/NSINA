{
       "Source": "hirunews",
       "Timestamp": "Friday, 01 July 2022 - 15:55",
       "Headline": "IMF සමග වූ වැඩසටහනට හා සංවර්ධන කටයුතු වෙනුවෙන් ශ්‍රී ලංකාවට ජපානයේ සහාය",
       "News Content": "ජාත්‍යන්තර මූල්‍ය අරමුදල සමග වූ වැඩසටහනට හා ශ්‍රී ලංකාවේ සංවර්ධන කටයුතු වෙනුවෙන් ද්විපාර්ශ්වික සබඳතා ශක්තිමත් කරගනිමින් අඛණ්ඩව සහාය වන බව ජපාන තානාපති හිදෙකි මිසුකොෂි (Hideaki Mizukoshi) පවසනවා.\nජනාධිපති ගෝඨාභය රාජපක්ෂ සමග අද (01) පස්වරුවේ කොළඹ, කොටුව ජනාධිපති මන්දිරයේ දී පැවති හමුවේ දීයි තානාපතිවරයා මේ බව සඳහන් කළේ.\nශ්‍රී ලංකාව සමග තිබෙන ආර්ථික, සමාජයීය, සංස්කෘතික සබඳතා අඛණ්ඩව පවත්වාගෙන යාමට කටයුතු කරන බව ද හිදෙකි මිසුකොෂි සඳහන් කර තිබෙනවා.\nජපානය ශ්‍රී ලංකාව වෙනුවෙන් දක්වන සහාය පිළිබඳ ජනාධිපතිවරයා තානාපතිවරයාට සිය ස්තූතිය පළ කළා.\nමේ අතර, ජාත්‍යන්තර මූල්‍ය අරමුදල සමග ගිවිසුම්වලට එළඹීමෙන් පසු ශ්‍රී ලංකාවට ආධාර ලබාදීමට කටයුතු කරන බව ජපාන තානාපති හිදෙකි මිසුකොෂි සඳහන් කළ බව දෙමළ ජාතික සන්ධානයේ පාර්ලිමේන්තු මන්ත්‍රී ධර්මලිංගම් සිද්ධාර්ථන් ද ප්‍රකාශ කළා.",
       "URL": "https://www.hirunews.lk/308737/imf-සමග-වූ-වැඩසටහනට-හා-සංවර්ධන-කටයුතු-වෙනුවෙන්-ශ්‍රී-ලංකාවට-ජපානයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1053"
}