{
       "Source": "hirunews",
       "Timestamp": "Saturday, 01 July 2023 - 15:50",
       "Headline": "මව මියගියත් ඇගේ සිහින දිනවීමට පුතා තරගයට ගිහින් (වීඩියෝ)",
       "News Content": "ජීවිතේ දිනන්නට වාරු දුන් ආදරණීය අම්මා පිළිකා රෝගය නිසා ජීවිතයෙන් සමුගෙන ඇති නිමේෂයක ඇගේ දේහය මල්ශාලාවේ තැන්පත් කොට තිබිය දී ඇගේ සිහිනයට පණ දීමට තරඟ බිමට පිවිසි එඩිතර පුතෙක් පිළිබඳ තොරතුරු වාර්තා වෙනවා.\nඔහු නමින්  හේෂාන් රන්දිමාල්.\nඅන්තර් පාසල් ලීග් රග්බි තරගාවලියේ මරදාන සාන්ත ජෝසප් විද්‍යාලය සහ කොළඹ ඉසිපතන විද්‍යාලය තරග බිමට පිවිසියේ CR&FC ක්‍රීඩාපිටියේදී.\nඉසිපතන කණ්ඩායමේ ජයග්‍රහණයේ පුරෝගාමියකු වූ හේෂාන් රන්දිමාල් මෙම තරගයට එක්වුණේ මහමෙරක් තරම් වූ දුකක් හිතේ දරාගෙනයි.\nඒ පණටත් වඩා ආදරය කළ රන්දිමාල්ගේ මව මෙලොවින් සමු ගෙන තිබුණු පසුබිමකයි.\nමවගේ වියෝවේ අසීමාන්තික දුක දරාගෙන ක්‍රීඩා කළ හේෂාන්ට මෙම තරගයේදී ඉසිපතන කණ්ඩායම වෙනුවෙන් රැස්කළ පළමු උත්සාහක දිනුම ලබා ගන්නටත් හැකියාව ලැබීමේ කැපී පෙනුණා.\nතරගයෙන් අනතුරුව ඉසිපතන මෙන්ම ජෝසප් ක්‍රීඩකයින් හේෂාන්ට ශෝකය පල කළේ ක්‍රීඩාවේ ජිව ගුණය ලොවටම විදහා පාමින්.\nඅනතුරුව දෙපිලේ ක්‍රීඩකයින් හේෂාන්ගේ මවගේ දේහයට අවසන් ගෞරව දැක්වීමට එක් වී සිටීම විශේෂත්වයක්.\nහේෂාන්ගේ දිවියේ සෙවණැල්ල අද මෙලොවින් හැරගියත් ඔහු තබන ඉදිරි සෑම පියවරකදීම සිය මවගේ ආශිර්වාදය සැමදාමත් හේෂාන්ට ලැබෙනු ඇති.",
       "URL": "https://www.hirunews.lk/339659/මව-මියගියත්-ඇගේ-සිහින-දිනවීමට-පුතා-තරගයට-ගිහින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=222"
}