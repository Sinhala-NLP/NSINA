{
       "Source": "hirunews",
       "Timestamp": "Tuesday, 18 January 2022 - 19:05",
       "Headline": "ශ්‍රී ලංකා ගුවන් හමුදාවේ පළමු ගුවන් හමුදාපති අභාවප්‍රාත්ත වෙයි (ඡායාරූප) (වීඩියෝ)",
       "News Content": "ශ්‍රී ලංකා ගුවන් හමුදාවේ පලමු ගුවන් හමුදාපතිවරයා ලෙස කටයුතු කළ එයාර් චිෆ් මාර්ෂල් පත්මන් හරිප්‍රසාද් මෙන්ඩිස් (පැඩි මෙන්ඩිස්) මහතා අද පෙරවරුවේ භාවප්‍රාප්ත වී ඇති බව ශ්‍රී ලංකා ගුවන් හමුදාව නිවේදනය කරනවා\n1933 වර්ෂයේ ජනවාරි මස 24 වන දින උපත ලැබු එයාර් චිෆ් මාර්ෂල් හරිප්‍රසාද් මෙන්ඩිස් (පැඩි මෙන්ඩිස්) 1951 වසරේ අගෝස්තු මස 08 වන දින රාජකීය ලංකා ගුවන් හමුදාවේ පස්වන ආධුනික නිළධාරියා ලෙස ගුවන් හමුදාවට එක් වුනා.\nඅනතුරුව මුලික පුහූණුව හා ගුවන් නියමු උපදේශක පුහුණුව එක්සත් රාජධානියේ දී ලැබු අතර එවකට බලපංති ලූතිනන් පි.එචි මෙන්ඩිස් සුදුසුකමි ලත් පියාසර උපදේශකයකු ලෙස පූහූණුව ලැබු පළමු ශ්‍රි ලාංකිකයා ද වුනා.\nඉතා දක්ෂ නිළධාරියකු වු එයාර් චිෆ් මාර්ෂල් පි.එචි මෙන්ඩිස් මහතා 1971 වසරේ ජනවාරි මස 01 වන දින රාජකීය ලංකා ගුවන් හමුදවේ සිවිවන ගුවන් හමුදාධිපතිවරයා වශයෙන් පත් වු අතර ඔහු රාජකීය ලංකා ගුවන් හමුදාවෙන් වෘත්තීය ජිවිතය ආරමිභ කරමින් එම හමුදාවේම ගුවන් හමුදාධිපතිවරයා ලෙස පත්වු පළමු ශ්‍රී ලංකිකයා ද වනවා.\nඑයාර් චිෆ් මාර්ෂල් පි.එචි මෙන්ඩිස් මහතා ඉතිහාස ගත වන්නේ වර්ෂ 1972 දි ශ්‍රි ලංකාව ජනරජයක් විමත් සමග රාජකිය ලංකා ගුවන් හමුදාව ශ්‍රි ලංකා ගුවන් හමුදාව බවට පත්වීමෙන් අන්තුරුව ශ්‍රි ලංකා ගුවන් හමුදාවේ පළමු ගුවන් හමුදා‍ධිපති වරයා ලෙස පත් වීම හේතුවෙන්.\nවර්ෂ 1976 දී ගුවන් හමුදා සේවයට සමු දෙන ශ්‍රි ලංකා ගුවන් හමුදාවේ දක්ෂ හා කිර්තිමත්ම ගුවන් හමුදාධිපතිවරයෙකු වු එයාර් චිෆ් මාර්ෂල් පි.එචි මෙන්ඩිස් මහතා ගේ දේහය අවසන් ගෞරව දැක්විම සදහා මේ වනවිට ගල්කිස්ස ප්‍රදේශයේ පෞද්ගලික මල් ශාලාවක තැන්පත් කර තිබෙනවා.\nදේහය පිළිබද අවසන් කටයුතු 2022 ජනවාරි මස 19 වන දින පස්වරු 2.00 ට ගල්කිස්ස නිසල සෙවන පොදු සුසාන භූමියේදි පුර්ණ ගුවන් හමුදා ගෞරව සහිතව සිදු කිරිමට නියමිතයි.",
       "URL": "https://www.hirunews.lk/294367/ශ්‍රී-ලංකා-ගුවන්-හමුදාවේ-පළමු-ගුවන්-හමුදාපති-අභාවප්‍රාත්ත-වෙයි-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1416"
}