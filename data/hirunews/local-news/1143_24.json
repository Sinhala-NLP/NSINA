{
       "Source": "hirunews",
       "Timestamp": "Wednesday, 25 May 2022 - 18:17",
       "Headline": "ගෝඨා ගෝ ගමට ගහන්න ආ ලංගමයේ පාඩුව කෝටි 05 (ඡායාරූප)",
       "News Content": "2022 මැයි මස 09 වැනි දින ජනාධිපති ලේකම් කාර්යාලය අසල පැවති නිර්පාක්ෂික අරගලයට පහරදී සාමකාමී අරගලකරුවන්ට ජීවිත හා දේපොළ හානි සිදු කිරීම මෙරට ප්‍රජාතන්ත්‍රවාදයට මෙන් ම ලාංකික දේශපාලනයට එල්ල වූ මරු පහරක් ලෙස දකින බව ශ්‍රී ලංකා නිදහස් ජාතික ප්‍රවාහන සේවක සමිතිය නිවේදනයක් නිකුත් කරමින් සඳහන් කරනවා.\nමෙම නිරායුධ අරගලකරුවන්ට පහරදීම සඳහා දේශපාලඥයින්, රාජ්‍ය නිලධාරින් හා දේශපාලඥයින්ගේ අතකොළු බවට පත් වූ ඇතැම් ‍රාජ්‍ය සේවකයින් ද මැදිහත් වී ක්‍රියාකිරීම රටම ගිනි තැබීමට පාලකයින් කටයුතු කළ බවත් එය ජුගුප්සාසහගත ක්‍රියාවක් බව ද එම සමිතිය පෙන්වා දෙනවා.\nඅදාළ සිදුවීමට ශ්‍රී ලංකා ගමනාගමන මණ්ඩලයේ ඉතා වගකිව යුතු උසස් නිලධාරින් පවා සැලසුම්සහගතව එක්වී ඇති බවට මාධ්‍ය මගින් තොරතුරු අනාවරණ වී ඇති පසුබිමක එම ක්‍රියාව සම්බන්ධයෙනොවුන් වෙත ලංගම සේවකයින්ගෙන් දැඩි විරෝධයක් එල්ල වී ඇති බවයි ඔවුන් වැඩිදුරටත් සඳහන් කරන්නේ.\nඅරගලකරුවන්ට පහරදීමට අමතරව ඇති වූ ගැටුමේ දී ලංගමය සතු රාජකාරි කටයුතු වෙනුවෙන් භාවිතා කරනු ලබන\nවොෂින්ටන් ගෝඨාභය පරිහරණය කරන ලද 32-2281 දරණ ජීප් රිය, ලංගම ආරක්ෂක කළමනාකරු පරිහරණය කළ 32-1990 ජීප් රිය, ගම්පොලැ ඩිපෝ කළමනාකරුගේ නිල රථය වන 59-1934 දරණ වෑන් රිය\nද ගිනිතබා සම්පූර්ණයෙන් ම විනාශ කර ඇති බවයි ශ්‍රී ලංකා නිදහස් ජාතික ප්‍රවාහන සේවක සමිතිය අවධාරණය කරන්නේ.\nමෙම තත්ත්වයෙන් හෙළිව ඇත්තේ රාජකාරී වේලාව තුළ දී දේශපාලන කටයුතු සඳහා අදාළ රථ යොදා ගෙන ඇති බවත් එය සම්පූර්ණයෙන්ම දෝෂදර්ශී ක්‍රියාවක් බවයි.\nතවත් ලංගමයේ හානි වූ බස් රථ සම්බන්ධයෙන් අදහස් දක්වමින් මෙම සමිතියේ ප්‍රධාන ලේකම්වරයා ප්‍රකාශ කළේ, දේශපාලනීකරණය වූ මෙවැනි සිද්ධියක් හේතුවෙන් ලංගමට මේ වනවිට රුපියල් කෝටි 05කට අධික අලාභයක් සිදුව ඇති බවයි.\nඑහෙත් මේ සම්බන්ධයෙන් ලංගම සභාපතිවරයා හෝ ඊට වගකිව යුතු විධායක ශ්‍රේණියේ නිලධාරින් කිසිදු විනය ක්‍රියාමාර්ගයක් මෙතෙක් නොගැනීම හේතුවෙන් අදාළ සිද්ධියට සම්බන්ධ පිරිස් තවමත් සිය සේවයේ කටයුතු කරන බවත්, එම සිද්ධිය යටපත් කිරීමට උත්සාහ ගන්න බවත් පෙන්නුම් කරන බව එම සමිතිය විසින් චෝදනා කර සිටිනවා.\nකෙසේවෙතත් ලංගමයේ විධායක නිලධාරින් සිදුවීම සම්බන්ධයෙන් වගකිව යුත්තන්ට විනය ක්‍රියාමාර්ග ගැනීමට හෝ මෙතෙක් අපොහොසත් වීම මත විෂය පථය අයත් අමාත්‍ය ආචාර්ය බන්දුල ගුණවර්ධනගේ හෝ අවධානය මීට යොමු වී අදාළ පුද්ගලයින්ට වහාම විනය ක්‍රියාමාර්ග ගැනීමට කටයුතු කරනු ඇතැයි හිරු ප්‍රවෘත්ති දැඩි අවධානයෙන්...",
       "URL": "https://www.hirunews.lk/305284/ගෝඨා-ගෝ-ගමට-ගහන්න-ආ-ලංගමයේ-පාඩුව-කෝටි-05-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1143"
}