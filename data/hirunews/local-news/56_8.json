{
       "Source": "hirunews",
       "Timestamp": "Saturday, 02 September 2023 - 16:19",
       "Headline": "අධ්‍යාපන ප්‍රතිසංස්කරණ ළඟදීම ප්‍රකාශයට පත්වෙයි",
       "News Content": "ලබන වසර සඳහා පාසල් නිල ඇඳුම් රෙදි සම්පූර්ණයෙන්ම පරිත්‍යාගශීලීන්ගෙන් ලබා ගැනීමට සැලසුම් කර ඇති බව අධ්‍යාපන අමාත්‍ය සුසිල් ප්‍රේම්ජයන්ත පවසනවා.\nඔහු සදහන් කරන්නේ අධ්‍යාපන ප්‍රතිසංස්කරණ සිදු කරමින් සිටින බවත් එම වාර්තාව හැකි ඉක්මණින්ම එළි දක්වන බවයි.\nපරිපාලන ප්‍රතිසංස්කරණවලින් අධ්‍යාපන ප්‍රතිසංස්කරණ ක්‍රියාවලිය ආරම්භ කරන බවත්, අධ්‍යාපනය සම්බන්ධ ප්‍රතිපත්තිමය තීන්දු ගැනීමේදී සහ හඳුන්වාදීම් සිදුකිරීමේදී මෙම වාර්තාවේ නිර්දේශ පිළිබඳව දැඩි ලෙස සලකා බැලීමට රජය කටයුතු කරන බව ඔහු වැඩිදුරටත් පවසනවා.",
       "URL": "https://www.hirunews.lk/346916/අධ්‍යාපන-ප්‍රතිසංස්කරණ-ළඟදීම-ප්‍රකාශයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=56"
}