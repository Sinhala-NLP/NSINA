{
       "Source": "hirunews",
       "Timestamp": "Monday, 30 August 2021 - 7:38",
       "Headline": "පාණදුර රෝහලේ මෘත දේහ 2ක් මාරුවෙයි",
       "News Content": "පාණදුර මූලික රෝහලේ මෘත ශරීරාගාරයේ තිබු දේහ 2ක් මාරුවීමේ පුවතක් වාර්තා වනවා.\nඑම රෝහලේ කොරෝනා රෝගීන්ට ප්‍රතිකාර ලබාදෙන හත්වන වාට්ටුවේ සිට මිය ගිය වයස අවුරුදු 89ක් සහ 93ක් වයසැති කාන්තාවන් දෙදෙනෙකුගේ මළ සිරුරුයි මෙලෙස මාරු වී ඇත්තේ.\nමොරටුව ලක්ෂපති ප්‍රදේශයේ පදිංචි 89 හැවිරිදි මුස්ලිම් කාන්තාවක් පසුගිය 21 වනදා මිය ගොස් ඇති අතර, ඇය වෙනුවට මඩකලපුව - ඔට්ටමාවඩි ප්‍රදේශයේ මිහිදන් කර ඇත්තේ එදිනම මිය ගිය පානදුර වීරසිංහ මාවතේ පදිංචි 93 හැවිරිදි කාන්තාවකගේ දේහයක් බවටයි වාර්තා වන්නේ.\nකෙසේ වෙතත්  පානදුර වීරසිංහ මාවතේ පදිංචි 93 හැවිරිදි  කාන්තාවගේ අවසන් කටයුතු සිදු කිරීම සඳහා ඇගේ ඥාතීන් පාණදුර රෝහලට ගොස් දේහය පිළිබඳ විමසා සිටි අවස්ථාවේදී යී, දේහය මාරු වී ඇති බවට කරුණු අනාවරණය වී ඇත්තේ.",
       "URL": "https://www.hirunews.lk/280899/පාණදුර-රෝහලේ-මෘත-දේහ-2ක්-මාරුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1723"
}