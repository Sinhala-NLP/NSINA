{
       "Source": "hirunews",
       "Timestamp": "Saturday, 06 February 2016 - 19:28",
       "Headline": "ජාතික ආණ්ඩුවේ විප්ලවයක්, අගමැති හෙළි කරයි",
       "News Content": "ජාතික ආණ්ඩුවේ ප්‍රධාන ඉලක්කය රටේ 4 වන විප්ලවය සිදුකිරිම බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව සඳහන් කළේ කුලියාපිටිය ප්‍රදේශයේ අද (06) පස්වරුවේ පැවැති එක්සත් ජාතික පක්ෂ කුරුණෑගල දිස්ත්‍රික් නියෝජිත හමුවකට එක්වෙමින්.\nඑහිදී අග්‍රාමාත්‍යවරයා සදහන් කර සිටියේ 1948 - 56 සහ 77 රටේ මීට පෙර විප්ලව තුනක් සිදුවුණු බවයි.\nඑහිදී වැඩිදුරටත් අදහස් දැක්වූ අග්‍රාමාත්‍ය රනිල් වික්‍රමසිංහ ආණ්ඩුවට එරෙහිව ඒකාබද්ධ විපක්ෂයේ පිරිසක් පොල් ගැසීම සම්බන්ධයෙන් ද මෙහිදී අදහස් පළ කළා.\nආණ්ඩුවේ කටයුතු අඩපන කරමින් බංකොලොත් දේශපාලනයක නිරත වන කණ්ඩායමක්ද ශ්‍රී ලංකා නිදහස් පක්ෂයේ සිටින බව අග්‍රාමාත්‍යවරයා මෙහිදී සඳහන් කළා.",
       "URL": "https://www.hirunews.lk/125621/ජාතික-ආණ්ඩුවේ-විප්ලවයක්-අගමැති-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5179"
}