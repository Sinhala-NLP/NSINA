{
       "Source": "hirunews",
       "Timestamp": "Thursday, 09 March 2023 - 15:05",
       "Headline": "සාගරයට බැහැරවෙන ප්ලාස්ටික් කැබලි ප්‍රමාණය තුන් ගුණයකින් ඉහළට",
       "News Content": "2040 වසර වන විට සාගරයට බැහැරවන ප්ලාස්ටික් කැබලි ප්‍රමාණය තුන් ගුණයකින් පමණ ඉහළ යනු ඇතැයි නවතම අධ්‍යයනකින් හෙළිකර තිබෙනවා.\nජාත්‍යන්තර විද්‍යාඥයන් කණ්ඩායමක් විසින් සිදුකරන ලද අදාළ අධ්‍යයනයෙන් අනාවරණ කර ඇත්තේ වර්තමානය වන විට ප්ලාස්ටික් කැබලි ට්‍රිලියන 171කට අධික ප්‍රමාණයක් ගෝලීයව සාගර ජලය මත පාවෙමින් පවතින බවයි.\n2005 වසරේ සිට සාගර ජලයට එක්වන ප්ලාස්ටික් ප්‍රමාණයේ වේගවත් වර්ධනයක් දක්නට ලැබෙන අතර හදිසි ප්‍රතිපත්තිමය ක්‍රියාමාර්ගයකින් තොරව මෙලෙස ප්ලාස්ටික් එක්වීම වැළැක්විය නොහැකි බවයි අදාළ විද්‍යාඥයන් ප්‍රකාශ කර ඇත්තේ.",
       "URL": "https://www.hirunews.lk/329449/සාගරයට-බැහැරවෙන-ප්ලාස්ටික්-කැබලි-ප්‍රමාණය-තුන්-ගුණයකින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=487"
}