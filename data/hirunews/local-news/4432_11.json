{
       "Source": "hirunews",
       "Timestamp": "Saturday, 08 July 2017 - 13:29",
       "Headline": "ගෝඨාභය අත්අඩංගුවට ගැනීමේ කතාව කුමන්ත්‍රණයක් - ඉසුර",
       "News Content": "හිටපු ආරක්ෂක ලේකම් ගෝඨාභය රාජපක්ෂ අත්අඩංගුවට ගන්නා බවට පැතිරුණු රාවය ශ්‍රී ලංකා නිදහස් පක්ෂය භේද භින්න කිරීමේ උත්සාහයක් බව බස්නාහිර ප්‍රධාන අමාත්‍ය ඉසුර දේවප්‍රිය පවසනවා.\nකොළඹ අද පැවැති මාධ්‍ය හමුවකට එක්වෙමින් ඔහු කියා සිටියේ එය කිසිවෙකු හිටපු ජනාධිපතිවරයා වෙත ලබාදී ඇති වැරදි තොරතුරක් බවයි.\nහිටපු ආරක්ෂක ලේකම් ගෝඨාභය රාජපක්ෂ ඊයේ දිනයේදී මහනුවර ශ්‍රී දළදා මාළිගාවට ගොස් දළදා සමිඳුන් වැද පුදා ගැනීම සඳහා එක්වූ අතර අනතුරුව අස්ගිරි සහ මල්වතු මහනාහිමිවරුන් බැහැ දුටුවා.\nඉන් පසු මාධ්‍ය වෙත අදහස් දක්වමින් හිටපු ආරක්ෂක ලේකම්වරයා සඳහන් කළේ අමාත්‍ය මහින්ද අමරවීර, තමා අත්අඩංගුවට ගන්නා බවට ප්‍රකාශයක් සිදුකර ඇති බවයි.\nකෙසේ නමුත් හිරු ප්‍රවෘත්ති අංශය කළ විමසීමකදී සන්ධාන මහලේකම්, අමාත්‍ය මහින්ද අමරවීර කියා සිටියේ හිටපු ආරක්ෂක ලේකම් ගෝඨාභය රාජපක්ෂ සිදුකළ ප්‍රකාශයේ කිසිදු සත්‍යතාවක් නොමැති බවයි.",
       "URL": "https://www.hirunews.lk/165392/ගෝඨාභය-අත්අඩංගුවට-ගැනීමේ-කතාව-කුමන්ත්‍රණයක්-ඉසුර",
       "Category": "Local News",
       "Parent URL": "https://www.hirunews.lk/local-news.php?pageID=4432"
}