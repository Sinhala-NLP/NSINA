{
       "Source": "hirunews",
       "Timestamp": "Sunday, 05 June 2022 - 13:35",
       "Headline": "පොදු ප්‍රවාහන ගැටලුවලට කඩිනම් විසඳුම් ලබාදීමට තීරණ කිහිපයක්",
       "News Content": "වර්තමානයේ රට තුළ පවතින පොදු ප්‍රවාහන ගැටළුවලට කඩිනම් විසඳුම් ලබාදීම පිළිබඳ විශේෂ සාකච්ඡාවක් අද (05) පැවැත්වුණා.\nඒ, ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන්.\nමෙහිදී වර්තමානයේ ශ්‍රී ලංකාව මුහුණදෙමින් සිටින ඉන්ධන අර්බුදය හමුවේ මගී ජනතාව මුහුණදෙන ප්‍රවාහන ගැටළු පිළිබඳව පුළුල් ලෙස සාකච්ඡා කර තිබෙනවා.\nඒ අනුව නව කාර්යාලයීය දුම්රිය ඇතුලු දුම්රිය ගමන් වාර ආරම්භ කිරීම, බස් රථ සඳහා බැස්ටියන් මාවත ප්‍රදේශයේ ඉන්ධන පිරවුම්හලක් ලබාදීම, දැනට ධාවනය වන දුම්රිය සඳහා වැඩි මැදිරි සංඛ්‍යාවක් එක් කිරීම සහ සිසු සැරිය හා ග්‍රාමීය සේවා සඳහා නව බස්රථ ලබාදීම යන තීරණවලට එළඹුණු බවයි ප්‍රවාහන හා මහාමාර්ග අමාත්‍යාංශය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/306269/පොදු-ප්‍රවාහන-ගැටලුවලට-කඩිනම්-විසඳුම්-ලබාදීමට-තීරණ-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=1117"
}