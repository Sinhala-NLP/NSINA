{
       "Source": "hirunews",
       "Timestamp": "Saturday, 17 June 2023 - 13:02",
       "Headline": "උගන්ඩාවේ පාසලකට එල්ල වූ ත්‍රස්ත ප්‍රහාරයකින් 40 දෙනෙකු මරුට (update)",
       "News Content": "Update; බටහිර උගන්ඩාවේ පාසලක ඝාතනය කළ සිසුන් සංඛ්‍යාව 40 දක්වා ඉහළට\n...........\nබටහිර උගන්ඩාවේ පාසලකට කඩාවැදුනු ත්‍රස්තවාදීන් පිරිසක් එල්ල කළ ප්‍රහාරයකින් 25 දෙනෙකු මියගොස් තිබෙනවා.\nඒ.ඩී.එෆ්. නම් සංවිධානයට සම්බන්ධ කැරලිකරුවන් විසින් එල්ල කළ මෙම ප්‍රහාරයෙන් තවත් අටදෙනෙකු තුවාල ලබා ඇති බවයි විදෙස් වාර්තා සඳහන් කළේ.\nත්‍රස්තවාදීන් විසින් රාත්‍රියේ එල්ල කළ මෙම ප්‍රහාරයේදී පාසලේ නේවාසිකාගාරයක් ගිනි තබා ඇති අතර ආහාර ගබඩාවක් කොල්ල කා ඇති බව සඳහන්.\nත්‍රස්තවාදීන් මේ වනවිට විරුංගා ජාතික වනෝද්‍යානය දෙසට පලා ගොස් ඇති අතර, ආරක්ෂක අංශ ඔවුන් ලුහුබදිමින් සිටින බවටයි වැඩිදුරටත් විදෙස් වාර්තා කියා සිටියේ.\n1998 වර්ෂයේදීද අධ්‍යාපන ආයතනයක් වෙත ත්‍රස්ත කල්ලියක් ප්‍රහාරයක් එල්ල කර තිබූ අතර, එහිදී සිසුන් 100 කට අධික පිරිසක් පැහැරගෙන ගොස් තිබූ අතර, 80 දෙනෙකුට අධික පිරිසක් මියගොස් තිබුණා.",
       "URL": "https://www.hirunews.lk/338208/උගන්ඩාවේ-පාසලකට-එල්ල-වූ-ත්‍රස්ත-ප්‍රහාරයකින්-40-දෙනෙකු-මරුට-update",
       "Category": "Local News",
       "Parent URL": "https://www.hirunews.lk/local-news.php?pageID=261"
}