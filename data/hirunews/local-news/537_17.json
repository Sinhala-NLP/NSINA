{
       "Source": "hirunews",
       "Timestamp": "Tuesday, 14 February 2023 - 9:44",
       "Headline": "ආගමන විගමන දෙපාර්තමේන්තුවේ තාක්ෂණික දෝෂය යථා තත්වයට",
       "News Content": "පරිගණක පද්ධතියේ හටගත් තාක්ෂණික දෝෂය මේ වන විට යථා තත්වයට පත් කර ඇති බව ආගමන විගමන දෙපාර්තමේන්තුව පවසනවා.\nකෙසේ වෙතත් විදෙස් ගමන් බලපත්‍ර ලබා ගැනීමට වේලාව සහ දිනය වෙන්කරවාගත් පුද්ගලයින්ට අදාළ දිනයට පසු දිනයේ පැමිණ සිය විදෙස් ගමන් බලපත්‍රය ලබා ගන්නා ලෙසයි එම දෙපාර්තමේන්තුව දැනුම් දෙන්නේ.\nමෙම දෝෂය හේතුවෙන් ඊයේ (13) දිනයට නිකුත් කිරීමට නියමිතව තිබූ විදෙස් ගමන් බලපත්‍ර ලබා දීමට හැකිවූයේ නැහැ.\nආගමන විගමන දෙපාර්තමේන්තුව දැනුම් දෙන්නේ ඊයේ දිනයේ දී විදෙස් ගමන් බලපත්‍ර ලබා ගැනීමට නියමිතව තිබු සියලු‍ දෙනා අද දහවල් 12න් පසුව බත්තරමුල්ලේ පිහිටි ප්‍රධාන කාර්යාලයට පැමිණ සිය විදෙස් ගමන් බලපත්‍ර ලබා ගන්නා ලෙසටයි.\nඅද (14) දින පැමිණීමට හැකියාවක් නොමැති පුද්ගලයින්ට ඔවුන්ගේ විදෙස් ගමන් බල පත්‍රය නිවාස වෙත යැවීමට කටයුතු කරන බව ද එම දෙපාර්තමේන්තුව දැනුම් දෙනවා.\nඑමෙන් ම සිකුරාදා දින විදෙස් ගමන් බලපත්‍ර ලබාගැනීමට නියමිතව තිබූ අයට සෙනසුරාදා දින එය ලබා ගැනීමේ හැකියාව පවතින බවයි ආගමන විගමන දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/327377/ආගමන-විගමන-දෙපාර්තමේන්තුවේ-තාක්ෂණික-දෝෂය-යථා-තත්වයට",
       "Category": "Local News",
       "Parent URL": "https://www.hirunews.lk/local-news.php?pageID=537"
}