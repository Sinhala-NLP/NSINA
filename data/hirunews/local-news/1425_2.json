{
       "Source": "hirunews",
       "Timestamp": "Friday, 14 January 2022 - 14:33",
       "Headline": "තාවකාලික පදිංචිකරුවන්ගේ තොරතුරු එක්රැස් කෙරෙයි",
       "News Content": "කොළඹ නගරයේ සිටින තාවකාලික පදිංචිකරුවන්ගේ තොරතුරු එක්රැස් කිරීමේ වැඩසටහනක් පොලිසිය විසින් ආරම්භ කර තිබෙනවා.\nඒ අනුව අදාළ තොරතුරු එක්රැස් කිරීම කොළඹ නගරයේ ග්‍රාම සේවා වසම් 77 පදනම් කර ගනිමින් සිදු කරනු ඇති.\nපොලිසිය සඳහන් කළේ, ජාතික ආරක්ෂාව, අපරාධ සහ මත්ද්‍රව්‍ය නිවාරණය වෙනුවෙන් මෙම තොරතුරු එක්රැස් කරන බවයි.\nඒ සඳහා පොලිස් නිලධාරීන් 600ක් පමණ යොදවා ඇති අතර, අද හෙට සහ අනිද් දා යන දිනවල මෙම තොරතුරු එක්රැස් කිරීමේ ක්‍රියාවලිය සිදු වන බවයි පොලිසිය සඳහන් කළේ.",
       "URL": "https://www.hirunews.lk/294004/තාවකාලික-පදිංචිකරුවන්ගේ-තොරතුරු-එක්රැස්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1425"
}