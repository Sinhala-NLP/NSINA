{
       "Source": "hirunews",
       "Timestamp": "Wednesday, 03 February 2021 - 13:01",
       "Headline": "ජෛව බුබුලක් යටතේ හෙට පවත්වන නිදහස් දින පෙළපාලිය (වීඩියෝ)",
       "News Content": "කොවිෂීල්ඩ් එන්නත් මාත්‍රා ලක්ෂ 90ක් මෙරටට ගෙන්වීමට අපේක්ෂා කරන බව කොවිඩ් පාලන අමාත්‍යාංශයේ ලේකම් විශේෂඥ වෛද්‍ය අමල් හර්ෂ ද සිල්වා මහතා පවසනවා.\nමේ අතර කොවිඩ් ප්‍රතිශක්තීකරණ වැඩසටහන යටතේ දින 5ක් තුළසෞඛය හා ආරක්ෂක අංශ සාමාජිකයින් ලක්ෂයකට අධික පිරිසකට එන්නත් ලබා දීමට පියවර ගෙන තිබෙනවා.\nදින 5ක් තුළ කොවිඩ් ප්‍රතිශක්තීකරණ වැඩසටහන යටතේ එක් ලක්ෂ 18,767 දෙනෙකුට ඔක්ස්ෆර්ඩ් ඇස්ට්‍රාසෙනිකා කොවිෂීල්ඩ් එන්නත ලබා දී ඇති බව වසංගත රෝග විද්‍යා අංශය පවසනවා.\nමේ අතර ගෙවුණු පැය 24 තුල නව ආසාදිතයින් 715 දෙනෙකු වාර්තාවීමත් සමග මෙරට සමස්ත කොවිඩ් ආසාදිතයින් සංඛ්‍යාව 65,698ක් දක්වා ඉහළ ගියා.\nවැඩිම ආසාදිතයින් ගණන තවදුරටත් කොළඹ දිස්ත්‍රික්කයෙන් සටහන් වූ අතර එම ගණන 261ක්.\nගම්පහ දිස්ත්‍රික්කයෙන් ආසාදිතයින් 142කු වාර්තා වී තිබෙනවා.\nඊට අමතරව බදුල්ල දිස්ත්‍රික්කයෙන් ආසාදිතයින් 61 දෙනෙකු සහ කුරුණෑගලින් ආසාදිතයින් 53 දෙනෙකු වාර්තා වී තිබෙනවා.\nඒ අනුව තවදුරටත් 6325 දෙනෙකු රෝහල්ගතව ප්‍රතිකාර ලබන අතර පූර්ණ සුවය ලැබූවන් සංඛ්‍යාව 59,043ක් .\nමේ අතර තවත් කොවිඩ් මරණ 7ක් වාර්තාවීමත් සමග මෙරට සමස්ත මරණ සංඛ්‍යාව 330ක් දක්වා ඉහළ ගියා.\nමෙලෙස මියගියේ වැලිගම, කොළඹ 15, වත්තේගම, නිට්ටඹුව, ගෙලිඔය, කොළඹ 2 සහ රාගම ප්‍ර දේශවල පදිංචිකරුවන් පිරිසක් සහ රිජ්වේ ආර්යා ළමා රෝහලේ ප්‍රතිකාර ලබමින් සිටිය බිළිදෙක්.\nමාලඹේ නෙවිල් ප්‍රනාන්දු රෝහලේ නිර්මාතෘ වෛද්‍ය නෙවිල් ප්‍රනාන්දු මහතාටද කොවිඩ් වෛරසය ආසාදනය වී ඇති බවට හඳුනාගෙන තිබෙනවා.\nඒ අනුව ඔහු වැඩිදුර ප්‍රතිකාර සඳහා අයි.ඩී.එච්.රෝහලට ඇතුළත් කර ඇති අතර මේ වනවිට දැඩි සත්කාර ඒකකයේ ප්‍රතිකාර ලබන බව කොවිඩ් පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කලා.\nමේ අතර බලපිටිය සෞඛ්‍ය වෛයද්‍ය නිලධාරී කොට්ඨාසයෙන් කොවිඩ් ආසාදිතයින් 16 හඳුනාගෙන ඇති අතර ඉන් 11 දෙනෙකු ආදාදොළ ශ්‍රීපති මාවතින් වාර්තා වී තිබෙනවා.\nඔවුන්ගෙන් පිරිසක් පසුගියදා විනෝද චාරිකාවක් සඳහා එක්ව ඇති බවත් වාර්තා වුණා.\nආසාදිතයින් අතර  දරුවන් දෙදෙනෙකුද වනවා.\nඔවුන් කරන්දෙණිය සහ අම්බලන්ගොඩ කොවිඩ් රෝහල්වෙත ඇතුළත් කිරීමට පියවර ගැනුනා.\nමේ අතර කොවිඩ් ආසාදිතව අම්පාර නිරෝධායන මධ්‍යස්ථානයක් වෙත යොමු කර සිටි දෙනියාය ප්‍ර දේශයේ පදිංචි නිවසක සිව් දෙනෙකු නිවසේ නොමැති කාලය තුළ පිරිසක් එම නිවස බිඳ බඩු බාහිරාදිය රැගෙන ගොස් තිබෙනවා.\nමහියංගනය රිදී මාලියද්ද ගැමුණුපුර ඇඟලුම් ආයතනයක  සේවක සේවිකාවන් 324 දෙනෙකු සඳහා පසුගියදා සිදුකළ පීසිආර් පරීක්ෂණවලින් 24 දෙනෙකු කොවිඩ් ආසාදිත බවට හඳුනාගෙන තිබෙනවා.\nරජයේ නියමු ව්‍යාපෘතියක් ලෙස ක්‍රියාත්මක සංචාරකයින් මෙරටට ගෙන්වා ගැනීමේ වැඩපිළිවෙළ යටතේ යුක්‍රේනයේ සිට සංචාරකයින් රැගත් තවත් ගුවන්යානා 2ක් මත්තලින් දිවයිනට පැමිණියා.\nමේ අතර විදේශ සේවා නියුක්ති කාර්යාංශයේ ලියාපදසිංචිව විදෙස්ගතවූ ශ්‍රමිකයින් කොවිඩ් වසංගත තත්ත්වය හමුවේ යළි මෙරටට ගෙන්වා ගැනීමට විශේෂ වැඩපිළිවෙළක් ක්‍රියාත්මක කරන බව කම්කරු අමාත්‍ය නිමල් සිරිපාලද සිල්වා මහතා සදහන් කළා.",
       "URL": "https://www.hirunews.lk/261536/ජෛව-බුබුලක්-යටතේ-හෙට-පවත්වන-නිදහස්-දින-පෙළපාලිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2171"
}