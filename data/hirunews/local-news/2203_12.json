{
       "Source": "hirunews",
       "Timestamp": "Tuesday, 19 January 2021 - 6:44",
       "Headline": "දිවයින පුරා රෝහල් 20ක අද විරෝධතා",
       "News Content": "දිවයින පුරා රෝහල් 20ක් ඉදිරිපිට අද (19) දිනයේ විරෝධතා පැවැත්වීමට ඒකාබද්ධ සෞඛ්‍ය සේවක සංගමය පියවර ගෙන තිබෙනවා.\nකොරෝනා මර්දන කටයුතුවලදී අනියම් සහ ආදේශක සෞඛ්‍ය සේවකයින් මුහුණ දෙන ගැටළු ඇතුළු තවත් ඉල්ලීම් කිහිපයක් මුල් කර ගනිමින් මෙම විරෝධතාව පවත්වන බවයි එම සංගමය සඳහන් කළේ.\nඉල්ලීම් 10ක් මුල් කරගනිමින් මීට පෙරද අවස්ථාවකදී රෝහල් ඉදිරිපිට තම සංගමය විරෝධතාවයේ නිරතවුවත් ඒ සඳහා තවමත් විසඳුම් ලැබී නොමැති හෙයින් මෙලෙස විරෝධතාවයේ නිරතවන බවයි එම සංගමයේ ප්‍රධාන ලේකම් පූජ්‍ය ටැම්පිටියේ සුගතානන්ද හිමියන් කොළඹ ඊයේ (18) පැවති මාධ්‍ය හමුවකට එක්වෙමින් සඳහන් කළේ.\nමේ අතර සෞඛ්‍ය අමාත්‍යාංශ ලේකම්වරයා අත්තනෝමතික ලෙස කටයුතු කරමින් සිටින බවට රජයේ වෛද්‍ය නිලධාරීන්ගේ සංසදය චෝදනා එල්ල කරනවා.\nඒ පිළිබඳව කොළඹ ඊයේ (18) පැවති මාධ්‍ය හමුවකට එක්වෙමින් රජයේ වෛද්‍ය නිලධාරීන්ගේ සංසදයේ අනුශාසක පූජ්‍ය මුරුත්තෙට්ටුවේ ආනන්ද හිමියන් සහ එම සංසදයේ සභාපති වෛද්‍ය රුක්ෂාන් බෙල්ලන අදහස් පළ කළා.",
       "URL": "https://www.hirunews.lk/260076/දිවයින-පුරා-රෝහල්-20ක-අද-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=2203"
}