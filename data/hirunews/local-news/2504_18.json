{
       "Source": "hirunews",
       "Timestamp": "Sunday, 23 August 2020 - 8:04",
       "Headline": "අපරාධ සහ මත්ද්‍රව්‍ය මැඩලන්න ජගත් සංවිධානය ශ්‍රී ලංකාව සමඟ එක්වෙයි",
       "News Content": "සමුද්‍රීය මත්ද්‍රව්‍ය ජාවාරම, සංවිධානාත්මක අපරාධ සහ ත්‍රස්තවාදය මැඩලීමට අදාළ කටයුතු වලදී ශ්‍රී ලංකාවට සහය වීමට සූදානම් බව එක්සත් ජාතීන්ගේ මත්ද්‍රව්‍ය සහ අපරාධ පිළිබඳ කාර්යාලය ප්‍රකාශ කරනවා.\nඑහි නිලධාරින් ඊයේ නීතිපති දප්පුල ද ලිවේරා හමුවූ අතර, එහිදී මේ බව ප්‍රකාශ කර තිබුණා.\nයුරෝපා සංගමය සහ ජර්මනියේ ඊට අදාළව මූල්‍යාධාර සැපයීමට සූදානම් බව ද සඳහන්.\nඑක්සත් ජාතීන්ගේ මත්ද්‍රව්‍ය සහ අපරාධ පිළිබඳ කාර්යාලයේ මෙරට කලාපීය නියෝජිත ට්‍රොයෙල්ස් වෙස්ටර් මෙම හමුවෙන් පසුව ට්විටර් සටහනක් තබා තිබූ අතර, එහි සඳහන් වුණේ අදාළ කරුණු සම්බන්ධයෙන් නීතිපති දප්පුල ද ලිවේරා සමග ඵලදායී සාකච්ඡාවක් පැවති බවයි.",
       "URL": "https://www.hirunews.lk/248424/අපරාධ-සහ-මත්ද්‍රව්‍ය-මැඩලන්න-ජගත්-සංවිධානය-ශ්‍රී-ලංකාව-සමඟ-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2504"
}