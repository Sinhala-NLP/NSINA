{
       "Source": "hirunews",
       "Timestamp": "Saturday, 20 June 2020 - 16:10",
       "Headline": "මුඛ ආවරණයක් පළදින්නැයි කියූ රෝහල් සේවකයෙකුට පුද්ගලයෙකු පහරදෙයි",
       "News Content": "මුඛ ආවරණයක් නොමැතිව තුවාලකරුවෙකු රෝහලට රැගෙන පැමිණි පුද්ගලයෙකු සිදුකළ පහරදීමක් හේතුවෙන් කරාපිටිය ශික්ෂණ රෝහලේ සෞඛ්‍ය කාර්ය මණ්ඩල සහයකයෙකු තුවාල ලබා තිබෙනවා.\nතුවාල ලැබූ පුද්ගලයා කරාපිටිය රෝහලට ඇතුළත් කර ඇති අතර, සිද්ධිය සම්බන්ධයෙන් පහරදීම සිදුකළ පුද්ගලයා රෝහල් පොලීසිය විසින් අත්අඩංගුවට ගත් බවයි පොලීසිය සඳහන් කළේ.\nඊයේ රාත්‍රියේදී බූස්ස - පිටිවැල්ල ප්‍රදේශයේ පුද්ගලයෙකු මුඛ ආවරණයක් නොමැතිව මෙලෙස තුවාලකරුවෙකු රැගෙන පැමිණ ඇති අතර, එහිදී රෝහල් සේවකයා විසින් ඒ පිළිබඳව විමසා සිටීමේදී බහින්බස්වීමක් සිදුව තිබෙනවා.\nඉන් අනතුරුවයි මෙම පහරදීම සිදුව ඇත්තේ.",
       "URL": "https://www.hirunews.lk/243540/මුඛ-ආවරණයක්-පළදින්නැයි-කියූ-රෝහල්-සේවකයෙකුට-පුද්ගලයෙකු-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=2645"
}