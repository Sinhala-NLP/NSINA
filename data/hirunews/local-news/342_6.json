{
       "Source": "hirunews",
       "Timestamp": "Monday, 15 May 2023 - 12:22",
       "Headline": "ඉපැරණි දාගැබක් තුළ නිධන් හෑරූ පිරිසක් රිමාන්ඩ්",
       "News Content": "මුලතිව් - ඔට්ටිසුඩාන්, කනගරාත්තිනම් ප්‍රදේශයේ පිහිටි ඉපැරණි දාගැබක් තුළ නිධන් හාරමින් සිටි පුද්ගලයින් හය දෙනෙකු ඔට්ටිසුඩාන් පොලීසිය විසින් ඊයේ(14) අත් අඩංගුවට ගෙන තිබෙනවා.\nපොලීසියට ලැබුණු තොරතුරක් මත නිලධාරීන් පිරිසක් එම ස්ථානය වටලන අවස්ථාව වන විටත් සැකකරුවන් පිරිස නිධානය ගොඩගැනීමට විශාල වළක් හාරමින් සිට ඇති බවයි අප වාර්තාකරු සඳහන් කරන්නේ.\nඑහිදී මෙම පිරිස සමඟ ඔවුන් නිධානය හෑරීමට රැගෙන එන ලද උපකරණ කීපයක්ද සිය බාරයට ගැනීමට පොලිසිය සමත්ව තිබෙනවා.\nනිධානය ගොඩගැනීමට පැමිණි හය දෙනාගෙන් කට්ටඩියා මාතලේ ප්‍රදේශයේ අයෙකු වන අතර ඉතිරි පස් දෙනා මුලතිව් හා කිළිනොච්චි පළාත් වල පදිංචිකරුවන් බවයි පොලිසිය පවසන්නේ.\nඅත්අඩංගුවට ගත් සැකකරුවන් මුලතිව් මහේස්ත්‍රාත් ආර්. සරවනරාජා ඉදිරියට ඉදිරිපත්කිරීමෙන් අනතුරුව මැයි මස 23 වෙනිදා දක්වා රක්ෂිත බන්ධනාගාර ගත කිරීමට නියෝග කර තිබෙනවා.",
       "URL": "https://www.hirunews.lk/335260/ඉපැරණි-දාගැබක්-තුළ-නිධන්-හෑරූ-පිරිසක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=342"
}