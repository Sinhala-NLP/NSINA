{
       "Source": "hirunews",
       "Timestamp": "Tuesday, 13 June 2017 - 12:52",
       "Headline": "ඇමති ජෝන්ගේ තර්ජනයට ලක්වූ හිරු මාධ්‍යවේදියා මානව හිමිකම් කොමිසමට",
       "News Content": "සංචාරක සංවර්ධන හා ක්‍රිස්තියානි කටයුතු පිළිබද අමාත්‍ය ජෝන් අමරතුංග තමන්ට  බැන, තර්ජනය කිරීම පිළිබදව ශ්‍රී ලංකා මානව හිමිකම් කොමිසම් සභාවට අද පැමිණිල්ලක් ඉදිරිපත් කළ බව ජාඇල හිරු වාර්තාකරු බෙනට් ෆර්ඩිනෑන්ඩස් ප්‍රකාශ කළා.\nසිද්ධිය සම්බන්ධයෙන් හිරු මාධ්‍යවේදියා පෑලියගොඩ පොලිසියට පසුගිය 8 වන දා පැමිණිල්ලක් ද ගොනුකරනු ලැබුවා.\nමුතුරාජවෙල ප්‍රදේශයට කසල බැහැර කිරිම සම්බන්ධයෙන් අමාත්‍ය ජෝන් අමරතුංගට අයත්  කදානේ පිහිටි එක්සත් ජාතික පක්ෂ කාර්යාලයේ පැවැති සාකච්ඡාවක් ආවරණය කිරීමට ගිය හිරු මාධ්‍යවේදී බෙනට් ෆර්ඩිනෑන්ඩස්ට පසුගිය 8 වන දා අමාත්‍යවරයා බැන තර්ජනය කර පහරදීමට තැත් කළා.\nමේ අතර, ලබන බ්‍රහස්පතින්දා ද මෙම තර්ජනය කිරීමට විරෝධය පළ කරමින් මාධ්‍ය සංගම් කිහිපයක් කොළඹ දී විරෝධතාවක් සංවිධානය කර තිබෙනවා.",
       "URL": "https://www.hirunews.lk/163455/ඇමති-ජෝන්ගේ-තර්ජනයට-ලක්වූ-හිරු-මාධ්‍යවේදියා-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4472"
}