{
       "Source": "hirunews",
       "Timestamp": "Friday, 15 September 2017 - 10:26",
       "Headline": "සැමියා විසින් දෙදරු මව ඝාතනය කරයි (ඡායාරූප)",
       "News Content": "හම්බන්තොට පහල අන්දරවැව දිමුතුගම පෝෂිත ඇළ ප්‍රදේශයේදී ඊයේ (14) සවස 6.30 ට පමණ කාන්තාවකට තියුණු ආයුධයකින් පහර දී ඝාතනය කර ඇති බව හම්බන්තොට පොලිසිය පවසනවා.\nමෙසේ ඝාතනයට ලක්ව ඇත්තේ වීරක්කොඩි ගුරුසිංහලාගේ ඉරේෂා ශ්‍යාමලී නැමති වයස අවුරුදු 27 ක පමණ දෙදෙරු මවක්.\nමෙම කාන්තාවගේ නිත්‍යානුකූල සැමියා මීට ඉහතදී ඇය අතහැර ගොස් ඇති අතර ඇය දරුවන් දෙදෙනා සමග එකට ජිවත් වී ඇති බවයි සඳහන් වන්නේ.\nඇයගේ සැමියා විසින් මෙම ඝාතනය කර තිබෙන බවයි පොලිසිය සඳහන් කළේ.\nඝාතනයට හේතුව මෙතෙක් අනාවරණ වී නොමැති අතර සිද්ධියෙන් පසු සැකකරු ප්‍රදේශයෙන් පලා ගොස් ඇති බවත් ඔහු අත්අඩංගුවට ගැනීමට පොලිස් පරීක්ෂණ සිදු කරන බවත් හම්බන්තොට මුලස්ථාන පොලිසිය ප්‍රකාශ කළා.\nඡායාරූප - හම්බන්තොට රාහුල් සමන්ත හෙට්ටිආරච්චි",
       "URL": "https://www.hirunews.lk/170982/සැමියා-විසින්-දෙදරු-මව-ඝාතනය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4321"
}