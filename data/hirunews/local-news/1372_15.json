{
       "Source": "hirunews",
       "Timestamp": "Sunday, 06 February 2022 - 14:30",
       "Headline": "සංවර්ධනය හීනයක් වූ බදුලු ඔය ගම්මානය (වීඩියෝ)",
       "News Content": "විවිධ ආකාරයේ සංවර්ධන ව්‍යාපෘති පිළිබඳ මේ දිනවල අපට අසන්නට දකින්නට ලැබෙනවා.\nනමුත් සංවර්ධනයේ අරුණලු තවමත් නොදුටු ග්‍රාමීය ජනතාවක් සිටින ප්‍රදේශයක් පිලිබදව අපට වාර්තා වුණේ බදුල්ල හාලිඇළ ප්‍රදේශයෙන්.\nඔවුන් තම ප්‍රධාන ප්‍රවාහන මාධ්‍ය ලෙස 1991 වසරේ සිට භාවිත කළ පාලම අබලන් වීම හේතුවෙන් දැඩි අපහසුතාවයට පත්ව සිටිනවා.\n1991 වසරේ දී බදුලු ඔයේ හපුවත්ත තොටුපල හරහා ඉදිකළ පාලම මෙම අර්බුදයට ලක්ව තිබෙනවා.\nඑදා මෙදා තුර බදුල්ල හාලිඇළ ප්‍රාදේශීය ලේකම් කොට්ඨාසවලට අයත් අමුණුවලපිටිය,හපුවත්ත,එලදළුව,මහවත්තේගම,මුදුන්පිට ඇතුළු ගම්මාන රැසක දහස් ගණනක් ජනතාව ප්‍රවාහන මාධ්‍යයක් ලෙස භාවිත කරන මේ පාලම අද දැඩිලෙස අබලන්ව තිබෙනවා.\nපාලමේ වහලය ස්ථාන රැසකින් දිරාපත්ව කඩා වැටී ඇති අතර ඇතැම් ස්ථානවල අත්වැට පවා දිරාගොස් ඇති අයුරු දක්නට පුළුවන්.\nකැඩී ගිය ස්ථාන සඳහා ලී දඩු තබා බැද තාවකාලික පැලැස්තර විසදුම් ගම්වාසින් විසින්ම සකසා ගත්තත් එය අතුරේ යාමක් මෙන්ම අවදානම් කාර්යක්.\nඅවදානමෙන් අවශ්‍යතා සපුරා ගන්නා මෙම පාලම ප්‍රතිසංස්කරණය කර දෙනලෙස කොතරම් බලධාරීන් දැනුවත් කළත්, මේ වනතුරුත් ඊට බලධාරීන්ගේ දෑස් යොමුව නැහැ.\nඑදා වේල සරිකරගෙන කරගෙන ජිවත්වන ජනතාව ඇතුළුව පාලම භාවිතා කරන සියලු දෙනාගේ අපේක්ෂාව තම ප්‍රවාහන කටයුතු කඩිනමින් සිදුකර ගැනීම සදහා මෙම පාලම ඉක්මනින් සදා ගැනීම සඳහා බලධාරීන්ගේ දෑස් විවර වේවා යන්නයි හිරු ප්‍රවෘත්ති අවධානයෙන්.",
       "URL": "https://www.hirunews.lk/296309/සංවර්ධනය-හීනයක්-වූ-බදුලු-ඔය-ගම්මානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1372"
}