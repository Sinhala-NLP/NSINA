{
       "Source": "hirunews",
       "Timestamp": "Tuesday, 26 April 2022 - 7:54",
       "Headline": "විදෙස්ගත ශ්‍රමිකයන්ගේ ප්‍රේෂණ 48%කින් පහළට",
       "News Content": "විදෙස්ගත ශ්‍රී ලාංකිකයින් විසින් මෙරටට එවන ලද ප්‍රේෂණ පසුගිය මාර්තු මාසයේ දී පෙර වසරට සාපේක්ෂව සියයට 47.9කින් පහත වැටී තිබෙනවා.\nඒ අනුව මාර්තු මාසයේ දී ඔවුන් මෙරටට එවන ලද ප්‍රේෂණවල වටිනාකම ඩොලර් මිලියන 318.4ක්.\nමාර්තු මාසයේ ප්‍රේෂණ, පෙබරවාරි මාසයට සාපේක්ෂ ව සුළු වශයෙන් ඉහළ ගිය ද සාමාන්‍යයෙන් ඕනෑම වසරක මාර්තු මාසයේ ප්‍රේෂණ ඉහළ යන්නේ සිංහල සහ දෙමළ අලුත් අවුරුදු මාසයට පෙර ඔවුන් මෙරට නෑ හිතවතුන්ට මුදල් එවීම හේතුවෙන්.\nකෙසේ නමුත් විදෙස්ගත ශ්‍රී ලාංකිකයන් තවදුරටත් හවාලා සහ උන්ඩියාල් වැනි සාම්ප්‍රදායික ක්‍රම යටතේ මුදල් එවීමට පෙළඹී සිටින බව විශ්වාස කෙරෙනවා.",
       "URL": "https://www.hirunews.lk/302829/විදෙස්ගත-ශ්‍රමිකයන්ගේ-ප්‍රේෂණ-48කින්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1209"
}