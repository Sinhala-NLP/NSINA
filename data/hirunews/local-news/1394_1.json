{
       "Source": "hirunews",
       "Timestamp": "Thursday, 27 January 2022 - 14:55",
       "Headline": "ත්‍රි'මලේ ඛනිජ තෙල් පර්යන්ත සමාගමේ අධ්‍යක්ෂක මණ්ඩලය ගම්මන්පිල හමුවෙයි (වීඩියෝ)",
       "News Content": "ත්‍රිකුණාමලය තෙල් ටැංකි සංකීර්ණයේ තෙල් ටැංකි 61ක කළමනාකරණය හිමිවන ත්‍රිකුණාමලය ඛනිජ තෙල් පර්යන්ත සමාගමේ (Trinco Petroleum Terminal Ltd) අධ්‍යක්ෂක මණ්ඩලය හා බලශක්ති අමාත්‍ය නීතිඥ උදය ගම්මන්පිල අතර හමුවක් පසුගිය අඟහරුවාදා (25) පැවැත්වුණා.\nබලශක්ති අමාත්‍යාංශයේ ලේකම් කේ. ඩී. ආර්. ඔල්ගා ද එක්වූ මෙම සාකච්ඡාවේ දී සමාගමේ නව සැලසුම් හා කාර්යභාරයන් පිළිබඳව සාකච්ඡා වුණා.\nමෙම නව සමාගමේ සභාපති ධුරය ලංකා ඛනිජ තෙල් සංස්ථා සභාපති නීතිඥ සුමිත් විජේසිංහ දරණ අතර ආචාර්ය ප්‍රභාත් සමරසිංහ, නීතිඥ භූපති කහතුඩුව, ඉංජිනේරු ධම්මික මල්ලිකාරච්චි ලංකා ඛනිජ තෙල් සංස්ථාව විසින් නව සමාගමට පත්කළ අධ්‍යක්ෂක මණ්ඩල සාමාජිකයන් වනවා.\nමනෝජ් ගුප්තා, අසීම් භාර්ගව, රාජේෂ් භගත් ලංකා ඉන්දියානු තෙල් සමාගම (LIOC) විසින් මෙම නව සමාගමේ අධ්‍යක්ෂකවරුන් ලෙස පත් කර තිබෙනවා.\nත්‍රිකුණාමලය ඛනිජ තෙල් පර්යන්ත සමාගම ලංකා ඛනිජ තෙල් සංස්ථාවට 51% කොටස් හිමි තෙල් සංස්ථාවේ පාලිත සමාගමක් ලෙස ක්‍රියාත්මක වනවා.",
       "URL": "https://www.hirunews.lk/295354/ත්‍රි-මලේ-ඛනිජ-තෙල්-පර්යන්ත-සමාගමේ-අධ්‍යක්ෂක-මණ්ඩලය-ගම්මන්පිල-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1394"
}