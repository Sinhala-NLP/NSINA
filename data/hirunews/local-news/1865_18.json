{
       "Source": "hirunews",
       "Timestamp": "Wednesday, 23 June 2021 - 14:23",
       "Headline": "පොලිස් වැටලීමකින් පසු හොංකොං හි ප්‍රධාන පුවත්පතක් වසා දමයි",
       "News Content": "හොංකොං හි ප්‍රධාන දිනපතා පුවත්පතක් වන ඇපල්ඩේලි පුවත්පත වසා දමන බව එම පුවත්පත් සමාගම නිවේදනය කර තිබෙනවා.\nඒ, ජාතික ආරක්ෂක නීති කඩකරන බවට චෝදනා කරමින් හොංකොං පොලීසිය අදාළ පුවත්පත් ප්‍රකාශන කාර්යාලය වටලා දින කිහිපයකට පසුවයි.\nඑහිදී පුවත්පතේ ප්‍රධාන කතෘ සහ විධායක නිලධාරීන් පස්දෙනෙකු පොලිසිය භාරයට ගෙන රඳවා ගත් අතර, මීට පෙර අදාළ පුවත්පතේ නිර්මාතෘ ජිමී ලායි ද විවිධ චෝදනා යටතේ බන්ධනාගාර ගත කරනු ලැබුවා.",
       "URL": "https://www.hirunews.lk/275130/පොලිස්-වැටලීමකින්-පසු-හොංකොං-හි-ප්‍රධාන-පුවත්පතක්-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1865"
}