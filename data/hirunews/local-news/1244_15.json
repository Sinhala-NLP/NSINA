{
       "Source": "hirunews",
       "Timestamp": "Thursday, 07 April 2022 - 16:19",
       "Headline": "ආචාර්ය නන්දලාල් වීරසිංහ දිවයිනට",
       "News Content": "ශ්‍රී ලංකා මහ බැංකුවේ නව අධිපතිවරයා ලෙස වැඩ භාරගැනීමට ජනාධිපති ගෝඨාභය රාජපක්ෂ විසින් ආරාධනා කළ ශ්‍රී ලංකා මහ බැංකුවේ හිටපු නියෝජ්‍ය අධිපතිවරයෙකු වන අර්ථ ශ්‍රාස්ත්‍රඥ ආචාර්ය නන්දලාල් වීරසිංහ මීට ටික වේලාවකට පෙර දිවයයිනට  ළගාවූ බව වාර්තා වනවා.\nඔස්ට්‍රේලියාවේ මෙල්බන් නුවර වාසය කළ හිටපු මහ බැංකු නියෝජ්‍ය අධිපතිවරයා ජනාධිපතිවරයාගේ ආරාධනය මත අද දිවයිනට පැමිණෙ බවට දැනුම්දී තිබුණා.\nමෙරට සිටින ජ්‍යෙෂ්ඨතම ආර්ථික විශේෂඥයෙකු වන නන්දලාල් වීරසිංහ ඉන්දීය ආර්ථිකය බරපතල කඩාවැටීමකට ලක්වූ අවධියේ එම ආර්ථිකය කළමනාකරණය කිරීම සඳහා ජාත්‍යන්තර මූල්‍ය අරමුදල මගින් පත් කළ කමිටුවේ ප්‍රධානියා ලෙසට ද කටයුතු කළා.\nරට තුල පවතින වත්මන් තත්ත්වය මත කැබිනට් මණ්ඩලය ඉල්ලා අස්වීමත් සමග පසුගිය සඳුදා හිටපු අධිපති අජිත් නිවාඩ් කබ්රාල් සිය ඉල්ලා අස්වීමේ ලිපිය ජනාධිපතිවරයා වෙත භාර දුන්නා.\nඒ අනුව, පුරප්පාඩු මහබැංකු අධිපති ධුරය සඳහා එහි හිටපු නියෝජ්‍ය අධිපතිවරයෙකු වන ආචාර්ය නන්දලාල් වීරසිංහ ඉදිරි දින කිහිපය තුලදී පත් කිරීමට නියමිත බවයි වාර්තා වන්නේ.",
       "URL": "https://www.hirunews.lk/301427/ආචාර්ය-නන්දලාල්-වීරසිංහ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1244"
}