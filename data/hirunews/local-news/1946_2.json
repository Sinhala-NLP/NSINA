{
       "Source": "hirunews",
       "Timestamp": "Tuesday, 18 May 2021 - 11:47",
       "Headline": "නිවසක උළුවහු ගලවාගෙන ගොස් අලෙවි කළ තිදෙනෙක් අත්අඩංගුවට",
       "News Content": "නිවසක උළුවහු තුනක් ගලවාගෙන ගොස් අලෙවි කරන ලද සැකකරුවන් තිදෙනෙක් අත්අඩංගුවට ගත් බව ගාල්ල පොලිසිය පවසනවා.\nගිංතොට, ඇලබඩ ප්‍රදේශයේ වසා දමා තිබූ නිවසක සවිකර තිබූ රුපියල් හැටදහසක් පමණ වටිනා උළුවහු තුනක් සැකකරු විසින් මෙලෙස සොරාගෙන ගොස් ඇති බවයි වාර්තා වන්නේ.\nසැකකරු විසින් මෙම උළුවහු රුපියල් විසිදහසක මුදලකට අලෙවිකර ඇති අතර එලෙස අලෙවි කළ උළුවහු ද සොයා ගැනීමට හැකිවූ බවයි පොලීසිය සඳහන් කළේ.\nගාල්ල ප්‍රදේශයේ ජනප්‍රිය පාසලක ගුරුවරයෙකුට අයත් නිවසක උළුවහු මෙලෙස සොරාගෙන ඇති අතර ගුරුවරයා එම නිවස වසා හපුගල ප්‍රදේශයේ නිවසකට ගොස් සිටියදීයි මෙම සොරකම සිදුව ඇත්තේ.",
       "URL": "https://www.hirunews.lk/271703/නිවසක-උළුවහු-ගලවාගෙන-ගොස්-අලෙවි-කළ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1946"
}