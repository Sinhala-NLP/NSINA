{
       "Source": "hirunews",
       "Timestamp": "Wednesday, 29 September 2021 - 13:07",
       "Headline": "පොහොර නොමැතිව ගොවීන් දුෂ්කරතාවක",
       "News Content": "පොහොර නොමැතිකමින් අනුරාධපුරය - කහටගස්දිගිලිය ප්‍රදේශයේ බඩඉරිඟු ගොවීන්ට වගා කටයුතු අතහැර දැමීමට සිදුව තිබෙනවා.\nබඩඉරිඟු වගාව සඳහා මූලික බිම් සැකසීම් සිදු කළ ද අවශ්‍ය පොහොර නොමැතිකම හේතුවෙන් තම වගා කටයුතු ආරම්භ කිරීමට නොහැකි වී ඇති බවයි ඔවුන් පෙන්වා දෙන්නේ.\nමේ අතර පොහොර හා කෘෂිරසායනික නොමැතිවීම හේතුවෙන් ගලෙන්බිඳුණුවැව - එල්ලුම්ගස්යාය, හුරුළුගම, කිවුලේකඩ ඇතුලු අවට ගම්මානවල ගොවි පවුල් දහසකට වැඩි ප්‍රමාණයක් ද පීඩාවට පත්ව සිටිනවා.\nඔවුන් සඳහන් කළේ රසායනික පොහොර තහනම් කර කාබනික පොහොරවලින් වගාවන් සිදුකරන ලෙස රජය දැනුම් දුන්න ද එය, නිසි ක්‍රමවේදයකට සිදු නොවන බවයි.\nතමන් කාබනික වගාවට අකමැත්තක් නොදක්වන නමුත් ඊට හුරුවන තුරු රසායනික පොහොර යම් ප්‍රමාණයක් ලබාදෙන ලෙස ඔවුන් ඉල්ලා සිටිනවා.",
       "URL": "https://www.hirunews.lk/283550/පොහොර-නොමැතිව-ගොවීන්-දුෂ්කරතාවක",
       "Category": "Local News",
       "Parent URL": "https://www.hirunews.lk/local-news.php?pageID=1661"
}