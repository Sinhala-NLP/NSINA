{
       "Source": "hirunews",
       "Timestamp": "Saturday, 04 September 2021 - 8:41",
       "Headline": "රුසියානු එරොෆ්ලොට් ගුවන් සමාගම, ශ්‍රී ලංකාව සමග  ඍජු ගුවන් සේවා අරඹයි",
       "News Content": "එළඹෙන නොවැම්බර් 4 වන දා සිට රුසියානු 'එරොෆ්ලොට්' ගුවන් සමාගම, ශ්‍රී ලංකාව සමඟ  ඍජු ගුවන් ගමන් සේවා ආරම්භ කිරීමට තීරණය කර තිබෙනවා.\nරුසියානු එරොෆ්ලොට් ගුවන් සමාගම සහ මෙරට ගුවන් තොටුපොළ හා ගුවන් සේවා සමාගමේ නිලධාරීන් අතර ඊයේ රුසියාවේ දී පැවති සාකච්ඡාවකදි යි මෙම තීරණය ගෙන ඇත්තේ.\nසංචාරක අමාත්‍ය ප්‍රසන්න රණතුංගගේ උපදෙස් අනුව මෙම සාකච්ඡා පැවැත් වුණා.\nරුසියානු එයාෆ්ලොට් ගුවන් සමාගම පෙරේදා සිට ශ්‍රී ලංකාවට ගුවන් ගමන් ආරම්භ කිරීමට සැළසුම් කර තිබුණ ද පවතින තත්ත්වයත් සමඟ එය දින නියමයක් නොමැති ව මීට පෙර කල් දමා තිබුණා.",
       "URL": "https://www.hirunews.lk/281344/රුසියානු-එරොෆ්ලොට්-ගුවන්-සමාගම-ශ්‍රී-ලංකාව-සමග-ඍජු-ගුවන්-සේවා-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1712"
}