{
       "Source": "hirunews",
       "Timestamp": "Saturday, 10 December 2016 - 18:15",
       "Headline": "වරායේ අලාභය උද්ඝෝෂකයින්ගෙන් අය කර ගන්නවා - ඇමති අර්ජුණ",
       "News Content": "හම්බන්තොට - මාගම්පුර වරායේ විරෝධතාව හේතුවෙන් වරායට සිදුවූ අලාභය උද්ඝෝෂකයන්ගෙන් ලබාගැනීමට ඉදිරියේදී කටයුතු කරන බව වරාය හා නාවික කටයුතු අමාත්‍ය අර්ජුන රණතුංග පවසනවා.\nඑම අමාත්‍යාංශයේ අද (10) පෙරවරුවේ පැවති මාධ්‍ය හමුවකට එක්වෙමින් ඔහු කියා සිටියේ අදාළ සේවකයින්ගේ රැකියා සම්බන්ධයෙන් තිබූ වගකීමෙන් තමන් ඉවත්වන බවයි.\nමේ අතර මුදල් අමාත්‍ය රවී කරුණානායකද දෙමටගොඩ ප්‍රදේශයේ පැවති උත්සවයකින් අනතුරුව වරාය ගැටළුව සම්බන්ධයෙන් අදහස් පළ කරමින් කියා සිටියේ රුපියල් කෝටි 31 ක වාර්ෂික අලාභයක් සහිතව පසුගිය රජය සමයේ පවත්වාගෙන ගිය වරාය, නිවැරදි ආකාරයට පත්කර ගෙන යාමට උත්සාහ කිරීමේදී දූෂණ සිදුකළ පුද්ගලයින් ඊට එරෙහි වන බවයි.",
       "URL": "https://www.hirunews.lk/149402/වරායේ-අලාභය-උද්ඝෝෂකයින්ගෙන්-අය-කර-ගන්නවා-ඇමති-අර්ජුණ",
       "Category": "Local News",
       "Parent URL": "https://www.hirunews.lk/local-news.php?pageID=4759"
}