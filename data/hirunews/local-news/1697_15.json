{
       "Source": "hirunews",
       "Timestamp": "Sunday, 12 September 2021 - 11:12",
       "Headline": "සංචාරක කර්මාන්තය නඟා සිටුවීමට පස් අවුරුදු සැලැස්මක්",
       "News Content": "කොරෝනා ව්‍යාප්තිය හේතුවෙන් අඩපණ වූ සංචාරක කර්මාන්තය නැවත ගොඩනැංවීම සඳහා පස් අවුරුදු සැලැස්මක් ක්‍රියාත්මක කරන බව සංචාරක අමාත්‍ය ප්‍රසන්න රණතුංග ප්‍රකාශ කළා.\nපසුගියදා යුක්රේනයේ සංචාරයක නිරත වූ අමාත්‍යවරයා යුක්රේන හිල්ටන් හෝටලයේදී සංචාරක සංවිධායකයින් මුණ ගැසෙමින් මේ බව ප්‍රකාශ කර තිබෙනවා.\nඑමෙන්ම, කොරෝනා වෛරස් ව්‍යාප්තිය පවතින අවස්ථාවේදී ශ්‍රී ලංකාව ක්‍රියාත්මක කළ සංචාරක නියමු ව්‍යාපෘතිය සඳහා යුක්රේනය දැක්වූ සහයෝගයද එහිදී අමාත්‍ය ප්‍රසන්න රණතුංගගේ ඇගයීමට ලක්වූ බව සඳහන්.",
       "URL": "https://www.hirunews.lk/282001/සංචාරක-කර්මාන්තය-නඟා-සිටුවීමට-පස්-අවුරුදු-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=1697"
}