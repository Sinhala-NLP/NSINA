{
       "Source": "hirunews",
       "Timestamp": "Sunday, 16 October 2022 - 10:14",
       "Headline": "ඩිල්ෂාන් මධුසංකට ලෝක කුසලානය අහිමිවන ලකුණු",
       "News Content": "විස්සයි විස්ස ලෝක කුසලාන තරගාවලිය ආරම්භ කරමින් ශ්‍රී ලංකාව සහ නැමීබියාව අතර තරගය මේ වනවිට ඕස්ටේ්‍රලියාවේ ජීලෝන් හිදී පැවැත්වෙනවා.\nකාසියේ වාසිය දිනූ ශ්‍රී ලංකා කණ්ඩායමේ නායක දසුන් ශානක තීරණය කළේ පළමුව පන්දු රැකීමටයි.\nඒ අනුව පන්දුවට පහරදෙන නැමීබියා කණ්ඩායම මේ වනවිට පන්දු වාර 7 අවසානයේ කඩුලු 3 ක් දැවී ලකුණු 48 ක් ලබා සිටිනවා.\nවේග පන්දු යවන ක්‍රීඩක ඩිල්ෂාන් මධුසංක මෙම තරගය ආරම්භයට පෙර ඊයේ පැවති පුහුණුවීම්වලදී ආබාධයකට ලක්වුණා.\nඒ හේතුවෙන් ඔහු සති කිහිපයක් විවේක ගැන්වීමටයි කණ්ඩායම් කළමනාකාරීත්වය තීරණය කර ඇත්තේ.\nඩිල්ෂාන් මධුසංක වෙනුවට වේග පන්දු යවන ක්‍රීඩක බිනුර ප්‍රනාන්දු ආදේශ කරනු ඇති බවයි වාර්තාවන්නේ.",
       "URL": "https://www.hirunews.lk/318003/ඩිල්ෂාන්-මධුසංකට-ලෝක-කුසලානය-අහිමිවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=799"
}