{
       "Source": "hirunews",
       "Timestamp": "Monday, 04 September 2017 - 11:14",
       "Headline": "අදත් ප්‍රදේශ රැසකට හිරු මුදුන්වෙයි",
       "News Content": "අද  (04) දහවල් 12.09ට කොල්ලුපිටිය, මැනිංටවුම, හංවැල්ල, ගැටහැත්ත, උඩපොළ, ලක්ෂපානාගල්ල, කැප්පෙටිපොල, දෙමෝදර, බිබිලේගම, අලුපොත, නූන්ගහකිවුල සහ හිරිපිටිය යන ප්‍රදේශවලට ඉතා ආසන්නව හිරු මුදුන්ව පවතින බව කාලගුණ විද්‍යා දෙපාර්තමේන්තුව කියා සිටියා.\nදෘශ්‍යලෙස සූර්යයා දකුණට ගමන් කිරීමේදී, අගෝස්තු මස 27 වන දින සිට සැප්තැම්බර් 06 දක්වා ශ්‍රී ලංකාව ආසන්න අක්ෂාංශ වලට සෘජුවම ඉහලින් පවතින බවයි එම දෙපාර්තමේන්තුව පවසන්නේ.\nඑමෙන්ම පවතින වැසි තත්වය, විශේෂයෙන් ම දිවයිනේ නිරිතදිග කොටසේ ඉදිරි දින කිහිපයේ දී තවදුරටත් බලාපොරොත්තු වනවා.\nබස්නාහිර, දකුණු, සබරගමුව, මධ්‍යමසහ වයඹ පළාත් වල විටින්විට වැසි හෝ ගිගුරුම් සහිත වැසි ඇති වන අතර දිවයිනේ සෙසු ප්‍රදේශ වල විශේෂයෙන් සවස 2.00න් පසුව වැසි හෝ ගිගිරුම් සහිත වැසි ඇතිවන බවයි කාලගුණ විද්‍යා දෙපාර්තමේන්තුව පවසන්නේ.\nසමහර ප්‍රදේශවල, විශේෂයෙන් සබරගමුව, මධ්‍යම සහ ඌව පළාත් වලත් මඩකලපුව, අම්පාර, කළුතර සහ ගාල්ල දිස්ත්‍රික්ක වලත් තරමක් තද වැසි (මි.මි. 75 වැඩි) ඇතිවිය හැකියි.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇති විය හැකි බවද සඳහන්.\nඅකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/170108/අදත්-ප්‍රදේශ-රැසකට-හිරු-මුදුන්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4339"
}