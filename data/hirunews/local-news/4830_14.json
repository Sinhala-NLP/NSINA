{
       "Source": "hirunews",
       "Timestamp": "Wednesday, 19 October 2016 - 18:18",
       "Headline": "ප්‍රශ්න රැසක් නිසා කැබිනට් මාධ්‍ය හමුව උණුසුම්",
       "News Content": "මූල්‍ය අපරාධ කොට්ඨාශය, රහස් පොලීසිය සහ අල්ලස් කොමිසම සම්බන්ධයෙන් ජනාධිපතිවරයා පසුගියදා සිදුකළ ප්‍රකාශය ගැන අද පැවති කැබිනට් තීරණ දැනුම්දීමේ මාධ්‍ය හමුවේදී දීර්ඝ ලෙස සංවාදයට ලක්වුණා.\nඑහිදී අදහස් දැක්වු සම කැබිනට් ප්‍රකාශක අමාත්‍ය රාජිත සේනාරත්න කියා සිටියේ ජනාධිපතිවරයාගේ ප්‍රකාශය බොහෝ පාර්ශව වැරදියට අවබෝධ කරගෙන ඇති බවයි.\nරාජ්‍ය මාධ්‍ය කටයුතු කරන ආකාරය පිළිබඳව බරපතල ගැටළු පවතින බවද ඔහු සඳහන් කළේ ඇතැම් මාධ්‍යවල නම් වෙනස්කිරීම ගැන පවා ජනාධිපතිවරයා දැනුවත් නොවී ඇති බව පවසමින්.\nඒ පිළිබඳව කැබිනට් රැස්වීමේදීද දීර්ඝ ලෙස සාකච්ඡා වූ බව අමාත්‍යවරයා ප්‍රකාශ කළා.\nඔහු ආවේගයෙන් කරුණු පැහැදිළි කරන්නේ ඇයිදැයි මාධ්‍යවේදීන් මෙහිදී ප්‍රශ්න කළ අතර, එහිදී ඇතිවුණේ උණුසුම් සංවාදයක්.",
       "URL": "https://www.hirunews.lk/145628/ප්‍රශ්න-රැසක්-නිසා-කැබිනට්-මාධ්‍ය-හමුව-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=4830"
}