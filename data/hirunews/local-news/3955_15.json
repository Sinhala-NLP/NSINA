{
       "Source": "hirunews",
       "Timestamp": "Tuesday, 08 May 2018 - 11:32",
       "Headline": "රංගජීව - එමිල් රන්ජන් ලබන 22 දක්වා යළි රිමාන්ඩ්",
       "News Content": "වැලිකඩ බන්ධනාගාරයේ ඇතිවූ සිද්ධිය සම්බන්ධයෙන් අත්අඩංගුවට ගත් බන්ධනාගාර කොමසාරිස් එමිල් රන්ජන් ළමාහේවා සහ පොලිස් මත්ද්‍රව්‍ය නාශක කාර්යාංශයේ පොලිස් පරීක්ෂක නියොමාල් රංගජීව මේ මස 22 වන දා දක්වා යළි රක්ෂිත බන්ධනාගාර ගත කෙරුණා.\nඒ, සැකකරුවන් අද (08) කොළඹ අතිරේක මහේස්ත්‍රාත් රංග දිසානායක හමුවට ඉදිරිපත් කිරීමෙන් අනතුරුවයි.\nමෙම සිද්ධියට අදාලව සිදුකෙරෙන විමර්ශනවල ප්‍රගතිය එලඹෙන නඩු දිනයේදී අධිකරණයට වාර්තා කරන ලෙසයි මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට නියෝග කළේ.\n2012 වසරේ නොවැම්බර් 09 වන දා වැලිකඩ බන්ධනාගාරයේ ඇති වූ ගැටුමෙන් රැඳවියන් 27 දෙනෙකු මිය ගියා.",
       "URL": "https://www.hirunews.lk/190237/රංගජීව-එමිල්-රන්ජන්-ලබන-22-දක්වා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3955"
}