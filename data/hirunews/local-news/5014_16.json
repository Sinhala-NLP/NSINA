{
       "Source": "hirunews",
       "Timestamp": "Wednesday, 08 June 2016 - 13:39",
       "Headline": "UPDATE:කොළඹ අවිස්සාවේල්ල මාර්ගයේ සාලාව කඳවුරු භූමි ප්‍රදේශයේ ගමනා ගමනය සීමා කෙරේ",
       "News Content": "කොළඹ අවිස්සාවේල්ල මාර්ගයේ සාලාව කඳවුරු භූමි ප්‍රදේශයේ ගමනා ගමනය සීමා කර  තිබෙනවා.\nසාලාව කඳවුරු භූමියේ ඇතිවු ගින්නෙන් පසු වසා දැමුණු කොළඹ අවිස්සාවේල්ල ප්‍රධාන මාර්ගය යළි විවෘත කෙරුණේ ඊයේ රාත්‍රීයේදීයී.\nනමුත් ප්‍රදේශවාසීන්ගේ විරෝධතාවය මත එම මාර්ගය යළි වසා දැමීමට තීරණය කර තිබෙනවා.\nකෙසේවෙතත් ගිලන් රථ, හදිසි සේවා රථ ,බස් රථ හා පදිංචිකරුවන්ගේ වාහන පමණක්  කඳවුරු භූමිය ඉදිරියෙන් ගමන් කිරීමට අවසර ලබා දී තිබෙනවා.\n-------------------------------\nකොස්ගම - සාලාව ප්‍රදේශවාසීන් පිරිසක් අවිස්සාවේල්ල - කොළඹ - හයිලෙවල් මාර්ගයේ සාලාව මංසන්ධියේ විරෝධතාවක නිරත වුණා.\nසාලාව යුද හමුදා කදවුරේ අවි ගබඩාව පිපිරීමත් සමග ප්‍රදේශයේ තිබෙන අවි ආයුධ කොටස් ඉවත් කර ජනතාව නිවෙස්වලට යොමුකරන ලෙස ඉල්ලමිනුයි ඔවුන් මෙම විරෝධතාවයේ නිරත වුණේ.\nපසුව විරෝධතාවය පැවැත්වෙන ස්ථානයට පොලිසිය, යුද හමුදාව සහ සීතාවක ප්‍රාදේශිය ලේකම් එම්.එම්.එස්.කේ. බණ්ඩාර මාපා පැමිණ විසදුමක් ලබාදෙන බවට දුන් පොරොන්දුවත් සමග විරෝධතාවය පැයක පමණ කාලයකට නතර කර තිබෙන බවයි හිරු වාර්තාකරු සදහන් කළේ.",
       "URL": "https://www.hirunews.lk/135051/updateකොළඹ-අවිස්සාවේල්ල-මාර්ගයේ-සාලාව-කඳවුරු-භූමි-ප්‍රදේශයේ-ගමනා-ගමනය-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5014"
}