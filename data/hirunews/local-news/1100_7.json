{
       "Source": "hirunews",
       "Timestamp": "Sunday, 12 June 2022 - 16:30",
       "Headline": "ශේන් වෝන් ගේ පවුලේ සමාජිකයන් ශ්‍රී ලංකාවට",
       "News Content": "ගාල්ලේදී පැවැත්වෙන ශ්‍රී ලංකා – ඔස්ට්‍රේලියා ටෙස්ට් තරගය හිටපු ප්‍රවීණ ක්‍රීඩක ශේන් වෝන් වෙනුවෙන් වෙන් කිරීමට තීරණය කර තිබෙනවා.\nට්විටර් සටහනක් තබමින් සංචාරක අමාත්‍ය හරීන් ප්‍රනාන්දු සඳහන් කලේ ශ්‍රී ලංකා ක්‍රිකට් ආයතනය සහ සංචාරක අමාත්‍යංශය එක්ව ඊට අවශ්‍ය කටයුතු සූදානම් කර ඇති බවයි.\nශේන් වෝන් ගේ පවුලේ සමාජිකයන්ද මෙම ක්‍රිකට් තරගය නැරඹීම සඳහා පැමිණෙන බවට ඔස්ට්‍රේලියා ක්‍රිකට් ආයතනයේ ප්‍රධාන විධායක නිළධාරී විසින් තහවුරු කර ඇති බවද අමාත්‍ය හරීන් ප්‍රනාන්දු වැඩිදුරටත් සඳහන් කලා.\nමේ අතර ශ්‍රී ලංකාව සමග පැවැත්වෙන එක්දින තරගාවලියේ මුල් තරග කිහිපය ඔස්ටේ්‍රලියා වේග පන්දු යවන ක්‍රීඩක මිචෙල් ස්ටාර්ක් ට අහිමිවී තිබෙනවා.\nඒ පළමු පන්දුවාර 20 තරගයේදී ඔහු ආබාධයකට ගොදුරුවීම හේතුවෙන්.\nදෙරට අතර පළමු එක්දින තරගය අනිද්දා පල්ලේකැලේ හිදී පැවැත්වීමට නියමිතයි.",
       "URL": "https://www.hirunews.lk/306943/ශේන්-වෝන්-ගේ-පවුලේ-සමාජිකයන්-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1100"
}