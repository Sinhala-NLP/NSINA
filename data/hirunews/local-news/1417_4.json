{
       "Source": "hirunews",
       "Timestamp": "Tuesday, 18 January 2022 - 17:42",
       "Headline": "මඩොල්සිම කදු පාමුලින් හමුවූ රයිනෝසිරස් රංචුව (වීඩියෝ)",
       "News Content": "ශ්‍රී ලංකාවේ වසර මිලියන අටකට පෙර ජීවත් වු රයිනෝසිරස් රංචුවකගේ හිස් කබල් ඇතුලු අස්ථි කොටස් මඩොල්සිම කදු පාමුල වෙල්යායක අඩි අසුවක් යට මැණික් පතලක මිහිදන්ව තිබියදි පතල් කරුවන් පිරිසක් විසින් 1996 වර්ෂයේදි සොයාගෙන තිබුනත් මේ වන තෙක් ඒවා පිළිබද පර්යේෂණ සිදු නොකළ බව ප්‍රදේශවාසීන් පවසනවා.\nලුණුගල ප්‍රාදේශිය ලේකම් කොටිඨාශයේ ලුණුගලගම මළ අමුණ වෙල්යායේ 1996 වර්ෂයේ අඩි අසුවක් ගැඹූර මැණික් පතලකින්\nපතල්කරුවන්ට විශාල සත්ව හිස් කබල් සහිතව හමුවු පොසීල පිළිබද විද්‍යඥයින් සිදු කළ පරීක්ෂණයකින් පසු ඒවා ප්ලයිස්ටෝනසීන යුගයේ ජීවත් වු වසර අසු දහසකට පෙර උල්කාපාත වර්ෂාවකින් මියගිය රයිනෝසිරස් රංචුවකගේ හිස් කබල් ඇතුලු අස්ථි කොටස් බවට හදුනාගෙන තිබෙනවා.\nමෙවැනි පෞරාණික වටිනාකමක් තිබෙන සත්ව කොටිඨාශයක තොරතුරු හමුවී ඒවා සියල්ල ගොඩට ගැනීමට වසර 16ක් ගෙවී ගියත් කිසිම රාජ්‍ය ආයතනයක් හෝ කිසිවෙකු මෙතෙක් ඉදිරිපත් නොවුන බව ප්‍රදේශවාසින් පවසනවා.",
       "URL": "https://www.hirunews.lk/294359/මඩොල්සිම-කදු-පාමුලින්-හමුවූ-රයිනෝසිරස්-රංචුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1417"
}