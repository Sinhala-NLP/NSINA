{
       "Source": "hirunews",
       "Timestamp": "Monday, 09 May 2022 - 16:42",
       "Headline": "සියලුම වෘත්තිකයින් අඛණ්ඩ වැඩ වර්ජනයක",
       "News Content": "සියලුම වෘත්තිකයින් අඛණ්ඩ වැඩ වර්ජනයකට අවතීර්ණ වීමට තීරණය කර තිබෙනවා.\nඒ අද (09) පස්වරුවේ සිට ක්‍රියාත්මක වන පරිදියි.\nඒ අනුව මෙම වැඩ වර්ජනයට සියලුම රාජ්‍ය, පෞද්ගලික, අර්ධ රාජ්‍ය යන සියලුම පාර්ශ්වයන් එක්වන බවයි ජාතික වෘත්තීය සමිති මධ්‍යස්ථානයේ කැඳවුම්කරු වසන්ත සමරසිංහ පැවසුවේ.\nමෙම වෘත්තීය වැඩ වර්ජනය සමග අත්‍යවශ්‍ය සේවා ද ඇනහිටිනු ඇති.\nසෞඛ්‍ය කටයුතු, වරාය ආදී සියල්ලම මේ මොහොතේ සිට එම වැඩ වර්ජනයට අත දෙන බව ද වාර්තා වනවා.\nඑමෙන්ම හෙට (10) පෙරවරු 08 වන තෙක් වෛද්‍යවරුන් ද සිය රාජකාරි කටයුතුවලින් ඉවත් වන බවයි නිවේදනය කර ඇත්තේ.",
       "URL": "https://www.hirunews.lk/303944/සියලුම-වෘත්තිකයින්-අඛණ්ඩ-වැඩ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1180"
}