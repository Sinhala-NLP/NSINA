{
       "Source": "hirunews",
       "Timestamp": "Sunday, 15 January 2023 - 13:49",
       "Headline": "ලොව වායු දූෂණය ඉහළම නගර 10න් 9ක් දකුණු ආසියාවේ",
       "News Content": "ලොව වායු දූෂණය වැඩිම රටවල් 10 න් 9 ක්ම දකුණු ආසියානු කලාපයේ පිහිටා ඇති බව ලෝක බැංකුවේ නවතම වාර්තාවකින් අනාවරණ කර තිබෙනවා.\nලෝක සෞඛ්‍ය සංවිධානයේ වාර්තා පෙන්වා දෙන්නේ ලොව පුරා රටවල මිලියන දෙකකට අධික සංඛ්‍යාවක් එක් වසරකදී වායු දූෂණය හේතුවෙන් මියයන බවයි.\nමන්දගාමීත්වය, දරුවන්ගේ වර්ධනය අඩාල වීම, ස්වසන ආසාදන සහ නිධන්ගත රෝග, සෞඛ්‍ය සේවා පිරිවැය ඉහළ යෑම සහ නිෂ්පාදන ධාරිතාව පහළ යෑම වැනි ගැටළු රැසකට වායු දූෂණය හමුවේ මුහුණදීමට සිදුව ඇති බවයි ලෝක බැංකු වාර්තාවේ වැඩිදුරටත් සඳහන්වන්නේ.\nමීට සති කිහිපයකට පෙර ඉන්දියාවේ දිල්ලි නගරයේ දැඩි වායු දූෂිත තත්වයක් ඇතිවූ අතර, සුළං ප්‍රවාහයත් සමඟ ශ්‍රී ලංකා වායුගෝලයට ද එමඟින් බලපෑම් එල්ලවුණා.",
       "URL": "https://www.hirunews.lk/325096/ලොව-වායු-දූෂණය-ඉහළම-නගර-10න්-9ක්-දකුණු-ආසියාවේ",
       "Category": "Local News",
       "Parent URL": "https://www.hirunews.lk/local-news.php?pageID=600"
}