{
       "Source": "hirunews",
       "Timestamp": "Friday, 02 June 2023 - 9:10",
       "Headline": "උපාධි ප්‍රදානෝත්සවයක් අතරතුර ජනාධිපති බයිඩ්න් පය පැකිලී ඇද වැටෙයි",
       "News Content": "කොලරාඩෝ හි පැවති ඇමරිකානු ගුවන් හමුදා ඇකඩමියේ උපාධි ප්‍රදානෝත්සවය අතරතුර ජනාධිපති ජෝ බයිඩ්න් ඇද වැටී තිබෙනවා.\nවේදිකාවේ සවිකර තිබූ තාක්ෂණික උපකරණ රඳවනයක පය පැටලීමෙන් ඔහු මෙලෙස ඇද වැටී ඇති බවයි විදෙස් මාධ්‍ය වාර්තා කළේ.\nඑහිදී ගුවන් හමුදා නිලධාරියෙකු සහ ඔහුගේ ආරක්ෂකයින් දෙදෙනෙකු ඇමරිකානු ජනාධිපතිවරයාට නැගී සිටීමට සහය වී ඇති අතර සිද්ධියෙන් ඔහුට කිසිදු හානියක් සිදුවී නැහැ.\n80 හැවිරිදි වියේ පසුවන ඇමරිකාවේ වයස්ගතම ජනාධිපතිවරයා වන ජෝ බයිඩ්න් පැය එකහමාරක් පුරා ශිෂ්‍ය භටයින් 921 දෙනෙකුට අතට අත දෙමින් වේදිකාවේ සිටගෙන සිට ඇති බවයි අදාළ වාර්තාවල වැඩිදුරටත් දැක්වෙන්නේ.",
       "URL": "https://www.hirunews.lk/336847/උපාධි-ප්‍රදානෝත්සවයක්-අතරතුර-ජනාධිපති-බයිඩ්න්-පය-පැකිලී-ඇද-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=299"
}