{
       "Source": "hirunews",
       "Timestamp": "Thursday, 10 January 2019 - 7:58",
       "Headline": "කොටගල රක්ෂිතයක ගින්නක්",
       "News Content": "කොටගල - රොසිටා ගොවිපලට අයත් රක්ෂිතයක හටගත් ගින්නකින් අක්කර 25 කට අධික භූමි ප්‍රමාණයක් විනාශ වී තිබෙනවා.\nහැටන් හිරු වාර්තාකරු සඳහන් කළේ ඊයේ පස්වරුවේ හටගත් මෙම ගින්න මේ වනවිට පොලීසිය සහ ප්‍රදේශවාසීන් මැදිහත්ව නිවා දමා ඇති බවයි.\nප්‍රදේශයට පවතින දැඩි වියලි කාලගුණ තත්ත්වයත් සමඟ ගින්න පැතිර ගොස් ඇති අතර, කිසියම් පිරිසක් විසින් මෙම ඉලූක් සහිත රක්ෂිතයට ගිනි තබන්නට ඇති බවටයි පොලීසිය සැක කරන්නේ.\nමේ අතර බණ්ඩාරවෙල - කොන්තහෙල - වෑතලාව රක්ෂිතයේ ඊයේ රාත්‍රියේ හටගත් ගින්නකින් අක්කර 12 ක ප්‍රදේශයක් විනාශ වී තිබුණා.",
       "URL": "https://www.hirunews.lk/207871/කොටගල-රක්ෂිතයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3563"
}