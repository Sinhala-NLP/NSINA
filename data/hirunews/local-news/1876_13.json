{
       "Source": "hirunews",
       "Timestamp": "Friday, 18 June 2021 - 16:28",
       "Headline": "ව්‍යාජ කොරෝනා පරීක්ෂණ වාර්තාවක් සමග තරුණියක් ගුවන් තොටුපලේදී අත්අඩංගුවට",
       "News Content": "ව්‍යාජ තොරතුරු ඇතුළත් කරමින් සකස් කළ, කොරෝනා පරීක්ෂණ වාර්තාවක් ඉදිරිපත් කරමින් කටාර් රාජ්‍යය හරහා ප්‍රංශයට යාමට උත්සහ කළ තරුණියක් කටුනායක ගුවන් තොටුපලේදි අත්අඩංගුවට ගෙන තිබෙනවා.\nගුවන් තොටුපල හිරු වාර්තාකරු සඳහන් කළේ මුලතිව් මාන්කුලම ප්‍රදේශයේ පදිංචි 25 හැවිරිදි ඇය අද අලුයම 3.45ට පමණ කටාර් ගුවන් සේවයට අයත් යානයකට පිවිසීම සඳහා පැමිණි බවයි.\nඑහිදී ඇගේ ලේඛණ සම්බන්ධයෙන් ඇතිවු ගැටළුකාරිත්වය මත සිදුකළ විමර්ශයේදී අදාළ කොරෝනා පරීක්ෂණ වාර්තාව මෙන්ම විදේශ ගමන් බලපත්‍රයද ව්‍යාජ බවට තහවුරු වුණා.",
       "URL": "https://www.hirunews.lk/274656/ව්‍යාජ-කොරෝනා-පරීක්ෂණ-වාර්තාවක්-සමග-තරුණියක්-ගුවන්-තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1876"
}