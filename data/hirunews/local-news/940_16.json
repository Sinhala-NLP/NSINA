{
       "Source": "hirunews",
       "Timestamp": "Monday, 15 August 2022 - 7:48",
       "Headline": "චීන ගුවන් යානා 11 ක් තායිවාන ගුවනට ඇතුළු වේ",
       "News Content": "චීන හමුදාවට අයත් ගුවන් යානා 11 ක් තායිවාන ගුවන් කලාපයට ඇතුළු වී ඇති බව තායිවාන ආරක්ෂක අමාත්‍යාංශය සඳහන් කළා.\nඊයේ (14) දිනයේ මෙම ගුවන් යානා සමුද්‍ර සන්ධියේ මධ්‍ය රේඛාව තරණය කර එරට ගුවන් ආරක්ෂණ කලාපයට ඇතුලුවී ඇති බවටයි තායිවානය චෝදනා කරන්නේ.\nප්‍රජාතන්ත්‍රවාදීව පාලනය වන තායිවානය තම පාලනයට නතු කරගැනීමට චීනය නිරන්තරයෙන් කටයුතු කරනු ලබන්නේ එය තම රටෙහි කොටසක් ලෙස සළකමින්.\nකෙසේ වෙතත් තායිවාන රජය පවසන්නේ චීනය කිසි දිනෙක තම දිවයින පාලනය කර නොමැති බැවින් ඊට හිමිකම් කීමට හෝ තම රටෙහි අනාගතය තීරණය කිරීමට ඔවුන්ට අයිතියක් නොමැති බවයි.",
       "URL": "https://www.hirunews.lk/312784/චීන-ගුවන්-යානා-11-ක්-තායිවාන-ගුවනට-ඇතුළු-වේ",
       "Category": "Local News",
       "Parent URL": "https://www.hirunews.lk/local-news.php?pageID=940"
}