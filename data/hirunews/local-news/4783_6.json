{
       "Source": "hirunews",
       "Timestamp": "Wednesday, 23 November 2016 - 19:49",
       "Headline": "කුඹුක්කන් ඔයේ සිදුවන විනාශය",
       "News Content": "පසුගිය සතියේ හිරු සී.අයි.ඒ වෙත තොරතුරු ලබාදුන් ප්‍රදේශවාසියෙකු සඳහන් කළේ මේ වනවිට සංවිධානාත්මක පිරිසක් නීතිවිරෝධීව පතල් හාරමින් කුඹුක්කන් ඔය විනාශ කරමින් සිටිනෙ බවයි.\nරහසිගතව අදාල ස්ථානයට ලගා වු අපට දැකගත හැකිවුයේ ඔය මධ්‍යයේ ඉදිකිරීම් පවා සිදුකර මහා පරිමාණයෙන් නීති විරෝධී පතල් හෑරීම ක්‍රියාත්මක කර ඇති අයුරුයි.\nදිනපතා මෙලෙස ඉල්ලම් ගොඩදැමීම සිදුකරන බව අප කල ගවේෂණයේදී හෙළිවුණා.\nඅවට ප්‍රදේශ ආවරණය වන පරිදි ඔත්තුකරුවන් රැසක් යොදවා තිබීම හේතුවෙන් ආරක්ෂක අංශවලට පවා මෙම ජාවාරම මැඩීමට මෙතෙක් හැකිවී නැහැ.\nනීති විරෝධී පතල්කරුවන් මෙලෙස ක්‍රියාත්මක වද්දී ලවැලි ජාවාරම්කරුවන් ද කිසිදු බිය සැකයකින් තොරව කුඹුක්කන් ඔය වැනසීම අරඹා තිබෙනවා.\nවැලි රැදවීම සදහා ඔය තුල ස්ථිර ස්ථාන ඉදිකර එලෙස රැස් කරනා වැලි තොග රැගෙනයාමට දිනකට ට්‍රැක්ටර් රැසක් පැමිණෙනවා.\nනීතියෙන් කිසිදු බාධාවක් නොමැතිවීම නිසා යහමින් එක් රැස් කරගන්නා වැලි රැගෙන ට්‍රැක්ටර් නිරුපද්‍රිතව කුඹක්කන් ඔය හරහාම ගොඩ බිම දෙසට  පැමිණෙනවා.\nනීතියේ ඇසට වැලි ගසමින් පතල් හා වැලි ජාවාරම් කරුවන් කුඹුක්කන් ඔය වනසන අයුරු දැන් අප හෙළිකර අවසන්.\nනීතිය ක්‍රියාත්මක කරනා බලධරයනිල දැන් පැමිණ ඇත්තේ මේ ජාවාරම්වලට තිත තැබීම සදහා ඔබ ආයතන ක්‍රියාත්මක විය යුතු කාලය නොවේද ?",
       "URL": "https://www.hirunews.lk/148193/කුඹුක්කන්-ඔයේ-සිදුවන-විනාශය",
       "Category": "Local News",
       "Parent URL": "https://www.hirunews.lk/local-news.php?pageID=4783"
}