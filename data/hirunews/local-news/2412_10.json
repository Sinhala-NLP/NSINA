{
       "Source": "hirunews",
       "Timestamp": "Sunday, 04 October 2020 - 13:02",
       "Headline": "මීගමුව මුහුදේ දිය නෑමට ගොස් අතුරුදන්වූ තරුණයන්ගේ සිරුරු සොයාගැනේ",
       "News Content": "මීගමුව - සෙත්තපාඩුව - කම්මල්තොට මෝයකට අසල මුහුදේ දියනෑමට ගොස් අතුරුදන් වූ තරුණයන් තුන්දෙනාගේ සිරුරු මේ වනවිට සොයාගෙන තිබෙනවා.\nඊයේ පස්වරුවේ අතුරුදන් තරුණයන් තුන්දෙනා තවත් සිව් දෙනෙකු සමඟ එම මුහුදු තීරයේ දිය නෑමට ගොස් තිබුණා.\nඅතුරුදන් තරුණයින් තුන්දෙනා වයස අවුරුදු 20 ත් 24 ත් වියේ පසුවන තලවකැලේ සහ නමුණුකුල ප්‍රදේශයේ පදිංචිකරුවන්.\nඑම මුහුදු තීරයේ පවතින රළු ස්වභාවය හේතුවෙන් ඊයේ රාත්‍රිය වනතුරුත් අතුරුදන් පුද්ගලයින් සොයා ගැනීමට නොහැකිව තිබුණා.\nකෙසේ නමුත් අද උදෑසන ඔවුන්ගේ සිරුරු සොයාගැනීමට හැකිවී තිබෙනවා.",
       "URL": "https://www.hirunews.lk/251767/මීගමුව-මුහුදේ-දිය-නෑමට-ගොස්-අතුරුදන්වූ-තරුණයන්ගේ-සිරුරු-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2412"
}