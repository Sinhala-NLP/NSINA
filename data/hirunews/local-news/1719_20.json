{
       "Source": "hirunews",
       "Timestamp": "Tuesday, 31 August 2021 - 17:01",
       "Headline": "දක්ෂිණ අධිවේගී මාර්ගයේ ඉන්ධන බවුසරයක් පෙරළී අනතුරක්",
       "News Content": "ඉන්ධන ප්‍රවාහනය කරමින් තිබූ බවුසරයක් දක්ෂිණ අධිවේගී මාර්ගයේ බෙලිඅත්ත, ඉසුරුපුර පාලම අසල දී පෙරලී යාමෙන් අද (31) දහවල් අනතුරක් සිදුව තිබෙනවා.\nමාතර පිහිටි ඛණිජ තෙල් සංස්ථා ගබඩාවේ සිට මත්තල දක්වා ඉන්ධන ප්‍රවාහනය කරමින් තිබූ බවුසරයකුයි මෙලෙස අනතුරට ලක්ව ඇත්තේ.\nබවුසරයේ ඉදිරිපස රෝදයක් පුපුරා යාමෙන් රියදුරුට රථය පාලනය කරගැනීමට නොහැකිව මෙම අනතුර සිදුව තිබෙනවා.\nඅනතුරෙන් පසු අවට ප්‍රදේශවාසීන් පැමිණ බවුසරයෙන් පිටතට ගලායන ඉන්ධන රැස්කර ගැනීමට කටයුතු කර ඇති බවයි වාර්තා වන්නේ.\nපසුව වෙනත් බවුසරයක් ගෙන්වා ඉතිරිව තිබූ ඉන්ධන පුරවාගෙන රැගෙන යෑමටයි කටයුතු කර ඇත්තේ.\nඅනතුරින් කිසිවෙකුත් තුවාල ලබා නොමැති අතර අධිවේගි මාර්ගයේ යකඩ වැටට අලාභ හානි සිදුව තිබෙනවා.",
       "URL": "https://www.hirunews.lk/281032/දක්ෂිණ-අධිවේගී-මාර්ගයේ-ඉන්ධන-බවුසරයක්-පෙරළී-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1719"
}