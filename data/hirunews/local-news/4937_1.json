{
       "Source": "hirunews",
       "Timestamp": "Thursday, 04 August 2016 - 15:37",
       "Headline": "ලංකාවට ඇවිත් අමුතු ජාවාරමක් කල විදේශිකයන් 2 ක් දැලේ",
       "News Content": "ව්‍යාජ විද්‍යුත් කාඩ්පත් සහ ශ්‍රී ලංකා මුදල් ද සමග අත්අඩංගුවට ගත් විදේශිකයන් දෙදෙනෙකු ලබන 12 වනදා දක්වා රක්ෂිත බන්ධනාගාර ගතකර තිබෙනවා. ගල්කිස්ස මහේස්ත්‍රාත් අධිකරණයයි නියෝගය ලබාදී ඇත්තේ.\nසැකකටයුතු විදේශිකයන් දෙදෙනෙකු වැල්ලවත්ත ප්‍රදේශයේ ස්වයංක්‍රීය ටෙලර් යන්ත්‍රයකින් මුදල් ලබා ගනිමින් සිටින බවට ලැබුනු තොරතුරකට අනුව සිදුකල විමර්ශණයකදී අත්අඩංගුවට ගැනුනේ වැල්ලවත්තේ පිහිටි හෝටලයකදීයි.\nඒ අපරාධ පරීක්ෂණ දෙපාර්තමේන්තුව විසිනුයි.\nපෝලන්ත සහ තුර්කි ජාතිකයන් දෙදෙනෙකු වන ඔවුන් සතුව තිබී ව්‍යාජ විද්‍යුත් කාඩ්පත් 50 ක් / රුපියල් දහසේ නෝට්ටු 15 ක් / පන්දහසේ නෝට්ටු 2 ක් / රුපියල් 500 නෝට්ටු 34 ක් සහ රුපියල් සියයේ නෝට්ටු 46 ක් ද සොයාගෙන තිබෙනවා.\nඊට අමතරව යුරෝ 50 / 20 / 5 සහ අමරිකානු ඩොලරයේ නෝට්ටු 13 මෙන්ම ජංගම දුරකථන 2 ක් ද හමුවී ඇති බවයි පොලිසිය සඳහන් කලේ.\nඅපරාධ පරීක්ෂණ දෙපාර්තමේන්තුව සැකකරුවන් පිළිබඳ වැඩිදුර විමර්ශණ මෙහෙයවනවා.",
       "URL": "https://www.hirunews.lk/139822/ලංකාවට-ඇවිත්-අමුතු-ජාවාරමක්-කල-විදේශිකයන්-2-ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4937"
}