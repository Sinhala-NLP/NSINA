{
       "Source": "hirunews",
       "Timestamp": "Monday, 13 May 2019 - 6:33",
       "Headline": "හලාවතට සහ කුලියාපිටියට පනවා තිබූ පොලිස් ඇඳිරි නීතිය අවසන්",
       "News Content": "හලාවත නගරයේ ඊයේ (12) ඇතිවූ නොසන්සුන්කාරී තත්ත්වයක් පාලනය කිරීම සඳහා පනවා තිබූ පොලිස් ඇඳිරි නීතිය අද (13) අලුයම හතරට අවසන් කෙරුණා.\nමේ අතර කුලියාපිටිය, බිංගිරිය, දුම්මලසූරිය යන පොලිස් බල ප්‍රදේශ සඳහා ඊයේ (13) රාත්‍රියේ පැනවූ පොලිස් ඇඳිරි නීතිය අද (13) උදෑසන හයට ඉවත් කර තිබෙනවා.\nඑම ප්‍රදේශවල ඇතිවු නොසන්සුන් තත්වයක් පාලනය කිරීම සඳහා මෙලෙස පොලිස් ඇඳිරි නීතිය පැනවීමට තීරණය කළ බවයි මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ.\nමේ අතර එම ප්‍රදේශවල තත්ත්වය මේ වනවිට සාමකාමී බවයි පොලිසිය සඳහන් කළේ.",
       "URL": "https://www.hirunews.lk/216268/හලාවතට-සහ-කුලියාපිටියට-පනවා-තිබූ-පොලිස්-ඇඳිරි-නීතිය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3355"
}