{
       "Source": "hirunews",
       "Timestamp": "Sunday, 12 September 2021 - 21:55",
       "Headline": "තම පියාණන් රැක ගැනීම සඳහා ජීවිතය කැප කරන බුද්ධ පුත්‍රයාණන් වහන්සේ නමක්",
       "News Content": "දරුවන් රජුන් කරන්නට පාරමිතා පුරන අසීමිත සෙනෙහසින් යුත් දයාබර පියවරුන් ලොව කෙතරම් ඇත්ද..\nමව්පිය සෙනෙහස, මහමග දමා යන ඇතැම් දරුවන් සිටින රටක තම පියාණන්ට උවටැන් කරන මේ බුද්ධ පුත්‍රයාණන් වහන්සේ පිළිබඳ අපට වාර්තා වන්නේ ගලේවෙල පට්ටිවෙල ප්‍රදේශයෙන්.\nදෙහිඅත්තකණ්ඩිය ප්‍රදේශයේ වනවාසිව පසුවන ධම්ම කුසල හිමියන් ගලේවෙලට වැඩම කරන්නේ 84 හැවිරිදි තම පියා බරපතල ලෙස ගිලන්ව රෝද පුටුවකට වී කල් ගෙවිම දරා ගත නොහැකිවයි.\nසොහොයුරා හදිසියේ මිය යාම නිසා පියා මෙලෙස අසරණ වි ඇති අතර දෙහිඅත්තකණ්ඩියේ සිට නිවසට වැඩම කර පියා නහවා පිරිසිදු කර අහාර සපයා දි යළි ආරාමයට වැඩම කරන බව උන්වහසේ අපට පැවසුවා.\nඇතැමි දිනවල උන්වහන්සේට නිවසේ නතර විමටත් සිදු වනවා.\nදැන් මෙ පියාට ඇති එකම සරණ සසුනට පුජා කළ තම පුතු පමණයි.\nඇතැමි දරුවන් මවිපියන් බරක් කොට ගත් සමාජයක ගලේවෙල ධම්ම කුසල හිමියන් ලබා දෙන ආදර්ශය මිනිස් සමාජයට අතිශය වැදගත් වන්නේ එය සැබැ බුදු මඟ ද ගිහි පැවිදි සැමට කියා දිම හේතුවෙන්.",
       "URL": "https://www.hirunews.lk/282049/තම-පියාණන්-රැක-ගැනීම-සඳහා-ජීවිතය-කැප-කරන-බුද්ධ-පුත්‍රයාණන්-වහන්සේ-නමක්",
       "Category": "Local News",
       "Parent URL": "https://www.hirunews.lk/local-news.php?pageID=1696"
}