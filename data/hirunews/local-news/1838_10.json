{
       "Source": "hirunews",
       "Timestamp": "Tuesday, 06 July 2021 - 14:17",
       "Headline": "එංගලන්ත ක්‍රිකට් කණ්ඩායමේ ක්‍රීඩකයන් තිදෙනෙකු කොවිඩ්",
       "News Content": "එංගලන්ත ක්‍රිකට් කණ්ඩායමේ ක්‍රීඩකයන් තිදෙනෙකු සහ කළමනාකරණ නිලධාරීන් සිව් දෙනෙකුට කෝවිඩ් -19 ආසාදනය වී ඇති බව වාර්තා වනවා.\nමේ අනුව පසුගියදා ශ්‍රී ලංකා කණ්ඩායම සමඟ එක් දින තරඟ මාලාවකට එක්වූ සමස්ත එංගලන්ත කණ්ඩායම නිරෝධානය කිරීමටයි තීරණය වී ඇත්තේ.\nඑංගලන්ත කණ්ඩායම ශ්‍රී ලංකා තරග සංචාරයෙන් අනතුරුව පාකිස්තානය සමඟ එක්දින තරගාවලියකට එක්වීමට නියමිතව තිබුණා.\nකෙසේ වෙතත් එංගලන්ත ක්‍රිකට් පාලක මණ්ඩලය පවසන්නේ එම තරගාවලිය සැලසුම් කළ ආකාරයට ක්‍රියාත්මක කරන බවයි.\nකොවිඩ් 19 ආසාදනය වූ ක්‍රීඩකයින් සහ කළමනාකරුවන් බ්‍රිතාන්‍ය සෞඛ්‍ය නීති-රීති රෙගුලාසි වලට අනුකූලව නිරෝධායනය කෙරෙන බව බවයි එංගලන්ත ක්‍රිකට් පාලක මණ්ඩලය පවසන්නේ.\nමේ දිනවල එංගලන්තයේ ක්‍රියාත්මක වන ලීග් ක්‍රිකට් තරගාවලිය හේතුවෙන් ක්‍රීඩකයින් බොහෝ දෙනෙක් ජාතික සංචිතයෙන් ඉවත්ව ලීග් තරගාවලිය සඳහා එක්ව තිබෙනවා.\nකෙසේ වෙතත් පාකිස්ථානය සමග පැවැත්වෙන එක්දින තරගාවලිය සඳහා බෙන් ස්ටෝක්ගේ නායකත්වයෙන් යුතුව එංගලන්ත කණ්ඩායම තරඟ වදිනු ඇති.\nමේ අතර එංගලන්තයේය සමඟ එක්දින තරග තුනකින් සහ පන්දුවාර විස්ස තරග තුනකින් සමන්විත අතිශය අසාර්ථක තරග සංචාරයක් නිමා කළ ශ්‍රී ලංකා කණ්ඩායම් දිවයිනට පැමිණියේ අද දිනයේ දීයි.",
       "URL": "https://www.hirunews.lk/276237/එංගලන්ත-ක්‍රිකට්-කණ්ඩායමේ-ක්‍රීඩකයන්-තිදෙනෙකු-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=1838"
}