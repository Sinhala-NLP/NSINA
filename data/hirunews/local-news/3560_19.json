{
       "Source": "hirunews",
       "Timestamp": "Friday, 11 January 2019 - 15:50",
       "Headline": "තහනම් දැල් භාවිත කර මසුන් මැරූ 11 ක් දැලේ (ඡායාරූප)",
       "News Content": "නීති විරෝධී දැල් භාවිත කර මසුන් ඇල්ලූ පුද්ගලයන් 11 දෙනෙකු නාවික හමුදාව විසින් අත්අඩංගුවට ගෙන තිබෙනවා.\nදකුණු නාවික විධානයට අයත් නාවිකයන් පිරිසක් ගාල්ල ධීවර පරීක්ෂක නිලධාරීන් සමග එක්ව අද අලුයමයි මෙම වැටලීම  සිදුකර ඇත්තේ.\nඑහිදී අම්බලන්ගොඩ ප්‍රදේශයේ සිට නාවික  සැතපුම් 3 ක් පමණ ඔබ්බෙන් නීති විරෝධී දැල් භාවිත කර මසුන් මරමින් සිටියදී මෙම පිරිස අත්අඩංගුවට ගැනුනා.\nසැකකරුවන් සතුව තිබී තහනම් දැල් 4 ක්, ඩිංගි යාත්‍රාවක්, කැනෝයි වර්ගයේ යාත්‍රාවක් සහ තවත් ධීවර ආම්පන්න නාවික හමුදා භාරයට ගෙන තිබෙනවා.\nඅත්අඩංගුවට ගත් පුද්ගලයන් සහ උපකරණ නීතිමය පියවර ගැනීම සඳහා ගාල්ල සහකාර ධීවර අධ්‍යක්ෂවරයා වෙත භාරදී ඇති බවයි නාවික හමුදාව සඳහන් කළේ.",
       "URL": "https://www.hirunews.lk/208000/තහනම්-දැල්-භාවිත-කර-මසුන්-මැරූ-11-ක්-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3560"
}