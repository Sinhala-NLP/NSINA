{
       "Source": "hirunews",
       "Timestamp": "Friday, 21 December 2018 - 7:25",
       "Headline": "පාර්ලිමේන්තු ගැටුම ගැන විමර්ශන අවසන් අදියරේ",
       "News Content": "පාර්ලිමේන්තුවේදී පසුගියදා ඇති වූ ගැටුම සම්බන්ධයෙන් සොයා බැලීම සදහා කතානායකරවයා විසින් පත් කළ කමිටුව අද යලි රැස්වීමට නියමිතයි.\nඑහි සභාපතීත්තවය දරනු ලබන්නේ නියෝජ්‍ය කතානායක ආනන්ද කුමාරසිරි විසින්.\nඅප කළ විමසීමකදී නියෝජ්‍ය කතානායකවරයා සදහන් කළේ ගැටුමට අදාළ සී.සී.ටී.වී දර්ශන රැසක් මේ වනවිටත් නිරීක්ෂණය කර අවසන් බවයි.\nඅද දිනයෙන් පසු එම කටයුතු නිමා වන අතර, ඉන් අනතුරුව, කමිටු වාර්තාව සකස් කරන බව සදහන්.\nකමිටුව මගින් සකස් කරන වාර්තාව විමර්ශන මෙහෙයවන පොලිස් නිලධාරින් සමග ඒකාබද්ධව සමාලෝචනය කිරීමට නියමිත බව නියෝජ්‍ය කතානායක ආනන්ද කුමාරසිරි වැඩිදුරටත් කියා සිටියා.\nඉන් අනතුරුවයි, කතානායකවරයා වෙත පාර්ලිමේන්තු ගැටුම පිළිබද පූර්ණ වාර්තාවක් ඉදිරිපත් කිරීමට නියමිතව ඇත්තේ.",
       "URL": "https://www.hirunews.lk/206513/පාර්ලිමේන්තු-ගැටුම-ගැන-විමර්ශන-අවසන්-අදියරේ",
       "Category": "Local News",
       "Parent URL": "https://www.hirunews.lk/local-news.php?pageID=3595"
}