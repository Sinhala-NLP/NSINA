{
       "Source": "hirunews",
       "Timestamp": "Saturday, 18 February 2023 - 13:41",
       "Headline": "විදුලි ගාස්තු සංශෝධනයට එරෙහි ව 'යූත් ෆෝ චේන්ජ්' සංවිධානය විරෝධතාවක (වීඩියෝ)",
       "News Content": "විදුලි ගාස්තු සංශෝධනයේදී රජය විසින් මහජන උපයෝගීතා කොමිසම නිෂ්ක්‍රිය කර ඇති බව පූජ්‍ය ඕමල්පේ සෝභිත හිමියන් පවසනවා.\nමේ අතර, විදුලි ගාස්තු සංශෝධනයට එරෙහිව ප්‍රදේශ කිහිපයකදී විරෝධතා සංවිධාන කර තිබුණා.\nයූත් ෆෝ චේන්ජ් සංවිධානය වැඩි වූ විදුලි ගාස්තුවලට එරෙහිව නුගේගොඩ නගරයේදී පන්දම් දල්වමින් සිය විරෝධය පළ කළා.\nමේ අතර, වැඩි කළ විදුලිබිලට එරෙහිව මැදිරිගිරිය යාය 4 ප්‍රදේශයේ ජනතාව ඊයේ රාත්‍රියේ පන්දම් දල්වා සිය විරෝධය පළ කළා.\nජනතාව පැවසුවේ විදුලිබිල ඉහළ නැංවීම නිසා තමන් දැඩි අසරණභාවයට පත්ව ඇති බව යි.\nවැඩි වූ විදුලිබිලට එරෙහිව ඇල්පිටිය නියාගම ප්‍රදේශයේ ජනතාව ඊයේ රාත්‍රියේදී දේව කන්නලව්වක් සිදු කළේ නියාගම අමරගම බෝධිය අසලදී.",
       "URL": "https://www.hirunews.lk/327697/විදුලි-ගාස්තු-සංශෝධනයට-එරෙහි-ව-යූත්-ෆෝ-චේන්ජ්-සංවිධානය-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=528"
}