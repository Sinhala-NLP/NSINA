{
       "Source": "hirunews",
       "Timestamp": "Monday, 20 November 2017 - 8:08",
       "Headline": "නිදහස් පක්ෂය අනිද්දා අභියාචනාධිකාරණයට",
       "News Content": "පළාත් පාලන සීමානිර්ණ ගැසට් නිවේදනයට එරෙහිව ඉදිරිපත්ව ඇති පෙත්සම් විභාගයට නොගෙන ප්‍රතික්ෂේප කරන ලෙස ඉල්ලා ශ්‍රී ලංකා නිදහස් පක්ෂය අනිද්දා අභියාචනාධිකාරණයට කරුණු දැක්වීමට බලාපොරොත්තු වන බව පක්ෂයේ ජ්‍යෙෂ්ඨ උප සභාපති අමාත්‍ය නිමල් සිරිපාල ද සිල්වා පවසනවා.\nඔහු මේ බව කියා සිටියේ බදුල්ල - රඹුක්පොත ප්‍රදේශයේ ඊයේ පැවති උත්සවයකට එක්වෙමින්.\nපළාත් පාලන සීමා නිර්ණ ගැසට් නිවේදනයට එරෙහිව ඉදිරිපත් කළ පෙත්සම විභාගයට ගන්නේ ද නැද්ද යන්න සම්බන්ධයෙන් වන තීන්දුව අනිද්දා ප්‍රකාශයට පත් කරන බව අභියාචනාධිකරණය පසුගිය 16 වනදා දැනුම් දුන්නා.\nකොළඹ, මහනුවර, මාතර, ඇඹිලිපිටිය සහ හාලිඇල යන පළාත් පාලන බල ප්‍රදේශවල පදිංචිකරුවන් 06 දෙනෙකු විසිනුයි මෙම පෙත්සම ගොනුකර තිබුණේ.\nකෙසේ වෙතත්, බදුල්ලේ ඊයේ පැවති උත්සවයේදී අමාත්‍ය නිමල් සිරිපාල ද සිල්වා කියා සිටියේ නිදහස් පක්ෂයටත් අවශ්‍යව ඇත්තේ හැකි ඉක්මනින් පළාත් පාලන මැතිවරණය පවත්වනු දැකීම බවයි.",
       "URL": "https://www.hirunews.lk/176440/නිදහස්-පක්ෂය-අනිද්දා-අභියාචනාධිකාරණයට",
       "Category": "Local News",
       "Parent URL": "https://www.hirunews.lk/local-news.php?pageID=4210"
}