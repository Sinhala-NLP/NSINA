{
       "Source": "hirunews",
       "Timestamp": "Wednesday, 29 March 2023 - 13:00",
       "Headline": "මිලියන 54ක් පමණ වටිනා කේරළ ගංජා යාපනයෙන් සොයා ගැනේ (ඡායාරූප)",
       "News Content": "යාපනය - මාදගල් වෙරළ තීරයේ සහ මුහුදේ පාවෙමින් තිබූ මිලියන 54ක් පමණ වටිනා කේරළ ගංජා කිලෝ 165කට අධික තොගයක් නාවික හමුදාව විසින් සොයා ගෙන තිබෙනවා.\nඊයේ (28) රාත්‍රියේ සිදුකළ විශේෂ පාමුර සංචාරයකදී වෙරළේ උර 8 ක සඟවා තිබූ කේරළ ගංජා කිලෝග්‍රෑම් 150 යි ග්‍රෑම් 390 ක් මුලින් සොයා ගැණුනා. ඒවා පාර්සල් 71 ක අසුරා තිබූ බවයි නාවික හමුදාව ප්‍රකාශ කළේ.\nතවත් උරයක් මුහුදේ පාවෙමින් තිබියදී සොයා ගෙන ඇති අතර, එහි තිබූ කේරළ ගංජා තොගයේ බර කිලෝ 15 ක් පමණ වනවා. ඉන්දියාවේ සිට මෙම කේරළ ගංජා මෙරටට රැගෙන ඒමට ඇති බවටයි නාවික හමුදාව සැක පළ කරන්නේ.",
       "URL": "https://www.hirunews.lk/331224/මිලියන-54ක්-පමණ-වටිනා-කේරළ-ගංජා-යාපනයෙන්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=447"
}