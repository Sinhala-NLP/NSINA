{
       "Source": "hirunews",
       "Timestamp": "Wednesday, 08 September 2021 - 8:06",
       "Headline": "වැව අමුණු 1400ක ප්‍රතිසංස්කරණ ඇරඹේ",
       "News Content": "වාරි මාර්ග අමාත්‍යාංශය ක්‍රියාත්මක කරන 'වාරි සෞභාග්‍'යා ජාතික වාරි ප්‍රතිසංස්කරණ වැඩසටහන යටතේ ගෙවී ගිය මාස 7ක් ඇතුළත ග්‍රාමීය වැව් සහ අමුණු 1,400ක ප්‍රතිසංස්කරණ කටයුතු අරඹා තිබෙනවා.\nවාරි මාර්ග අමාත්‍යාංශය සඳහන් කළේ, ඒ අතරට ග්‍රාමීය වැව් අමුණු 1,200ක් සහ වාරි ඇළ මාර්ග 200ක් ඇතුළත් බවයි.\nවාරි සෞභාග්‍යා ජාතික වාරි ප්‍රතිසංස්කරණ ව්‍යාපෘතිය යටතේ ප්‍රතිසංස්කරණය සඳහා වැව් අමුණු සහ වාරි ඇල මාර්ග 5,000ක් තෝරා ගැනෙනවා.\nදැනට ප්‍රතිසංස්කරණ කටයුතු අරඹා ඇති වැව් අමුණුවලට අමතර ව ඉදිරි වසර 3 තුල දී යෝජිත 5,000 ඉලක්කය සපුරාලීමට යි වාරිමාර්ග අමාත්‍යාංශය සැලසුම් කර ඇත්තේ.\nමෙම වැඩසටහන පසුගිය පෙබරවාරි 5 වන දා ආරම්භ කෙරුණේ ජනාධිපති ගෝඨාභය රාජපක්ෂගේ ප්‍රධානත්වයෙන්.",
       "URL": "https://www.hirunews.lk/281650/වැව-අමුණු-1400ක-ප්‍රතිසංස්කරණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1705"
}