{
       "Source": "hirunews",
       "Timestamp": "Wednesday, 24 August 2022 - 16:19",
       "Headline": "වැරදීමකින් පාකිස්ථානයට මිසයිල ප්‍රහාරයක් එල්ල කළ ඉන්දීය ගුවන් හමුදා නිලධාරින්ගේ වැඩ තහනම්",
       "News Content": "පසුගිය මාර්තු මාසයේ දී පාකිස්ථානයට අත් වැරදීමකින් මිසයිල ප්‍රහාරයක් එල්ල කිරීමේ සිද්ධියට සම්බන්ධ ගුවන් හමුදා නිලධාරීන් තිදෙනෙකු සේවයෙන් පහ කිරීමට ඉන්දීය රජය පියවර ගෙන තිබෙනවා.\nමිසයිල පද්ධතියේ නඩත්තු කටයුත්තක දී ඇති වූ තාක්ෂණික දෝෂයක් හේතුවෙන්, සිදු වූ මෙම සිදුවීම හේතුවෙන් ඉන්දියාවට දැඩි දෝෂ දර්ශනයක් එල්ල වුණා.\nමේ සම්බන්ධයෙන් උරණ වූ ඉස්ලාමාබාදය විසින් දිල්ලියට අනතුරු ඇඟවූයේ \"එවැනි නොසැලකිලිමත්කම් සහ අප්‍රසන්න ප්‍රතිවිපාක ගැන සැලකිලිමත් වන ලෙසත් නැවත එවැනි සිදුවීම් සිදු වීම වලක්වා ගන්නා ලෙසයි.\nකෙසේ නමුත් ඉකුත් මාර්තු 9 වූ මෙම සිදුවීමට වගකිව යුතු නිලධාරීන් සේවයෙන් පහ කර ඇති බව ඉන්දීය ගුවන් හමුදාව ඊයේ(23) නිවේදනයක් නිකුත් කරමින් කියා සිටියා.\nමෙම සිද්ධිය හේතුවෙන් අදාල න්‍යෂ්ටික සන්නද්ධ රටවල් දෙක අතර යම් නොසන්සුන්තාවක් ඇති වීමට හේතු වුණා.",
       "URL": "https://www.hirunews.lk/313623/වැරදීමකින්-පාකිස්ථානයට-මිසයිල-ප්‍රහාරයක්-එල්ල-කළ-ඉන්දීය-ගුවන්-හමුදා-නිලධාරින්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=917"
}