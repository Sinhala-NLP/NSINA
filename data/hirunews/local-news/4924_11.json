{
       "Source": "hirunews",
       "Timestamp": "Saturday, 13 August 2016 - 18:25",
       "Headline": "අපේ ගමට වැටුප් නෑ",
       "News Content": "මෙරට අතීත ජන ජීවිතය ලොවට විදහා පෑම සඳහා සම්ප්‍රදායික කර්මාන්ත පිළිබඳ දැනුම ලබාදීමේද අරමුණින් පසුගිය රජය සමයේ බත්තරමුල්ල අපේ ගම පරිශ්‍රය ස්ථාපිත කෙරුණා.\nනමුත් එහි සේවය කරන මහ ගමරාල ඇතුළු පිරිස තමන්ට හිමි වැටුප් නොලැබීමෙන් මේ වනවිට දැඩි අර්බුදයකට මුහුණ පා සිටිනවා.\nරටේ අතීත ජන ජීවිතය හා කර්මාන්ත පිළිබඳව ලොවට කියන්නට අපේ ගම පරිශ්‍රය ආරම්භ කෙරෙන්නේ 2013 වසරේ නොවැම්බර් 13 වනදායී.\nඒ, එවකට පැවති පොදු රාජ්‍ය මණ්ඩලීය රාජ්‍ය නායක සමුළුවට සමගාමීවයි.\nමේ අතර, වර්තමානයේ ඔවුන් පාලනය වන්නේ අධ්‍යාපන අමාත්‍යාංශය සහ සංස්කෘතික කටයුතු අමාත්‍යාංශය යටතේයී.\nකෙසේ වෙතත්, එම පරිශ්‍රයේ කම්මල්කරු ලෙස කටයුතු කරන පුද්ගලයා චෝදනා කරන්නේ අප්‍රේල් මාසයේ සිට මේ දක්වා තමන්ට වැටුප් හිමි වී නොමැති බවයි.",
       "URL": "https://www.hirunews.lk/140554/අපේ-ගමට-වැටුප්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=4924"
}