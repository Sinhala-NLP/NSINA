{
       "Source": "hirunews",
       "Timestamp": "Wednesday, 01 September 2021 - 12:16",
       "Headline": "සීනි මෙට්‍රික් ටොන් 4800ක් මාබොල ප්‍රදේශයේ ගබඩාවක (වීඩියෝ)",
       "News Content": "වත්තල - මාබෝල ප්‍රදේශයේ ගබඩාවක සඟවා තිබියදී පසුගියදා සොයාගත් සීනි මෙටි්‍රක් ටොන් 4,800 අද පාරිභෝගික කටයුතු පිළිබඳ අධිකාරිය භාරයට ගැනුනා.\nඒ අනුව එම සීනි තොගය සතොස සහ සමූපකාර හරහා ඉදිරියේදී අලෙවි කිරීමට අත්‍යවශ්‍ය සේවා කොමසාරිස් ජනරාල්වරයා වෙත භාරදෙන බවයි එම අධිකාරියේ සභාපති විශ්‍රාමික මේජර් ජෙනරාල් ශාන්ත දිසානායක කියා සිටියේ.\nමේ අතර අඩු මිලට වී මිලදී ගෙන නීතිවිරෝධී ලෙස ගබඩා කර ඇති සියලු වී තොග රාජසන්තක කිරිමට පියවර ගන්නා බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළා.\nකුරුණෑගල කාබනික පොහොර නිෂ්පාදන ව්‍යාපෘතියක් නිරීක්ෂණය කිරීම සඳහා අද අමාත්‍යවරයා එහි පැමිණි අතර, මාධ්‍ය වෙත අදහස් දක්වමින් ඔහු කියා සිටියේ එලෙස රාජසන්තක කරන වී තොග සහල් බවට පත් කර රුපියල් 97 බැගින් ලබාදීමට පියවර ගන්නා බවයි.",
       "URL": "https://www.hirunews.lk/281100/සීනි-මෙට්‍රික්-ටොන්-4800ක්-මාබොල-ප්‍රදේශයේ-ගබඩාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1718"
}