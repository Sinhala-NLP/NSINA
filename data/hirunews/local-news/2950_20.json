{
       "Source": "hirunews",
       "Timestamp": "Thursday, 16 January 2020 - 18:19",
       "Headline": "හිරු ගම් සභාවේ අනාවරණයෙන් පසු වැසී තිබූ පාසලක් යළි විවෘත වෙයි",
       "News Content": "වසර ගනනාවක් වසා දමා තිබියදී හිරු ගම් සභාව මගින් අනාවරණය කළ වැලිගම අධ්‍යාපන කොට්ඨාසයට අයත් මිදිගම නාකන්ද කනිෂ්ඨ විද්‍යාලය නැවත පළමු ශ්‍රේණියේ සිට ආරම්භ කිරීමේ කටයුතු  සිදු කෙරුණා.\nඅද දින උත්සවාකාරයෙන් එම කටයුතු සිදු කෙරුණේ ඒ ගාමීය සංවර්ධන හාවාරිමාර්ග අමාත්‍ය මහින්ද යාපා අබේවර්ධන සහ අධ්‍යාපන නිලධාරීන් හා ප්‍රාදේශීය දේශපාලනඥයන් රැසකගේ  ප්‍රධානත්වයෙන්\nමිදිගම නාකන්ද කනිෂ්ඨ විද්‍යාලය වසර ගණනාවක් වසා දමා තිබියදී  ඒ පිළිබඳව හිරු ගම්සභාව මගින් අනාවරණය කිරීම සමග ඒ සඳහා අවධානය යොමු කළ  දකුණු පළාත්  හිටපු ආණ්ඩුකාර හේමාල් ගුණසේකර මහතා කඩිනමින් පාසල නිරික්ෂණය කරනු ලැබුවා.\nඑහිදී ප්‍රදේශවාසීන්ගේ ඉල්ලීමක් මත පාසල නැවත විවෘත කිරීමේ කටයුතු  සූදානම් කරන ලෙසටයි ආණ්ඩුකාරවරයා  බලධාරීන්ට උපදෙස් ලබා දෙනු ලැබුවේ.\nඑහි ප්‍රතිඵලයක් ලෙස පාසල නැවත පළමු ශ්‍රේණියේ සිට ආරම්භ කිරීමේ කටයුතු  සිදු වූ අතර විද්‍යාලය පළමු ශ්‍රේණියේ සිට ආරම්භ වන අතර එ සඳහා දරුවන් 15 දෙනෙකු  ඇතුළුත් වනවා.",
       "URL": "https://www.hirunews.lk/232387/හිරු-ගම්-සභාවේ-අනාවරණයෙන්-පසු-වැසී-තිබූ-පාසලක්-යළි-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2950"
}