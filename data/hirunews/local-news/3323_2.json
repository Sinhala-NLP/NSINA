{
       "Source": "hirunews",
       "Timestamp": "Saturday, 01 June 2019 - 19:28",
       "Headline": "දේශපාලනඥයින් එකම වේදිකාවකට පැමිණිය යුතු බව ඥානසාර හිමි කියයි",
       "News Content": "බුදු දහම ශ්‍රී ලංකාවේ රාජ්‍ය ආගම බවට පත් කළ යුතු බව බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් පවසනවා.\nඋන්වහන්සේ මේ බව ප්‍රකාශ කළේ අද ගැටඹේ රාජෝපවනාරාමාධිපති කැප්පෙටියාගොඩ සිරිවිමල නාහිමියන් බැහැදැකීමෙන් අනතුරුව පැවති මාධ්‍ය හමුවකට එක්වෙමින්.\nඑමෙන්ම, රටේ පවතින තත්ත්වය පිළිබද සියලූ දේශපාලනඥයන් එකම වේදිකාවකට පැමිණ විවෘත සාකච්ඡාවක් පැවැත්විය යුතු බව ද පූජ්‍ය ගලගොඩඅත්තේ ඥානසාර හිමියන් එහිදී සදහන් කළා.\n‘‘සංඝ සාමග්‍රීය ජාතියේ සැපතට හේතුවේ’’ යන මැයෙන් වන සංදේශයක් ද, අද පස්වරුවේ බොදුබල සේනා සංවිධානය විසින් ගැටඹේ රාජෝපවනාරාමාධිපති පූජ්‍ය කැප්පෙටියාගොඩ සිරිවිමල හිමියන් වෙත පිළිගන්වනු ලැබුවා.\nඑහි දැක්වෙන්නේ සියලූ සංඝයා වහන්සේ එක්වී දේශපාලන නායකයන්ට සමගි වන්නට බලකල යුතු බවයි.\nඒ වෙනුවෙන් සියලූ නිකායන් නියෝජනය වන ජාතික මෙහෙයුම් මධ්‍යස්ථානයක් පිහිටුවීමට යෝජනා කරන බව ද, ඥානසාර හිමියන් සදහන් කර තිබෙනවා.",
       "URL": "https://www.hirunews.lk/217535/දේශපාලනඥයින්-එකම-වේදිකාවකට-පැමිණිය-යුතු-බව-ඥානසාර-හිමි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3323"
}