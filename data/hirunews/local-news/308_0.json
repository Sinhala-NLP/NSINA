{
       "Source": "hirunews",
       "Timestamp": "Tuesday, 30 May 2023 - 9:18",
       "Headline": "ඇමරිකාවේ ඉල්ලීම චීනය ප්‍රතික්ශේප කරයි",
       "News Content": "ආරක්ෂාව සම්බන්ධයෙන් සාකච්ඡාවක් සඳහා ඇමරිකාව කරණු ලැබූ ඉල්ලීම චීනය ප්‍රතික්ශේප කර තිබෙනවා.\nලබන සතියේ සිංගප්පූරුවේ පැවැත්වීමට නියමිතව තිබූ මෙම සාකච්ඡා හදුන්වනු ලබන්නේ ෂැංග්‍රිලා ඩයලොග් ලෙසයි.\nමෙහිදී ඇමරිකානු ආරක්ෂක ලේකම්වරයා සහ චීන ආරක්ෂක ලේකම්වරයා අතර හමුවක් සඳහායි මෙලෙස ආරාධනා සිදුකර තිබුණේ.\nකෙසේවෙතත් මෙම ආරාධනාව ප්‍රතික්ෂේප කිරීමට හේතුව චීනය මෙතෙක් ප්‍රකාශ කර නැහැ.\nවත්මන් චීන ආරක්ෂක අමාත්‍යාංශ ලේකම්වරයාට 2018 වසරේදී ඇමරිකාව සම්බාධක පැනවීම ද මෙම සාකච්ඡාව ප්‍රතික්ෂේප කිරීමට එක් හේතුවක් වන්නට ඇති බවට සැක කෙරෙනවා.",
       "URL": "https://www.hirunews.lk/336566/ඇමරිකාවේ-ඉල්ලීම-චීනය-ප්‍රතික්ශේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=308"
}