{
       "Source": "hirunews",
       "Timestamp": "Wednesday, 18 May 2022 - 12:40",
       "Headline": "සමන් ලාල් ප්‍රනාන්දුත් අත්අඩංගුවට (වීඩියෝ)",
       "News Content": "මොරටුව මහනගර සභාවේ නගරාධිපති සමන්ලාල් ප්‍රනාන්දු අද අපරාධ පරීක්ෂණ දෙපාර්තමේන්තුවට භාරවීමෙන් අනතුරුව අත්අඩංගුවට ගෙන තිබෙනවා.\nඒ, පසුගිය 9 වනදා ගාලුමුවදොර සහ කොල්ලුපිටිය ගැටුම්කාරි සිද්ධීන් වලට අදාළවයි. ඊට අමතරව, සීතාවක ප්‍රාදේශීය සභාවේ සභාපති ජයන්ත රෝහණ කොළඹදී සහ කැළණිය ප්‍රාදේශීය සභා මන්ත්‍රී මංජුල ප්‍රසන්න කැළණියේදී අද අත්අඩංගුවට ගත් බවයි අපරාධ පරීක්ෂණ දෙපාර්තමේන්තුවේ උසස් නිලධාරියෙකු සඳහන් කලේ.\nඑසේම, කරන්දෙණිය ප්‍රාදේශීය සභාවේ මන්ත්‍රීවරයෙකු සහ තවත් පුද්ගලයෙකු ද මෙම සිද්ධියට අදාළව අත්අඩංගුවට ගෙන තිබෙනවා.\nමේ වනවිට ඔවුන්ගෙන් ප්‍රකාශ සටහන් කර ගැනීම ආරම්භ කර ඇති බවයි පොලීසිය සඳහන් කළේ.",
       "URL": "https://www.hirunews.lk/304645/සමන්-ලාල්-ප්‍රනාන්දුත්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1161"
}