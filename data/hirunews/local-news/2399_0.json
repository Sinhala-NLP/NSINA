{
       "Source": "hirunews",
       "Timestamp": "Saturday, 10 October 2020 - 9:30",
       "Headline": "නිරිතදිග කොටසේ වැසි වැඩිවීමක්",
       "News Content": "නිරිතදිග මෝසම් තත්ත්වය තරමක් සක්‍රියවීම හේතුවෙන් අද රාත්‍රියේ සිට ඉදිරි දින කිහිපය තුළ දිවයිනේ නිරිතදිග කොටසේ සුළං සහ වැසි තත්ත්වයේ තාවකාලික වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nසබරගමුව සහ මධ්‍යම පළාත්වල මෙන්ම ගාල්ල සහ මාතර දිස්ත්‍රික්කවල ඇතැම් ස්ථානවලට මිලිමීටර් 75ක පමණ තරමක තද වැසි ඇති විය හැකියි.\nඑමෙන්ම, දිවයින හරහා විශේෂයෙන් උතුරු, උතුරුමැද සහ වයඹ පළාත්වලත්, ත්‍රිකුණාමලය සහ හම්බන්තොට දිස්ත්‍රික්කවලත්, මධ්‍යම කඳුකරයේ බටහිර බෑවුම් ප්‍රදේශවලත්, විටින් විට හමන පැයට කිලෝමීටර් 50ත්, 60ත් අතර තද සුළං ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.",
       "URL": "https://www.hirunews.lk/252207/නිරිතදිග-කොටසේ-වැසි-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2399"
}