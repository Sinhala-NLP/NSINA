{
       "Source": "hirunews",
       "Timestamp": "Tuesday, 01 February 2022 - 14:18",
       "Headline": "උස්වැටකෙයියාවටත් කපිලගේ තර්ජන (වීඩියෝ)",
       "News Content": "පමුණුගම වෙරළ තීරයේ සැරිසරමින් සිටි කිඹුලෙකු අල්ලා ගැනීමට ප්‍රදේශවාසී ධීවර ජනතාව කටයුතු කර තිබෙනවා.\nමෙම කිඹුලා පසුගිය දින කිහිපය පුරා ප්‍රදේශයේ ධීවර කටයුතුවල නිරත වූ ජනතාවට බලපෑම් එල්ල කළ බවයි ඔවුන් සඳහන් කළේ.\nඊයේ (31) රාත්‍රී කාලයේ පමුණුගම මුහුදු තීරයේ සිටි කිඹුලෙකු වෙරළාසන්න ප්‍රදේශයේ ස්ථානයකට කොටු කර ගැනීමෙන් පසු අල්ලා ගැනීමටයි ප්‍රදේශවාසීන් කටයුතු කළේ මෙම කිඹුලා මීට දින කිහිපයකට පෙර සිට උස්වැටකෙයියාව මීගමුව මුහුදු තීරයේ සැරිසරමින් සිට තිබෙනවා.\nඅවස්ථා කිහිපයකදී ධීවර ජනතාව මෙම කිඹුලාට බිලිවීමට ගිය බවයි ධීවර ජනතාව සඳහන් කළේ.\nඒ අනුව ඊයේ රාත්‍රියේ කිඹුලා පමුණුගම වෙරළ තීරයට පැමිණ සිටියදී එම සත්වයා අල්ලා ගැනීමට ඔවුන්ට හැකි වුණා.\nතත්ත්වය සම්බන්ධයෙන් ඔවුන් ඔවුන් දුන්ගල්පිටිය පොලීසිය සහ ගම්පහ දිසා වනජීවි කාර්යාලය දැනුවත් කිරීමටත් මීට දින කිහිපයකට පෙර සිටම කටයුතු කර\nතිබුණා.\nකෙසේ වෙතත් අප වාර්තාකරු පැවසුවේ අද (01) අලුයම පැමිණි වනජීවි නිලධාරීන් කිඹුලා රැගෙන ගිය බවයි.\nඅඩි 10කට වඩා දිගින් යුත් මෙම කිඹුලා ගැහැණු සත්වයෙකු බවත් වාර්තා වුණා.\nමෙරට වෙරළ තීරයේ ආශ්‍රිකව කිඹුලන් සැරිසැරීම සම්බන්ධයෙන් මෑතකදී වාර්තා වූයේ පසුගිය 3 වැනිදා සිටයි.\nඒ දෙහිවල නොගැඹුරු මුහුදු තීරයේ සිටියදී පිහයිණුම්කරුවෙකු කිඹුලෙකුගේ ග්‍රහණයට ලක්ව ජීවිතක්ෂයට පත්වීමත් සමඟයි.\nඉන් පසුව ද අවස්ථා කිහිපයකදීම වැල්ලවත්ත සහ කොළඹ ආශ්‍රිත වෙරළ තීරවල කිඹුලන් සැරිසරන අයුරු දක්නට ලැබුණා.",
       "URL": "https://www.hirunews.lk/295870/උස්වැටකෙයියාවටත්-කපිලගේ-තර්ජන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1383"
}