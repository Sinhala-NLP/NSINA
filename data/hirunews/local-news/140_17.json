{
       "Source": "hirunews",
       "Timestamp": "Sunday, 30 July 2023 - 8:39",
       "Headline": "බෙටාගේ  කප්පම් කල්ලිය මිරිස්ස කළඹයි",
       "News Content": "මිරිස්ස සීක්‍රට් බීච්, පෙම් උයන් වත්ත මාර්ගයේ සංචාරකයින්ගෙන් කප්පම් ගන්නා කල්ලියක් හේතුවෙන් ජනතාව බොහෝ අපහසුතාවට  පත්වී තිබෙනවා.\nබෙටා නැමැති සංවිධානාත්මක අපරාධකරු මෙන්ම මත්ද්‍රව්‍ය ජාවාරම්කරුවකු විසින් එම මාර්ගයේ ගමන් ගන්නා සංචාරකයින්ගේ ගෙලට තියුණු ආයුධ තබා මෙලෙස කප්පම් ගන්නා බව වාර්තා වෙනවා.\nප්‍රදේශවාසීන් මෙන්ම සංචාරකයින් ද අවස්ථා  කීපයකදී පොලිසිය  දැනුවත් කළද මේ වන විටත් එයට පිලියමක් යොදවා  නැති බව අප වාර්තාකරු පැවසුවා.\nඑක් අයකුගෙන් රුපියල් 500ක මුදලක් කප්පම් ලෙස ගන්නා අතර එසේ නොදෙන සංචාරකයින් හට ප්‍රහාර වලට ලක් වීමට සිදු වන බවද අනාවරණය වී තිබෙනවා.",
       "URL": "https://www.hirunews.lk/343000/බෙටාගේ-කප්පම්-කල්ලිය-මිරිස්ස-කළඹයි",
       "Category": "Local News",
       "Parent URL": "https://www.hirunews.lk/local-news.php?pageID=140"
}