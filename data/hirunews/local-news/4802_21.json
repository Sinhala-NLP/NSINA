{
       "Source": "hirunews",
       "Timestamp": "Wednesday, 09 November 2016 - 13:46",
       "Headline": "විමල් FCID යට ඇවිත් නැහැ",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශට අද (09) දිනයේ පොලිස් මූල්‍ය අපරාධ විමර්ශණ කොට්ඨාශය හමුවේ පෙනී සිටින ලෙස දැනුම් දී තිබුණත් ඔහු එහි පැමිණියේ නැහැ.\nපසුගිය රජය සමයේ ජනාධිපති ලේකම් කාර්යාලයේ වාහන අවභාවිතා කිරීමේ සිද්ධිය සම්බන්ධයෙන් සිදු කෙරන විමර්ශණවලට අදාලව ප්‍රකාශයක් ලබාදීම සඳහායි මොහුට මෙලෙස මෙම කොට්ඨාශය හමුවේ පෙනී සිටින ලෙස දැනුම් දී ඇත්තේ.\nවිමල් වීරවංශ මන්ත්‍රීවරයාගේ පාර්ශවයෙන් හිරු ප්‍රවෘත්ති අංශය කළ විමසීමකදී එහි ප්‍රකාශකයෙකු කියා සිටියේ මන්ත්‍රීවරයාට අද දිනයේ මූල්‍ය අපරාධ විමර්ශණ කොට්ඨාශය හමුවේ පෙනී සිටින ලෙස දැනුම්දීමක් කර නොතිබුණු බවයි.\nරජයේ වාහන අවභාවිතා කිරීමේ සිද්ධිය සම්බන්ධයෙන් සිදු කෙරෙන විමර්ශණවලට අදාලව විමල් වීරවංශ මන්ත්‍රීවරයාට මෙම කොට්ඨාශය හමුවේ පසුගිය 04 වැනිදා පෙනී සිටින ලෙස දැනුම් දී තිබුණා.\nඑදින එහි පැමිණි ඔහු ප්‍රකාශයක් ලබානොදී ඉන් පිටව ගියේ අසනීප තත්ත්වයෙන් පෙලෙන බවය පවසමින්.",
       "URL": "https://www.hirunews.lk/147176/විමල්-fcid-යට-ඇවිත්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4802"
}