{
       "Source": "hirunews",
       "Timestamp": "Sunday, 01 January 2023 - 8:34",
       "Headline": "රට පුරා ජනතාව ජාති ආගම් භේදයකින් තොරව නව වසර පිළිගනී",
       "News Content": "ජාති සහ ආගම් භේදයකින් තොරව දිවයින පුරා සියලුම ජනතාව සිය ආගමික ස්ථාන වෙත ගොස් නව වසර පිළිගත් බව හිරු වාර්තාකරුවන් සඳහන් කළා.\nඅනුරාධපුරය අටමස්ථානය, මහනුවර ශ්‍රී දළඳා මාලිගාව, කතරගම කිරිවෙහෙර, ඇතුළු දිවයින පුරා ආගමික ස්ථාන වෙත අද අලුයම් කාලයේ සිට ජනතාව පැමිණෙමින් සිටින බවයි අප වාර්තාකරුවන් සඳහන් කළේ.\nමේ අතර, මීගමුව, හලාවත, හැටන්, ආදී ප්‍රදේශ ඇතුළු දිවයින පුරා කිතුනු බැතිමතුන් ද ඊයේ මධ්‍යම රාත්‍රියේ දේවස්ථානවලට පැමිණ නව වසර පිළිගැනීම සඳහා දේව මෙහෙයන් සඳහා සහභාගි වී තිබෙනවා.\nදිවයින පුරා සිටින මුස්ලිම් ජනයා සහ හින්දු ජනාතාව ද ආගමික වතාවත්වලට මුල්තැන දෙමින් නව වසර පිළිගැනීමට එක්වූ බවයි අප වාර්තාකරුවන් වැඩිදුරටත් සඳහන් කළේ.",
       "URL": "https://www.hirunews.lk/323992/රට-පුරා-ජනතාව-ජාති-ආගම්-භේදයකින්-තොරව-නව-වසර-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=631"
}