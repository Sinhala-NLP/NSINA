{
       "Source": "hirunews",
       "Timestamp": "Monday, 28 August 2023 - 10:26",
       "Headline": "ජල උල්පත් සිඳීයාමේ තර්ජනයක්",
       "News Content": "මේ දිනවල පුද්ගලයින් විසින් ජල පෝෂක ප්‍රදේශවල පිහිටි රක්ෂිත කැළෑවලට ගිනි තැබීම හේතුවෙන් ජල උල්පත් සිඳී යාමේ තර්ජණයකට ලක්ව තිබෙනවා.\nජාතික ජලවිදුලිබල පද්ධතියට අයත් ශ්‍රීපාද රක්ෂිතයට මායිම්ව ඇති රක්ෂිත වනාන්තරවලට මෙසේ ගිනි තැබීම් සිදු කර ඇති බවයි සඳහන් වන්නේ.\nඅප වාර්තාකරු සඳහන් කර සිටියේ වන සතුන් දඩයම් කිරීම සහ විනෝදය අරමුණු කරගනිමින් සංවිධානාත්මක ආකාරයෙන් මෙම ගිනි තැබීම් සිදු කරන බවයි.\nමෙලෙස ගිනි තැබීමෙන් මේ වන විටත් අක්කර සිය ගණනක් විනාශ වී ඇති බවයි වාර්තා වන්නේ.",
       "URL": "https://www.hirunews.lk/346379/ජල-උල්පත්-සිඳීයාමේ-තර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=67"
}