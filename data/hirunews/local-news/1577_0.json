{
       "Source": "hirunews",
       "Timestamp": "Monday, 08 November 2021 - 7:34",
       "Headline": "රුපියල් කෝටියක මත්ද්‍රව්‍ය සමඟ පුද්ගලයෙකු අත්අඩංගුවට (වීඩියෝ)",
       "News Content": "විදෙස් රටක සැඟව සිටිමින් මත්කුඩු ජාවාරම මෙහෙය වන බව කියන පානදුර සලිදු නැමැත්තාගේ ගෝලයෙකු රුපියල් කෝටියක පමණ වටිනාකමකින් යුත් හෙරොයින් මත්ද්‍රව්‍ය සහ මත්පෙති සමඟ අත්අඩංගුවට ගෙන තිබෙනවා.\nඅදාළ මත්කුඩු සහ මත්පෙති ත්‍රිරෝද රථයකින් ප්‍රවාහනය කරමින් සිටියදී පානදුර දකුණ පොලිසියේ අපරාධ අංශයේ නිලධාරීන් විසින් සැකකරු අත්අඩංගුවට ගෙන ඇති බව සඳහන්.\nපානදුර - මාලමුල්ල මාර්ගයේ කුරුක්කුමුල්ල තැපැල් කාර්යාලය අසල දී ඊයේ මෙම සැකකරු අත්අඩංගුවට ගෙන ඇති අතර, එහි දී ඔහු සතුව තිබී හෙරොයින් මත්ද්‍රව්‍ය අඩංගු ඇසුරුම් 3600ක් සොයාගෙන තිබෙනවා.\nඑම මත්ද්‍රව්‍ය, ජාවාරම්කරුවන්ට බෙදාහැරීම සඳහා රැගෙන යමින් සිට ඇති බවටයි අනාවරණ වී ඇත්තේ.",
       "URL": "https://www.hirunews.lk/287328/රුපියල්-කෝටියක-මත්ද්‍රව්‍ය-සමඟ-පුද්ගලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1577"
}