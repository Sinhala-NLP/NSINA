{
       "Source": "hirunews",
       "Timestamp": "Sunday, 24 September 2023 - 17:16",
       "Headline": "පොලිසියෙන් බව පවසා වටිනා නිල් මැණිකක් පැහැරගෙන",
       "News Content": "පොලිස් නිලධාරියෙකු ලෙස පෙනී සිටිමින් කටුගස්තොට - වට්ටරන්තැන්න පටුමගේදී වටිනා නිල් මැණිකක් කොල්ලකෑමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබෙනවා.\nමැණික හිමි පුද්ගලයා දුරකථනයකින් ඇමතූ බකමූණ ප්‍රදේශයේ පදිංචි 47 හැවිරිදි සැකකරු වටිනා නිල් මැණික මිලදී ගැනීමට පැමිණෙන බවට දැනුම්දී තිබූ බවයි පොලිසිය සඳහන් කළේ.\nඒ අනුව තවත් පුද්ගලයෙකු සමඟ සැකකරු මෝටර් රථයකින් පැමිණ ඇති බව සඳහන්.\nඅනතුරුව පොලිස් නිලධාරියෙකු ලෙස පෙනී සිටි අයෙකු එම ස්ථානයට යතුරු පැදියකින් පැමිණ අතර, ඔහු පැමිණිලිකරු බිය ගන්වා ලක්ෂ 12 ක් පමණ වටිනා මැණික් ගල පැහැරගෙන ගොස් ඇති බවයි පොලිසිය කියා සඳහන් කළේ.\nඉතිරි සැකකරුවන් සොයා පොලිසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/349268/පොලිසියෙන්-බව-පවසා-වටිනා-නිල්-මැණිකක්-පැහැරගෙන",
       "Category": "Local News",
       "Parent URL": "https://www.hirunews.lk/local-news.php?pageID=10"
}