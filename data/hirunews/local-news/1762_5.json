{
       "Source": "hirunews",
       "Timestamp": "Wednesday, 11 August 2021 - 9:20",
       "Headline": "බීමතින් පැමිණ තම මව ඝාතනය කළ පුතෙකු අත්අඩංගුවට (වීඩියෝ)",
       "News Content": "එරාවුර් - චෙන්කල්ලඩි ප්‍රදේශයේදී සිය 65 හැවිරිදි මව ඝාතනය කළ පුත්‍රයෙකු පොලීසිය විසින් අත්අඩංගුවට ගෙන තිබෙනවා.\nඊයේ පස්වරුවේ බීමතින් නිවසට පැමිණ ඇති මෙම පුද්ගලයා සිය මවගේ ගෙල තියුණු ආයුධයකින් පහරදී ඝාතනය කර තිබුණා.\n40 හැවිරිදි සැකකරු අත්අඩංගුවට ගන්නා අවස්ථාවේදී බීමතින් සිට ඇති අතර, ඝාතනයට ඔහු යොදා ගත් පිහිය ද පොලීසිය සොයා ගෙන තිබෙනවා.\nමේ අතර, කඩුවලින් පහරදීමේ සිද්ධි ගණනාවකට සම්බන්ධ අපරාධ කල්ලියක සාමාජිකයෙකු යාපනය - තෙල්ලිපලෙයි හිදී පොලීසිය විසින් අත්අඩංගුවට ගෙන තිබෙනවා.\nයාපනය -  ප්‍රදේශය භාර උසස් පොලිස් නිලධාරියෙකු සඳහන් කළේ කඩු දෙකක්, අංක තහඩු රහිත යතුරුපැදි දෙකක් සමඟ සැකකරු පෙරේදා පස්වරුවේ අත්අඩංගුවට ගත් බවයි.\nපසුව ඔහු මල්ලාක්කම් මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 23 වනදා දක්වා රක්ෂිත බන්ධනාගාර ගත කර තිබෙනවා.\nමෙම කල්ලියට සම්බන්ධ තවත් දෙදෙනෙකු සොයා පොලිස් විමර්ශන ක්‍රියාත්මකයි.\nමූලික පරීක්ෂණවලදී අනාවරණ වී ඇත්තේ සැකකරු යාපනය - කෝපායි ප්‍රදේශයේ සහ අලවෙඩ්ඩි - නාගිනාවන්තෙයි ප්‍රදේශවල සිදුවූ කඩු පහරදීම්වලට සම්බන්ධ බවටයි.",
       "URL": "https://www.hirunews.lk/279402/බීමතින්-පැමිණ-තම-මව-ඝාතනය-කළ-පුතෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1762"
}