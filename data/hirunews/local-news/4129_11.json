{
       "Source": "hirunews",
       "Timestamp": "Friday, 12 January 2018 - 14:40",
       "Headline": "පාසල් සිසුවෙක් අපයෝජනය කළ පුද්ගලයෙකුට වැඩ වරදී",
       "News Content": "පාසල් උපකරණ ලබා දෙන බව පවසා දස හැවිරිදි පාසල් සිසුවෙකුට බරපතල ලිංගික අපයෝජනය කළ පුද්ගලයෙකු ගලෙන්බිඳුණුවැව පොලිසිය විසින් ඊයේ (11) පස්වරුවේ අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ගලෙන්බිඳුණුවැව, කොකාවැව ප්‍රදේශයේ පදිංචි තිස්හය හැවිරිදි පුද්ගලයෙක්.\nසැකකරු විසින් ඉකුත් දෙසැම්බර් මාසයේදී එම ප්‍රදේශයේම පදිංචි දස හැවිරිදි පාසල් සිසුවෙකුට පාසල් උපකරණ ලබා දෙන බව පවසමින් රවටා සිය නිවසට කැඳවාගෙන ගොස් බරපතල ලෙස ලිංගික අපයෝජනයට ලක් කර ඇති බවයි වාර්තා වන්නේ.\nඅදාල සිසුවා සිද්ධිය සම්බන්ධයෙන් ඊයේ (11) දිනයේදී පොලිසියට කළ පැමිණිල්ලකට අනුව සැකකරු අත්අඩංගුවට ගත් බව සඳහන්.\nඅත්අඩංගුවට ගත් සැකකරු අද (12) දින කැබිතිගොල්ලෑව මහේස්ත්‍රාත් අධිකරණය ඉදිරිපත් කිරීමට නියමිතව තිබුණා.",
       "URL": "https://www.hirunews.lk/180868/පාසල්-සිසුවෙක්-අපයෝජනය-කළ-පුද්ගලයෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4129"
}