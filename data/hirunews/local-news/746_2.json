{
       "Source": "hirunews",
       "Timestamp": "Thursday, 10 November 2022 - 7:16",
       "Headline": "අවසන් පූර්ව වටයේ තවත් තරගයක් අද",
       "News Content": "පන්දුවාර 20-20 ක්‍රිකට් ලෝක කුසලානයේ අවසන් මහා තරගයට සුදුසුකම් ලැබීම දෙවැනි තරගය අද (10) පැවැත්වෙනවා.\nඒ එංගලන්ත කණ්ඩායම සමගින් ඉන්දීය කණ්ඩායමයි.\nමෙම තරගය ඔස්ට්‍රෙලියාවේ ඇඩිලේඩිහි දී පැවැත්වෙන්නේ මෙරට වේලාවෙන් පස්වරු 1.30ටයි.\nඊයේ අවසන් පූර්ව වටයේ පළමු තරගය පාකිස්තානය සහ නවසීලන්තය අතර පැවති අතර, එම තරගයෙන් ජය ගනිමින් පාකිස්තාන කණ්ඩායම මෙවර පන්දුවාර 20-20 ලෝක කුසලානයේ අවසන් මහා තරගයට සුදුසුකම් ලැබුවා.\nඅද එංගලන්තය සහ ඉන්දියාව අතර පැවැත්වෙන තරගයෙන් ජය ගන්නා කණ්ඩායම පාකිස්තාන කණ්ඩායම අවසන් මහා තරගයේ දී හමුවනු ඇති.",
       "URL": "https://www.hirunews.lk/320013/අවසන්-පූර්ව-වටයේ-තවත්-තරගයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=746"
}