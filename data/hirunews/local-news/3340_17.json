{
       "Source": "hirunews",
       "Timestamp": "Wednesday, 22 May 2019 - 12:38",
       "Headline": "විපක්ෂ නායක සමෘද්ධි නිලධාරින් හමුවෙයි",
       "News Content": "සමෘද්ධි සංවර්ධන හා කෘෂිකර්ම පර්යේෂණ නිෂ්පාදන සහකාර නිලධාරි සංගමයේ නියෝජිතයින් පිරිසක් විපක්ෂ නායක මහින්ද රාජපක්ෂ මුණ ගැසී සාකච්ඡාවක් පවත්වා තිබෙනවා.\nඊයේ පස්වරුවේ විපක්ෂ නායකවරයාගේ විජේරාම නිල නිවසේදී මෙම සාකච්ඡාව පවත්වා ඇති බවයි වාර්තා වන්නේ.\nවත්මන් රජය යටතේ තම විශ්‍රාම වැටුප අහිමි කර ඇති බව එහිදී එම නියෝජිතයින් විපක්ෂ නායකවරයා වෙත ප්‍රකාශ කර ඇති බව සදහන්.\nසමෘද්ධි නිලධාරින්ගේ විශ්‍රාම වැටුප් ඇතුළුව සමෘද්ධි ව්‍යාපාරයේ මතුව ඇති සමස්ත ගැටලූ රජයේ අවධානයට යොමු කිරීමට කටයුතු කරන බවයි මෙහිදී විපක්ෂ නායක මහින්ද රාජපක්ෂ ප්‍රකාශ කර ඇත්තේ.",
       "URL": "https://www.hirunews.lk/216867/විපක්ෂ-නායක-සමෘද්ධි-නිලධාරින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3340"
}