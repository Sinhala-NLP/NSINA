{
       "Source": "hirunews",
       "Timestamp": "Tuesday, 06 September 2016 - 18:21",
       "Headline": "නිදහස් පක්ෂ ආණ්ඩුවක් ඒම ගැටළුවක් නැහැ -  තලතා අතුකෝරල",
       "News Content": "ඉදිරි මැතිවරණවලදී ශ්‍රී ලංකා නිදහස් පක්ෂයට බහුතර බලයක් ලැබුණද ඉන් එක්සත් ජාතික පක්ෂයට කිසිදු ගැටළුවක්  මතු නොවන බව විදේශ රැකියා කටයුතු ඇමතිනී තලතා අතුකෝරල පවසනවා.\nසිරිකොත පක්ෂ මූලස්ථානයේ අද පැවති මාධ්‍ය හමුවට එක්වෙමින් ඇය මේ බව සඳහන් කළා.\nජනාධිපතිවරයා විසින් ඉදිරියේදී ශ්‍රී ලංකා නිදහස් පක්ෂ ආණ්ඩුවක් පිහිටුවන බවට කර ඇති ප්‍රකාශය පිළිබඳව මාධ්‍යවේදියෙකු ඇයගෙන් විමසා සිටි අවස්ථාවේ ඊට පිළිතුරු ලබාදෙමින් අමාත්‍යවරිය මේ බව කියා සිටියා.\nඇය වැඩිදුරටත් සඳහන් කළේ මෙවැනි ආණ්ඩුවක් පිහිටවුවද එයත් ජාතික ආණ්ඩුවක් වන බවයි.",
       "URL": "https://www.hirunews.lk/142393/නිදහස්-පක්ෂ-ආණ්ඩුවක්-ඒම-ගැටළුවක්-නැහැ-තලතා-අතුකෝරල",
       "Category": "Local News",
       "Parent URL": "https://www.hirunews.lk/local-news.php?pageID=4890"
}