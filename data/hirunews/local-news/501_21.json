{
       "Source": "hirunews",
       "Timestamp": "Thursday, 02 March 2023 - 23:05",
       "Headline": "කැනඩා රැකියා ජාවාරමක් සිදුකළ දෙදෙනෙකු අත්අඩංගුවට (වීඩියෝ)",
       "News Content": "කැනඩා රැකියා ජාවාරමක් සිදුකළ දෙදෙනෙකු අත්අඩංගුවට\nකැනඩාවේ රැකියා ලබා දෙන බව පවසා රුපියල් කෝටි ගණනින් මුදල් වංචා කළ ජාවාරමක් අනාවරණය කරගැනීමට මරදාන පොලීසිය සමත් වී තිබෙනවා.\nපුද්ගලයින් 76 දෙනෙකු මෙම වංචාවට හසුව සිය මුදල් අහිමි කරගෙන ඇති බවට පැමිණිලි ලැබී ඇති බවයි පොලිසිය පැවසුවේ.\nපුද්ගලයින් දෙදෙනෙකු විසින් මෙම ජාවාරම සිදුකර ඇති අතර එක් සැකකරුවෙකු රජයේ සේවකයෙකු බවටත් අනාවරණ වුණා.\nඒ අනුව, සැකකරුවෙකු අත්අඩංගුවට ගෙන ඇති අතර ඔහු මත්ද්‍රව්‍යවලට තදින් ඇබ්බැහිවූවකු බවට ද හඳුනාගෙන තිබෙනවා.\nමේ අතර, අදාළ විදේශ රැකියා වංචාවට හසුවූ තවත් පුද්ගලයින් කිහිප දෙනෙකු ශ්‍රී ලංකා විදේශ සේවා නියුක්ති කාර්යාංශයේ විශේෂ විමර්ශන ඒකකයට පැමිණියා.",
       "URL": "https://www.hirunews.lk/328832/කැනඩා-රැකියා-ජාවාරමක්-සිදුකළ-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=501"
}