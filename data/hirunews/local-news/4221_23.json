{
       "Source": "hirunews",
       "Timestamp": "Monday, 13 November 2017 - 10:04",
       "Headline": "ලොරි රථයක ගැටී කාන්තාවක් මරුට",
       "News Content": "කොච්චිකඩේ, පල්ලන්සේන ප්‍රදේශයේදී පොල්කටු ප්‍රවාහනය කළ ලොරියකට යටවී කාන්තාවක් මියගොස් තිබෙනවා.\nමෙලෙස මියගොස් ඇත්තේ කොච්චිකඩේ, දකුණු පල්ලන්සේන ප්‍රදේශයේ පදිංචිව සිටි ආර්. එම්. සුභාෂිනි නමැති 32 හැවිරිදි එක්දරු මවක්.\nඇයගේ හය හැවිරිදි දියණිය උපකාරක පන්තියකට රැගෙන යාම සඳහා, පෙර පාසලෙන් කැඳවාගෙන ඒමට, යතුරුපැදියකින් ගමන් කරන අතරතුර, ඊයේ (12) දහවල් පල්ලන්සේන ප්‍රදේශයේදී මෙම අනතුර සිදුව තිබුණා.\nවේගය පාලනය කරගත නොහැකිව පිටුපසින් පැමිණි ලොරිය ඇයගේ හිස මතින් ධාවනය වී ඇති බවයි වාර්තා වන්නේ.\nකාන්තාව එම අවස්ථාවේදීම ජීවිතක්ෂයට පත්ව තිබුණා.\nමීගමුව දිස්ත්‍රික් මහ රෝහලේ හදිසි මරණ පරීක්ෂක වෛද්‍ය කීර්ති සිරිජයන්ත වික්‍රමරත්න විසින් දේහය පිළිබඳ මරණ පරීක්ෂණය පවත්වා තිබෙනවා.\nපොලිසිය විසින් ලොරි රථයේ රියදුරු අත්අඩංගුවට ගෙන ඇති අතර ඔහු ඇඹිලිපිටිය ප්‍රදේශයේ පදිංචිකරුවෙකු බව සඳහන්.\nසිද්ධිය පිළිබඳ වැඩිදුර පරීක්ෂණ කොච්චිකඩේ පොලිසිය මගින් ක්‍රියාත්මකයි.",
       "URL": "https://www.hirunews.lk/175892/ලොරි-රථයක-ගැටී-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4221"
}