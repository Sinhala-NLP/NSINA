{
       "Source": "hirunews",
       "Timestamp": "Sunday, 27 November 2022 - 11:16",
       "Headline": "බදු අනුපාතය අඩු කිරීමෙන් ලොකු ළුෑණු මිලට සහනයක් (වීඩියෝ)",
       "News Content": "විශේෂ වෙළඳ භාණ්ඩ බදු අනුපාතය අඩු කිරීමෙන් වෙළඳ පොලේ ලොකු ළුෑණු සඳහා මිල සහනයක් ලැබෙනු ඇති බව ජනාධිපති මාධ්‍ය අංශය ප්‍රකාශ කළා.\nමෙම තීරණයට එළඹ ඇත්තේ පසුගිය 24 වනදා ආහාර ප්‍රතිපත්ති කමිටුව රැස්වූ අවස්ථාවේදියි.\nලොකු ළුෑණු ජාතික අවශ්‍යතාව වසරකට මෙටි්‍රක් ටොන් ලක්ෂ තුනක්.\nඉන් සියයට 86 ක් ආනයන මගින් සපුරාගනු ලබන අතර සියයට 14 ක් නිෂ්පාදනය කෙරෙන්නේ දේශීය වශයෙන්.\nමේ වනවිට වෙළඳපොලේ ආනයනික ලොකු ළුෑණු කිලෝග්‍රෑමයක සිල්ලර මිල රුපියල් 290 ත් 390 ත් අතර මිලක පවතින අතර, දේශීය ලොකු ළුෑණු කිලෝග්‍රෑමයක මිල පවතින්නේ රුපියල් 340 ත් 400 ත් අතරයි.\nපසුගිය සැප්තැම්බර් 22 වනදා සිට රජය විසින් ආනයනික ලොකු ළුෑණු කිලෝග්‍රෑමයක් සඳහා විශේෂ වෙළඳ භාණ්ඩ බද්ද රුපියල් 10 සිට 50 දක්වා වැඩි කරනු ලැබුවා.\nඉන් අනතුරුව ලොකු ළුෑණු ආනයනය විශාල ලෙස පහත වැටුණු අතර, අගෝස්තු මාසයේ මෙටි්‍රක් ටොන් 27,889 ක් වූ එම සංඛ්‍යාව මේ වනවිට පවතින්නේ මෙටි්‍රක් ටොන් 13,496 ක් ලෙසයි.\nමෙලෙස ආනයනය පහත වැටීමේ ප්‍රතිඵලයක් ලෙස අගෝස්තු මස තුළ රුපියල් 175 ක පමණ මිලකට පැවති ලොකු ළුෑණු කිලෝග්‍රෑමයක් රුපියල් 328 ක් පමණ දක්වා ඉහළ ගොස් තිබෙනවා.\nඑසේ වුවත් නොවැම්බර් 22 වනදා සිට ලොකු ළුෑණු කිලෝග්‍රෑමයක මිල රුපියල් 250 ක් දක්වා පහත වැටීමක් පෙන්නුම් කෙරෙනවා.",
       "URL": "https://www.hirunews.lk/321392/බදු-අනුපාතය-අඩු-කිරීමෙන්-ලොකු-ළුෑණු-මිලට-සහනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=705"
}