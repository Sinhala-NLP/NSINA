{
       "Source": "hirunews",
       "Timestamp": "Tuesday, 01 March 2022 - 11:05",
       "Headline": "නව පොහොර තොගයක් ආනයනයට කැබිනට් අනුමැතිය (වීඩියෝ)",
       "News Content": "'මියුරේට් ඔෆ් පොටෑෂ්' යනු සුලබව යොදන පොටෑසියම් පොහොරක් වන අතර, ගොවීන් විසින් වී වගාව සඳහා බණ්ඩි පොහොර ලෙස එය භාවිත කරනු ලබනවා.\n2022 යල කන්නය තුල ගොවීන් විසින් හෙක්ටයාර ලක්ෂ 06ක පමණ භූමි ප්‍රමාණයක වී වගා කිරීමට අපේක්ෂිත අතර, ඒ සඳහා මියුරේට්ොස් පොටෑෂ් පොහොර මෙට්‍රික් ටොන් 38,500ක් අවශ්‍ය වනු ඇතැයි ගණන් බලා තිබෙනවා.\nඒ අනුව ජාත්‍යන්තර තරගකාරී ලංසු ක්‍රමවේදය අනුගමනය කරමින් එකී පොහොර ප්‍රමාණය ආනයනය කිරීමටත්, රජයේ පොහොර සහනාධාර වැඩසටහන යටතේ මෙම පොහොර ගොවීන් වෙත ලබාදීම සඳහාත් කෘෂිකර්ම අමාත්‍ය මහින්දානන්ද අලුත්ගමගේ ඉදිරිපත් කළ කැබිනට් පත්‍රිකාවට අද අවසරය හිමිවුණා.",
       "URL": "https://www.hirunews.lk/298368/නව-පොහොර-තොගයක්-ආනයනයට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1325"
}