{
       "Source": "hirunews",
       "Timestamp": "Sunday, 01 May 2022 - 9:40",
       "Headline": "පොහොරවලට මිල සූත්‍රයක්",
       "News Content": "පොහොර ආනයනය කරන සමාගම් සඳහා මිල සූත්‍රයක් හඳුන්වාදීමට අපේක්ෂා කරන බව කෘෂිකර්ම අමාත්‍ය ජානක වක්කුඹුර පවසනවා.\nපොළොන්නරුව දිස්ත්‍රික් ගොවි සංවිධාන නියෝජිතයන් සමඟ ඊයේ පැවති සාකච්ඡාවක දී මේ බව සඳහන් කළ අමාත්‍යවරයා කියා සිටියේ, මහ කන්නයට අවශ්‍ය රසායනික පොහොර සම්පූර්ණයෙන්ම ලබාදීම සඳහා මේ වනවිට කටයුතු කරමින් සිටින බවයි.\nපෞද්ගලික අංශය විසින් පොහොර ආනයනය කොට අධික මිලකට අලෙවි කිරීම තුළ ගොවීන් ගැටළු රැසකට මුහුණපා ඇති අතර, ඊට පිළියමක් ලෙස රජය පොහොර ආනයනයට මැදිහත් වන බවයි කෘෂිකර්ම අමාත්‍ය ජානක වක්කුඹුර එහිදී වැඩිදුරටත් කියා සිටියේ.",
       "URL": "https://www.hirunews.lk/303228/පොහොරවලට-මිල-සූත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=1198"
}