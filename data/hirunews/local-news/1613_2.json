{
       "Source": "hirunews",
       "Timestamp": "Friday, 22 October 2021 - 14:22",
       "Headline": "සිපෙට්කෝත් ඉන්ධන මිල ඉහළ දමනවා ද? තීරණය අද සවස",
       "News Content": "ලෝක වෙළඳපොළේ බොරතෙල් මිල ඉහළ යාමත් සමග ඛනිජ තෙල් මිල මත පැටවෙන පීඩනය පිළිබඳව අද (22) සවස සාකච්ඡා කිරීමට තීරණය කර ඇති බව ලංකා ඛනිජ තෙල් නීතිගත සංස්ථාව පවසනවා.\nබලශක්ති අමාත්‍ය උදය ගම්මන්පිල සමඟ පැවැත්වෙන මෙම සාකච්ඡාවේදී ඛනිජ තෙල් මිල ඉහළ දමන්නේ ද යන්න පිළිබඳ අවසන් තීරණය ගැනීමට නියමිත බවයි ලංකා ඛනිජ තෙල් සංස්ථා සභාපති සුමිත් විජේසිංහ පැවසුවේ.\nකෙසේ වෙතත් මේ වනවිට ලෝක වෙළඳපොළේ ඛනිජ ඛනිජ තෙල් මිල ශීඝ්‍ර ලෙස ඉහළ යමින් පවතින බැවින් ඒ අනුව යමින් මෙරට ඛනිජ තෙල් මිල ඉහළ දමන්නේ ද යන්න පිළිබඳව තහවුරු කිරීමට ඛනිජ තෙල් සංස්ථා සභාපතිවරයා ප්‍රතික්ශේප කළා.",
       "URL": "https://www.hirunews.lk/285735/සිපෙට්කෝත්-ඉන්ධන-මිල-ඉහළ-දමනවා-ද-තීරණය-අද-සවස",
       "Category": "Local News",
       "Parent URL": "https://www.hirunews.lk/local-news.php?pageID=1613"
}