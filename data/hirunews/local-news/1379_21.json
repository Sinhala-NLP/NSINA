{
       "Source": "hirunews",
       "Timestamp": "Thursday, 03 February 2022 - 7:13",
       "Headline": "අදත් කාලගුණය වැසි සහිත ද වැසි රහිත ද ? - කාලගුණයෙන් දැනුම්දීමක්",
       "News Content": "ගාල්ල, මාතර සහ රත්නපුර දිස්ත්‍රික්කවල සවස් කාලයේ ඇතිවිය හැකි වැසි ස්වල්පයක් හැරුණ කොට, දිවයිනේ ප්‍රධාන වශයෙන් වැසි රහිත කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව නිවේදනයක් නිකුත් කරමින් සඳහන් කරනවා.\nබස්නාහිර, සබරගමුව, මධ්‍යම, උතුරු-මැද සහ වයඹ පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවල උදෑසන කාලයේ දී මීදුම් සහිත තත්ත්වයක් බලාපොරොත්තු විය හැකියි.\nදිවයින වටා වන මුහුදු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින අතර, මුහුදු ප්‍රදේශවල සුළං ඊසාන දෙසින් හමා එනු ඇති.\nසුළගේ වේගය පැ.කි.මී. (20-30) පමණ අගයක් ගත හැකි අතර, දිවයින වටා වන මුහුදු ප්‍රදේශ සාමාන්‍ය ස්වභාවයේ පවතිනවා.",
       "URL": "https://www.hirunews.lk/296012/අදත්-කාලගුණය-වැසි-සහිත-ද-වැසි-රහිත-ද-කාලගුණයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1379"
}