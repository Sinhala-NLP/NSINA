{
       "Source": "hirunews",
       "Timestamp": "Saturday, 25 February 2023 - 13:04",
       "Headline": "ලබන මස මෙරට තුළ ආහාර සුරක්ෂිතතා තක්සේරු වැඩසටහනක්",
       "News Content": "එක්සත් ජාතීන්ගේ ආහාර හා කෘෂිකර්ම සංවිධානය, ලෝක ආහාර වැඩසටහන සමඟ ඒකාබද්ධව ලබන මස මෙරට තුළ ආහාර සුරක්ෂිතතා තක්සේරු වැඩසටහනක් ආරම්භ කිරීමට සැලසුම් කර තිබෙනවා.\nඒ අනුව, සියලු දිස්ත්‍රික් ආවරණය වන පරිදි අධාර ලබා දීමටයි සැලසුම් කර ඇත්තේ.\nමේ යටතේ පුද්ගලයින් මිලියන 3.4 ක් සඳහා ආහාර බෙදාදීමටත්, පාසල් සිසුන් සඳහා ආහාර වේල් ලබාදීමට ද නියමිතයි.\nමේ වසරේ ජනවාරි වන විට ලෝක ආහාර සුරක්ෂිතතා වැඩසටහන විසින් පාසල් සිසුන් සඳහා සහල් බෙදා දීම සිදු කර තිබුණා.\nඑසේම පසුගිය වසරේ මෙම වැඩ සටහන හරහා මෙරට පාසල් සිසුන් මිලියනයකට අධික සංඛ්‍යාවක් සඳහා ආහාර ලබාදීමට හැකියාව ලැබුණ බවයි වාර්තා වන්නේ.",
       "URL": "https://www.hirunews.lk/328272/ලබන-මස-මෙරට-තුළ-ආහාර-සුරක්ෂිතතා-තක්සේරු-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=514"
}