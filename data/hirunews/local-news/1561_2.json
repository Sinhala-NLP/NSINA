{
       "Source": "hirunews",
       "Timestamp": "Monday, 15 November 2021 - 8:24",
       "Headline": "සපුගස්කන්ද පිරිපහදුව නවතියි (වීඩියෝ)",
       "News Content": "සපුගස්කන්ද තෙල් පිරිපහදුවේ ගබඩා කර ඇති බොරතෙල් අවසන් වීම හේතුවෙන් එහි නිෂ්පාදන කටයුතු අද සිට නතර කර තිබෙනවා.\nහිරු ප්‍රවෘත්ති අංශය කළ විමසීමකදී පිරිපහදුවේ ජ්‍යේෂ්ඨ නිලධාරියෙකුද ඒ සම්බන්ධයෙන් තහවුරු කරනු ලැබුවා.\nබොරතෙල් මිල දී ගැනීමට ශ්‍රී ලංකාව ඉදිරිපත් කළ ටෙන්ඩර්වලට බොරතෙල් සැපයුම්කරුවන් ඉදිරිපත් නො වීම මෙම තත්ත්වයට හේතු වී ඇති බවයි වාර්තාවන්නේ.\nමේ හේතුවෙන් ඉදිරියේදී ඉන්ධන හිඟයක් ඇතිවීමේ අවදානමක්ද මතුවිය හැකි බවයි වෘත්තීය සමිති පෙන්වා දෙන්නේ.\nකෙසේ වෙතත්, ලංකා ඛනිජ තෙල් තොග ගබඩා පර්යන්තයේ සභාපති මොහොමඩ් උවයිස් සඳහන් කළේ තවත් දින 15කට ප්‍රමාණවත් ඉන්ධන සංචිත පවතින බවයි.",
       "URL": "https://www.hirunews.lk/288036/සපුගස්කන්ද-පිරිපහදුව-නවතියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1561"
}