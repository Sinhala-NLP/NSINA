{
       "Source": "hirunews",
       "Timestamp": "Thursday, 09 August 2018 - 15:48",
       "Headline": "අර්ජුන් ඇලෝසියස් සහ කසුන් පලිසේන යළි රිමාන්ඩ්",
       "News Content": "බැදුම්කර වංචාව සම්බන්ධයෙන් අත්අඩංගුවට ගත් පර්පෙචුවල් ටෙ‍්‍රෂරීස් සමාගමේ හිමිකරු අර්ජුන් ඇලෝසියස් සහ එහි ප්‍රධාන විධායක නිලධාරි කසුන් පලිසේන මේ මස 23 වනදා දක්වා යළි රක්ෂිත බන්ධනාගාර ගත කෙරුණා.\nඒ ඊට අදාළ නඩුව අද කොළඹ කොටුව මහේස්ත්‍රාත් ලංකා ජයරත්න හමුවේ කැදවූ අවස්ථාවේදීයි.\nඑසේම, පර්පෙචුවල් ටෙ‍්‍රෂරීස්, ඩබ්ලිව්.එම්.මෙන්ඩිස්, පර්පෙචුවල් ඇසට් සර්විස් මැනේජ්මන්ට්, පර්පෙචුවල් කැපිටල් ප්‍රයිවට් ලිමිඩට් සහ පර්පෙචුවල් හෝල්ඩින් යන සමාගම් වල ගිණුම් විස්තර මේ මස 24 වන දිනට පෙර මහබැංකුවට ලබාදෙන ලෙස ද එහිදී මහේස්ත්‍රාත්වරිය රාජ්‍ය සහ පෞද්ගලික බැංකු 13 කට නියෝග කළා.\nඑමෙන්ම, ප්‍රශ්න ගත බැදුම්කර ගණුදෙනුව සිදුවීමට පෙර පර්පෙචුවල් ටෙ‍්‍රෂරීස් සමාගම උපයා ගත්, මේ වනවිට ශ්‍රී ලංකා මහබැංකුව තහනම් කර ඇති රුපියල් බිලියනයකට අධික මුදල ආපසු එම සමාගමට මුදා හැරීමට පියවර ගන්නා ලෙස විත්තියේ නීතිඥවරුන් අද අධිකරණයෙන් ඉල්ලා සිටියා.\nඒ සම්බන්ධයෙන් මේ මස 23 වනදා ලිඛිත දේශන ගොනුකරන ලෙසයි එහිදී කොටුව මහේස්ත්‍රාත් ලංකා ජයරත්න නීතිපතිවරයාට නියෝග කළේ.",
       "URL": "https://www.hirunews.lk/197147/අර්ජුන්-ඇලෝසියස්-සහ-කසුන්-පලිසේන-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3807"
}