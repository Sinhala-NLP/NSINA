{
       "Source": "hirunews",
       "Timestamp": "Friday, 30 June 2023 - 20:57",
       "Headline": "කුඩා දරුවකුට හිංසා කරන කෲර පියෙක් (වීඩියෝ)",
       "News Content": "කුඩා දරුවකු මුහුණ දුන් අවාසනාවන්ත ඉරණමක් ගැන සංවේදී කතාවක් අප වෙත වාර්තා වුණා.\nඅම්මා.. කියා උදව් උපකාර ඉල්ලන මේ දරුවාගේ ඒ හඬ අම්මාට නම් ඇසුණේ නැහැ.\nසංවේදී හදවත් කම්පා වෙන මෙම සිදුවීමේ මේ දරුවාගේ පියාට නම් හදවතක් නොමැති ගාණයි.\nදරුවන් වෙනුවෙන් දහසක් කැපකිරීම් කරන පියවරු අතර මේ පියා තම දරුවාව වතුර බේසමක දමා කිහිපවරක් ගිල්ලවමින් පහර කිහිපයක් ද එල්ල කරනවා.\nදරුවා පියාගෙන් බේරා ගැනීමට මව ඉදිරිපත් නොවීමත් ප්‍රහේළිකාවක්.\nමේ ආකාරයෙන් දරුවන්ට සිදුවන වධ හිංසාවන් පිළිබඳව\nවහාම අදාළ බලධාරීන් දැනුවත් කිරීමට පසුබට විය යුතු නැහැ.\nමේ වසරේ මේ දක්වා කාලය තුළ වයස අවුරුදු 16 ට අඩු දරුවන්ට සිදු කළ කෲරත්වය සම්බන්ධයෙන් ලැබී ඇති පැමිණිලි සංඛ්‍යාව 34ක් බවයි වාර්තා වන්නේ.",
       "URL": "https://www.hirunews.lk/339609/කුඩා-දරුවකුට-හිංසා-කරන-කෲර-පියෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=223"
}