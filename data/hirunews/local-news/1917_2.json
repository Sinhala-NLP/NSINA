{
       "Source": "hirunews",
       "Timestamp": "Monday, 31 May 2021 - 13:16",
       "Headline": "යළි උණුසුම් වූ දෙවනගල (වීඩියෝ)",
       "News Content": "මාවනැල්ල ඓතිහාසික දෙවනගල පුරා විද්‍යා ස්මාරක සහිත භූමියේ අනවසරයෙන් ගසක් කපා දැමීම පිළිබඳව නීතිය ක්‍රියාත්මක කරන ලෙස සබරගමු පළාත් ආණ්ඩුකාර ටිකිරි කොබ්බෑකඩුව මහතා උපදෙස් ලබාදී තිබෙනවා.\nමෙම ගස කපාදැමීමත් සමඟ එම ස්ථානයේ උණුසුම් තත්ත්වයක්ද හටගත්තා.\nඅනවසර ඉඩම් ආක්‍රමණිකයන්ගෙන් මාවනැල්ල, ඓතිහාසික දෙවනගල පුරා විද්‍යා භූමියට කලක පටන් බලපෑම් එල්ල වුණා.\nහිරු සී.අයි.ඒ. මේ පිළිබද අනාවරණය කිරීමත් සමග අදාළ ඉඩම් ගැටළු විසදීමට ජනාධිපති ගෝඨාභය රාජපක්ෂ මහතා රාජ්‍ය නිලධාරීන්ට කළ දැනුම් මත පසුගිය කාලයේ එහි මැණුම් කටයුතු ද සිදුකෙරුණා.\nමේ අතරතුර දෙවනගල ප්‍රධාන පිවිසුම අසල ඇති නිවසක පුද්ගලයෙකු පුරා විද්‍යා භූමියේ ඇති ගසක අතු ඉවත් කිරීමට ඉල්ලීමක් සිදුකර තිබෙනවා.\nඊයේ පෙරවරුවේ පොලිස් නිලධාරින්ගේ අධීක්ෂණය යටත් ගසේ අතු ඉවත් කිරීම ආරම්භ කර ඇති අතර පොලිසිය එම ස්ථානයෙන් ඉවත්ව ගිය සැනින් නීති විරෝධීව පුරා විද්‍යා භූමියේ ඇති ගස කපා ඉවත් කිරීමටයි නිවෙස් හිමියා කටයුතු කර ඇත්තේ.\nඒ සමග උණුසුම් තත්ත්වයක්ද ඇති වුණා.\nපුරා විද්‍යා භූමියේ තිබු ගස අනවසරයෙන් කපා තිබූ ගස අනාරක්ෂිත තත්ත්වයට පත්ව තිබු බැවින් එය බිම හෙළීමටයි ප්‍රදේශවාසීන් මෙලෙස කටයුතු කළා.",
       "URL": "https://www.hirunews.lk/272953/යළි-උණුසුම්-වූ-දෙවනගල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1917"
}