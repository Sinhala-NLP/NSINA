{
       "Source": "hirunews",
       "Timestamp": "Monday, 24 July 2023 - 9:27",
       "Headline": "තියුණු ආයුධයකින් පහර දී පුද්ගලයකු ඝාතනය කරලා",
       "News Content": "බලංගොඩ, බුලත්ගම ප්‍රදේශයේදී ඊයේ (23) පුද්ගලයකුට තියුණු ආයුධයකින් සහ පොල්ලකින් පහර දීමෙන් ඔහු බලංගොඩ රෝහලට ඇතුළත් කළ පසු මිය ගොස් තිබෙනවා.\nපොලිසිය පවසන්නේ මිය ගිය පුද්ගලයා 41 හැවිරිදි බලංගොඩ, රාස්සගල පාරේ පදිංචිකරුවෙක් බවයි.\nමෙම ඝාතනයට සම්බන්ධ සැකකරු ඊයේ සවස් කාලයේ මිය ගිය අය සමඟ ආරවුලක් අති කර ගෙන ඇති අතර, එය ප්‍රදේශවාසීන්ගේ මැදිහත් වීමෙන් සමථයකට පත් කර තිබෙනවා.\nපසුව සැකකරු සහ ඔහුගේ පුතා නැවතත් මිය ගිය අය සිටි ස්ථානයට පැමිණ ඔහු සමඟ ගැටුමක් ඇති කර ගෙන, තවත් ඥාතීන් දෙදෙනකු ද සමඟ මෙම පුද්ගලයාට තියුණු ආයුධයකින් සහ පොලුවලින් පහර දී තුවාල සිදු කළ බව පොලිසිය පවසනවා.\nමිය ගිය අයට පහර දීමට පැමිණි එක් සැකකරුවකු පොලිසිය විසින් අත්අඩංගුවට ගෙන ඇති අතර ඔහු 68 හැවිරිදි පුද්ගලයෙක්.\nමෙම සිද්ධියට සම්බන්ධ ප්‍රධාන සැකකරු, ඔහුගේ පුතා සහ තවත් සැකකරුවකු ප්‍රදේශයෙන් පලා ගොස් ඇති අතර ඔවුන් අත්අඩංගුවට ගැනීම සඳහා බලංගොඩ පොලිසිය විමර්ශන සිදු කරනවා.",
       "URL": "https://www.hirunews.lk/342306/තියුණු-ආයුධයකින්-පහර-දී-පුද්ගලයකු-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=157"
}