{
       "Source": "hirunews",
       "Timestamp": "Friday, 03 February 2023 - 13:10",
       "Headline": "බස් ගැමුණුගෙන් පොලිස් මූලස්ථානයට පැමිණිල්ලක්",
       "News Content": "ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න අද (03) පෙරවරුවේ පොලිස් මූලස්ථානයට පැමිණිල්ලක් ගොනුකළා.\nඒ, අරගලයේ නීතීඥවරයෙකු වන මනෝජ් නානායක්කාර විසින් තමන්ට මරණ තර්ජන එල්ල කළ බව පවසමින්.\nපසුගියදා ඇප මත නිදහස් වූ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ සිරගත කිරීමට තමාගේ කිසිදු සම්බන්ධයක් නොමැති බවයි ඔහු කියා සිටියේ.\nමේ අතර, වසන්ත මුදලිගේ සිරගත කිරීමට තමාගේද සම්බන්ධයක් නොමැති බව සංජු සමරසිංහ හෙවත් මෝටිවේෂන් අප්පච්චි පවසනවා.\nඔහු ඊයේ කොළඹ පැවති මාධ්‍ය හමුවකට එක්වෙමින් මේ බව සඳහන් කළා.",
       "URL": "https://www.hirunews.lk/326572/බස්-ගැමුණුගෙන්-පොලිස්-මූලස්ථානයට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=560"
}