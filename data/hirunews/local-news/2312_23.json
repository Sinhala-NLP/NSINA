{
       "Source": "hirunews",
       "Timestamp": "Wednesday, 25 November 2020 - 14:46",
       "Headline": "කළමනාකරණ සහකාර නිලධාරිනියට පහර දුන් ඉංජිනේරුවරයා ඇප මත මුදා හරී",
       "News Content": "බස්නාහිර පළාත් මාර්ග සංවර්ධන අධිකාරියේ උඩුගම්පොළ කාර්යාලයේ කළමනාකරණ සහකාර නිලධාරිනියකට පහරදීමේ සිද්ධිය සම්බන්ධයෙන් අත්අඩංගුවට ගත් එහි ඉංජිනේරුවරයා ඇප මත මුදා හැර තිබෙනවා.\nඒ, ඔහු ගම්පහ මහේස්ත්‍රාත් අධිකරණය වෙත අද පස්වරුවේ ඉදිරිපත් කිරීමෙන් අනතුරුවයි.\nමෙහිදී අධිකරණය රුපියල් ලක්ෂ දෙකක ශරීර ඇප මත ඔහු මුදා හැර තිබෙනවා.\nපහර දුන් බව කියන ඉංජිනේරුවරයා අද උදෑසන ගම්පහ පොලීසිය විසින් අත්අඩංගුවට ගනු ලැබුවේ පහර කෑ නිලධාරිනිය විසින් පොලීසියට කළ පැමිණිල්ලකට අදාළවයි.",
       "URL": "https://www.hirunews.lk/255583/කළමනාකරණ-සහකාර-නිලධාරිනියට-පහර-දුන්-ඉංජිනේරුවරයා-ඇප-මත-මුදා-හරී",
       "Category": "Local News",
       "Parent URL": "https://www.hirunews.lk/local-news.php?pageID=2312"
}