{
       "Source": "hirunews",
       "Timestamp": "Wednesday, 12 April 2017 - 14:02",
       "Headline": "ගොඩගම රිය අනතුරකින් අයෙක් මරුට - දෙදෙනෙකුට තුවාල",
       "News Content": "අවිස්සාවේල්ල - හෝමාගම මාර්ගයේ ගොඩගම මංසන්ධියේදී වෑන් රථයක් සහ කුඩා මෝටර් රථයක් මුහුණට මුහුණලා ගැටී අද අලූයම සිදුවූ රිය අනතුරකින් පුද්ගලයෙකු මියගොස් තවත් දෙදෙනෙකු තුවාල ලැබුවා.\nමෙලෙස ජීවිතක්ෂයට පත්වුණේ පාදුක්ක - වටරැක ප්‍රදේශයේ පදිංචි සූපවේදියෙකු වන 32 හැවිරිදි විවාහකයෙක්.\nඅවිස්සාවේල්ලේ සිට හෝමාගම දක්වා ධාවනය වෙමින් තිබූ වෑන් රථයේ අදාළ මෝටර් රථය ගැටී ඇති බවයි අතුරුගිරිය පොලීසිය සඳහන් කළේ.\nඅනතුරෙන් තුවාල ලැබූ දෙදෙනාගෙන් එක් අයෙකු කොළඹ ජාතික රෝහලට ඇතුළත් කර ඇති අතර ඔහුගේ තත්ත්වය බරපතල බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/159070/ගොඩගම-රිය-අනතුරකින්-අයෙක්-මරුට-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4566"
}