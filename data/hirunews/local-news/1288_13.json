{
       "Source": "hirunews",
       "Timestamp": "Thursday, 17 March 2022 - 11:14",
       "Headline": "කබ්රාල්ට ජනපතිගෙන් ඇමතුමක් (වීඩියෝ සහ ඡායාරූප)",
       "News Content": "මහ බැංකු අධිපති අජිත් නිවාඩ් කබ්රාල්ට ධුරයෙන් ඉවත්වන්නැයි ජනාධිපතිවරයා දැනුම්දී ඇති බවට පළවන මාධ්‍ය වාර්තා මුළුමනින්ම අසත්‍ය බව ජනාධිපති ගෝඨාභය රාජපක්ෂ පවසනවා.\nඅදාළ මාධ්‍ය වාර්තා සම්බන්ධයෙන් නිවේදනයක් නිකුත් කරමින් ජනාධිපති මාධ්‍ය අංශය මේ බව සදහන් කළා.\nමහ බැංකු අධිපතිවරයා රට මුහුණ දී සිටින බරපතළ ආර්ථික අභියෝගයට ප්‍රතිචාර දැක්වීමේ බලකනුවක් බවද ජනාධිපතිවරයා පවසා තිබෙනවා.\nජාත්‍යන්තර මූල්‍ය අරමුදලේ නියෝජිතයන් නිලධාරීන් සම්බන්ධයෙන් කිසිදු කරුණක් සාකච්ඡා නොකළ බවත් මහ බැංකු අධිපති අජිත් නිවාඩ් කබ්රාල් සහභාගී වූ එම සාකච්ඡාවේ දී අවධානය යොමු වූයේ මූල්‍ය අර්බුදය සම්බන්ධයෙන් පමණක් බවත් ජනාධිපති මාධ්‍ය අංශය පවසනවා.\nජනාධිපති ගෝඨාභය රාජපක්ෂ මහ බැංකු අධිපතිවරයාට පෞද්ගලිකව ම කතා කොට ඉල්ලා ඇත්තේ, මෙවැනි දුෂ්ට සහ අසත්‍ය ප්‍රචාරවලින් අධෛර්යමත් නොවන ලෙසටයි.\nඑමෙන්ම රට ස්ථාවරත්වය සහ වර්ධනය කරා සිදුකරගෙන යන සියලු‍ වැදගත් කාර්යයන් අඛණ්ඩ ව ඉටු කරන ලෙසද ජනාධිපති ගෝඨාභය රාජපක්ෂ මහ බැංකු අධිපතිවරයාගෙන් ඉල්ලා තිබෙනවා.\nඑම නිවේදනය පහතින්",
       "URL": "https://www.hirunews.lk/299690/කබ්රාල්ට-ජනපතිගෙන්-ඇමතුමක්-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1288"
}