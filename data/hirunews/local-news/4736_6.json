{
       "Source": "hirunews",
       "Timestamp": "Tuesday, 27 December 2016 - 11:28",
       "Headline": "වැරදි පෙන්වූ අමුතු මහජන සෞඛ්‍ය පරික්‍ෂක පොලීසියෙන් අත්අඩංගුවට",
       "News Content": "ව්‍යාජ මහජන සෞඛ්‍ය පරික්‍ෂකවරයෙකු ලෙස පෙනි සිටි පුද්ගලයෙකු  ආපනශාලා හිමිකරුවෙකුගේ දැනුම් දීම මත හැටන් පොලිසිය මගින් ඊයේ (26) අත්අඩංගුවට ගෙන තිබෙනවා.\nඅදාල පුද්ගලයා හැටන් නගරයේ ඇති වෙළදසැල් සහ ආපන ශාලා වලට ගොස් ඒවා පරික්ෂා කර පවතින අඩුපාඩුකම් සම්බන්ධයෙන් නෛතික පියවර නොගැනීමට වෙළෙද සැල් හිමියන්ගෙන් මුදල් ලබාගෙන ඇති බව සදහන්.\nබගවන්තලාව ප්‍රදේශයේ පදිංචි හතලිස් පස් හැවිරිදි පුද්ගලයෙකු වන සැකකරු නුවරඑළිය දිස්ත්‍රික්කයේ ප්‍රධාන නගර කිහිපයකටම ගොස් මෙවැනි ආකාරයේ වංචාවන් සිදුකර ඇති බවයි වාර්තා වන්නේ.\nඅප වාර්තාකරු පැවසුවේ අත්අඩංගුවට ගත් සැකකරු අද (27) හැටන් මහේස්ත්‍රත් අධීකරණය වෙත ඉදිරිපත් කිරිමට නියමිත බවයි.",
       "URL": "https://www.hirunews.lk/150675/වැරදි-පෙන්වූ-අමුතු-මහජන-සෞඛ්‍ය-පරික්‍ෂක-පොලීසියෙන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4736"
}