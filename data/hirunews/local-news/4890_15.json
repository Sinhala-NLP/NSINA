{
       "Source": "hirunews",
       "Timestamp": "Tuesday, 06 September 2016 - 15:50",
       "Headline": "කුඩම්මාගේ අමානුෂික හිංසනයට ලක්වු දරුවා නාවලපිටිය රෝහලට - කාන්තාවට ඇප",
       "News Content": "කුඩම්මා විසින් අමානුෂික ලෙස උණු ජලයෙන් පිළිස්සු දරුවා වැඩිදුර ප්‍රතිකාර සඳහා නාවලපිටිය මුලික රෝහලට මාරුකර යවා තිබෙනවා. ද\nරුවා පිළිස්සු බවට චෝදනා එල්ලවු 28 හැවිරිදි කාන්තාව හැට්න් මහේස්ත්‍රාත් හමුවට ඉදිරිපත් කිරීමෙන් අනතුරුව රුපියල් ලක්ෂයක ශරීර ඇපයක් මත මුදාහැර ඇති බවයි අප වාර්තාකරු සඳහන් කලේ.\nමෙම සිද්ධියට අදාළ නඩුව යළිත් ලබන 28 වනදා විභාගයට ගැනීමට නියමිතයි.\nසැකකාර කාන්තාවගේ අමානුෂික වද හිංසනයන්ට ලක්වු දරුවා මව සහ පියා නිත්‍යානුකුලව වෙන්වීමෙන් අනතුරුව හැදී වැඩී ඇත්තේ කුඩම්මා භාරයේයි.\nපෙරේදා රාත්‍රී සැකකාරිය උණු ජලයෙන් දරුවා පුලුස්සා ඇති බවට ප්‍රදේශවාසීන් කල දැනුම්දීමකට අනුව පොලිසිය එම දරුවා මස්කෙළිය රෝහලට ඇතුලත් කර තිබුනා.\nකුඩම්මා විසින් දරුවාට නිරන්තරයෙන් හිරිහැර කරන බව ද ප්‍රදේශවාසීන් සඳහන් කර තිබෙනවා.\nසිද්ධිය පිළිබඳ මස්කෙළිය පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/142381/කුඩම්මාගේ-අමානුෂික-හිංසනයට-ලක්වු-දරුවා-නාවලපිටිය-රෝහලට-කාන්තාවට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4890"
}