{
       "Source": "hirunews",
       "Timestamp": "Wednesday, 23 December 2015 - 9:40",
       "Headline": "ප්‍රධාන පක්ෂ දෙක සමඟ එක්වීමට සමසමාජ බහුතර කණ්ඩායම සූදානම්",
       "News Content": "ප්‍රජාතන්ත්‍රවාදය තහවුරු කරගැනීම සඳහා ප්‍රධාන පක්ෂ දෙක සමඟ එක්ව කටයුතු කිරීමට තමන් සූදානම් බව ලංකා සමසමාජ පක්ෂයේ බහුතර කණ්ඩායම පවසනවා.\nඔවුන් ඊයේ කොළඹ දී පැවැත්වූ ලංකා සමසමාජ පක්ෂයේ 80 වන සංවත්සර උත්සවයට සහභාගි වෙමින් පාර්ලිමේන්තු මන්ත්‍රී ආචාර්ය ජයම්පති වික්‍රමරත්න සඳහන් කළේ එළඹෙන ව්‍යවස්ථා සංශෝධනයේදී විධායක ජනාධිපති ධුරය අහෝසි කිරීම සහ ජනවාර්ගික ගැටළුවට විසඳුම් සෙවීම තම මූලික අරමුණ බවයි.",
       "URL": "https://www.hirunews.lk/122633/ප්‍රධාන-පක්ෂ-දෙක-සමඟ-එක්වීමට-සමසමාජ-බහුතර-කණ්ඩායම-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=5238"
}