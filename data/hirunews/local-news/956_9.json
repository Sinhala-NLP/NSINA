{
       "Source": "hirunews",
       "Timestamp": "Monday, 08 August 2022 - 11:17",
       "Headline": "ජාතික ඉන්ධන අවසර පත්‍රය ලබාගැනීමට යළි අවස්ථාව (වීඩියෝ)",
       "News Content": "තාවකාලිකව නවතා තිබූ ජාතික ඉන්ධන අවසර පත්‍රය ලබාගැනීම සඳහා ලියාපදිංචිවීමට යළි අවස්ථාව පවතින බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nසිය ට්විටර් ගිණුමේ සටහන් තබමින් ඔහු සඳහන් කළේ මෝටර් රථ ප්‍රවාහන දෙපාර්තමේන්තුවේ දත්ත පද්ධතියේ කටයුතු යාවත්කාලීන කිරීම අවසන් වී ඇති හෙයින් නව ලියාපදිංචිය සිදුකිරීමට හැකි බවයි.\nඑමෙන්ම මෙම සතියට අදාළ ඉන්ධන කෝටාව ස්වයංක්‍රීයව අද (08) මධ්‍යම රාත්‍රියෙන් පසු යාවත්කාලීන කෙරෙන බවද අමාත්‍යවරයා මීට පෙර සඳහන් කර තිබුණා.",
       "URL": "https://www.hirunews.lk/312221/ජාතික-ඉන්ධන-අවසර-පත්‍රය-ලබාගැනීමට-යළි-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=956"
}