{
       "Source": "hirunews",
       "Timestamp": "Tuesday, 03 August 2021 - 8:36",
       "Headline": "මෙරට අවසන් ඔලිම්පික් සිහිනය අද",
       "News Content": "මෙවර ඔලිම්පික් ක්‍රීඩා උළෙලේ ශ්‍රී ලංකාව නියෝජනය කරමින් සහභාගි වන අවසන් තරඟකරු වන මැතිල්ඩා ක්ලාසන් අද තුරඟ තරග ඉසව්වට සහභාගිවීමට නියමිතයි.\nටෝකියෝ ඔලිම්පික් උළෙල සඳහා ශ්‍රී ලංකාවෙන් සුදුසුකම් ලැබූ පළමු වැන්නා වූයේ ද 36 හැවිරිදි මැතිල්ඩා ක්ලාසන්.\nමෙරට තුළ ආධුනික මට්ටමේ පවතින මෙම ක්‍රීඩා ඉසව්ව නියෝජනය කරමින් ඔලිම්පික් උළෙලකට සහභාගි වන පළමු ශ්‍රී ලාංකිකයා වන්නේ ද ඇයයි.\nමැතිල්ඩා ක්ලාසන් මෙම තරඟයට  එක් කර ගන්නා අශ්වයාගේ වටිනාකම යුරෝ මිලියන 6ක් එනම් රුපියල් කෝටි 142ක් පමණ වන බවයි වාර්තා වන්නේ.\nඒ අනුව ඇය සහභාගි වන තුරඟ තරඟ ඉසව්ව මෙරට වේලාවෙන් පස්වරු 3.30ට ආරම්භ වීමට නියමිතයි.\nමැතිල්ඩා ක්ලාසන් 13 වන තරඟකරුවා ලෙසයි එම ඉසව්වට සහභාගි වන්නේ.\nකාන්තා සහ පිරිමි දෙපාර්ශවයේම සහභාගීත්වයෙන් පැවැත්වෙන මෙම තරගයට තරගකරුවන් 70 දෙනෙකු සහභාගි වනු ඇති.",
       "URL": "https://www.hirunews.lk/278721/මෙරට-අවසන්-ඔලිම්පික්-සිහිනය-අද",
       "Category": "Local News",
       "Parent URL": "https://www.hirunews.lk/local-news.php?pageID=1778"
}