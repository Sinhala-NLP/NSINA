{
       "Source": "hirunews",
       "Timestamp": "Saturday, 17 October 2020 - 13:48",
       "Headline": "විදේශ සේවය සඳහා යන නව රාජතාන්ත්‍රික නිලධාරීන් හතරදෙනෙකු අගමැති හමුවෙයි",
       "News Content": "විදේශ සේවයට පත්වූ නව රාජ්‍ය තාන්ත්‍රික නිලධාරීන් හතරදෙනෙකු අග්‍රාමාත්‍ය මහින්ද රාජපක්ෂ හමුවී තිබෙනවා.\nනිව්යෝක් හි එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත ලෙස පත්වූ මොහාන් පීරිස්, චීනයේ නව තානාපති ආචාර්ය පාලිත කොහොන, ජපානයේ නව තානාපති සාජිව් ගුණසේකර ඊයේ පස්වරුවේ අරලියගහ මන්දිරයේදී අග්‍රාමාත්‍යවරයා හමුවූ බවයි එම මාධ්‍ය ඒකකය නිවේදනය කළේ.\nඑමෙන්ම ජිනීවා හි ශ්‍රී ලංකා නිත්‍ය නියෝජිත ලෙස පත්වූ සී ඒ චන්ද්‍රප්‍රේමද එහිදී අග්‍රාමාත්‍යවරයා හමුවී තිබෙනවා.\nවිදෙස් තානාපති සේවයට යන මෙම රාජ්‍ය තාන්ත්‍රික නියෝජිතයන්ට අග්‍රාමාත්‍ය මහින්ද රාජපක්ෂ සුබපැතුම් එක් කළ අතර, ඔවුන් තම තානාපති සේවාවන් සඳහා නොබෝ දිනකින් විදෙස්ගතවීමට නියමිතයි.",
       "URL": "https://www.hirunews.lk/252723/විදේශ-සේවය-සඳහා-යන-නව-රාජතාන්ත්‍රික-නිලධාරීන්-හතරදෙනෙකු-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2384"
}