{
       "Source": "hirunews",
       "Timestamp": "Wednesday, 28 June 2023 - 11:39",
       "Headline": "මඩු පල්ලියේ ජූනි විශේෂ දේවමෙහෙයට සහභාගි වන බැතිමතුන්ට පහසුකම් සැලසෙයි - අවසන් පූජාව ජූලි 2 දා",
       "News Content": "වසර හතරකට පසුව මන්නාරම ඓතිහාසික මඩු දේවස්ථානයේ ජූනි මස විශේෂ දේව මෙහෙය බැතිමතුන් විශාල පිරිසකගේ සහභාගිත්වයෙන් සිදු කිරීමට මන්නාරම දිසාපතිනිය හා මන්නාරම රදගුරු හිමිපාණෝ 27 දා පැවති සාකච්ඡාවේදී තීරණය කොට තිබෙනවා.\nකොරෝනා වසංගතය හා රටේ පැවති අයහපත් වාතාවරණය නිසා පසුගිය වසර හතරක කාලයට මෙම ජූනි මස ජූනි මස විශේෂ දේව මෙහෙය සදහා කිසිදු පිටස්තර බැතිමතෙකුට සහභාගී අවසර වීමට අවසර නොලැබුණා.\nනමුත් මෙවර මීගමුව වෙන්නප්පුව කදාන ජාඇල ආදී දකුණේ පළාත් රැසකින් බැතිමතුන් විශාල පිරිසක් ජූනි මස පැවැත්වෙන විශේෂ පූජාවට සහභාගී වන අතර දින හතක් මුළුල්ලේ පැවැත්වෙන මෙම පූජාවෙන් පසුව ජූලි මස 2 දා උදෑසන පැවැත්වෙන අවසන් දේව මෙහෙයෙන් පසුව නිමාවට පත්වෙනවා.\nමෙම ජූනි මස දේව මෙහෙයට සහභාගි වන බැතිමතුන්ට අවශ්‍ය පහසුකම් සලසා දීම සදහාත් බැතිමතුන් වෙණූවෙන් ගත යුතු ක්‍රියාමාර්ගත් සාකච්ඡා කිරීම සදාහා විශේෂ සාකච්ඡාවක් මන්නාරම රදගුරු නිවසේ පැවති අතර ඊට මන්නාරම දිසාපතිනිය හා ආරක්ෂක අංශ ප්‍රධානීහුද සහභාගී වුවා.\nමන්නාරම මඩු දේවස්ථානයේ වාර්ෂික මහා මංගල්ලය පැවැත්වෙන්නේ අගොස්තු මස 15 වෙනිදායි.",
       "URL": "https://www.hirunews.lk/339340/මඩු-පල්ලියේ-ජූනි-විශේෂ-දේවමෙහෙයට-සහභාගි-වන-බැතිමතුන්ට-පහසුකම්-සැලසෙයි-අවසන්-පූජාව-ජූලි-2-දා",
       "Category": "Local News",
       "Parent URL": "https://www.hirunews.lk/local-news.php?pageID=230"
}