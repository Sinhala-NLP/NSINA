{
       "Source": "hirunews",
       "Timestamp": "Friday, 06 August 2021 - 7:53",
       "Headline": "කාන්තාවකගේ මළ සිරුරක් ගෝනියකින් හමුවෙයි",
       "News Content": "කාන්තාවකගේ මළ සිරුරක් ගෝනියක දමා වාලච්චේන වෙළඳසලකින් සොයා ගත් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nවෙළඳ සැලේ ගෝනි දෙකක් ඇති බවට පොලීසියට ලැබුණු තොරතුරකට අනුව පොලිසිය  එම ගෝනි දෙක පරීක්ෂාවට ලක් කර ඇති අතර එක් ගෝනියක පොහොර ද  සෙසු ගෝනියෙ කාන්තාවගේ  මළසිරුරක්ද තිබී ඇති බවයි පොලිස් මාධ්‍ය ප්‍රකාශකවරයා සඳහන් කළේ.\nවාලච්චේන ප්‍රදේශයේ අතුරුදහන් වූ 55 හැවිරිදි කාන්තාවක්  අතුරුදන්ව ඇති බවට පොලිසියට පැමිණිල්ලක් ලැබී ඇති අතර පොලිසිය සැක කරන්නේ මේ ගෝනියේ ඇති මළ සිරුර එම කාන්තාවගේ බවයි.\nමෙම කාන්තාව බැංකුවට යන බව පවසා නිවසෙන් පිටත්ව ගොස් ඇති අතර පසුව නිවසට නොපැමිණ ඇති බවටයි වාර්තා වන්නේ.\nමෙම සිද්ධිය සම්බන්ධයෙන් වෙළඳ සැලේ හිමිකරු සහ තීරෝද රථ ත්‍රිරෝද රථ රියදුරකු අත්අඩංගුවට ගෙන තිබෙනවා.\nකාන්තාවගේ මරණය සම්බන්ධ මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද පැවැත්වීමට නියමිතයි",
       "URL": "https://www.hirunews.lk/278982/කාන්තාවකගේ-මළ-සිරුරක්-ගෝනියකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1772"
}