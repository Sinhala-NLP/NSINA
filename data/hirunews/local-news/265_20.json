{
       "Source": "hirunews",
       "Timestamp": "Thursday, 15 June 2023 - 18:45",
       "Headline": "මරණ දඬුවම නියමව සැඟව සිටි පුද්ගලයෙක් රාගම දී අත්අඩංගුවට",
       "News Content": "මරණ දඬුවම නියමව සැඟව සිටි පුද්ගලයෙක් රාගම දී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වයස අවුරුදු 54ක පුද්ගලයෙක්.\nරාගම ප්‍රදේශයේ දී පුද්ගලයෙකු ඝාතනය කිරීම සම්බන්ධව අදාළ පුද්ගලයාට සහ ඔහුගේ සහෝදරයාට 2001 වසරේ දී චෝදනා එල්ල වී තිබුණා.\nපසුව ඔවුන් දෙදෙනා රක්ෂිත බන්ධානාගරගතව සිට ඇති අතර 2004 වසරේ ඇති වූ සුනාමි ඛේදවාචක‍ය අවස්ථාවේ දී මීගමුව බන්ධනාගාරයෙන් වෙනත් බන්ධනාගාරයකට බස් රථයකින් රැගෙන යමින් සිටිය දී අදාළ පුද්ගලයා පලා ගොස් තිබෙනවා.\nඉන්අනතුරුව බන්ධනාගාරගතව සිටි පුද්ගලයා 2012 වසරේ දී නිදොස් කොට නිදහස් කෙරුණු අතර පලා ගිය පුද්ගලයාට මරණීය දණ්ඩනය නියම කිරීමට අධිකරණය තීරණය කර ඇති බවයි වාර්තා වෙන්නේ.",
       "URL": "https://www.hirunews.lk/338055/මරණ-දඬුවම-නියමව-සැඟව-සිටි-පුද්ගලයෙක්-රාගම-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=265"
}