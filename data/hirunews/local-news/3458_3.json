{
       "Source": "hirunews",
       "Timestamp": "Wednesday, 13 March 2019 - 9:01",
       "Headline": "මගින් 60ක් එක්ක ගිය ලංගම බස් රථයක් පාරෙන් ඉවතට පැන සිදුවූ බිහිසුණු අනතුර",
       "News Content": "ලංගම බස් රථයක් තෙල්දෙණියේදී අනතුරකට ලක්වේ..\"\nමහනුවර සිට මොනරාගල දක්වා ධාවනය වෙමින් තිබු ලංගම බස් රථයක් මහනුවර තෙල්දෙණිය ප්‍රදේශයේ දී පාරෙන් ඉවතට පැන අනතුර සිදුව තිබෙනවා.\nඊයේ සවස සිදුවූ මෙම අනතුරින් පුද්ගලයින් 11 දෙනෙකු තුවාල ලබා ඇති බවයි වාර්තා වන්නේ.\nබස් රථයේ සිදු වූ කාර්මික දෝෂයක් හේතුවෙන් අනතුර සිදුව ඇති බවයි තෙල්දෙණිය පොලීසිය සඳහන් කළේ.\nතුවාල ලැබූ පුද්ගලයන් අතර එක් අයෙකුගේ තත්වය බරපතළ වී අතර ඔහු මේ වන විට මහනුවර මහ රෝහලට ඇතුලත් කර තිබෙනවා.\nඅනතුර සිදුවන අවස්ථාවේ පුද්ගලයින් 60 දෙනෙක් බස් රථයේ ගමන් කර ඇති බවයි අනාවරණය වන්නේ.\nතෙල්දෙණිය පොලීසිය සිද්ධිය සම්බන්ධයෙන් වැඩිදුර පරීක්ෂණ සිදු කරනු ලබනවා.",
       "URL": "https://www.hirunews.lk/212284/මගින්-60ක්-එක්ක-ගිය-ලංගම-බස්-රථයක්-පාරෙන්-ඉවතට-පැන-සිදුවූ-බිහිසුණු-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3458"
}