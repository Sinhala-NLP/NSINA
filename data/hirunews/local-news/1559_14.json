{
       "Source": "hirunews",
       "Timestamp": "Monday, 15 November 2021 - 19:46",
       "Headline": "සපුගස්කන්ද පිරිපහදුව දින 50 කට වැසේ - ඉන්ධන පිරවුම්හල් අසළ දිගු පෝලිම් (වීඩියෝ)",
       "News Content": "සපුගස්කන්ද තෙල් පිරිපහදුව දින 50 ක් පමණ කාලයක් වසා දැමීමට සිදුවන බව ඛනිජ තෙල් අමාත්‍ය උදය ගම්මන්පිල පවසනවා.\nකොළඹ අද පස්වරුවේ පැවති මාධ්‍ය හමුවකට එක්වෙමින් අමාත්‍යවරයා ප්‍රකාශ කළේ බොර තෙල් ආනයනය සාමාන්‍ය තත්වයට පත්වීමෙන් අනතුරුව එම කටයුතු යළි ආරම්භ කරන බවයි.\nකෙසේ වෙතත් ඉන්ධන හිඟයක් ඇති නොවන බවද අමාත්‍යවරයා ප්‍රකාශ කළා.\nඛනිජ තෙල් වෘත්තිය සමිති ඊයේ දිනයේදී මේ පිළිබඳව මාධ්‍ය වෙත කරුණු අනාවරණ කිරීමත් සමඟ අද දිවයිනේ ප්‍රදේශ රැසක ඉන්ධන පිරවුම්හල් අසළ දිගු පෝලිම් දක්නට ලැබුණු බවයි හිරු වාර්තාකරුවන් ප්‍රකාශ කළේ.\nමේ අතර ප්‍රදේශ කිහිපයක අද දිනයේදීත් ගෑස් මිලදී ගැනීම සඳහාද ජනතාව පෝලිම්වල රැඳී සිටිනු දක්නට ලැබුණු බවද හිරු වාර්තාකරුවන් ප්‍රකාශ කළා.",
       "URL": "https://www.hirunews.lk/288098/සපුගස්කන්ද-පිරිපහදුව-දින-50-කට-වැසේ-ඉන්ධන-පිරවුම්හල්-අසළ-දිගු-පෝලිම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1559"
}