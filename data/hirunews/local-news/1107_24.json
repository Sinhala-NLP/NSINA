{
       "Source": "hirunews",
       "Timestamp": "Thursday, 09 June 2022 - 13:06",
       "Headline": "රන් භාණ්ඩ කොල්ලකෑමේ නිරත වූ මව සහ දියණියන් දෙදෙනා අත්අඩංගුවට",
       "News Content": "ප්‍රදේශ රැසක රන් භාණ්ඩ කොල්ලකෑම් වල නිරත වූ මවක සහ දියණියන් දෙදෙනෙකු අත්අඩංගුවට ගෙන තිබෙනවා.\nමොවුන් යාපනය ප්‍රදේශයේ පදිංචිකාරියන් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමව 48 හැවිරිදි වියේ පසුවන අතර, දියණියන් දෙදෙනාගේ වයස අවුරුදු 26ක් සහ 30ක්.\nමව දිවයිනේ ලියාපදිංචි අපරාධකාරිනියක් වන අතර විවිධ නම්වලින් පෙනී සිට ඇති බව වැඩිදුර පරීක්ෂණවලදී හෙළි වී තිබෙනවා.\nමොවුන්ට සහය දුන් තවත් පුද්ගලයෙකු ද අත්අඩංගුවට ගෙන ඇති බව පොලීසිය වැඩිදුරටත් සඳහන් කළා.",
       "URL": "https://www.hirunews.lk/306658/රන්-භාණ්ඩ-කොල්ලකෑමේ-නිරත-වූ-මව-සහ-දියණියන්-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1107"
}