{
       "Source": "hirunews",
       "Timestamp": "Saturday, 09 October 2021 - 8:37",
       "Headline": "ෆේස්බුක් නැවතත් සමාව අයදියි",
       "News Content": "සතියක් තුළ දෙවන වරටත් සිදු වූ සිය සමාජ මාධ්‍ය බිඳ වැටීම සම්බන්ධයෙන් ෆේස්බුක් ආයතනය සමාව අයැද තිබෙනවා.\nමේ සතිය මුලදී සිදු වූ බිඳ වැටීම මෙන් ඊයේ පැය දෙකක් තිස්සේ වාර්තා වූ අක්‍රියවීමට හේතු වී ඇත්තේද එහි පද්ධති සැකසුම් දෝෂයක්.\nමෙවර එම බිඳ වැටීම ඉන්ස්ටග්‍රෑම්, මැසෙන්ජර් සහ වර්ක්ප්ලේස් යන ෆේස්බුක් සමාගමට අයත් යෙදුම් සඳහා බලපා තිබෙනවා.\nකෙසේ නමුත්, මේ වනවිට දෝෂය නිවැරදි කර ඇති අතර, එම සේවාවන් යථා පරිදි සිදුවන බවයි ෆේස්බුක් ආයතනය ප්‍රකාශ කළේ.\nපසුගිය සඳුඳා ෆේස්බුක්, වට්ස්ඇප්, ඉන්ස්ටග්‍රෑම් ඇතුළු සමාජ මාධ්‍ය පැය 06කට ආසන්න කාලයක් බිඳ වැටීමට ලක් වූ අතර, එය ලොව පුරා බිලියන 3.5ක පරිශීලකයින්ට බලපෑවා.",
       "URL": "https://www.hirunews.lk/284497/ෆේස්බුක්-නැවතත්-සමාව-අයදියි",
       "Category": "Local News",
       "Parent URL": "https://www.hirunews.lk/local-news.php?pageID=1640"
}