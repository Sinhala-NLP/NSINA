{
       "Source": "hirunews",
       "Timestamp": "Wednesday, 16 June 2021 - 8:09",
       "Headline": "ටී.එන්.ඒ. - ජනපති සාකච්ඡා කල් යයි",
       "News Content": "ජනාධිපති ගෝඨාභය රාජපක්ෂ සහ දෙමළ ජාතික සන්ධානය අතර අද පැවැත්වීමට නියමිතව තිබූ හමුව කල්දමා තිබෙනවා.\nදෙමළ ජාතික සන්ධානයේ මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ. සුමන්දිරන්ගේ නිල ෆේස්බුක් ගිණුමේ ද මේ සම්බන්ධයෙන් සටහනක් යොමුකර තිබුණා.\nජනාධිපති ගෝඨාභය රාජපක්ෂ සහ දෙමළ ජාතික සන්ධානය අතර සාකච්ඡාව අද පස්වරුවේ ජනාධිපති කාර්යාලයේදී පැවැත්වීමට නියමිතව තිබුණා.\nකෙසේ වෙතත් සුමන්දිරන් මන්ත්‍රීවරයාගේ නිල ෆේස්බුක් ගිණුමේ සටහන් වූයේ සාකච්ඡාව කල්දමා ඇති බැවින් ඒ සඳහා නව දිනයක් සහ වේලාවක් ඉදිරියේදී දැනුම්දෙන බව ජනාධිපති කාර්යාලය තම පක්ෂය දැනුම්වත් කළ බවයි.",
       "URL": "https://www.hirunews.lk/274427/ටී-එන්-ඒ-ජනපති-සාකච්ඡා-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1882"
}