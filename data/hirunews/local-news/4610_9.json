{
       "Source": "hirunews",
       "Timestamp": "Friday, 17 March 2017 - 7:34",
       "Headline": "අල්ලස් ඉල්ලු සුරාබදු නිලධාරින් දෙදෙනෙකුට වැඩ වරදී",
       "News Content": "සුරාබදු දෙපාර්තමේන්තුවට අනුයුක්තව සේවය කරන සුරාබදු පරීක්ෂකවරයෙකු සහ රියදුරෙකු අල්ලස් චෝදනා මත ඊයේ (16) බලංගොඩ නගරයේදී අත්අඩංගුවට ගෙන තිබෙනවා.\nමෙලෙස අත්අඩංගුවට පත්වී ඇත්තේ සුරාබදු දෙපාර්තමේන්තුවේ බලංගොඩ කාර්යාලයට අනුයුක්තව සේවය කරන නිලධාරීන් දෙදෙනෙක්.\nබලංගොඩ ප්‍රදේශයේ පදිංචි පුද්ගලයෙකු ගංජා සහ හෙරොයින් සන්තකයේ ඇති බවට පවසා අත්අඩංගුවට ගෙන තිබෙනවා.\nපසුව ගංජාවලට පමණක් අදාළව නඩු පවරන බවට පවසා හෙරොයින් ළඟ තබා ගැනීමේ චෝදනාවට නඩු නොපැවරීමට ඔවුන් රුපියල් ලක්ෂයක මුදලක් අල්ලස් වශයෙන් ඉල්ලා ඇති බව සඳහන්.\nඅල්ලස් හෝ දූෂණ චෝදනා විමර්ශන කොමිෂන් සභාව ජනතාවගෙන් ඉල්ලීමක් කළේ අල්ලස් ලබාගැනීම සම්බන්ධයෙන් තොරතුරු ඇත්නම් වහාම දැනුවත් කරන ලෙසයි.\nඒ සඳහා පැය 24 පුරා ක්‍රියාත්මක දුරකතන අංකයක්ද හඳුන්වා දී තිබෙනවා.\nඒ අනුව 1954 යන දුරකතනය ඇමතීමෙන් එම තොරතුරු ලබාදීමේ හැකියාව පවතින බවයි අල්ලස් හෝ දුෂණ චෝදනා විමර්ශන කොමිෂන් සභාව සඳහන් කළේ.",
       "URL": "https://www.hirunews.lk/157052/අල්ලස්-ඉල්ලු-සුරාබදු-නිලධාරින්-දෙදෙනෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4610"
}