{
       "Source": "hirunews",
       "Timestamp": "Thursday, 02 June 2022 - 18:11",
       "Headline": "තුර්කිය රටේ නම වෙනස් කරයි",
       "News Content": "තුර්කිය සිය රටේ නම වෙනස් කර තිබෙනවා.\nතුර්කි බලධාරීන් කළ ඉල්ලීමකට අනුව එක්සත් ජාතීන්ගේ සංවිධානය විසින් තුර්කි ජනරජයේ නම \"තුර්කියේ\" ලෙසටයි වෙනස් කර ඇත්තේ.\nඑක්සත් ජාතීන්ගේ ප්‍රකාශක ස්ටෙෆාන් ඩුජාරික් පැවසුවේ, “තුර්කිය” වෙනුවට “තුර්කියේ” ලෙසට භාවිතා කරන ලෙස ඉල්ලා තුර්කි විදේශ අමාත්‍ය Mevlut Cavusoglu විසින් මහලේකම් Antonio Guterres වෙත ලිපියක් ලැබී ඇති බවයි.\nතුර්කිය කළ විධිමත් ඉල්ලීමකට එකඟ වීමෙන් පසුව එක්සත් ජාතීන්ගේ සංවිධානය විසින් මින් පසු තුර්කිය Türkiye ලෙස හඳුන්වනු ඇති.\nපසුගිය වසරේ අග භාගයේදී තුර්කි ජනාධිපතිවරයා විසින් ක්‍රියාත්මක කරන ලද නැවත සන්නාමකරණ ව්‍යාපාරයක කොටසක් ලෙසටයි නම වෙනස් කිරීමට ජාත්‍යන්තර ආයතන කිහිපයකින් ඉල්ලා සිටියේ.\n\"තුර්කියේ යනු තුර්කි ජනතාවගේ සංස්කෘතිය, ශිෂ්ටාචාරය සහ සාරධර්මවල හොඳම නියෝජනය සහ ප්‍රකාශනයයි, යනුවෙන් ජනපති \" Recep Tayyip Erdogan දෙසැම්බර් මාසයේදී ප්‍රකාශ කර තිබුණා.\nබොහෝ තුර්කි ජාතිකයන් දැනටමත් තම රට Türkiye ලෙස හඳුන්වනවා.",
       "URL": "https://www.hirunews.lk/306041/තුර්කිය-රටේ-නම-වෙනස්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1123"
}