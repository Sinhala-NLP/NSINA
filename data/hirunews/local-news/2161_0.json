{
       "Source": "hirunews",
       "Timestamp": "Monday, 08 February 2021 - 10:26",
       "Headline": "බිරිඳ හැර ගිය දුකට මොළයේ නහරයක් පුපුරා මිය ගිය සැමියා",
       "News Content": "තම බිරිඳ වෙනත් විවාහක පුද්ගලයකු සමග පැන යෑම සම්බන්ධයෙන් සිත් තැවුලට පත්වූ සැමියෙකු අධි රුධිර පීඩනයෙන් මොළයෙහි නහරයක් පුපුරා මියයාමේ පුවතක් තිස්සමහාරාම ප්‍රදේශයෙන් වාර්තා වනවා.\nතිස්සමහරාම, එකමුතුගම ප්‍රදේශයේ පදිංචිව සිටි දරුවන් තිදෙනෙකුගේ පියෙකුයි මෙලෙස ජීවිතක්ෂයට පත්ව ඇත්තේ.\n36 හැවිරිදි මෙම පුද්ගලයා නිවසේ නොසිටි මොහොතක ඔහුගේ බිරිඳ සිය දරුවන් තිදෙනා ද සමඟ වෙනත් විවාහක පුද්ගලයකු සමග පැන ගොස් තිබෙනවා.\nමේ හේතුවෙන් සිත් තැවුලට පත් සිටි මෙම පුද්ගලයා නිවසේ වැටී සිටින බව දුටු මව ඔහුව රෝහල් ගත කිරීමට පියවර ගෙන ඇති අතර ඒ වනවිටත් ඔහු මියගොස් ඇති බවයි වාර්තා වන්නේ.\nතිස්සමහරාම මූලික රෝහලේදී සිදුකරනු ලැබූ හදිසි මරණ පරීක්ෂයේ දී මොළයෙහි නහරයක් පිපිරීයාම මෙම මරණයට හේතු වී ඇති බවයි අනාවරණය වුණේ.",
       "URL": "https://www.hirunews.lk/261985/බිරිඳ-හැර-ගිය-දුකට-මොළයේ-නහරයක්-පුපුරා-මිය-ගිය-සැමියා",
       "Category": "Local News",
       "Parent URL": "https://www.hirunews.lk/local-news.php?pageID=2161"
}