{
       "Source": "hirunews",
       "Timestamp": "Sunday, 06 September 2020 - 10:18",
       "Headline": "නීති විරෝධීව ජලය ලබාගත් 5ක් අත්අඩංගුවට (වීඩියෝ)",
       "News Content": "වසර ගණනාවක් පුරා ජාතික ජල සම්පාදන මණ්ඩලයට අයත් ප්‍රධාන නල පද්ධතියෙන් නීති විරෝධීව ජලය ලබාගත් පුද්ගලයන් 5 දෙනෙකු පොලිස් අත්අඩංගුවට ගෙන තිබෙනවා.\nලැබුනු තොරතුරකට අනුව ජල සම්පාදන මණ්ඩලයේ දඹුල්ල කාර්යාලයේ වැඩ භාර ඉංජිනේරුවරයා ඇතුලු නිලධාරීන් පිරිසක් විසිනුයි සැකකරුවන් සිය භාරයට ගෙන දඹුල්ල පොලිසියට භාරදී ඇත්තේ.\nසැකකරුවන් නිවාස ඉදි කිරීම සඳහා මෙන්ම ගොවිතැන් ඇතුලු දෛනික කටයුතු සඳහා මෙලෙස ජලය ලබාගෙන ඇතැයි අනාවරණ වී තිබෙනවා.\nමෙම පුද්ගලයන් කොපමණ කාලයක සිට මෙලෙස ජලය ලබාගෙන ඇත් ද යන්න විමර්ශණය කර ඒ සඳහා රජයට අයවිය යුතු මුදල් සියල්ල අයකර ගැනීමට පියවර ගන්නා  බවයි දඹුල්ල ජල සම්පාදන මණ්ඩලයේ වැඩභාර ඉංජිනේරුවරයා සඳහන් කර ඇත්තේ.",
       "URL": "https://www.hirunews.lk/249518/නීති-විරෝධීව-ජලය-ලබාගත්-5ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2474"
}