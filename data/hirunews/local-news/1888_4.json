{
       "Source": "hirunews",
       "Timestamp": "Sunday, 13 June 2021 - 10:05",
       "Headline": "ඊයේ වැඩිම කොරෝනා ආසාදිතයින් ගම්පහින්",
       "News Content": "මෙරටින් ඊයේ වාර්තා වූ කොරෝනා ආසාදිතයින් 2,354 දෙනා අතරින් වැඩිම සංඛ්‍යාව වූ 561 දෙනෙකු ගම්පහ දිස්ත්‍රික්කයෙන් හඳුනාගෙන තිබෙනවා.\nඑහිදී නිට්ටඹුවෙන් ආසාදිතයින් 87 දෙනෙකු වාර්තා වී තිබූ බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ.\nකොළඹ දිස්ත්‍රික්කයෙන් ආසාදිතයින් 528 ක් වාර්තා වුණා.\nඉන් 90 දෙනෙකු වාර්තා වී ඇත්තේ කොළඹ මහ නගර සභා සීමාවෙන්.\nකළුතර දිස්ත්‍රික්කයෙන් ආසාදිතයින් 313 දෙනෙකු හඳුනාගෙන ඇති බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ.\nඑමෙන්ම, කොරෝනා එන්නත්කරණ වැඩසටහනට අදාළව වැඩිම පිරිසකට එන්නත් ලබාදී ඇත්තේ ඊයේ දිනයේදීයි.\nඒ අනුව පුද්ගලයින් 137,067 දෙනෙකුට එන්නත් ලබාදීමට කටයුතු කර ඇති බවයි රාජ්‍ය අමාත්‍ය මහාචාර්ය චන්න ජයසුමන කියා සිටියේ.",
       "URL": "https://www.hirunews.lk/274162/ඊයේ-වැඩිම-කොරෝනා-ආසාදිතයින්-ගම්පහින්",
       "Category": "Local News",
       "Parent URL": "https://www.hirunews.lk/local-news.php?pageID=1888"
}