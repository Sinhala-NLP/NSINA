{
       "Source": "hirunews",
       "Timestamp": "Wednesday, 10 March 2021 - 17:58",
       "Headline": "වේල්ලවීදියේ ගමන් මල්ලෙන් හමුවූ කුරුවිට තරුණියගේ අවසන් කටයුතු සිදුකෙරේ (වීඩියෝ)",
       "News Content": "කොළඹ - වේල්ලවීදිය ප්‍රදේශයේදී ගමන් බෑගයක දමා ඝාතනය කර තිබියදී හමුවූ තරුණියගේ දේහය පිළිබඳ අවසන් කටයුතු අද කුරුවිට - තෙප්පනාව පොදු සුසාන භූමියේදී සිදුකෙරුණා.\nඒ ඝාතනය සිදුවී දින 11 කට පසුවයි.\nඊයේ දිනයේදී ඇයගේ පශ්චාත් මරණ පරීක්ෂණය සිදුකිරීමෙන් අනතුරුව දේහය ඥාතීන් වෙත භාරදී තිබුණා.\nඊයේ රාත්‍රියේ දේහය ඇයගේ නිවසේ තැන්පත් කර තිබූ අතර, ඉන් පසුවයි අද පස්වරුවේ දේහය පිලිබඳ අවසන් කටයුතු සිදුකළේ.\nමේ අතර, තරුණියගේ හිස කොටස සොයා තවදුරටත් විමර්ශනය සිදුකෙරෙන අතර ඊට අදාළව පිටකොටුව ප්‍රදේශයේ සහ හංවැල්ල නගරයේ ඇති සී.සී.ටී.වී පරීක්ෂා කිරීම යළිත් සිදුකරන බව පොලිසිය ප්‍රකාශ කළා.",
       "URL": "https://www.hirunews.lk/264952/වේල්ලවීදියේ-ගමන්-මල්ලෙන්-හමුවූ-කුරුවිට-තරුණියගේ-අවසන්-කටයුතු-සිදුකෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}