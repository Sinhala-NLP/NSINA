{
       "Source": "hirunews",
       "Timestamp": "Monday, 06 March 2023 - 14:41",
       "Headline": "පෙරහරක් හේතුවෙන් විකල්ප මාර්ග භාවිත කරන්නැයි දැනුම්දීමක්",
       "News Content": "කොළඹ 07 - බෞද්ධාලෝක මාවතේ පිහිටි අතුල දස්සනාරාම විහාරස්ථානයේ වාර්ෂික පෙරහර අද (06) රාත්‍රී හතට ආරම්භ කෙරෙන බැවින් විකල්ප මාර්ග භාවිත කරන ලෙස පොලිසිය රියදුරන්ගෙන් ඉල්ලා සිටිනවා.\nබෞද්ධාලෝක මාවත, කනත්ත වටරවුම, බේස්ලයින් පාර, බොරැල්ල හන්දිය, මරදාන පාර - බේස්ලයින් හරස් පාර, ලෙස්ලි රණගල හන්දියෙන් නැවත හැරී විහාරස්ථානය වෙත පෙරහර ගමන් කිරීමට නියමිතව ඇත්තේ.\nපෙරහර ගමන් ගන්නා ඉහත මාර්ග භාවිත කිරීමේ දී ඇතිවන රථවාහන තදබදය හේතුවෙන් විකල්ප මාර්ග භාවිත කරන ලෙස පොලිසිය ඉල්ලා සිටිනවා.",
       "URL": "https://www.hirunews.lk/329157/පෙරහරක්-හේතුවෙන්-විකල්ප-මාර්ග-භාවිත-කරන්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=493"
}