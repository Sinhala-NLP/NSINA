{
       "Source": "hirunews",
       "Timestamp": "Tuesday, 12 October 2021 - 7:44",
       "Headline": "වැල්ලවායේ ජල බිල්පත් ගැටලුවක්",
       "News Content": "අසාමාන්‍ය ආකාරයේ ඉහළ ජල බිල්පත් ලැබීමේ ගැටලුව මෙතෙක් විසඳී නොමැති බව වැල්ලවාය ප්‍රාදේශීය ලේකම් කොට්ඨාසයේ කිතුල්කොටේ ග්‍රාම නිලධාරී වසමේ ජනතාව පවසනවා.\n2017 වසරේ දී මනු කියවන්නෙකු සිදු කළ අත්වැරදීමක් හේතුවෙන් තමන්ට මෙලෙස දරාගත නොහැකි ජල බිල්පත් ලැබෙන බවයි ඔවුන් සදහන් කළේ.\nමේ සම්බන්ධයෙන් හිරු ප්‍රවෘත්ති අංශය කළ විමසීමකදී ජාතික ජල සම්පාදන හා ජලාපවහන මණ්ඩලයේ මොණරාගල දිස්ත්‍රික් ප්‍රාදේශීය කාර්යාලය ප්‍රකාශ කළේ, මේ වනවිට අදාළ ගැටලුව විසදීම සඳහා පියවර ගෙන ඇති බවයි.\nඑසේම, අදාළ අත්වැරදීම සිදු කළ මනු කියවන්නා සේවයෙන් ඉවත් කළ බවයි එම කාර්යාලය කියා සිටියේ.",
       "URL": "https://www.hirunews.lk/284751/වැල්ලවායේ-ජල-බිල්පත්-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=1634"
}