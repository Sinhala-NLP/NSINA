{
       "Source": "hirunews",
       "Timestamp": "Thursday, 01 September 2022 - 8:04",
       "Headline": "මහ කන්නයේ පොහොර ලබාදීම ඔක්තෝම්බර් මුල",
       "News Content": "මහ කන්නය සඳහා පොහොර ලබාදීම ඔක්තෝම්බර් මාසයේ මුල් සතියෙන් ආරම්භ කරන බව කෘෂිකර්ම අමාත්‍ය මහින්ද අමරවීර පවසනවා.\nඑමෙන්ම, ලෝක බැංකු ණය ආධාර යටතේ ලබාදෙන යූරියා පොහොරද නොවැම්බර් මාසයේ මුල් සතිය තුළදී ගොවීන්ට ලබාදීමේ හැකියාව පවතින බවයි කෘෂිකර්ම අමාත්‍යාංශයේ ඊයේ පැවති සාකච්ඡාවකට එක්වෙමින් ඔහු සඳහන් කළේ.\nමෙවර මහ කන්නයේ වගා කරන සියලු කුඹුරු අස්වැද්දීමට අවශ්‍ය ජල ධාරිතාවයද ප්‍රමාණවත් පරිදි පවතින බවයි අමාත්‍යවරයා එහිදී වැඩිදුරටත් කියා සිටියේ.",
       "URL": "https://www.hirunews.lk/314257/මහ-කන්නයේ-පොහොර-ලබාදීම-ඔක්තෝම්බර්-මුල",
       "Category": "Local News",
       "Parent URL": "https://www.hirunews.lk/local-news.php?pageID=898"
}