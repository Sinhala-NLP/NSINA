{
       "Source": "hirunews",
       "Timestamp": "Sunday, 06 March 2016 - 13:18",
       "Headline": "ජල කප්පාදුවක අවදානමක්",
       "News Content": "පවතින වියළි කාලගුණය ජල සැපයුමට බාධා එල්ල වී ඇති බව ජල සම්පාදන මණ්ඩලය පවසනවා.\nමේ නිසා ජලය අරපිරිමැස්මෙන් භාවිතා කරන ලෙස එම මණ්ඩලය ජනතාවගෙන් ඉල්ලීමක් කළා.\nජාතික ජලසම්පාදන හා ජලාපවහන මණ්ඩලයේ සාමාන්‍යාධිකාරි රංජිත් බාලසූරිය සදහන් කළේ පානීය ජලය ලබා ගන්නා ජලාශවල ජල මට්ටම මේ වනවිට පහළ වැටී ඇති බවයි.\nමේ නිසා ඇතැම් දිස්ත්‍රික්කවල උස් ස්ථාන වෙත ජලය සැපයීමේදී ගැටලූ මතුවී ඇති බව ඔහු වැඩිදුරටත් ප්‍රකාශ කළා.\nමේ අතර වියළි කාලගුණය නිසා විදුලි බලාගාර ආශ්‍රිත ජලාශවල ජල මට්ටම පහත වැටී තිබෙනවා.\nවිදුලිබල මණ්ඩලයේ සභාපති අනුර විජයපාල හිරු ප්‍රවෘත්ති අංශයට සඳහන් කළේ එම ජලාශවල ජල මට්ටම මේ වනවිට සියයට 52 ක් දක්වා අඩුවී ඇති බවයි.\nකෙසේ නමුත් පවතින තත්ත්වය විදුලිබල නිෂ්පාදනය සදහා මෙතෙක් අහිතකර අන්දමින් බලපෑම් එල්ල කර නොමැති බව සභාපතිවරයා කියා සිටියා.",
       "URL": "https://www.hirunews.lk/127916/ජල-කප්පාදුවක-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=5140"
}