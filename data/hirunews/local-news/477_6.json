{
       "Source": "hirunews",
       "Timestamp": "Tuesday, 14 March 2023 - 13:54",
       "Headline": "ආණ්ඩුකාරවරු කොළඹට කැඳවයි",
       "News Content": "සියලුම ආණ්ඩුකාරවරුන් අද (14) කොළඹට කැඳවා තිබෙනවා.\nරාජ්‍ය පරිපාලන, ස්වදේශ කටයුතු , පළාත් සභා හා පළාත් පාලන අමාත්‍යවරයා ලෙස අග්‍රාමාත්‍යවරයා මෙම කැඳවීම සිදුකර ඇති බවයි අග්‍රාමාත්‍ය කාර්යාලයේ ප්‍රකාශකයෙකු සඳහන් කළේ.\nපළාත් පාලන ආයතනවල කාලය වසරකින් දීර්ඝ කරමින් විෂයභාර අමාත්‍යවරයා ලෙස අග්‍රාමාත්‍යවරයා පසුගිය වසරේ ගැසට් නිවේදනයක් නිකුත් කළ අතර එම කාලය ලබන 19 වැනිදායින් අවසන් වනවා.\nඒ අනුව, පළාත් පාලන ආයතනවල ඉදිරි කටයුතු පිළිබඳ අද (14) පැවැත්වෙන සාකච්ඡාවේ දී අදහස් හුවමාරුවනු ඇති.\nදේශපාලන ආරංචි මාර්ග සඳහන් කළේ, පළාත් පාලන ආයතනවල පාලනය ලබන 19 වැනිදායි පසු කොමසාරිස්වරුන් යටතට පත්කිරීමට රජය තීරණය කර ඇති බවයි.",
       "URL": "https://www.hirunews.lk/329917/ආණ්ඩුකාරවරු-කොළඹට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=477"
}