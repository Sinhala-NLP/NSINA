{
       "Source": "hirunews",
       "Timestamp": "Tuesday, 02 November 2021 - 10:30",
       "Headline": "උසස් පෙළ, සාමාන්‍ය පෙළ සහ ශිෂ්‍යත්ව විභාග කාලසටහන්වල වෙනසක් (වීඩියෝ)",
       "News Content": "අධ්‍යයන  පොදු සහතික පත්‍ර සාමාන්‍ය පෙළ, උසස් පෙළ සහ පහ ශ්‍රේණිය ශිෂ්‍යත්ව විභාග පැවත්වීම සදහා වන දින සම්බන්ධයෙන් කැබිනට් අනුමැතිය හිමිව තිබෙනවා.\nඒ අනුව අධ්‍යයන පොදු සහතික පත්‍ර උසස් පෙළ පෙබරවාරි 07 වනදා සිට මාර්තු 05 වනදා දක්වාත්, අධ්‍යයනය පොදු සහතික පත්‍ර සාමාන්‍ය පෙළ විභාගය මැයි 23 වනදා සිට ජුනි 01 වනදා දක්වාත් පැවැත්වීමටයි අනුමැතිය ලැබී ඇත්තේ.\nඑමෙන්ම පහ ශ්‍රේණිය ශිෂ්‍යත්ව විභාගය ජනවාරි 22 වනදා පවත්වනු ඇති.\nපාසල් විවෘත කිරීමෙන් අනතුරුව අධ්‍යයන කටයුතු සම්පූර්ණ කිරිම සදහා ප්‍රමාණවත් කාලයක් ලබාදිය යුතු බවයි ඊයේ පැවති අමාත්‍ය මණ්ඩල රැස්වීමේදී තීරණය වී ඇත්තේ.\nඒ අනුව අදාළ ජාතික විභාග තුන ලබන වසර දක්වා කල් දැමීමට තීරණය කර තිබෙනවා.",
       "URL": "https://www.hirunews.lk/286767/උසස්-පෙළ-සාමාන්‍ය-පෙළ-සහ-ශිෂ්‍යත්ව-විභාග-කාලසටහන්වල-වෙනසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1589"
}