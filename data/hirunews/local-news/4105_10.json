{
       "Source": "hirunews",
       "Timestamp": "Saturday, 27 January 2018 - 19:53",
       "Headline": "හිටපු ජනපතිට ප්‍රශ්ණයක්",
       "News Content": "වසර 3 ක් තිස්සේ පළාත්පාලන ආයතනවල පොදු ගැටළු විසඳාගැනීමට නොහැකිවූ ආණ්ඩුව දැන් එහි බලය ඉල්ලන්නේ කුමකටදැයි හිටපු ජනාධිපති මහින්ද රාජපක්ෂ ප්‍රශ්න කරනවා.\nඔහු මේ බව කියා සිටියේ ශ්‍රී ලංකා පොදුජන පෙරමුණේ ජන රැළියකට අද අම්පාර නගරයේදී එක්වෙමින්.\nඑහිදී ඔහු කියා සිටියේ පළාත් පාලන ආයතනවල කාලය අවසන් වී වසර 3 ක් ගතවී  ඇති බවයි.\nඑම කාලය තුළ අදාළ ආයතන පාලනය කළේ ආණ්ඩුව විසින් බව සිහිපත් කළ හිටපු ජනාධිපතිවරයා කියා සිටියේ ඔවුන්ට එහිදී කසළ ගැටළුව ඇතුලූ ජනතාවගේ පොදු ගැටළු විසඳීමට හැකියාවක් නොලැබුණු බවයි.\nමේ හේතුවෙන් ඩෙංගු උවදුර ව්‍යාප්තවී එම රෝගීන්ගෙන් රෝහල් පිරී ගොස් සමහර රෝහල්වලට රෝගීන් ඇතුළත් කරනොගන්නා තත්ත්වයට පත්වූ බවයි.\nඑලෙස සිදුකළ ආණ්ඩුව පළාත්පාලන ආයතනවල බලය ඉල්ලන්නේ කුමටදැයි තමන් ප්‍රශ්න කරන බවයි හිටපු ජනාධිපතිවරයා කියා සිටියේ.",
       "URL": "https://www.hirunews.lk/182213/හිටපු-ජනපතිට-ප්‍රශ්ණයක්",
       "Category": "Local News",
       "Parent URL": "https://www.hirunews.lk/local-news.php?pageID=4105"
}