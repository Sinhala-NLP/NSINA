{
       "Source": "hirunews",
       "Timestamp": "Saturday, 29 October 2016 - 16:38",
       "Headline": "ප්‍රසිද්ධ පුවත්පතක මාධ්‍යවේදියෙකු ලෙස ව්‍යාජ ලෙස පෙනී සිටි පුද්ගලයෙකු අත්අඩංගුවට",
       "News Content": "ප්‍රසිද්ධ පුවත්පතක මාධ්‍යවේදියෙකු ලෙස පෙනී සිටිමින් ආබාධිත පුද්ගලයෙකු මුලාකර පෞද්ගලික තොරතුරු ලබාගැනීමට තැත් කළ පුද්ගලයෙකු  හබරණ ප්‍රදේශයේදී අත්අඩංගුවට ගෙන තිබෙනවා.\nහිරු ප්‍රාදේශීය වාර්තාකරු කියා සිටියේ ඊයේ (28) පස්වරුවේ හබරණ පොලීසියට ලැබුණු පැමිණිල්ලකට අනුව මොහු අත්අඩංගුවට ගෙන ඇති බවයි.\nආබාධිත පුද්ගලයා සම්බන්ධයෙන් පුවත්පත් වාර්තාවක් පළ කරන බව පවසමින් සැකකරු වංචනික ලෙස තොරතුරු ලබාගැනීමට උත්සාහ කර ඇති බව සඳහන්.\nවැඩිදුර පරීක්ෂණවලදී අනාවරණ වී ඇත්තේ අත්අඩංගුවට ගත් 21 හැවිරිදි පුද්ගලයා ගම්පහ - ගනේමුල්ල ප්‍රදේශයේ පදිංචි කරුවෙකු වන අතර, නිවසේ කිසිවෙකුටත් නොදන්වා හබරණ ප්‍රදේශයට පැමිණ ඇති බවයි.",
       "URL": "https://www.hirunews.lk/146358/ප්‍රසිද්ධ-පුවත්පතක-මාධ්‍යවේදියෙකු-ලෙස-ව්‍යාජ-පෙනී-සිටි-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4817"
}