{
       "Source": "hirunews",
       "Timestamp": "Monday, 13 July 2020 - 8:08",
       "Headline": "ලොව පුරා ආසාදිතයන් එක්කෝටි තිස් ලක්ෂය ඉක්මවයි",
       "News Content": "ලොව පුරා කොරෝනා ආසාදිතයන් එක්කෝටි තිස් ලක්ෂ 27,889 ක් දක්වා ඉහළ ගොස් තිබෙනවා. මරණ සංඛ්‍යාව දැක්වෙන්නේ පන්ලක්ෂ 71,079 ක් ලෙසයි.\nගතවූ පැය විසි හතර තුළ වැඩිම මරණ සංඛ්‍යාවක් තවදුරටත් බ්‍රසීලයෙන් වාර්තාවන අතර, දෛනික මරණ සංඛ්‍යාව සමඟ එරට සමස්ත මරණ සංඛ්‍යාව දැක්වුණේ 72,151 ක් ලෙසයි.\nආසාදිතයන් සංඛ්‍යාව දහ අට ලක්ෂ 66,176 ක් ලෙස සටහන් වනවා. ඇමරිකාවේ දෛනික මරණ සංඛ්‍යාව 380ක් සමඟ එරට සමස්ත මරණ සංඛ්‍යාව දැක්වෙන්නේ එක්ලක්ෂ 37,782 ක් ලෙසයි.\nදෛනික ආසාදිතයන් 58,349 ක් සමඟ එරට සමස්ත ආසාදිතයන් සංඛ්‍යාව 34 ලක්ෂ 13,995 ක් ලෙස වාර්තාවුණා.\nමෙතෙක් ඇමරිකාවේ කැලිෆෝනියා ප්‍රාන්තයෙන් වාර්තාවූ ආසාදිතයන් සංඛ්‍යාව අභිබවා යමින් ෆ්ලොරිඩා ප්‍රාන්තයෙන් වාර්තාවන ආසාදිතයන් සංඛ්‍යාව ඉහළ ගොස් තිබෙනවා.\nපසුගිය පැය 24 තුළ එම ප්‍රාන්තයෙන් වාර්තාවූ ආසාදිත සංඛ්‍යාව 15,299ක්.\nඉන්දියාවේ දෛනික මරණ 500 ක් සමඟ සමස්ත මරණ සංඛ්‍යාව 23,187ක් දක්වා ඉහළ ගොස් ඇති අතර, නව ආසාදිතයන් 29,108 ක් සමඟ සමස්ත ආසාදිතයන් සංඛ්‍යාව දැක්වුණේ අටලක්ෂ 79,466ක් ලෙසයි.",
       "URL": "https://www.hirunews.lk/245345/ලොව-පුරා-ආසාදිතයන්-එක්කෝටි-තිස්-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2590"
}