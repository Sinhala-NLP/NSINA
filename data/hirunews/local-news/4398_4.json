{
       "Source": "hirunews",
       "Timestamp": "Friday, 28 July 2017 - 17:45",
       "Headline": "ලොරි රථ අනතුරකින් දෙදෙනෙකුට බරපතල තුවාල (ඡායාරූප)",
       "News Content": "හැටන්  නුවරඑළිය ප්‍රධාන මාර්ගයේ කුඩාගම ප්‍රදේශයේදී ලොරියක් අනතුරට ලක්වීමෙන් පුද්ගලයන් දෙදෙනෙකු තුවාල ලබා තිබෙනවා.\nඅද පස්වරු 4 ට පමණ අනතුරට ලක්වී ඇත්තේ තලවාකැලේ සිට හැටන් හරහා යටියන්තොට දක්වා ධාවනය වෙමින් තිබු ලොරියක්.\nතුවාල ලබා ඇත්තේ ලොරියේ රියදුරා සහ රිය සහායකයායි.\nඔවුන් දික්ඔය රෝහලට ඇතුලත් කර තිබෙනවා.\nඅධික වේගයෙන් ධාවනය වු ලොරිය පවතින අයහපත් කාලගුණයත් සමග ලිස්සා ගොස් මාර්ගය අසල තිබු කන්දක ගැටී තිබෙනවා.\nමෙලෙස අනතුරට ලක්වී ඇත්තේ තලවාකැලේ ප්‍රදේශයේ පිහිටි තේ කර්මාන්ත ශාලාවකට රබර් දර ප්‍රවාහනය කර යළි පැමිණෙමින් තිබු ලොරියක්.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/167021/ලොරි-රථ-අනතුරකින්-දෙදෙනෙකුට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4398"
}