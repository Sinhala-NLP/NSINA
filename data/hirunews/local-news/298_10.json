{
       "Source": "hirunews",
       "Timestamp": "Friday, 02 June 2023 - 18:24",
       "Headline": "පළමු තරඟයේ ජය ඇෆ්ගනිස්ථානයට",
       "News Content": "සූරියවැව ජාත්‍යන්තර ක්‍රීඩාංගනයේ පැවති ශ්‍රී ලංකා - ඇෆ්ගනිස්ථාන පළමු එක්දින තරගය කඩුලු 6 කින් ජය ගැනීමට ඇෆ්ගනිස්ථාන කණ්ඩායම සමත් වුණා.\nතරගයේ පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දුවාර පනහ අවසානයේ සියලුදෙනා දැවී ලබා ගත් ලකුණු සංඛ්‍යාව 268 ක්.\nශ්‍රී ලංකා ඉනිම වෙනුවෙන් චරිත් අසලංක ලකුණු 91 ක් රැස් කළා.\nධනංජය ද සිල්වා ලකුණු 51 යි.\nලකුණු 269 ක ජයග්‍රාහී ඉලක්කයක් හඹා ගිය ඇෆ්ගනිස්ථාන කණ්ඩායම පන්දුවාර 46 යි පන්දු 5 කදී සිය ජයග්‍රහණය තහවුරු කර ගත්තා.\nඑහිදී ඊබ්‍රාහිම් සද්‍රාන් ලකුණු 98 ක් රැස් කළ අතර රහමඩ් ෂා ලකුණු 55 ක් රැස් කළා.\nපන්දු යැවීමේදී කසුන් රාජිත ලකුණු 49 කට කඩුලු 2 ක් බිඳ හෙලුවා.",
       "URL": "https://www.hirunews.lk/336901/පළමු-තරඟයේ-ජය-ඇෆ්ගනිස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=298"
}