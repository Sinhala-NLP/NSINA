{
       "Source": "hirunews",
       "Timestamp": "Wednesday, 05 August 2020 - 12:33",
       "Headline": "ඡන්දය සලකුණු කළ අයුරු ඡායාරූප ගත කළ තරුණයෙක් අත්අඩංගුවට",
       "News Content": "තමන් සලකුණු කළ ඡන්දය  ජංගම දුරකථනයෙන් ඡායාරූප ගත කළ තරුණයෙක් නාවලපිටිය පොලීසිය මගින් අද(05)  අත්අඩංගුවට ගෙන තිබෙනවා.\nමෙම තරුණයා නාවලපිටිය මධ්‍ය මහ විද්‍යාලයේ ශාලා අංක 51 ඡන්ද මධ්‍යස්ථානයේ ,ඡන්දය සලකුණු කර එය තම ජංගම දුරකථනයෙන් ඡායාරූප ගත කරමින් සිටි අවස්ථාවේ, ශාලාධිපති විසින් මෙම සැකකරු සහ ජංගම දුරකථනය සිය බාරයට ගෙන මැතිවරණ ජංගම මුර සංචාරයේ යෙදුණු පොලිස් නිලධාරින් වෙත භාර බාරදී ඇති බවයි පොලිසිය ප්‍රකාශ කළේ.\nඅත්අඩංගුවට ගත් සැකකරු 32 හැවිරිදි නාවලපිටිය ඉඹුල්පිටිය ප්‍රදේශයේ පදිංචිකරුවෙකු වන අතර ඔහු රම්බොඩ, හෙල්බොඩ සංචාරක මහෙස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/247159/ඡන්දය-සලකුණු-කළ-අයුරු-ඡායාරූප-ගත-කළ-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2539"
}