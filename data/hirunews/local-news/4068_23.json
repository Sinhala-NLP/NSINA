{
       "Source": "hirunews",
       "Timestamp": "Thursday, 22 February 2018 - 16:45",
       "Headline": "වැටලීමකට ගිය ජල ජීවී නිලධාරීන්ට ප්‍රහාරයක් (ඡායාරූප)",
       "News Content": "පදවිය වැවේ නීති විරෝධී දැල් භාවිතා කරමින් සිදුකරන මසුන් මැරීමේ ජාවාරමක් වැටලීමට ගිය ජල ජීවී වගා සංවර්ධන අධිකාරියේ නිලධාරීන්ට ප්‍රහාරයක එල්ල එල්ල වී තිබෙනවා.\nඑම ප්‍රහාරයෙන් තුවාල ලැබූ එක් නිලධාරියෙකු පදවිය දිසා රෝහලට ඇතුළත් කර ඇතිබවයි වාර්තාවන්නේ.\nමෙසේ තුවාල ලබා ඇත්තේ මහකනදරාව ජල ජීවී වගා ව්‍යාපෘතිට සම්බන්ධ නිලධාරියෙක්.\nඅද (22) දහවල් මෙම ප්‍රහාරය එල්ල වී ඇතිබවයි පොලිසිය පැවසුවේ.\nප්‍රහාරයට සම්බන්ධ සිව්දෙනෙකු පදවිය පොලීසිය විසින් අත්අඩංගුවට ගෙන ඇතැයි අප වාර්තාකරු සදහන් කළේ.\nසිද්ධිය සම්බන්ධයෙන් පදවිය පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/184261/වැටලීමකට-ගිය-ජල-ජීවී-නිලධාරීන්ට-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4068"
}