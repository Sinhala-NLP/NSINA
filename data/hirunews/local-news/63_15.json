{
       "Source": "hirunews",
       "Timestamp": "Tuesday, 29 August 2023 - 23:28",
       "Headline": "ජනපති තිරසර සංවර්ධන කවුන්සිලය අමතයි (වීඩියෝ)",
       "News Content": "තවදුරටත් අන් රටවලින් උදව් උපකාර ඉල්ලීමෙන් වැළකී අප රටට අවශ්‍ය දියුණුව අප විසින්ම උදා කර ගත යුතු බව ජනාධිපති රනිල් වික්‍රමසිංහ මහතා පවසනවා.\nජනාධිපතිවරයා මේ බව සඳහන් කළේ තිරසර සංවර්ධන කවුන්සිල සංසදය අමතමින්\nශ්‍රී ලංකා තිරසර සංවර්ධන කවුන්සිල සංසදය ජනාධිපති රනිල් වික්‍රමසිංහ මහතාගේ ප්‍රධානත්වයෙන් කොළඹදී පැවති අතර ඊට අග්‍රාමාත්‍යවරයා සහ රාජ්‍ය තාන්ත්‍රිකයන් පිරිසක්ද එක්ව සිටියා.\nඑහිදී වැඩිදුරටත් අදහස් දැක් වූ ජනාධිපතිවරයා,\n''අපි මුහුණ දුන් ණය අර්බුදයේ ප්‍රතිඵලයක් ලෙස අපි ඉදිරියට ගියා. ආර්ථිකය සම්පූර්ණයෙන්ම යථා තත්ත්වයට පත්කිරීමට අපි දැන් ක්‍රියාමාර්ග ගනිමින් ඉන්නවා මම විශ්වාස කරනවා අපි මෙහිදී සාර්ථක බවට. ඒකෙන් අදහස් කෙරෙන්නේ අපි නැවත වැඩ කරන්න පටන් ගන්න අවශ්‍යයි. අපි මුල ඉඳලා පටන් ගන්න ඕනෑ. අලුත් තාක්ෂණය වෙනුවෙන් අපි මුදල් යොදවන්න අවශ්‍යයි. අපි විදෙස් ආයෝජන ගෙන්වා ගත යුතුයි. මේවා තමයි අපි කළ යුත්තේ. මොකද අපිට පුළුවන් නම් අන් රටවල උදව් උපකාරවලින් තොරවම අපේ දියුණුව අපටම ළඟා කර ගන්න, මම හිතන්නේ අපට එය කළ හැකියි. කලාපයේ බොහෝ රටවල් මේ දේ කළා. එහෙම නම් තියෙන සම්පත් භාවිත කරමින් අපි රටක් ලෙස තනිව නැගී සිටිය යුතුයි.''",
       "URL": "https://www.hirunews.lk/346572/ජනපති-තිරසර-සංවර්ධන-කවුන්සිලය-අමතයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=63"
}