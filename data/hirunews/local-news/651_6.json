{
       "Source": "hirunews",
       "Timestamp": "Thursday, 22 December 2022 - 10:53",
       "Headline": "නීතිවිරෝධී ලෙස සතුන් දඩයම් කළ පුද්ගලයකු අත් අඩංගුවට",
       "News Content": "රක්ෂිතයකට අනවසරයෙන් ඇතුළු වී සතුන් දඩයම් කළ පුද්ගලයෙකු පොලිස් විශේෂ කාර්ය බලකාය මඟින් අත්අඩංගුවට ගෙන තිබෙනවා.\nඒ, ඊයේ (21) කරදියනාරු පොලිස් වසමේ කිතුල ප්‍රදේශයේ දී සිදු කළ වැටලීමකින්.\nසැකකරු සතුන් දඩයම් කර ඇත්තේ, මෙරට නිෂ්පාදිත බඳින කුවක්කු හා කේබල් භාවිතා කරමින් බව සඳහන්.\nඅත් අඩංගුවට ගන්නා විට සැකකකරු ළඟ සංරක්ෂිත සත්ත්වයකු වන මුවෙකුගේ මස් කිලෝ ග්‍රෑම් 13ක්, යකඩ පිහි 02ක්, බඳින තුවක්කු සඳහා සකස් කළ බට 06ක් හා මදු සඳහා සකස් කළ බ්‍රේක් කේබල් 59ක් තිබී ඇති බව වාර්තා වනවා.\nසැකකරු කිතුල්වැව, කරඩියනාරු ප්‍රදේශයේ පදිංචි වයස අවුරුදු 54ක පුද්ගලයෙක්.\nවැඩිදුර විමර්ශන කටයුතු කරදියනාරු පොලිසිය මඟින් මෙහෙයවනු ඇති.\nමේ අතර, ජාතික සමිපතක් වන දළ ඇතුන් ඝාතනය කර ලබා ගන්නා ලද ඇත් දළ කොටස් සන්තකයේ තබාගෙන සිටි පුද්ගලයෙකු ද පොලිස් විශේෂ කාර්ය බලකාය මඟින් අත් අඩංගුවට ගෙන තිබෙනවා.\nවිශේෂ කාර්ය බලකාය අක්කරපත්තුව කඳවුරේ නිලධාරීන්ට ලද තොරතුරකට අනුව යි ඊයේ මෙම වැටලීම සිදු කර ඇත්තේ.\nසැකකරු ඇත්දළ කොටස් 03ක් සන්තකයේ තබාගෙන සිට ඇති අතර, ඔහු ඉලුක්පිටිය, බටපොළ ප්‍රදේශයේ පදිංචි වයස අවුරුදු 48ක පුද්ගලයකු බව යි වාර්තා වන්නේ.\nවැඩිදුර විමර්ශන කටයුතු අම්පාර වන ජීවී සංරක්ෂණ දෙපාර්තමෙන්තු කාර්යාලය මඟින් මෙහෙයව යි.",
       "URL": "https://www.hirunews.lk/323261/නීතිවිරෝධී-ලෙස-සතුන්-දඩයම්-කළ-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=651"
}