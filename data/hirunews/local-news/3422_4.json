{
       "Source": "hirunews",
       "Timestamp": "Wednesday, 03 April 2019 - 12:48",
       "Headline": "විදුලි කප්පාදුව ජල හිඟයක් නිසා නොවේ - ජවිපෙ",
       "News Content": "විදුලි කප්පාදුවට හේතුව ජල හිඟය නොව නිසි විදුලි ජනන සැලැස්මක් සැකසීමට ආණ්ඩුවට නොහැකිවීම බව ජනතා විමුක්ති පෙරමුණ පවසනවා.\nකොළඹ අද කැදවා තිබූ මාධ්‍ය හමුවකට එක්වෙමින් එහි පාර්ලිමේන්තු මන්ත්‍රී සුනිල් හඳුන්නෙත්ති මේ බව කියා සිටියා.\nපෞද්ගලික විදුලිබලාගාරවලින් විදුලිය මිලදී ගැනීමේදී සිදුවන පාඩුව දැරීමට සිදුවන්නේ ජනතාවට බව  මන්ත්‍රී සුනිල් හඳුන්නෙත්ති සඳහන් කළා.\nඔහු කියා සිටියේ විදුලිය මිලදී ගැනීමේදී සිදුවන වංචා පිටුපස විදුලිබල මණ්ඩලයේ නිලධාරීන් මෙන්ම අමාත්‍යවරුන්ද සිටින බවයි.\nඑම මාධ්‍ය හමුවට එක්වූ ජනතා විමුක්ති පෙරමුණේ දේශපාලන මණ්ඩල සභික වසන්ත සමරසිංහ කියා සිටියේ අයවැයට එරෙහිව තම පක්ෂය ඡන්දය භාවිත කරන බවයි.\nමේ අතර, ශ්‍රී ලංකා නිදහස් පක්ෂ මූලස්ථානයේ අද පැවැති මාධ්‍ය හමුවකට එක්වෙමින් එහි තරුණ පෙරමුණේ සභාපති, පාර්ලිමේන්තු මන්ත්‍රී ශාන්ත බණ්ඩාර සඳහන් කළේ විදුලි අර්බුදය විසදීමට විදුලිබල මණ්ඩලයට කෙටිකාලීන, මධ්‍ය කාලීන සහ දිගුකාලීන සැලසුම් නොමැති බවයි.",
       "URL": "https://www.hirunews.lk/213742/විදුලි-කප්පාදුව-ජල-හිඟයක්-නිසා-නොවේ-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=3422"
}