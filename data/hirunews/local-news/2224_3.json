{
       "Source": "hirunews",
       "Timestamp": "Saturday, 09 January 2021 - 7:35",
       "Headline": "ලන්ඩනයට හදිසි ආපදා තත්ත්වයක්",
       "News Content": "ඊයේ සිට ලන්ඩනයට හදිසි ආපදා තත්ත්වයක් ක්‍රියාත්මක කර තිබෙනවා.\nලන්ඩනයේ සෑම පුද්ගලයින් 30 දෙනෙකුගෙන් එක් අයෙකු කොරෝනා ආසාදිතයන් බවට හඳුනාගැනෙන බවයි නගරාධිපති සදික් ඛාන් සිය නිල ට්විටර් ගිණුමේ සටහනක් තබමින් ප්‍රකාශ කර ඇත්තේ.\nලන්ඩනයේ සෑම පුද්ගලයින් 30 දෙනෙකුගෙන් එක් අයෙකු කොරෝනා ආසාදිතයන් බවට හඳුනාගැනෙන බව විදෙස් වාර්තා පවසනවා.\nලන්ඩන් නගරාධිපති සදික් ඛාන් සිය නිල ට්විටර් ගිණුමේ සටහනක් තබමින් ප්‍රකාශ කර ඇත්තේ කඩිනම් ක්‍රියාමාර්ග නොගතහොත් රෝහල් පහසුකම් නොමැතිකම හේතුවෙන් රෝගීන් මියයාමේ අවදානමක් මේ වනවිට මතුව ඇති බවයි.\nපසුගිය සතිය තුළ පමණක් ලන්ඩනයේ ආසාදිතයන් සියයට 27 කින් වැඩිවී ඇති අතර, ලන්ඩනයේ වෛරසය පාලනයෙන් තොරව ව්‍යාප්ත වන බැවින් දැවැන්ත මූල්‍ය සහයක් අවශ්‍ය බව දන්වා අගමැති බොරිස් ජොන්සන් වෙත නගරාධිපතිවරයා ලිඛිත දැනුම්දීමක්ද සිදුකර තිබෙනවා.",
       "URL": "https://www.hirunews.lk/259204/ලන්ඩනයට-හදිසි-ආපදා-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2224"
}