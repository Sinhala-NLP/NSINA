{
       "Source": "hirunews",
       "Timestamp": "Friday, 30 June 2017 - 13:19",
       "Headline": "ගුරු දෙමව්පිය සිසු ගැටුමක් නිසා පාසලකට පොලිස් ආරක්ෂාව",
       "News Content": "නුවරඑළිය අධ්‍යාපන කලාප කාර්යාලය යටතේ පාලනය වන කොටගල කේ‍්‍රමිබ්‍රිජ් දෙමළ විද්‍යාලයේ ගුරුවරුන් දෙමවිපියන් සහ සිසුන් අතර ඇති වු ගැටුමක් හේතුවෙන් එම පාසලට දැඩි පොලිස් ආරක්‍ෂාව යොදවා තිබෙනවා.\nඑම පාසලේ අධ්‍යාපනය ලබන සිසුවියන් පිරිසකට එම පාසලේම ගුරුවරයෙකු විසින් යකඩ පොල්ලකින් ඊයේ (29) පහර දුන්නේ යැයි කියන සිද්ධියක් සමිබන්ධයෙන් එම පහරකෑමට ලක්වු සිසුවියන්ගේ දෙමවිපියන් ඒ පිළිබදව ආදාළ ගුරුවරයාගෙන් කරුණු විමසිමට අද (30) පෙ ව  9.30 ට පමණ පාසලට පැමිණී අවස්ථාවේ එම ගුරුවරයා සහ දෙමවිපියන් අතර පාසල තුලදි නොසන්සුන්තාවයක් ඇති වි ඇති අතර එම නොසන්සුන්තාවයදි එම පාසලේම සිසුන් පිරිසක් විසින් එම ගුරුවරයාට සහයෝගය දක්වමින් දෙමවිපියන්ට පහරදුන් බවයි පහර කෑමට ලක්වු දෙමවිපියන් ද පවසන්නේ.\nමෙම නොසන්සුන්කාරි තත්ත්වය පාලනය කිරිමට පැමිණී එම පාසලේම තවත් ගුරුවරයෙකු තුවාල ලබා දික්ඔය මුලික රෝහලට ඇතුලත් කර ඇති අතර මෙම නොසන්සුන්කාරි තත්ත්වය හා ඇතිවුයේ යැයි කියන ගැටුමකින් තුවාල ලැබු එම පාසලේ අධ්‍යාපනය ලබන සිසුවෙකුගේ පියෙකු කොටගල ප්‍රාදේශිය රෝහලේද නේවාසිකව ප්‍රතිකාර ලබනවා.\nදෙපාර්ශවයේම පැමිණීලි මත දිඹුල පොලිසිය මගින් අද (30)උදෑසන සිට පාසලට පොලිස් ආරක්‍ෂාව යොදවා තිබෙනවා.",
       "URL": "https://www.hirunews.lk/164769/ගුරු-දෙමව්පිය-සිසු-ගැටුමක්-නිසා-පාසලකට-පොලිස්-ආරක්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=4445"
}