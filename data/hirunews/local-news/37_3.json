{
       "Source": "hirunews",
       "Timestamp": "Monday, 11 September 2023 - 20:36",
       "Headline": "සිත් තැවුලට පත් තරුණයෙක් වක් පිහියකින් ගෙල කපාගනි",
       "News Content": "සිත් තැවුලට පත් තරුණයෙක් වක් පිහියකින් සිය ගෙල කපාගෙන බරපතල ලෙස තුවාල ලබා (11) දින පස්වරුවේ බගවන්තලාව ප්‍රාදේශිය රෝහල වෙත ඇතුලත් කර ඇති බව බගවන්තලාව පොලිසිය පවසනවා.\nබගවන්තලාව බ්‍රිඩ්වෙට් වතුයායේ පදිංචි මෙම තරුණයා නිවසේ කිසිවෙකු නොසිටි අවස්තාවේ නිවස තුල තිබු වක් පිහියෙන් ගෙල කපාගෙන බිම වැටි සිටියදි අසල්වාසියෙකු ඒ බව දැක තුවාලකරු බගවන්තලාව ප්‍රාදේශිය රෝහල වෙත ඇතුලත් කර ඇති බවයි අප වාර්තාකරු සඳහන් කර සිටියේ.\nබරපතල ලෙස තුවාල ලබා සිටි තුවාලකරු දික්ඔය මුලික රෝහල වෙත මාරු කර යැවු බවයි බගවන්තලාව ප්‍රාදේශිය රෝහලේ දිස්ත්‍රික් වෛද්‍ය නිලධාරි ඒ.එස්.කේ.ජයසුරිය වැඩිදුරටත් ප්‍රකාශකර සිටියේ.",
       "URL": "https://www.hirunews.lk/347957/සිත්-තැවුලට-පත්-තරුණයෙක්-වක්-පිහියකින්-ගෙල-කපාගනි",
       "Category": "Local News",
       "Parent URL": "https://www.hirunews.lk/local-news.php?pageID=37"
}