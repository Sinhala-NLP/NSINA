{
       "Source": "hirunews",
       "Timestamp": "Thursday, 23 February 2023 - 13:09",
       "Headline": "විසිතුරු ශාක පත්‍ර සඳහා විදේශ වෙළඳපලේ විශාල ඉල්ලුමක්",
       "News Content": "මෙරට විසිතුරු ශාක පත්‍ර සඳහා විදේශ වෙළඳපලේ විශාල ඉල්ලුමක් පවතින බැවින් එවැනි ශාක වගා කර මුදල් උපයා ගන්නැයි ජාතික උද්භිද උද්‍යාන දෙපාර්තමේන්තුව ජනතාවට දැනුම් දෙනවා.\nඑවැනි පත්‍රයක් රුපියල් 3 කට පමණ අලෙවි කළ හැකි බවයි එම දෙපාර්තමේන්තුවේ අධ්‍යක්ෂ ජනරාල් ෂෙලෝමි ක්‍රිෂ්ණරාජා සඳහන් කළේ.\nවිසිතුරු මල් අපනයනය කිරීම ද සිදුකරන අතර, කුඩා හා මධ්‍යම පරිමාණ වගාකරුවන්ගේ මල් අපනයනය කිරීම සඳහා ද දෙපාර්තමේන්තුව වැඩපිළිවෙලක් දියත් කර ඇති බව ඇය සඳහන් කළා.\nමේ සම්බන්ධයෙන් වැඩිදුර තොරතුරු 081 23 88 307 දරණ අංකයට ඇමතීමෙන් ලබාගත හැකි බවයි උද්භිද උද්‍යාන දෙපාර්තමේන්තුවේ අධ්‍යක්ෂ ජනරාල්වරිය තවදුරටත් කියා සිටියේ.",
       "URL": "https://www.hirunews.lk/328098/විසිතුරු-ශාක-පත්‍ර-සඳහා-විදේශ-වෙළඳපලේ-විශාල-ඉල්ලුමක්",
       "Category": "Local News",
       "Parent URL": "https://www.hirunews.lk/local-news.php?pageID=518"
}