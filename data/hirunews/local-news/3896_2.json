{
       "Source": "hirunews",
       "Timestamp": "Thursday, 14 June 2018 - 16:31",
       "Headline": "විදුලිසැර වැදී වන අලියෙක් මරුට (ඡායාරූප)",
       "News Content": "වැල්ලවාය නෙලුවගල ප්‍රදේශයේ පෞද්ගලික ඉඩමකදී විදුලිසැර වැදීමෙන් වන අලියෙකු මියගොස් තිබෙනවා.\nඊයේ රාත්‍රී මෙම අලියා මියගොස් ඇති අතර නිවසකට ජලය ලබාගන්නා ජල මෝටරයකට ඇද තිබු විදුලි රැහැනක ගැටී එම අනතුර සිදුව ඇති බවයි අප වාර්තාකරු සඳහන් කළේ.\nමෙය හිතා මතා සිදු කළ දෙයක් ද යන්න හෙළිකර ගැනීම සඳහා පරීක්ෂණ ක්‍රියාත්මකයි.\nමියගොස් ඇති වන අලියා වයස අවුරුදු 25 ත් 30 ත් අතර වයසක පසුවන බව වනජීවී නිලධාරීන් ප්‍රකාශකර තිබෙනවා.\nවැල්ලවාය ප්‍රදේශයේ අලි මිනිස් ගැටුම මේ වන විට උග්‍ර අතට පත්වී ඇති අතර ප්‍රදේශයේ වගාබිම් රැසක් ද වන අලි විසින් විනාශකර ඇතැයි සඳහන්.\nමියගිය වන අලියාගේ පශ්චාත් මරණ පරීක්ෂණය පැවැත්වීමට නියමිත අතර වැල්ලවාය පොලිසිය සහ වැල්ලවාය අඩවි වන නිලධාරී කාර්යාලය පරීක්ෂණ සිදු කරනවා.\nඡායාරූප - වැල්ලවාය ජයන්ත වීරසේකර",
       "URL": "https://www.hirunews.lk/193074/විදුලිසැර-වැදී-වන-අලියෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3896"
}