{
       "Source": "hirunews",
       "Timestamp": "Tuesday, 23 May 2023 - 8:31",
       "Headline": "බණ්ඩාරවෙල දබරකරගත් සිසුන් අත්අඩංගුවට",
       "News Content": "මේ දිනවල සමාජ මාධ්‍ය ඔස්සේ සංසරණය වන සිසුන් පිරිසක් විසින් තවත් සිසුන් දෙදෙනෙකුට බණ්ඩාරවෙලදී පහරදීමේ සිදුවීමට අදාලව සිසුන් තිදෙනෙකු ඊයේ(22) අත්අඩංගුවට ගෙන තිබෙනවා.\nඑලෙස බණ්ඩාරවෙල පොලිසිය විසින් අත්අඩංගුවට ගත් සැකකාර සිසුන් වයස අවුරුදු 16ක හා 17ක වයස් සීමා වල පසුවන බණ්ඩාරවෙල සහ හල්පේ යන ප්‍රදේශවල පදිංචිකරුවන් බවයි පොලිසිය පවසන්නෙ.\nඑසේම එම ආකාරයට සංසරණය වන සිසුන් දෙදෙනෙකු දබරකර ගැනීමේ සිද්ධියකට අදාලව ද බණ්ඩාරවෙල පොලිසිය විසින් සිසුන් දෙදෙනෙකු අත්අඩංගුවට ගෙන තිබෙනවා.\nඒ එම සිසුන් දෙදෙනා ප්‍රසිද්ධ ස්ථානයක දබර කර ගැනීමේ චෝදනාව මතයි.\nඅත්අඩංගුවට ගත් සිසුන් වයස අවුරුදු 16ක් වන බණ්ඩාරවෙල සහ දියතලාව ප්‍රදේශවල පදිංචිකරුවන් බවයි පොලිසිය පවසන්නේ.\nසැකකාර සිසුන් අද දින බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335970/බණ්ඩාරවෙල-දබරකරගත්-සිසුන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=324"
}