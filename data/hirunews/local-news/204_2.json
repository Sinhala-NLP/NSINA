{
       "Source": "hirunews",
       "Timestamp": "Saturday, 08 July 2023 - 10:10",
       "Headline": "අක්කාගේ යකඩ කූරු ප්‍රහාරයෙන් දස හැවිරිදි මල්ලි මරුට",
       "News Content": "සෙල්ලම් කරමින් සිටියදී යකඩ කුරකින් සිදුකළ පහරදීමක් හේතුවෙන් බරපතළ තුවාල ලැබූ දස හැවිරිදි පිරිමි දරුවකු මීගමුව රෝහලට ඇතුළත්  කර ප්‍රතිකාර ලබමින් සිටියදී මියගොස් තිබෙනවා.\nඑකම පවුලක ඥාතීන් වන මෙම දරුවන් දෙදෙනා සෙල්ලම් කරමින් සිටියදී පහර දුන් යකඩ කූර නළල පසාරු කරගෙන ගොස් ඇති බව රෝහල් ආරංචි මාර්ග පවසයි.\nපහරදීම සිදුකළ බව කියන දොළොස්  හැවිරිදි දැරිය අත්අඩංගුවට ගෙන මීගමුව අධිකරණයට ඉදිරිපත් කිරීමෙන් අනතුරුව ආරක්ෂාව පතා ළමා නිවාසයක රැඳවීමට පියවර ගෙන ඇති බව පොලීසිය පවසයි. අත්අඩංගුවට ගත් දැරියගේ පියා වෙනත් විවාහයක් කරගෙන ඇති අතර මව විදෙස්  රැකියාවක නිරත වන බවත්  විමර්ශනවලදී කරුණු අනාවරණය වී තිබෙනවා.\nමම සම්බන්ධයෙන් වැඩිදුර විමර්ශන කටාන පොලිසිය විසින් සිදු කරයි.",
       "URL": "https://www.hirunews.lk/340434/අක්කාගේ-යකඩ-කූරු-ප්‍රහාරයෙන්-දස-හැවිරිදි-මල්ලි-මරුට",
       "Category": "Local News",
       "Parent URL": "https://www.hirunews.lk/local-news.php?pageID=204"
}