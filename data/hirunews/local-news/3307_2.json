{
       "Source": "hirunews",
       "Timestamp": "Tuesday, 11 June 2019 - 13:33",
       "Headline": "පොසොන් උත්සවය වෙනුවෙන් අනුරාධපුරයේ පාසල් 11ක් වැසේ",
       "News Content": "පොසොන් උත්සවය වෙනුවෙන් අනිද්දා සිට ලබන 18 වන දා දක්වා සතියක කාලයක් අනුරාධපුර, මිහින්තලේ සහ තන්තිරිමලේ යන ප්‍රදේශවල පාසල් 11ක් වසා තැබෙනවා.\nඋතුරුමැද පළාත් අධ්‍යාපන දෙපාර්තමේන්තුව සඳහන් කළේ පොසොන් උත්සව සමයේ විශේෂ රාජකාරී සඳහා පිට පළාත්වල සිට පැමිණෙන ආරක්ෂක අංශ නිලධාරීන්ට නවාතැන් පහසුකම් සැපයීම වෙනුවෙන් මෙම පාසල් වසා තැබෙන බවයි.\nඒ අනුව අනුරාධපුර මධ්‍ය මහා විද්‍යාලය, ස්වර්ණපාලි ජාතික පාසල, වලිසිංහ හරිස්චන්ද්‍ර, ශාන්ත ජෝශෆ් සහ විවේකානන්ද මහා විද්‍යාලය ඇතුළු පාසල් 11ක් මෙලෙස වසා තැබෙනු ඇති.",
       "URL": "https://www.hirunews.lk/218188/පොසොන්-උත්සවය-වෙනුවෙන්-අනුරාධපුරයේ-පාසල්-11ක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=3307"
}