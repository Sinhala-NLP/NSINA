{
       "Source": "hirunews",
       "Timestamp": "Thursday, 06 October 2022 - 15:28",
       "Headline": "කේරළ ගංජා හා අයිස් මත්ද්‍රව්‍ය සමඟ පුද්ගලයෙකු විශේෂ කාර්ය බලකා අත්අඩංගුවට",
       "News Content": "කේරළ ගංජා හා අයිස් මත්ද්‍රව්‍ය සමඟ පුද්ගලයෙකු පොලිස් විශේෂ කාර්ය බලකා අත්අඩංගුවට පත් වී තිබෙනවා.\nඊයේ (05) අංක 11, ශාන්ති ආරච්චිගේ වත්ත, කොළඹ 12 යන ලිපිනයේ දී සිදු කළ වැටලීමකිනු යි මෙම අත් අඩංගුවට ගැනීම සිදු කර ඇත්තේ.\nඅත් අඩංගුවට ගන්නා විට සැකකරු සතු ව කේරළ ගංජා ග්‍රෑම් 475යි, අයිස් මත්ද්‍රව්‍ය ග්‍රෑම් 30ක් සමග විද්‍යුත් තරාදියක් තිබූ බව සඳහන්.\nසැකකරු වයස අවුරුදු 56ක කොළඹ 12 ප්‍රදේශයේ පදිංචි පුද්ගලයෙක්.\nවැඩිදුර විමර්ශන කටයුතු කෙසෙල්වත්ත පොලිසිය විසින් මෙහයවනු ඇති.\nමේ අතර, බලපත්‍ර නොමැති ව ඉරන ලද තේක්ක දැව සන්තකයේ තබාගෙන සිටි පුද්ගලයෙකු ද විශේෂ කාර්ය බලකා අත්අඩංගුවට පත් වී තිබෙනවා.\nඒ, ඊයේ (05) වැල්ලවාය පොලිස් වසමේ වෙහෙරයාය ප්‍රදේශයේ දී සිදු කළ වැටලීමකින්.\nඑහි දී පොලිසිය විසින් බලපත්‍ර නොමැති ව ඉරන ලද විවිධ ප්‍රමාණයේ තේක්ක ලෑලි 377ක් හා විවිධ ප්‍රමාණයේ තේක්ක උළුවහු කඳන් 06ක තොගයක් සොයාගෙන තිබෙනවා.\nසැකකරු වයස අවුරුදු 41ක ඇතිලිවැව ප්‍රදේශයේ පදිංචි පුද්ගලයෙක්.\nවැඩිදුර විමර්ශන කටයුතු හඳපානාගල අඩවි වන කාර්යාලයෙන් මෙහයවනු ඇති.",
       "URL": "https://www.hirunews.lk/317181/කේරළ-ගංජා-හා-අයිස්-මත්ද්‍රව්‍ය-සමඟ-පුද්ගලයෙකු-විශේෂ-කාර්ය-බලකා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=821"
}