{
       "Source": "hirunews",
       "Timestamp": "Monday, 15 January 2018 - 7:25",
       "Headline": "අල්ලස් කොමිසමට ගිය පිටපත",
       "News Content": "බැදුම්කර වංචාවට සම්බන්ධිත පුද්ගලයන්ට එරෙහිව නඩු පැවරීම සඳහා ඒ සම්බන්ධයෙන් සොයා බැලූ ජනාධිපති කොමිසම් වාර්තාවේ පිටපතක් ජනාධිපති මෛත්‍රිපාල සිරිසේන විසින් අල්ලස් හෝ දූෂණ විමර්ශන කොමිසමට යවා තිබෙනවා.\nබැඳුම්කර ගණුදෙනුවලදී සහ ඊට අදාළ සිද්ධීන්වලදී අල්ලස් චෝදනා ඉදිරිපත් කළ හැකි සිදුවීම් වී ඇති බවට කොමිසම සිය වාර්තාවේ සඳහන් කර තිබීම නිසා ඒ සම්බන්ධයෙන් පියවර ගැනීමට ජනාධිපතිවරයා විසින් එම වාර්තාවේ පිටපතක් මෙලෙස අල්ලස් කොමිසම වෙත යවා ඇති බවයි වාර්තාවන්නේ.\nඅල්ලස් කොමිසමේ ඉහළ නිලධාරීන් පිරිසක් මේ වනවිට බැඳුම්කර කොමිසම් වාර්තාව අධ්‍යයනය කරමින් සිටින අතර, ඉන් අනතුරුව මේ සම්බන්ධයෙන් ගත යුතු ඉදිරි පියවර පිළිබඳ තීරණයක් ගනු ඇති.",
       "URL": "https://www.hirunews.lk/181049/අල්ලස්-කොමිසමට-ගිය-පිටපත",
       "Category": "Local News",
       "Parent URL": "https://www.hirunews.lk/local-news.php?pageID=4125"
}