{
       "Source": "hirunews",
       "Timestamp": "Thursday, 19 October 2017 - 17:28",
       "Headline": "පොලිස් අත්අඩංගුවට ගත් සැකකරුවෙකු යතුරුපැදියක ගැටී මරුට",
       "News Content": "බිමතීන් රිය පැදවීම නිසා ගල්නෑව පොලිස් අත්අඩංගුවට පත්ව සිටි පුද්ගලයෙකු ශරිර කෘතයක් සදහා අතුරු මාර්ගයක් අසලට රැගෙනෙ ගිය අවස්ථාවේ නීති විරෝධී මත්පැන් ප්‍රවාහනය කල යතුරු පැදියක ගැටීමෙන් ජීවිතක්ෂයට පත්ව තිබෙනවා.\nමෙලෙස අනතුරට ලක්ව ඇත්තේ ගල්නෑව නාමල්ගමුව ප්‍රදේශයේ පදිංචි එක්දරු පියෙකු වන 52 හැවිරිදි එස්.එච්.ඒ.අයි ගුණතිලක නම් අයයි.\nගල්නෑව පොලිසියේ නිළධාරින් එම වසම තුළ වරෙන්තුකරුවන් අත්අඩංගුවට ගැනීමේ හා රථවාහන පරික්ෂා කිරීමේ විශේෂ මෙහෙයුමක් ඊයේ (18) රාත්‍රියේ ක්‍රියාත්මක කර තිබෙනවා.\nඑහිදී මත්පැන් පානයකල පුද්ගලයකු යතුරු පැදිය පාලනය කරගත නොහැකිව ගල්නෑව තඹුත්තේගම ප්‍රධාන මාර්ගයේ ගමන් කරමින් සිටින අයුරු දැක පොලිස් නිළධාරීන් ඔහු අත්අඩංගුවට ගෙන තිබුණා.\nසැකකරු පොලිස් ජීප් රථයට නංවාගෙන පොලිස් ස්ථානය වෙත රැගෙන යාමට සූදානම් වන විට  තවත් වරෙන්තුකරුවකු ගල්නෑව මුදුන්ගම ප්‍රදේශයේ සිටින බවට ලැබුණු තොරතුරකට අනුව පොලිස් නිළධාරීන් සිව් දෙනෙකු පොලිස් ජීප් රථයෙන් මුදුන්ගම ප්‍රදේශයේ එම වරෙන්තුකරුගේ නිවස අසලට ගොස්  තිබෙනවා.\nඒ අවස්ථාවේදී ජීවිතක්ෂයට පත් සැකකරු මූත්‍රා කිරීමට අවශ්‍යය බව පවසා ඇති අතර ඔහුව නිවස ඉදිරිපිට ඇති අතුරු මාර්ගයට පොලිස් නිළධාරියකු කැඳවාගෙන පැමිණ මුත්‍ර කිරිමට අවස්ථාව ලබා දුන්නා.\nපොලිසිය හසුකර ගැනීමට පැමිණි වරෙන්තුකරුගේ යතුරු පැදිය පොලිස් නිළධාරීන් ජීප් රථය නවතා තිබූ නිවසට මත්පැන් රැගෙන පැමිණ ඇති අතර නිළධාරීන් දැකීමෙන් ඔවුන් කලබලයට පත්ව තිබෙන බවයි වාර්තා වන්නේ.\nඅනතුරුව ඔවුන් යතුරු පැදියේ වේගය වැඩි කර පළා යාමට උත්සහ කරන අවස්ථාවේ මාර්ගය අසල මුත්‍රා කරමින් සිටි පුද්ගලයාගේ අනතුරට ලක්ව තිබෙනවා.\nකෙසේ වෙතත් යතුරු පැදියේ පැමිණි පුද්ගලයා ඔහු සමග පැමිණි කාන්තාව සමග කසිප්පු එම ස්ථානයේම දමා යතුරු පැදියෙන් පලාගිය බව සඳහන්.\nඑම යතුරුපැදියෙන් මත්පැන් ප්‍රවාහනය කරමින් සිට ඇත්තේ මවක් සහ පුත්‍රයෙක්.\nපසුව පොලිස් නිළධාරීන් සැකකාරිය නීති විරෝධි මත්පැන් බෝතල් 10 ක් සමග අත්අඩංගුවට ගෙන ඇති අතර අනතුරකට ලක්ව තුවාල ලැබූ සැකකරු කඩිනමින් තඹුත්තේගම මූලික රෝහල වෙත රැගෙන යාමට කටයුතු කලත් ඔහු ජීවිතක්ෂයට පත්ව තිබුණා.\nඅද (19)  උදෑසන අදාළ අනතුර සිදුකර පළා ගිය සැකකරු ගල්නෑව පොලිසියට භාරවී ඇති අතර ඔහු සහ  සැකකාර කාන්තාව කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/173927/පොලිස්-අත්අඩංගුවට-ගත්-සැකකරුවෙකු-යතුරුපැදියක-ගැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4263"
}