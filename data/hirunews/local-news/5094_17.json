{
       "Source": "hirunews",
       "Timestamp": "Sunday, 10 April 2016 - 13:29",
       "Headline": "චීනය සමඟ වෙළඳ ගිවිසුමක්",
       "News Content": "මේ වසර නිමවීමට පෙර ඉන්දියාව සමඟ ආර්ථික ගිවිසුමකට එළඹෙන අතර චීනය සමඟ නිදහස් වෙළඳ ගිවිසුමකටද එළඹීමට පියවර ගන්නා බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nචීන සංචාරය නිම කරමින් අද අලූයම දිවයිනට පැමිණි අග්‍රාමාත්‍යවරයා මේ බව කියා සිටියේ අරලියගහ මන්දිරයේ පැවති විශේෂ මාධ්‍ය හමුවකට එක්වෙමින්.\nඇමරිකානු ජනාධිපතිවරණයෙන් පසුව පත්වන නව පාලනයේ ප්‍රතිපත්ති දැනගැනීමට හැකිවනු ඇති බව අග්‍රාමාත්‍යවරයා මෙහිදී කියා සිටියා.\nඑමෙන්ම ඉරානය තායිලන්තය පකිස්ථානය සහ තුර්කිය සමඟ ලබන වසරේදී වෙළඳ ගිවිසුම්වලට එළඹෙන බවයි අග්‍රාමාත්‍යවරයා එහිදී අදහස් පළ කළේ.",
       "URL": "https://www.hirunews.lk/130550/චීනය-සමඟ-වෙළඳ-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=5094"
}