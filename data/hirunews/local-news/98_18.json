{
       "Source": "hirunews",
       "Timestamp": "Monday, 14 August 2023 - 17:31",
       "Headline": "පවුල් ආරවුල් නිසා සිය පවුලම වස පානය කර රෝහලේ",
       "News Content": "මාස 11 ක් සහ අවුරුදු 05 ක් වයසැති සිය දියණියන් දෙදෙනාට වස පොවා දෙමාපියන්ද වස පානය කිරීමේ පුවතක් රඹුක්කන - පත්තම්පිටිය ප්‍රදේශයෙන් වාර්තා වෙනවා.\nමේ වන විට ඔවුන් 04 දෙනා මාවනැල්ල රෝහලේ ප්‍රතිකාර ලබන අතර ඔවුන්ගේ තත්ත්වය බරපතල නොවන බවයි රෝහල් ආරංචි මාර්ග සදහන් කළේ.\nඅනියම් සබඳතාවක් මුල්කර ගනිමින් 27 හැවිරිදි අදාළ කාන්තාව, 28 හැවිරිදි ස්වාමිපුරුෂයා සමග ආරවුලක් ඇති කරගෙන තිබෙනවා.\nඊයේ අලු‍යම මව විසින් පළමුව සිය දියණියන්ට වස පොවා අනතුරුවයි අදාළ කාන්තාව වස පානය කර ඇත්තේ. එය දැක ඇගේ සැමියාද පසුව වස පානය කර ඇති බව සඳහන්.",
       "URL": "https://www.hirunews.lk/344821/පවුල්-ආරවුල්-නිසා-සිය-පවුලම-වස-පානය-කර-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=98"
}