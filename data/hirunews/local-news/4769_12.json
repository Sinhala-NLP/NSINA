{
       "Source": "hirunews",
       "Timestamp": "Saturday, 03 December 2016 - 16:19",
       "Headline": "දියේ ගිලීමෙන් තරුණයකු මරුට (ඡායාරූප)",
       "News Content": "දිඹුල ඩෙවෝන් ඇලේ දිය නෑමට ගිය තරුණයකු දියේ ගිලීමෙන් ජීවිතක්ෂයට පත්වී තිබෙනවා.\nඩෙවෝන් දිය ඇල්ලට ජලය ගලා බසින මෙම ඇලේ ගිලීමෙන් මරණයට පත්වී ඇත්තේ රාජගිරිය ප්‍රදේශයේ පදිංචි 18 හැවිරිදි තරුණයෙක්.\nඔහු දිඹුල ප්‍රදේශයේ ආගමික කටයුත්තක් සඳහා පැමිණ මිතුරන් කිහිප දෙනෙකු සමග දිය නෑමට ගිය අවස්ථාවේ අනතුරට ලක්ව ඇති බවයි අප වාර්තාකරු සඳහන් කලේ.\nතරුණයා දියේ ගිලී අතුරුදන්ව සිටියදී දිඹුල පොලිසියේ නිලධාරීන් සහ ප්‍රදේශවාසීන් එක්ව ඔහුගේ සිරුර සොයාගෙන තිබෙනවා.\nමෘත ශරීරය කොටගල රෝහලේ තැන්පත් කර ඇති අතර දිඹුල පොලිසියයි විමර්ශණ මෙහෙයවන්නේ.\nඡායාරූප - හැටන් රංජිත් රාජපක්ෂ / චන්දන ජයවීර",
       "URL": "https://www.hirunews.lk/148873/දියේ-ගිලීමෙන්-තරුණයකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4769"
}