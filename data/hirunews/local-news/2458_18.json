{
       "Source": "hirunews",
       "Timestamp": "Sunday, 13 September 2020 - 8:19",
       "Headline": "ඉන්දියාවෙන් මෙරටට ගෙන ඒමට සූදානම් කර තිබූ කහ තොගයක් හමුවෙයි (වීඩියෝ)",
       "News Content": "තමිල්නාඩු ප්‍රාන්තයේ සිට නීතිවිරෝධී ලෙස මෙරටට රැගෙන ඒමට සූදානම් කර තිබූ කහකැබලි කිලෝ දහසක් සමග සැකකරුවන් 3 දෙනකු මණ්ඩපම් - වේදාලේ ප්‍රදේශයේදී ඉන්දීය වෙරළාරක්ෂක බලකාය අත්අඩංගුවට ගෙන තිබෙනවා.\nපොහොර බෑග් 34ක මෙම කහ කැබලි අසුරා ලොරි රථයකින් වේදාලෙයි වෙරළබඩ ප්‍රදේශයට රැගෙනවිත් තිබූ බවයි ඉන්දීය මාධ්‍ය වාර්තා කළේ.\nකහ කිලෝවක් එහි අලෙවි වන්නේ ඉන්දීය රුපියල් 95ක් වැනි මිලකටයි.\nඑබැවින් මෙම කහ තොගය නීතිවිරෝධීව මන්නාරම් බොක්ක හරහා මුහුදු මාර්ගයෙන් ශ්‍රී ලංකාවට රැගෙනවිත් වැඩි මිලට අලෙවි කිරීම සැකකරුවන්ගේ අරමුණ වන්නට ඇති බවට ඉන්දීය පොලීසිය සැක පළ කරනවා.",
       "URL": "https://www.hirunews.lk/250075/ඉන්දියාවෙන්-මෙරටට-ගෙන-ඒමට-සූදානම්-කර-තිබූ-කහ-තොගයක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2458"
}