{
       "Source": "hirunews",
       "Timestamp": "Monday, 10 April 2023 - 7:26",
       "Headline": "මිනිස් ජාවාරමට හසු වූ ලාංකිකයන් පිරිසක් බේරාගැනීමට ශ්‍රී ලංකාව සහාය පතයි",
       "News Content": "මියන්මාරයේ අතරමංව සිටින ශ්‍රී ලාංකිකයින් 04 දෙනෙකුගෙන් යුත් කණ්ඩායමක් යළිත් මෙරටට ගැනීමට සහාය ලබාදෙන ලෙස ශ්‍රී ලංකාව මියන්මාර රජයෙන් ඉල්ලීමක් කර තිබෙනවා.\nමෙරට මියන්මාර තානාපති ජනක බණ්ඩාර පසුගියදා නේ පී ටෝ හි විදේශ කටයුතු අමාත්‍යාංශයේ දි මියන්මාර විදේශ අමාත්‍ය යූ තාන් ස්වේ හමු වූ අවස්ථාවේ දියි මෙමෙ ඉල්ලීම සිදු කෙරුණේ.\nමෙලෙස මියන්මාරයේ සිර ව ඇත්තේ මිනිස් ජාවාරමට ගොදුරු වූ පිරිසක් බවත් හෙළි ව තිබෙනවා.\nමේ සම්බන්ධයෙන් වහා මැදිහත් වී මියන්මාර බලධාරීන් හරහා විපතට පත් වූවන් මුදා ගැනීමට සුදුසු ක්‍රියාමාර්ග ගන්නා ලෙස තානාපතිවරයා මියන්මාර විදේශ කටයුතු අමාත්‍යවරයාගෙන් ඉල්ලා ඇති බවයි වාර්තා වන්නේ.",
       "URL": "https://www.hirunews.lk/332142/මිනිස්-ජාවාරමට-හසු-වූ-ලාංකිකයන්-පිරිසක්-බේරාගැනීමට-ශ්‍රී-ලංකාව-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=423"
}