{
       "Source": "hirunews",
       "Timestamp": "Wednesday, 23 November 2016 - 15:35",
       "Headline": "උතුරේ කොල්ල කල්ලියක ආයුධ හමුවෙයි (ඡායාරූප)",
       "News Content": "උතුරු පළාතේ ව්‍යාපාරිකයන්ගේ නිවාස කොල්ලකෑම සම්බන්ධයෙන් අත්ඩංගුවට ගත් සැකකරුවන් සගවා තිබු අවි ආයුධ තොගයක් සොයාගෙන තිබෙනවා.\nඒ වව්නියාව පොලිසිය කල විමර්ශණයකදීයි.\nපසුගිය 16 වනදා කොල්ලකෑම්වලට සම්බන්ධ සැකකරුවන් අත්අඩංගුවට ගැනුනු අතර එම අවස්ථාවේදී ද ඔවුන් සතුව තිබු ආයුධ තොගයක් පොලිස් භාරයට ගැනුනා.\nඊයේ සොයාගත් ආයුධ අතර තියුණු ආයුධ කිහිපයක් මෙන්ම කොල්ලකෑම් කල අවස්ථාවේදී හැඳ සිටි කබා කිහිපයක් ද හමුවී තිබෙනවා.\nමෙම සැකකරුවන් දහවල් කාලයේ යතුරුපැදිවල ගමන් කරමින් ඇතැම් කොල්ලකෑම් සිදුකර තිබු අතර රාත්‍රී කාලයේ නිවෙස් වෙත ඇතුලුවී ආයුධ පෙන්වා බිය ගැන්වීමෙන් ද දේපළ කොල්ලකා තිබු බව සඳහන්.\nසිද්ධිය පිළිබඳ වව්නියාව පොලිසියයි විමර්ශන මෙහෙයවන්නේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/148169/උතුරේ-කොල්ල-කල්ලියක-ආයුධ-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4783"
}