{
       "Source": "hirunews",
       "Timestamp": "Wednesday, 30 January 2019 - 16:12",
       "Headline": "රේගු නිලධාරීන් සේවයෙන් ඉවත්වෙයි",
       "News Content": "රේගු අධ්‍යක්‍ෂ ජනරාල් ධුරයට නාවික හමුදාවේ විශ්‍රාමික නිලධාරියෙකු පත් කිරීමට එරෙහිව රේගු  නිළධාරින් මේ වනවිට සේවයෙන් ඉවත්වී අඛන්ඩ වෘත්තිය ක්‍රියාමාර්ගයක නිරතවනවා.\nහිටපු රේගු අධ්‍යක්ෂ ජනරාල් පී.එස්.එම්. චාර්ල්ස් හදිසියේම එම තනතුරෙන් ඉවත් කර මෙම පත් කිරීම සිදුකර ඇති බවයි රේගු නිලධාරීන්ගේ සංගමයේ සභාපති උදිත ජයසිංහ කියා සිටියේ.\nකටුනායක ගුවන්තොටුපළ, කොළඹ වරායේ මගී සහ අපනයන අංශ හැර ආනයන විමර්ශණ කටයුතු සිදුකරන අංශවල රේගු නිලධාරීන් මෙම වර්ජනයට එක්ව සිටින බවද හිරු ප්‍රවෘත්ති අංශය කළ විමසීමකට ප්‍රතිචාර දක්වමින් ඔහු සඳහන් කළා.\nමේ අතර සමස්ත ලංකා බහලූම් ප්‍රවාහන හිමියන්ගේ සංගමයේ සභාපති සනත් මංජුල කියා සිටියේ රේගු නිලධාරීන් සිදුකරන මෙම වර්ජනයට තමන්ද සහය පළ කරන බවයි.\nවර්ජනය ක්‍රියාත්මක වුවත් භාණ්ඩ අපනයනය කිරීමේදී සිදුකරන රේගු පරීක්ෂාවන් ඇතුලූ පරීක්ෂණ කිහිපයක් තවදුරටත් ක්‍රියාත්මක වන බව වරාය ආරංචි මාර්ග සඳහන් කළා.",
       "URL": "https://www.hirunews.lk/209361/රේගු-නිලධාරීන්-සේවයෙන්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3527"
}