{
       "Source": "hirunews",
       "Timestamp": "Thursday, 15 February 2018 - 10:06",
       "Headline": "නිවසක මාස තුනක් පමණ පැරණි මළසිරුරක් (ඡායාරූප)",
       "News Content": "නෝටන්බ්‍රීජ් පොලිස් වසමට අයත් කිරිවන්එළිය ග්‍රාමයේ නිවසක තිබී කාන්තා මළ සිරුරක ඇට කොටස් හා හිස හමුවී ඇති බව නෝටන්බ්‍රීජ් පොලීසිය පවසනවා.\nමෙසේ සොයාගෙන ඇත්තේ, එම ගෙහිමි කාන්තාව වන හැත්තෑ නම හැවිරිදි රාජපක්ෂ මුදියන්සේලාගේ කුසුමාවතී නැමති සිව් දරු මවක්.\nමෙම කාන්තාව හුදෙකලා නිවසක තනිවම පදිංචිව සිට ඇති අතර මාස තුනක පමණ කාලයකින් වැඩිහිටි දීමනාව ලබා ගැනීම සඳහා නොපැමිණි නිසා අසල්වාසී ඥාතීන් පිරිසක් විසින් ඊයේ (14) පස්වරුවේ ඇය පදිංචිව සිටි නිවසට ගොස් සොයාබලා තිබෙනවා.\nඑහිදී නිවස තුළ ඇඳ අසල තිබී ඇගේ ශරීරයේ ඇටකටු හා හිස දක්නට ලැබුණ බවට නෝටන්බ්‍රීජ් පොලීසියට පැමිණිළි කර තිබෙනවා.\nමෙම කාන්තාවගේ දරුවන් සිව් දෙනාගෙන් වැඩිහිටි පුත්‍රයා හා ස්වාමියා වසර කීපයකට පෙර මිය ගොස් ඇති අතර අනෙක් දරුවන් ඈත ප්‍රදේශවල පදිංචිව සිටිනවා.\nඇය වැඩිහිටි දීමණාව ලබා ගනිමින් තනිවම නිවසේ ජීවත් වෙමින් සිටි බව අසල්වාසීන් පවසනවා.\nමෙම මරණය සම්බන්ධව මහේස්ත්‍රාත් පරීක්ෂණය අද (15) හැටන් මහේස්ත්‍රාත්වරයා විසින් පැවැත්වීමට නියමිතව තිබෙනවා.",
       "URL": "https://www.hirunews.lk/183692/නිවසක-මාස-තුනක්-පමණ-පැරණි-මළසිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4079"
}