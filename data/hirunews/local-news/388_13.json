{
       "Source": "hirunews",
       "Timestamp": "Thursday, 27 April 2023 - 7:03",
       "Headline": "ආයුධ ලඟ තබාගත් අයෙක් පොලීසියට හසු වේ",
       "News Content": "පිටිගල, හොරංගොල්ල ප්‍රදේශයේ දී ඊයේ(26) පස්වරුවේ පිස්තෝලයක් සහ පතොරම් ලඟ තබා ගත් අයෙක් අත්අඩංගුවට ගෙන තිබෙනවා.\nජයවර්ධනපුර විශේෂ කාර්‍ය බලකා කඳවුරේ නිලධාරීන් ලද තොරතුරක් මත මෙම වැටලීම සිදුකර තිබෙනවා.\nඑහිදී සැකකරු සන්තකයේ තිබී විදේශ රටක නිශ්පාදිත 9mm වර්ගයේ උණ්ඩ යෙදිය හැකි පිස්තෝල අවියක්, පතොරම් ගැබක් සහ පතොරම් 13ක් හමු වී තිබෙනවා.\nමෙම සැකකරු පසුගිය වසරේ සැප්තැම්බර් මස තුන් වන දින නියාගම ප්‍රදේශයේ දී ගිනි අවියකින් වෙඩි තබා මනුෂ්‍ය ඝාතනයක් සිදු කිරීම සම්බන්ධයෙන්ද ඇප මත මුදා හැර සිටි පුද්ගලයෙක් බවයි පොලිසිය පවසන්නේ.\nසැකකරු වයස අවුරුදු 35ක් වන හොරංගල්ල, තල්ගස්වල ප්‍රදේශයේ පදිංචිකරුවෙක්.\nඅත් අඩංගුවට ගත් සැකකරු අද දුන ඇල්පිටිය මහේස්ත්‍රාත් අධිකරණය වෙත පිටිගල පොලිසිය විසින් ඉදිරිපත්කිරීමට නියමිතයි.",
       "URL": "https://www.hirunews.lk/333540/ආයුධ-ලඟ-තබාගත්-අයෙක්-පොලීසියට-හසු-වේ",
       "Category": "Local News",
       "Parent URL": "https://www.hirunews.lk/local-news.php?pageID=388"
}