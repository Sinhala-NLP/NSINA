{
       "Source": "hirunews",
       "Timestamp": "Wednesday, 16 September 2020 - 13:09",
       "Headline": "පසුගිය රජය කළ නිවාස මූල්‍ය අක්‍රමිකතා ගැන කඩිනමින් නීතිය ක්‍රියාත්මක කරනවා -රාජ්‍ය අමාත්‍ය ඉන්දික අනුරුද්ධ (වීඩියෝ)",
       "News Content": "පසුගිය රජය සමයේ නිවාස ලබාදීමේ ව්‍යාපෘති වලදී මූල්‍ය අක්‍රමිකතා සහ වංචා දූෂණ සිදුකළ සියළු  පුද්ගලයින්ට කඩිනමින් නීතිය ක්‍රියාත්මක කරන බව රාජ්‍ය අමාත්‍ය ඉන්දික අනුරුද්ධ මහතා පවසනවා.\nඔහු මේ බව සඳහන් කලේ වව්නියාව ජාතික යන්ත්‍රෝපකරණ ආයතනයේ සිදුකල නිරීක්ෂන චාරිකාවකින් අනතුරුව මාධ්‍ය වෙත අදහස් දක්වමින්.\nග්‍රාමීය නිවාස හා ඉදිකිරීම් හා ගොඩනැගිලි ද්‍රව්‍ය කර්මාන්ත ප්‍රවර්ධන රාජ්‍ය අමාත්‍ය ඉන්දික අනුරුද්ධ මහතා වව්නියාවේ පිහිටි ශ්‍රී ලංකා රාජ්‍ය ඉංජිනේරු සංස්ථාවේ ජාතික යන්ත්‍රෝපකරණ ආයතනය වෙත පැමිණියේ ඊයේ පස්වරුවේයි.\nඑහිදී දැනට සක්‍රිය සහ අක්‍රිය තත්ත්වයේ පවතින යන්ත්‍රෝපකරණ නිරීක්ෂනය කල රාජ්‍ය අමාත්‍යවරයා එහි පාලනාධිකාරිය සමඟ ආයතනික ගැටළු පිළිබඳවද සාකච්ඡා කලා.",
       "URL": "https://www.hirunews.lk/250351/පසුගිය-රජය-කළ-නිවාස-මූල්‍ය-අක්‍රමිකතා-ගැන-කඩිනමින්-නීතිය-ක්‍රියාත්මක-කරනවා-රාජ්‍ය-අමාත්‍ය-ඉන්දික-අනුරුද්ධ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2451"
}