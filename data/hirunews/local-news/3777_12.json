{
       "Source": "hirunews",
       "Timestamp": "Tuesday, 28 August 2018 - 7:23",
       "Headline": "මත්ද්‍රව්‍ය පාලනය කරන්න, ජනපතිගෙන් පොලීසියට උපදෙස්",
       "News Content": "උතුරු - නැගෙනහිර පළාත්වල ක්‍රියාත්මක වන මත්ද්‍රව්‍ය ජාවාරම මැඩලීම සඳහා ගෙන යන වැඩපිළිවෙල කාර්යක්ෂම කරන ලෙස ජනාධිපති මෛත්‍රීපාල සිරිසේන, පොලිස්පතිවරයාට උපදෙස් ලබාදී තිබෙනවා.\nඋතුරු - නැගෙනහිර පළාත් සංවර්ධනය සඳහා වන ජනාධිපති කාර්ය සාධන බලකාය දෙවනවරටත් ඊයේ ජනාධිපති කාර්යාලයේදී ජනාධිපතිවරයාගේ ප්‍රධානත්වයෙන් රැස්වුණා.\nඑහිදී උතුරු - නැගෙනහිර පළාත්වල සිදුකෙරෙන සංවර්ධන වැඩපිළිවෙල පිළිබදව ද වැඩි අවධානයක් යොමුවී තිබෙනවා.\nඋතුරු - නැගෙනහිර පළාත් සංවර්ධනය සඳහා වන ජනාධිපති කාර්ය සාධන බලකායේ රැස්වීමට විපක්ෂ නායක ආර්. සම්බන්ධන්, උතුරු - නැගෙනහිර පළාත් ආණ්ඩුකාරවරුන්, රජයේ අමාත්‍යවරුන් මෙන්ම ත්‍රිවිධ හමුදාපතිවරුන් සහ පොලිස්පතිවරයා ද එක්වුණා.",
       "URL": "https://www.hirunews.lk/198568/මත්ද්‍රව්‍ය-පාලනය-කරන්න-ජනපතිගෙන්-පොලීසියට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3777"
}