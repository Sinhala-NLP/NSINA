{
       "Source": "hirunews",
       "Timestamp": "Wednesday, 08 January 2020 - 9:09",
       "Headline": "මැද පෙරදිග රටවල් කිහිපයක් ඉහළින් ගුවන් යානා පියාසර කරවීම ඇමරිකාව අත්හිටුවයි",
       "News Content": "ඉරානය, ඉරාකය, පර්සියානු ගල්ෆ් කලාපය සහ  ඕමාන් ගල්ෆ් කලාපයට ඉහළින් ගුවන් යානා පියාසර කරවීම් තාවකාලිකව අත්හිටුවා ඇති බව ඇමරිකානු ෆෙඩරල් ගුවන් සේවා පරිපාලනය ප්‍රකාශ කළා.\nඒ ට්විටර් පණිවුඩයක් නිකුත් කරමින්.\nඊට හේතුව ඉරාකයේ ඇමරිකානු කදවුරු දෙකකට ඉරානය විසින් බැලැස්ටික් මිසයිල ප්‍රහාර 12 කට අධික සංඛ්‍යාවක් එල්ල කිරිමත් සමගයි.\nමේ අතර, මෙම ප්‍රහාරය සම්බන්ධයෙන් හෙට දිනයේ ප්‍රකාශයක් සිදු කිරීමට අපේක්ෂා කරන බව ඇමරිකානු ජනාධිපති ඩොනල්ඞ් ට්‍රම්ප් ට්විටර් පණිවුඩයක් නිකුත් කරමින් සඳහන් කර තිබෙනවා.\nUpdate : --------------------------------------\nඇමරිකානු ජනාධිපති ඩොනල්ඩ් ට්‍රම්ප්ගේ නියෝගයක් මත ඉරානයේ ඉහළ පෙළේ හමුදා නායකයෙකු වූ ජෙනරාල් කසෙම් සොලෙයිමානි ඝාතනය කිරීමත් සමග ඉරානය සහ ඇමරිකාව අතර අර්බුදකාරි තත්ත්වය යළි උත්සන්න වුණා.\nඊට ප්‍රතිචාර දක්වමින් ඉරානය කියා සිටියේ ඇමරිකාවෙන් පළි ගන්නා බවයි.\nඑමෙන්ම, ජෙනරාල් කසෙම් සොලෙයිමානි ඝාතනය කිරීමට අණ දුන් ඇමරිකානු ජනාධිපති ඩොනල්ඩ් ට්‍රම්ප්ගේ හිසට පසුගියදා ඉරානය විසින් ඩොලර් මිලියන 80ක ලංසුවක් ඉදිරිපත් කළා.\nමේ අතර, ජෙනරාල් කසෙම් සොලෙයිමානි ගේ අවසන් කටයුතු සිදුකරන අවස්ථාවට පැමිණි ජනතාව අතර ඇති වූ තෙරපීමකින් 56 දෙනෙකු මියගොස් තිබෙනවා.\nඑමෙන්ම, 200 කට අධික පිරිසක් තුවාල ලබා ඇති බවයි විදෙස් මාධ්‍ය වාර්තා සදහන් කළේ.\nමේ හේතුවෙන් ඔහුගේ භූමදාන කටයුතු කල් දමා තිබෙනවා.",
       "URL": "https://www.hirunews.lk/231824/මැද-පෙරදිග-රටවල්-කිහිපයක්-ඉහළින්-ගුවන්-යානා-පියාසර-කරවීම-ඇමරිකාව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2964"
}