{
       "Source": "hirunews",
       "Timestamp": "Thursday, 27 October 2022 - 18:23",
       "Headline": "ඇමරිකානු ටෙස්ලා සමාගම ඔවුන්ගේ නවීනතම මෝටර් රථ 24000ක් නැවත කැඳවයි",
       "News Content": "ඇමරිකාවේ ප්‍රමුඛතම විද්‍යුත් මෝටර් රථය නිෂ්පාදකයා වන ටෙස්ලා සමාගම විසින් වසර 2017 සහ 2020 අතර කාලය තුළ දී නිෂ්පාදනය කළ model 3 වර්ගයේ කාර් රථ 24000 ක් නැවත කැදවීමට තීරණය කර තිබෙනවා.\nමීට හේතු වී ඇත්තේ එම මෝටර් රථවල දෙවැනි ආසනයේ වම්පස ආසන පටි තද කරන බකලය සහ එම ආසනයේම මැද ආසන පටි තද කරන බකලය නිවැරදිව සවි කර නොතිබීමයි.\nඅදාල මෝටර් රථවල මෙම බකල සවිකිරීමේ දී වම දකුණ මාරු කර සවි කර ඇති බවටයි මෙතෙක් කරන ලද විමර්ශනවලදී හෙළිවී ඇත්තේ.\nමෙලෙස ටෙස්ලා සමාගම විසින් අලෙවි කරන ලද මෝටර් රථ 105ක් අදාල වරද සම්බන්ධයෙන් අලුත්වැඩියා කටයුතු සිදු කර වගකීම් හිමිකම් ඇතුළුව සේවා අලුත්වැඩියා කිරීම් ඉල්ලා තිබෙනවා.\nඇමරිකානු ජාතික මහාමාර්ග රථවාහන ආරක්ෂක පරිපාලනය පැවසුවේ මෙම ආපසු කැඳවීමේ තීරණයට හේතුවී ඇත්තේ ද අදාළ අත්වැරදීම බවයි.",
       "URL": "https://www.hirunews.lk/318992/ඇමරිකානු-ටෙස්ලා-සමාගම-ඔවුන්ගේ-නවීනතම-මෝටර්-රථ-24000ක්-නැවත-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=774"
}