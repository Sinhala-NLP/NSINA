{
       "Source": "hirunews",
       "Timestamp": "Monday, 26 March 2018 - 10:03",
       "Headline": "දෙහිවල ගල්කිස්ස මහ නගර සභාවට පොහොට්ටුවෙන් නගරාධිපතිවරයෙක්",
       "News Content": "එක්සත් ජාතික පක්ෂයට බලය හිමි වූ දෙහිවල - ගල්කිස්ස මහ නගර සභාවේ නගරාධිපතිවරයා ලෙස පොදුජන පෙරමුණේ නාවලගේ ස්ටැන්ලි ඩයස් තේරී පත් වුණා.\nඒ අද (26) පෙරවරුවේ ජන්ද විමසිමේදීයි.\nමෙහිදී පොදුජන පෙරමුණ ජන්ද 23ක් හිමිකර ගත් අතර එක්සත් ජාතික පක්ෂයෙන් නගරාධිපති අපේක්ෂිකාව ලෙස ඉදිරිපත් වූ හිටපු නගරාධිපතිනියක වන සුනේත්‍රා රණසිංහට හිමි වූයේ ජන්ද 21ක් පමණයි.\nපසුගිය පලාත් පාලන මැතිවරණයේ ප්‍රතිඵල වලට අනුව එක්සත් ජාතික පක්ෂය සහ ශ්‍රී ලංකා පොදුජන පෙරමුණ ආසන 19 බැගින් හිමිකර ගනු ලැබුවා.\nඑක්සත් ජනතා නිදහස් සන්ධානය ආසන 06ක් හිමිකර ගත් අතර ජනතා විමුක්ති පෙරමුණ ලබාගත් ආසන සංඛ්‍යාව 04ක්.\nඅද ජන්ද විමසීමේදී එක්සත් ජනතා නිදහස් සන්ධානයේ මන්ත්‍රීවරුන් දෙදෙනෙකු එක්සත් ජාතික පක්ෂයට සහයෝගය පළ කළ අතර හතර දෙනෙකු ශ්‍රී ලංකා පොදුජන පෙරමුණට සහයෝගය පළ කළා.\nජනතා විමුක්ති පෙරමුණේ මන්ත්‍රීවරුන් හතර දෙනා ජන්දය දීමෙන් වැලකී සිටි බවයි එහි සිටි අප වාර්තාකරු සඳහන් කළේ.\nමේ අතර මොරටුව මහ නගර සභාවේ නගරාධිපතිවරයා ලෙස පොදුජන පෙරමුණේ සමන් ලාල් ප්‍රනාන්දුව තේරී පත්ව තිබෙනවා.\nපලාත් පාලන මැතිවරණයේදී පොදුජන පෙරමුණ මන්ත්‍රී ආසන 23ක් හිමිකර ගනිමින් මෙම මහ නගර සභාව ජයගත් අතර එක්සත් ජාතික පක්ෂයට ආසන 16ක් හිමි වුණා.\nඑක්සත් ජනතා නිදහස් සන්ධානය සහ ජනතා විමුක්ති පෙරමුණ ආසන 04 බැගින් හිමිකර ගත් අතර ස්වාධීන කණ්ඩායමකට එක් ආසනයක් හිමි වුණා.\nඅද පැවති ජන්ද විමසීමේ විශේෂත්වය වන්නේ එක්සත් ජනතා නිදහස් සන්ධානයේ, ජනතා විමුක්ති පෙරමුණේ සහ ස්වාධීන කණ්ඩායමේ මන්ත්‍රීවරුන් ජන්දය දීමෙන් වැලකී සිටීමයි.",
       "URL": "https://www.hirunews.lk/186880/දෙහිවල-ගල්කිස්ස-මහ-නගර-සභාවට-පොහොට්ටුවෙන්-නගරාධිපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=4020"
}