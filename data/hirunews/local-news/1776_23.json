{
       "Source": "hirunews",
       "Timestamp": "Tuesday, 03 August 2021 - 21:21",
       "Headline": "වෙන්නප්පුව පොලීසියේ නිලධාරීන් 19 දෙනෙකුට කොරෝනා",
       "News Content": "අද දිනයේ මේ දක්වා අලුතින් කොරෝනා ආසාදිතයින් 1406 දෙනෙකු වාර්තාවීමත් සමඟ මෙරට සමස්ත ආසාදිත සංඛ්‍යාව 315,175 දක්වා ඉහළ ගියා.\nමේ අතර බලශක්ති අමාත්‍යංශයේ නිලධාරීන් කිහිප දෙනෙකු කොරෝනා ආසාදිතයන් බවට හඳුනාගැනීමෙන් පසු අමාත්‍ය උදය ගම්මන්පිළ අද සිට නිරෝධායනයට යොමුව තිබෙනවා.\nඔහු සිය නිළ ට්විටර් ගිණුමේ සටහනක් තබමින් සඳහන් කළේ කොරෝනා පරීක්ෂණයෙන් තමන් ආසාදිත නොවන බවට තහවුරු වුවද තමන් ස්වයංනිරෝධායනයට ලක්වන බවයි. එමෙන්ම, බලශක්ති අමාත්‍යාංශය ලබන 6 වන දා තෙක් වසා දමා තිබෙනවා.\nමේ අතර, වෙන්නප්පුව පොලීසියේ නිලධාරීන් 19 දෙනෙකුට කොරෝනා ආසාදනය වී ඇති බවට තහවුරු වී තිබෙනවා.\nඒ, පසුගිය දා එම පොලිස් ස්ථානයේ නිලධාරීන් 3 දෙනෙකු ආසාදිත බවට හඳුනා ගැනීමත් සමඟ ඔවුන්ගේ ආශ්‍රිතයන්  25 දෙනෙකුට සිදුකළ කොරෝනා පරීක්ෂණවලදියි.",
       "URL": "https://www.hirunews.lk/278786/වෙන්නප්පුව-පොලීසියේ-නිලධාරීන්-19-දෙනෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1776"
}