{
       "Source": "hirunews",
       "Timestamp": "Sunday, 09 July 2023 - 20:47",
       "Headline": "රිදියගම සෆාරි උද්‍යානයේ අක්‍රමිකතා කෝපා කමිටුවෙදී හෙළිවෙයි (වීඩියෝ)",
       "News Content": "රිදියගම සෆාරි උද්‍යානයේ සිටින සතුන් පිළිබඳව විධිමත් ලේඛනයක් පවත්වාගෙන ගොස් නැතැයි රාජ්‍ය ගිණුම් පිළිබඳ කාරක සභාවේදී අනාවරණ වුණා.\nඒ, ජාතික සත්වෝද්‍යාන දෙපාර්තමේන්තුවේ නිලධාරීන් එම කාරක සභාව හමුවට කැඳවූ අවස්ථාවේදීයී.\nරිදියගම සෆාරි උද්‍යානයේ සිදුවන සත්ව හිංසන සහ නිලධාරීන්ගේ අක්‍රමිකතා සම්බන්ධයෙන් හිරු ප්‍රවෘත්ති දිගින් දිගටම රට හමුවේ අනාවරණ කළා.\nඑහිදී සත්ව ඝාතන , කූට ලේඛන සකසමින් සත්වෝද්‍යාන දෙපාර්තමේන්තුවේ අධ්‍යක්ෂ ජනරාල්වරයාගේ අත්සනින් යුතුව ලබා දුන් ගිනිඅවි, රිදියගම සෆාරි\nඋද්‍යානයේ නියෝජ්‍ය අධ්‍යක්ෂවරයා සිදුකළ බව කියන බුරුත ගස් ජාවාරම් , මත්පැන් ජාවාරම් , කුරුලු බිත්තර ජාවාරම් ඇතුළු අක්‍රමිකතා අප අනාවරණ කළ සිදුවීම් අතරට අයත්.\nරිදියගම සෆාරි උද්‍යානයේ එම අක්‍රමිකතා කෝපා කමිටුව හමුවේද සනාථ වුණා.\nජාතික සත්වෝද්‍යාන දෙපාර්තමේන්තුවේ සිදුව ඇති අක්‍රමිකතා සම්බන්ධයෙන් ද මෙහිදී ප්‍රශ්න කෙරුණා",
       "URL": "https://www.hirunews.lk/340640/රිදියගම-සෆාරි-උද්‍යානයේ-අක්‍රමිකතා-කෝපා-කමිටුවෙදී-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=198"
}