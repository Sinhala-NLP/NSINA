{
       "Source": "hirunews",
       "Timestamp": "Friday, 10 August 2018 - 13:58",
       "Headline": "අපකීර්තිමත් තීන්දුවක් ගැන ඒකාබද්ධය කියයි",
       "News Content": "විපක්ෂ නායක ධුරයේ කිසිදු වෙනසක් සිදුනොවන බවට කතානායකවරයා අද පාර්ලිමේන්තුවේ සිදුකළ ප්‍රකාශය, පාර්ලිමේන්තු ඉතිහාසයේ අපකීර්තිමත්ම තීන්දුවක් බව, ශ්‍රී ලංකා පොදුජන පෙරමුණ පවසනවා.\nපාර්ලිමේන්තු මන්ත්‍රී ෂෙහාන් සේමසිංහ කොළඹ අද කැදවා තිබූ මාධ්‍ය හමුවකට එක්වෙමින් මේ බව කියා සිටියා.\nමේ අතර, දුම්රිය සේවකයින් ආරම්භ කර ඇති වැඩවර්ජනය සම්බන්ධයෙන් ද එහිදී පාර්ලිමේන්තු මන්ත්‍රී ෂෙහාන් සේමසිංහ අදහස් පළ කළා.\nඑහිදී ඔහු කියා සිටියේ අදාළ වැඩවර්ජනය සම්බන්ධයෙන් විෂය භාර අමාත්‍යවරයා නිද්‍රාශීලි ප්‍රතිපත්තියක් අනුගමනය කරන බවයි.",
       "URL": "https://www.hirunews.lk/197218/අපකීර්තිමත්-තීන්දුවක්-ගැන-ඒකාබද්ධය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3805"
}