{
       "Source": "hirunews",
       "Timestamp": "Wednesday, 16 December 2020 - 8:38",
       "Headline": "කන්තලේ ගුවන් අනතුරෙන් මියගිය නියමුවාගේ පශ්චාත් මරණ පරීක්ෂණය අද",
       "News Content": "කන්තලේ - සූරියපුර - ජනරංජන වැව ආසන්නයේදී ඊයේ සිදුවූ ගුවන් අනතුරෙන් මියගිය පුහුණු නියමුවාගේ දේහය සම්බන්ධයෙන් පශ්චාත් මරණ පරීක්ෂණය අද සිදුකිරීමට නියමිතයි.\nඒ, ත්‍රිකුණාමලය මහ රෝහලේදීයි. ඉන් අනතුරුව දේහය ඔහුගේ ඥාතීන් වෙත භාරදීමට කටයුතු කරන බව ගුවන් හමුදාව සඳහන් කළා.\nපුහුණු ගුවන් සැසියක් සඳහා ත්‍රිකුණාමලය - චීන වරාය ගුවන් හමුදා විද්‍යා පීඨයෙන් පී.ටී-හය වර්ගයේ මෙම ගුවන් යානය ඊයේ පස්වරුවේ ගුවන් ගත වී තිබූ අතර, කන්තලේ සූරියපුර ප්‍රදේශයට ඉහළින් පියාසර කරමින් තිබියදී හදිසියේ කඩා වැටුණා.\nඑහිදී ජීවිතක්ෂයට පත්වුණේ රුවන්වැල්ල - මාපිටිය ප්‍රදේශයේ පදිංචි 23 හැවිරිදි පුහුණු වන කැඩෙට් නිලධාරි ශාලින්ද අමරකෝන්.\nමෙම සිද්ධිය සම්බන්ධයෙන් වැඩිදුර විමර්ශන සඳහා ගුවන් හමුදාපතිවරයා විසින් විශේෂ කමිටුවක්ද පත් කර තිබෙනවා.\nකන්තලේ මහේස්ත්‍රාත්වරයා හා අධිකරණ වෛද්‍ය නිලධාරිවරයා ඊයේ පස්වරුවේ සිද්ධිය වූ ස්ථානයට පැමිණ ස්ථානීය පරීක්ෂා කිරීම්ද සිදුකරනු ලැබුවා.",
       "URL": "https://www.hirunews.lk/257147/කන්තලේ-ගුවන්-අනතුරෙන්-මියගිය-නියමුවාගේ-පශ්චාත්-මරණ-පරීක්ෂණය-අද",
       "Category": "Local News",
       "Parent URL": "https://www.hirunews.lk/local-news.php?pageID=2272"
}