{
       "Source": "hirunews",
       "Timestamp": "Monday, 20 March 2023 - 7:31",
       "Headline": "අධිකරණයේ ස්වාධීනත්වයට හානි නොවන ලෙස වැඩ කරන්නැයි එංගලන්තය ඉල්ලයි",
       "News Content": "ශ්‍රී ලංකාව තුළ මේ වනවිට (20) මැතිවරණය පැවැත්වීම සඳහා පැන නැගී ඇති දැඩි අර්බුදකාරී වාතාවරණය තුළ එය අධිකරණයේ ස්වාධීනත්වයට හානි නොවන ලෙසට සිදු කිරීමට ක්‍රියා කරන ලෙස එංගලන්තයේ සහ වේල්සයේ නීතිඥ මණ්ඩලය මෙරටින් ඉල්ලීමක් කර තිබෙනවා.\nමැතිවරණ සඳහා අයවැය ද ප්‍රතිපාදන මගින් වෙන් කර තිබියදී, එය අත් හිටුවීම මත මුදල් අමාත්‍යාංශ ලේකම්වරයාට සහ නීතිපතිවරයාට වළක්වාලමින් මෙරට ශ්‍රේෂ්ඨාධිකරණය මාර්තු 03 වැනි දින නිකුත් කළ අතුරු නියෝගයක් සම්බන්ධයෙන් ආණ්ඩු පක්ෂයේ මන්ත්‍රීවරුන් පිරිසක් එය අභියෝගයට ලක් කිරීම මතයි එංගලන්තය විසින් මෙම ඉල්ලීම සිදු කරනු ලැබුවේ.\nමෙම අතුරු නියෝගයෙන් පාර්ලිමේන්තුවේ බලතල සහ වරප්‍රසාද කඩ වී ඇති බව කියන ආණ්ඩු පක්ෂයේ මන්ත්‍රීවරුන් ඉල්ලා සිටින්නේ පාර්ලිමේන්තු වරප්‍රසාද පිළිබඳ කාරක සභාව විසින් සිදු කරන විමර්ශනය අවසන් වනතුරු එම අතුරු නියෝගය සම්බන්ධයෙන් බලධාරීන් ක්‍රියා නොකරන ලෙසයි.\nමේ සම්බන්ධයෙන් එංගලන්ත නීතිඥ කවුන්සිලයේ සභාපති නික් විනෙල් කේසී අවධාරණය කළේ \"ස්වාධීන අධිකරණයක් පැවතීම රටකට අත්‍යවශ්‍යතම අංගයක්'' බවයි.\nපාර්ලිමේන්තු කමිටුවක් ඉදිරියේ ශ්‍රේෂ්ඨාධිකරණ විනිසුරුවරුන්ගෙන් ප්‍රශ්න කිරීමේ යෝග්‍යතාව ශ්‍රී ලංකාවේ පාර්ලිමේන්තු බලධාරීන් “වඩාත් ප්‍රවේශමෙන්” නැවත සලකා බලනු ඇතැයි නීතිඥ මණ්ඩලය බලාපොරොත්තු වන බවත් ඔහු වැඩිදුරටත් පැවසුවා.\nඑමෙන්ම ඒ හා සමානව ශ්‍රී ලංකා රජය අධිකරණ නියෝගවලට අකීකරු වීම දිරිමත් කිරීම කවදා හෝ නිවැරදි විය හැකිද යන්න පිළිබඳව වඩාත් හොඳින් සලකා බලනු ඇති බවට ද බලාපොරොත්තු වන බවයි එංගලන්ත හා වේල්ස් නීතිඥ සංගමය පෙන්වා දෙන්නේ.",
       "URL": "https://www.hirunews.lk/330411/අධිකරණයේ-ස්වාධීනත්වයට-හානි-නොවන-ලෙස-වැඩ-කරන්නැයි-එංගලන්තය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=465"
}