{
       "Source": "hirunews",
       "Timestamp": "Saturday, 23 September 2023 - 15:30",
       "Headline": "හරක් කටාට සහය දුන් කොස්තාපල්වරයාට සම්බන්ධ දෙදෙනෙකුගෙන් පැය 72ක් ප්‍රශ්න කෙරේ",
       "News Content": "සංවිධානාත්මක අපරාධකරුවෙකු වන නඳුන් චින්තක හෙවත් හරක් කටාට අපරාධ පරීක්ෂණ දෙපාර්තමේන්තුවෙන් පලා යෑමේ උත්සහයට සහය දුන් පොලිස් කොස්තාපල්වරයා සුඛෝපභෝගී වෑන් රථයකින් රැගෙන ගිය බව කියන දෙදෙනා පැය 72 ක් රඳවා ගෙන ප්‍රශ්න කෙරෙනවා.\nත්‍රස්තවාදය වැලැක්වීමේ පනත යටතේ ඔවුන් එලෙස රඳවා ගෙන ප්‍රශ්න කරන බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.\nමත්ද්‍රව්‍ය ජාවාරම්කරුවන් වන මෙම සැකකරුවන් පොලිස් කොස්තාපල්වරයා රැගෙන ගිය බව කියන සුඛෝපභෝගී වෑන් රථයද පොලිස් භාරයට ගෙන තිබුණා.\nඅත්අඩංගුවට ගත් සැකකරුවන් දෙදෙනා විදේශගතව සිටින මිදිගම රුවන් නැමති අපරාදකරුගේ ගෝලයන් දෙදෙනෙකු බවද වාර්තා වුණා.",
       "URL": "https://www.hirunews.lk/349183/හරක්-කටාට-සහය-දුන්-කොස්තාපල්වරයාට-සම්බන්ධ-දෙදෙනෙකුගෙන්-පැය-72ක්-ප්‍රශ්න-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=11"
}