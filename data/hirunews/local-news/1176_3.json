{
       "Source": "hirunews",
       "Timestamp": "Wednesday, 11 May 2022 - 17:38",
       "Headline": "බස්නාහිර භාර ජ්‍යෙෂ්ඨ නියෝජ්‍ය පොලිස්පතිවරයාට පහර දුන් සැකකරුවන් දෙදෙනෙකු රිමාන්ඩ්",
       "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් හට පහරදීමේ සිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනෙකු හෙට දිනය දක්වා රක්ෂිත බන්ධනාගාර ගත කර තිබෙනවා.\nඒ අනුව ඔවුන් හෙට දිනයේ හඳුනා ගැනීමේ පෙරට්ටුවකට ඉදිරිපත් කරන ලෙසයි කොළඹ අතිරේක මහේස්ත්‍රාත් ශිලනි පෙරේරා අද නියෝග කළේ.\nඊයේ බේරවැව - පෙරහැර මාවත ප්‍රදේශයේදී ජ්‍යෙෂ්ඨ නියෝජ්‍ය පොලිස්පතිවරයාට කිසියම් පිරිසක් පහර දුන් අතර ඊට අදාළව පුද්ගලයින් තිදෙනෙකු පොලීසිය අත්අඩංගුවට ගනු ලැබුවා.\nඑලෙස අත්අඩංගුවට ගත් අනෙක් සැකකරු අසනීප තත්ත්වයක් හේතුවෙන් කොළඹ ජාතික රෝහලේ ප්‍රතිකාර ලබන බව කොල්ලුපිටිය පොලීසිය අධිකරණයට දැනුම් දී තිබෙනවා.\nසැකකරු නිරීක්ෂණය කිරීමෙන් පසු ඔහු සම්බන්ධයෙන් සුදුසු නියෝග නිකුත් කරන බවයි අතිරේක මහේස්ත්‍රාත්වරිය සදහන් කළේ.",
       "URL": "https://www.hirunews.lk/304089/බස්නාහිර-භාර-ජ්‍යෙෂ්ඨ-නියෝජ්‍ය-පොලිස්පතිවරයාට-පහර-දුන්-සැකකරුවන්-දෙදෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1176"
}