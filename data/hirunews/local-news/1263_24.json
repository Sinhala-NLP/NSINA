{
       "Source": "hirunews",
       "Timestamp": "Tuesday, 29 March 2022 - 8:59",
       "Headline": "රුසියානු - යුක්රේන සාම සාකච්ඡා අද නැවතත්",
       "News Content": "සති දෙකක පමණ විරාමයකින් අනතුරුව රුසියාව සහ යුක්රේන අතර මුහුණට මුහුණලා සිදු කෙරෙන තවත් සාකච්ඡා වටයක් තුර්කියේ ඉස්තාන්බූල් නුවර දී අද (29) පැවැත්වෙනවා.\nඒ සඳහා යුක්රේන පාර්ශ්වය දැනටමත් පැමිණ ඇති අතර, එහි ප්‍රධානත්වය දරන්නේ ආරක්ෂක අමාත්‍ය ඔලෙක්සි රෙස්නිකොව් විසින්.\nයුක්රේන ජනාධිපති කාර්යාලයේ ප්‍රධානියා ද ඊට ඇතුළත් බවයි විදෙස් වාර්තා සඳහන් කළේ.\nතුර්කි ජනාධිපති අර්ඩවාන්ගේ සම්බන්ධීකරණයෙන් පැවැත්වෙන මෙම සාකච්ඡා වටයේ දී සටන් විරාමයක් ඇති කර ගැනීම සඳහා ප්‍රමුඛස්ථානයක් ලබාදෙන බව යුක්රේන පාර්ශ්වය ප්‍රකාශ කළා.\nයුක්රේනය කිසි දිනෙක නේටෝ සංවිධානය හා එක් නොවන බවට සහතිකයක් රුසියාව ඉල්ලා සිටින අතර මෙතෙක් එය ප්‍රතික්ෂේප කළ යුක්රේන ජනාධිපති වෝල්ඩර්මියර් සෙලෙන්ස්කි නිර්පාක්ෂිකවීම පිළිබද සාකච්ඡා කළ හැකි බව දැන් ප්‍රකාශ කරනවා.",
       "URL": "https://www.hirunews.lk/300672/රුසියානු-යුක්රේන-සාම-සාකච්ඡා-අද-නැවතත්",
       "Category": "Local News",
       "Parent URL": "https://www.hirunews.lk/local-news.php?pageID=1263"
}