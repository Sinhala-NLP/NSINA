{
       "Source": "hirunews",
       "Timestamp": "Wednesday, 27 July 2022 - 16:34",
       "Headline": "ශ්‍රී ලංකා ක්‍රිකට් ආරාධිත ලීග්  විස්සයි විස්ස තරගාවලියට ක්‍රීඩකයන් නම් කෙරේ",
       "News Content": "එළඹෙන ආසියානු කුසලානය සහ විස්සයි විස්ස ලෝක කුසලානය සඳහා ජාතික කණ්ඩායම සූදානම් කිරීම සඳහා ශ්‍රී ලංකා ක්‍රිකට් විසින් පවත්වනු ලබන\nශ්‍රී ලංකා ක්‍රිකට් ආරාධිත ලීග් තරගාවලිය සඳහා ක්‍රීඩා කරන ක්‍රීඩකයන්ගේ නම් සහ කණ්ඩායම් ප්‍රසිද්ධ කර තිබෙනවා.\nඒ අනුව ශ්‍රී ලංකා ක්‍රිකට් තේරීම් කමිටුව විසින් තෝරාගත් ජාතික සහ පළමු පෙළ ක්‍රිකට් ක්‍රීඩකයන්ගෙන් සමන්විත ක්‍රීඩකයින් 60 දෙනෙකුගේ නම් අදාළ තරගාවලිය සඳහා නම් කර තිබෙනවා.\nමෙම තරගාවලිය අගෝස්තු මස 9 වැනිදා සිට 16 වැනිදා දක්වා පැවැත් වීමටයි කටයුතු සූදානම් කර ඇත්තේ.\nමෙම තරගාවලිය සඳහා කණ්ඩායම් හතරක් තරග වැදීමට නියමිත අතර, සෑම කණ්ඩායමක් ම පළමු වටයේ තරග තුනක් ක්‍රීඩා කිරීමට නියමිත අතර, ප්‍රසාද ලකුණු සටහනේ ඉහළින් ම සිටින කණ්ඩායම් දෙක අගෝස්තු 16 වැනි දා අවසන් මහා තරගයට ක්‍රීඩා කිරීමට නියමිතයි.\n(තරග කාලසටහන සහ ක්‍රීඩක ලැයිස්තුව පහතින්)",
       "URL": "https://www.hirunews.lk/311103/ශ්‍රී-ලංකා-ක්‍රිකට්-ආරාධිත-ලීග්-විස්සයි-විස්ස-තරගාවලියට-ක්‍රීඩකයන්-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=988"
}