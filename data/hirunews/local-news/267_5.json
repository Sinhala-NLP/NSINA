{
       "Source": "hirunews",
       "Timestamp": "Thursday, 15 June 2023 - 12:40",
       "Headline": "විදුලි සැර වැදී දෙදෙනෙක් මරුට",
       "News Content": "මඩකලපුව, අමිර්තකලී ප්‍රදේශයේදී නිවෙසක වහලක් අලුත්වැඩියා කරමින් සිටි පුද්ගලයන් දෙදෙනකු විදුලි සැර වැදී මිය ගොස් තිබෙනවා.\nපොලිසිය සඳහන් කරන ආකාරයට මඩකලපුව, අමිර්තකලී ප්‍රදේශයේ නිවෙසක වහලයක් අලුත්වැඩියා කරමින් සිට් තිදෙනකු වහලයේ පීලි තහඩුවක් දැමීමට යාමේදී එම නිවෙසට විදුලිය ලබා දෙන ප්‍රධාන වයරය තහඩුවට කැපීමෙන් තිදෙනාටම විදුලි සැර වැදී තිබෙනවා.\nපසුව මේ තිදෙනා ප්‍රතිකාර සඳහා මඩකලපුව රෝහලට ඇතුළත් කිරීමේදී දෙදෙනෙකු මියගොස් තිබෙන බවයි පොලිසිය පවසන්නේ.\nමෙලෙස මියගොස් ඇත්තේ වයස අවුරුදු 25ක් හා 36ක් වන මඩකලපුව ප්‍රදේශයේ පදිංචිකරුවන්.\nමඩකලපුව පොලිසිය වැඩ්දුර විමර්ශන සිදු කරනවා.",
       "URL": "https://www.hirunews.lk/338004/විදුලි-සැර-වැදී-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=267"
}