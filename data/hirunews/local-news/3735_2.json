{
       "Source": "hirunews",
       "Timestamp": "Sunday, 23 September 2018 - 12:33",
       "Headline": "හබරණට නව දුම්රිය මාර්ගයක්",
       "News Content": "කුරුණෑගල සිට හබරණ දක්වා ඍජු දුම්රිය මාර්ගයක් ඉදිකිරීම සඳහා ප්‍රවාහන අමාත්‍යාංශයේ අවධානය යොමුව තිබෙනවා.\nනව දුම්රිය මාර්ගය ඉදිකිරීමට මේ වනවිටත් චීන එක්සිම් බැංකුවෙන් ඩොලර් බිලියනයක ණය මුදලක්ද ඉල්ලා ඇති බවයි එම අමාත්‍යාංශ ලේකම් එස්. විතානගේ හිරු ප්‍රවෘත්ති අංශය කළ විමසීමකදී කියා සිටියේ.\nමේ වනවිට උතුරු දුම්රිය මාර්ගයේ දුම්රිය ගමනාගමනය සිදුවන්නේ මහව හරහා හබරණට ගමන් කිරීමෙන්.\nකුරුණෑගල සිට හබරණ දක්වා නව ඍජු දුම්රිය මාර්ගය ඉදිකිරීමෙන් හබරණට ළඟාවීමට ඇති දුර ප්‍රමාණය කෙටි වනු ඇති.\nමෙම දුම්රිය මාර්ග ව්‍යාපෘතිය ක්‍රියාත්මක වුවහොත් එය මෙතෙක් ශ්‍රී ලංකාවේ සිදු කෙරෙන විශාලතම ව්‍යාපෘතියක් බව සඳහන්.\nඅදාළ ණය මුදල ලැබුණහොත් එහි ඉදිකිරීම් කටයුතු චීන රාජ්‍ය ඉදිකිරීම් ඉංජිනේරු සංස්ථාවට හිමිවනු ඇති.\nපිබිදෙමු පොළොන්නරුව වැඩසටහන යටතේ මෙම දුම්රිය මාර්ගය ඉදිකිරීමටයි සැළසුම් කර ඇත්තේ.\nමේ අතර හබරණ සහ පළුගස්වැව අතර මාර්ගයේදී පසුගියදා ඉන්ධන ප්‍රවාහනය කරන දුම්රියක වන අලි රංචුවක් ගැටුණු අවස්තාවේ පිටතට කාන්දුවූ ඉන්ධන එක් රැස් කළ බවට සැකපිට අත්අඩංගුවට ගත් දුම්රිය දෙපාර්තමේන්තු කම්කරුවා රක්ෂිත බන්ධනාගාර ගතකර තිබෙනවා.\nඑම කම්කරුවා දුම්රිය දෙපාර්තමේන්තුවේම නිලධාරීන් පිරිසක් විසින් හබරණ පොලීසියට භාරදී තිබූ අතර, ඔහු මේ මස 27 වනදා දක්වා රක්ෂිත බන්ධනාගාර ගත කිරීමටයි කැකිරාව මහේස්ත්‍රාත් අධිකරණය නියෝග කර තිබුණේ.",
       "URL": "https://www.hirunews.lk/200528/හබරණට-නව-දුම්රිය-මාර්ගයක්",
       "Category": "Local News",
       "Parent URL": "https://www.hirunews.lk/local-news.php?pageID=3735"
}