{
       "Source": "hirunews",
       "Timestamp": "Wednesday, 04 April 2018 - 16:49",
       "Headline": "කල්පිටිය ප්‍රාදේශීය සභා සභාපති තේරීමේ දී දේශපාලන පක්ෂ ආධාරකරුවන් අතර ගැටුමක් (ඡායාරූප)",
       "News Content": "කල්පිටිය ප්‍රාදේශීය සභාවේ සභාපති තෝරා පත්කර ගැනීමේ ඡන්ද විමසීම අවස්ථාවේදී දේශපාලන පක්ෂ ආධාරකරුවන් පිරිසක් අතර ඇතිවීමට ගිය ගැටුමක් පොලිසිය මැදිහත්වීමෙන් සමතයකට පත්කර තිබෙනවා.\nඡන්ද විමසීමෙන් ශ්‍රී ලංකා නිදහස් පක්ෂය නියෝජනය කළ ඒ එම් ඉම්ෆාස් ඡන්ද 19 ක් ලබා ගනිමින් සභාපති ධුරයට පත්වූ බවයි අප වාර්තාකරු සඳහන් කළේ.\nඑක්සත් ජාතික පක්ෂය නියෝජනය කරමින් සභාපති ධුරයට තරග වැදුනු ඒ සී සලාහුදීන්ට ලැබී ඇත්තේ ඡන්ද 12 ක් පමණයි.\nඡන්ද විමසීම සිදුවන අතරවාරයේ ප්‍රාදේශීය සභාව ඉදිරිපිට මාර්ගයේ දේශපාලන පක්ෂ ආධාරකරුවන් අතර සිදුවූ වචන හුවමාරුවක් දුරදිග යාමෙන් ගැටුමක්  සිදුව තිබෙනවා.\nපොලිසිය එය වහාම මැඩපැවැත්වූ බවයි අප වාර්තාකරු කියාසිටියේ.\nඡායාරූප - පුත්තලම හිරාන් ප්‍රියංකර",
       "URL": "https://www.hirunews.lk/187653/කල්පිටිය-ප්‍රාදේශීය-සභා-සභාපති-තේරීමේ-දී-දේශපාලන-පක්ෂ-ආධාරකරුවන්-අතර-ගැටුමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4004"
}