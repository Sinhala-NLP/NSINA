{
       "Source": "hirunews",
       "Timestamp": "Wednesday, 30 May 2018 - 13:26",
       "Headline": "සීමාවකින් තොරව වී මිලදී ගන්නැයි කෘෂිකර්ම අමාත්‍යවරයාගෙන් උපදෙස්",
       "News Content": "ගොවීන්ගෙන් සීමාවකින් තොරව වී මිලදී ගන්නා ලෙස තමන් වී අලෙවි මණ්ඩලයට උපදෙස් ලබාදුන් බව කෘෂිකර්ම අමාත්‍ය මහින්ද අමරවීර පවසනවා.\nඅම්බලන්තොට - දෙහිගහලන්ද වී අලෙවි මණ්ඩයට අයත් ගබඩා සංකීර්ණය ඊයේ නිරීක්ෂණයට ලක් කිරීමෙන් පසු අමාත්‍යවරයා කියා සිටියේ මාස් කන්නයේ නෙලා ගන්නා ලද වී තොග ද මේ වන විට වෙළදපොළට ලැබෙමින් පවතින බවයි.\nඑහෙත් ඇතැම් ව්‍යාපාරිකයින් වී අස්වනු අඩු මිලට ලබා ගන්නා බවට ගොවීන්ගෙන් පැමිණිලි ලැබී ඇති බව ඔහු කියා සිටියා.\nඒ අනුව රජයේ සහතික මිල යටතේ සීමාවකින් තොරව වී මිලදී ගන්නා ලෙස තමන් වී අලෙවි මණ්ඩලයට උපදෙස් ලබාදුන් බවයි අමාත්‍ය මහින්ද අමරවීර වැඩිදුරටත් සඳහන් කළේ.",
       "URL": "https://www.hirunews.lk/191918/සීමාවකින්-තොරව-වී-මිලදී-ගන්නැයි-කෘෂිකර්ම-අමාත්‍යවරයාගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3919"
}