{
       "Source": "hirunews",
       "Timestamp": "Friday, 07 January 2022 - 16:59",
       "Headline": "හෙරොයින් චෝදනාවකට ඇල්ලූ බංග්ලාදේශ තරුණියක් නිදහස් කෙරේ",
       "News Content": "හෙරොයින් කිලෝග්‍රෑම් 10කට අධික ප්‍රමාණයක් ළග තබාගෙන සිටි බවට චෝදනා එල්ල වූ බංග්ලාදේශ ජාතික තරුණියක් නිදහස් කිරීමට කොළඹ මහාධිකරණය අද (07) නියෝග කළා.\nමෙම තරුණිය 2018 වසරේ පොලිස් මත්ද්‍රව්‍ය නාශක කාර්යාංශය විසින් දෙහිවල ප්‍රදේශයේදී අත්අඩංගුවට ගෙන තිබූ අතර එවකට ඇගේ වයස අවුරුදු 23 ක්.\nඇයගේ අත්බෑගය සහ ඇය වාසය කළ රත්මලාන ප්‍රදේශයේ නිවසේ තිබී අදාළ මත්ද්‍රව්‍ය තොගය සොයා ගත් බවටයි පොලිස් මත්ද්‍රවශ නාශක කාර්යාංශයට අධිකරණයට කරුණු වාර්තා කර තිබුණේ.\nකෙසේ වෙතත්, පොලිස් නිලධාරින් සඳහන් කරන ආකාරයේ අත්අඩංගුවට ගැනීමක් සිදු නොවූ බවට ඇය වෙනුවෙන් පෙනී සිටි නීතිඥවරයා අධිකරණය හමුවේ කරුණු දක්වා තිබුණා.\nදුරකථන දත්තවලට අනුව පොලිස් නිලධාරින් සඳහන් කරන ස්ථානයේදී හා වේලාවේදී එවැනි අත්අඩංගුවට ගැනීමක් සිදු නොවූ බවටයි නීතිඥවරයා අධිකරණයට සාක්ෂි ඉදිරිපත් කරමින් කියා සිටියේ.\nඒ අනුව ඉදිරිපත් වූ කරුණු සලකා බැලීමෙන් පසුව විනිසුරුවරයා මෙම තරුණිය නිදහස් කර ඇත්තේ.",
       "URL": "https://www.hirunews.lk/293304/හෙරොයින්-චෝදනාවකට-ඇල්ලූ-බංග්ලාදේශ-තරුණියක්-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1442"
}