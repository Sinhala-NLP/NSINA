{
       "Source": "hirunews",
       "Timestamp": "Wednesday, 20 September 2017 - 8:10",
       "Headline": "රෝහලට ඇවිත් පැටවූ  බිහිකළ සර්පයා (ඡායාරූප)",
       "News Content": "පුද්ගලයෙකුට දෂ්ඨ කළ සර්පයෙකු අල්ලාගෙන රෝහලට ගෙන ඒමෙන් පසු එම සත්වයා රෝහල තුලදී පැටවුන් බිහිකිරීමේ පුවතක් යාපනය ප්‍රදේශයෙන් වාර්තා වනවා.\nයාපනය රෝහල වෙත රැගෙන ආ සර්පයෙක් මෙලෙස පැටවුන් බිහිකර ඇති බවයි අප වාර්තාකරු සඳහන් කළේ.\nඑම රෝහලේ සේවකයින් පැවසූවේ යාපනය කරෙයිනගර් ප්‍රදේශයේ පදිංචි 36 හැවිරිදි පුද්ගලයෙකුට සර්පයෙකු දෂ්ඨකර ඇති අතර ප්‍රදේශවාසීන් එම පුද්ගලයට දෂ්ඨකළ සර්පයා අල්ලාගෙන බෝතලයක දමා රෝහල වෙත ගෙන ආ බවයි.\nඑම අවස්ථාවේදී  සර්පයා රෝහලේදී පැටවුන් 09 දෙනෙකු බිහිකර ඇති අතර  එම සත්වයන් ජාතික සත්ව උද්‍යානය වෙත භාරදීමට රෝහල් බලධාරීන් කටයුතු කිරීමට නියමිත බවයි වාර්තා වන්නේ.\nසර්පයා දෂ්ඨ කිරීමෙන් තුවාල ලැබු පුද්ගලයා තවදුරටත් නේවාසිකාගාරයේ ප්‍රතිකාර ලබන බව සඳහන්.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/171346/රෝහලට-ඇවිත්-පැටවූ-බිහිකළ-සර්පයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4313"
}