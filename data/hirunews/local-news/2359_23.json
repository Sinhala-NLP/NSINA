{
       "Source": "hirunews",
       "Timestamp": "Saturday, 31 October 2020 - 11:00",
       "Headline": "හැටන් නගරයේ වෙළෙඳසැල්, සිව් දිනකට පසු අද විවෘතයි - මහජන වෙළෙඳපොළ තවදුරටත් වැසේ",
       "News Content": "හුදෙකලා කර තිබු හැටන් නගරයේ වෙළෙඳසැල් සිව් දිනකට පසු විවෘත කිරිමටත් හැටන් මහජන වෙළෙඳපොළ තවදුරටත් වසා තැබීමටත් හැටන් දික්ඔය නගර සභාවේ සභාපති සඩයන් බාලචන්ද්‍රන් අද (31) උපදෙස් දී තිබෙනවා.\nපසුගිය 27 වන දා කොවිඩ්19 වෛසරය අසාදනය වු රෝගින් 11 දෙනෙකු හැටන් ප්‍රදේශයෙන් වාර්තා වීමත් සමඟයි එලෙස හැටන් නගරය හුදෙකලා කිරීමට පියවර ගෙන තිබුණේ.\nකෙසේවෙතත් කොවිඩ් 19 වෛරසය අසාදනය වු රෝගින් හමු වු හැටන් මහජන වෙළෙඳපොල භුමියේ වෙළෙඳසැල් එම වෙළෙඳ හිමියන් විසින් අවසරයකින් තොරව අද (31) විවෘත කර ඇතැයි වාර්තා වනවා.\nඑහිදී එම වෙළෙඳපොල භුමියේ වෙළෙඳසැල් වසා දැමීමට උපදෙස් දීමට ගිය හැටන් දික්ඔය නගර සභාවේ මහජන සෞඛ්‍යය පරික්ෂක ආර්.ආර්.එස් මැදවෙල සහ ව්‍යාපාරිකයන් අතර උණුසුම් තත්වයක් ද හටගෙන තිබෙනවා.\nඑම වෙළෙඳසැල් නැවත දැනුම්දෙන තුරු විවෘත නොකරන ලෙස අදාළ වෙළෙඳසැල්හිමියන්ට තරයේ අවවාද කිරීමට හැටන් දික්ඔය නගර සභාවේ මහජන සෞඛ්‍යය පරික්ෂකවරයා එහිදී කටයුතු කළ බව සඳහන්.\nවෙළෙඳසැල් විවෘත කළ ද හැටන් නගරයට ජනතාවගේ පැමිණීම සහ බස් රථ ධාවනය අවම මට්ටමක පවතින බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/253695/හැටන්-නගරයේ-වෙළෙඳසැල්-සිව්-දිනකට-පසු-අද-විවෘතයි-මහජන-වෙළෙඳපොළ-තවදුරටත්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2359"
}