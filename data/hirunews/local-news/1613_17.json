{
       "Source": "hirunews",
       "Timestamp": "Friday, 22 October 2021 - 11:59",
       "Headline": "කුෂ් මත්ද්‍රව්‍ය සමඟ පුද්ගලයකු STF අත්අඩංගුවට",
       "News Content": "විශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව ඊයේ (21) දින වැල්ලම්පිටිය ප්‍රදේශයේදී සිදු කළ වැටලීමකදී පුද්ගලයෙකු අත්අඩංගුවට ගෙන තිබෙනවා.\nසැකකරු සන්තකයේ අලෙවි කිරීමට සූදානම් කර තිබූ, රුපියල් දෙලක්ෂයකට අධික වටිනාකමින් යුත්, කුෂ් මත්ද්‍රව්‍ය කිලෝග්‍රෑම් 01, ග්‍රෑම් 180ක් සහ ජංගම දුරකථනයක් ද විශේෂ කාර්ය බලකා නිලධාරීන් භාරයට ගැනුණා.\nඅත්අඩංගුවට ගත් සැකකරු 32 හැවිරිදි වැල්ලම්පිටිය ප්‍රදේශයේ පදිංචිකරුවෙකු වන අතර, සිද්ධිය සම්බන්ධයෙන් වැඩිදුර විමර්ශන කටයුතු පොලිස් මත්ද්‍රව්‍ය කාර්යංශය වෙත භාර දී තිබෙනවා.",
       "URL": "https://www.hirunews.lk/285709/කුෂ්-මත්ද්‍රව්‍ය-සමඟ-පුද්ගලයකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1613"
}