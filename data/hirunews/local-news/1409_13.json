{
       "Source": "hirunews",
       "Timestamp": "Friday, 21 January 2022 - 13:55",
       "Headline": "ජනප්‍රිය ගායක මීට් ලෝෆ් ජීවිතක්ෂයට",
       "News Content": "අමරිකාවේ ජනප්‍රිය ගායකයෙකු මෙන්ම රංගන ශිල්පියෙක් ද වන මීට් ලෝෆ් (Meat Loaf) ජීවිතක්ෂයට පත්වී තිබෙනවා.\nමියයන විට ඔහුගේ වයස අවුරැදු 74ක්.\nඔහුගේ වඩාත් ජනාදරයට පාත්‍රවූ ගීත ඇල්බමය වූයේ බැට් අවුට් ඔෆ් හෙල් ( Bat Out Of Hell) ඇල්බමයයි.\nඑය මෙතෙක් ඉතිහාසයේ වැඩි වශයෙන්ම අලෙවි වූ ගීත ඇල්බමයක් ලෙසටයි වාර්තා අතරට එක්වී ඇත්තේ.\nජනප්‍රිය ගායකයාගේ අභාවය පිළිබඳ ඔහුගේ පවුලේ සාමාජිකයන් ෆේස් බුක් සටහනක් තබමින් සනාථ කර තිබෙනවා.\nබිරිඳ සහ දියණියන් දෙදෙනා ඇතුලු පවුලේ සාමාජිකයන් රැසක් ගත වූ පැය 24 පුරාම ඔහු සමීපයේ සිට ඇතැයි සඳහන්.\nසුපිරි ගායන තරුව තම ගීත ඇතුලත් ඇල්බම් මිලියන 100ක් අලෙවි කර ඇති අතර ඉන් Bat Out of Hell හොඳම අලෙවියක් පැවති ගීත ඇල්බම් 10 අතර පවතිනවා.\nFight Club, Focus, Rocky Horror Picture Show සහ Wayne's World වැනි චිත්‍රපටවල ද ඔහු රංගනයෙන් දායක වුණා.",
       "URL": "https://www.hirunews.lk/294687/ජනප්‍රිය-ගායක-මීට්-ලෝෆ්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1409"
}