{
       "Source": "hirunews",
       "Timestamp": "Friday, 23 June 2017 - 15:56",
       "Headline": "මැතිවරණ පැවැත්වීම වෙනුවෙන් අමාත්‍යංශයේ කාර්ය භාර්යය අවසන් - පළාත් සභා සහ පළාත් පාලන ඇමති",
       "News Content": "නිවැරදි ක්‍රමවේදයකට අනුව මැතිවරණය පැවැත්වීම සඳහා තම අමාත්‍යංශය තුලින් සිදුවිය යුතු සියලු කාර්යයන් අවසන් බව පළාත් සභා සහ පළාත් පාලන අමාත්‍ය ෆයිසර් මුස්තාෆා පවසනවා.\nරජය කිසිසේත්ම මැතිවරණ කල් දැමීම සිදු නොකරන බවයි ඒකාබද්ධ විපක්ෂ මන්ත්‍රීවරුන් පිරිසක් සමග පැවති සාකච්ඡාවකදී අමාත්‍යවරයා සඳහන් කළේ.\nමේවන විට පවතින්නේ පාර්ලිමේන්තුව තුලින් සිදුවිය යුතු කාර්ය භාර්යය වන අතර පක්ෂ නායක රැස්වීමේදී සාකච්ඡා කර පාර්ලිමේන්තුව තුලදී ඡන්දය පිළිබඳ තීරණයකට එළඹිමට පියවර ගත යුතු බව ද අමාත්‍ය ෆයිසර් මුස්තාෆා කියාසිටියා.\nඅමාත්‍යවරයා සහ ඒකාබද්ධ විපක්ෂයේ සාකච්ඡාවට පෙර අමාත්‍යංශය ඉදිරිපිටදී පළාත් පාලන මන්ත්‍රී සංසදය සංවිධාන කළ උද්ඝෝෂණයක් ද පැවැත්වුනා.\nඊට ගාමිණී ලොකුගේ / කුමාර වෙල්ගම / රෝහිත අබේගුණවර්ධන / රංජිත් ද සොයිසා / ප්‍රසන්න රණතුංග ඇතුලු පාර්ලිමේන්තු මන්ත්‍රීවරුන් පිරිසක් සහ පළාත් පාලන මන්ත්‍රී සංසදයේ නියෝජිත පිරිසක් ද එක්ව සිටියා.",
       "URL": "https://www.hirunews.lk/164262/මැතිවරණ-පැවැත්වීම-වෙනුවෙන්-අමාත්‍යංශයේ-කාර්ය-භාර්යය-අවසන්-පළාත්-සභා-සහ-පාලන-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=4455"
}