{
       "Source": "hirunews",
       "Timestamp": "Friday, 13 May 2022 - 11:51",
       "Headline": "ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මානව හිමිකම් කොමිසමට",
       "News Content": "බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් අද පෙරවරුවේ ශ්‍රී ලංකා මානව හිමිකම් කොමිෂන් සභාව වෙත පැමිණියා.\nඒ, පසුගිය දා ගාලුමුවදොර සිදුවීමේදී හා රටේ විවිධ ප්‍රදේශවල ඇති වූ නොසන්සුන්තාවලදී නීතියේ ආධිපත්‍යය තහවුරු කිරීමට අපොහොසත් වීම පිළිබඳව කරුණු විමසීම සඳහා කොමිෂන් සභාව සිදු කළ කැඳවීමකට අනුවයි.\nමීට පෙර මෙම සිද්ධිය සම්බන්ධයෙන් විමසීම සඳහා පොලිස්පතිවරයා සහ යුද හමුදාපතිවරයාද මානව හිමිකම් කොමිසමට කැඳවූ අතර, එම පරීක්ෂණයේදී නිරීක්ෂණය කරන ලද කරුණු අනුවයි ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ට කොමිසම හමුවේ පෙනී සිටින ලෙස සිතාසි නිකුත් කරනු ලැබුවේ.",
       "URL": "https://www.hirunews.lk/304211/ජ්‍යෙෂ්ඨ-නියෝජ්‍ය-පොලිස්පති-දේශබන්දු-තෙන්නකෝන්-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=1172"
}