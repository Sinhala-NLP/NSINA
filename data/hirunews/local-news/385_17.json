{
       "Source": "hirunews",
       "Timestamp": "Friday, 28 April 2023 - 7:47",
       "Headline": "චීනයෙන් මෙරටට නවීන තාක්ෂණයෙන් යුත් තෙල් පිරිපහදු මධ්‍යස්ථානයක්",
       "News Content": "චීන ආයෝජනයක් ලෙස දෛනිකව බොරතෙල් ටොන් 04ක් පිරිපහදු කළ හැකි අති නවීන තාක්ෂණයෙන් යුත් පිරිපහදු මධ්‍යස්ථානයක් මෙරට ස්ථාපිත කරන බව ශ්‍රී ලංකාවේ චීන තානාපති චී ෂෙන්හොං පවසනවා.\nඔහු මේ බව සඳහන් කළේ මල්වතු - අස්ගිරි මහනාහිමිවරුන් ඊයේ (27) බැහැදුටු අවස්ථාවේ දීයි.\nශ්‍රී ලංකාවේ දැනට ඇති බොරතෙල් පිරිපහදුව ඉතා පැරණි එකක් බව සඳහන් කළ චීන තානාපතිවරයා යෝජිත නව පිරිපහදුව විවෘත කිරීමෙන් පසු මෙරට ඉන්ධන බෙදාහැරීමේ ක්ෂේත්‍රයේ වෙනස්කම් රැසක් සිදුවනු ඇති බව කියා සිටියා.\nමෙම වසරේ දී අමෙරිකානු ඩොලර් මිලියන 120ත්, 140ත් අතර මුදලක් චීනය විසින් මෙරට ආයෝජනය කිරීමට සැලසුම් කර ඇති අතර, ඒ ඔස්සේ නව රැකියා අවස්ථා බිහිවනු ඇති බවයි ඔහු සඳහන් කළේ.",
       "URL": "https://www.hirunews.lk/333646/චීනයෙන්-මෙරටට-නවීන-තාක්ෂණයෙන්-යුත්-තෙල්-පිරිපහදු-මධ්‍යස්ථානයක්",
       "Category": "Local News",
       "Parent URL": "https://www.hirunews.lk/local-news.php?pageID=385"
}