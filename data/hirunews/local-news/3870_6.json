{
       "Source": "hirunews",
       "Timestamp": "Sunday, 01 July 2018 - 13:23",
       "Headline": "කොකේන් ගුලි ගිල, මෙරටට පැමිණි තවත් බ්‍රසීල ජාතිකයෙකු කටුනායක දී අල්ලයි",
       "News Content": "කොකේන් මත්ද්‍රව්‍ය ගුලි වශයෙන් ගිල දමා දිවයිනට පැමිණි තවත් බ්‍රසීල ජාතික තරුණයෙකු පොලිස් මත්ද්‍රව්‍යනාශක කාර්යාංශය අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ දෝහා කටාර් සිට කටුනායක ගුවන් තොටුපලට පැමිණි 24 හැවිරිදි තරුණයකු බවයි පොලිසිය සදහන් කළේ.\nඔහු මේ වන විට මීගමුව රෝහලට ඇතුලත් කර ඇති අතර ගිල දැමු ගුලි 05ක් ඉවතට ගෙන ඇති බව සඳහන්.\nමේ අතර මිලියන 14 කට අධික වටිනාකමකින් යුත් කොකේන් මත්ද්‍රව්‍ය ගුලි 73 ක් ගිල පැමිණ අත්අඩංගුවට ගැනුනු 30 හැවිරිදි බ්‍රසීල ජාතිකයා මීගමුව මහේස්ත්‍රාත්වරයා හමුවට අද (01) ඉදිරිපත්  කෙරුණු අතර, එහිදී ඔහු දින 07 ක් රැඳවුම්භාරයේ තබාගෙන ප්‍රශ්න කිරිමට අවසර ලබාදී තිබෙනවා.",
       "URL": "https://www.hirunews.lk/194277/කොකේන්-ගුලි-ගිල-මෙරටට-පැමිණි-තවත්-බ්‍රසීල-ජාතිකයෙකු-කටුනායක-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3870"
}