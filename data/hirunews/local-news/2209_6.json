{
       "Source": "hirunews",
       "Timestamp": "Saturday, 16 January 2021 - 12:33",
       "Headline": "වරාය වෘත්තිය සමිති අනතුරු අඟවයි (වීඩියෝ)",
       "News Content": "කොළඹ වරායේ නැගෙනහිර පර්යන්තය සම්බන්ධයෙන් බලධාරීන් වැරදි තීන්දුවක් ගතහොත් තමන්ට දැඩි තීන්දු ගැනීමට සිදුවන බව වරාය වෘත්තිය සමිති අනතුරු අඟවනවා.\nනැගෙනහිර පර්යන්තය සම්බන්ධයෙන් ගතයුතු ක්‍රියාමාර්ග පිළිබඳ තීරණය කිරීමට ජනාධිපතිවරයා පත්කළ අනුකමිටුව සමග සාකච්ඡාවකට අද පෙරවරුවේ පැමිණි අවස්ථාවේදී වෘත්තිය සමිති නියෝජිතයින් මේබව අවධාරණය කළා.\nකොළඹ වරායේ නැගෙනහිර පර්යන්තය සම්බන්ධයෙන් මතුව ඇති ගැටලුකාරී තත්ත්වය පිළිබඳ සොයාබැලීමට ජනාධිපති ගෝඨාභය රාජපක්ෂ මහතා විසින් සාමාජිකයින් හත්දෙනෙකුගෙන්යුත් කැබිනට් අනුකමිටුවක් පසුගියදා පත්කරනු ලැබුවා.\nඑම අනුකමිටුව හා වරාය වෘත්තිය සමිති නියෝජිතයින් අතර සාකච්ඡාවක් මේවන විට වරාය හා නාවික අමාත්‍යාංශයේදී පැවැත්වෙනවා.\nසාකච්ඡාව සඳහා පැමිණි වෘත්තිය සමිති නියෝජිතයින් එම සාකච්ඡාවට පෙර මාධ්‍යට මෙලෙස අදහස් පළ කළා.",
       "URL": "https://www.hirunews.lk/259846/වරාය-වෘත්තිය-සමිති-අනතුරු-අඟවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2209"
}