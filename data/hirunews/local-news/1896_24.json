{
       "Source": "hirunews",
       "Timestamp": "Wednesday, 09 June 2021 - 11:45",
       "Headline": "ඉන්දියාවේ පෞද්ගලික රෝහල්වලට කොරෝනා එන්නත් මිල පාලනයක්",
       "News Content": "ඉන්දියාවේ පෞද්ගලික රෝහල් කොරෝනා එන්නත්වලින් අතිවිශාල ලාභයක් උපයන බවට විපක්ෂය එල්ල කරන චෝදනා මැද එම එන්නත් සඳහා මිල පාලනයක් ඉන්දීය මධ්‍යම රජය විසින් ප්‍රකාශයට පත් කර තිබෙනවා.\nඒ අනුව ඔක්ස්ෆඩ් ඇස්ට්‍රා සෙනෙකා කොවිෂීල්ඩ් එන්නතක් සඳහා පෞද්ගලික රෝහලකට අය කළ හැකි උපරිම මිල වන්නේ ඉන්දීය රුපියල් 780 ක් පමණයි.\nරුසියානු ස්පුට්නික් වී එන්නතක් සඳහා අය කළ හැකි උපරිම මිල රුපියල් 1,145 ක්.\nභාරත් බයෝටෙක් කොවැක්සීන් එන්නත් මාත්‍රා සඳහා උපරිම වශයෙන් අය කළ හැක්කේ රුපියල් 1,410 ක් බවයි ඉන්දීය මධ්‍යම රජය ප්‍රකාශ කළේ.\nමෙම ගාස්තුවලට බදු  සහ රුපියල් 150 ක රෝහල් ගාස්තුද ඇතුළත්.",
       "URL": "https://www.hirunews.lk/273801/ඉන්දියාවේ-පෞද්ගලික-රෝහල්වලට-කොරෝනා-එන්නත්-මිල-පාලනයක්",
       "Category": "Local News",
       "Parent URL": "https://www.hirunews.lk/local-news.php?pageID=1896"
}