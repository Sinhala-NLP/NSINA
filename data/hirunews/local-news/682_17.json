{
       "Source": "hirunews",
       "Timestamp": "Wednesday, 07 December 2022 - 13:03",
       "Headline": "ගැඹුරු පීඩන අවපාතය සුළි කුණාටුවක් දක්වා වර්ධනය වීමේ හැකියාවක්",
       "News Content": "ගිණිකොණ දිග බෙංගාල බොක්ක මුහුදු ප්‍රදේශයේ පවතින ගැඹුරු පීඩන අවපාතය අද (07) පස්වරුව වන විට සුළි කුණාටුවක් දක්වා වර්ධනය වීමේ හැකියාව පවතින බව කාලගුණ විද්‍යා දෙපාර්තමේන්තුව පවසනවා.\nඑය හෙට උදෑසන වනවිට නිරිත දිග බෙංගාල බොක්ක මුහුදු ප්‍රදේශයට ඔබ්බෙන් වූ උතුරු තමිල්නාඩු, පුදුවේරි සහ දකුණු ආන්ද්‍ර ප්‍රදේශවල වෙරළට ළගා වනු ඇති බවයි එම දෙපාර්තමේන්තුව සඳහන් කළේ.\nමෙහි බලපෑමෙන් උතුරු පළාතේ සහ ත්‍රිකුණාමලය දිස්ත්‍රික්කයේ ඇතැම් ස්ථානවලට මිලිමීටර් 100 ඉක්මවූ තද වැසි ඇතිවිය හැකියි.\nඑසේම, උතුර, උතුරුමැද සහ නැගෙනහිර පළාත්වලට පැයට කිලෝමීටර් 50ත් 60ත් අතර තද සුළං ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/322155/ගැඹුරු-පීඩන-අවපාතය-සුළි-කුණාටුවක්-දක්වා-වර්ධනය-වීමේ-හැකියාවක්",
       "Category": "Local News",
       "Parent URL": "https://www.hirunews.lk/local-news.php?pageID=682"
}