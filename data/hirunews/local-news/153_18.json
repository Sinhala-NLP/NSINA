{
       "Source": "hirunews",
       "Timestamp": "Tuesday, 25 July 2023 - 11:28",
       "Headline": "යාපනයේ තරුණයෙකුට ලන්ඩනයේදී සිර දඩුවම්",
       "News Content": "යාපනයේ දෙමළ තරුණයෙකු ලන්ඩනයේදී චීන තරුණියක්ව දූෂණය කිරීමේ වැරැද්දට ලන්ඩනයේ හෙන්ඩන් ක්‍රවුන් අධිකරණය විසින් විත්තිකරුට බරපතල වැඩ සහිතව වසර 11 ක සිර දඩුවමක් පනවා තිබෙනවා.\nයාපනයේ සිට වසර හතරකට ඉහතදී ලන්ඩනයට ගොස් සිටින එස්. සයන්තන් නැමති 38 හැවිරිදි මෙම පුද්ගලයා ලන්ඩනයේ බ්‍රොම්ප්ටන් පාරේ ඡායාරූප ශාලාවක් පවත්වා ගෙන යන අතර ඡායාරූපයක් ගැනීමට පැමිණි චීන තරුණියකට ඡායාරූප රැගෙන යාම සදහා ආපසු පැමිණීමට දිනයක් ලබා දී එම දිනයේදී ඇයට මත්පැන් පානය කිරීමට දී ඇයව ඡායාරූප ශාලාව තුළදීම දූෂණය කර පසුව ඇයව බස් නැවතුමක් වෙත රැගෙන ගොස් ඇයව බස් රථයකට නැංවූ සැකකරු ආපසු ගිය බව චීන තරුණිය අධිකරණය හමුවේ ප්‍රකාශ කොට තිබෙනවා.\n2022 ජූලි 8 සිදු වූ මේ සිදුවීම සම්බන්ධයෙන් අවසන් නඩු විභාගය 2023 ජූලි මස 21 වෙනිදා ක්‍රවුන් අධිකරණයේදී පැවති අතර එම දඩුවම ලබා දී ඇත්තේ එහදී බව සඳහන්.",
       "URL": "https://www.hirunews.lk/342459/යාපනයේ-තරුණයෙකුට-ලන්ඩනයේදී-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=153"
}