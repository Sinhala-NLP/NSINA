{
       "Source": "hirunews",
       "Timestamp": "Thursday, 14 December 2017 - 20:42",
       "Headline": "ඇමති එනකොට ඉඳගෙන විරෝධය",
       "News Content": "කොළඹ සුගතදාස ගෘහස්ත ක්‍රීඩාංගනයේ අද පැවති ලංකා විදුලිබල මණ්ඩලයේ සේවකයන් ඇගැයීමේ උත්සවයකදී එහි ප්‍රධාන ආරාධිතයා ලෙස විෂය භාර අමාත්‍ය රංජිත් සියඹලාපිටිය මහතා පැමිණෙන විට විදුලිබල සේවකයන් සිය ආසනවලින් නොනැගිට විරෝධය පලකලා.\nඒ සිය වෛද්‍ය හා ප්‍රසාද දීමනා කප්පාදු කිරීමට එරෙහිවයි.\nවසර 30 කට අධික කාලයක් ලංකා විදුලිබල මණ්ඩලයේ සේවය කල සේවයකන් ඇගැයීමේිදීර්ඝ සේවා’ තිළින ප්‍රදාන උත්සවය අද කොළඹ සුගතදාස ගෘහස්ත ක්‍රීඩාංගනයේදී විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතාගේ ප්‍රධානත්වයෙන් පැවැත්වීමට නියමිතව තිබුනා.\nඋත්සවය ආරම්භවීමට පෙර එම ස්ථානයට පැමිණි ලංකා විදුලිබල මණ්ඩලයේ ඒකාබද්ධ වෘත්තීය සමිති සන්ධානයේ කැදවුම්කරු රන්ජන් ජයලාල් මහතා ඇතුළු වෘත්තීය සමිති සාමාජිකයන් පිරිසක් එහි අසුන්ගෙන සිටි පිරිස අමතනු ලැබූවා.\nපසුව උත්සව සභාවට අමාත්‍යවරයා පැමිණෙන අවස්ථාවේ විදුලිබල මණ්ඩලයේ ඉංජිනේරු සංගමයේ සාමාජිකයන් පමණක් අසුන්වලින් නැගිට ආචාර කල අතර විදුලිබල මණ්ඩල සේවකයින් කිසිවෙක් අසුන්වලින් නැගිට නැහැ.\nපසුව ජාතික ගීය ගයන අවස්ථාවේදී පමණක් සියලුදෙනා නැගී සිටින ආකාරයක් දක්නට ලැබුනා.",
       "URL": "https://www.hirunews.lk/178413/ඇමති-එනකොට-ඉඳගෙන-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4172"
}