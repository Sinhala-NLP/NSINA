{
       "Source": "hirunews",
       "Timestamp": "Sunday, 14 May 2017 - 10:18",
       "Headline": "දක්ෂිණ අධිවේගයේ අනතුරකින් කාන්තාවක් මරුට",
       "News Content": "දක්ෂිණ අධිවේගී මාර්ගයේ ගැලනිගම ප්‍රදේශයේ සිදුවු රිය අනතුරකින් කාන්තාවක් මියගොස් තිබෙනවා.\nකොට්ටාව සිට මාතරට ධාවනය වු වෑන් රථයක් ඉදිරියෙන් ගමන් කළ කන්ටේනර් රථයක ගැටීමෙන් අද 5 ට පමණ මෙම අනතුර සිදුව ඇති බවයි පොලිසිය සඳහන් කළේ.\nඅනතුරින් බරපතල තුවාල ලැබු කාන්තාවන් දෙදෙනෙකු සහ වෑන් රථයේ රියදුරා කලුතර නාගොඩ රෝහලට ඇතුලත් කිරීමෙන් අනතුරුවයි එක් කාන්තාවක් මියගොස් ඇත්තේ.\nමියගොස් ඇත්තේ කෝට්ටේ ප්‍රදේශයේ පදිංචි 46 හැවිරිදි කාන්තාවක්.\nඅනතුරට හේතුව වෑන් රථයේ රියදුරාට නින්ද යාම බවට අනාවරණ වී තිබෙනවා.\nමියගිය කාන්තාවගේ මෘත ශරීරය නාගොඩ රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදු කිරීමට නියමිතයි.",
       "URL": "https://www.hirunews.lk/161298/දක්ෂිණ-අධිවේගයේ-අනතුරකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4518"
}