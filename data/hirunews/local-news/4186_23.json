{
       "Source": "hirunews",
       "Timestamp": "Tuesday, 05 December 2017 - 9:31",
       "Headline": "23 හැවිරිදි තරුණයා වහලයේ එල්ලුනාද ? එල්ලුවාද ?",
       "News Content": "ගල්කිරියාගම, හබරත්තාවල ප්‍රදේශයේ ඊයේ (04) පස්වරුවේ නිවසක වහලයේ එල්ලෙමින් සිට ඇති තරුණයෙකු ප්‍රතිකාර සදහා දඹුල්ල මහ රෝහලට ඇතුලත් කිරීමේදී මියයාමේ සිද්ධියක් සම්බන්ධයෙන් ගල්කිරියාගම පොලිසිය පරීක්ෂණ ආරම්භ කර ඇති බව වාර්තා වනවා.\nමෙලෙස මිය ගොස් ඇත්තේ දඹුලුහල්මිල්ලවැව, හබරත්තාවල ප්‍රදේශයේ පදිංචිව සිටි හෂාන් මධුසංඛ ද සිල්වා නැමැති 23 හැවිරිදි තරුණයක් බවටයි වාර්තා වන්නේ.\nහබරත්තාවල ප්‍රදේශයේ නිවසක වහලයේ එම තරුණයා එල්ලෙමින් සිටින බව දැක ඇති ප්‍රදේශවාසීන් පිරිසක් කඩිනමින් ඔහුව ප්‍රතිකාර සදහා දඹුල්ල මහ රෝහල වෙත ඇතුලත් කිරීමට පියවර ගෙන තිබුණා.\nකෙසේ වෙතත් රෝහල් ගතකරන අවස්ථාවේදී එම තරුණයා මිය ගොස් ඇති බවයි  පොලිසිය සඳහන් කළේ.\nමෙය සංවිධානාත්මක අපරාධයක් ද නැතහොත් සිය දිවි නසා ගැනීමක්ද යන්න සොයා බැලීමට ගල්කිරියාගම පොලිස් ස්ථානයේ නිලධාරීන් වැඩිදුර විමර්ශන සිදුකරනු ලබනවා.\nමිය ගිය තරුණයාගේ මරණය සම්බන්ධයෙන් වූ අධිකරණ වෛද්‍ය පරීක්ෂණය දඹුල්ල මහ රෝහලේ අධිකරණ වෛද්‍ය නිලධාරීවරයා විසින් ඊයේ (04) සවස පැවැත්වීමට නියමිතව තිබුණා.",
       "URL": "https://www.hirunews.lk/177610/23-හැවිරිදි-තරුණයා-වහලයේ-එල්ලුනාද-එල්ලුවාද",
       "Category": "Local News",
       "Parent URL": "https://www.hirunews.lk/local-news.php?pageID=4186"
}