{
       "Source": "hirunews",
       "Timestamp": "Thursday, 20 June 2019 - 12:28",
       "Headline": "මධ්‍යම පරිසර අධිකාරියේ නව සභාපති ඉසුර දේවප්‍රිය",
       "News Content": "බස්නාහිර පළාත් හිටපු ප්‍රධාන අමාත්‍ය ඉසුර දේවප්‍රිය මධ්‍යම පරිසර අධිකාරියේ නව සභාපතිවරයා ලෙස පත්කර තිබෙනවා. ඊට අදාළ පත්වීම් ලිපිය අද පෙරවරුවේ ජනාධිපති ලේකම් කාර්යාලයේදී ජනාධිපති මෛත්‍රිපාල සිරිසේන විසින් ලබා දි තිබුණා.\nමීට පෙර මධ්‍යම පරිසර අධිකාරියේ සභාපතිවරයා ලෙස කටයුතු කරනු ලැබුවේ බස්නාහිර පළාත් නව ආණ්ඩුකාරවරයා ලෙස පත් කෙරුණු ඒ.ජේ.එම්. මුසම්මිල්.\nඔහු ආණ්ඩුකාර ධුරයට පත්වීමත් සමඟ සති දෙකක කාලයක් මධ්‍යම පරිසර අධිකාරියේ සභාපති ධුරය පුරප්පාඩුවී පැවතියා.\nබස්නාහිර පළාත් හිටපු ප්‍රධාන අමාත්‍යවරයා හෙට පෙරවරු 11 ට සිය ධුරයේ වැඩ භාරගැනීම නියමිතයි.",
       "URL": "https://www.hirunews.lk/218752/මධ්‍යම-පරිසර-අධිකාරියේ-නව-සභාපති-ඉසුර-දේවප්‍රිය",
       "Category": "Local News",
       "Parent URL": "https://www.hirunews.lk/local-news.php?pageID=3291"
}