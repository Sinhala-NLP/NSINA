{
       "Source": "hirunews",
       "Timestamp": "Thursday, 28 December 2017 - 15:00",
       "Headline": "ක්‍රීඩා පිටියකට විරෝධයක් (ඡායාරූප)",
       "News Content": "කෝවිලක කටයුතුවලට ක්‍රීඩා පිටියක් බාධාවක් බවට පවසමින් දෙණියාය වත්ත ඉහළ සහ පහළ කොටසේ ප්‍රදේශවාසීන් අද විරෝධතාවක නිරතවුනා.\nකෝවිලේ පුජා කටයුතුවලට ක්‍රීඩා පිටිය බාධාවක් බවටයි ඔවුන් පෙන්වාදී ඇත්තේ.\nක්‍රීඩාංගණයට පිවිසෙන ස්ථානයේ විරෝධතාව පැවති අතර අප වාර්තාකරු සඳහන් කළේ ඔවුන් ටයර් පුලුස්සා උද්ඝෝෂණයේ නිරතවු බවයි.\nපසුව එම ස්ථානයට පැමිණි කොටපොල ප්‍රාදේශීය සභාවේ විපක්ෂ නායකවරයා මෙම ගැටලුවට කඩිනමින් විසඳුමක් ලබාදෙන බවට පැවසීම හේතුවෙන් විරෝධතාකරුවන් විසිර ගොස් තිබෙනවා.\nඋද්ඝෝෂණය හේතුවෙන් දෙනියාය අකුරැස්ස ප්‍රධාන මාර්ගයේ ගමනාගමනයට ද පැය දෙකක පමණ කාලයක් බාධා එල්ලවු බවයි අප වාර්තාකරු සඳහන් කළේ.\nඡායාරූප - නෙළුව රනිල් ප්‍රියංක",
       "URL": "https://www.hirunews.lk/179560/ක්‍රීඩා-පිටියකට-විරෝධයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4152"
}