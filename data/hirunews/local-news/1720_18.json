{
       "Source": "hirunews",
       "Timestamp": "Tuesday, 31 August 2021 - 9:38",
       "Headline": "“රතු දත්ත පොත” සකස් කර අවසන්",
       "News Content": "ශ්‍රී ලංකාවේ වඳවී යන සහ වඳවීමේ තර්ජනයට ලක්ව ඇති සතුන් හා ශාඛ සම්බන්ධව වසර පහකට වරක් සකස් කළ යුතු රතු දත්ත පොත වසර 10 කට පසුව නව සංස්කරණය සකස් කිරීම පරිසර අමාත්‍යාංශය විසින් අවසන් කර තිබෙනවා.\nපරිසර අමාත්‍යාංශයේ ජෛව විවිධත්ව ඒකකය විසින් සකස් කර ඇති මෙම රතු දත්ත පොත වර්ගීකරණය කොටස් 09 කින් සමන්විතයි.\nවඳ වී ගිය / පරම්පරා ගත ගහනයෙන් තොර වූ / වඳවී යාමේ උග්‍ර තර්ජනයට ලක්වූ / වඳ වී යාමේ ඉහළ අවධානමක් ඇති / සහ අනතුරට ලක්විය හැකි යන්න එහි මුල් කාණ්ඩ 05 යි.\nඅවදානම හමුවේ ඇති / අවම අවදානමේ ඇති / දත්ත ඌණතා සහිත සහ වර්ගීකරණයට ලක් නොකළ අනෙක් කාණ්ඩ 04 වනවා.\nශ්‍රී ලංකාවේ රතුදත්ත පොතක් අවසන් වරට සකසා තිබෙන්නේ 2012 වසරේදීයි.\nරතු දත්ත පොත නව සංස්කරණය එළි දැක්වීම ලබන සිකුරාදා සිදු කිරීමට යෝජිතයි.",
       "URL": "https://www.hirunews.lk/280997/රතු-දත්ත-පොත-සකස්-කර-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1720"
}