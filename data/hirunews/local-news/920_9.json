{
       "Source": "hirunews",
       "Timestamp": "Tuesday, 23 August 2022 - 13:28",
       "Headline": "22 වැනි සංශෝධන පනත් කෙටුම්පතට එරෙහි පෙස්සම දෙවැනි දිනටත් විභාගයට",
       "News Content": "රජය විසින් පාර්ලිමේන්තුවට ඉදිරිපත් කර තිබෙන ආණ්ඩුක්‍රම ව්‍යවස්ථාවේ විසි දෙවැනි සංශෝධන පනත් කෙටුම්පත අභියෝගයට ලක්කරමින් ගොනුකර තිබෙන පෙත්සම් අද (23) දෙවන දිනටත් ශ්‍රේෂ්ඨාධිකරණය හමුවේ විභාග කෙරෙනවා.\nඅගවිනිසුරු ජයන්ත ජයසූරිය, බුවනෙක අලුවිහාරේ සහ අර්ජුන ඔබේසේකර යන ත්‍රිපුද්ගල විනිසුරු මඩුල්ල ඉදිරියේ පෙත්සම විභාගය පැවැත්වෙනවා.\nපෙත්සම් විභාගය ආරම්භ කරමින් අද අතරමැදි පෙත්සමක් ඉදිරිපත් කළ පූජ්‍ය පාහිංගල ආනන්ද සාගර හිමියන් වෙනුවෙන් පෙනී සිටි නීතිඥ ක්‍රිෂ්මාල් වර්ණසූරිය කරුණු ඉදිරිපත් කිරීම ආරම්භ කළා.\nවිනිවිද පෙරමුණේ ලේකම් නිතිඥ නාගානන්ද කොඩිතුවක්කු, වෛද්‍ය ගුණදාස අමරසේකර ඇතුළු පුරවැසියන් නව දෙනෙකු අදාළ පෙත්සම් ඉදිරිපත් කර තිබෙනවා.\nඑහි වගඋත්තකරු ලෙස නීතිපතිවරයා නම් කර තිබෙනවා.",
       "URL": "https://www.hirunews.lk/313520/22-වැනි-සංශෝධන-පනත්-කෙටුම්පතට-එරෙහි-පෙස්සම-දෙවැනි-දිනටත්-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=920"
}