{
       "Source": "hirunews",
       "Timestamp": "Saturday, 15 June 2019 - 7:29",
       "Headline": "අසාද් සාලිගෙන් CIDයට පැය 2 ක ප්‍රකාශයක්",
       "News Content": "බස්නාහිර පළාත් හිටපු ආණ්ඩුකාර අසාද් සාලි ඊයේ දිනයේදී අපරාධ පරීක්ෂණ දෙපාර්තමේන්තුව හමුවේ පැය දෙකකට ආසන්න කාලයක් ප්‍රකාශයක් ලබාදී තිබෙනවා.\nඑහි උසස් නිලධාරියෙකු සඳහන් කළේ සත්‍ය ගවේෂකයෝ සංවිධානයේ කැඳවුම්කරු නීතිඥ ප්‍රේමනාත් සී. දොලවත්ත මීට පෙර පොලිස් මූලස්ථානයට ගොනුකර ඇති පැමිණිල්ලකට අදාළව ඔහුගෙන් ප්‍රකාශ සටහන් කර ගත් බවයි.\nමේ වසරේ මැයි 4 වනදා කොළඹ පැවති මාධ්‍ය හමුවකදී සිදුකළ ප්‍රකාශයක් සම්බන්ධයෙන් ඔහුට විරුද්ධව මෙම පැමිණිල්ල ගොනුකර තිබුණා.\nඅසාද් සාලි ඊයේ පස්වරු 4.30ට පමණ අපරාධ පරීක්ෂණ දෙපාර්තමේන්තුව හමුවේ පෙනී සිටියා.",
       "URL": "https://www.hirunews.lk/218425/අසාද්-සාලිගෙන්-cidයට-පැය-2-ක-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3300"
}