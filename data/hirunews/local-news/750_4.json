{
       "Source": "hirunews",
       "Timestamp": "Tuesday, 08 November 2022 - 12:59",
       "Headline": "ගීතාට හොල්මන් ප්‍රශ්නයක්",
       "News Content": "ළමා ආරක්ෂණය සම්බන්ධයෙන් විපක්ෂ නායක සජිත් ප්‍රේමදාස සහ තවත් මන්ත්‍රීවරුන් යොමු කළ ප්‍රශ්න සඳහා පිළිතුරු දීමට යාමේ දී රාජ්‍ය අමාත්‍ය ගීතා කුමරසිංහ අද (08) පාර්ලිමේන්තුවේ දී ගැටලුකාරී තත්ත්වයකට මුහුණ දුන්නා.\nඑහි දී කතානායක මහින්ද යාපා අබේවර්ධන, කඩිනමින් මන්ත්‍රීවරුන්ගේ ප්‍රශ්නවලට පිළිතුරු ලබාදෙන ලෙස ඉල්ලා සිටියද රාජ්‍ය අමාත්‍යවරියට පිලිතුරු දිය යුත්තේ කුමන ප්‍රශ්නයට ද පිළිබඳ තෝරා ගැනීමට නො හැකි ව අපහසුතාවට පත්වුණා.\nමේ අතර, ආහාර අහේනියට ලක්වූ පවුලක දරුවෙකු ගැබිනියක් බවට ප්‍රකාශ කර පසු ව එය ඉල්ලා අස්කර ගත් පොළොන්නරුව දිස්ත්‍රික් ලේකම්වරයාගෙන් කරුණු විමසීමට පියවර ගන්නා බවයි රාජ්‍ය පරිපාලන හා ස්වදේශ කටයුතු අමාත්‍ය අග්‍රාමාත්‍ය දිනේෂ් ගුණවර්ධන අද (08) පාර්ලිමේන්තුවේදී කියා සිටියේ.",
       "URL": "https://www.hirunews.lk/319877/ගීතාට-හොල්මන්-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=750"
}