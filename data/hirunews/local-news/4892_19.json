{
       "Source": "hirunews",
       "Timestamp": "Monday, 05 September 2016 - 12:08",
       "Headline": "මස්කෙළියේ 15 හැවිරිදි දැරියක් ගෙළ වැළලාගෙන මියයයි (ඡායාරූප)",
       "News Content": "මස්කෙළිය ගවරවිල ප්‍රදේශයේ 15 හැවිරිදි දැරියක් ගෙල වැළලාගෙන මියගොස් තිබෙනවා.\nමෙසේ මියගොස් ඇත්තේ ශෂිකුමාර්  ක්‍රිෂාණි නැමැති පාසල් දැරියක්වන අතර උදෑසන අවදි වී දෙමව්පියන් විසින් දැරිය සොයන අවස්ථාවේදී ඇය ගෙල වැළලාගෙන මියගොස් සිටි බවයි මව්පියන් ප්‍රකාශ කර ඇත්තේ.\nමියගිය දැරියට එක් සහෝදරයෙක් සිටින අතර ඇයගේ පියා විදේශගතව සිට මෙරටට පැමිණ ඇත්තේ මෑතකදියි.\nකෙසේ වෙතත් ගෙල වැළලාගැනීමට හේතුව මෙතක් අනාවරණ වී නොමැති අතර මස්කෙළිය පොලිසිය පරීක්ෂණ පවත්වයි.\nඡායාරූප - හැටන් රන්ජිත් රාජපක්ෂ",
       "URL": "https://www.hirunews.lk/142273/මස්කෙළියේ-15-හැවිරිදි-දැරියක්-ගෙළ-වැළලාගෙන-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4892"
}