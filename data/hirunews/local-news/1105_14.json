{
       "Source": "hirunews",
       "Timestamp": "Friday, 10 June 2022 - 14:23",
       "Headline": "ශ්‍රී ලංකා ඔස්ට්‍රේලියා එක්දින සංචිතය නම් කෙරෙයි",
       "News Content": "ශ්‍රී ලංකාව හා ඔස්ට්‍රේලියාව අතර පැවැත්වෙන තරග පහකින් සමන්විත එක්දින තරගාවලියට ක්‍රීඩා කරන ශ්‍රී ලංකා සංචිතය නම් කර තිබෙනවා.\nඉන් පළමු තරග දෙක මහනුවර පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ දී පැවැත්වීමට නියමිත අතර, ඉතිරි තරග තුන කොළඹ ආර්. ප්‍රේමදාස ක්‍රීඩාංගනයේ දී පෑත්වෙනු ඇති.\nමේ අතර දැනට පැවැත්වෙන විස්ස යි විස්ස තරගාවලියේ පළමු තරග දෙක ම ජයග්‍රහණය කරමින් තරගාවලියේ ජය හිමි කරගත්තේ, ඔස්ට්‍රේලියාව යි.\nඅවසන් විස්ස යි විස්ස තරගය හෙට (11) මහනුවර පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ දි පැවැත්වීමට යි සූදානම් කර ඇත්තේ.\nමේ අතර, 19න් පහළ ක්‍රිකට් කණ්ඩායමේ නායකයා වශයෙන් කටයුතු කළ තුන් ඉරියව් ක්‍රීඩක දුනිත් වෙල්ලාලගේ හට පළමු වරට ජාතික කණ්ඩායම නියෝජනය කරමින් 21 දෙනාගේ සංචිතයට ඇතුළත් වීමට හැකි වී තිබෙනවා.\nඒ අනුව ඔස්ට්‍රෙලියානු කණ්ඩායම සමග ඇරඹීමට නියමිත එක්දින තරගාවලිය සඳහා වෙල්ලාලගේගේ නම යෝජනා වී තිබීම විශේෂත්වයක්.\nමොහු 'ඔස්ට්‍රෙලියානු A' ක්‍රිකට් පිළ සමග පැවති තරගවලදී ද කැපී පෙනෙන දස්කම් දැක්වූවා.\nඑමෙන්ම , භානුක රාජපක්ෂට ද දිගු කලකට පසුව ශ්‍රී ලංකා කණ්ඩායමේ එක්දින තරග වරම් හිමිව තිබෙනවා.\nඑක්දින තරගාවලියට ක්‍රීඩා කරන ශ්‍රී ලංකා සංචිතය\nදසුන් ශානක (නායක)\nපැතුම් නිස්සංක\nධනුෂ්ක ගුණතිලක\nකුසල් මෙන්ඩිස්\nචරිත් අසලංක\nධනංජය ද සිල්වා\nදිනේශ් චන්දිමාල්\nභානුක රාජපක්ෂ\nනිරෝශන් දික්වැල්ල\nවනිඳු හසරංග\nචාමික කරුණාරත්න\nදුෂ්මන්ත චමීර\nඅසිත ප්‍රනාන්දු\nනුවන් තුෂාර\nරමේෂ් මෙන්ඩිස්\nමහීෂ් තීක්ෂණ\nප්‍රවීන් ජයවික්‍රම\nජෙෆ්‍රි වැන්ඩසේ\nළහිරු මධුසංක\nදුනිත් වෙල්ලාලගේ\nප්‍රමෝද් මධුෂාන්",
       "URL": "https://www.hirunews.lk/306741/ශ්‍රී-ලංකා-ඔස්ට්‍රේලියා-එක්දින-සංචිතය-නම්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1105"
}