{
       "Source": "hirunews",
       "Timestamp": "Thursday, 10 June 2021 - 16:23",
       "Headline": "විනාශයට අත පොවන ඉලුප්පුකුලම පස් කැපීම (වීඩියෝ)",
       "News Content": "බලපත්‍ර කොන්දේසි උල්ලංඝනය කරමින් ත්‍රිකුණාමලය කන්නියා ප්‍රදේශයේ සිදුකරගෙන යන බලපත්‍ර සහිත පස් කැපීමක් හේතුවෙන් විශාල පරිසර හානියක් මෙන්ම අනතුරුදායක තත්ත්වයක්ද මතුව තිබෙනවා.\nමෙම පස් කැපීම සිදුවන්නේ වන සංරක්ෂණ දෙපාර්තමේන්තුවට අයත් භූමියක වීමද විශේෂත්වයක්.\nත්‍රිකුණාමලය උණු වතුර ලිං පිහිටා තිබෙන කන්නියා ප්‍රදේශයට නුදුරින් ඉලුප්පුකුලම වැව අසල මෙම පස් කැපීම සිදු කරගෙන යනවා.\nමෙම භූමිය අයත් වන්නේ වන සංරක්ෂණ දෙපාර්තමේන්තුවටයි.\nමෙම භූමියට ආසන්නව පිහිටා තිබෙන වල්ලූර්කොට්ටම් ගම්මානයේ වැසියන් පවසන්නේ වසර 05 ක පමණ සිට මෙම පස් කැපීම සිදු කරන බවයි.\nත්‍රිකුණාමලය - අනුරාධපුර හා ත්‍රිකුණාමලය - පුල්මුඩේ ප්‍රධාන මාර්ග යා කරමින් ඉදිකර තිබෙන මෙම මාර්ගයටද පස් කැපීම හේතුවෙන් අවදානම් තත්ත්වයක් මතුව තිබෙනවා.\nඅප වාර්තාකරු පැවසූවේ මෙම මාර්ගයේ මෙවැනි පස් කැපීම් සිදු කරන ස්ථාන 10කටත් වඩා වැඩි සංඛ්‍යාවක් තිබෙන බවයි.\nබලපත්‍ර කොන්දේසි උල්ලංගනය කරමින් සිදු කරගෙන යන මෙම මහා පරිමාණ පරිසර විනාශය සම්බන්ධයෙන් නිලධාරීන් ක්‍රියාත්මක නොවන්නේ කිසිවෙකුගේ හෝ බලපෑමක් මතද යන්න ගැටලුක් බව ප්‍රදේශවාසීන් පවසනවා.",
       "URL": "https://www.hirunews.lk/273941/විනාශයට-අත-පොවන-ඉලුප්පුකුලම-පස්-කැපීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1893"
}