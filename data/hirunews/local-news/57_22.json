{
       "Source": "hirunews",
       "Timestamp": "Friday, 01 September 2023 - 19:57",
       "Headline": "ගෑස් මිල සංශෝධනය සැප් 04 දා",
       "News Content": "මිල සූත්‍රයට අනුව ගෘහස්ථ LP ගෑස් මිල 2023 සැප්තැම්බර් 04 දා සංශෝධනය කිරීමට නියමිත බව ලිට්රෝ ගෑස් ලංකා සමාගම නිවේදනය කරනවා.\nපසුගිය ජූලි මස 04 මධ්‍යම රාත්‍රියේ සිට ගෑස් මිල පහළ දැමීමට ලිට්රෝ සමාගම කටයුතු කළ අතර කිලෝග්‍රෑම් 12.5 ක ගෘහස්ථ ගෑස් සිලින්ඩරයක මිල රු. 204 න් අඩු වූ අතර ඒ අනුව එහි මිල පැවතුනේ රු. 2982.00ක් ලෙසයි.\nකිලෝග්‍රෑම් 5 ගෘහස්ථ ගෑස් සිලින්ඩරයක මිල රු. 83න් අඩු වූ අතර ඒ අනුව එහි මිල පැවතුනේ රු. 1198.00ක් ලෙසයි.\nකිලෝග්‍රෑම් 2.3 ගෘහස්ථ ගෑස් සිලින්ඩරයක මිල රු. 37න් අඩු වූ අතර ඒ අනුව එහි මිල පැවතුනේ රු. 561.00 ලෙසයි.\nමෙම වසරේ මේ දක්වා අවස්ථා 05 කදී ගෑස් මිල සංශෝධනය කර ඇති අතර ඉන් එක් අවස්ථාවකදී හැර අනෙක් සියලු අවස්ථාවල මිල පහත දැමුවා.\nඅවසන්වරට ගාස්තු සංශෝධනයක් සිදු කෙරුණේ, පසුගිය ජුලි මස 4 වනදා යි.",
       "URL": "https://www.hirunews.lk/346836/ගෑස්-මිල-සංශෝධනය-සැප්-04-දා",
       "Category": "Local News",
       "Parent URL": "https://www.hirunews.lk/local-news.php?pageID=57"
}