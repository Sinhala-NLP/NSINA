{
       "Source": "hirunews",
       "Timestamp": "Thursday, 24 November 2016 - 12:11",
       "Headline": "මල් පොහොට්ටුව සාමාජිකයන් බඳවා ගැනීම අරඹයි",
       "News Content": "ශ්‍රී ලංකා නිදහස් පක්ෂයේ හිටපු පළාත්පාලන නියෝජිතයන් රැසක් අද පෙරවරුවේ මල් පොහොට්ටුව ලකුණින් පිහිටවූ ශ්‍රී ලංකා පොදු ජන පෙරමුණේ සාමාජිකත්වය ලබාගත්තා.\nඑම පක්ෂයේ සාමාජිකයෙකු වන හිටපු අමාත්‍ය බැසිල් රාජපක්ෂ විසින් බත්තරමුල්ලේ පිහිටි හිටපු ජනාධිපති මහින්ද රාජපක්ෂගේ පක්ෂ කාර්යාලයේදී සාමාජික කාඩ්පත් ලබාදීම සිදුකරනු ලැබුවා.\nමෙහිදී වළල්ලාවිට ප්‍රාදේශීය සභාවේ හිටපු සභාපති උදේනි අතුකෝරල, මොරටුව නගර සභාවේ හිටපු නගරාධිපති සමන් ලාල් ප්‍රනාන්දු, ඇතුලූ පලාත් පාලන නියෝජිතයින් රැසක් නව පක්ෂයේ සාමාජිකත්වය ලබාගත් බවයි අප වාර්තාකරු සඳහන් කළේ.\nඅද පැවති මෙම සාමාජික කාඞ් පත් ලබාදීමේ අවස්ථාවට එක්වූ හිටපු අමාත්‍ය බැසිල් රාජපක්ෂ කියා සිටියේ ශ්‍රී ලංකා නිදහස් පක්ෂයේ හිටපු පළාත්පාලන නියෝජිතයින් සියයට 75 කට වැඩි සංඛ්‍යාවක් නව පක්ෂයේ සාමාජිකත්වය ලබාගැනීමට පැමිණ ඇති බවයි.",
       "URL": "https://www.hirunews.lk/148227/මල්-පොහොට්ටුව-සාමාජිකයන්-බඳවා-ගැනීම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4782"
}