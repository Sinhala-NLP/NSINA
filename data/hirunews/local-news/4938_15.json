{
       "Source": "hirunews",
       "Timestamp": "Wednesday, 03 August 2016 - 12:42",
       "Headline": "ඒකාබද්ධය උදර පෝෂණය සදහායි - සොයිසා",
       "News Content": "කෘතිමව බිහිකරන දේශපාලන ව්‍යාපාරවලට බිය නොවන බව වාරිමාර්ග හා ජල කළමනාකරණ  අමාත්‍ය විජිත් විජයමුනි සොයිසා පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් අමාත්‍යවරයා මේ බව ප්‍රකාශ කළේ පසුගිය දිනවල ඒකාබද්ධ විපක්ෂය සංවිධාන කළ ජන සටන පාද යාත්‍රාව සම්බන්ධයෙන් අදහස් පළ කරමින්.\nමෙහිදී ඒකාබද්ධ විපක්ෂයේ මන්ත්‍රීවරු ජනාධිපතිවරයාට දුරකථන ඇමතුම් ලබාදෙන බවද අමාත්‍යවරයා හෙළි කළා.\n2014 වර්ෂයේ පැවති පළාත් සභා ඡන්දය අතරතුර එවකට ඌව මහ ඇමති අපේක්ෂකයා ලෙස කටයුතු කළ ශෂීන්ද්‍ර රාජපක්ෂ පාක්ෂිකයන්ට භාණ්ඩ සහ මුදල් ලබාදීමේදී තමන් ඊට විරෝධය පළ කළ ආකාරයද අමාත්‍යවරයා මෙම මාධ්‍ය හමුවේදී සිහිපත් කළා.\nඔහු ඊට අදාළ වීඩියෝ පටය ප්‍රදර්ශනය කළේ එකළ එය විකාශය කළ හිරු ප්‍රවෘත්ති අංශයටද කෘතවේදීත්වය පළ කරමින්.",
       "URL": "https://www.hirunews.lk/139725/ඒකාබද්ධය-උදර-පෝෂණය-සදහායි-සොයිසා",
       "Category": "Local News",
       "Parent URL": "https://www.hirunews.lk/local-news.php?pageID=4938"
}