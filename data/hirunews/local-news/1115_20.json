{
       "Source": "hirunews",
       "Timestamp": "Monday, 06 June 2022 - 10:51",
       "Headline": "කේරළ ගංජා සන්තකයේ තබාගෙන සිටි පුද්ගලයකු අත් අඩංගුවට",
       "News Content": "විශේෂ කාර්ය බලකා විශේෂ වැටලීම් ඒකකය (කොළඹ කළාපයේ) නිලධාරීන්ට ලද තොරතුරකට අනුව ඊයේ (05) වන දින බොරැල්ල පොලිස් වසමේ අංක 170/8, සීවලී පටුමග, බොරැල්ල ලිපිනයේ දී වැටලීමක් සිදු කර තිබෙනවා.\nඑහි දී කේරළ ගංජා කිලෝ 02යි ග්‍රෑම් 508ක් හා ජාවාරමින් උපයාගත් මුදල් රුපියල් 50,240ක් සන්තකයේ තබාගෙන සිටි පුද්ගලයකු අත් අඩංගුවට ගත් බව වාර්තා වනවා.\nසැකකරු බොරැල්ල ප්‍රදේශයේ පදිංචි වයස අවුරුදු 33ක පුද්ගලයෙක්.\nඅත්අඩංගුවට ගත් කේරළ ගංජාවල දළ වටිනාකම රුපියල් 700,000ක් පමණ වන බව යි වාර්තා වන්නේ.\nවැඩිදුර විමර්ශන කටයුතු බොරැල්ල පොලිසිය විසින් සිදු කරනු ඇති.\nකේරළ ගංජා සන්තකයේ තබාගෙන සිටි පුද්ගලයකු විශේෂ කාර්ය බලකායේ නිලධාරීන්ගේ අත්අඩංගුවට\nමේ අතර, විශේෂ කාර්ය බලකා ගෝනහේන කඳවුරේ නිලධාරීන් ද සිදු කළ වැටලීමකින් කේරළ ගංජා ළඟ තබාගත් වයස අවුරුදු 24ක පුද්ගලයකු අත් අඩංගුවට ගෙන තිබෙනවා.\nඒ, සීදුව පොලිස් වසමේ අංක 149, මුතුවාඩිය, රත්දොළුගම මාර්ගයේ දී.\nවැඩිදුර විමර්ශන කටයුතු සීදුව පොලිසිය විසින් මෙහෙයවනු ඇති.\nඅත්අඩංගුවට ගත් භාණ්ඩ\nකේරළ ගංජා කිලෝ 03යි ග්‍රෑම් 365යි\nවලංගු මුදලින් රුපියල් 269,000යි\nජංගම දුරකථන 02යි\nවිද්‍යුත් තරාදි 01යි\nයතුරු පැදි 01යි",
       "URL": "https://www.hirunews.lk/306349/කේරළ-ගංජා-සන්තකයේ-තබාගෙන-සිටි-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1115"
}