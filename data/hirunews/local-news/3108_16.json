{
       "Source": "hirunews",
       "Timestamp": "Tuesday, 08 October 2019 - 12:38",
       "Headline": "ඇල්පිටියේ කොට්ඨාශ දෙකක් ජය ගන්නැයි සජිත්ට අභියෝගයක්",
       "News Content": "ඇල්පිටිය ප්‍රාදේශීය සභා මැතිවරණයෙන් හැකිනම් කොට්ඨාශ 2 ක් හෝ ජයග්‍රහණය කර පෙන්වන ලෙසට ශ්‍රී ලංකා පොදුජන පෙරමුණ, එක්සත් ජාතික පෙරමුණේ අපේක්ෂක අමාත්‍ය සජිත් ප්‍රේමදාසට අභියෝග කරනවා.\nපාර්ලිමේන්තු මන්ත්‍රී රෝහිත අබේගුණවර්ධන මේ බව කියා සිටියේ බත්තරමුල්ල - නෙලූම් මාවත පක්ෂ කාර්යාලයේ අද කැඳවා තිබූ මාධ්‍ය හමුවකට එක්වෙමින්.\nමේ අතර, ආර්ථික දැක්මක් සහිත නායකයෙකුට රට භාර දෙනවා ද නැද්ද යන්න ජනතාව තීරණය කළ යුතු බව ඒකාබද්ධ විපක්ෂය පවසනවා.\nපාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ එම පක්ෂයේ ආර්ථික පර්යේෂණ එකකය කොළඹ අද කැඳවා තිබූ මාධ්‍ය හමුවකට එක්වෙමින්.",
       "URL": "https://www.hirunews.lk/225820/ඇල්පිටියේ-කොට්ඨාශ-දෙකක්-ජය-ගන්නැයි-සජිත්ට-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3108"
}