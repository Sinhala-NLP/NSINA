{
       "Source": "hirunews",
       "Timestamp": "Wednesday, 07 March 2018 - 10:20",
       "Headline": "තියුණු ආයුධවලින් පහරදි තේ කර්මාන්ත ශාලාවක විධායක නිලධාරියෙකු ඝාතනය කෙරේ (ඡායාරූප)",
       "News Content": "හැටන් දිඹුල ප්‍රදේශයේ පෞද්ගලික තේ කර්මාන්ත ශාලාවක සේවය කළ විධායක නිලධාරියෙකු තියුණූ ආයුධවලින් පහර දී  ඝාතනය කර ඇති බව දිඹුල පොලිසිය පවසනවා.\nමෙසේ ඝාතනය කර ඇත්තේ දිඹුල ප්‍රදේශයේ පදිංචි 38 හැවිරිදි දෙදරු පියෙක්.\nඊයේ (06) රාත්‍රි තේ කර්මාන්ත ශාලාවේ වැඩ අවසන් වි සැමියා නිවසට නොපැමිණි නිසා ඔහුගේ බිරිඳ විසින් තේ කර්මාන්ත ශාලාවට දුරකථන ඇමතුමක් ලබා දි තිබෙනවා.\nඑහිදී තේ කර්මාන්ත ශාලවෙන් පවසා ඇත්තේ එම නිළධාරියා සේවා මුරය අවසන් වි නිවස බලා පිටත්ව ගිය බවයි.\nකෙසේ නමුත් මේ නිලධාරියා නිවසට නොපැමිණීම හේතුවෙන් ඔහුගේ බිරිද වතුකමිකරුවන් සමඟ එක්ව තේ කර්මාන්ත ශාලාව ආශ්‍රිත ප්‍රදේශයේ සෝදිසි මෙහෙයුමක් දියත් කර තිබෙනවා.\nඑහිදීයී  මියගිය පුද්ගලයාගේ සිරුර හමුවි ඇත්තේ.\nඔහුගේ හිසට තියුණූ ආයුධවලින් පහරදි ඝාතනය කර ඇති බවයි පොලිසිය පැවසුවේ.\nසිරුර සම්බන්ධයෙන් මහේස්ත්‍රාත් පරික්‍ෂණය අද (07) සිදු කෙරෙන අතර ඉන් අනතුරුව සිරුර පශ්චාත් මරණ පරික්‍ෂණය සදහා නුවරඑළිය අධීකරණ වෛද්‍යවරයා වෙත යොමු කිරීමට නියමිතයි.\nසිද්ධිය සම්බන්ධයෙන් දිඹුල පොලිසිය වැඩිදුර පරීක්ෂණ සිදුකරනවා.\n(ඡායාරූප - හැටන් රංජිත් - චන්දන ජයවීර)",
       "URL": "https://www.hirunews.lk/185323/තියුණු-ආයුධවලින්-පහරදි-තේ-කර්මාන්ත-ශාලාවක-විධායක-නිලධාරියෙකු-ඝාතනය-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4049"
}