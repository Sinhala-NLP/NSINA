{
       "Source": "hirunews",
       "Timestamp": "Monday, 17 April 2017 - 11:29",
       "Headline": "අරණායකදී පිය පුතු ගැටුමකට මැදිවීමෙන් මව මියයයි",
       "News Content": "අරණායක - කළුගල - බොස්ඇල්ල ප්‍රදේශයේදී පිය - පුතු ගැටුමකට මැදිවී සිදුවූ පහරදීමකින් මව මියගොස් තිබෙනවා.\nඅද පෙරවරුවේ කිසියම් කාරණයක් සම්බන්ධයෙන් පියා සහ පුත්‍රයා අතර බහින්බස් වීමක් සිදුවී ඇති අතර එය ගැටුමක් දක්වා වර්ධනය වී ඇති බව සඳහන්.\nඑහිදී එය සමථයකට පත් කිරිමට මව මැදිහත් වී ඇති අතර, එම අවස්ථාවේ සිදුවූ පහරදීමකින් මරණය සිදුවී ඇති බවයි පොලීසිය සඳහන් කළේ.\nමෙලෙස මියගොස් ඇත්තේ 61 හැවිරිදි කාන්තාවක් වන අතර, සිද්ධිය සම්බන්ධයෙන් ඇයගේ සැමියා අත්අඩංගුවට ගෙන තිබෙනවා.\nමේ අතර පොලීසියෙන් යැයි පවසා නිවසට පැමිණි කණ්ඩායමක් තියුණු ආයුධවලින් කළ පහරදීමකින් වැලිපැන්න - හොරවල ප්‍රදේශයේ පුද්ගලයෙකු ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ 37 හැවිරිදි තිදරු පියෙක්.\nවැලිපැන්න හොරවල බටහිර ප්‍රදේශයේ පදිංචිව සිටි අජිත් රත්නප්‍රිය නැමැති මෙම පුද්ගලයා ඝාතනය කර ඇත්තේ අද අලුයම 3 ට පමණ.\nපොලීසියෙන් යැයි පවසා 6 දෙනෙකුගෙන් පමණ සාමාජික කණ්ඩායමක් පැමිණ දොර විවෘත කරන ලෙස නිවැසියන්ට දැනුම් දී තිබෙනවා.\nඅනතුරුවයි තියුණු ආයුධවලින් පහරදී මෙම ඝාතනය සිදුකර ඇත්තේ.\nපෞද්ගලික ආරවුලක් මත මෙම ඝාතනය සිදුව ඇති බවට පොලීසිය සැක පළ කරනවා.\nවැලිපැන්න පොලීසිය සදහන් කලේ සිද්ධියට සම්බන්ධ සැකකරුවන් පස් දෙනෙකු අත්අඩංගුවට ගත් බවයි.",
       "URL": "https://www.hirunews.lk/159337/අරණායකදී-පිය-පුතු-ගැටුමකට-මැදිවීමෙන්-මව-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4560"
}