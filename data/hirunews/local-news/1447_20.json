{
       "Source": "hirunews",
       "Timestamp": "Wednesday, 05 January 2022 - 13:29",
       "Headline": "රැකියා විරහිත උපාධිධාරීන් කොටුව දුම්රියපළ ඉදිරිපිට විරෝධතාවක",
       "News Content": "රැකියා විරහිත උපාධිධාරීන් පිරිසක් අද(05)දින කොටුව දුම්රියපළ ඉදිරිපිට විරෝධතාවක නිරත වුණා.\nඒ, වයස අවුරුදු 35 ඉක්මවූ උපාධිධාරීන්ට රැකියා ලබා දීම ප්‍රතික්ෂේප කරමින් රජය මගින් පනවා ඇතැයි කියන වයස් සීමා කොන්දේසියට විරෝධය පල කරමින්.\nඑමෙන්ම සංවර්ධන නිලධාරී සේවා සංගමය ද බත්තරමුල්ල - පැලවත්ත - ඉසුරුපාය අධ්‍යාපන අමාත්‍යංශය ඉදිරිපිට විරෝධතාවයක් සංවිධානය කර තිබෙනවා.\nඑහි ප්‍රධාන ලේකම් චන්දන සූරිය ආරච්චි කියා සිටියේ, වයස් සීමා කොන්දේසිය යටතේ වයස අවුරුදු 35 ඉක්මවූ උපාධිධාරීන්, ගුරු පුරප්පාඩු සඳහා බඳවා නොගැනීම ඇතුලු ගැටලු කිහිපයක් මුල් කර ගනිමින් මෙම උද්ඝෝෂණය පවත්වන බවයි.",
       "URL": "https://www.hirunews.lk/293085/රැකියා-විරහිත-උපාධිධාරීන්-කොටුව-දුම්රියපළ-ඉදිරිපිට-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=1447"
}