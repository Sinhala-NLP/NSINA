{
       "Source": "hirunews",
       "Timestamp": "Saturday, 29 January 2022 - 8:49",
       "Headline": "ෆෙඩරල් නැත්නම් 13 දෙන්න - විග්නේෂ්වරන් ඉල්ලයි",
       "News Content": "උතුර - නැගෙනහිරට ෆෙඩරල් විසඳුමක් අවශ්‍ය වුවත්, එය ලබාදිය නොහැකි නම් දැනට පවතින 13 වන ව්‍යවස්ථා සංශෝධනය හෝ බලාත්මක කරන ලෙස දෙමළ ජනතා සන්ධානයේ නායක සී.වී විග්නේෂ්වරන් පවසනවා.\nඔහු මෙම අදහස් පළ කළේ යාපනයේ ඊයේ (28) පැවති මාධ්‍ය හමුවකට එක් වෙමින්.\nමේ අතර, එල්.ටී.ටී.ඊ සංවිධානය යළි ගොඩනැගිය යුතු බවට එක්සත් ජාතික පක්ෂ යාපනය දිස්ත්‍රික් හිටපු පාර්ලිමේන්තු මන්ත්‍රී විජයකලා මහේෂ්වරන් සිදුකළ ප්‍රකාශය සම්බන්ධයෙන් වන නඩුව ලබන ජූනි 10 වනදා දක්වා කල් දැමුණා.\nඒ මීට අදාළ නඩුව කොළඹ ප්‍රධාන මහේස්ත්‍රාත්වරයා හමුවේ ඊයේ (28) කැඳවූ අවස්ථාවේදීයි.\nමේ අතර එල් ටී.ටී.ඊ. සංවිධානය නැවත පණගැන්වීමේ අරමුණින් මුදල් එක්රැස් කළ බවට ශ්‍රී ලාංකික කාන්තාවක ඇතුළු 5 දෙනෙකුට ඉන්දීය පොලීසිය චෝදනා ගොනුකරනු ලැබුවා.\n50 හැවිරිදි මෙම කාන්තාව සංචාරක වීසා මත ඉන්දියාවට පැමිණ 2019 වර්ෂයේදි යි.\nඇය ව්‍යාජ ගුවන් ගමන් බලපත්‍රයක් මගින් චෙන්නායි ගුවන්තොටුපලෙන් පිටවීමට උත්සාහ කිරීමේදී අත්අඩංගුවට පත්ව තිබුණා.",
       "URL": "https://www.hirunews.lk/295527/ෆෙඩරල්-නැත්නම්-13-දෙන්න-විග්නේෂ්වරන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1390"
}