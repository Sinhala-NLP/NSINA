{
       "Source": "hirunews",
       "Timestamp": "Friday, 15 July 2022 - 23:04",
       "Headline": "ජනපතිගේ ඉල්ලා අස්වීමේ ලිපියට අදාළ ගැසට් නිවේදනය නිකුත් වෙයි",
       "News Content": "ජනාධිපති ධුරයේ කටයුතු කළ ගෝඨාභය රාජපක්ෂ එම ධුරයෙන් ඉල්ලා අස්වීමේ ලිපියට අදාළ ගැසට් නිවේදනය නිකුත් කර තිබෙනවා.\nඒ කතානායක මහින්ද යාපා අබේවර්ධන විසින්.\n2022-07-14 දිනැති අදාළ ඉල්ලා අස්වීමේ ලිපිය තමා වෙත ලැබුණු බව දක්වමින් මෙම ගැසට් නිවේදනය නිකුත් කර තිබෙනවා.\nමේ අතර හෙට පෙරවරු 10ට පාර්ලිමේන්තුව රැස්වන බව සියලු මන්ත්‍රීවරුන්ට දැනුම්දෙමින් පාර්ලිමේන්තු මහලේකම් ධම්මික දසනායක ද ගැසට් නිවේදනයක් නිකුත් කර තිබෙනවා.\nජනාධිපතිවරයා තෝරා පත්කර ගැනීමේ විශේෂ විධි විධාන පනතේ 4 වැනි වගන්තිය ප්‍රකාරව පාර්ලිමේන්තුව විසුරුවාහැර නොමැති අවස්ථාවක ජනාධිපති ධුරයේ පුරප්පාඩුවක් ඇති වූ විට ඒ පුරප්පාඩුව ඇති වී දින තුනක් ඇතුළත පාර්ලිමේන්තුව කැඳවිමක් සේ ක්‍රියාත්මක විය යුතු බැවින් හෙට පාර්ලිමේන්තුව රැස්වන බවයි එමගින් නිවේදනය කර ඇත්තේ.",
       "URL": "https://www.hirunews.lk/310092/ජනපතිගේ-ඉල්ලා-අස්වීමේ-ලිපියට-අදාළ-ගැසට්-නිවේදනය-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1018"
}