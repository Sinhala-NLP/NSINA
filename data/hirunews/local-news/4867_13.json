{
       "Source": "hirunews",
       "Timestamp": "Thursday, 22 September 2016 - 19:29",
       "Headline": "ජලය ලබාදීමේදී බලධාරීන්ගෙන් මගහැරුනු ගමක්",
       "News Content": "ජල සම්පාදන මණ්ඩලය මගින් තම ගම්මානය අවට ප්‍රදේශ රැසකට ජලය ලබා දීමට කටයුතු කළත් පාදුක්ක - මාවතගම ප්‍රදේශයට ජලය ලබා දීමට කටයුතු නොකරන බවට ප්‍ර දේශවාසීන් චෝදනා කරනවා.\nඔවුන් පවසන්නේ අවස්ථා කිහිපයකදී බලධාරීන් දැනුවත් කළත් ඊට නිසි ප්‍රතිචාරයක් නොදක්වන බවයි.\nහංවැල්ල ප්‍රාදේශීය ලේකම් කොට්ඨාශයට අයත් මාවතගම නැගෙනහිර ගම්මානයේ වැසියන් ජල ගැටලුවකට මුහුණ දී තිබෙනවා.\nගම්වාසීන් චෝදනා කරන්නේ අවිස්සාවේල්ල -කොළඹ ප්‍රධාන මාර්ගයට මායිම්ව පිහිටා ඇති තම ගම්මානය මගහැර ජල සම්පාදන මණ්ඩලය විසින් විසින් යාබද ප්‍රදේශවලට ජලය ලබා දී ඇති බවටයි.\nමේ හේතුවෙන් පවුල් රැසක ජනතාව ජලය නොමැතිව පීඩා විදිනවා.",
       "URL": "https://www.hirunews.lk/143593/ජලය-ලබාදීමේදී-බලධාරීන්ගෙන්-මගහැරුනු-ගමක්",
       "Category": "Local News",
       "Parent URL": "https://www.hirunews.lk/local-news.php?pageID=4867"
}