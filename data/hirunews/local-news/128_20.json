{
       "Source": "hirunews",
       "Timestamp": "Thursday, 03 August 2023 - 9:47",
       "Headline": "ශ්‍රී දළදා මාලිගාවේ තේවා කටයුතු අස්ගිරි පාර්ශ්වයෙන්, මල්වතු පාර්ශ්වයට",
       "News Content": "ශ්‍රී දළදා සමිඳුන් වෙනුවෙන් සිදු කරන තේවා කටයුතු අස්ගිරි පාර්ශ්වයෙන්, මල්වතු පාර්ශ්වය වෙත පවරා තිබෙනවා.\nමල්වතු සහ අස්ගිරි පාර්ශ්වයේ මහා නා හිමිවරුන්ගේ ප්‍රධානත්වයෙන් ඊයේ(02) එය සිදු කෙරුණු බවයි ප්‍රදේශයේ හිරු වාර්තාකරු සඳහන් කළේ.\nඅතීතයේ සිටම ශ්‍රී දළදා සමිඳුන්ගේ තේවා කටයුතු මල්වතු හා අස්ගිරි උභය මහා විහාරයන්හි මහා සංඝරත්නය වෙත පැවරී තිබෙන අතර වසරක් පාසා මහා විහාර ද්විත්වය විසින් මෙම තේවා කටයුතු සිදු කරනු ලබනවා.\nඒ අනුව ඇසළ පුන් පොහොයෙන් නිමා වූ වර්ෂය සඳහා අස්ගිරි මහා විහාරයේ මහා නායක හිමියන් ප්‍රමුඛ මහා සංඝරත්නය විසින් තේවා කටයුතු සිදුකළ අතර ඊයේ සිට එළඹෙන ඇසළ පුන් පොහෝ දිනය තෙක් මල්වතු මහා විහාරයේ මහනායක හිමියන් ප්‍රමුඛ මහා සංඝරත්නය විසින් ශ්‍රී දළදා සමිඳුන් වෙනුවෙන් තේවාවන් සිදුකරනු ඇති.",
       "URL": "https://www.hirunews.lk/343462/ශ්‍රී-දළදා-මාලිගාවේ-තේවා-කටයුතු-අස්ගිරි-පාර්ශ්වයෙන්-මල්වතු-පාර්ශ්වයට",
       "Category": "Local News",
       "Parent URL": "https://www.hirunews.lk/local-news.php?pageID=128"
}