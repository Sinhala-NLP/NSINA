{
       "Source": "hirunews",
       "Timestamp": "Friday, 23 December 2022 - 12:03",
       "Headline": "ඉන්දියාව හා ලංකාව අතර ගුවන් සේවා පුළුල් කිරීම ගැන සාකච්ඡා",
       "News Content": "ශ්‍රී ලංකාව සහ ඉන්දියාව අතර සිදු කෙරෙන ගුවන් සේවා කටයුතු තවදුරටත් දීර්ඝ කිරීම සම්බන්ධයෙන් ඉන්දියාවේ මෙරට මහකොමසාරිස් මිලින්ද මොරගොඩ සහ ඉන්ඩි ගෝ ගුවන් සේවා නිර්මාතෘ හා කළමනාකාර අධ්‍යක්ෂ රාහුල් භාටියා අතර හමුවක් සිදුවුණා.\nඑහිදී සාකච්ඡා කෙරුණේ, ඉන්දීය ගුවන් සේවා සමාගම් සම්බන්ධ කරගෙන ශ්‍රී ලංකාවේ ගුවන් තොටුපොළ වඩාත් තරගකාරීව පවත්වාගෙන යන්නට ඇති හැකියාව සම්බන්ධයෙනුයි.\nඉන්දීය රුපියල් ගිණුම් පවත්වාගෙන යෑම සඳහා ඉන්දියානු මහ බැංකුව මෑතක දී ශ්‍රී ලංකාවේ බැංකුවලට ලබා දුන් අවසරය මගින් අත්පත්වන අවස්ථා පිළිබඳව ද මෙහි දී සාකච්ඡාවට ලක්වුණා.",
       "URL": "https://www.hirunews.lk/323358/ඉන්දියාව-හා-ලංකාව-අතර-ගුවන්-සේවා-පුළුල්-කිරීම-ගැන-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=648"
}