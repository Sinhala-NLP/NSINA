{
       "Source": "hirunews",
       "Timestamp": "Wednesday, 03 October 2018 - 15:15",
       "Headline": "පලාගිය කුඩු සුද්දී අත්අඩංගුවට",
       "News Content": "මත්කුඩු ජාවාරමේ නිරතවීම සම්බන්ධයෙන් හික්කඩුව පොලීසිය අත්අඩංගුවට ගෙන සිටියදී පලාගිය, කුඩු සුද්දි නමැති කාන්තාව යළි අත්අඩංගුවට ගෙන තිබෙනවා.\nහික්කඩුව - කළුපේ ප්‍රදේශයේදී ඊයේ 40 හැවිරිදි ඇය අත්අඩංගුවට ගත් බවයි පොලීසිය සදහන් කළේ.\nපසුගිය 29 වනදා ඇය හික්කඩුව පොලීසියෙන් අත්අඩංගුවට ගත් අතර අධිකරණයට ඉදිරිපත් කිරීමට සුදානම් වූ අවස්ථාවේ පලාගොස් තිබුණේ ජලය පානය කිරීමට අවශ්‍ය බව සඳහන් කර ඇය භාරව සිටි නිලධාරීන් නොමඟ යවමින්.\nසිද්ධියට අදාළව හික්කඩුව පොලීසියේ, පොලිස් පරීක්ෂකවරයෙකුගේ සහ කොස්තාපල්වරුන් දෙදෙනෙකුගේ වැඩ තහනම් කිරීමටද කටයුතු කර තිබුණා.",
       "URL": "https://www.hirunews.lk/201318/පලාගිය-කුඩු-සුද්දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3717"
}