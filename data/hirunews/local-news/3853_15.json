{
       "Source": "hirunews",
       "Timestamp": "Wednesday, 11 July 2018 - 19:29",
       "Headline": "ගෙල මිරිකීමෙන් ඝාතනයට ලක්වූ පොලිස් සැරයන්වරයාට උසස්වීමක්",
       "News Content": "විමර්ශනයකට ගොස් සිටියදී හිමිනමක් විසින් ගෙල මිරිකා ඝාතනය කළ රත්නපුර පොලීසියේ සුළු පැමිණිළි අංශයට අනුයුක්ත සැරයන්වරයා පොලිස් පරීක්ෂක ධුරයට උසස් කර තිබෙනවා.\nඒ පොලිස්පතිවරයාගේ උපදෙස් මතයි.\nමෙම නිලධාරියා රාජකාරී ඉටු කිරීමට යාමේදී ඝාතනයට ලක්වීමේ සිද්ධිය සැලකිල්ලට ගනිමින් පොලිස්පතිවරයා මෙම තීරණයට එළඹ තිබෙනවා.\nමේ අතර සිද්ධිය සම්බන්ධයෙන් ඊයේ අත්අඩංගුවට ගත් රත්නපුර - ගල්ලැන්ද විහාරස්ථානයේ හිමිනම ලබන 25 වනදා දක්වා රක්ෂිත බන්ධනාගාර ගත කර තිබෙනවා.\nඒ රත්නපුර මහේස්ත්‍රාත් සාලිය චන්දන අබේරත්න හමුවට ඉදිරිපත් කිරීමෙන් අනතුරුවයි.",
       "URL": "https://www.hirunews.lk/194994/ගෙල-මිරිකීමෙන්-ඝාතනයට-ලක්වූ-පොලිස්-සැරයන්වරයාට-උසස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=3853"
}