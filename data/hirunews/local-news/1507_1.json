{
       "Source": "hirunews",
       "Timestamp": "Thursday, 09 December 2021 - 12:06",
       "Headline": "ලග්ගල ප්‍රාදේශිය සභාවේ අය-වැය දෙවැනි වරටත් පරාජය වෙයි",
       "News Content": "ලග්ගල ප්‍රාදේශිය සභාවේ මහ සභා රැස්විම අද(09)දින සභාපති බුද්ධික සේනාරත්නගේ ප්‍රධානත්වයෙන් ලග්ගල ප්‍රාදේශිය සභාවේ දී පැවැතුණා.\nඑහි දී නැවත සභාවට ඉදිරිපත් කළේ, 2022 වසර සදහා පසුගිය වර ඉදිරිපත් කර පරාජයට පත් වූ අය-වැය යි.\nසභාපතිවරයා ද සමඟ, ශ්‍රී ලංකා පොදු ජන පෙරමුණේ මන්ත්‍රිවරුන් 05ක් අයවැයට පක්ෂව ඡන්දය ප්‍රකාශ කළ අතර,\nඅය වැයට විපක්ෂ ව ලැබුණු ඡන්ද සංඛ්‍යාව 11ක්.\nඒ අනුව, ශ්‍රී ලංකා පොදු ජන පෙරමුණේ මන්ත්‍රිවරුන් 03ක් එක්සත් ජාතික පක්ෂයේ මන්ත්‍රිවරු 05ක් ශ්‍රී ලංකා නිදහස් පක්ෂයේ මන්ත්‍රිවරුන් 02 ක් සහ ජනතා විමුක්ති පෙරමුණේ එක් මන්ත්‍රිවරයෙක්, අය වැයට විරුද්ධව ඡන්දය භාවිතා කර තිබුණා.\nශ්‍රී ලංකා පොදු ජන පෙරමුණේ එක් මන්ත්‍රිවරයෙකු මෙවර අය වැයේ දී ඡන්දය දීමෙන් වැළකී සිටි අතර, ලග්ගල ප්‍රාදේශිය සභාවේ සමස්ත මන්ත්‍රිවරු ගණන 17ක් බව සඳහන්.",
       "URL": "https://www.hirunews.lk/290483/ලග්ගල-ප්‍රාදේශිය-සභාවේ-අය-වැය-දෙවැනි-වරටත්-පරාජය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1507"
}