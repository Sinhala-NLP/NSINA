{
       "Source": "hirunews",
       "Timestamp": "Tuesday, 26 September 2023 - 10:53",
       "Headline": "දිවයින පුරා වෙඩි තැබිමේ සිද්ධීන්වලින් සය හැවිරිදි දැරියක් ඇතුළු 46 ක් මරුට",
       "News Content": "වසරේ මේ දක්වා කාලය තුළ දිවයින පුරා සිදු වූ වෙඩි තැබීම් 77කින්, සය හැවිරිදි දැරියක් ඇතුළු පුද්ගලයින් 46 දෙනෙකු ජිවිතක්ෂයට පත්වී තිබෙනවා.\nඑමෙන්ම එම වෙඩි තැබීම් වලදී 35 දෙනෙකු තුවාල ලබා රෝහල් ගත කර ඇති බවයි පොලිසිය සඳහන් කළේ.\nවෙඩි තැබීමේ සිද්ධීන් වැඩිම සංඛ්‍යාවක් වාර්තා වි ඇත්තේ දකුණු පළාතෙන් සහ බස්නාහිර පළාතෙන් වීමද විශේෂත්වයක්.\nආසන්නතම වෙඩි තැබිමේ සිද්ධිය පසුගියදා සෙනසුරාදා ගාල්ල ප්‍රදේශයෙන් වාර්තා වූ අතර එහිදී රාජ්‍ය අමාත්‍ය ඩී.වී. චානකගේ මාමණ්ඩිය වන ව්‍යාපාරික ලලිත් වසන්ත මෙන්ඩිස් ජීවිතක්ෂයට පත් වුණා.\nමේ අතර රට තුළ පවතින ඝාතන සංස්කෘතිය හා අපරාධ රැල්ල කඩිනමින් පාලනය නොකළහොත් එය විදේශීය ආයෝජන කෙරෙහි අයහපත් ලෙස බලපානු ඇති බව ආයෝජන ප්‍රවර්ධන රාජ්‍ය අමාත්‍ය දිලුම් අමුණුගම පවසනවා.\nඒ, මහනුවර ඊයේ (25) පැවති මාධ්‍ය හමුවට එක්වෙමින්.",
       "URL": "https://www.hirunews.lk/349427/දිවයින-පුරා-වෙඩි-තැබිමේ-සිද්ධීන්වලින්-සය-හැවිරිදි-දැරියක්-ඇතුළු-46-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=6"
}