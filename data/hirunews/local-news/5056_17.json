{
       "Source": "hirunews",
       "Timestamp": "Saturday, 07 May 2016 - 12:43",
       "Headline": "විග්නේෂ්වරන්ගේ යෝජනා ජගත් සංවිධානයට",
       "News Content": "දෙමළ ජනතාවට දේශපාලන විසදුමක් ලබාදීම සම්බන්ධයෙන් වූ දෙමළ ජනතා සභාවේ යෝජනා එක්සත් ජාතීන්ගේ සංවිධානය වෙත භාර දී තිබෙනවා.\nකොළඹ පිහිටි එක්සත් ජාතීන්ගේ සංවිධාන කාර්යාලයේදී ඊයේ (06) මෙම යෝජනා භාර දී ඇති බවයි වාර්තා වන්නේ.\nමෙමගින් ජනවාර්ගික ගැටළුව විසදීමට ලබාදිය යුතු දේශපාලන විසදුම් පිළිබදව පුළුල් ලෙස විග්‍රහ කර ඇති බවයි සදහන් වන්නේ.\nමෙරට දෙමළ ජනතාවට ෆෙඩරල් ක්‍රමයේ දේශපාලන විසදුමක් අවශ්‍ය බවට ඉදිරිපත් කර ඇති යෝජනාව පිළිබඳව ද ඊට කරුණු ඇතුළත් කර තිබෙනවා.\nමීට පෙර දෙමළ ජනතා සභාව දේශපාලන විසදුමක් සදහා වූ සිය යෝජනාවලිය ප්‍රංශය, කැනඩාව සහ නෝර්වේ රාජ්‍යයන් වෙත භාර දෙනු ලැබුවා.\nදෙමළ ජනතා සභාව පිහිටුවා ඇත්තේ උතුරු පළාත් ප්‍රධාන අමාත්‍ය සී.වී. විග්නේෂ්වරන්ගේ ප්‍රධානත්වයෙන් තවත් දේශපාලන පක්ෂ කිහිපයක් එක් කර ගනිමින්.\nමේ අතර, කිසිවිටෙක ෆෙඩරල් ව්‍යුහයක් බලාපොරොත්තු නොවන බව ද්‍රවිඩ එක්සත් විමුක්ති පෙරමුණේ නායක ආනන්ද සංගරී පවසනවා.\nඔහු වැඩිදුරටත් පවසන්නේ දෙමළ ජනතාවගේ ගැටළුවලට ස්ථීර විසදුම් ලබාදීමට දෙමළ ජාතික සන්ධානයේ නායකයන් අපොහොසත් වී ඇති බවයි.",
       "URL": "https://www.hirunews.lk/132635/විග්නේෂ්වරන්ගේ-යෝජනා-ජගත්-සංවිධානයට",
       "Category": "Local News",
       "Parent URL": "https://www.hirunews.lk/local-news.php?pageID=5056"
}