{
       "Source": "hirunews",
       "Timestamp": "Tuesday, 13 February 2018 - 17:08",
       "Headline": "සැකකටයුතු පුද්ගල මළ සිරුරක් ත්‍රිරෝද රථයක (ඡායාරූප)",
       "News Content": "මාතලේ - කවටයාමුණ - බාල්දිකොකු වංගුව අසළ ත්‍රිරෝද රථයක් තුළ තිබී පිරිමි මළ සිරුරක් අද සොයාගෙන තිබෙනවා.\nමහවෙල පොලීසිය සඳහන් කළේ ඔහු කුරුණෑගල - මල්කඩුවාව ප්‍රදේශයේ පදිංචි 68 හැවිරිදි පුද්ගලයෙක් බවට මේ වනවිට හඳුනාගෙන ඇති බවයි.\nමියගොස් සිටි පුද්ගලයාගේ ශරීරයේ බාහිර රුධිර වහනයක් දක්නට ලැබුණු බවයි පොලීසිය ප්‍රකාශ කළේ.\nඅදාළ පුද්ගලයා මියයෑමට හේතුව මෙතෙක් අනාවරණ වී නොමැති අතර, මහවෙල පොලීසිය සිද්ධිය සම්බන්ධයෙන් පරීක්ෂණ ආරම්භ කර තිබෙනවා.\nඡායාරූප - මාතලේ රවින්ද්‍ර විරාජ්",
       "URL": "https://www.hirunews.lk/183571/සැකකටයුතු-පුද්ගල-මළ-සිරුරක්-ත්‍රිරෝද-රථයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4081"
}