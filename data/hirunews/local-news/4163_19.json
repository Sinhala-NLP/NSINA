{
       "Source": "hirunews",
       "Timestamp": "Wednesday, 20 December 2017 - 16:13",
       "Headline": "දිළිඳුකම පිටුදකින්න කළ යුතු දේ",
       "News Content": "කලාපයේ දිළිඳුකම පිටුදකිමින් ආර්ථික සමෘද්ධිය ඇතිකිරීම සඳහා ශක්තිමත් සහයෝගීතා වැඩපිළිවෙලක් අත්‍යාවශ්‍ය බව ජනාධිපති මෛත්‍රිපාල සිරිසේන පවසනවා.\nජනාධිපතිවරයා මේ බව කියා සිටියේ බහුආංශික තාක්ෂණික සහ ආර්ථික සහයෝගීතාව පිළිබඳ බෙංගාල බොක්ක ආශ්‍රිත රටවල සංවිධානය හෙවත් බිම්ස්ටෙක් සමුළුවේ තුන්වන සැසිවාරයට අදාළ අමාත්‍යවරුන්ගේ සමුළුව අමතමින්.\nදිළිඳුකම පිටුදැකීම සඳහා ශ්‍රී ලංකාව ආහාරවලින් ස්වයංපෝෂිත කිරීමට ලබන වසර ආහාර නිෂ්පාදන වර්ෂය ලෙස නම් කරන බව ද ජනාධිපතිවරයා මෙහිදී සඳහන් කළා.\nදකුණු හා අග්නිදිග ආසියාතික බෙංගාල බොක්ක ආශ්‍රිත රටවල් 7 ක් මෙම සංවිධානයට අයත් වනවා.\nඑම රටවල් නියෝජනය කරමින් අමාත්‍යවරුන් සහ නියෝජිතයින් මෙම සමුළුවට එක්ව සිටින අතර, කලාපයේ පමණක් නොව සමස්ත මානව සමාජයේ දිළිඳු බව පිටුදැකීම සඳහා සියලූදෙනාගේ කැපවීම අත්‍යාවශ්‍ය බවයි ජනාධිපතිවරයා මෙහිදී අවධාරණය කළේ.",
       "URL": "https://www.hirunews.lk/178888/දිළිඳුකම-පිටුදකින්න-කළ-යුතු-දේ",
       "Category": "Local News",
       "Parent URL": "https://www.hirunews.lk/local-news.php?pageID=4163"
}