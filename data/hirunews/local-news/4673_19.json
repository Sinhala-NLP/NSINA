{
       "Source": "hirunews",
       "Timestamp": "Tuesday, 07 February 2017 - 8:11",
       "Headline": "හොරණ, මූල්‍ය ආයතන ප්‍රධානියෙකු ඝාතනයේ සැකකරුවන් අත්අඩංගුවට ගැනීමට පොලිස් කණ්ඩායම් 6ක්",
       "News Content": "හොරණ,ඉලිඹ මංසන්ධියේ දී මූල්‍ය ආයතනයක ප්‍රධාන විධායක නිලධාරියෙකු වෙඩි තබා ඝාතනය කිරීමේ සිද්ධිය සම්බන්ධයෙන් නව තාක්ෂණික ක්‍රමවේද ඔස්සේ සැකකරුවන් අත්අඩංගුවට ගැනීම සඳහා පරීක්ෂණ ආරම්භ කර තිබෙනවා.\nඒ සදහා දැනටමත් පොලිස් කණ්ඩායම් 6ක් යොදවා ඇති බවයි හොරණ පොලීසියේ ප්‍රකාශකයෙකු හිරු ප්‍රවෘත්ති අංශයට සදහන් කළේ.\nඑමෙන්ම ඔහුට ලැබුණු දුරකථන ඇමතුම් පිළිබඳ ද පරීක්ෂණ ආරම්භ කර තිබෙනවා.\nමීට අමතරව ඝාතකයන් පැමිණි යතුරුපැදිය සී.සී.ටී.වී දර්ශනවල පැහැදිලිව සටහන් වී ඇති බවයි පොලීසිය සදහන් කළේ.\nපසුගිය 3 වන දා උදෑසන සිදුවූ මෙම වෙඩි තැබීමෙන් මියගියේ ඉංගිරිය - ඇඳුරගල ප්‍රදේශයේ පදිංචි 48 හැවිරිදි එක්දරු පියෙක්.",
       "URL": "https://www.hirunews.lk/153842/හොරණ-මූල්‍ය-ආයතන-ප්‍රධානියෙකු-ඝාතනයේ-සැකකරුවන්-අත්අඩංගුවට-ගැනීමට-පොලිස්-කණ්ඩායම්-6ක්",
       "Category": "Local News",
       "Parent URL": "https://www.hirunews.lk/local-news.php?pageID=4673"
}