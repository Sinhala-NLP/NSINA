{
       "Source": "hirunews",
       "Timestamp": "Tuesday, 05 July 2022 - 14:42",
       "Headline": "විදේශගතව සිට පැමිණ නැවත රැකියාවක් සඳහා විදේශ ගතවීමේදී නව නීතියක් (ඡායාරූප)",
       "News Content": "විදේශ රැකියාවක නිරතව සිට ආපසු පැමිණ නැවත රැකියාවක් සඳහා විදේශ ගතවීමට ශ්‍රී ලංකා විදේශ සේවා නියුක්ති කාර්යාංශයේ ලියාපදිංචිය ලබාදීමේදී සලකා බලන කරුණු සම්බන්ධ සශෝධනයක් සිදුකිරීමට කම්කරු හා විදේශ රැකියා අමාත්‍යංශය පියවර ගෙන තිබෙනවා.\nඒ අනුව මිට පෙර විදේශ රැකියාවක නිරතව සිටියදී නිත්‍යානුකුල මාර්ග ඔස්සේ රටට ඒවා ඇති ඩොලර් ප්‍රමාණය පිලිබඳ සොයා බලන බවත් සැලකිය යුතු මුදල් ප්‍රමාණයක් ඒවා ඇති අයට පමණක් නැවත විදේශ ගතවීම සඳහා අවස්ථාව ලබා දීමට හැකිවන පරිදි නීති සම්පාදනය කරන බවයි අමාත්‍ය මනුෂ නානායක්කාර අවධාරණය කළේ.\nඅමාත්‍යවරයා මේ බව ප්‍රකාශ කළේ, ඊශ්‍රායල් රාජ්‍යයේ ගෘහ සාත්තු සේවා රැකියා සඳහා විදේශ ගතවන තරුණියන් පිරිසකට ගුවන් ටිකට් පත් පිරිනැමූ අවස්ථාවකට එක්වෙමින්.\nවිදේශ රැකියා කර රටට එවන ඩොලර් ප්‍රමාණය අනුව විද්‍යුත් වාහනයක් රැගෙන එම සඳහා ඉදිරියේදී අවස්ථාව ලබාදීමට අවශ්‍ය කැබිනට් අනුමැතිය ලබාගැනීම සඳහා කටයුතු කරමින් සිටින බවද අමාත්‍ය වරයා මෙහිදී සදහන් කර තිබෙනවා.\nඊට අමතරව ඔවුන්ට ගුවන් තොටුපලේදි භාණ්ඩ මිලදි ගැනිම සඳහා ලබා දෙන බදු සහන ඉහළ දමන බවත්,නිවාස ඉදිකිරීම ස්වයංරැකියා ආරම්භ කිරීම ඇතුඵ අනෙකුත් සහන ලබා දීමේදී රටට ඒවා ඇති ඩොලර් ප්‍රමාණය අනුව එම සහන ලබාදෙන බවත් අමාත්‍යවරයා වැඩිදුරටත් ප්‍රකාශ කල බව සදහන්.",
       "URL": "https://www.hirunews.lk/309109/විදේශගතව-සිට-පැමිණ-නැවත-රැකියාවක්-සඳහා-විදේශ-ගතවීමේදී-නව-නීතියක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1045"
}