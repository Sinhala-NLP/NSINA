{
       "Source": "hirunews",
       "Timestamp": "Sunday, 13 March 2016 - 11:38",
       "Headline": "ගොන්නොරුව රක්ෂිතයේ මුවෙකු මැරූ පුද්ගලයෙකු අත්අඩංගුවට",
       "News Content": "හම්බන්තොට - ගොන්නොරුව රක්ෂිතයේ මුවෙකු දඩයම් කර මස් සඳහා විකුණමින් සිටි පුද්ගලයෙකු හම්බන්තොට වනජීවී කාර්යාලයේ නිලධාරීන් අත්අඩංගුවට ගෙන තිබෙනවා.\nමෙලෙස වනජීවී නිලධාරීන්ගේ භාරයට ගෙන ඇත්තේ ගොන්නොරුව ප්‍රදේශයේම පදිංචි 45 හැවිරිදි පුද්ගලයෙක්.\nඋගුලක් අටවා මෙලෙස මරාදැමූ මුවාගේ සම සහ ශරීර කොටස්ද වනජීවී නිලධාරීන් විසින් සොයාගෙන තිබෙනවා.\nමේ දිනවල පවතින වියලි කාලගුණ තත්ත්වය හේතුවෙන් සතුන් ජලය සොයා සිඳී ගිය කුඩා වැව් අසලට පැමිණෙන නිසා එම ස්ථානවල උගුල් අටවා දඩයම් කිරීම බහුලව සිදු කෙරෙන බවයි වනජීවී නිලධාරීන් පවසන්නේ.",
       "URL": "https://www.hirunews.lk/128433/ගොන්නොරුව-රක්ෂිතයේ-මුවෙකු-මැරූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5131"
}