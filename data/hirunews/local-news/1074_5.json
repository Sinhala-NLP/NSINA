{
       "Source": "hirunews",
       "Timestamp": "Thursday, 23 June 2022 - 13:25",
       "Headline": "මැරඩෝනාගේ මරණයට වෛද්‍ය කාර්ය මණ්ඩලයේ 08කට චෝදනා",
       "News Content": "ආර්ජන්ටිනාවේ සුපිරි පාපන්දු ක්‍රීඩක ඩියාගෝ මැරඩෝනාගේ මරණය සම්බන්ධයෙන් ඔහුගේ වෛද්‍ය කණ්ඩායමේ 08 දෙනෙකුට සාපරාධි නොසැලකිල්ල යටතේ චෝදනා ගොනු කර තිබෙනවා.\nඒ, මැරඩෝනාට ප්‍රතිකාර කරමින් සිටි වෛද්‍ය සහ හෙද කණ්ඩායමේ අඩුපාඩු සහ අක්‍රමිකතා සොයාබැලීම සදහා පත් කල කමිටුවේ විනිසුරුවරයෙක් නඩු විභාගයක් පැවත්වීම සම්බන්ධයෙන් සිදුකළ නියෝගයට අනුවයි.\n2020 නොවැම්බර් මාසයේදි වයස අවුරුදු 60ක්ව සිටි ඩියාගෝ මැරඩෝනා මියගියේ මොලයේ ලේ කැටියක් සදහා සිදු කළ ශල්‍යකර්මයකින් පසු නිවසේ ප්‍රතිකාර ලබමින් සිටියදීයි.\nඉන් දින කිහිපයකට පසුවයි විමර්ශණ සිදු කිරීම සදහා අදාල කමිටුව පත් කර ඇත්තේ.\nඔහුගේ මරණයට චෝදනා ලැබු අය අතර මැරඩෝනාගේ පෞද්ගලික වෛද්‍ය ලියෝ පෝල්ඩෝ ලුකෝ සහ භෞත චිකිත්සක ද වනවා.",
       "URL": "https://www.hirunews.lk/307964/මැරඩෝනාගේ-මරණයට-වෛද්‍ය-කාර්ය-මණ්ඩලයේ-08කට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1074"
}