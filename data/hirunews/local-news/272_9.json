{
       "Source": "hirunews",
       "Timestamp": "Tuesday, 13 June 2023 - 15:58",
       "Headline": "ජාතික වයස් කාණ්ඩ පිහිනුම් තරගාවලියේ ශුරතාව සාන්ත ජෝසප් විද්‍යාලයට අනුශුරතාව පීතරයින්ට",
       "News Content": "දින 04ක් පුරා ක්‍රියාත්මක වූ 47 වැනි ජාතික වයස් කාණ්ඩ පිහිනුම් තරගාවලිය පසුගිය දා කොළඹ සුගතදාස පිහිනුම් තටාකයේදී නිමාව දුටුවා.\nක්‍රීඩක ක්‍රීඩිකාවන් දහසකට අධික සංඛ්‍යාව එක්වු මෙවර තරගාවලියේ බාලක ශූරතාව දිනා ගන්නට මරදාන සාන්ත ජෝසප් විද්‍යාලය සමත් වුණා.\nඒ ප්‍රසාද ලකුණු 528ක් හිමිකර ගනිමින්.\nඅනුශූරතාව බම්බලපිටිය සාන්ත පීතර විද්‍යාලය දිනාගනිද්දී ,තුන්වැනි ස්ථානය දිනා ගත්තේ කොළඹ ඩී.එස්.සේනානායක විද්‍යාලයයි.\nප්‍රසාද ලකුණු 261කට හිමිකම් කියූ කොළඹ විශාඛා විද්‍යාලය බාලිකා ශූරතාව දිනා ගනිද්දී අනුශූරතාව හිමි වුණේ කොළඹ කාන්තා විද්‍යාලයයි.\nතුන්වැනි ස්ථානය වත්තල ලයිසියම් ජාත්‍යන්තර පාසල හිමිකර ගත්තා.\nවයස අවුරුදු 20න් ඉහළ දක්ෂතම ක්‍රීඩකයා ලෙසින් සාන්ත ජෝසප් විද්‍යාලයේ සෙවින් චත්මින් සම්මාන දිනා ගනිද්දී දක්ෂතම ක්‍රීඩිකාව කිලර් වේල් ක්‍රීඩා සමාජයේ රමුදී සමරකෝන්.",
       "URL": "https://www.hirunews.lk/337819/ජාතික-වයස්-කාණ්ඩ-පිහිනුම්-තරගාවලියේ-ශුරතාව-සාන්ත-ජෝසප්-විද්‍යාලයට-අනුශුරතාව-පීතරයින්ට",
       "Category": "Local News",
       "Parent URL": "https://www.hirunews.lk/local-news.php?pageID=272"
}