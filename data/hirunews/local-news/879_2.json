{
       "Source": "hirunews",
       "Timestamp": "Saturday, 10 September 2022 - 7:34",
       "Headline": "හිරු සීල පාරමිතා වැඩසටහන ඵෙතිහාසික මුතියංගණ පින්බිමේදී (වීඩියෝ)",
       "News Content": "බිනර පුර පසළොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරු සීල පාරමිතා වැඩසටහන ඵෙතිහාසික මුතියංගණ රජමහා විහාරස්ථානය කේන්ද්‍ර කර ගනිමින් මේ වනවිට (10) ක්‍රියාත්මකයි.\nඋවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව අද උදෑසන ආරම්භ වුණා.\nඑම කටයුතු සහ ධර්මානුශාසනාව සිදු කළේ ඵෙතිහාසික මුතියංගණ රජමහා විහාරස්ථානයේ භාරකාර ආචාර්ය පූජ්‍ය මුරුන්දෙණියේ ධම්ම රතන හිමියන් විසින්.\nඋදෑසන 7.30 ට පෝදා ධර්ම දේශනය, පූජ්‍ය බලංගොඩ රාධ හිමියන් විසින් සිදු කිරීමට නියමිතයි.\n“තණ්හාය ජායතී සෝකෝ” මාතෘකාව කරගත් විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙන්නේ පූජ්‍ය පොළොන්නරුවේ වාචීස්සර හිමියන් සහ පූජ්‍ය හසලක සීලවිමල හිමියන්ගේ සහභාගීත්වයෙන්.\nඅනතුරුව පෙරවරු 10 ට කාව්‍යමය ධර්ම දේශනාව කාව්‍යශූරී, කාව්‍ය විශාරද පූජ්‍ය මාපිටියේ සිරිසුමන හිමියන් විසින් සිදු කිරීමට නියමිතයි.\nපස්වරු 3.30ට “ආදරය පිළිබඳ විග්‍රහ කෙරෙන” කාලීන ධර්ම සාකච්ඡාව පූජ්‍ය නිපටවන ධම්මානන්ද හිමියන්, ප්‍රවීණ ජ්‍යොතිර්වේදී නිශාන්ත පෙරේරා සහ පේරාදෙණිය විශ්වවිද්‍යාලයේ මහාචාර්ය මහින්ද හේරත්ගේ සහභාගීත්වයෙන් පැවැත්වෙනවා.",
       "URL": "https://www.hirunews.lk/315020/හිරු-සීල-පාරමිතා-වැඩසටහන-ඵෙතිහාසික-මුතියංගණ-පින්බිමේදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=879"
}