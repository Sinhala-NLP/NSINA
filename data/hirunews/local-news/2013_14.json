{
       "Source": "hirunews",
       "Timestamp": "Sunday, 18 April 2021 - 7:30",
       "Headline": "යුද හමුදා නිලධාරීන් අනතුරට ලක්කර කැබ් රථයක් පළායයි (ඡායාරූප)",
       "News Content": "වව්නියාව ඕමන්තේ ප්‍රදේශයේ මාර්ග බාධකයකදී අණ නොතකා ධාවනය කළ කැබ් රථයක ගැටීමෙන් යුද හමුදා නිලධාරීන් දෙදෙනෙකු තුවාල ලබා තිබෙනවා.\nපළාගිය කැබ් රථය ද අනතුරට ලක්ව තිබියදී සොයාගෙන ඇති බවයි අප වාර්තාකරු සඳහන් කළේ.\nපොලිසිය සඳහන් කළේ බලපත්‍ර නොමැතිව දැව ප්‍රවාහනය කළ කැබ් රථයක් නතර කිරීමට සංඥා කිරීමේදී යුද හමුදා නිලධාරීන් අනතුරට ලක්කර එය පළාගොස් ඇති බවයි.\nඅනතුරුව කැබ් රථය මාර්ග බාධකය අසල බෝක්කුවක ගැටී අනතුරට ලක්ව තිබෙනවා.\nසැකකරුවන් වාහනය අතහැර පළාගොස් ඇති අතර තුවාල ලැබූ හමුදා නිලධාරීන් දෙදෙනා වව්නියාව රෝහලට ඇතුලත් කර ඇතැයි සඳහන්.\nඕමන්ත පොලිසිය සැකකරුවන් සොයා පරීක්ෂණ ආරම්භ කර තිබෙනවා.",
       "URL": "https://www.hirunews.lk/268745/යුද-හමුදා-නිලධාරීන්-අනතුරට-ලක්කර-කැබ්-රථයක්-පළායයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2013"
}