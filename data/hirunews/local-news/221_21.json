{
       "Source": "hirunews",
       "Timestamp": "Saturday, 01 July 2023 - 19:03",
       "Headline": "සුරාබදු වැඩි කෙරේ - මත්පැන් මිලත් ඉහළට - අයි.ඕ.සී. ඉන්ධන, සිපෙට්කෝ මිලටම සමාන කරයි",
       "News Content": "සියලුම වර්ගයේ සුරාබදු අනුපාත අද සිට ඉහළ දමා තිබෙනවා.\nමුදල් අමාත්‍යවරයා ලෙස ජනාධිපති රනිල් වික්‍රමසිංහගේ නියෝගයෙන් මෙම බදු සංශෝධනය සිදුකර ඇති බවයි සුරාබදු දෙපාර්තමේන්තුව සඳහන් කළේ.\nමෙම බදු සංශෝධනයත් සමග සියලුම වර්ගයේ මිලිලීටර් 750 මත්පැන් බෝතලයක මිල රුපියල් 300 කින් පමණ ඉහල දැමීමට අපේක්ෂා කරන බව මත්පැන් නිෂ්පාදන සමාගම් සදහන් කළා.\nඑසේම, බියර් මිල ගණන් රුපියල් 50කින් පමණ ඉහළ යනු ඇති.\nමේ අතර, අද සිට ක්‍රියාත්මක වන පරිදි දුම්වැටි මිල ද ඉහළ දමා තිබෙනවා. ඒ අනුව රුපියල් 5, 15, 20 සහ 25 ක් ලෙස කාණ්ඩ හතරක් යටතේ මිල ඉහළ නැංවීමටයි දුම්කොළ සමාගම පියවර ගෙන ඇත්තේ.\nඑසේම, ඛනිජ තෙල් නීතිගත සංස්ථාව මිල සංශෝධනය කළ ආකාරයටම ලංකා අයි.ඕ.සී. සමාගමද ඉන්ධන මිල සශෝධනය කර තිබෙනවා. එහි කළමනාකාර අධ්‍යක්ෂ දීපක් දාස් කියා සිටියේ අද සිටම එය ක්‍රියාත්මක බවයි.\nඛනිජ තෙල් නීතිගත සංස්ථාව අද සිට ක්‍රියාත්මක වන පරිදි ඔක්ටේන් 92 වර්ගයේ පෙට්‍රල් ලීටරයක මිල රුපියල් 10 කින් සහ සුපර් ඩීසල් මිල ඉහළ රුපියල් 6 කින් ඉහළ දමනු ලැබුවා.\nකෙසේ වෙතත්, ඔක්ටේන් 95 වර්ගයේ පෙට්‍රල් ලීටරයක් රුපියල් විස්සකින් පහළ දැමුණු අතර, ඔටෝ ඩීසල් මිල පහත දමනු ලැබුවේ රුපියල් දෙකකින්.\nඒ අනුව එම මිලටම අයි.ඕ.සී සමාගම අලෙවි කරන එම වර්ගයේ ඉන්ධනවල මිල සංශෝධනය වනු ඇති.",
       "URL": "https://www.hirunews.lk/339683/සුරාබදු-වැඩි-කෙරේ-මත්පැන්-මිලත්-ඉහළට-අයි-ඕ-සී-ඉන්ධන-සිපෙට්කෝ-මිලටම-සමාන-කරයි",
       "Category": "Local News",
       "Parent URL": "https://www.hirunews.lk/local-news.php?pageID=221"
}