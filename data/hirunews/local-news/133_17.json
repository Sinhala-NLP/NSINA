{
       "Source": "hirunews",
       "Timestamp": "Tuesday, 01 August 2023 - 12:04",
       "Headline": "ජී. අයි. බට යොදාගනිමින් අනුරාධපුරයේ විදුලි වැටක් ඉදිකිරීම ඇරඹේ",
       "News Content": "අනුරාධපුර - හබරණ, පළුගස්වැව ප්‍රාදේශීය ලේකම් කොට්ඨාසයේ පිහිටා ඇති නාමල්පුර ගම්මානයේ සිට කිලෝමීටර 44 ක් සඳහා විදුලිවැටක් ඉදිකිරීම අද ආරම්භ කෙරුණා.\nමෙරට ප්‍රථම වතාවට ජී.අයි. බට යොදා ගනිමින් මෙම විදුලි වැට ඉදිකිරීම විශේෂත්වයක්. මේ සඳහා රුපියල් කෝටි 10 කට ආසන්න මුදලක් වැය කෙරෙන අතර එම විදුලිවැට ඉදිකිරීම ප්‍රදේශයේ ගම්වාසින්ගේ දායකත්වයෙන් සිදුකෙරෙනවා.\nහබරණ - හුරුළු පාරිසරික උද්‍යානය සහ රිටිගල ප්‍රදේශවල වාසය කරන වන අලි ගම්වැදීම මෙම විදුලි වැට ඉදිකිරීම තුළින් සියයට 95 කින් පමණ අවම වන බවයි උතුරු මැද පළාතේ වන ජීවි නියෝජ්‍ය අධ්‍යක්ෂවරයා සඳහන් කළේ.",
       "URL": "https://www.hirunews.lk/343264/ජී-අයි-බට-යොදාගනිමින්-අනුරාධපුරයේ-විදුලි-වැටක්-ඉදිකිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=133"
}