{
       "Source": "hirunews",
       "Timestamp": "Monday, 10 April 2017 - 7:59",
       "Headline": "ඌව පළාත් උපාධිධාරී තරග විභාගයට වෙනත් ප්‍රශ්න පත්‍රයක්",
       "News Content": "ඌව පළාතේ උපාධිධාරී ගුරුවරුන් බඳවා ගැනීම සඳහා ඊයේ පැවැති තරඟ විභාගය ගැටළු සහගත බවට විභාගයට පෙනී සිටි අපේක්ෂකයින් චෝදනා කරනවා.\nතමන්ට පෙර දැනුම් දී තිබුණේ විභාගය සඳහා බහුවර්ණ ප්‍රශ්න ලබාදෙන බවයි.\nකෙසේ වෙතත්, ඊයේ පැවති විභාගයේදී බහුවර්ණ ප්‍රශ්න වෙනුවට රචනා ප්‍රශ්න ඇතුළත් කර තිබීමෙන් තමන් අපහසුතාවයට පත්වූ බවයි විභාගයට පෙනී සිටි අපේක්ෂකයින් කිහිප දෙනෙකු හිරු ප්‍රවෘත්ති අංශයට සදහන් කළේ.\nමේ අතර, ගුරු සංගම් ද චෝදනා කළේ මෙවර විභාගය ඌව පළාත් රාජ්‍ය සේවා කොමිෂන් සභාව විසින් පවත්වා ඇති බවයි.\nවිභාග දෙපාර්තමේන්තුව විසින් මෙම විභාගය පැවැත්විය යුතු බවයි ඔවුන් පෙන්වා දෙන්නේ.\nකෙසේ වෙතත් ඊයේ පැවැති මෙම විභාගය සම්බන්ධයෙන් හිරු ප්‍රවෘත්ති අංශය ඌව පළාත් රාජ්‍ය සේවා කොමිෂන් සභාවෙන් ද විමසීමක් කළා.\nඑහි ප්‍රකාශකයෙකු සදහන් කළේ ගැටළුවක් පවතින්නේ නම් තමන් වෙත එය ලිඛිතව ඉදිරිපත් කරන ලෙසටයි.",
       "URL": "https://www.hirunews.lk/158883/ඌව-පළාත්-උපාධිධාරී-තරග-විභාගයට-වෙනත්-ප්‍රශ්න-පත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=4570"
}