{
       "Source": "hirunews",
       "Timestamp": "Sunday, 25 April 2021 - 8:39",
       "Headline": "ඉබ්බාගමුවේ පිපිරීමකින් තරුණයන් දෙදෙනෙකුට තුවාල (වීඩියෝ)",
       "News Content": "ඉබ්බාගමුව ප්‍රදේශයේදී සිදුවූ පිපිරිමකින් තරුණයන් දෙදෙනෙකු තුවාල ලබා රෝහල් ගතකර තිබෙනවා.\nඊයේ රාත්‍රියේ මෙම පිපිරීම සිදුව ඇති අතර යකඩ බටයකට වෙඩි බෙහෙත් දමා එය ග්‍රයින්ඩරයකින් කැපීමට යාමේදී පුපුරා ගොස් ඇති බවටයි අනාවරණ වී ඇත්තේ.\nත්‍රී රෝද රථ අලුත්වැඩියා කරන ස්ථානයක සිටි තරුණයන් දෙදෙනෙක් මල් වෙඩිල්ලක් සකස් කිරීමට උත්සාහ කිරීමේදී මෙය සිදුව ඇතැයි ද මූලික පරීක්ෂණවලිදී හෙළිවී තිබෙනවා.\nතුවාල ලැබූ අවුරුදු 22 සහ 27 වයස්වල පසුවන තරුණයන් දෙදෙනා කුරුණෑගල ශික්ෂණ රෝහලට ඇතුලත් කර ඇති අතර එක් අයෙක් බරපතල පිළිස්සුම් තුවාල ලබා සිටින බව සඳහන්.\nග්‍රයින්ඩරයෙන් කැපීමට යාමේදී යකඩ බටය අල්ලාගෙන සිටි තරුණයාගේ අතක ඇගිලි 4ක් අහිමිවී තිබෙනවා.\nසිද්ධිය සම්බන්ධයෙන් ගොකරැල්ල පොලිසිය සහ පොලිස් විශේෂ කාර්ය බලකායේ බෝම්බ නිෂ්ක්‍රිය අංශයයි පරීක්ෂණ සිදුකරන්නේ.\nකෙසේවෙතත් මූලික විමර්ශණවලදී අනාවරණ වී ඇත්තෙ මෙය කඩාකප්පල්කාරී ක්‍රියාවක් සිදු කිරීමට කළ ක්‍රියාවක් නොවන බවටයි.",
       "URL": "https://www.hirunews.lk/269441/ඉබ්බාගමුවේ-පිපිරීමකින්-තරුණයන්-දෙදෙනෙකුට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1998"
}