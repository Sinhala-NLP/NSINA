{
       "Source": "hirunews",
       "Timestamp": "Thursday, 22 October 2020 - 18:59",
       "Headline": "සහරාන්ගේ බිරිඳ සහ තවත් 05ක් රක්ෂිත බන්ධනාගාර ගත කිරීමට නියෝග (වීඩියෝ)",
       "News Content": "සහරාන් හෂීම්ගේ බිරිඳ සහ තවත් 05 දෙනෙකු නොවැම්බර් 04 දක්වා රක්ෂිත බන්ධනාගාර ගත කිරීමට කොටුව මහේස්ත්‍රාත් අධිකරණය නියෝග කර තිබෙනවා.\nමේ අතර සහරාන් හෂීම්ගේ බිරිඳ වන අබ්දුල් කාදර් ෆාතිමා සාදියා අද (22) පළමුවරට පාස්කු ප්‍රහාරය පිළිබඳ විමර්ශණ කෙරෙන ජනාධිපති කොමිසම වෙත කැඳවාගෙනවිත් තිබුණා.\nසයින්දමර්දු පිපිරීමෙන් පසු අත්අඩංගුවට පත් වු ඇය මේ වනවිට රැදවුම් නියෝග මත පසුවන්නේ අපරාධ පරීක්ෂණ දෙපාර්තමේන්තුව භාරයේයි.\nඑහෙත් ඇය එහිදී සාක්ෂි ලබා දීමක් සිදු නොකළ අතර පසුව ඇයව කොටුව මහේස්ත්‍රාත් අධිකරණය වෙත රැගෙන ගොස් තිබුණා.",
       "URL": "https://www.hirunews.lk/253090/සහරාන්ගේ-බිරිඳ-සහ-තවත්-05ක්-රක්ෂිත-බන්ධනාගාර-ගත-කිරීමට-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2375"
}