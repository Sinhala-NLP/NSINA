{
       "Source": "hirunews",
       "Timestamp": "Wednesday, 10 July 2019 - 13:47",
       "Headline": "යුරෝපා සංගමයේ ප්‍රති ත්‍රස්ත කටයුතු සම්බන්ධීකාරක හෙට දිවයිනට",
       "News Content": "යුරෝපා සංගමයේ ප්‍රති ත්‍රස්ත කටයුතු පිළිබද සම්බන්ධිකාරක ජීල් ද කෙයෂොව් සංචාරයක් සදහා හෙට දිවයිනට පැමිණෙනවා.\nමෙම සංචාරය අතරතුරදී ඔහු රජයේ, විපක්ෂයේ සහ ආරක්ෂක අංශවල ප්‍රධානීන් මුණ ගැසී සාකච්ඡා පවත්වන බවයි කොළඹ පිහිටි යුරෝපා සංගම් කාර්යාලය නිවේදනය කළේ.\nශ්‍රී ලංකාවේ සංචාරයෙන් පසු යුරෝපා සංගමයේ ප්‍රති ත්‍රස්ත කටයුතු පිළිබද සම්බන්ධීකාරක ජීල් ද කෙයෂොව් මාලදිවයිනට පිටත්ව යන අතර, රටවල් දෙකෙහි ආරක්ෂාව තර කිරීමේ උත්සාහයන්ට සහ අත්දැකීම් හුවමාරු කර ගැනීම සදහා පසුබිමක් නිර්මාණය කිරීම ඔහුගේ මෙම සංචාරවල අරමුණ බව අදාල නිවේදනයේ වැඩිදුරටත් සදහන්.",
       "URL": "https://www.hirunews.lk/220028/යුරෝපා-සංගමයේ-ප්‍රති-ත්‍රස්ත-කටයුතු-සම්බන්ධීකාරක-හෙට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3256"
}