{
       "Source": "hirunews",
       "Timestamp": "Thursday, 10 November 2022 - 9:58",
       "Headline": "වැට් බදු සංශෝධන කෙටුම්පතේ ව්‍යවස්ථානුකූල ගැටලුවක් නැතැයි ශ්‍රේෂ්ඨාධිකරණය කියයි",
       "News Content": "කාරක සභා අවස්ථාවේ සංශෝධන ඉදිරිපත් කෙරෙන හෙයින් එකතු කළ අගය මත බදු සංශෝධන පනත් කෙටුම්පතේ ව්‍යවස්ථානුකූලභාවය සම්බන්ධයෙන් ගැටලුකාරි තත්ත්වයක් නොමැති බව ශ්‍රේෂ්ඨාධිකරණය දැනුම් ඇති බව කථානායක මහින්ද යාපා අබේවර්ධන ප්‍රකාශ කළා.\nකථානායකවරයා මේ බව ප්‍රකාශ කළේ පාර්ලිමේන්තුවේ කටයුතු ආරම්භයේ දි අදාළ පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ තීරණය සභාව දැනුම් දෙමින්.\nමේ අතර, ලබන 14 වනදා ලබන වසරට අදාල අයවැය කථාව මුදල් අමාත්‍ය ජනාධිපති රනිල් වික්‍රමසිංහ විසින් පාර්ලිමේන්තුවට ඉදිරිපත් කිරීමට නියමිත බැවින් එදින පාර්ලිමේන්තු සංකිීර්ණයේ විශේෂ ආරක්ෂිත වැඩපිලිවෙලක් ක්‍රියාත්මක බව ද කථානායකවරයා සභාවට දැනුම් දුන්නා.",
       "URL": "https://www.hirunews.lk/320032/වැට්-බදු-සංශෝධන-කෙටුම්පතේ-ව්‍යවස්ථානුකූල-ගැටලුවක්-නැතැයි-ශ්‍රේෂ්ඨාධිකරණය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=745"
}