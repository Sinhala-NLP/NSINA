{
       "Source": "hirunews",
       "Timestamp": "Wednesday, 10 October 2018 - 13:47",
       "Headline": "දඹුල්ල ආර්ථික මධ්‍යස්ථානයේ උණුසුම් තත්ත්වයක්",
       "News Content": "දඹුල්ල ආර්ථික මධ්‍යස්ථානයේ එළවළු මිලදී ගැනීම සදහා පැමිණි ව්‍යාපාරිකයින් ගොවීන් රැගෙන ආ එළවළු මිලදී නොගැනීම නිසා අද (10) උදෑසන එහි උණුසුම්කාරි තත්ත්වයක් ඇතිවුණා.\nඅප වාර්තාකරු සදහන් කළේ අද (10) සිට ක්‍රියාත්මක වන නව රථ වාහන සැලැස්මට විරෝධය පළ කරමින් ව්‍යාපාරිකයින් මෙලෙස එළවළු මිලදී ගැනීම ප්‍රතික්ෂේප කර ඇති බවයි.\nව්‍යාපාරිකයින් සිය රථවලට එළවළු පැටවීමේදී පොදු රථ ගාල භාවිත කළ යුතු බවට මීට පෙර ප්‍රකාශ කර තිබුණා.\nකෙසේ වෙතත්, ව්‍යාපාරිකයින් අද දින එළවළු මිලදී ගැනීම ප්‍රතික්ෂේප කිරීම නිසා දුරබැහැර සිට එළවළු රැගෙන ආ ගොවීන් අසීරුතාවයට පත්වී සිටි බව ද සඳහන්.",
       "URL": "https://www.hirunews.lk/201834/දඹුල්ල-ආර්ථික-මධ්‍යස්ථානයේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3705"
}