{
       "Source": "hirunews",
       "Timestamp": "Wednesday, 03 May 2023 - 18:59",
       "Headline": "ඩෙංගු කාර්ය සාධක බලකාය සක්‍රීය කරන්න - ජනපති (වීඩියෝ)",
       "News Content": "බස්නාහිර පළාතේ ඩෙංගු රෝගීන් වැඩිවීම හේතුවෙන් ආයතන සහ ජනතාවගේ සහාය ඇතිව ඩෙංගු කාර්ය සාධක බලකාය සක්‍රීය කරන ලෙස ජනාධිපති රනිල් වික්‍රමසිංහ ආණ්ඩුකාරවරයාට සහ ප්‍රධාන ලේකම්වරයාට උපදෙස් ලබා දී තිබෙනවා.\nපවතින වැසි සහිත කාලගුණයත් සමඟ යළිත් හිස ඔසවන ඩෙංගු රෝග ව්‍යාප්තිය පාලනය කිරීම සඳහා මේ වන විට දිවයින පුරා ඩෙංගු මර්දන වැඩසටහන් ක්‍රියාත්මක කර තිබෙනවා.\nශ්‍රී ලංකා වෛද්‍ය සංගමයේ සභාපති විශේෂඥ වෛද්‍ය වින්යා ආරියරත්න පැවසුවේ පවතින වර්ෂාවත් සමඟ යළිත් ඩෙංගු රෝගය පැතිරීමේ අවධානමක්ද මතුව ඇති බවයි.\nඑමෙන්ම රට තුළ පැතිර යන නව ඩෙංගු ප්‍රභේදයත් සමග ඉදිරියේ දී තවදුරටත් ඩෙංගු රෝගීන් වාර්තා වීම ඉහළ යා හැකි බව ශ්‍රී ජයවර්ධනපුර විශ්ව විද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජීව විද්‍යා ආයතනයේ අධ්‍යක්ෂ මහාචාර්ය වෛද්‍ය චන්දිම ජීවන්දර මහතා පවසනවා.",
       "URL": "https://www.hirunews.lk/334170/ඩෙංගු-කාර්ය-සාධක-බලකාය-සක්‍රීය-කරන්න-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=371"
}