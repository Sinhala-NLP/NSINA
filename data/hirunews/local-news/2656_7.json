{
       "Source": "hirunews",
       "Timestamp": "Tuesday, 16 June 2020 - 7:35",
       "Headline": "ලොව පුරා  කොවිඩ් ආසාදිතයින් අසූ එක්ලක්ෂ ඉක්මවයි - චීනයේ බීජිං නගරයෙන් තවදුරටත් ආසාදිතයින්",
       "News Content": "ලොව පුරා කොරෝනා ආසාදිතයින් අසූ එක්ලක්ෂ 12,565ක් දක්වා ඉහළ ගොස් තිබෙනවා.\nවිදෙස් වාර්තා සඳහන් කළේ ආසාදිතයින් හාර ලක්ෂ 39,050ක් මේ වන විට මිය ගොස් ඇති බවයි.\nබ්‍රසීලයේ් නව මරණ 729ක් සමඟ සමස්ත මරණ සංඛ්‍යාව 44,118ක් ලෙස දැක්වුණු අතර එරටින් වාර්තා වන නව ආසාදිතයින් සංඛ්‍යාව 23,674ක්.\nඒ අනුව බ්‍රසීලයේ සමස්ත ආසාදිතයින් සංඛ්‍යාව අට ලක්ෂ 91,556ක් ලෙස දැක්වෙනවා.\nතවදුරටත් වැඩිම මරණ සහ ආසාදිතයින් සංඛ්‍යාවක් ඇමරිකාවෙන් වාර්තා වන අතර, ගත වූ පැය 24 තුළ එරටින් වාර්තා වූ නව මරණ සංඛ්‍යාව 425ක්.\nඒ අනුව ඇමරිකාවේ සමස්ත මරණ සංඛ්‍යාව එක්ලක්ෂ 18,283ක් ලෙස දැක්වෙන අතර, නව ආසාදිතයින් 20,722ක් සමඟ මුළු ආසාදිතයන් සංඛ්‍යාව සටහන් වූයේ විසි එක්ලක්ෂ 82,950ක් ලෙසයි.\nඑමෙන්ම, ඉන්දියාවෙන් නව මරණ 395ක් සමඟ සමස්ත මරණ සංඛ්‍යාව 9915ක් ලෙස දැක්වුණු අතර, නව ආසාදිතයින් 10,243ක් සමඟ එරට මුළු ආසාදිතයින් සංඛ්‍යාව සටහන් වූයේ තුන් ලක්ෂ 43,026ක් ලෙසයි.\nඊට අමතරව චීනයේ බීජිං නගරයෙන් තවදුරටත් ආසාදිතයින් වාර්තා වන අතර, එරටින් සටහන් වූ නව ආසාදිතයින් සංඛ්‍යාව 49ක්.",
       "URL": "https://www.hirunews.lk/243169/ලොව-පුරා-කොවිඩ්-ආසාදිතයින්-අසූ-එක්ලක්ෂ-ඉක්මවයි-චීනයේ-බීජිං-නගරයෙන්-තවදුරටත්-ආසාදිතයින්",
       "Category": "Local News",
       "Parent URL": "https://www.hirunews.lk/local-news.php?pageID=2656"
}