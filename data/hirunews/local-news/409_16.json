{
       "Source": "hirunews",
       "Timestamp": "Monday, 17 April 2023 - 10:02",
       "Headline": "රුසියානු ජනපති, චීන ආරක්ෂක ඇමති හමුවෙයි",
       "News Content": "රුසියානු ජනාධිපති ව්ලැදිමිර් පුටින් සහ චීන ආරක්ෂක අමාත්‍ය ලී ෂැංෆු අතර හමුවක් සිදුව තිබෙනවා.\nරුසියාවේදී පැවති සාකච්ඡාවේදී ආර්ථික, දේශපාලන සහ යුද සබදතා ශක්තිමත් කිරීම සම්බන්ධයෙන් සාකච්ඡා වී ඇති බවයි විදෙස් වාර්තා සඳහන් කළේ.\nඑමෙන්ම චීන ආරක්ෂක අමාත්‍යවරයා රුසියානු ජනාධිපතිවරයාට ප්‍රකාශ කර ඇත්තේ දෙරට අතර සබඳතාවලට සීමාවක් නොමැති බවයි.\nයුද මෙන්ම තාක්ෂණික තොරතුරු හුවමාරු කරගැනීම සඳහා සහයෝගයෙන් කටයුතු කිරීමට තම රට ඉතාමත්ම කැමැත්තෙන් සිටින බවද ඔහු ප්‍රකාශ කළා.\nමෙය අමාත්‍ය ධුරයට පත්වීමෙන් පසු ලී ෂැංෆුගේ ප්‍රථම විදේශ සංචාරය වන අතර, මීට පෙර චීන ජනාධිපතිවරයා රුසියාවේ සංචාරයක නිරතවී තිබුණා.",
       "URL": "https://www.hirunews.lk/332724/රුසියානු-ජනපති-චීන-ආරක්ෂක-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=409"
}