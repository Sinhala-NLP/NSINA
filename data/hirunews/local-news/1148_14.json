{
       "Source": "hirunews",
       "Timestamp": "Monday, 23 May 2022 - 19:30",
       "Headline": "මෙරට ආහාර හිඟය පිටුදැකීම සඳහා ජාත්‍යන්තරයේ සහාය",
       "News Content": "මෙරට ඇති විය හැකි ආහාර හිගය පිටුදැකීම සඳහා ජාත්‍යන්තරයේ සහය ඉල්ලා සිටීමට ලෝක ආහාර හා කෘෂිකර්ම සංවිධානය එකඟත්වය පළ කර තිබෙනවා.\nඅග්‍රාමාත්‍ය රනිල් වික්‍රමසිංහ සිය ෆේස්බුක් ගිණුමේ සටහනක් තබමින් ප්‍රකාශ කළේ, ජගත් සංවිධානය සමග තමා පැවැත්වූ සාකච්ඡාවල දී ඒ සඳහා සහතිකයක් හිමි වූ බවයි.\nසියලු ම පුරවැසියන්ට දිනකට ආහාර වේල් 3ක් සහතික කිරීමට තමන් ප්‍රමුඛත්වය ලබාදෙන බවයි අග්‍රාමාත්‍යවරයා එහි දී වැඩිදුරටත් සදහන් කළේ.\nමේ අතර, විපක්ෂ නායක සජිත් ප්‍රේමදාස ලෝක සෞඛ්‍ය සංවිධානයේ ශ්‍රී ලංකා නිත්‍ය නියෝජිත අලංකාර් සිං අද හමුවුණා.\nඒ විපක්ෂ නායක කාර්යාලයේ දීයි.\nඑහි දී විපක්ෂ නායකවරයා මෙරට සෞඛ්‍ය ක්ෂේත්‍රය ඉහළ නැංවීම උදෙසා අවශ්‍ය කරන සහය පෙරටත් වඩා ශක්තිමත් ලෙස ලබා දෙන්නැයි ඉල්ලා තිබෙනවා.\nඑමෙන්ම, එහි දී දැනට රට තුළ පවතිව ඖෂධ හිඟය පිළිබඳ අවධානය යොමුව ඇති බව සඳහන්.",
       "URL": "https://www.hirunews.lk/305108/මෙරට-ආහාර-හිඟය-පිටුදැකීම-සඳහා-ජාත්‍යන්තරයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1148"
}