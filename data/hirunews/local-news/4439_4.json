{
       "Source": "hirunews",
       "Timestamp": "Tuesday, 04 July 2017 - 13:10",
       "Headline": "ගම්මන්පිළගෙන් අනතුරු ඇඟවීමක්",
       "News Content": "විහාරස්ථානවල පිංකැට සීල් තැබීම ඉදිරියේදී කෝවිල් සහ ආගමික පල්ලි සඳහා ද ක්‍රියාත්මක කරනු ඇති බව පිවිතුරු හෙළ උරුමය පවසනවා.\nඑහි ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිළ මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර ආණ්ඩුව ජනතාවගේ පෞද්ගලිකත්වයට එරෙහිව යමින් ජංගම දුරකථනවලට රහසේ සවන්දීමට සහ ෆේස්බුක් ගිණුම් අධීක්ෂණය කිරීමට කටයුතු කරමින් සිටින බවට ද  මන්ත්‍රී උදය ගම්මන්පිල සඳහන් කළා.\nඑහිදී මන්ත්‍රීවරයා කියා සිටියේ වත්මන් රජය මෑතකදී ඇමරිකා එක්සත් ජනපදයෙන් ජංගම දුරකථනවලට රහසේ සවන්දීම සඳහා උපකරණයක් ගෙන්වා ඇති බවයි.\nඑමෙන්ම ඊශ්‍රායල සමාගමකින් රුපියල් මිලියන 400 කට වැඩි මුදලක් වැය කරමින් ෆේස් බුක් ගිණුම් අධීක්ෂණය කිරීම සඳහාද උපකරණයක් ගෙනවිත් ඇති බවයි ඔහු තවදුරටත් සඳහන් කළේ.",
       "URL": "https://www.hirunews.lk/165057/ගම්මන්පිළගෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4439"
}