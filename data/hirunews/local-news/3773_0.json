{
       "Source": "hirunews",
       "Timestamp": "Thursday, 30 August 2018 - 14:55",
       "Headline": "ජනපති සහ ඉන්දීය අගමැති අතර හමුවක්",
       "News Content": "බහුආංශික තාක්ෂණික සහ ආර්ථික සහයෝගිතාවය සදහා බෙංගාල බොක්ක ප්‍රවේශය හෙවත් බිම්ස්ටෙක් 4 වන රාජ්‍ය නායක සමුළුව අද නේපාලයේ - කත්මන්ඩු නුවරදී ආරම්භ වුණා.\nමේ අතර, බිම්ස්ටෙක් සමුළුවට සහභාගි වීම සදහා නේපාලයට ගොස් සිටින ජනාධිපති මෛත්‍රීපාල සිරිසේන සහ ඉන්දීය අග්‍රාමාත්‍ය නරේන්ද්‍ර මෝදි අතර සාකච්ඡාවක් අද පැවැත්වුණා.\nඑමෙන්ම, ජනාධිපති මෛත්‍රීපාල සිරිසේන සහ මියන්මාර ජනාධිපති අතර හමුවක් ද අද සිදුව තිබෙනවා.\nඑහිදී ශ්‍රී ලංකා - මියන්මාර ඒකාබද්ධ වෙළඳ ගිවිසුම ශක්තිමත් කර ගැනීමට දෙරටේ ජනාධිපතිවරුන් එකග වී ඇති බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/198782/ජනපති-සහ-ඉන්දීය-අගමැති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3773"
}