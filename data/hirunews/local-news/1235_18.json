{
       "Source": "hirunews",
       "Timestamp": "Tuesday, 12 April 2022 - 8:59",
       "Headline": "ඉන්ධන සඟවා වැඩි මිලට අලෙවි කළ අයෙක් අත් අඩංගුවට",
       "News Content": "නීතිවිරෝධී ලෙස ඉන්ධන ගබඩා කොට තබා ගනිමින් වැඩි මිලට අලෙවි කිරීමේ ජාවාරමක නිරත වූ තවත් පුද්ගලයෙකු පොලීසිය අත්අඩංගුවට ගෙන තිබෙනවා.\nවත්තල - හැඳලවත්ත ප්‍රදේශයේ දී සැකකරු අත්අඩංගුවට ගෙන ඇත්තේ පොලීසියට ලද තොරතුරකට අනුව යි.\nඑහි දී සැකකරු සතුව තිබී පෙට්‍රල් ලීටර් 30කට වැඩි ප්‍රමාණයක් සොයාගෙන තිබෙනවා.\nඑමෙන්ම පසුගිය දිනවල දිවයින පුරා සිදු කළ වැටලීම්වලින් වැඩි මිලට ඉන්ධන අලෙවි කරන ස්ථාන 68ක් සොයා ගැනීමට පොලීසිය කටයුතු කළා.\nඑහි දී පෙට්‍රල් ලීටර් 8025ක් සහ ඩීසල් ලීටර් 726ක් සොයා ගැනීමට හැකි වූ බවයි පොලිස් මාධ්‍ය කොට්ඨාශය සඳහන් කළේ.\nමේ අතර, කෑන්වලට ඉන්ධන ලබාදෙන ලෙස ඉල්ලමින් ගොවීන් පිරිසක් අද උදෑසන දඹුල්ල නගරයේ විරෝධතාවක නිරත වුණා.\nමේ හේතුවෙන් මහනුවර - යාපනය - ඒ - 9 මාර්ගයේ ගමනාගමනයට බාධා එල්ල වූ බවයි හිරු වාර්තාකරු සදහන් කළේ.",
       "URL": "https://www.hirunews.lk/301775/ඉන්ධන-සඟවා-වැඩි-මිලට-අලෙවි-කළ-අයෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1235"
}