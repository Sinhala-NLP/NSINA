{
       "Source": "hirunews",
       "Timestamp": "Monday, 19 June 2023 - 20:29",
       "Headline": "වනඅලි ප්‍රහාරයකින් සිවු දරු පියෙක් මරුට",
       "News Content": "මහියංගනය ප්‍රාදේශීය ලේකම් කොට්ඨාශයේ, ඊයේ(18) දින රාත්‍රි 10.30ට පමණ සොරබොර ග්‍රාම නිලධාරි වසමේ සොරබොර ශ්‍රී අශෝකාරම විහාරස්ථානය අසල මාර්ගයේදී ත්‍රිරෝද රථයකින් ගමන් කරමින් සිටි පුද්ගලයෙකු හට වනඅලි ප්‍රහාරයක් එල්ලවී එම පුද්ගලයා ජීවිතක්ෂයට පත්ව තිබෙනවා.\nමෙසේ මියගොස් ඇත්තේ සොරබොර වැව පාර, මහියංගනය පදිංචි වයස අවුරුදු 61ක සිවු දරු පියෙක්.\nමෙලෙස මියගිය පුද්ගලයා මහියංගනය නගරයෙහි රාත්‍රී කාලය තුල කුලී ත්‍රීරෝද රථ රියදුරෙක් වශයෙන් කටයුතු කරන අයෙක් වන අතර, මියගිය පුද්ගලයාගේ දරුවෙකුගෙන් ලද පණිවිඩයක් හේතුවෙන් එම නිවස පිහිටි සොරබොර ප්‍රදේශයට ගමන් කරමින් සිටියදී මෙලෙස වන අලි ප්‍රහාරයට ලක්ව අවාසනාවන්ත ලෙස ජිවිතක්ෂයට පත්ව ඇති බවයි පොලිසිය පවසන්නේ.",
       "URL": "https://www.hirunews.lk/338435/වනඅලි-ප්‍රහාරයකින්-සිවු-දරු-පියෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=254"
}