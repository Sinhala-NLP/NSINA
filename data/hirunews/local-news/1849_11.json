{
       "Source": "hirunews",
       "Timestamp": "Thursday, 01 July 2021 - 8:43",
       "Headline": "Update - වනජීවී නිලධාරීන්ගේ රාජකාරියට බාධා කළ මේජර් ජෙනරාල්වරයා අත්අඩංගුවට (වීඩියෝ)",
       "News Content": "මින්නේරිය ජාතික උද්‍යානයේ වනජීවි නිලධාරීන්ගේ රාජකාරියට බාධා කළ බවට චෝදනා එල්ල වූ මේජර් ජෙනරාල්වරයා හබරණ පොලිසියට පැමිණීමෙන් පසුව අත්අඩංගුවට ගෙන කැකිරාව මහේස්ත්‍රාත් අධිකරණයට ඉදිරිපත් කර තිබෙනවා.\nඅධිකරණය ඊයේ පොලිසියට නියෝග කරනු ලැබුවේ මේජර් ජෙනරාල්වරයා ඇතුළු සිද්ධියට සම්බන්ධ සෙසු සැකකරුවන් වහාම අත්අඩංගුවට ගන්නා ලෙසයි.\nThursday, July 1, 2021, 10.06 AM - Update\n--------------------------------------------------------------------------------------\nවනජීවී නිලධාරීන්ගේ රාජකාරියට බාධා කළ මේජර් ජෙනරාල්වරයා පොලිසියට භාර වෙයි\nමින්නේරිය ජාතික උද්‍යානයේ වනජිවි නිලධාරින්ගේ රාජකාරියට බාධා කිරීමේ සිද්ධියට සම්බන්ධ බව කියන යුද හමුදා මේජර්වරයා අද පෙරවරුවේ හබරණ පොලියට භාර වී තිබෙනවා.\nපසුගිය 23 වනදා රාත්‍රියේ වනජිවි නිලධාරින් රාජකාරියේ යෙදී සිටියදී අනවසරයෙන් උද්‍යාන භූමියට ඇතුළු වූ යුද හමුදා වාහන දෙකක් පරීක්ෂා කිරීමට යාමේදී මෙම සිද්ධිය ඇති වූ බවටයි වාර්තා වුණේ.\nසිද්ධියට සම්බන්ධ බව කියන යුද හමුදා මේජර්වරයා සහ සෙසු සැකකරුවන් ඔවුන් පැමිණි වාහන ද සමග වහාම අත්අඩංගුවට ගන්නැයි ඊයේ(30) අධිකරණය නියෝග කළා.",
       "URL": "https://www.hirunews.lk/275749/update-වනජීවී-නිලධාරීන්ගේ-රාජකාරියට-බාධා-කළ-මේජර්-ජෙනරාල්වරයා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1849"
}