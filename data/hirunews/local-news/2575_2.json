{
       "Source": "hirunews",
       "Timestamp": "Sunday, 19 July 2020 - 8:54",
       "Headline": "ලොව පුරා කොරෝනා ආසාදිතයන් එක්කෝටි 44 ලක්ෂය ඉක්මවයි (වීඩියෝ)",
       "News Content": "කොරෝනා වෛරසය පාලනය කිරීම සඳහා පනවා ඇති සීමා කිරීම් ආර්ථිකයට අයහපත් බලපෑම් එල්ල කර ඇති බව වෛරස් ආසාදිතයෙකු බවට පත්ව ඇති  බ්‍රසීල ජනාධිපති ජායිර් බොල්සනාරෝ පවසනවා.\nමාධ්‍ය වෙත අදහස් දක්වමින් ඔහු සඳහන් කර ඇත්තේ පනවා ඇති සීමා හේතුවෙන් ආදායම් අහිමිවීම මත ආර්ථිකය ද කඩාවැටෙනු ඇති අතර, එම පීඩනය දරාගත නොහැකිව තම ජනතාව ද කුසගින්නේ මියයනු ඇති බවයි.\nමේ වනවිට ලොව වැඩිම ආසාදිතයන් වාර්තාවන රටවල් අතර බ්‍රසීලය දෙවන ස්ථානයේ පසුවන අතර, එරටින් වාර්තාවී ඇති මුළු ආසාදිතයන් සංඛ්‍යාව 2,075,246ක්.\nඑමෙන්ම මරණ 78,817 ක් ද එරටින් වාර්තාවී තිබෙනවා.\nලොව පුරා  කොරෝනා ආසාදිතයන් එක්කෝටි 4,414,451 ක් වාර්තාවන අතර, මේ වනවිට වාර්තාවී ඇති මුළු මරණ සංඛ්‍යාව 604,240ක්.",
       "URL": "https://www.hirunews.lk/245876/ලොව-පුරා-කොරෝනා-ආසාදිතයන්-එක්කෝටි-44-ලක්ෂය-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2575"
}