{
       "Source": "hirunews",
       "Timestamp": "Friday, 05 August 2022 - 14:08",
       "Headline": "ප්‍රායෝගික පරීක්ෂණවලට පෙනී සිටීමට නොහැකි වූ උසස් පෙළ අපේක්ෂකයන්ට දැනුම්දීමක්",
       "News Content": "2021 (2022) අධ්‍යයන පොදු සහතික පත්‍ර උසස් පෙළ විභාගයේ ප්‍රායෝගික පරීක්ෂණවලට සහභාගී වීමට නොහැකි වූ අපේක්ෂකයන් සඳහා නැවත එම පරීක්ෂණ පැවැත්වීමට සැලසුම් කර තිබෙනවා.\nප්‍රායෝගික පරීක්ෂණ සඳහා සහභාගී වීමට නොහැකි වූ විභාග අපේක්ෂකයින් ඒ සඳහා ලබන 10 වනදාට පෙර ඉල්ලීම් ඉදිරිපත් කළ යුතු අතර මෙම මාසය තුලදීම පරීක්ෂණ පැවැත්වීමටයි නියමිතව ඇත්තේ.\nමේ සඳහා ඉල්ලීම් ඉදිරිපත් කළ හැක්කේ ලිඛිත පරීක්ෂණයට පෙනී සිට එම විෂයයේ ප්‍රායෝගික පරීක්ෂණයේ එක් කොටසකට හෝ සම්පූර්ණ පරීක්ෂණයට පෙනී සිටීමට නොහැකි වූ අපේක්ෂකයන්ට පමණයි.\nසම්පූර්ණ ප්‍රායෝගික පරීක්ෂණය සඳහා පෙනී සිටින ලද අපේක්ෂකයන්ට මෙම පරීක්ෂණයට පෙනී සිටීමට අවස්ථාව හිමිවන්නේ නැහැ.\nවිභාග අංකය, නම, විෂය හා දුරකතන අංකය (WhatsApp සහිත) 0718156717 යන WhatsApp අංකය වෙත යොමු කිරීම මගින් හෝ\n[email protected]\nයන විද්‍යුත් තැපැල් ලිපිනයට විද්‍යුත් තැපැල් පණිවිඩයක් යොමු කිරිම තුළින් ඉල්ලීම් ඉදිරිපත් කළ හැකියි.",
       "URL": "https://www.hirunews.lk/311968/ප්‍රායෝගික-පරීක්ෂණවලට-පෙනී-සිටීමට-නොහැකි-වූ-උසස්-පෙළ-අපේක්ෂකයන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=963"
}