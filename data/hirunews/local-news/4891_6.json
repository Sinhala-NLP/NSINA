{
       "Source": "hirunews",
       "Timestamp": "Tuesday, 06 September 2016 - 11:00",
       "Headline": "මානව හිමිකම් ක්‍රියාකාරී සැලැස්මට සිවිල් සමාජයේ අදහස් විමසයි",
       "News Content": "ජාතික මානව හිමිකම් ක්‍රියාකාරී සැලැස්ම සඳහා අමාත්‍ය මණ්ඩලය විසින් ස්ථාපිත කරන ලද අමාත්‍ය කමිටුව ඒ සඳහා සිවිල් සංවිධාන සහ මහජන අදහස් විමසනවා.\n2017 සිට 2021 දක්වා 5 වසරක කාලය සඳහා මානව හිමිකම් ක්‍රියාකාරී සැලැස්මක් ඉදිරිපත් කිරීමටයි සැලසුම් කර ඇත්තේ. ඒ සඳහා උනන්දුවක් දක්වන සිවිල් සමාජයේ සියලුම පාර්ශවකරුවන්ගේ අදහස් අපේක්ෂා කරන බව විදේශ කටයුතු අමාත්‍යාංශය නිවේදනයක් නිකුත් කරමින් ප්‍රකාශ කළා.\nඑම යෝජනා සැප්තැම්බර් 14 වන දා දක්වා භාර ගන්නා අතර, විදේශ කටයුතු අමාත්‍යාංශය වෙබ් අඩවිය ඔස්සේ ඒ සඳහා ප්‍රවේශ විය හැකියි.",
       "URL": "https://www.hirunews.lk/142354/මානව-හිමිකම්-ක්‍රියාකාරී-සැලැස්මට-සිවිල්-සමාජයේ-අදහස්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=4891"
}