{
       "Source": "hirunews",
       "Timestamp": "Wednesday, 26 January 2022 - 12:49",
       "Headline": "අතිපූජ්‍ය මුරුත්තෙට්ටුවේ ආනන්ද හිමියන්ගේ ඡන්ම දිනයට ජනපතිගෙන් සුබපැතුම්",
       "News Content": "නාරාහේන්පිට අභයාරාමාධිපති, බස්නාහිර පළාත් ප්‍රධාන සංඝනායක, කොළඹ විශ්වවිද්‍යාලයේ කුලපති අතිපූජ්‍ය මුරුත්තෙට්ටුවේ ආනන්ද නාහිමියන්ට ජනාධිපති ගෝඨාභය රාජපක්ෂ ඡන්ම දින සුබපැතුම් පුද කර තිබෙනවා.\nඋන්වහන්සේගේ ඡන්ම දිනය නිමිත්තෙන් අද (26) පෙරවරුවේ නාරාහේන්පිට අභයාරාම විහාරස්ථානයට ගිය ජනාධිපතිතුමා නායක හිමියන් බැහැ දැක\nඋන්වහන්සේට නිදුක් නිරෝගී චිර ජීවනය ප්‍රාර්ථනා කළා.\nනාහිමියන්ට ආශිර්වාද පිණිස පැවති දානමය පුණ්‍ය කර්මයට සහභාගී වූ ජනාධිපතිතුමා මහා සංඝරත්නයට දානය පිළිගැන්වූ වා.\nකෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ මහා නායක අතිපූජ්‍ය ඉත්තෑපානේ ධම්මාලංකාර, අමරපුර ශ්‍රී ධම්මරක්ඛිත නිකායේ මහානායක\nතිරිකුණාමලේ ආනන්ද, අස්ගිරි පාර්ශ්වයේ නියෝජ්‍ය ලේඛකාධිකාරී පූජ්‍ය නාරම්පනාවේ ආනන්ද ස්වාමීන් වහන්සේ ප්‍රමුඛ මහා සංඝරත්නය මේ අවස්ථාවට\nවැඩම කර සිටියා.",
       "URL": "https://www.hirunews.lk/295228/අතිපූජ්‍ය-මුරුත්තෙට්ටුවේ-ආනන්ද-හිමියන්ගේ-ඡන්ම-දිනයට-ජනපතිගෙන්-සුබපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=1397"
}