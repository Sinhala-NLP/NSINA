{
       "Source": "hirunews",
       "Timestamp": "Wednesday, 26 October 2022 - 19:08",
       "Headline": "ද්විත්ව පුරවැසිභාවය හිමි පුද්ගලයන්ට පාර්ලිමේන්තුව තුළ සිටිය නොහැකියි - කැබිනට් ඇමති බන්දුල",
       "News Content": "21 වන ආණ්ඩුක්‍රම ව්‍යවස්ථා සංශෝධනය අනුව ද්විත්ව පුරවැසිභාවය හිමි පුද්ගලයන්ට පාර්ලිමේන්තුව තුළ සිටිය නොහැකි බව කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන ප්‍රකාශ කළා.\nඒ රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමින්.\nකෙසේ වෙතත් ශ්‍රී ලංකා පොදු ජන පෙරමුණේ මහලේකම් පාර්ලිමේන්තු මන්ත්‍රී සාගර කාරියවසම් කොළඹ අද පැවති මාධ්‍ය හමුවකට එක්වෙමින් කියා සිටියේ මෙරට ඇතැම් පිරිස් ගෝත්‍රවාදි සංකල්පයකට රට ගෙන යාමට දරන උත්සහය පිලිබඳ කණගාටුවන බවයි.\nපාර්ලිමේන්තු මන්ත්‍රී මහාචාර්ය රංජිත් බණ්ඩාර ද ඊට මැදිහත්ව අදහස් දක්වා සිටියා.\nද්විත්ව පුරවැසිභාවය හිමි පාර්ලිමේන්තු මන්ත්‍රීවරුන් සම්බන්ධයෙන් අද පැවති කැබිනට් මාධ්‍ය හමුවේදී සිදුකළ ප්‍රශ්න කිරීමකදී කැබිනට් ප්‍රකාශක අමාත්‍ය ආචාර්ය බන්දුල ගුණවර්ධන දැක්වූයේ මෙවන් ප්‍රතිචාරයක්.",
       "URL": "https://www.hirunews.lk/318905/ද්විත්ව-පුරවැසිභාවය-හිමි-පුද්ගලයන්ට-පාර්ලිමේන්තුව-තුළ-සිටිය-නොහැකියි-කැබිනට්-ඇමති-බන්දුල",
       "Category": "Local News",
       "Parent URL": "https://www.hirunews.lk/local-news.php?pageID=776"
}