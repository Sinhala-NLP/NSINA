{
       "Source": "hirunews",
       "Timestamp": "Thursday, 02 June 2022 - 11:28",
       "Headline": "පවතින ඉන්ධන තොග ප්‍රකාශයට - ලාෆ් ගෑස් තොගයක් සහිත නෞකාවක් අනිද්දා මෙරටට (වීඩියෝ)",
       "News Content": "ඩීසල් මෙට්‍රික් ටොන් 18,825 ක් ඛනිජ තෙල් තොග ගබඩා පර්යන්ත සමාගම සහ ඛනිජ තෙල් සංස්ථා ගබඩාවල මේ වනවිට පවතින බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nඅද උදෑසන 8.30 වනවිට පවතින ඉන්ධන තොග සම්බන්ධයෙන් ට්විටර් පණිවුඩයක් නිකුත් කරමින් අමාත්‍යවරයා සඳහන් කළේ සුපිරි ඩීසල් මෙට්‍රික් ටොන් 42 ක් ද, ඔක්ටේන් අනූ දෙක වර්ගයේ පෙට්‍රල් මෙට්‍රික් ටොන් 33,498 ක්, ඔක්ටේන් 95 පෙට්‍රල් 13,067 ක් මෙන්ම ගුවන් යානා ඉන්ධන මෙට්‍රික් ටොන් 386 ක් සංස්ථා ගබඩාවල පවතින බවයි.\nමේ අතර, ඩීසල් ලබා ගැනීම සඳහා අද දිනයේත් දිවයින පුරා ඉන්ධනහල්වල පෝලිම් දක්නට ලැබෙන බව හිරු වාර්තාකරුවන් සඳහන් කළා.\nඑමෙන්ම, ගෑස් ලබා ගැනීම සඳහාද වෙළඳසැල් ඉදිරිපිට දිගු පෝලිම් දක්නට ලැබෙනවා.\nඑමෙන්ම, ලාෆ් සමාගමට අයත් ගෑස් තොගයක් සහිත නෞකාවක් අනිද්දා (04) මෙරටට ළගා වීමට නියමිත බව එම සමාගම සඳහන් කළා.\nමේ අතර, අද දිනයේදීත් පැය 2 ක පමණ කාලයක් විදුලි කප්පාදු කරන බව මහජන උපයෝගිතා කොමිසම ප්‍රකාශ කළා.",
       "URL": "https://www.hirunews.lk/305991/පවතින-ඉන්ධන-තොග-ප්‍රකාශයට-ලාෆ්-ගෑස්-තොගයක්-සහිත-නෞකාවක්-අනිද්දා-මෙරටට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1125"
}