{
       "Source": "hirunews",
       "Timestamp": "Wednesday, 02 November 2022 - 12:58",
       "Headline": "හික්කඩුවේ ද්විත්ව ඝාතනය සිදු කර ඇත්තේ, කරන්දෙණියේ සුද්දා බවට අනාවරණයක්",
       "News Content": "හික්කඩුවේ පාතාල ගැටුමකින් සිදු වූ ද්විත්ව ඝාතනය රුපියල් ලක්ෂ 70ක කොන්ත්‍රාත්තුවක් මත ඩුබායි හි සැඟ ව සිටින කරන්දෙණියේ සුද්දා නැමති පාතාල සමාජිකයා විසින් මෙහෙයවා ඇති බවට අනාවරණය වි තිබෙනවා.\nඑමෙන්ම, පරීක්ෂණ කණ්ඩායම් පවසන්නේ ඝාතනය සිදු වූ ස්ථානය නිරීක්ෂණය කිරීමේ දී ඉලක්කයට වෙඩි තැබීම පිලිබද මෙන්ම යතුරු පැදි හැසිරවීම පිළිබද මනා පුහුණුවක් සහිත පුද්ගලයන් දෙදෙනෙකු විසින් මෙම ඝාතනය සිදු කර ඇති බවට තොරතුරු පවතින බවයි.\nගාල්ල මහේස්ත්‍රාත් අධිකරණයේ විභාග වෙමින් පවතින ඝාතන නඩුවකට පෙනි සිටීම සඳහා යතුරු පැදියකින් ගමන් කරමින් සිටියදී මොවුන් දෙදෙනා පසුගියදා වෙඩි ප්‍රහාරයට ලක් වුණේ.\nපසුව අනාවරණය වුයේ මාකදුරේ මදුෂ්ගේ ප්‍රධාන ගෝලයෙකු වන කටාර් රොෂාන් නැමැති පාතාල කල්ලි සමාජිකයෙකු ඝාතනය කිරීමට ප්‍රතිචාර දැක්වීමක් ලෙස මෙම ඝාතනය සිදු කර ඇති බවට යි.",
       "URL": "https://www.hirunews.lk/319446/හික්කඩුවේ-ද්විත්ව-ඝාතනය-සිදු-කර-ඇත්තේ-කරන්දෙණියේ-සුද්දා-බවට-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=762"
}