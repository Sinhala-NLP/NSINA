{
       "Source": "hirunews",
       "Timestamp": "Thursday, 12 November 2020 - 16:04",
       "Headline": "ජාඇළ ප්‍රාදේශීය සභාවේ අයවැය පරදී",
       "News Content": "ශ්‍රී ලංකා පොදුජන පෙරමුණට බලය හිමි ජාඇළ ප්‍රාදේශීය සභාවේ අයවැය ද අද වැඩි ඡන්ද හයකින් පරාජයට පත්වී තිබෙනවා.\nඅයවැයට විරුද්ධව ඡන්ද 24 ක් ලැබී ඇති අතර, පක්ෂව ලැබුණේ ඡන්ද 19ක් පමණයි.\nමන්ත්‍රීවරුන් 47 දෙනෙකුගෙන් සමන්විත ජාඇළ ප්‍රාදේශීය සභාවේ  ශ්‍රී ලංකා පොදුජන පෙරමුණ නියෝජනය කරන මන්ත්‍රීවරුන් සංඛ්‍යාව 23ක්.\nඑක්සත් ජාතික පක්ෂයේ මන්ත්‍රීවරුන් 9 දෙනෙකු, ශ්‍රී ලංකා නිදහස් පක්ෂයේ මන්ත්‍රීවරුන් පස්දෙනෙකු, ජනතා විමුක්ති පෙරමුනේ මන්ත්‍රීවරුන් හතරදෙනෙකු, ජාතික ජනතා පක්ෂය සහ ස්වාධීන කණ්ඩායමකින් එක් මන්ත්‍රීවරයෙකු බැගින් නියෝජනය කරනවා.\nකෙසේ වෙතත් අද පැවති ඡන්ද විමසීමේදී විපක්ෂය නියෝජනය කරන මන්ත්‍රීවරුන් සමඟ පොදුජන පෙරමුණේ මන්ත්‍රීවරුන් හතරදෙනෙකු ද අයවැයට විරුද්ධව ඡන්දය භාවිත කර තිබෙනවා.",
       "URL": "https://www.hirunews.lk/254570/ජාඇළ-ප්‍රාදේශීය-සභාවේ-අයවැය-පරදී",
       "Category": "Local News",
       "Parent URL": "https://www.hirunews.lk/local-news.php?pageID=2336"
}