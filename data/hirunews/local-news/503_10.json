{
       "Source": "hirunews",
       "Timestamp": "Thursday, 02 March 2023 - 9:18",
       "Headline": "සීිගිරිය ගුවන් හමුදා කඳවුරේ ගිනි අවි සොරකමට සෙබළෙකු ඇතුළු දෙදෙනෙකු අත්අඩංගුවට",
       "News Content": "සීගිරිය ගුවන් හමුදා කඳවුරෙන් ටී 56 ගිනි අවියක්, පතොරෙම් 60ක් සහ පතොරම් ගැබ් රඳවනයක් සොරා ගැනීමේ සිද්ධිය සම්බන්ධයෙන් ගුවන් හමුදා සෙබලෙකු ඇතුළු දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පසුගිය වසරේ නොවැම්බර් මස 4 වනදා ගුවන් හමුදා කඳවුරේ ආරක්ෂක මුර කුටියේ රාජකාරි කර විවේකීව සිටි ගුවන් හමුදා සෙබලෙකු භාරයේ තිබූ මෙම ගිනි අවි සහ පතොරම් අස්ථානගත වී ඇති බවට පැමිණිල්ලක් ලැබී තිබූ බවයි.\nපසු ව සිදුකළ විමර්ශනයේ දී පතොරම් ගැබ් රඳවනය කඳවුර ආසන්නයේ තිබී සොයා ගෙන ඇති අතර පසුව අනාවරණ වුණා.\nඑම කඳවුරේම ගුවන් සෙබලෙකු විසින් ඒවා සොරා ගෙන ඇති බවට යි.\nඒ අනුවයි, සැකකාර ගුවන් සෙබලා ගුවන් හමුදා කඳවුරේදී සහ ඊට අධාර අනුබල දුන් තවත් පුද්ගලයෙකු රිදීගම ප්‍රදේශයේ දී ඊයේ (01) අත්අඩංගුවට ගෙන ඇත්තේ.\nසැකකාර ගුවන් හමුදා සෙබලා විසින් ගිනි අවියෙහි අංකය යන්ත්‍රයක් ආධාරයෙන් මකා දමා තිබෙනවා.\nඑම ගිනි අවිය සහ සොරා ගන්නා ලද පතොරම් ගැබ් දෙක ද ඔහුගේ නිවස ආසන්නයේ තිබී සොයා ගත් බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/328748/සීිගිරිය-ගුවන්-හමුදා-කඳවුරේ-ගිනි-අවි-සොරකමට-සෙබළෙකු-ඇතුළු-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=503"
}