{
       "Source": "hirunews",
       "Timestamp": "Thursday, 23 February 2017 - 7:54",
       "Headline": "27 වනදා තීරණාත්මකයි",
       "News Content": "තම ගැටළුවලට විසඳුම් නොලැබුණහොත් මේ මස 27 වනදා තීරණාත්මක විරෝධතා ව්‍යාපාරයකට එළඹෙන බව කොළඹ - කොටුව දුම්රියපල ඉදිරිපිට උපවාසයක නිරත ආබාධිත රණවිරුවන් පවසනවා.\nසේවා විශ්‍රාම වැටුප් ගැටළුවක් මුල් කරගනිමින් මෙම ආබාධිත සෙබළුන් පිරිස පසුගිය 14 වනදා සිට උපවාසයේ නිරතවන අතර ඊයේ එම ස්ථානයේ සංවිධාන කර තිබූ මාධ්‍ය හමුවකට එක්වෙමිනුයි ඔවුන් මේ බව කියා සිටියේ.\nමේ අතර මෙම උපවාසයේ නිරත ආබාධිත රණවිරුවන් දෙදෙනෙකු දැඩි ලෙස ගිලන්වීම හේතුවෙන් කොළඹ ජාතික රෝහලට ඇතුළත් කර තිිබුණා.\nඋපවාසයේ නිරත පිරිසගේ සුවදුක් විමසීම සඳහා ඊයේ පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිලද කොළඹ කොටුව දුම්රියපල ඉදිරිපිටට පැමිණියා.",
       "URL": "https://www.hirunews.lk/155217/27-වනදා-තීරණාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=4647"
}