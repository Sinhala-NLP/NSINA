{
       "Source": "hirunews",
       "Timestamp": "Saturday, 02 October 2021 - 6:22",
       "Headline": "දිවයිනේ පහළ වායුගෝලයේ කැළඹිලි තත්ත්වය තවදුරටත්",
       "News Content": "දිවයින ආශ්‍රිත ව පහළ වායුගෝලයේ කැළඹිලි තත්ත්වය තවදුරටත් පැවතිය හැකි බව කාලගුන විද්‍යා දෙපාර්තමේන්තුව නිවේදනය කරනවා.\nබස්නාහිර, සබරගමුව,මධ්‍යම, වයඹ සහ උතුරු පළාත්වලත් ගාල්ල, මාතර හා ත්‍රිකුණාමල දිස්ත්‍රික්වලත් විටින් විට වැසි හෝ ගිගුරුම් සහිත වැසි ඇතිවිය හැකි බවට යි වාර්තා වෙන්නේ.\nඇතැම් ස්ථානවල මි.මි 75ට වැඩි තද වැසි ද ඇති විය හැකියි.\nසෙසු ප්‍රදේශවලට විශේෂයෙන් සවස් කාලයේ දී වැසි හෝ ගිගුරුම් සහිත වැසි ඇති විය හැකි බව නිවේදනය කරන කාලගුණ විද්‍යා දෙපාර්තමේන්තුව, වැසි සමඟ ඇති විය හැකි තාවකාලික සුළං සහ අකුණු මඟින් සිදු විය හැකි අනතුරු අවම කරගන්නා ලෙස ජනතාවගෙන් ඉල්ලා සිටිනවා.",
       "URL": "https://www.hirunews.lk/283798/දිවයිනේ-පහළ-වායුගෝලයේ-කැළඹිලි-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=1655"
}