{
       "Source": "hirunews",
       "Timestamp": "Friday, 02 December 2016 - 12:01",
       "Headline": "උතුරේ ධීවරයන් 10 ක් අතුරුදන් වෙයි (ඡායාරූප)",
       "News Content": "උතුරු මුහුදේ මසුන් මැරීමට ගිය ධීවරයන් 10 දෙනෙකු අතුරුදන්ව ඇතැයි යාපනය දිසාපති නාගලිංගම් වේදනායගම් පවසනවා.\nඋතුරු මුහුදු ප්‍රදේශවල අයහපත් කාලගුණ තත්වයක් පැවති ඊයේ මෙම පිරිස ගැඹුරු මුහුදේ ධීවර කටයුතු  සඳහා පිටත්ව ගොස් ඇති බවයි හෙළිවී ඇත්තේ.\nඑමෙන්ම ඉන්දීය ධීවරයන් 6 දෙනෙකු සමග යාත්‍රාවක් යාපනයට ගසාගෙන විත් තිබෙනවා.\nඑම ධීවරයන් යාපනය පොලිසියට භාරදී ඇතැයි සඳහන්.\nපවතින අයහපත් කාලගුණික තත්වය හමුවේ අද දිනයේදී ද ධීවර කටයුතු සඳහා පිටත්ව නොයන ලෙසටයි ධීවර පරීක්ෂක කාර්යාලය උතුරේ ධීවරයන්ට දැනුම්දී ඇත්තේ.\nමේ අතර යාපනය ප්‍රදේශයේ පැවති අයහපත් කාලගුණික තත්වය හේතුවෙන් පවුල් 57 කට අයත් පුද්ගලයන් 159 දෙනෙකු පීඩාවට පත්ව සිටිනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/148783/උතුරේ-ධීවරයන්-10-ක්-අතුරුදන්-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4771"
}