{
       "Source": "hirunews",
       "Timestamp": "Saturday, 26 August 2023 - 17:12",
       "Headline": "ග්‍රෑන්ඩ්පාස්හිදී පහර කෑමට ලක් වූ තරුණයෙක් මරුට",
       "News Content": "ග්‍රෑන්ඩ්පාස් පොලිස් වසමේ දෙවන නවගම්පුර ප්‍රදේශයේදී තියුණු ආයුධයකින් සිදු කළ පහරදීමකින් තුවාල ලබා කොළඹ ජාතික රෝහලට ඇතුලත් කළ 23 හැවිරිදි තරුණයෙක් ජිවිතක්ෂයට පත්ව තිබෙනවා.\nත්‍රිරෝද රථයකින් පැමිණි පුද්ගලයෙකු විසින් ඊයේ (25) දහවල් මෙම පහරදීම සිදුකර පළාගොස් ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමියගිය තරුණයාගේ 17 හැවිරිදි සොහොයුරාගේ මිතුරෙකුගේ ගැටුමක් මුල් කර ගනිමින් තවත් සිසුවෙකුගේ පියා විසින් මෙම ඝාතනය සිදු කර ඇති බව විමර්ශන වලදී හෙළිව තිබෙනවා.\nසැකකරු ප්‍රදේශයෙන් පළාගොස් ඇති අතර ඔහු අත්අඩංගුවට ගැනීම සඳහා ග්‍රෑන්ඩ්පාස් පොලිසිය විමර්ශන සිදු කරන බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/346188/ග්‍රෑන්ඩ්පාස්හිදී-පහර-කෑමට-ලක්-වූ-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=70"
}