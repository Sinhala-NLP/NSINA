{
       "Source": "hirunews",
       "Timestamp": "Thursday, 19 May 2016 - 9:59",
       "Headline": "අරණායක මෙහෙයුම්වලට වැස්ස හරස් වෙයි",
       "News Content": "අරණායක - සාමසර කන්ද නායයාමෙන් අතුරුදන්වූවන් සොයා අද උදෑසන ආරම්භ කළ මෙහෙයුම්වලට වර්ෂාවෙන් බාධා එල්ල වී තිබෙනවා.\nකෑගල්ල දිස්ත්‍රික් ආපදා කළමනාකරණ මධ්‍යස්ථානය සදහන් කළේ වර්ෂාවත් සමග සාමසර කන්දෙන් පස් සමග ජලය පහතට ගලා ඒම නැවතත් ආරම්භ වී ඇති බවයි.\nඑම නිසා මෙහෙයුම්වල නිරත වී සිටින හමුදා භට පිරිස් එම ස්ථානයෙන් ඉවත් කරගෙන තිබෙනවා.\nසාමසර කන්ද නායයාමෙන් අතුරුදන් වූ පුද්ගලයන් 17 දෙනෙකුගේ සිරුරු ඊයේ සොයා ගත්තා.\nමේ අතර, දැනට දිවයිනට බලපා ඇති අයහපත් කාලගුණ තත්ත්වය හේතුවෙන් දිස්ත්‍රික්ක 22ටම බලපෑම් එල්ල වී තිබෙනවා.\nඒ හේතුවෙන් පුද්ගලයින් 41 දෙනෙකු මියගොස් ඇති බවයි ආපදා කළමනාකරණ මධ්‍යස්ථානය සදහන් කළේ.",
       "URL": "https://www.hirunews.lk/133538/අරණායක-මෙහෙයුම්වලට-වැස්ස-හරස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5040"
}