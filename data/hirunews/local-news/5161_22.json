{
       "Source": "hirunews",
       "Timestamp": "Friday, 19 February 2016 - 16:55",
       "Headline": "වසන්ත සොයිසා ඝාතන සැකකරුවන් යළි රිමාන්ඞ්",
       "News Content": "අනුරාධපුරයේ සමාජශාලා හිමිකරුවෙකු වූ වසන්ත සොයිසා ඝාතන සිද්ධියට අදාළ නඩුව ලබන මස 04 දක්වා කල් තැබීමට අනුරාධපුර ප්‍රධාන මහේස්ත්‍රාත් කේ.පී. ශානක හර්ෂන් අද නියෝග කළා.\nඒ අදාළ සිද්ධියට යොදාගත් ආයුධ සම්බන්ධයෙන් වූ රස පරීක්ෂණ වාර්තාව හා ජාන පරීක්ෂණ වාර්තාව අද දිනයේ අධිකරණයට නොලැබීම හේතුවෙන්.\nපොලිස් වාර්තා අනුව ඔවුන්ගෙන් 08 දෙනෙකු ඝාතනයට සම්බන්ධ නොමැති බැවින් ඔවුන්ට ඇප ලබා දෙන ලෙස ඔවුන් වෙනුවෙන පෙනී සිටි නිතීඥයන් ඉල්ලා සිටියා.\nඑහෙත් පොලීසිය ප්‍රකාශ කළේ එම සැක කරුවන් ඝාතනය සැලසුම් කිරීමට සම්බන්ධදැයි පරික්ෂණ පැවැත්විය යුතු අතර ඒ පිළිබද නීතිපතිවරයාගෙන් උපදෙස් ලබාගත යුතු බවයි.\nඒ අනුව අත්අඩංගුවට ගෙන ඇති සැකකරුවන් තිස් දෙදෙනාම ලබන මස 4 දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/126658/වසන්ත-සොයිසා-ඝාතන-සැකකරුවන්-යළි-රිමාන්ඞ්",
       "Category": "Local News",
       "Parent URL": "https://www.hirunews.lk/local-news.php?pageID=5161"
}