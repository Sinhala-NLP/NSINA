{
       "Source": "hirunews",
       "Timestamp": "Thursday, 03 June 2021 - 15:01",
       "Headline": "කැළයේ ගලක් මතට වී ඔන්ලයින් අධ්‍යාපනය හදාරන දරුවෝ (වීඩියෝ)",
       "News Content": "කොවිඩ් ව්‍යාප්තිය හේතුවෙන් දැඩි බලපෑමක් එල්ල වූ ප්‍රමුඛතම ක්ෂේත්‍රයක් වන්නේ අධ්‍යාපන ක්ෂේත්‍රයයි.\nඑවන් පසුබිමක කැලෑ තරණය කරමින් ඔන්ලයින් ඔස්සේ අධ්‍යාපනය හැදෑරීමට සිදුව ඇති දරුවන් පිරිසක් පිළිබඳ පුවතක් මොණරාගල - බටුගම්මන ප්‍රදේශයෙන් වාර්තා වුණා.\nකොවිඩ් තත්ත්වය මත පාසල් අධ්‍යාපන කටයුතු අත්හිටුවීමට සිදුවීම හේතුවෙන් ඔන්ලයින් හෙවත් මාර්ගගත ක්‍රමය ඔස්සේ අධ්‍යාපන කටයුතු සිදුකිරීමට අධ්‍යාපන බලධාරීන් පියවර ගත්තා.\nකෙසේ වෙතත් ප්‍රදේශ රැසක දරුවන් මේ හරහා අපහසුතාවයට පත්වූයේ අන්තර්ජාල දුරකතන සංඥා පහසුකම් එම ප්‍රදේශවලට නිසි ලෙස නොලැබීම\nහේතුවෙන්.\nමියනවත්ත, පොල්ගහකඳුර, ඇල්ල, කොටිගල්හේන, ගරාහෙල ඇතුළු ගම්මාන රැසක දරුවන් විශාල පිරිසක් එම ප්‍රදේශවල අන්තර්ජාල පහසුකම් නොමැතිවීම හේතුවෙන් දැඩි දුෂ්කරතාවයට පත්ව තිබෙනවා.\nමෙම දරුවන්ට කිලෝමීටර් 5ක් පමණ දුර ගෙවා කැළයේ ඇති ගලක් මතට වී අන්තර්ජාල පහසුකම් ලබාගෙන අධ්‍යාපන කටයුතු හැදෑරීමට සිදුව ඇත්තේ එම\nපසුබිම තුළයි.\nදුෂ්කරතාවයකින් තොරව අධ්‍යාපන කටයුතු හැදෑරීම සඳහා මෙම ප්‍රදේශයට අන්තර්ජාල දුරකතන සංඥා ලබාදෙන මෙන් ඔවුන් බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/273270/කැළයේ-ගලක්-මතට-වී-ඔන්ලයින්-අධ්‍යාපනය-හදාරන-දරුවෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1909"
}