{
       "Source": "hirunews",
       "Timestamp": "Monday, 16 October 2017 - 13:21",
       "Headline": "අම්පාරේදී යතුරුපැදියකින් ගමන්කළ පුද්ගලයෙකු මරුට (ඡායාරූප)",
       "News Content": "අම්පාර, උහන ගුවන් හමුදා කඳවුර ආසන්නයේදී යතුරුපැදියක් මාර්ගයෙන්ට ඉවතට පැන ගසක වැදීමෙන් පුද්ගලයෙකු මියගොස් තිබෙනවා.\nඅද (16) පෙරවරුවේ මෙම අනතුර සිදුව ඇති අතර යතුරුපැදිකරු උහන සිට අම්පාර දෙසට පැමිණෙමින් සිටියදී මෙම අනතුර සිදුව තිබුණා.\nමියගොස් ඇත්තේ අම්පාර නගරයේ පෞද්ගලික මූල්‍ය ආයතනයක සේවය කරන උහන, උදයපුර ප්‍රදේශයේ පදිංචි නිමල් මධුරංග බණ්ඩාර නැමැති 21 හැවිරිදි තරුණයෙක්.\nඅනතුර සම්බන්ධයෙන් අම්පාර පොලිසිය වැඩිදුර පරීක්ෂණ සිදුකරනු ලබනවා.\nඡායාරූප - අම්පාර, වසන්ත චන්ද්‍රපාල / සමන් චන්ද්‍රතිලක",
       "URL": "https://www.hirunews.lk/173614/අම්පාරේදී-යතුරුපැදියකින්-ගමන්කළ-පුද්ගලයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4269"
}