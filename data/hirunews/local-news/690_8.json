{
       "Source": "hirunews",
       "Timestamp": "Sunday, 04 December 2022 - 6:48",
       "Headline": "වසර 48කට පෙර ලොවක් කැලඹූ ඛේදවාචකය",
       "News Content": "ශ්‍රී ලංකාවේ මස්කෙළිය ප්‍රදේශයේ පිහිටා ඇති සප්ත කන්‍යා ශිඛරයෙහි ගැටී ගුවන් යානාවකට සිදු වූ ඉතිහාසයේ දරුණුතම ඛේදවාචකය සිදු වී අදට (04) 48 වසරක් සපිරෙනවා.\nමෙම ගුවන් යානය මැලේසියාවේ සිට මක්කම වන්දනා කිරීමට ගමන් කරමින් සිටි බැතිමතුන් සමග 1974 වර්ෂයේ දෙසැම්බර් මස 04 වැනි දින අනතුරට ලක් වුණා.\nJuanda ජාත්‍යන්තර ගුවන්තොටුපළෙන් නැගෙනහිර ජාවා හි සිට පිටත් වූ PH-MBH දරණ ගුවන් යානය තුළ මගීන් 182 දෙදෙනකු සිට ඇති අතර ගුවන් යානා කාර්‍ය මණ්ඩලයේ 09 දෙනා සමගින් 191 දෙනෙකු එහි ගමන් කර තිබෙනවා.\nනමුත් මෙම ගුවන් යානා අනතුරින් කිසිදු ජීවිතයක් ගලවා ගැනීමට නොහැකි වූයේ සප්ත කන්‍යා ශිඛරයේ පස් යටට ජීවිත 191ක් යට කරමින්.\nලොවම කම්පා කරමින් සිදු වූ මෙම සිදුවීම මෙරට තුළ ද සිදු වූ විශාලතම ඛේදවාචකයක් ලෙසයි දැක්වෙන්නේ.\nමාටින් එයාර් ගුවන් සේවයේ 138 වැනි ගුවන් යානාව ලෙස මෙය ආදේශ කර ඇත්තේ, ගරුඩා ඉන්දුනීසියා ගුවන් සේවය වෙනුවටයි.\nගුවන්යානය සුරාබයා ගුවන්තොටුපොලෙන් UTC වේලාවෙන් 12.03ට ජෙඩා බලා පිටත් වී ඇති අතර එය අතරමග කටුනායක බණ්ඩාරනායක ජාත්‍යන්තර ගුවන්තොටුපොලෙන් නැවත්වීමට සැලසුම් කර තිබී ඇති බවත් වාර්තා වනවා.\nමෙය දැනටත් ශ්‍රී ලංකා ගුවන් ඉතිහාසයේ සිදු වූ දරුණුතම අනතුර වන ඇරෝ එයාර් 1285 හා නයිජීරියා එයාර්වේස් 2120 ගුවන්යානා අනතුරුවලට පසුව සිදු වූ DC-8 ගුවන් යානයක් සම්බන්ධ තුන්වන දරුණුම අනතුර ද මෙයයි.\nඑකල, මෙය ලෝකයේ සිදු වී ඇති දෙවනි දරුණුතම ගුවන්යානා අනතුර ද වුණා.\nමෙම ගුවන් යානයේ සිටි කාර්‍යමණ්ඩලය අතර එහි ප්‍රධාන නියමුවා වූ හෙන්ඩ්‍රික් ලෑම්, පළමු නියමුවා වූ රොබර්ට් බ්ලොම්ස්මා, ගුවන්යානා ඉංජිනේරු ජොහැන්නස් විජ්නන්ඩ්ස්, නෞගණක ඉන්ග්‍රිඩ් වෑන් ඩ විලට් සහ ගුවන් සහායක හෙන්රියෙට්ටා බොර්ග්හොල්ඩ්ස්, අබ්දුල් හමීඩ් උස්මාන්, ලිලික් හෙරවාටි, ටිටියා වෑන් ඩිජිකුම්, සහ හෙන්ඩ්‍රිකා වෑන් හැම්බර්ග් යන සියලු දෙනාම ද ජීවිතක්ෂයට පත් වුණා.\nගුවන් යානා විශ්ලේෂකයින් මෙම අනතුරට හේතුව ලෙස දක්වා ඇත්තේ ගුවන්තොටුපොළට ඇති දුර වැරදියට හඳුනා ගැනීමෙන් නියමුවන් ආරක්‍ෂිත අවම උස මට්ටමට වඩා පහළට බැසීමේ දී ගුවන් යානයට ඇති වූ නැගී එන බිම් මට්ටම සමඟ සිදු වූ ඝට්ටනයක් බවයි.\nනිරීක්ෂකයින්ට අනුව මෙම දුර පිළිබඳ වැරදි අර්ථකථනයකට නියමුවන් මුහුණ දී ඇත්තේ ගුවන් යානයේ දී ඩොප්ලර් සහ කාලගුණ රේඩාර් පද්ධති මත ම යැපීම නිසා බවත් එම වාර්තාවල සඳහන්.\nමෙම ගුවන් යානා අනතුරින් ජීවිතක්ෂයට පත් වූ බොහොමයක් දෙනා ඉන්දුනීසියානු ජාතිකයින් බවත් අනතුර සිදු වූ ස්ථානයට මඳක් දුරින් නෝටර්න් බ්‍රිජ් නගරයේ මැද අනතුරින් මියගියවුන් සිහි කරමින් ස්මාරකයක් ද නිර්මාණය කර තිබෙනවා.\nප්‍රසිද්ධ ගායක ඇන්ටන් ජෝන්ස් සිය ගීතයක ද මෙම ගුවන් අනතුර ගැන දක්වා ඇත්තේ 'කන්දේ හැපුණු මහ වනන්තරේ'' යනුවෙන්.",
       "URL": "https://www.hirunews.lk/321893/වසර-48කට-පෙර-ලොවක්-කැලඹූ-ඛේදවාචකය",
       "Category": "Local News",
       "Parent URL": "https://www.hirunews.lk/local-news.php?pageID=690"
}