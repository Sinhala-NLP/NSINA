{
       "Source": "hirunews",
       "Timestamp": "Wednesday, 16 August 2023 - 8:14",
       "Headline": "නොරොච්චෝලේ දෝෂය නිමයි: දෙවන ජනන යන්ත්‍රය යළි වැඩ",
       "News Content": "බිඳවැටීමකට ලක්ව තිබූ නොරොච්චෝලේ බලාගාරයේ දෙවන ජනන යන්ත්‍රය මේ වන විට යථා තත්ත්වයට පත් කර ඇති අතර එය දැන් ජාතික විදුලිබල පද්ධතියට සම්බන්ධ කර තිබෙන බව ලංකා විදුලි බල මණ්ඩලය පවසනවා.\nපසුගිය 8 වන දා නොරොච්චෝලේ ගල් අඟුරු බලාගාරයේ ඒකක තුනෙන් එකක් බිඳ වැටීමට ලක් වුණා.\nඑය මේ දිනවල රට තුළ පවත්නා දැඩි නියඟය හේතුවෙන් උද්ගතව තිබෙන විදුලි උත්පාදනයට එල්ලවුණේ විශාල බලපෑමක්. ඉන් ජාතික ව්දුලිබල පද්ධතියට අහිමි වුණේ මෙගාවොට් 270ක විදුලියක්.\nවිදුලිබල මණ්ඩලය පැවසුවේ මෙම බිඳවැටීම් නිසා බලාගාරයේ ක්‍රියාත්මක වූයේ එක් ජනන යන්ත්‍රයක් බවයි. එමඟින් ජාතික පද්ධතියට එකතු වූයේ මෙගා වොට් 300ක විදුලි ධාරිතාවක්.\nකෙසේ වුවද, බිඳ වැටුණු විදුලි ජනන යන්ත්‍රයේ අලුත්වැඩියා කටයුතු අවසන් කර ඇති බැවින් දෙවන ජනන යන්ත්‍රය මේ වන විට විදුලිබල පද්ධතියට එක් කර තිබෙන බවයි ව්දුලිබල මණ්ඩලය ප්‍රකාශ කර සිටින්නේ.",
       "URL": "https://www.hirunews.lk/344965/නොරොච්චෝලේ-දෝෂය-නිමයි-දෙවන-ජනන-යන්ත්‍රය-යළි-වැඩ",
       "Category": "Local News",
       "Parent URL": "https://www.hirunews.lk/local-news.php?pageID=95"
}