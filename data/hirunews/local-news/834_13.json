{
       "Source": "hirunews",
       "Timestamp": "Friday, 30 September 2022 - 12:40",
       "Headline": "ප්‍රධාන මාර්ගයක් වැසෙයි - සති අන්තයේ කොළඹ එන අයට පණිවිඩයක්",
       "News Content": "හෙට (01) රාත්‍රී 10.00 සිට අනිද්දා (02) සවස 05 දක්වා කාලය තුළ කොළඹ-අවිස්සාවේල්ල ප්‍රධාන මාර්ගයේ වැල්ලම්පිටිය මංසන්ධියේ සිට කොටිකාවත්ත මංසන්ධිය දක්වා කොටස තාවකාලිකව වසා තැබෙන බවට පොලීසිය පවසනවා.\nඒ කඩුවෙල සිට ඔරුගොඩවත්ත දක්වා වූ භූගත ජලනල පද්ධතිය සකස් කිරීම හේතුවෙන් මෙම මාර්ග කොටස වසා තැබෙන බවයි පොලීසිය නිවේදනයක් නිකුත් කරමින් ප්‍රකාශ කර සිටින්නේ.\nමෙම කාලය තුළ දී කොළඹ සිට පැමිණෙන වාහන වැල්ලම්පිටිය මංසන්ධියේ සිට කොලොන්නාව හරහා ගොතටුව නගරය, කොටිකාවත්ත මංසන්ධියෙන් නැවත අවිස්සාවේල්ල මාර්ගයට පැමිණිය හැකි අතර අවිස්සාවේල්ල දෙස සිට පැමිණෙන වාහනවලට කොටිකාවත්ත මංසන්ධියෙන් ගොතටුව නගරය, කොලොන්නාව හරහා වැල්ලම්පිටිය මංසන්ධියෙන් කොළඹ දෙසට ගමන් කිරීමට හැකියාව ලැබෙනවා.",
       "URL": "https://www.hirunews.lk/316689/ප්‍රධාන-මාර්ගයක්-වැසෙයි-සති-අන්තයේ-කොළඹ-එන-අයට-පණිවිඩයක්",
       "Category": "Local News",
       "Parent URL": "https://www.hirunews.lk/local-news.php?pageID=834"
}