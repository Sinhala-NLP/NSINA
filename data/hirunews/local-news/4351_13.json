{
       "Source": "hirunews",
       "Timestamp": "Sunday, 27 August 2017 - 12:54",
       "Headline": "ආරක්ෂක සමුළුව හෙට ඇරඹේ",
       "News Content": "කොළඹ ආරක්ෂක සමුළුව ජනාධිපති මෛත්‍රිපාල සිරිසේනගේ ප්‍රධානත්වයෙන් හෙට උදෑසන බණ්ඩාරනායක ජාත්‍යන්තර සම්මන්ත්‍රණ ශාලාවේදී ආරම්භ වනවා.\nමෙවර එහි තේමාව වන්නේ ප්‍රචන්ඩ අන්තවාදය වැළැක්වීම සඳහා වන ගෝලීය ප්‍රවණතාවන් යන්නයි.\nමෙවරද කොළඹ ආරක්ෂක සමුළුව සඳහා ලොව රටවල් රැසක් නියෝජනය කරමින් ආරක්ෂක නියෝජිතයන් සහභාගිවනු ඇති.\nපසුගිය වසරේ ඒ සඳහා රටවල් 31 ක් නියෝජනය කරමින් විදේශීය නියෝජිතයන් 52 කු සහභාගි වුණා.\nමේ අතර ශ්‍රී ලංකා යුද හමුදාවේ වාර්ෂික ඒකාබද්ධ ක්‍ෂේත්‍ර පුහුණු අභ්‍යාසය සැප්තැම්බර් 3 වනදා සිට 24 වනදා දක්වා පදවිය සහ හම්බන්තොටදී පැවැත්වෙනවා.\nමෙවර එය සංවිධාන කර ඇත්තේ 8 වන වරටයි. ඒ සඳහා ශ්‍රී ලංකා යුද හමුදාව, නාවික හමුදාව සහ ගුවන් හමුදාව නියෝජනය කරන නිලධාරීන් 2675 දෙනෙකු සහභාගිවන අතර, විදේශ රටවල් නියෝජනය කරමින් හමුදා නිලධාරීන් සහ නිරීක්ෂකයන් 62 කු එක්වීමට නියමිතයි.\nඒ අනුව චීනය, රුසියාව, ඇමරිකා එක්සත් ජනපදය, බ්‍රසීලය, බංග්ලාදේශය, නේපාලය, ඉන්දියාව, පාකිස්ථානය, මාලදිවයින, ඊශ්‍රායලය ඇතුලූ රටවලින් යුද හමුදා ඒකාබද්ධ ක්‍ෂේත්‍ර අභ්‍යාසයට නිලධාරින් සහ නිරීක්ෂකයන් සහභාගි වනු ඇති.",
       "URL": "https://www.hirunews.lk/169490/ආරක්ෂක-සමුළුව-හෙට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4351"
}