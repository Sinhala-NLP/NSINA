{
       "Source": "hirunews",
       "Timestamp": "Tuesday, 11 October 2022 - 10:58",
       "Headline": "ශ්‍රී ලංකාව අඩු ආදායම් රටක් ලෙස ප්‍රකාශ කිරීමට කැබිනට් අනුමැතිය (වීඩියෝ)",
       "News Content": "මැදි ආදායම් රටක් වන ශ්‍රී ලංකාව අඩු ආදායම්ලාභී රටක් ලෙස වර්ගීකරණය කිරීමට අමාත්‍ය මණ්ඩල අනුමැතිය හිමිව තිබෙනවා.\nලෝක ආධාර ලබා ගැනීම සඳහා මෙලෙස වර්ගීකරණය පහත දැමීමට තීරණය කළ බවයි රජයේ ප්‍රවෘත්ති දෙපාර්තමේන්තුවේ අද (11) පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් අමාත්‍ය බන්දුල ගුණවර්ධන සඳහන් කළේ.\nඅතුරුදන්වූ තැනැත්තෙකු වෙනුවෙන් පවුලේ ළගම ඥාතියා සඳහා ගෙවනු ලබන රුපියල් ලක්ෂයේ මුදල ලක්ෂ 2 දක්වා ඉහළ නැංවීමට කැබිනට් අනුමැතිය හිමිවුණා.\nඑසේම, සහභාගිත්ව ප්‍රජාතන්ත්‍රවාදය ශක්තිමත් කිරීම වෙනුවෙන් ජන සභා ක්‍රමය ස්ථාපිත කිරීම සඳහා ජාතික ජනසභා ලේකම් කාර්යාලයක් පිහිටුවීමට ද කැබිනට් අනුමැතිය හිමිවී තිබෙනවා.\nඒ ජනාධිපති රනිල් වික්‍රමසිංහ ඉදිරිපත් කළ යෝජනාවකට අනුව යි.\nජනසභා ක්‍රමය සම්බන්ධයෙන් හිටපු කතානායක කරූ ජයසූරිය සහ ප්‍රවීන මාධ්‍යවේදී වික්ටර් අයිවන් කැබිනට් මණ්ඩලය රැස්වීමට පෙර අමාත්‍යවරුන් දැනුවත් කිරීමේ වැඩසටහනකට ද එක්ව තිබෙනවා.\nමේ අතර, ශ්‍රී ලංකා පොදුජන පෙරමුණේ මහලේකම් පාර්ලිමේන්තු මන්ත්‍රී නිතිඥ සාගර කාරියවසම් ආණ්ඩුක්‍රම ප්‍රතිසංස්කරණයක් වෙනුවට නව ආණ්ඩුක්‍රම ව්‍යවස්ථාවක් ගෙන ආ යුතු බවට ඊයේ (02) මාධ්‍ය හමුවක දී සිදු කළ ප්‍රකාශය සම්බන්ධයෙන් ද මාධ්‍යවේදියෙකු අමාත්‍ය බන්දුල ගුණවර්ධනගෙන් ප්‍රශ්න කළා.",
       "URL": "https://www.hirunews.lk/317565/ශ්‍රී-ලංකාව-අඩු-ආදායම්-රටක්-ලෙස-ප්‍රකාශ-කිරීමට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=811"
}