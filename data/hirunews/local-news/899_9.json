{
       "Source": "hirunews",
       "Timestamp": "Wednesday, 31 August 2022 - 20:06",
       "Headline": "විපක්ෂය 100 පසු කරයි (වීඩියෝ)",
       "News Content": "රට පුරා ශක්තිමත් දේශපාලන බලවේගයක් නිර්මාණය කරන බව ශ්‍රී ලංකා පොදුජන පෙරමුණේ සභාපති මහාචාර්ය ජී.එල්. පීරිස් පවසනවා.\nඔහු සහ ඩලස් අලහප්පෙරුම ඇතුළු එම පක්ෂය නියෝජනය කරන මන්ත්‍රීවරුන් 13 දෙනෙකු අද පාර්ලිමේන්තුවේ විපක්ෂයේ අසුන් ගනු ලැබුවා.\nමේ අතර, මන්ත්‍රීවරුන් 109 දෙනෙකු විපක්ෂයේ අසුන්ගෙන ඇති බවත්, 115 දෙනෙකු ආණ්ඩු පක්ෂයේ මේ වනවිට අසුන් ගෙන ඇති බවත් පාර්ලිමේන්තු පුස්තකාල වාර්තා පෙන්වා දෙනවා.\nකෙසේ වෙතත්, අද පාර්ලිමේන්තුවේදී අදහස් දක්වමින් පාර්ලිමේන්තු මන්ත්‍රී දයාසිරි ජයසේකර කියා සිටියේ විපක්ෂයට මේ වනවිට මන්ත්‍රීවරුන් 103 දෙනෙකු සිටින බවයි.\nඑම පිරිස පොදුජන පෙරමුණේ මන්ත්‍රීවරුන් 43 දෙනෙකු ද ඇතුළත් බව ඔහු සඳහන් කළා.",
       "URL": "https://www.hirunews.lk/314239/විපක්ෂය-100-පසු-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=899"
}