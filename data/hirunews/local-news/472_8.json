{
       "Source": "hirunews",
       "Timestamp": "Thursday, 16 March 2023 - 18:08",
       "Headline": "රුපියල් මිලියන 10,000කට ආසන්න මුදලක් රටේ ආහාර සුරක්ෂිතතාව සවිමත් කිරීමට",
       "News Content": "ඒකාබද්ධ ජලධාරා හා ජලසම්පත් කළමනාකරණ ව්‍යාපෘතිය හා දේශගුණික බලපෑම් අවම කිරීමේ බහු අදියර වැඩසටහන (IWWRMP සහ CResMPA) යටතේ ව්‍යාපෘති ප්‍රමුඛතාගත කිරීමේ වැඩසටහන වාරිමාර්ග, ක්‍රීඩා හා යෞවන කටයුතු අමාත්‍ය රොෂාන් රණසිංහගේ ප්‍රධානත්වයෙන් දිවයින පුරා සෑම දිස්ත්‍රික්කයකම මේ දිනවල ක්‍රියාත්මක වනවා.\nරටේ ආහාර සුරක්ෂිතතාව සවිමත් කිරීමේ වැඩපිළිවෙළ යටතේ දිස්ත්‍රික්ක 25 සදහාම රුපියල් මිලියන 10,000 ආසන්න මුදල් ප්‍රතිපාදන වෙන් කරමින් වාරි පද්ධතිය ශක්තිමත් කිරීම මෙම වැඩසටහන යටතේ සිදු වන බවයි ක්‍රීඩා අමාත්‍යාංශය නිවේදනය කළේ.\nමෙහිදී ප්‍රමුඛතාගත කිරීම සඳහා ගොවි නියෝජිතයන්ගෙන් සංවර්ධන යෝජනා හා අදහස් ලබා ගැනීම ද සිදු වු අතර දිස්ත්‍රික් සම්බන්ධීකරණ කමිටුවේ අනුමැතිය පරිදි ප්‍රතිපාදන ලබා දීම සිදු කෙරෙනු ඇති.",
       "URL": "https://www.hirunews.lk/330140/රුපියල්-මිලියන-10000කට-ආසන්න-මුදලක්-රටේ-ආහාර-සුරක්ෂිතතාව-සවිමත්-කිරීමට",
       "Category": "Local News",
       "Parent URL": "https://www.hirunews.lk/local-news.php?pageID=472"
}