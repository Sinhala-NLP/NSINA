{
       "Source": "hirunews",
       "Timestamp": "Tuesday, 19 September 2023 - 18:51",
       "Headline": "මත්ද්‍රව්‍ය වලට ඇබ්බැහි වූවන්ගෙන් ඉල්ලීමක්",
       "News Content": "මත්ද්‍රව්‍ය වලට ඇබ්බැහි වූ යාපනයේ තරුණ තරුණියන් 11 දෙනෙකු පුනරුත්ථාපනයට ලක් කරන ලෙස ඔවුන් විසින්ම යාපනය දිසාපති කාර්යාලයෙන් ඉල්ලීමක් කර තිබෙනවා.\nඑම ඉල්ලීමට අනුව එම 11 දෙනාම යාපනය දිසාපති අම්බලවානර්ගේ විශේෂ ඉල්ලීමක් මත නිට්ටඹුවේ පිහිටි මත්ද්‍රව්‍ය වලට ඇබ්බැහිවූවන් පුනරුත්ථාපනය කිරීමේ මධ්‍යස්ථානයක් වෙත 18 දා යොමු කොටයි තිබෙන්නේ.\nමෙම තරුණ තරුණියන් 11 දෙනාම වයස අවුරුදු 22 ත් 27 ත් අතර අය වන අතර ඉන් හතර දෙනෙකු තරුණියන් බවයි වාර්තා වෙන්නේ.\nයාපනයේ ක්‍රියාත්මක ස්වේච්ඡා සංවිධාන විසින් මත්ද්‍රව්‍ය භාවිත කිරීමේ අවධානම පිළිබදව ගම්මට්ටමින් දේශන හා වැඩ මුළු පැවැත්වීමේ ප්‍රතිඵලයක් වශයෙන් මෙම තරුණ තරුණියන් 11 දෙනා ස්වේච්ඡාවෙන්ම පුනරුත්ථාපනය සදහා ඉදිරිපත් වීම සුවිශේෂත්වයක්.",
       "URL": "https://www.hirunews.lk/348787/මත්ද්‍රව්‍ය-වලට-ඇබ්බැහි-වූවන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=19"
}