{
       "Source": "hirunews",
       "Timestamp": "Wednesday, 18 July 2018 - 10:57",
       "Headline": "ජනාධිපති අපේක්ෂක ලිපිය අසත්‍ය බව හිටපු ආරක්ෂක ලේකම් කියයි",
       "News Content": "සමාජමාධ්‍ය ඔස්සේ ප්‍රචාරය වූ පොදු ජන පෙරමුණේ ජනාධිපති අපේක්ෂකයා ලෙස තමන් නම් කළ බව දැක්වෙන ලිපිය අසත්‍යයක් බව හිටපු ආරක්ෂක ලේකම් ගෝඨාභය රාජපක්ෂ ප්‍රකාශ කළා.\nඒ පිළියන්දල අද පැවති උත්සවයකින් අනතුරුව මාධ්‍ය වෙත අදහස් දක්වමින්.\nහිටපු ජනාධිපති මහින්ද රාජපක්ෂගේ අත්සනට සමාන අත්සනක් සහිතව නිකුත් කර ඇති එම ලිපිය හිටපු ජනාධිපතිවරයා සිංගප්පුරු සංචාරයක් සඳහා පිටත් වන තුරු බලා සිට මුදා හැර ඇති බවයි ඔහුගේ මාධ්‍ය ඒකකය ප්‍රකාශ කළේ.\nඒ සම්බන්ධයෙන් ඔවුන් අද පොලිස් වංචා විමර්ශන කොට්ඨාශයට මෙන්ම පොලිස් මූලස්ථානයටද පැමිණිලි කළා.",
       "URL": "https://www.hirunews.lk/195464/ජනාධිපති-අපේක්ෂක-ලිපිය-අසත්‍ය-බව-හිටපු-ආරක්ෂක-ලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3843"
}