{
       "Source": "hirunews",
       "Timestamp": "Tuesday, 19 October 2021 - 16:45",
       "Headline": "මැණිකේ මගේ හිතේ ගීතයේ හින්දි පිටපතක් බොලිවුඩ් චිත්‍රපටයකට",
       "News Content": "ලොව වසඟ කළ ශ්‍රී ලාංකේය යොවුන් ගායිකා යොහානි ද සිල්වා ගායනා කරන මැණිකේ මගේ හිතේ ගීතය හින්දි භාෂාවෙන් නිර්මාණය කර බොලිවුඩ් චිත්‍රපටයක් සඳහා ඇතුළත් කරගෙන තිබෙනවා.\nඉන්දීය සුපිරි නළුවන් දෙදෙනෙකු වන අජේ දෙව්ගන් හා සිද්ධාර්ත් මල්හෝත්‍රා රංගනයෙන් දායකත්වය සපයන එම චිත්‍රපටය නම් කර ඇත්තේ, තෑන්ක් ගෝඩ් ලෙසින්.\nඑහි රූගතකිරීම් මේ දිනවල සිදු කෙරෙමින් පවතිනවා.\nඒ සඳහා ඇතුළත් කර ඇති මැණිකේ මගේ හිතේ ගීතයේ හින්දි පිටපත ඉන්දීය ගී පද රචක රෂ්මි විරාග් රචනා කරන අතර, ටනිෂ්ක් බාචි විසින් එහි සංගීතය නිර්මාණය කර ඇති බවයි ඉන්දීය මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/285455/මැණිකේ-මගේ-හිතේ-ගීතයේ-හින්දි-පිටපතක්-බොලිවුඩ්-චිත්‍රපටයකට",
       "Category": "Local News",
       "Parent URL": "https://www.hirunews.lk/local-news.php?pageID=1618"
}