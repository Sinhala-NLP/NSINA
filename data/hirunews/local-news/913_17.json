{
       "Source": "hirunews",
       "Timestamp": "Friday, 26 August 2022 - 8:12",
       "Headline": "ඔටෝ ඩීසල් නෞකාවක් දිවයිනට - ගොඩබෑම පෙරවරුවේ",
       "News Content": "දිවයිනට ඊයේ (25) රාත්‍රියේ ළඟා වූ ඔටෝ ඩීසල් නෞකාවේ ඉන්ධන ගොඩබෑමේ කටයුතු අද උදෑසන ආරම්භ කිරීමට නියමිත යි.\nවිදුලිබල හා බලශක්ති අමාත්‍ය කංචන විජේසේකර ට්වීටර් පණිවුඩයක් නිකුත් කරමින් ඊයේ සඳහන් කළේ, බැංකු නිෂ්කාෂණ කටයුතු හේතුවෙන් ගොඩබෑම පමා වූ සුපර් ඩීසල් නෞකාවේ ඉන්ධන ගොඩබෑමේ කටයුතු ඊයේ ආරම්භ කළ බව යි.\nබෙදාහැරීම් මෙහෙයුම් වෙනුවෙන් ඛනිජතෙල් තොග ගබඩා පර්යන්තයේ මෙහෙයුම් අඛණ්ඩ ව ක්‍රියාත්මක බව ද එහි වැඩිදුරටත් දැක්වුණා.\nමේ අතර, ඩීසල් බෙදා හැරීම සීමා වීම නිසා අද සිට පෞද්ගලික බස් රථ ධාවනය සියයට 50කින් අඩුවනු ඇති බව ලංකා පෞද්ගලික බස් හිමියන්ගේ සංගමය පවසනවා.",
       "URL": "https://www.hirunews.lk/313747/ඔටෝ-ඩීසල්-නෞකාවක්-දිවයිනට-ගොඩබෑම-පෙරවරුවේ",
       "Category": "Local News",
       "Parent URL": "https://www.hirunews.lk/local-news.php?pageID=913"
}