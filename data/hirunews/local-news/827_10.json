{
       "Source": "hirunews",
       "Timestamp": "Monday, 03 October 2022 - 15:04",
       "Headline": "රිදියගම සෆාරි උද්‍යානයේ දෙවැනි කලාපයට අයත් කුඩා සත්ත්ව කලාපය හෙට විවෘත වේ",
       "News Content": "හම්බන්තොට - රිදියගම සෆාරි උද්‍යානයේ දෙවැනි කලාපයට අයත් කුඩා සත්ත්ව කලාපය හෙට (04) සිට ජනතාව සඳහා විවෘත කෙරෙනවා.\nඑම කලාපයේ සත්ත්ව අභිජනන සංරක්ෂණ සහ පර්යටන පක්ෂීන් ගලවා ගැනීමේ මධ්‍යස්ථානය ද පවතින බවයි කෘෂිකර්ම, වනජිවි හා වන සම්පත් සංරක්ෂණ අමාත්‍යංශය සඳහන් කළේ.\nරිදියගම සෆාරි උද්‍යානය සඳහා අක්කර 500ක පමණ බිම් පෙදෙසක් වෙන් කර ඇති අතර දැනට එහි සතුන් වර්ග සඳහා කලාප 13 ක් පිහිටුවා තිබෙනවා.\nහෙට විවෘත වන කලාපයේ සුරතල් සතුන්ට ආහාර ලබාදීම, එම සතුන් සමග ඡායාරූප ගැනීම වැනි අවස්ථාවන්ට ද ප්‍රමුඛත්වය ලබා දී ඇති බවයි ජාතික සත්වෝද්‍යාන දෙපාර්තමේන්තුව සඳහන් කලේ.",
       "URL": "https://www.hirunews.lk/316950/රිදියගම-සෆාරි-උද්‍යානයේ-දෙවැනි-කලාපයට-අයත්-කුඩා-සත්ත්ව-කලාපය-හෙට-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=827"
}