{
       "Source": "hirunews",
       "Timestamp": "Tuesday, 15 December 2020 - 7:02",
       "Headline": "මවගේ මළගමට පැමිණ මත්පැන් බිව් සොහොයුරන් දෙදෙනෙකු මරුට - තවත් අයෙක් රෝහලේ (වීඩියෝ)",
       "News Content": "මීරිගම - කීනදෙනිය ප්‍රදේශයේ සිය මවගේ මළගමට පැමිණ පිරිසක් සමඟ මත්පැන් පානය කළ සොහොයුරන් දෙදෙනෙකු ජීවිතක්ෂයට පත්වී තිබෙනවා.\nප්‍රදේශයේ පුද්ගලයෙකු ලබාදුන් ස්ප්‍රීතු වර්ගයක් පානය කිරීමෙන් අනතුරුව මොවුන් මෙලෙස මියගොස් ඇති අතර, එම මත්පැන් පානය කළ තවත් අයෙකු රෝහල් ගතකර සිටින බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nපෙරේදා රාත්‍රියේ ඔවුන් මෙලෙස මත්පැන් පානය කර ඇති අතර, මියගිය පුද්ගලයින් එකම පවුලේ 54 සහ 47 හැවිරිදි සහෝදරයින් වනවා.\nනිවස අසල පදිංචි පුද්ගලයෙකු සපයන ලද ස්ප්‍රීතූ වර්ගයක් පානය කිරීමෙන් මොවුන් මියගොස් ඇති බවටයි දැනට වාර්තා වී ඇත්තේ.",
       "URL": "https://www.hirunews.lk/257048/මවගේ-මළගමට-පැමිණ-මත්පැන්-බිව්-සොහොයුරන්-දෙදෙනෙකු-මරුට-තවත්-අයෙක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2274"
}