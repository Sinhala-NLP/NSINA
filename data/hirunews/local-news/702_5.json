{
       "Source": "hirunews",
       "Timestamp": "Monday, 28 November 2022 - 15:25",
       "Headline": "ඩයනාව වහාම බ්‍රිතාන්‍යයට ගෙන්වා ගන්න යැයි ලියූ ලිපියක් චාල්ස් රජුට",
       "News Content": "කඩිනමින් මන්ත්‍රිනී ඩයනා ගමගේ බ්‍රිතාන්‍යයට ගෙන්වා ගැනීමට කටයුතු කරන ලෙස බ්‍රිතාන්‍යයේ චාල්ස් රජුගෙන් ඉල්ලමින්, ලිපියක් යොමුකර තිබෙනවා.\nඒ මන්ත්‍රීවරියගේ ද්විත්ව පුරවැසිභාවය සහ මන්ත්‍රී ධුරය අහෝසි කරන ලෙස ඉල්ලා අධිකරණයෙහි නඩු පැවරූ ඕෂල හේරත් සහ සමාජ මාධ්‍ය ජාලා ක්‍රියාකාරී දර්ශන හඳුන්ගොඩ විසින්.\nඔවුන් සඳහන් කළේ, සිය ලිපිය මගින් අවධාරණය කර ඇත්තේ බ්‍රිතාන්‍යයේ පුරවැසිභාවයක් සහිත ඩයනා ගමගේ ශ්‍රී ලංකාවේ රැඳී සිටින්නේ නීතිවිරෝධීව බවයි.\nඑහෙයින් ඇයව බ්‍රිතාන්‍යයට යළි ගෙන්වාගන්නා ලෙසයි ඔවුන් මෙම ලිපිය මගින් චාල්ස් රජුගෙන් ඉල්ලා සිටින්නේ.\nඅදාළ ලිපිය ඔවුන් විසින් අද (28) දිනයේ දී ශ්‍රී ලංකාවේ බ්‍රිතාන්‍ය මහකොමසාරිස් කාර්‍යාලය වෙතා භාර දුන්නා.\nඩයනා ගමගේ යනු සංචාරක වීසා මත වසරක කාලයක ශ්‍රී ලංකාවට ආ අයෙකු බවත්, පසුව ව්‍යාජ හැඳුනුම්පත් සහ ගුවන් ගමන් බලපත්‍ර සාදා මෙරට නීතිවිරෝධීව රැඳී සිටින බවයි.",
       "URL": "https://www.hirunews.lk/321501/ඩයනාව-වහාම-බ්‍රිතාන්‍යයට-ගෙන්වා-ගන්න-යැයි-ලියූ-ලිපියක්-චාල්ස්-රජුට",
       "Category": "Local News",
       "Parent URL": "https://www.hirunews.lk/local-news.php?pageID=702"
}