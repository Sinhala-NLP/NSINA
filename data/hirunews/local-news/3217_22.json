{
       "Source": "hirunews",
       "Timestamp": "Saturday, 03 August 2019 - 22:01",
       "Headline": "කාදිනල් හිමිපාණන් කටුවාපිටිය ශාන්ත සෙබස්තියන් දේවස්ථානයට",
       "News Content": "කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් අද කටුවාපිටිය ශාන්ත සෙබස්තියන් දේවස්ථානය වෙත පැමිණියා.\nඒ, පාස්කු ප්‍රහාරයෙන් පීඩාවට පත් වූ ජනතාවගේ සුව දුක් විමසීම සඳහායි.\nකටුවාපිටිය ශාන්ත සෙබස්තියන් දේවස්ථානය වෙත ගිය කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පාස්කු ඉරිදා ත්‍රස්ත ප්‍රහාරයෙන් දිවි අහිමි වූ පුද්ගලයින්ගේ ඥාතීන්ගේ සහ තුවාල ලැබූ පුද්ගලයින්ගේ සුවදුක් විමසමින්\nඔවුන්ට ආශිර්වාද කළා.\nඑම ජනතාවට මුදල් ආධාර ලබා දුන්නේද කාදිනල් හිමියන් අතින්.\nඔවුන් වෙනුවෙන් කටුවාපිටිය දේවස්ථානය තුල දේව මෙහෙයක් සහ විශේෂ දේශන කිහිපයක්ද පැවැත්වුණා.\nමේ අතර, අති උතුම් මැල්කම් කාදිනල් රංජිත් හිමිපාණන් කොච්චිකඩේ ශාන්ත අන්තෝනි දේවස්ථානයේ සිදුවූ පාස්කු ප්‍රහාරයෙන් දිවි අහිමිවූවන්ගේ ඥාතීන්ගේ සහ තුවාල ලැබූ පුද්ගලයින්ගේ සුව දුක් විමසීමට ඊයේ පස්වරුවේ එක්වුණා.",
       "URL": "https://www.hirunews.lk/221492/කාදිනල්-හිමිපාණන්-කටුවාපිටිය-ශාන්ත-සෙබස්තියන්-දේවස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=3217"
}