{
       "Source": "hirunews",
       "Timestamp": "Monday, 17 August 2020 - 8:28",
       "Headline": "ගතවූ පැය 24 තුල සිදුකළ මෙහෙයුමකදී පුද්ගලයින් 1662ක් අත්අඩංගුවට",
       "News Content": "ගතවූ පැය 24 තුල බස්නාහිර පළාත තුල සිදුකළ මෙහෙයුමකදී පුද්ගලයින් 1662ක් පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් පිරිස අතර දීර්ඝ කාලයක සිට අධිකරණය මඟ හැර සිටි වරෙන්තුකරුවන් 696ක් ද සිටින බවයි පොලිසිය පැවසුවේ.\nඅපරාධවලට සම්බන්ධ පුද්ගලයන් 91 දෙනෙකු ද එම පිරිස අතර වන බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nමේ අතර අද (17) උදෑසන 5 ට අවසන් වූ ගතවූ පැය විසිහතරකට ආසන්න කාලය තුළ බස්නාහිර පළාතේ මත්ද්‍රව්‍ය වැරදි සම්බන්ධයෙන් පුද්ගලයින් 748 දෙනෙකු ද අත්අඩංගුවට ගෙන ඇති අතර, ඉන් 350 දෙනෙකුම හෙරොයින් සමඟ අත්අඩංගුවට ගත් අය බව සඳහන්.",
       "URL": "https://www.hirunews.lk/247998/ගතවූ-පැය-24-තුල-සිදුකළ-මෙහෙයුමකදී-පුද්ගලයින්-1662ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2516"
}