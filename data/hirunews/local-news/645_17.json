{
       "Source": "hirunews",
       "Timestamp": "Saturday, 24 December 2022 - 15:30",
       "Headline": "නත්තල් සමාව යටතේ හෙට රැඳවියන් 309කට සිපිරිගෙයින් නිදහස",
       "News Content": "නත්තල් උත්සවයට සමගාමීව බන්ධනාගාර රැඳවියන් 309 දෙනෙකුට හෙට (25) දිනයේ නිදහස් ලබාදෙන බව බන්ධනාගාර දෙපාර්තමේන්තුව පවසනවා.\nබන්ධනාගාර මාධ්‍ය ප්‍රකාශක පාලන කොමසාරිස් චන්දන ඒකනායක සඳහන් කළේ පිරිමි රැඳවියන් 306 දෙනෙකුට සහ කාන්තා රැඳවියන් 3 දෙනෙකුට මෙලෙස නිදහස හිමිවන බවයි.\nමෙලෙස නත්තල් සමාව යටතේ නිදහස් වන රැඳවියන් අතර, මාසයක සමා කාලයක් අඩුවීම මත නිදහස් වන රැඳවියන් 71 දෙනෙකු, ගෙවමින් සිටින දඩුවම අහෝසි වීම මත නිදහස් වන රැඳවියන් 237 දෙනෙකු, මෙන්ම දඬුවමින් හරි අඩක් ගෙවා ඇති වයස අවුරුදු 65 ඉක්මවීම නිසා නිදහස් වන එක් රැඳවියෙකු ද වනවා.",
       "URL": "https://www.hirunews.lk/323464/නත්තල්-සමාව-යටතේ-හෙට-රැඳවියන්-309කට-සිපිරිගෙයින්-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=645"
}