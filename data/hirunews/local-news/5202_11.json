{
       "Source": "hirunews",
       "Timestamp": "Wednesday, 20 January 2016 - 19:14",
       "Headline": "භික්ෂු විනය පනතට එරෙහිව ශ්‍රේෂ්ඨාධිකරණයට තවත් පෙත්සමක්",
       "News Content": "භික්ෂු කථිකාවත් සම්පාදනය කර ලියාපදිංචි කිරීම සඳහා වූ පනත් කෙටුම්පත සම්බන්ධයෙන් අර්ථ නිරූපණයක් ඉල්ලා නීතිඥ නුවන් බෙල්ලන්තුඩාව අද ශ්‍රේෂ්ඨාධිකරණය වෙත පෙත්සමක් ගොනු කළා.\nමෙහි වගඋත්තරකරුවන් ලෙස නීතිපතිවරයා නම් කර තිබෙනවා.\nපෙත්සමෙන් තවදුරටත් ඉල්ලා ඇත්තේ මෙම පනත් කෙටුම්පත සම්මත කිරීම ආණ්ඩුක්‍රම ව්‍යවස්ථාවට පටහැනි බවට ප්‍රකාශයක් නිකුත් කරන ලෙසයි.\nමෙම පනත් කෙටුම්පතට එරෙහිව පිවිතුරු හෙළ උරුමය ද පසුගිය දා ශ්‍රේෂ්ඨාධිකරණයට පෙත්සමක් ගොනු කළා. ඒ, මෙම පනත් කෙටුම්පත සඳහා ජනමත විචාරණයක් පැවැත්විය යුතු බවට නියෝගයක් කරන ලෙස ඉල්ලමින්.",
       "URL": "https://www.hirunews.lk/124394/භික්ෂු-විනය-පනතට-එරෙහිව-ශ්‍රේෂ්ඨාධිකරණයට-තවත්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=5202"
}