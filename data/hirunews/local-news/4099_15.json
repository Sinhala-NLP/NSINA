{
       "Source": "hirunews",
       "Timestamp": "Wednesday, 31 January 2018 - 18:37",
       "Headline": "හොරු එළවන හැටි ජනපති පහදයි",
       "News Content": "වංචා දූෂන සිදුකිරීමට කිසිවෙකුටත් ඉඩ ලබා නොදෙන බව ජනාධිපති මෛත්‍රීපාල සිරිසේන පවසනවා.\nඅක්කරෙයිපත්තුව - අඩ්ඩාලච්චේන ගුරු විදුහල් ක්‍රීඩාංගනයේ අද (31) පස්වරුවේ පැවති ජනහමුවකට එක්වෙමින් ජනාධිපතිවරයා මේ බව කියා සිටියා.\nමැතිවරණයට ඉදිරිපත්ව සිටින අපේක්ෂකයින් සොරකම් නොකළ යුතු බවත්, ජනතාවට අවංකව සේවය කළ යුතු බවත්  එහිදී ජනාධිපතිවරයා සඳහන් කළා.\nඑසේ නොකරන පුද්ගලයින්ට එරෙහිව කටයුතු කරන බව සඳහන් කළ ජනාධිපතිවරයා කියා සිටියේ එක්සත් ජාතික පක්ෂයේ ඇතැමුන් සොරකම්වල නිරතවූ ආකාරයට සොරකම් කිරීමට ඉඩ ලබානොදෙන බවයි.\nනිදහස් පක්ෂයේ මැති ඇමතිවරුන් කවුරුන් හෝ ද එසේ සොරකම් සිදු කරනවා නම් ඔවුන් පළවා හැරීමට කටයුතු කරන බවයි ජනාධිපතිවරයා එහිදී වැඩිදුරටත් සඳහන් කළේ.",
       "URL": "https://www.hirunews.lk/182539/හොරු-එළවන-හැටි-ජනපති-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4099"
}