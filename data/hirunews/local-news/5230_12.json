{
       "Source": "hirunews",
       "Timestamp": "Tuesday, 29 December 2015 - 12:10",
       "Headline": "ආගමට පටහැනි නිසා විල්පත්තු කැපුවේ නැතැයි බදියුදීන් කුරාණයේ අත තබා දිවුරන්නට බෑ කියයි",
       "News Content": "විල්පත්තු වන විනාශය පිළිබඳ විශේෂ විවාදය ඊයේ හිරු ටී වී සලකුණ වැඩසටහන ඔස්සේ විකාශය කෙරුනා.\nවිවාදයට පුජ්‍ය පාහියංගල ආනන්ද සාගර හිමියන් සහ අමාත්‍ය රිෂාඩ් බදියුදීන් එක්ව සිටියා.\nමෙහිදී අමාත්‍යවරයා අවධාරණය කලේ තමා කිසි ලෙසකින් හෝ විල්පත්තුවේ නිවාස ඉදි කිරීමට අවසර ලබාදී නොමැති බවයි.\nමෙම සංවාදයේදී දෙපාර්ශවයම විවිද  තර්ක ඉදිරිපත් කරමින් විල්පත්තු වනාන්තරය අවට ප්‍රදේශය විනාශ කරමින් ජනාවාස ඉදි කිරීම පිළිබඳ උණුසුම් විවාදයක නිරත වුනා.\nරජය වෙන්කල ප්‍රමාණය ඉක්මවා යමින් වනාන්තරය එළිකල නිවාස ඉදිකර ඇතැයි ආනන්ද සාගර හිමියන් මෙහිදී පෙන්වා දුන්නා.\nඑහෙත් එය ප්‍රතික්ෂේප කරමින් අමාත්‍ය රිෂාඩ් බදියුදීන් ප්‍රකාශ කලේ එම නිවාස ඉදිකර ඇත්තේ නීතිමය අවසරය මත පමණක් බවයි.\nවිශේෂත්වයක් වුයේ කැලෑ විනාශ නොකල බවට කුරාණයේ අත තබා දිවුරන ලෙසට ආනන්ද සාගර හිමියන් අමාත්‍ය රිෂාඩ් බදියුදීන්ට ප්‍රකාශ කිරීමයි.\nඑහෙත් ඔහු එය ප්‍රතික්ෂේප කරනු ලැබුවා.\nමෙම විවාදයේ සම්පුර්ණ වීඩියෝව පහතින්.",
       "URL": "https://www.hirunews.lk/123000/ආගමට-පටහැනි-නිසා-විල්පත්තු-කැපුවේ-නැතැයි-බදියුදීන්-කුරාණයේ-අත-තබා-දිවුරන්නට-බෑ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5230"
}