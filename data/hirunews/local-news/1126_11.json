{
       "Source": "hirunews",
       "Timestamp": "Wednesday, 01 June 2022 - 20:03",
       "Headline": "මහ කන්නයට පොහොර ලබාදීමට ලෝක බැංකුවෙන් සහාය",
       "News Content": "2022 මහා කන්නයේ දී වී වගාව සඳහා අවශ්‍ය යූරියා පොහොර ලබාදීම සඳහා අවශ්‍ය මූලික සහයෝගය ලබාදීමට ලෝක බැංකුව එකඟත්වය ලබාදුන් බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nරසායනික පොහොර ලබා ගැනීම සම්බන්ධයෙන් අද පස්වරුවේ ලෝක බැංකුවේ නිලධාරින් සමග කෘෂිකර්ම අමාත්‍යාංශයේ පැවති සාකච්ඡාවකදී අදාළ එකඟත්වය ලබාදුන් බවයි අමාත්‍යවරයා සඳහන් කළේ.\nමේ අතර, සිය වගාවන්ට නියමිත කාලයේ දී පොහොර ලබාදෙන බවට ලබාදුන් පොරොන්දු කඩ කළ රජයේ නිලධාරින්ට හා සමාගම්වලට එරෙහිව අධිකරණ ක්‍රියාමාර්ග ගැනීමට ගල්ඔය වම්ඉවුරු ව්‍යාපාරයේ ගොවීන් සූදානම් වනවා.\nමෙම තීරණය ඔවුන් ගෙන ඇත්තේ, ඊයේ පැවති එහි මාසික රැස්වීමේදීයි.",
       "URL": "https://www.hirunews.lk/305939/මහ-කන්නයට-පොහොර-ලබාදීමට-ලෝක-බැංකුවෙන්-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1126"
}