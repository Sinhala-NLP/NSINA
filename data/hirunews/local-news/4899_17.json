{
       "Source": "hirunews",
       "Timestamp": "Wednesday, 31 August 2016 - 13:27",
       "Headline": "අගමැතිවරයා හෙට සිංගප්පූරුවට",
       "News Content": "අග්‍රාමාත්‍ය රනිල් වික්‍රමසිංහ හෙට සිංගප්පූරුව බලා පිටත්ව යනවා.\nඒ ඉන්දීය පදනම විසින් සංවිධාන කරන ඉන්දීය සාගර සමුළුවේ සමාරම්භක දේශනය පැවැත්වීම සඳහායි.\nහෙට සහ අනිද්දා යන දෙදින තුළ සිංගප්පූරුවේ - ෂැන්ග්‍රිලා හෝටලයේ පැවැත්වෙන මෙවර සමුළුව සඳහා ඉන්දීය සාගර කලාපයේ ප්‍රධානම රාජ්‍යයන්ට ආරාධනා කර තිබෙනවා.\nමෙහිදී ඉන්දීය සාගර කලාපයට බලපාන ආරක්ෂක, ආර්ථික, සංස්කෘතික හා පාරිසරික ගැටලූ පිළිබඳ විමසීම සමුළුවේ ප්‍රධාන අරමුණයි.\nසමුළුව සඳහා මලයාසියානු නියෝජ්‍ය අග්‍රාමාත්‍ය ආචාර්ය අහමඞ් සහීඩ් හමීඩ්, ඉන්දීය විදේශ  කටයුතු ඇමතිනි සුෂ්මා ස්වරාජ්, මාලදිවයිනේ හිටපු ජනාධිපති මයුම් අබ්දුල් ගයුම් සහ ජපාන විදේශ කටයුතු රාජ්‍ය අමාත්‍ය කිෂී නොබූ ද සහභාගි වීමට නියමිත බවයි අග්‍රාමාත්‍ය කාර්යාලය සඳහන් කළේ.",
       "URL": "https://www.hirunews.lk/141909/අගමැතිවරයා-හෙට-සිංගප්පූරුවට",
       "Category": "Local News",
       "Parent URL": "https://www.hirunews.lk/local-news.php?pageID=4899"
}