{
       "Source": "hirunews",
       "Timestamp": "Thursday, 24 March 2022 - 14:43",
       "Headline": "දුම්රිය ගාස්තුත් ඉහළට",
       "News Content": "උඩරට මාර්ගයේ සහ උතුරු මාර්ගයේ නගරාන්තර දුම්රියවල වෙන් කළ ආසන ගාස්තු ඊයේ (23) මධ්‍යම රාත්‍රියේ සිට ඉහළ දමා තිබෙනවා.\nදුම්රිය දොර්තමේන්තුව සඳහන් කළේ දුර අනුව අදාළ සංශෝධන වෙනස් වන බවයි.\nඒ අනුව, කොළඹ කොටුවේ සිට මහනුවර දක්වා පළමුවන පන්තියේ වෙන් කළ ආසන ගාස්තුව රුපියල් 1000ක්.\nමීට අමතරව, දෙවන පන්තියේ ගාස්තුව රුපියල් 500 දක්වා ඉහළ ගොස් තිබෙනවා.\nමීට අමතරව, තුන්වන පන්තියේ ගාස්තුව ද රුපියල් 300 දක්වා ඉහළ දැමීමටයි පියවර ගෙන ඇත්තේ.\nරට තුළ පවතින දැඩි මූල්‍ය අර්බුදය හේතුවෙන් අදාළ දුම්රිය ගාස්තු ඉහළ දැමූ බව ද දුම්රිය දෙපාර්තමේන්තුව සඳහන් කළා.\nපසුගිය සතියේ දී බස් රථ මගී ප්‍රවේශ පත්‍ර ගාස්තු ද ඉහළ දැමුණේ අවම බස් ගාස්තුව රුපියල් 03කින් ඉහළ නංවමින්.",
       "URL": "https://www.hirunews.lk/300281/දුම්රිය-ගාස්තුත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1274"
}