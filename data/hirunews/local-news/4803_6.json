{
       "Source": "hirunews",
       "Timestamp": "Wednesday, 09 November 2016 - 8:48",
       "Headline": "බැඳුම්කර සිද්ධියට සම්බන්ධ අය ආරක්ෂා කරන්නන් රටට හෙළි කරනවා - ඩිලාන්",
       "News Content": "මහ බැංකු බැඳුම්කර සිද්ධියට සම්බන්ධ පුද්ගලයින් ආරක්ෂා කිරීම සඳහා කටයුතු කරන සියලුදෙනාගේ  තොරතුරු ඉදිරියේදී රටට හෙළිකරන බව මහාමාර්ග රාජ්‍ය අමාත්‍ය ඩිලාන් පෙරේරා පවසනවා.\nබදුල්ලේ ඊයේ පැවති උත්සවයකට එක්වෙමිනුයි ඔහු මේ බව කියා සිටියේ.\nඑහිදී තවදුරටත් අදහස් දක්වමින් රාජ්‍ය අමාත්‍යවරයා කියා සිටියේ අදාළ වංචාවට සම්බන්ධ සමාගම වෙනත් නම්වලින් පෙනී සිටිමින් තවත් වංචා සිදුකිරීමට කටයුතු කරමින් සිටින බවට තොරතුරු ලැබී ඇති බවයි.",
       "URL": "https://www.hirunews.lk/147152/බැඳුම්කර-සිද්ධියට-සම්බන්ධ-අය-ආරක්ෂා-කරන්නන්-රටට-හෙළි-කරනවා-ඩිලාන්",
       "Category": "Local News",
       "Parent URL": "https://www.hirunews.lk/local-news.php?pageID=4803"
}