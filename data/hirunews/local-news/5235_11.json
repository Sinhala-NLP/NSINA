{
       "Source": "hirunews",
       "Timestamp": "Friday, 25 December 2015 - 14:53",
       "Headline": "නිධන් සොයා කැණිම් කළ කැබිතිගොල්ලෑවේ 4 ක් අත්අඩංගුවට",
       "News Content": "කැබිතිගොල්ලෑව - වාහල්කඩ - ඉස්සන්වැව ප්‍රදේශයේ රක්ෂිතයක නිධන් හාරමින් සිටි සැකකරුවන් 4 දෙනෙකු පොලීසිය මගින් අත්අඩංගුවට ගෙන තිබෙනවා.\nඊයේ පස්වරුවේ සිදුකළ වැටලීමේදී ඔවුන් සතුව තිබූ කළුගල් පිපිරවීම සඳහා යොදා ගන්නා ඩයිනා කරල් දෙකක් සහ පුපුරණද්‍රව්‍ය කරලක් මෙන්ම පූජා භාණ්ඩ ද සොයා ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nවව්නියාව - පරාක්‍රමපුර ප්‍රදේශයේ පදිංචි මෙම සැකකරුවන් කැබිගොල්ලෑව මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි.",
       "URL": "https://www.hirunews.lk/122777/නිධන්-සොයා-කැණිම්-කළ-කැබිතිගොල්ලෑවේ-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5235"
}