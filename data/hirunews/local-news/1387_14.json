{
       "Source": "hirunews",
       "Timestamp": "Sunday, 30 January 2022 - 14:31",
       "Headline": "තබ්බෝව අභය භූමියට පරෙවියන් නිදහස් කිරීමට උත්සාහ කළ පිරිසකට වැඩ වරදියි (වීඩියෝ)",
       "News Content": "තරගයක් සඳහා තබ්බෝව අභයභූමිය තුළ දී පරවියන් මුදාහැරිමට උත්සාහ කළ පුද්ගලයන් දෙදෙනෙකු කරුවලගස්වැව වනජීවී කාර්යාලයේ නිලධාරීන් විසින් අද (30) අලුයම අත්අඩංගුවට ගෙන තිබෙනවා.\nමහනුවර අකුරණ ප්‍රදේශයේ පදිංචි මොවුන් සතුව සිටි පරවියන් 359 දෙනෙකු සහ ප්‍රවාහනයට යොදාගත් ලොරි රථයක් ද වනජීවී නිලධාරීන් භාරයට ගෙන ඇති බවයි අප වාර්තාකරු සඳහන් කළේ.\nවනසංරක්ෂණ සහ වෘක්ෂලතා ආඥා පනත අනුව වනජීවී අධ්‍යක්ෂ ජනරාල්වරයාගේ නිසි අවසරයකින් තොරව ජාතික රක්ෂිතයකට හෝ අභය භූමියකට සතුන් හෝ ශාඛ වර්ග නිදහස් කිරීමට අවසර හිමිවන්නේ නැහැ.\nවනජීවී භාරයට ගත් පරෙවියන් අද දහවල් කරුවලගස්වැව විද්‍යාලයීය ක්‍රීඩාංගණයේදී මුදා හැරීමට වනජීවී නිලධාරීන් කටයුතු කර තිබෙනවා.",
       "URL": "https://www.hirunews.lk/295656/තබ්බෝව-අභය-භූමියට-පරෙවියන්-නිදහස්-කිරීමට-උත්සාහ-කළ-පිරිසකට-වැඩ-වරදියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1387"
}