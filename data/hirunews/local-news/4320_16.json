{
       "Source": "hirunews",
       "Timestamp": "Friday, 15 September 2017 - 14:54",
       "Headline": "පින්ඩපාත චාරිකාව කොටුවේ සහ පිටකොටුවේ සංචාරය කරයි (ඡායාරූප)",
       "News Content": "හිටපු ජනාධිපති ලේකම් ලලිත් වීරතුංගට සහ අනූෂ පැල්පිටට නියම වූ දඩ මුදල ගෙවීම සඳහා පිහිටුවා ගනු ලැබූ සිල් රෙදි සිරකරුවන් සුරැකීමේ අරමුදලට මුදල් එක්රැස් කිරීම සඳහා භික්ෂූන් වහන්සේ පිරිසක් අද කොළඹ කොටුවේ සහ පිටකොටුවේ පිණ්ඩපාත චාරිකාවක නිරත වුණා.\nපෙරවරුවේ 7.30 ට කොටුව සම්බුද්ධාලෝක විහාරයෙන් ආරම්භ වු පිණ්ඩපාත චාරිකාව කොළඹ කොටුව සහ පිටකොටුව ප්‍රදේශවල සංචාරය කිරීමෙන් පසුව යළිත් පෙරවරු 11.30 පමණ කොටුව සම්බුද්ධාලෝක විහාරයට ළගා වුණා.\nඑම අවස්ථාවට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් කිහිප දෙනෙකු ද එක්ව සිටියා.\nහෙට සහ අනිද්දා තවත් ප්‍රදේශ කිහිපයක මෙම පිණ්ඩපාත චාරිකාව සිදුකිරීමට නියමිතයි.",
       "URL": "https://www.hirunews.lk/171006/පින්ඩපාත-චාරිකාව-කොටුවේ-සහ-පිටකොටුවේ-සංචාරය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4320"
}