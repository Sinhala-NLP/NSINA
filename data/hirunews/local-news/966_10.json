{
       "Source": "hirunews",
       "Timestamp": "Thursday, 04 August 2022 - 13:16",
       "Headline": "ධීවර හා නාවික කටයුතුවල යෙදෙන්නන්ට කාලගුණයෙන් දැනුම්දීමක් (වීඩියෝ)",
       "News Content": "නිරිත දිග මෝසම තවදුරටත් සක්‍රිය වීම හේතුවෙන් ඉදිරි දින කිහිපයේදී බෙංගාල බොක්ක සහ අරාබි මුහුදු ප්‍රදේශවල වැසි සහ සුළං වැඩිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඒ හේතුවෙන් පුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළඟේ වේගය පැයට කිලෝමීටර් 60 ත් 70 ත් දක්වා වැඩිවිය හැකි බවයි එම දෙපාර්තමේන්තුව සඳහන් කළේ.\nඑමෙන් ම, පුත්තලම සිට මන්නාරම හරහා කන්කසන්තුරේ දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය ද පැයට කිලෝමීටර් 60 දක්වා වැඩිවිය හැකියි.\nමේ හේතුවෙන් එම මුහුදු ප්‍රදේශවල නැවත දැනුම්දෙනතුරු ධීවර හා නාවික කටයුතුවල නොයෙදෙන ලෙස එම දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/311863/ධීවර-හා-නාවික-කටයුතුවල-යෙදෙන්නන්ට-කාලගුණයෙන්-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=966"
}