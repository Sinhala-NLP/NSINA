{
       "Source": "hirunews",
       "Timestamp": "Wednesday, 04 October 2017 - 13:26",
       "Headline": "මැදිරිගිරියේ පාසලකට වනඅලි කඩා වදී",
       "News Content": "පොළොන්නරුව - මැදිරිගිරිය පැරකුම් ප්‍රදේශයට වන අලි රංචුවක් කඩා වැදීම නිසා ගම්වාසීන් නොසන්සුන්තාවකට පත්ව තිබෙනවා.\n11 දෙනෙකුගෙන් යුත් මෙම වනඅලි රංචුව අද (04) උදෑසන 6 ට පමණ ගම්මානයට කඩා වැදී ඇති අතර, මේ හේතුවෙන් මැදිරිගිරිය පැරකුම්පුර ප්‍රාථමික විද්‍යාලයේ සිසුන්ට නිවාඩු ලබාදීමටයි විදුහල්පතිවරයා කටයුතු කළේ.\nමැදිරිගිරිය හා කවුඩුල්ල වනජිවි කාර්යාලවල නිලධාරින් මෙම වනඅලි රංචුව පලවා හැරීම සදහා මේ වනවිට මෙහෙයුමක් ආරම්භ කර තිබෙනවා.\nමේ අතර, දෙහිඅත්තකණ්ඩිය - සදුන්පුර ප්‍රදේශයට අද අලූයම කඩා වැදුණු වන අලියෙකු නිවසක් විනාශ කර තිබෙනවා.\nකුඩා දරුවන් දෙදෙනෙකු සමඟ 4 දෙනෙකු නිවසේ  සිට ඇති අතර, ප්‍රහාරය එල්ල වන අවස්ථාවේ ඔවුන් දිව ගොස් දිවිබේරා ගෙන තිබෙනවා.",
       "URL": "https://www.hirunews.lk/172558/මැදිරිගිරියේ-පාසලකට-වනඅලි-කඩා-වදී",
       "Category": "Local News",
       "Parent URL": "https://www.hirunews.lk/local-news.php?pageID=4288"
}