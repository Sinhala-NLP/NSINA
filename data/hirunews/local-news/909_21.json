{
       "Source": "hirunews",
       "Timestamp": "Saturday, 27 August 2022 - 13:45",
       "Headline": "සැක කටයුතු වෑන් රථයක් සමග පුද්ගලයන් දෙදෙනෙකු අත්අඩංගුවට",
       "News Content": "නිවැරදි ලියකියවිලි ඉදිරිපත් කිරීමට නොහැකිවීම හේතුවෙන් සැකකටයුතු වෑන් රථයක් සමඟ පුද්ගලයින් දෙදෙනෙකු කඩවත - මහර ප්‍රදේශයේ අත්අඩංගුවට ගෙන තිබෙනවා.\nපෑලියගොඩ බස්නාහිර පළාත් උතුර අපරාධ කොට්ඨාශයේ නිලධාරීන්ට ලැබුණු තොරතුරකට අනුවයි අදාළ වෑන් රථය එම ප්‍රදේශයේදී පරීක්ෂාවට ලක් කර ඇත්තේ.\nපසුව එහි සිටි අවුරුදු 63 සහ 30 හැවිරිදි කටුපොත - මාවතගම ප්‍රදේශයේ පදිංචිකරුවන් දෙදෙනෙකුගෙන් වෑන් රථයේ හිමිකාරීත්වය සම්බන්ධයෙන් තොරතුරු විමසා තිබෙනවා.\nපසුව ඒ සම්බන්ධයෙන් පරස්පර අදහස් ප්‍රකාශ කිරීමත් සමඟයි ඔවුන් අත්අඩංගුවට ගෙන ඇත්තේ.\nඅදාළ වෑන් රථය ව්‍යාජ ලෙස සකස් කර හෝ කොල්ලකා ඇති බවට පොලිසිය සැක පළ කරනවා.",
       "URL": "https://www.hirunews.lk/313871/සැක-කටයුතු-වෑන්-රථයක්-සමග-පුද්ගලයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=909"
}