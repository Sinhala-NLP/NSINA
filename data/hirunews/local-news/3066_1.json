{
       "Source": "hirunews",
       "Timestamp": "Sunday, 03 November 2019 - 20:11",
       "Headline": "නඩු විභාග සහිත දේශපාලන සිරකරුවන්ට පොදු සමාව - අමාත්‍ය රාජිත",
       "News Content": "නඩු විභාග සහිත දේශපාලන සිරකරුවන්ද, එක්සත් ජාතික පෙරමුණු රජයක් යටතේ පොදු සමාව ලබා දී නිදහස් කරන බව, අමාත්‍ය රාජිත සේනාරත්න මහතා පවසනවා.\nඉදිරි ජනාධිපතිවරණය ඉලක්ක කර යාපනය, මනිපායි ප්‍රදේශයේ ඊයේ පැවති ජන රැළියකදී ඔහු මේ අදහස් පළකළා.\nජනාධිපති අපේක්ෂක සජිත් ප්‍රේමදාස මහතාට සහය පළකිරීම සඳහා යාපනය, මානිපායි, ආනකෝට්ටෙයි ප්‍රදේශයේදී මෙම රැළිය පැවැත්වුණේ, අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්.",
       "URL": "https://www.hirunews.lk/227565/නඩු-විභාග-සහිත-දේශපාලන-සිරකරුවන්ට-පොදු-සමාව-අමාත්‍ය-රාජිත",
       "Category": "Local News",
       "Parent URL": "https://www.hirunews.lk/local-news.php?pageID=3066"
}