{
       "Source": "hirunews",
       "Timestamp": "Saturday, 11 January 2020 - 12:54",
       "Headline": "ජනපති මහනුවරට",
       "News Content": "ජනාධිපති ගෝඨාභය රාජපක්ෂ අද පෙරවරුවේ මහනුවර ඓතිහාසික ශ්‍රී දළදා සමිඳුන් වැද පුදා ගෙන ආශිර්වාද ලබා ගත්තා.\nපෙරවරු 10ට පමණ දළදා මාළිගාවට පැමිණි ජනාධිපතිවරයාව පිළිගනු ලැබුවේ දියවඩන නිලමේ ප්‍රදීප් නිලංග දෑල විසින්.\nදළදා සමිඳුන් වැද පුදා ගැනීමෙන් අනතුරුව ජනාධිපතිවරයා, මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහනාහිමියන් බැහැදුටුවා.\nඅනතුරුව අස්ගිරි මහා විහාරය වෙත පැමිණි ජනාධිපතිවරයා එහිදී එම පාර්ශවයේ මහනායක අතිපූජ්‍ය වරකාගොඩ ශ්‍රී ඥානරතන නාහිමියන් බැහැදැක ආශිර්වාද ලබාගත් බවයි එහි සිටින හිරු වාර්තාකරු සඳහන් කළේ.",
       "URL": "https://www.hirunews.lk/232055/ජනපති-මහනුවරට",
       "Category": "Local News",
       "Parent URL": "https://www.hirunews.lk/local-news.php?pageID=2958"
}