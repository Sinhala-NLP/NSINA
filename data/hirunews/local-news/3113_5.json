{
       "Source": "hirunews",
       "Timestamp": "Saturday, 05 October 2019 - 16:20",
       "Headline": "උගුලකට හසුවූ  දිවියෙකු නිර්වින්දනය කර බේරා ගැනේ",
       "News Content": "දඩයම්කරුවෙකු විසින් අටවන ලද උගුලකට හසුවී සිටි හොඳින් වැඩුනු දිවියෙකු බේරා ගැනීමට නුවරඑළිය වනජීවී කාර්යාල නිලධාරීන් සමත්වී තිබෙනවා.\nකොත්මලේ දොරගල ප්‍රදේශයේ තේ වත්තක් ආසන්නයේ ලඳු කැලෑවක උගුලකට හසුවූ දිවියෙකු සිටින බවට වනජීවී නිලධාරීන්ට අද ලැබුනු තොරතුරකට අනුවයි විමර්ශණ ක්‍රියාත්මක කෙරුනේ.\nඒ අනුව රන්දෙණිගල වනජීවී රෝහලේ පශූ වෛද්‍ය නිලධාරීන්ගේ සහයෙන්  දිවියා නිර්වින්දනය කර උගුලෙන් ගලවාගෙන තිබෙනවා.\nනුවරඑළිය වනජීවී කාර්යාලය වෙත රැගෙන විත් ඇති දිවියා වෙනත් සුදුසු පරිසරයකට මුදාහරින බව වනජීවී නිලධාරීන් සඳහන් කළේ.\nඑමෙන්ම දිවියන් අල්ලා ගැනීම සඳහා උගුල් අටවන දඩයම්කරුවන් නීතියේ රැහැනට කොටුකර ගැනීමට කටයුතු කරන බව ද ඔවුන් ප්‍රකාශ කළා.",
       "URL": "https://www.hirunews.lk/225650/උගුලකට-හසුවූ-දිවියෙකු-නිර්වින්දනය-කර-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3113"
}