{
       "Source": "hirunews",
       "Timestamp": "Thursday, 12 October 2017 - 19:22",
       "Headline": "පළාත් පාලන ඡන්ද විමසීමට අදාළ ගැසට් පත්‍රය ලබන සතියේ ප්‍රකාශයට",
       "News Content": "පළාත් පාලන ඡුන්ද විමසීමට අදාළ මහනගර සභා, නගර සභා සහ ප්‍රාදේශීය සභා සංශෝධන පනත් ලබන සතියේ ගැසට් මගින් ප්‍රකාශයට පත් කරන බව පළාත් සභා හා පළාත් පාලන අමාත්‍ය ෆයිසර් මුස්තාෆා පවසනවා.\nඅදාළ පනත්වලට අද (12) කතානායක කරූ ජයසූරිය අත්සන් කළා.\nඑම අවස්ථාවට එක්වූ පළාත් සභා හා පළාත් පාලන අමාත්‍ය ෆයිසර් මුස්තාෆා වැඩිදුරටත් සදහන් කළේ පළාත් පාලන මැතිවරණය ලබන ජනවාරි මාසයේදීත් පළාත් සභා මැතිවරණය මාර්තු මාසයේදීත් පැවැත්වීමට කටයුතු කරන බවයි.\nකෙසේ වෙතත්, පසුගියදා පැවති මාධ්‍ය හමුවකදී මැතිවරණ කොමිසමේ සභාපති මහින්ද දේශප්‍රිය කියා සිටියේ පළාත් පාලන මැතිවරණය පැවැත්විය හැකි නිෂ්චිත දිනය ප්‍රකාශ කළ හැක්කේ අදාළ පනත් විෂය භාර අමාත්‍යවරයා ගැසට් කිරීමෙන් පසුව බවයි.",
       "URL": "https://www.hirunews.lk/173343/පළාත්-පාලන-ඡන්ද-විමසීමට-අදාළ-ගැසට්-පත්‍රය-ලබන-සතියේ-ප්‍රකාශයට",
       "Category": "Local News",
       "Parent URL": "https://www.hirunews.lk/local-news.php?pageID=4275"
}