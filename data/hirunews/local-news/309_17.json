{
       "Source": "hirunews",
       "Timestamp": "Monday, 29 May 2023 - 13:10",
       "Headline": "පාලන මිලට වැඩියෙන් සහල් සහ බිත්තර අලෙවි කළ වෙළෙඳුන් සොයා විශේෂ වැටලීම්",
       "News Content": "පාලන මිලට වැඩියෙන් සහල් සහ බිත්තර අලෙවිකළ වෙළෙඳුන් සොයා කොළඹ ඇතුළු තදාසන්න ප්‍රදේශ කිහිපයක පාරිභෝගික අධිකාරිය විසින් අද(29) විශේෂ වැටලීම් සිදු කරනු ලැබුවා.\nඑහිදී වැඩි මිලට සහල් විකුණූ වෙළෙඳුන් කිහිප දෙනෙකුට එරෙහිව නඩු පැවරීමට කටයුතු කෙරුණා.\nමේ දිනවල වෙළෙඳපොළේ කීරි සම්බා සහල්වල හිඟයක් සහ පාලන මිලට වැඩියෙන් එම සහල් විකුණන බවට පාරිභෝගික අධිකාරියට විශාල වශයෙන් පැමිණිලි ලැබී තිබෙනවා.\nඒ අනුව පාරිභෝගික අධිකාරියේ විශේෂ වැටලීම් ඒකකය තලවතුගොඩ, හෝකන්දර, උඩහමුල්ල සහ මහරගම යන ප්‍රදේශවල අද වැටලීම් සිදු කරනු ලැබුවා.\nඑහිදී වැඩි මිලට විකුණන ලැබූ සහල් අලෙවිය නතර කර පාලන මිලට විකිණීමට උපදෙස් ලබා දුන්නා.\nඑලෙසම වැඩි මිලට බිත්තර අලෙවිය සිදුකළ බිත්තර වෙළෙඳසලකටද නඩු පැවරීමට කටයුතු කෙරුණා.",
       "URL": "https://www.hirunews.lk/336507/පාලන-මිලට-වැඩියෙන්-සහල්-සහ-බිත්තර-අලෙවි-කළ-වෙළෙඳුන්-සොයා-විශේෂ-වැටලීම්",
       "Category": "Local News",
       "Parent URL": "https://www.hirunews.lk/local-news.php?pageID=309"
}