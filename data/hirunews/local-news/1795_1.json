{
       "Source": "hirunews",
       "Timestamp": "Monday, 26 July 2021 - 13:45",
       "Headline": "හෙරොයින් ප්‍රවාහනය කළ SI ඇතුලු සැකකරුවන්ගේ වත්කම් සොයයි",
       "News Content": "රුපියල් කෝටි පනහකට අධික වටිනාකමකින් යුත් හෙරොයින් තොගයක් සමග අත්අඩංගුවට ගත් දකුණු කලුතර පොලිසියේ උප පොලිස් පරික්ෂකවරයා ඇතුලු සැකකරුවන් තිදෙනාගේ වත්කම් බැරකම් පිළිබඳ පරික්ෂණ පැවැත්විම සඳහා ගාල්ල ප්‍රධාන මහේස්ත්‍රාත් හර්ෂණ කැකුණවෙල මහතා අද (26) අපරාධ පරික්ෂණ දෙපාර්තමේන්තුවට නියෝගයක් ලබා දුන්නා.\nඅපරාධ පරික්ෂණ දෙපාර්තමේන්තුව ඉදිරිපත් කරන ලද කරුණු සළකා බැලු මහේස්ත්‍රාත්වරයා මෙම නියෝගය ලබා දී තිබෙනවා.\nඅපරාධ පරික්ෂණ දෙපාර්තමේන්තුව අධිකරණයට කරුණු වාර්තා කරමින් කියා සිටියේ සැකකරුවන් අයථා ලෙස මුදල් උපයාගෙන තිබේද යන්න පිළිබඳව පරික්ෂණ ආරම්භ කර ඇති අතර මුදල් විශුද්ධිකරණය වැළැක්විමේ පනත යටතේ ප්‍රකාශ ලබා ගැනිමට අවශ්‍ය බවයි.\nඑම නිසා බන්ධනාගාරයට ගොස් සැකකරුවන්ගේ ප්‍රකාශ ලබා ගැනිමට බන්ධනාගාර අධිකාරිවරයාට නියෝගයක් නිකුත් කරන ලෙසද අපරාධ පරික්ෂන දෙපාර්තමේන්තුවේ නිලධාරිහු ඉල්ලා සිටියා.",
       "URL": "https://www.hirunews.lk/278054/හෙරොයින්-ප්‍රවාහනය-කළ-si-ඇතුලු-සැකකරුවන්ගේ-වත්කම්-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=1795"
}