{
       "Source": "hirunews",
       "Timestamp": "Sunday, 19 March 2023 - 9:14",
       "Headline": "පැත්ත පළාතේ එන්න එපා කියා ශවේන්ද්‍රට එරෙහි විරෝධතාවක් (ඡායාරූප)",
       "News Content": "ආරක්ෂක මාණ්ඩලික ප්‍රධානී ජෙනරාල් ශවේන්ද්‍ර සිල්වා ට එරෙහිව ඊයේ (18) යාපනයේ විරෝධතාවක් පැවති බව වාර්තා වනවා.\nයාපනයේ නාවක්කුලි සමිද්ධි සුමන විහාරයේ සංවිධානය කළ ආගමික වැඩ සටහනක් සඳහා ආරක්ෂක මාණ්ඩලික ප්‍රධානීවරයා පැමිණි අවස්ථාවේ දී යි ඔහුට එම විරෝධය එල්ල වී තිබෙන්නේ.\nමෙම විරෝධතාව සඳහා උතුරේ දෙමළ දේශපාලන පක්ෂ දෙකක මන්ත්‍රීවරු හා යාපනයේ ස්වේච්ඡා සංවිධානවල කිහිපදෙනෙකු ද සහභාගි වූ බවයි වාර්තා වන්න්නේ.\nආරක්ෂක මාණ්ඩලික ප්‍රධානියාට එරෙහි විරෝධතාවේ දී විරෝධතාකරුවන් පුවරු ප්‍රදර්ශනය කරමින් පවසා ඇත්තේ, ජාතිවාදය හා දේශපාලනය කරපින්නා ගෙන කටයුතු කරන, දෙමළ ජන සංහාරයට සම්බන්ධ හමුදා නිලධාරියෙකු යාපනයේ බෞද්ධ උරුමයන් ස්ථාපිත කිරීම සඳහා නොපැමිණිය යුතු බවයි.\nකෙසේ නමුත් පොලිසිය හා හමුදාව එක්ව විරෝධතාකරුවන් ඉවත් කිරීමෙන් පසුව යාපනය නාවක්කුලි සමිද්ධි සුමන විහාරයේ ආගමික උත්සවය සිදු සිදු කෙරේ තිබෙනවා.",
       "URL": "https://www.hirunews.lk/330326/පැත්ත-පළාතේ-එන්න-එපා-කියා-ශවේන්ද්‍රට-එරෙහි-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=467"
}