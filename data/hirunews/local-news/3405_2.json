{
       "Source": "hirunews",
       "Timestamp": "Saturday, 13 April 2019 - 16:12",
       "Headline": "ගම්වාසීන්ගේ අලි මෙහෙයුම",
       "News Content": "වන අලි ගම් වැදීමෙන් සුරියවැව අන්දර වැව ප්‍රදේශයේ ඊයේ (12) දහවල් නොසන්සුන්තාවක් ඇති වී තිබෙනවා.\nඑම වන අලි රංචුව විසින් ප්‍රදේශයේ නිවාස දෙකක් සහ වගා බිම් රැසක් විනාශ කර ඇති බව සඳහන්.\nමෙසේ දින කිහිපයක සිට වන අලි කඩා වැදීම හේතුවෙන් ප්‍රදේශයේ ජනතාව භීතියට පත්ව තිබෙනවා.\nමෙසේ ගම් වැදුනු අලින් අතර එක් අලියෙකුගේ ඉදිරි පාදයේ වෙඩි වැදුණු තුවාලයක් තිබෙන අතර ඒ හේතුවෙන් අලියා දැඩි අසාධ්‍ය තත්වයේ පසුවන බවයි ප්‍රදේශවාසීන් පවසන්නේ.\nඑම වෙඩි වැදුණු වන අලියා තනි නොකර අනිත් වන අලින් අන්දර වැව ප්‍රදේශයේ සැරිසරන බවද ප්‍රදේශවාසීන් පෙන්වා දෙනවා.",
       "URL": "https://www.hirunews.lk/214405/ගම්වාසීන්ගේ-අලි-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3405"
}