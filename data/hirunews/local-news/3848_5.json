{
       "Source": "hirunews",
       "Timestamp": "Sunday, 15 July 2018 - 14:43",
       "Headline": "ගම්පොල බන්ධනාගාරයේ රැදවියෙකු සිර මැදිරිය තුළ ගෙළ වැලළාගෙන මිය යයි",
       "News Content": "ගම්පොල බන්ධනාගාරයේ රඳවා සිටි 23 හැවිරිදි තරුණයෙකු සිර මැදිරිය තුළ ගෙළ වැළලාගෙන මියගොස් ඇති බව පොලීසිය සඳහන් කළා.\nපසුගියදා පුස්සැල්ලාව ප්‍රදේශයේදී අදාළ තරුණයා අත්අඩංගුවට ගෙන ඇත්තේ හෙරොයින් ළඟ තබාගැනීමේ චෝදනාවකටයි.\nපල්ලෙකැලේ බන්ධනාගාරයට රැගෙන යාමට පෙර අදාළ සැකකරු ගම්පොල බන්ධනාගාරයේ සිර මැදිරියක රඳවා තබා තිබෙනවා.\nඅප වාර්තාකරු සඳහන් කළේ එහිදී සැකකරු සිය ඇඳුම් උපයෝගී කර ගනිමින් සිරමැදිරිය තුළදීම ගෙළ වැළලාගෙන ඇති බවයි.\nකෙසේ නමුත්, මෙම රැදවියාගේ සිරුර පශ්චාත් මරණ පරීක්ෂණය සඳහා ගම්පොළ රෝහල වෙත යොමු කළ බව පොලීසිය වැඩිදුරටත් කියා සිටියා.",
       "URL": "https://www.hirunews.lk/195273/ගම්පොල-බන්ධනාගාරයේ-රැදවියෙකු-සිර-මැදිරිය-තුළ-ගෙළ-වැලළාගෙන-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3848"
}