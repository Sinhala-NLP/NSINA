{
       "Source": "hirunews",
       "Timestamp": "Sunday, 23 June 2019 - 7:27",
       "Headline": "මන්දපෝෂණයෙන් මියගිය දරුවා ගැන කාන්තා හා ළමා කටයුතු අමාත්‍යාංශයෙන් පරීක්ෂණයක්",
       "News Content": "රජය මගින් සහනාධාර ලබාදීමේ වැඩසටහන් ක්‍රියාත්මක කරන පසුබිමක් තුළ තිස්සමහාරාම ප්‍රදේශයේ දරුවෙකු මන්දපෝෂණයෙන් මියයාමේ සිදුවීම පිලිබදව පරීක්ෂණයක් ආරම්භ කර ඇති බව කාන්තා හා ළමා කටයුතු අමාත්‍ය චන්ද්‍රානි බණ්ඩාර පවසනවා.\nමිහින්තලය ප්‍රදේශයේ නව සමෘද්ධිලාභීන් 525 දෙනෙකුට හිමිකම්පත් ප්‍රදානය කිරීමේ උත්සවයකට ඊයේ එක්වීමෙන් අනතුරුව මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් ඇය මේ බව කියා සිටියා.\nතිස්සමහාරාම - විජයපුර ප්‍රදේශයේ පදිංචිව සිටි මාස 11 ක් වයසැති අදාළ දරුවා මන්දපෝෂණය හේතුවෙන් මියගොස් තිබුණේ පසුගිය මැයි මස 14 වනදායි.\nපවුලේ බාලයා වන මෙම දරුවාට වැඩිමහල් සහෝදර සහෝදරියන් 3 දෙනෙකු සිටිනවා.\nකෙසේ නමුත් එම දරුවා මන්දපෝෂණයෙන් මියයාම සම්බන්ධයෙන් අසල්වාසීන් චෝදනා නැගුවේ එම දරුවාගේ දෙමාපියන්ටයි.",
       "URL": "https://www.hirunews.lk/218921/මන්දපෝෂණයෙන්-මියගිය-දරුවා-ගැන-කාන්තා-හා-ළමා-කටයුතු-අමාත්‍යාංශයෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=3286"
}