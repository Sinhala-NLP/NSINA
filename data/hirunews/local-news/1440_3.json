{
       "Source": "hirunews",
       "Timestamp": "Saturday, 08 January 2022 - 17:04",
       "Headline": "මෙරටට අවශ්‍ය කොරෝනා එන්නත් සියල්ල හෙට වනවිට ලැබී අවසන්",
       "News Content": "හෙට දිනය වනවිට මෙරටට අවශ්‍ය සමස්ත කොවිඩ් එන්නත් ප්‍රමාණය සහ බූස්ටර් එන්නත ලබාදීම සඳහා අවශ්‍ය එන්නත් ප්‍රමාණය ලැබී අවසන් වන බව රාජ්‍ය ඖෂධ නීතිගත සංස්ථාවේ සභාපති විශේෂඥ වෛද්‍ය ප්‍රසන්න ගුණසේන පවසනවා.\nඔහු සිය නිල ෆේස්බුක් ගිණුමේ සටහනක් තබමින් සඳහන් කර ඇත්තේ මෙරටට ගෙන්වූ ඇස්ට්‍රාසෙනෙකා, මොඩර්නා, ස්පුට්නික්, සයිනොෆාම් සහ ෆයිසර් එන්නත් මුළු සංඛ්‍යාව හාරකෝටි 8,560,424 ක් බවයි.\nඉන් එන්නත් මිලියන 6.8 ක් ලැබී ඇත්තේ ආධාර ලෙසයි.\nමෙහිදී එක් එන්නත් මාත්‍රාවක් සඳහා ඩොලර් 5 සිට ඩොලර් 7.5 ක වියදමක් දරා ඇති බව ද රාජ්‍ය ඖෂධ නීතිගත සංස්ථාවේ සභාපති විශේෂඥ වෛද්‍ය ප්‍රසන්න ගුණසේන කියා සිටියා.",
       "URL": "https://www.hirunews.lk/293387/මෙරටට-අවශ්‍ය-කොරෝනා-එන්නත්-සියල්ල-හෙට-වනවිට-ලැබී-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1440"
}