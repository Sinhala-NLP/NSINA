{
       "Source": "hirunews",
       "Timestamp": "Thursday, 01 December 2022 - 20:08",
       "Headline": "සිරිල් රමපෝසාටත් දෝෂාභියෝගයක්?",
       "News Content": "2024 වසරේ පැවැත්වෙන ජනාධිපතිවරණයට යළිත් ඉදිරිපත් වීමට නියමිතව ඇති පසුබිමක දකුණු අප්‍රිකානු ජනාධිපති සිරිල් රමපෝසාට දෝෂාභියෝගයක් එල්ල විය හැකි බව විදෙස් මාධ්‍ය අද (01) වාර්තා කළා.\nඒ, 2020 වසරේ ඔහු ජනාධිපති ධූරය දරන සමයේ ඔහුගේ ගොවිපළට සම්බන්ධ අමෙරිකානු ඩොලර් මිලියන 04 ක මූල්‍ය අක්‍රමිකතාවක් සම්බන්ධයෙන්.\nකෙසේ වෙතත්, ඔහු එම චෝදනාව ප්‍රතික්ෂේප කරමින් පවසන්නේ අදාළ මුදල ගොවිපළේ ගවයින් වෙන්දේසි කර උපයා ගත් බවයි.\nමෙම අක්‍රමිකතාව සම්බන්ධයෙන් අධ්‍යයනය කළ ස්වාධීන කමිටු වාර්තාවක් එරට පාර්ලිමේන්තුවට මේ වනවිට ඉදිරිපත් කර ඇති අතර, එය අධ්‍යයනය කිරීමෙන් අනතුරුව අදාළ දෝෂාභියෝගය ගෙන එන්නේද නැද්ද යන්න සම්බන්ධයෙන් තීරණය කෙරෙනු ඇති.",
       "URL": "https://www.hirunews.lk/321752/සිරිල්-රමපෝසාටත්-දෝෂාභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=694"
}