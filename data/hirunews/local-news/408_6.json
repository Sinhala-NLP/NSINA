{
       "Source": "hirunews",
       "Timestamp": "Monday, 17 April 2023 - 20:10",
       "Headline": "රිළවුන් රට යැවීම ගැන තීරණය කිරීමට ඇමති කමිටුවට භාර දෙයි (වීඩියෝ)",
       "News Content": "චීනයට රිළවුන් ලබාදිය හැක්කේ ඒ සම්බන්ධයෙන් සොයාබැලීම සඳහා පත්කරන ලද කමිටුව නිර්දේශ කළහොත් පමණක් බව කෘෂිකර්ම අමාත්‍ය මහින්ද අමරවීර පවසනවා.\nචීනයට රිළවු අපනයනය කිරීම සම්බන්ධයෙන් මේ වන විට සමාජයේ දැඩි කතාබහට ලක්වන මාතෘකාවක් වී අවසන්.\nඒ සම්බන්ධයෙන් විවිධ පාර්ශවයන් අදහස් පළකරන අතර පරිසරවේදින් සහ පරිසර සංවිධාන චීනයට රිළවුන් අපනයනය කිරීම පිළිබඳ විවේචනාත්මකව අදහස් පළකරනවා.\nමේ අතර රිළවුන් හේතුවෙන් තම දෛනික කටයුතුවලට මෙන්ම වගාවන්ටද බලපෑම් එල්ලවී ඇති බවයි ගොවීන් පෙන්වා දෙන්නේ.",
       "URL": "https://www.hirunews.lk/332775/රිළවුන්-රට-යැවීම-ගැන-තීරණය-කිරීමට-ඇමති-කමිටුවට-භාර-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=408"
}