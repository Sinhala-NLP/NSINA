{
       "Source": "hirunews",
       "Timestamp": "Monday, 04 July 2022 - 10:09",
       "Headline": "කෝටි 19 ක රන් සහ විදෙස් මුදල් සමඟ ඉන්දියානුවන් දෙදෙනෙකු අත්අඩංගුවට",
       "News Content": "රුපියල් කෝටි 19 කට ආසන්න රන් සහ විදෙස් මුදල් සමඟ ඉන්දීය ජාතිකයින් දෙදෙනෙකු සහ තවත් පුද්ගලයෙකු කටුනායක ජාත්‍යන්තර ගුවන් තොටුපලේදී අත්අඩංගුවට ගෙන තිබෙනවා.\nඔවුන් සතුව තිබී රත්‍රං කිලෝ හතහමාරක් සහ ඇමරිකානු ඩොලර් 80,000 ක් මෙන්ම යුරෝ 18,800 ක් සිය භාරයට ගත් බවයි රේගුව සඳහන් කළේ.\nමෙලෙස අත්අඩංගුවට ගත් ඉන්දීය ජාතිකයන් අවුරුදු 53 සහ 42 වයස්වල පසුවන අතර, අනෙක් පුද්ගලයා 46 හැවිරිදි ශ්‍රී ලාංකිකයෙක්.\nමොවුන් සිය ගමන් මළු සහ හැඳ සිටි කළිසම් සහ කමිස සාක්කුවල මෙම රන් සහ විදෙස් මුදල් සඟවාගෙන පැමිණ තිබෙනවා.\nශ්‍රී ලාංකිකයා නිරන්තරයෙන් ගුවන් ගමන්වල යෙදෙමින් ව්‍යාපාරික කටයුතුවල නිරතවන්නෙකු බවටයි අනාවරණ වී ඇත්තේ.",
       "URL": "https://www.hirunews.lk/308985/කෝටි-19-ක-රන්-සහ-විදෙස්-මුදල්-සමඟ-ඉන්දියානුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1048"
}