{
       "Source": "hirunews",
       "Timestamp": "Tuesday, 23 February 2021 - 10:20",
       "Headline": "වන අලි කළමනාකරණ රක්ෂිතයට අදාල ගැසට් නිවේදනයට කැබිනට් අනුමැතිය",
       "News Content": "හම්බන්තොට වන අලි මිනිස් ගැටුමට පිළියමක් ලෙස වනඅලි කළමනාකරණ රක්ෂිතය ගැසට් කිරීමට අමාත්‍ය මණ්ඩල අනුමැතිය හිමිව තිබෙනවා.\nවන සංරක්ෂණ දෙපාර්තමේන්තුව සහ ශ්‍රී ලංකා මහවැලි අධිකාරිය සතු ඉඩම් හෙක්ටයාර 23,746 ක භූමියක එම රක්ෂිතය ඉදිකිරීමට හඳුනාගෙන ඇති අතර, ඒ සඳහා මාර්ගෝපදේශ හා රෙගුලාසි අදාළ ගැසට් නිවේදනයට ඇතුළත්.\nඑම ගැසට් නිවේදනය වනජිවි සංරක්ෂණ දෙපාර්තමේන්තුව සහ මහවැලි අධිකාරියේ එකඟතාවය මත කෙටුම්පත් කිරීමට නියමිතයි.\nමෙලෙස හම්බන්තොට යෝජිත වන අලි කළමනාකරණ රක්ෂිතය ගැසට් කිරීම ඇතුලු ඉල්ලීම් කිහිපයක් මුල් කරගනිමින් සූරියවැව - වල්සපුගල ප්‍රදේශයේ ගොවි සංවිධාන 86 ක් එක්ව ආරම්භ කර ඇති සත්‍යග්‍රහයට අදට දින 35 ක් වනවා.\nඅදාල ගැසට් පත්‍රය නිකුත් කිරීමට අමාත්‍ය මණ්ඩලය ගත් තීරණය සම්බන්ධයෙන් මේ වනවිට එම ගොවි සංවිධානවල නියෝජිතයින් සාකච්ඡාවක නිරතව සිටින බවයි එහි සිටින හිරු වාර්තාකරු සඳහන් කලේ.",
       "URL": "https://www.hirunews.lk/263414/වන-අලි-කළමනාකරණ-රක්ෂිතයට-අදාල-ගැසට්-නිවේදනයට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2129"
}