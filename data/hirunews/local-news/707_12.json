{
       "Source": "hirunews",
       "Timestamp": "Saturday, 26 November 2022 - 11:57",
       "Headline": "ඖෂධ හා එන්නත් නිපදවන ආයතනයක් ගැන GMOA කුකුසකින්",
       "News Content": "මීට මාස කිහිපයකට පෙර විවෘත කළ එක්තරා ඖෂධ සමාගමක නිෂ්පාදනය කරන එන්නත් සහ ඖෂධ සම්බන්ධයෙන් යම් කිසි ගැටලුවක් මතුව ඇති බව රජයේ වෛද්‍ය නිලධාරින්ගේ සංගමය පවසනවා.\nඑහි මාධ්‍ය ප්‍රකාශක වෛද්‍ය චමිල් විජේසිංහ සඳහන් කළේ ,මෙම ඖෂධ නිෂ්පාදන ක්‍රියාවලිය සඳහා රජයේ මැදිහත් වීම අත්‍යවශ්‍යම බවයි.\nඖෂධ සහ එන්නත්වල ගුණාත්මකභාවය, ප්‍රමිතිය, ගබඩාකරණය මෙන් ම ප්‍රවාහනය ආදිය සම්බන්ධයෙන් NMRA හෙවත් ජාතික ඖෂධ නියාමන අධිකාරිය මීට වඩා සැලකිලිමත් විය යුතු බවයි රජයේ වෛද්‍ය නිලධාරින්ගේ සංගමය සඳහන් කරන්නේ.\nමෙම ඖෂධ නිෂ්පාදනය කරන ආයතනය සම්බන්ධයෙන් මේ වනවිට ලිඛිත ව සෞඛ්‍ය අමාත්‍ය කෙහෙළිය රඹුක්වැල්ල ද දැනුවත් කර ඇති බව ද වෛද්‍ය චමිල් විජේසිංහ සඳහන් කළා.",
       "URL": "https://www.hirunews.lk/321322/ඖෂධ-හා-එන්නත්-නිපදවන-ආයතනයක්-ගැන-gmoa-කුකුසකින්",
       "Category": "Local News",
       "Parent URL": "https://www.hirunews.lk/local-news.php?pageID=707"
}