{
       "Source": "hirunews",
       "Timestamp": "Sunday, 06 August 2017 - 14:24",
       "Headline": "ශ්‍රේෂ්ඨාධිකරණ මතයට අනුව බදු පනතට සංශෝධන",
       "News Content": "නව දේශීය ආදායම් පනත් කෙටුම්පත සංශෝධන සහිතව යළි ඉදිරිපත් කිරීමට රජය සැරසෙනවා.\nඅදාළ පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බව ශ්‍රේෂ්ඨාධිකරණය දැනුම්දී තිබුණා.\nඒ බව කථානායකවරයා පසුගිය සතියේ පාර්ලිමේන්තුවට දැනුම්දෙනු ලැබුවා.\nශ්‍රේෂ්ඨාධිකරණයේ තීරණය වී තිබුණේ අදාළ වගන්ති සංශෝධනය නොකරන්නේ නම් පනත් කෙටුම්පත සඳහා ජනමත විචාරණයකින් ජනතා කැමැත්ත ලබාගත යුතු බවයි.\nකෙසේ නමුත් ශ්‍රේෂ්ඨාධිකරණය මගින් නිර්දේශිත සංශෝධන සමග නව දේශීය ආදායම් පනත් කෙටුම්පත තුන්වර කියවීම සඳහා පාර්ලිමේන්තුවට ඉදිරිපත් කරන බවයි මුදල් හා ජනමාධ්‍ය නියෝජ්‍ය අමාත්‍ය ලසන්ත අලගියවන්න හිරු ප්‍රවෘත්ති අංශයට ප්‍රකාශ කළේ.",
       "URL": "https://www.hirunews.lk/167762/ශ්‍රේෂ්ඨාධිකරණ-මතයට-අනුව-බදු-පනතට-සංශෝධන",
       "Category": "Local News",
       "Parent URL": "https://www.hirunews.lk/local-news.php?pageID=4383"
}