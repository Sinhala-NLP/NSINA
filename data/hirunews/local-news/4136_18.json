{
       "Source": "hirunews",
       "Timestamp": "Monday, 08 January 2018 - 11:23",
       "Headline": "මොරගහකන්ද ජනතා අයිතියට",
       "News Content": "දශක 4 කට පසු මෙරට ඉදිවූ විශාලම බහුකාර්ය සංවර්ධන ව්‍යාපෘතිය වන මොරගහකන්ද ජලාශ ව්‍යාපෘතියේ මංගල දියවර නිකුත් කිරීම ද අද (08)  පෙරවරුවේ ජනාධිපති මෛත්‍රිපාල සිරිසේනගේ ප්‍රධානත්වයෙන් සිදු කෙරුණා.\nඑම අවස්ථාවට අග්‍රාමාත්‍ය රනිල් වික්‍රමසිංහ ද එක්ව සිටි අතර, මොරගහකන්ද ජලාශයේ සම්පූර්ණ ජල ධාරිතාව අක්කර අඩි හයලක්ෂ හැටදහසක්.\nඑය පරාක්‍රම සමුද්‍රයේ ජල ධාරිතාව මෙන් හය ගුණයක් වනවා.\nමෙමගින් කුඹුරු අක්කර ලක්ෂ 3 ක් අලූතින් අස්වද්දවා පුද්ගලයින් ලක්ෂ 15 කට සෙත සළසන අතර, පුද්ගලයින් ලක්ෂ තුනකට පිරිසිදු පානීය ජලයද ලබාදීමට ද නියමිතයි.",
       "URL": "https://www.hirunews.lk/180469/මොරගහකන්ද-ජනතා-අයිතියට",
       "Category": "Local News",
       "Parent URL": "https://www.hirunews.lk/local-news.php?pageID=4136"
}