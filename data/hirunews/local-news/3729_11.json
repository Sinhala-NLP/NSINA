{
       "Source": "hirunews",
       "Timestamp": "Wednesday, 26 September 2018 - 15:37",
       "Headline": "පෞද්ගලික මූල්‍ය ආයතනයක් කොල්ලකෑ 3 ක් පොලිස් දැලේ",
       "News Content": "යාපනය - චාවකච්චේරි නගරයේ පිහිටි පෞද්ගලික මූල්‍ය ආයතනයකින් රුපියල් ලක්ෂ 19 කට ආසන්න මුදලක් කොල්ලකෑමේ සිද්ධියට සම්බන්ධ පෙම් යුවළක් සහ තවත් පුද්ගලයෙකු අත්අඩංගුවට ගෙන තිබෙනවා.\nඅත්අඩංගුවට ගත් තරුණිය අදාළ මූල්‍ය සමාගමේම සේවය කරන තරුණියක් බවයි පොලීසිය සඳහන් කළේ.\nමූල්‍ය ආයතනයේ මුදල් එහි කළමනාකරු ඇතුලූ සේවකයින්  බැංකුවක තැන්පත් කිරීමට රැගෙන යාමට සූදානම් වූ අවස්ථාවේදී මුහුණු ආවරණය කරගත් පුද්ගලයින් දෙදෙනෙකු යතුරුපැදියකින් පැමිණ මෙම කොල්ලකෑම සිදුකර පලාගොස් තිබුණේ පසුගිය 19 වනදායි.\nඊට අදාළ තොරතුරු මෙම තරුණිය විසින් ලබාදුන් බවට පොලීසිය සැක කරනවා.\nමුදල් බැංකුවට රැගෙන යාමට සූදානම් වන බවට ඇය සිය පෙම්වතාට දැනුම්දීමෙන් අනතුරුව මෙම කොල්ලකෑම සිදුවී ඇති බවටයි හෙළිවී ඇත්තේ.",
       "URL": "https://www.hirunews.lk/200787/පෞද්ගලික-මූල්‍ය-ආයතනයක්-කොල්ලකෑ-3-ක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3729"
}