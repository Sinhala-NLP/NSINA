{
       "Source": "hirunews",
       "Timestamp": "Monday, 31 July 2023 - 7:52",
       "Headline": "කෙසෙල්වත්තේදී වෙඩි කෑ පොඩි කවී, පාතාල කල්ලි සාමාජික දනුකගේ ගෝලයෙක් (වීඩියෝ)",
       "News Content": "කොළඹ - කෙසෙල්වත්ත මාටිස් පටුමග ප්‍රදේශයේදී වෙඩිතබා ඝාතනය කළ කාවින්ද දිල්ෂාන් හෙවත් කෙසෙල්වත්තේ පොඩි කවී නැමැත්තා ඩුබායි හි සැඟව සිටින කෙසෙල්වත්තේ දනුකගේ ගෝලයෙකු බවට අනාවරණය වී තිබෙනවා.\nඊයේ (30) පස්වරුවේ මෙම වෙඩි තැබීම සිදුකර තිබුණේ යතුරුපැදියකින් පැමිණි දෙදෙනෙකු විසින්.\nමියගිය තරුණයා මාටිස් පටුමග ප්‍රදේශයේ වෙළදසැළක් ඉදිරිපිට රැදී සිටියදී යතුරුපැදියෙන් පැමිණි දෙදෙනා ඔහු ඉදිරිපිට යතුරුපැදිය නතර කොට වෙඩි තැබීමට උත්සහ කර තිබුණා.\nඑම අවස්ථාවේදී තරුණයා වෙළඳසැළක් තුළට දිවගොස් ඇති අතර, වෙඩි තැබීමට පැමිණි පුද්ගලයෙකු ඔහු පසුපස හඹාගොස් වෙළඳසැළ තුළට පැමිණ මෙම වෙඩි තැබීම සිදුකර ඇති බවයි පරීක්ෂණවලදී අනාවරණ වී ඇත්තේ.\nසිද්ධියෙන් මියගිය තරුණයාගේ වයස අවුරුදු 20 ක්.",
       "URL": "https://www.hirunews.lk/343103/කෙසෙල්වත්තේදී-වෙඩි-කෑ-පොඩි-කවී-පාතාල-කල්ලි-සාමාජික-දනුකගේ-ගෝලයෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=138"
}