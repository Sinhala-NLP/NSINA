{
       "Source": "hirunews",
       "Timestamp": "Wednesday, 08 June 2022 - 11:38",
       "Headline": "මෝදර මනුෂ්‍ය ඝාතනයට යොදාගත් බවට සැක යතුරුපැදියක් STF අත්අඩංගුවට",
       "News Content": "පසුගිය හයවැනි දා, මෝදර ප්‍රදේශයේ දී සිදුකල මනුෂ්‍ය ඝාතනයට යොදාගත් බවට සැක කෙරෙන යතුරුපැදියක් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nවිශේෂ කා­­ර්ය බලකායේ බුද්ධි කොට්ඨාශයේ නිලධාරීන්ට ලද තොරතුරකට අනුව ඊයේ (07) මෝදර - මෝදර වීදිය ප්‍රදේශයේ දී සිදු කරන ලද වැටලීමකින්, මෙම යතුරුපැදිය සොයාගෙන තිබෙනවා.\nඉදිරිපස අංක තහඩු රහිත හා පසුපස ව්‍යාජ අංක තහඩු සවිකර තිබූ PULSER NS 150 වර්ගයට අයත් යතුරු පැදියක් වන සැක කටයුතු යතුරු පැදිය මේ වන විට අත්අඩංගුවට ගෙන වැඩිදුර විමර්ශන කටයුතු සඳහා මෝදර පොලිස් ස්ථානය වෙත බාර දී තිබෙනවා.\nකෙසේ නමුත් මේ වන තෙක් අදාළ ඝාතනය සම්බන්ධයෙන් සැකකරුවන් කිසිවෙක් අත්අඩංගුවට ගෙන නෑ.",
       "URL": "https://www.hirunews.lk/306550/මෝදර-මනුෂ්‍ය-ඝාතනයට-යොදාගත්-බවට-සැක-යතුරුපැදියක්-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1111"
}