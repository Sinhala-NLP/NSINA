{
       "Source": "hirunews",
       "Timestamp": "Friday, 17 February 2023 - 10:49",
       "Headline": "සම්භාහන මධ්‍යස්ථානයක දී ඇමරිකානු කතකට හදි කළ තරුණයකු සොයා පොලිස් විමර්ශන",
       "News Content": "හික්කඩුවේ සම්බාහන ආයතනයක සේවකයකු විසින් තම 22 හැවිරිදි දියණියට බරපතළ ලිංගික අතවරයක් කර ඇති බවට එම තරුණියගේ ඇමරිකානු ජාතික පියා පැමිණිල්ලක් ඉදිරිපත් කර තිබෙනවා.\nශ්‍රී ලංකාවේ සංචාරක පොලිස් කොට්ඨාසයේ අධ්‍යක්ෂවරයා වෙත ඇමරිකාවේ සිට විද්‍යුත් තැපෑල මඟින් මෙම පැමිණිල්ල ඉදිරිපත් කර ඇති බව සඳහන්.\nඅතවරයට පත් තරුණිය තම මවුපියන් සමඟ පසුගිය දෙසැම්බර් මාසයේ සංචාරයක් සඳහා ලංකාවට පැමිණ හික්කඩුවේ හෝටලයක නතර ව සිටි ඇති බව යි වාර්තා වන්නේ.\nපසු ව ඇය දෙසැම්බර් 26 වැනි දින තම මව සමඟ හික්කඩුවේ සම්බාහන මධ්‍යස්ථානයකට ගොස් තිබෙනවා.\nඑහි දී ඇය සම්බාහනය කළ පුද්ගලයා විසින් ඇයට බරපතළ ලිංගික අතවරයක් සිදු කර ඇති බව පැමිණිල්ලේ සඳහන් වනවා.\nනැවත ඇමරිකාවට පැමිණි අවස්ථාවේ සම්බාහන මධ්‍යස්ථානයේදී තමාට ලිංගික අතවර කළ බවට දියණිය පැවසු බවත් ඒ අනුව පැමිණිල්ල ඉදිරිපත් කරන බවත් ඇයගේ පියා විසින් විද්‍යුත් තැපෑලෙන් කළ පැමිණිල්ලේ සඳහන් කර තිබෙනවා.\nගාල්ල ජ්‍යේෂ්ඨ පොලිස් අධිකාරි කාර්‍යාලයය හා ගාල්ල ළමා හා කාන්තා කාර්යාංශයට වැඩිදුර විමර්ශන පවත්වනු ලබ යි.",
       "URL": "https://www.hirunews.lk/327611/සම්භාහන-මධ්‍යස්ථානයක-දී-ඇමරිකානු-කතකට-හදි-කළ-තරුණයකු-සොයා-පොලිස්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=530"
}