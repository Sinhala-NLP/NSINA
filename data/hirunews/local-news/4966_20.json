{
       "Source": "hirunews",
       "Timestamp": "Wednesday, 13 July 2016 - 18:41",
       "Headline": "අලූත් පක්ෂයට මහින්දගේ අනුමැතිය තවමත් නැහැ",
       "News Content": "ආණ්ඩුව පෙරළීම එතරම් අපහසු දෙයක් නොවන බව හිටපු ජනාධිපති මහින්ද රාජපක්ෂ පවසනවා.\nඅද පෙරවරුවේ බත්තරමුල්ල - නෙළුම් මාවතේ පිහිටි සිය පක්ෂ කාර්යාලයේදී නව පළාත්පාලන  මන්ත්‍රී සංසදයක් ආරම්භ කිරීමේ අවස්ථාවට එක්වීමෙන් අනතුරුව මාධ්‍යවේදීන් විමසූ ප්‍රශ්නවලට පිළිතුරු ලබාදෙමිනුයි හිටපු ජනාධිපතිවරයා මේ බව කියා සිටියේ.\nමෙම පළාත්පාලන මන්ත්‍රී සංසදයේ ජාතික සංවිධායක මොරටුව හිටපු නගරාධිපති සමන් ලාල් ප්‍රනාන්දු කියා සිටියේ නව පක්ෂයක් බිහි කිරීම සඳහා හිටපු ජනාධිපති මහින්ද රාජපක්ෂ තවම අනුමැතිය දී නොමැති බවයි.\nමෙම අවස්ථාවට හිටපු අමාත්‍ය බැසිල් රාජපක්ෂද එක්ව සිටියා.",
       "URL": "https://www.hirunews.lk/137928/අලූත්-පක්ෂයට-මහින්දගේ-අනුමැතිය-තවමත්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4966"
}