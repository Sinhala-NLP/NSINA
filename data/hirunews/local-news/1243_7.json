{
       "Source": "hirunews",
       "Timestamp": "Friday, 08 April 2022 - 10:34",
       "Headline": "නුවරඑළිය වසන්ත සැනකෙළියට රැගෙන ආ වියළි ගංජා තොගයක් සමඟ පුද්ගලයකු අත්අඩංගුවට",
       "News Content": "විශේෂ කාර්ය බලකා නුවරඑළිය කඳවුරේ නිලධාරීන් විසින් ඊයේ (07) වන දින රාගල පොලිස් වසමේ රාගල වත්ත ප්‍රදේශයේ දී වැටලීමක් සිදු කර තිබෙනවා.\nඑහි දී වියළි ගංජා කිලෝ ග්‍රෑම් 1.654ක් සන්තකයේ තබාගෙන සිටි හල්ගන්ඔය ප්‍රදේශයේ පදිංචි වයස අවුරුදු 30ක පුද්ගලයකු අත්අඩංගුවට ගත් බව යි වාර්තා වන්නේ.\nඅත්අඩංගුවට ගත් පුද්ගලයගෙන් වැඩිදුර ප්‍රශ්න කිරීමේ දී මෙම ගංජා තොගය නුවරඑළිය වසන්ත සැණකෙළිය සඳහා සහභාගි වන පුද්ගලයින්ට අලෙවි කිරීම සඳහා රැගෙන ආ බවට ප්‍රකාශ කරන තිබෙනවා.\nඅත්අඩංගුවට ගන්නා ලද මෙම ගංජා තොගයේ දල වටිනාකම රුපියල් දෙලක්ෂයකට වැඩි වටිනාකමින් යුතු බවට පොලිසිය පවසනවා.\nවැඩිදුර විමර්ශන කටයුතු රාගල පොලිසිය විසින් සිදු කරනු ඇති.",
       "URL": "https://www.hirunews.lk/301473/නුවරඑළිය-වසන්ත-සැනකෙළියට-රැගෙන-ආ-වියළි-ගංජා-තොගයක්-සමඟ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1243"
}