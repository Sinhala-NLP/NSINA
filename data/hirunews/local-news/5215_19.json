{
       "Source": "hirunews",
       "Timestamp": "Sunday, 10 January 2016 - 9:14",
       "Headline": "ඉන්දියාවේ කූඩැල්ලන් කල්පිටියෙන් මතුවෙයි",
       "News Content": "නීතිවිරෝධී ලෙස දකුණු ඉන්දියාවේ සිට මෙරටට ගෙන ආ මුහුදු කූඩැල්ලන් තොගයක් කල්පිටිය ප්‍රදේශයේදී නාවික හමුදාව ඊයේ අත්අඩංගුවට ගත්තා.\nමුහුදු කූඩැල්ලන් කිලෝග්‍රෑම් 950 ක් පමණ මෙලෙස අත්අඩංගුවට ගත් බවයි නාවික හමුදාව ප්‍රකාශ කළේ.\nඑහි වටිනාකම රුපියල් කෝටියකට ආසන්නයි.\nමුහුදු කූඩැල්ලන් තොගය අත්අඩංගුවට ගෙන ඇත්තේ කල්පිටිය වෙරළාසන්නයේ නැංගුරම් ලා තිබූ ධීවර යාත්‍රාවක් තුළ තිබියදියි.\nපොලිතින් උර සහ පොහොර ගෝනිවල අසුරා මෙම මුහුදු කූඩැල්ලන් දකුනු ඉන්දියාවේ සිට ප්‍රවාහන කර තිබෙනවා.\nයාත්‍රාවේ සිටි පුද්ගලයන් පස්දෙනෙකුද අත්අඩංගුවට ගෙන ඇති අතර, වැඩිදුර ප්‍රශ්න කිරීම්වලදී අනාවරණ වී ඇත්තේ මෙම මුහුදු කූඩැල්ලන් මෙරටට රැගෙනවිත් යළි විදෙස් රටවලට අලෙවි කිරීමේ ජාවාරමක් ක්‍රියාත්මක වන බවටයි.",
       "URL": "https://www.hirunews.lk/123711/ඉන්දියාවේ-කූඩැල්ලන්-කල්පිටියෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5215"
}