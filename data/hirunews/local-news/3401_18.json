{
       "Source": "hirunews",
       "Timestamp": "Monday, 15 April 2019 - 18:39",
       "Headline": "ප්‍රදේශ රැසක, පානීය ජල අර්බුදයක්",
       "News Content": "සිංහල හා දෙමළ අලූත් අවුරුද්ද බහුතර ජනතාව උත්සවාකාරයෙන් සැමරුවත් ප්‍රදේශ රැසක ජනතාව පානීය ජලය නොමැතිව දැඩි ලෙස පීඩාවට පත්ව සිටින බව හිරු ප්‍රවෘත්ති අංශයට වාර්තා වුණා.\nඔවුන් චෝදනා කරන්නේ අලූත් අවුරුද්ද උදා වූ ඊයේ දිනයේ නැකත් අනුව චාරිත්‍ර ඉටු කිරීමට හෝ තමන්ට නිසි පරිදි ජලය නොලැබුණු බවයි.\nඒ අනුව, අම්බලන්තොට - පලූගස්ගොඩැල්ල ගම්මානයට මසකට ආසන්න කාලයක් ජල සැපයුම අඩාල වී තිබෙනවා.\nඑම ගම්මානයේ ජිවත් වන ජනතාව තම දෛනික අවශ්‍යතා ඉටු කර ගැනීමට නොහැකිව පත්ව සිටින්නේ දැඩි පීඩාවකටයි.\nඇතැම් දිනවලදී රාත්‍රී කාලයේ අඩු පීඩනයකින් ජලය ලැබුණ ද මසකට අධික කාලයක් පුරා දහවල් කාලයේ ජලය නොලැබෙන බවටයි ප්‍රදේශවාසීන් චෝදනා කළේ.\nමේ අතර, කළු ගගට මුහුදු ජලය මිශ්‍ර වීම හේතුවෙන් කෙත්හේන ජල පවිත්‍රාගාරයෙන් ජලය සපයන ප්‍රදේශවල ජනතාව ද පානීය ජලය නොමැතිව දැඩි ලෙස පීඩාවට පත්ව තිබෙනවා.\nආපදා කළමනාකරණ මධ්‍යස්ථානය සදහන් කළේ මේ හේතුවෙන් පුද්ගලයින් දෙලක්ෂ 44,065 දෙනෙකු පීඩාවට පත්ව ඇති බවයි.\nඑසේම හිරු වාර්තාකරුවන් ප්‍රකාශ කළේ බොහෝ ප්‍රදේශවලට උස් ස්ථානවලට ජලය නොලැබෙන තත්ත්වයක් මේ වනවිට පවතින බවයි.",
       "URL": "https://www.hirunews.lk/214524/ප්‍රදේශ-රැසක-පානීය-ජල-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=3401"
}