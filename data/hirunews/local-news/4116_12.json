{
       "Source": "hirunews",
       "Timestamp": "Saturday, 20 January 2018 - 18:34",
       "Headline": "එජාපය මෙහෙය වූ ජාතික ආර්ථිකය ජනපති යටතට",
       "News Content": "වසර දෙකක් එක්සත් ජාතික පක්ෂය මෙහෙයවූ ජාතික ආර්ථිකය හැසිරවීමේ වගකීම ජාතික ආර්ථික සභාව හරහා තමන් යටතට පවරා ගන්නා බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ කෑගල්ලේ අද (20) පැවති ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ ජනරැළිය අමතමින්.\nදේශීය ආයෝජකයින්, දේශීය නිෂ්පාදකයින් මෙන්ම රටේ ජනතාව ද ආරක්ෂා කිරීමට තමන් කටයුතු කරන බවයි ජනාධිපතිවරයා එහිදී කියා සිටියේ.\nඑහිදී බැදුම්කර වාර්තාව සම්බන්ධයෙන් අදහස් දැක්වූ ජනාධිපතිවරයා ප්‍රකාශ කළේ පක්ෂ, පාට නොබලා වැරදිකරුවන්ට දඩුවම් දීමට අවශ්‍ය කටයුතු සිදුකරන බවයි.",
       "URL": "https://www.hirunews.lk/181585/එජාපය-මෙහෙය-වූ-ජාතික-ආර්ථිකය-ජනපති-යටතට",
       "Category": "Local News",
       "Parent URL": "https://www.hirunews.lk/local-news.php?pageID=4116"
}