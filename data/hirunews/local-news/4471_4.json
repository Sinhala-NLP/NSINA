{
       "Source": "hirunews",
       "Timestamp": "Wednesday, 14 June 2017 - 7:49",
       "Headline": "තැපැල් සේවක වර්ජනය තවදුරටත්",
       "News Content": "ඓතිහාසික වටිනාකමකින් යුත් තැපැල් කාර්යාල ගොඩනැගිලි සහ එහි ඉඩම් කිහිපයක් විදෙස් හෝටල් ව්‍යාපෘතියකට ලබාදීමට විරෝධය පළ කිරීම ඇතුලු කරුණු කිහිපයක් මුල් කරගනිමින් තැපැල් සේවකයින් පෙරේදා මධ්‍යම රාත්‍රියේ සිට ආරම්භ කළ වර්ජනය තවදුරටත් ක්‍රියාත්මකයි.\nමේ නිසා මධ්‍යම තැපැල් හුවමාරුවේ පමණක් ලිපි ලක්ෂ ගණනක් ගොඩ ගැසී ඇති බවයි වාර්තා වන්නේ.\nඒකාබද්ධ තැපැල් වෘත්තීය සමිති පෙරමුණේ සම කැදවුම්කරු චින්තක බණ්ඩාර කියා සිටියේ තම ගැටළුවලට මෙතෙක් බලධාරීන්ගෙන් මෙතෙක් විසදුමක් ලැබී නොමැති බවයි.\nඑමෙන්ම මෙම වර්ජනය සම්බන්ධයෙන් අදහස් දක්වමින් විෂය භාර අමාත්‍ය එම්.එච්.ඒ. හලීම් ඊයේ සිදුකළ ප්‍රකාශයක් සම්බන්ධයෙන් අද පෙරවරුවේ රැස්වී දැඩි තීරණ ගැනීම සම්බන්ධයෙන් සාකච්ඡා කරන බව ද ඔහු කියා සිටියා.",
       "URL": "https://www.hirunews.lk/163507/තැපැල්-සේවක-වර්ජනය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4471"
}