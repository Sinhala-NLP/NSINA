{
       "Source": "hirunews",
       "Timestamp": "Friday, 12 March 2021 - 11:30",
       "Headline": "ට්‍රම්ප් ෆෙන්ෂුයි බුදු රුවක් චීනයේ අලෙවියට",
       "News Content": "ඇමරිකා එක්සත් ජනපදයේ හිටපු ජනාධිපති ඩොනල්ඩ් ට්‍රම්ප් භාවනායෝගීව සිටින ආකාරයේ ෆෙන්ෂුයි බුද්ධ ප්‍රතිමාවක් චීනයේ ගෘහභාණ්ඩ නිෂ්පාදකයෙකු විසින් අලෙවියට ඉදිරිපත් කර තිබෙනවා.\nමහායාන චීවරයක් හැඳ, ජනපති ට්‍රම්ප් පද්මාසනයෙන් භාවනායෝගීව සිටින අඟල් 18 ක බුද්ධ ප්‍රතිමාවක් මිල කර ඇත්තේ ඇමරිකානු ඩොලර් 615 කටයි.\nඑය, අලිබාබා ඊ-වානිජ වෙබ් අඩවියට සම්බන්ධ තාඕ-බාඕ මගින් අලෙවියට ඉදිරිපත් කර ඇති අතර, මේ වනවිටත් ප්‍රතිමා රැසක්ම අලෙවි වී ඇති බව සඳහන්.\nඑය, අලෙවි කිරීමේ තේමා පාඨය ලෙස සටහන් කර ඇත්තේ “මේක් යුවර් කම්පැනි ග්‍රේට් එගේන්” නැතිනම් ඔබේ සමාගම නැවතත් විශිෂ්ඨත්වයට පත් කිරීම යනුවෙන්.\n2016 වසරේ ජනපති ට්‍රම්ප්ගේ ජනාධිපතිවරණ තේමා පාඨය වූයේ මේක් ඇමරිකා ග්‍රේට් එගේන් යන්නයි.\nකෙසේ නමුත් සිය පාලන කාලය තුළ දැඩි ආවේගශීලීව කටයුතු කළ ජනපති ට්‍රම්ප් බුද්ධ ප්‍රතිමාවකට යොදාගැනීම සම්බන්ධයෙන් ඇතමුන් නොසතුට පළ කරනවා.",
       "URL": "https://www.hirunews.lk/265106/ට්‍රම්ප්-ෆෙන්ෂුයි-බුදු-රුවක්-චීනයේ-අලෙවියට",
       "Category": "Local News",
       "Parent URL": "https://www.hirunews.lk/local-news.php?pageID=2093"
}