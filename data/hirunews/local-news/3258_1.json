{
       "Source": "hirunews",
       "Timestamp": "Tuesday, 09 July 2019 - 12:42",
       "Headline": "ඇමෝනියා කිලෝ 150ක් නීතිවිරෝධීව ප්‍රවාහනය කළ පිරිසක් අත්අඩංගුවට",
       "News Content": "නීතිවිරෝධී ලෙස ඇමෝනියා රසායනිකය කිලෝග්‍රෑම් 150කට අධික ප්‍රමාණයක් බස් රථයකින් ප්‍රවාහනය කරමින් සිටි පුද්ගලයෙකු සහ තවත් තුන්දෙනෙකු අත්අඩංගුවට ගෙන තිබෙනවා.\nඑලෙස අත්අඩංගුවට ගෙන ඇති අනෙක් පුද්ගලයින් තුන්දෙනා එම බස් රථයේ රියදුරා සහ සහයකයින් දෙදෙනෙකු බවයි පොලීසිය සඳහන් කළේ.\nඅද අලූයම 1.30ට පමණ රත්නපුර ප්‍රදේශයේදී පොලීසිය සිදුකළ වැටලීමකට අනුවයි මෙම අත්අඩංගුවට ගැනීම සිදුකර ඇත්තේ.\nඅත්අඩංගුවට ගත් සැකකරුවන් ප්‍රකාශ කර ඇත්තේ ගල් කොරියකට අදාළ ඇමෝනියා තොගය ප්‍රවාහනය කළ බවයි.\nකෙසේ වෙතත්, ඊට අදාළ බලපත්‍ර එම අවස්ථාවේ ඔවුන් සතුව තිබී නොමැති බවයි පොලීසිය සඳහන් කළේ.",
       "URL": "https://www.hirunews.lk/219959/ඇමෝනියා-කිලෝ-150ක්-නීතිවිරෝධීව-ප්‍රවාහනය-කළ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3258"
}