{
       "Source": "hirunews",
       "Timestamp": "Tuesday, 08 June 2021 - 8:02",
       "Headline": "යළි වැසි වැඩිවෙයි - ආපදා මරණ 19ක් (වීඩියෝ)",
       "News Content": "අද (08) සහ හෙට (09) දිවයිනේ නිරිත දිග ප්‍රදේශවල යළි වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑහිදී ගාල්ල, මාතර, කළුතර සහ රත්නපුර දිස්ත්‍රික්කවලට මිලිමීටර 100 ඉක්මවූ තද වැසි ඇතිවිය හැකි අතර, වයඹ පළාතේ මෙන්ම කොළඹ, කෑගල්ල, ගම්පහ, නුවරඑළිය සහ මහනුවර ද්සත්‍රික්කවලට මිලිමීටර 75 ඉක්මවූ තරමක් තද වැසි ඇතිවිය හැකියි.\nඑමෙන්ම ගාල්ල, කළුතර, මහනුවර, මාතලේ, යන දිස්ත්‍රික්කවලට පැනවූ නායයෑමේ අවදානම ද අද පස්වරු 4.30 දක්වා තවදුරටත් ඊයේ පස්වරුවේ දීර්ඝ කෙරුණා.\nප්‍රදේශ රැසක ඇතිවූ ගංවතුර තත්වයන් ද මේ වන විට අඩු වෙමින් පවතින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියා.\nආපදාවලින් මේ වන විට පුද්ගලයන් 19 දෙනෙකු මිය ගොස් තවත් එක් අයෙකු පුද්ගලයන් දෙදෙනෙකු අතුරුදන් වී තිබෙනවා.\nඅයහපත් කාලගුණයෙන් පුද්ගලයින් දෙලක්ෂ 19,000 කට අධික පිරිසක් පීඩාවට පත් වුණා.",
       "URL": "https://www.hirunews.lk/273681/යළි-වැසි-වැඩිවෙයි-ආපදා-මරණ-19ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1899"
}