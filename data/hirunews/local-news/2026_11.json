{
       "Source": "hirunews",
       "Timestamp": "Sunday, 11 April 2021 - 20:04",
       "Headline": "පොහොරත් විෂ වෙයිද ? (වීඩියෝ)",
       "News Content": "භාවිතයට නුසුදුසු පොහොර තොගයක් ශ්‍රි ලංකා ප්‍රමිති ආයතනය විසින් වගාවන් සදහා නිකුත් කර ඇති බව සමස්ථ ලංකා ගොවි ජන සම්මේලනයේ සභාපති නාමල් කරුණාරත්න මහතා චෝදනා කරනවා.\nමේ අතර කෘෂිකර්ම අමාත්‍ය මහින්දානන්ද අලුත්ගමගේ පවසන්නේ පරීක්ෂණයකින් තොරව පොහොර ලබාදීම ඉදිරියේදී අත්හිටුවීමට තීරණය කර ඇති බවයි.\nඅතීතයේදී වගාවන් සදහා බොහෝවිට කාබනික පොහොර භාවිත කලද වගාවේ වර්ධනය සහ අස්වැන්නේ ප්‍රමාණය වැඩිකර ගැනීම සදහා මේ වන විට රසායනික පොහොර බහුලව භාවිත කරනවා.\nසමස්ථ ලංකා ගොවි ජන සම්මේලනයේ සභාපති නාමල් කරුණාරත්න කරුණාරත්න මහතා චෝදනා කරන්නේ වෙළඳ පොළට නිකුත් කිරිමට නුසුදුසු\nපොහොර තොගයක් ශ්‍රි ලංකා ප්‍රමිති ආයතනය විසින් නිකුත් කර ඇති බවයි.\nලෝක සෞඛ්‍ය සංවිධානයේ නිර්දේශයන්ට අනුව ජල අංශු මිලියනයක පවතින නයිට්‍රේට් අංශු ප්‍රමාණය 10 ඉක්මවා යෑමෙන් එම ජලය,පිළිකාරක බවට පත්වීමේ හැකියාවක් තිබෙන බව පේරාදෙණිය විශ්වවිද්‍යාලයේ රසායන විද්‍යාව පිළිබඳජෙෂ්ඨ මහාචාර්ය ගාමිණි රාජපක්ෂ මහතා සදහන් කළා.\nභාවිතයට නුසුදුසු පොහොර තොගයක් වෙළඳපොළට නිකුත්ව ඇති බවට වන ලිපියක් සම්බන්ධයෙන් පසුගියදා පාර්ලිමේතුවේදීද අවධානයට ලක්වුණා.\nමේ අතර කෘෂිකර්ම අමාත්‍ය මහින්දානන්ද අලුත්ගම පැවසුවේ.\nපරීක්ෂණයකින් තොරව පොහොර ලබා දීම ඉදිරියේදී අත්හිටු වන බවයි.",
       "URL": "https://www.hirunews.lk/268184/පොහොරත්-විෂ-වෙයිද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2026"
}