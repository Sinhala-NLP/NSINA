{
       "Source": "hirunews",
       "Timestamp": "Saturday, 28 January 2023 - 15:27",
       "Headline": "නීතිවිරෝධී ලෙස ඉන්ධන අලෙවි කළ වෙළඳසැල් හිමිකරුවෙකු අත්අඩංගුවට",
       "News Content": "නීතිවිරෝධී ලෙස පෙට්‍රල්, ඩීසල් සහ භූමිතෙල් අලෙවි කළ වෙළඳසැල් හිමිකරුවෙකු අනුරාධපුර - ගලෙන්බිඳුනුවැව ප්‍රදේශයේදී අත්අඩංගුවට ගෙන තිබෙනවා.\nපාරිභෝගික අධිකාරිය සිදුකළ වැටලීමකදී අත්අඩංගුවට ගත් මෙම සැකකරු සතුව තිබී ලීටර් 700කට අධික පෙට්‍රල්, ඩීසල් සහ භූමිතෙල් තොගයක් සොයා ගෙන ඇති බව සඳහන්.\nකිව්. ආර් කේතය ඉක්මවා එම සැකකරු විසින් මෙම ඉන්ධන, පිරවුම්හලකින් ලබාගෙන ඇති බවටයි පාරිභෝගික අධිකාරිය සිදුකළ විමර්ශනවල දී අනාවරණ වී ඇත්තේ.\nසැකකරු අනුරාධපුර අතිරේක මහේස්ත්‍රාත්වරයා හමුවට ඉදිරිපත් කළ අවස්ථාවේ රුපියල් 5000ක දඩයක් නියම කර, අදාළ ඉන්ධන තොගය රාජසන්තක කිරීමට අධිකරණය නියෝග කර තිබෙනවා.",
       "URL": "https://www.hirunews.lk/326091/නීතිවිරෝධී-ලෙස-ඉන්ධන-අලෙවි-කළ-වෙළඳසැල්-හිමිකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=574"
}