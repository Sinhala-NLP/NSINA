{
       "Source": "hirunews",
       "Timestamp": "Tuesday, 25 July 2023 - 11:03",
       "Headline": "මිනින්දෝරු නිලධාරීන්ට යාපනයේදී ගැටලුවක්",
       "News Content": "යාපනයේ වඩමරච්චි නැගෙනහිර කොටසේ මුල්ලියන් ග්‍රාමයේ ඉඩම් අක්කර එකහමාරක් නාවික හමුදාවේ ප්‍රයෝජනය සදහා ලබාදීමට එම ඉඩමේ මැණුම් කටයුතු සිදු කිරීමට ගිය රජයේ මිනින්දෝරු දෙපාර්තමේන්තුවේ නිලධාරීන් පිරිසකට දෙමළ දේශපාලනඥයින් ඇතුලු පිරිසක් 24 දා බාධා කොට\nතිබෙනවා.\nමිනින්දෝරු නිලධාරීන් ගමන් කළ වාහනය අතරමග නවතා ගත් මේ පිරිස ඔවුන්ට තර්ජනය කොට ඔවුන්ව ආපසු හරවා යවා තිබේ. මේ පිරිස අතර දෙමළ ජාතික ජනතා පෙරමුණේ සෙල්වතුරෙයි ගජේන්ද්‍රන් මන්ත්‍රීවරයා හා එම පක්ෂයේ උතුරු පළාත් සභාවේ සිටි මන්ත්‍රීවරු කීපදෙනෙකුද තවත් පිරිසක්ද සිට ඇති බව සඳහන් වෙනවා.\nතම රාජකාරියට බාධා කිරීම නිසා ආපසු හැරී ගිය යාපනයේ මිනින්දෝරු නිලධාරීන් සිද්ධිය සම්බන්ධයෙන් දෙපාර්තමේන්තු ප්‍රධානීන්ව දැනුවත් කොට ඇති නමුත් එම ඉහල නිලධාරීන් යාපනයේ කිසිම පොලීසියකට සිද්ධිය සම්බන්ධයෙන් මෙතෙක් පැමිණිලි කොට නොමැති බව සඳහන්.\nනාවික හමුදාව විසින් එම ඉඩම් අක්කර එකහමාරක භූමි ප්‍රදේශය රජයෙන් ඉල්ලා ඇත්තේ නාවික හමුදාවේ දැනට එම ප්‍රදේශයේ පවතින කදවුර පුළුල් කිරීම සඳහා යාපනය දිසාපතිවරයාගේ හා දිස්ත්‍රික් ඉඩම් නිලධාරීවරයාගේ අනුමැතිය ලැබීමෙන් පසුව ඉඩම් කොටස මැන වෙන් කිරීමට ගිය මිනින්දෝරු නිලධාරී පිරිසට තර්ජනය කිරීම හා බැන වැදිම සිදු කර ඇති බවයි වාර්තාවන්නේ.",
       "URL": "https://www.hirunews.lk/342456/මිනින්දෝරු-නිලධාරීන්ට-යාපනයේදී-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=153"
}