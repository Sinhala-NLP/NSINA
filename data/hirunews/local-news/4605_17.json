{
       "Source": "hirunews",
       "Timestamp": "Sunday, 19 March 2017 - 20:18",
       "Headline": "සංහිඳියාව ඇති කිරීමට ගත යුතු ක්‍රියාමාර්ග තෝරා ගැනීම ශ්‍රී ලාංකිකයින්ගේ වගකීමක් - අග්‍රාමාත්‍ය රනිල් වික්‍රමසිංහ",
       "News Content": "රට තුළ සංහිඳියාව ඇති කිරීම සඳහා ගත යුතු ක්‍රියාමාර්ග තෝරා ගැනීම ශ්‍රී ලාංකිකයින්ගේ වගකීමක් බව අග්‍රාමාත්‍ය රනිල් වික්‍රමසිංහ පවසනවා.\nවීරකැටිය ප්‍රදේශයේ විහාරස්ථානයක අද පැවති උත්සවයකට එක්වෙමින් අග්‍රාමාත්‍යවරයා පැවසුවේ ඒ සඳහා ජාත්‍යන්තර උසාවි හෝ නීති අවශ්‍ය නොවන බවයි.\nපූජ්‍ය තලාවේ නන්දසාර හිමියන් හට මාතර හම්බන්තොට දිසාවේ ප්‍රධාන සංඝනායක ධුරයට හිමි අක්තපත්‍රය ප්‍රදානය කිරීමේ පුණ්‍යොත්සවය වීරකැටිය - නයිගල රජ මහා විහාරස්ථානයේදී අද පැවැත්වුණේ අග්‍රාමාත්‍ය රනිල් වික්‍රමසිංහගේ සහභාගීත්වයෙන්.",
       "URL": "https://www.hirunews.lk/157249/සංහිඳියාව-ඇති-කිරීමට-ගත-යුතු-ක්‍රියාමාර්ග-තෝරා-ගැනීම-ශ්‍රී-ලාංකිකයින්ගේ-වගකීමක්-අග්‍රාමාත්‍ය-රනිල්-වික්‍රමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=4605"
}