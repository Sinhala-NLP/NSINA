{
       "Source": "hirunews",
       "Timestamp": "Thursday, 03 August 2017 - 14:06",
       "Headline": "හිටපු දේශපාලනඥයාට අවුරුදු 5න් ගෙවෙන්න අවුරුදු 13ක සිර දඬුවම්",
       "News Content": "අනුරාධපුර- රඹෑව ප්‍රාදේශීය සභාවේ හිටපු සභාපති රනිල් මාධව කමල්නිලමේට, අධිකරණය අද(03) අවුරුදු 13ක සිර දඬුවම් අවුරුදු 5න් ගෙවී යන පරිදි නියම කරනු ලැබුවා.\nකොළඹ මහාධිකරණ විනිසුරු ගිහාන් කුලතුංග මෙම නියෝගය කර රු. 40000ක දඩයක් ද නියම කළා.\n2008 වසරේ රඹෑව ප්‍රදේශයේ තරුණයකු කොරියාවේ රැකියාවක් සඳහා යවන බවට කියා රුපියල් ලක්ෂයක අල්ලසක් ලබා ගත්තේයැයි චෝදනා 3ක් යටතේ අල්ලස් කොමිසම හිටපු දේශපාලනඥයාට නඩු පවරා තිබුනා.\nචෝදනා 3ට ම ඔහු වරදකරු වූ අතර පළමු චෝදනාවට අවුරුදු 5ක්, දෙවැන්නට අවුරුදු 4ක් , තුන් වැන්නට අවුරුදු 4ක් ලෙස අවුරුදු 13ක සිර දඬුවම් අවුරුදු  5න් ගෙවෙන ලෙසට දඬුවම් නියම කර තිබෙනවා.",
       "URL": "https://www.hirunews.lk/167520/හිටපු-දේශපාලනඥයාට-අවුරුදු-5න්-ගෙවෙන්න-13ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4388"
}