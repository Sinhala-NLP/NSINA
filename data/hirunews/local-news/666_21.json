{
       "Source": "hirunews",
       "Timestamp": "Wednesday, 14 December 2022 - 18:49",
       "Headline": "මෙක්සිකෝවෙන් මෙරටට ආ අයිස්",
       "News Content": "මෙක්සිකෝවේ සිට මාතර ප්‍රදේශයේ පුද්ගලයෙකුට බෑගයක් තුළ සඟවා සූක්ෂ්මව එවූ Methamphetamine හෙවත් අයිස් මත්ද්‍රව්‍යය ග්‍රෑම් 650ක් ශ්‍රී ලංකා රේගුවේ මත්ද්‍රව්‍ය පාලන අංශයේ නිලධාරින් විසින් අත් අඩංගුවට ගෙන තිබෙනවා.\nමෙම පාර්සලය කුරියර් මාර්ගයෙන් පැමිණ ඇති බවයි රේගුව පැවසුවේ.\nඅදාළ පාර්සලය රැගෙන යාමට සැකකාර පුද්ගලයා පැමිණ ඇති අතර, එම අවස්ථාවේ දී ඔහුව රේගුව භාරයට ගැනුණා.\nමෙම මත්ද්‍රව්‍යවල වීදි වටිනාකම රුපියල් මිලියන 13ක් පමණ වන බවයි රේගුව සඳහන් කළේ.\nමෑත ඉතිහාසයේ මෙක්සිකෝවේ සිට පැමිණ අත්අඩංගුවට ගන්නා ලද පලමු Methamphetamine තොගය ද මෙය වනවා.",
       "URL": "https://www.hirunews.lk/322686/මෙක්සිකෝවෙන්-මෙරටට-ආ-අයිස්",
       "Category": "Local News",
       "Parent URL": "https://www.hirunews.lk/local-news.php?pageID=666"
}