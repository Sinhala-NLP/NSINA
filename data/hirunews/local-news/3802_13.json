{
       "Source": "hirunews",
       "Timestamp": "Sunday, 12 August 2018 - 15:02",
       "Headline": "දැලේ පැටලුණු කබල්ලෑවා වනජීවි නිලධාරීන් භාරයට (ඡායාරූප)",
       "News Content": "තණමල්විල, කිවුල්ආර ප්‍රදේශයේ නිවසක් අසලට ඊයේ (11) රාත්‍රියේ පැමිණි කබල්ලෑවෙක් දැලක පැටලී සිටියදී නිවැසියන් විසින් බේරාගෙන වනජීවි නිලධාරීන් වෙත භාරදී තිබෙනවා.\nඅප වාර්තාකරු පැවසුවේ වගාවන් මොණරුන්ගෙන් ආරක්ෂා කරගැනීමට ඇද තිබූ දැලක පැටලී සිටියෙදී මෙම සත්වයා සොයාගෙන ඇති බවයි.\nඅඩි තුනකට ආසන්න දිගකින් යුක්ත වන මෙම සත්වයා අවුරුදු හතක් දහයත් අතර වයසක පසුවන බවයි වනජීවි නිලධාරීන් පවසන්නේ.\nවදවී යාමේ තර්ජනයට ලක්ව සිටින මෙම සත්වයා පිළිබඳව නිවැසියන් කළ දැනුම් දීමකට අනුව කලුපාලම වනජීවි කාර්යාලයේ නිලධාරීන් පැමිණ කබල්ලෑවා සුදුසු ස්ථානයකට මුදාහැරීම සදහා රැගෙන ගොස් තිබෙනවා.\nඡායාරූප - වැල්ලවාය, ජයන්ත වීරසේකර",
       "URL": "https://www.hirunews.lk/197360/දැලේ-පැටලුණු-කබල්ලෑවා-වනජීවි-නිලධාරීන්-භාරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3802"
}