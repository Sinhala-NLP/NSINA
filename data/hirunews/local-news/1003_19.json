{
       "Source": "hirunews",
       "Timestamp": "Thursday, 21 July 2022 - 17:46",
       "Headline": "පැතුම් යළි ටෙස්ට් කණ්ඩායම හා එක් වෙද්දී මහීෂ් තීක්ෂණ කණ්ඩායමෙන් නිදහස් වෙයි!",
       "News Content": "සංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර පැවැත්වෙන ටෙස්ට් තරගාවලියේ දෙවැනි ටෙස්ට් තරගය සඳහා ශ්‍රී ලංකා කණ්ඩායමේ ආරම්භ පිතිකරු පැතුම් නිස්සංකව යළි කණ්ඩායමට කැඳවා තිබෙන බව වාර්තා වනවා.\nඒ ඔහු කොවිඩ් වෛරසය ආසාධනය වී නිරෝධානය කටයුතු අවසන් කර තිබීම හේතුවෙන්.\nමීට අමතරව ශ්‍රී ලංකා කණ්ඩායමේ දඟ පන්දු යවන ක්‍රීඩක මහීෂ් තීක්ෂණ දෙවන තරගයට ක්‍රීඩා කරන ශ්‍රී ලංකා කණ්ඩායමෙන් නිදහස් කර තිබෙනවා.\nඒ පුහුණු වීම් අතරතුර දකුණු අතෙහි ඇඟිල්ලක ඇති වූ ආබාධයක් හේතුවෙන්.\nඒ වෙනුවට ලක්ෂිත මනසිංහ ශ්‍රී ලංකා ටෙස්ට් කණ්ඩායමට කැඳවා තිබෙන බවයි ශ්‍රී ලංකා ක්‍රිකට් ආයතනය නිවේදනය කරන්නේ.\nසංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර පැවැත්වීමට නියමිත දෙවන ටෙස්ට් තරගය එළඹෙන 24 වැනි දා ගාල්ල ජාත්‍යන්තර ක්‍රිකට් ක්‍රීඩාංගණයේ දී පැවැත් වීමට නියමිතයි.",
       "URL": "https://www.hirunews.lk/310580/පැතුම්-යළි-ටෙස්ට්-කණ්ඩායම-හා-එක්-වෙද්දී-මහීෂ්-තීක්ෂණ-කණ්ඩායමෙන්-නිදහස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1003"
}