{
       "Source": "hirunews",
       "Timestamp": "Tuesday, 26 July 2022 - 9:24",
       "Headline": "තීරුබදු නො ගෙවා ගෙන්වන ලද දුම්වැටි තොගයක් අත් අඩංගුවට",
       "News Content": "තීරුබදු නො ගෙවා රජයේ රූපමය අවවාදයන් සටහන් නො කරන ලද දුමිවැටි තොගයක් මෙර⁣ටට ආනයනය කළ පුද්ගලයකු විශේෂ කාර්ය බලකායේ නිලධාරීන්ගේ අත්අඩංගුවට පත් වී තිබෙනවා.\nඒ, විශේෂ කාර්ය බලකා නිලධාරීන් කණ්ඩායමක් විසින් ඊයේ (25) වැනි දින මාලිඟාවත්ත පොලිස් වසමේ මාලිගාවත්ත සෙරන්ඩිබ් උත්සව ශාලාව ඉදිරිපිට දී වැටලීමකින්.\nරුපියල් ලක්ෂ 19 අධික වටිනාකමින් යුත් LUXURY වර්ගයේ දුම්වැටි 30,000කු යි මෙසේ සොයාගෙන ඇත්තේ.\nසැකකරු මාලිඟාවත්ත ප්‍රදේශයේ පදිංචි වයස අවුරුදු 54ක පුද්ගලයෙක්.\nවැඩිදුර විමර්ශන කටයුතු මාලිගාවත්ත පොලිසිය විසින් සිදු කරනු ඇති.\nමේ අතර, ඊයේ (25) දින පමුණුගම පොලිස් වසමේ අංක 721/කේ/13, 26 පටුමග, පුබුදුගම, උස්වැටකෙයියාව ලිපිනයේ දී සිදු කළ වැටලීමකින් ද මත්ද්‍රව්‍ය ළඟ තබා ගත් පුද්ගලයකු අත් අඩංගුවට ගෙන තිබෙනවා.\nඋස්වැටකෙයියාව ප්‍රදේශයේ පදිංචි වයස අවුරුදු 37ක පුද්ගලයකු යි මෙසේ අත් අඩංගුවට ගෙන ඇත්තේ.\nඅත් අඩංගුවට ගන්නා විට සැකකරු සතු ව අයිස් මත්ද්‍රව්‍ය ග්‍රෑම් 10යි මිලි ග්‍රෑම් 200ක් කේරළ ගංජා ග්‍රෑම් 210ක් මත්ද්‍රව්‍ය ජාවාරමින් උපයාගත් මුදල් රුපියල් 21,300ක් තිබුණු බව යි වාර්තා වන්නේ.",
       "URL": "https://www.hirunews.lk/310973/තීරුබදු-නො-ගෙවා-ගෙන්වන-ලද-දුම්වැටි-තොගයක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=992"
}