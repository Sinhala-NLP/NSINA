{
       "Source": "hirunews",
       "Timestamp": "Wednesday, 02 December 2020 - 10:18",
       "Headline": "අර්ජුන් මහේන්ද්‍රන් ලංකාවට ගෙන්වීම ගැන වාර්තාව අද හෝ හෙට (වීඩියෝ)",
       "News Content": "මහබැංකු බැඳුම්කර ගණුදෙනුව සම්බන්ධයෙන් චෝදනා එල්ල වී දැනට සිංගප්පූරුවට පලාගොස් සිටින හිටපු මහබැංකු අධිපතිවරයෙකු වන අර්ජුන් මහේන්ද්‍රන් මෙරටට ගෙන්වා ගැනීම සම්බන්ධයෙන් නීතිපතිවරයාගෙන් කැඳවූ වාර්තාව අද හෝ හෙට තමන් වෙත ලැබෙනු ඇතැයි අධිකරණ අමාත්‍ය ජනාධිපති නීතිඥ අලි සබ්රි අද පාර්ලිමේන්තුවේදී සඳහන් කළා.\nඅමාත්‍යවරයා මේ බව කියා සිටියේ වාචික පිළිතුරු අපේක්ෂිත ප්‍රශ්න වාරයේදී විපක්ෂයේ ප්‍රධාන සංවිධායක ලක්ෂ්මන් කිරිඇල්ල යොමුකළ අතුරු ප්‍රශ්නයකට පිළිතුරු ලබාදෙමින්.\nඑමෙන්ම, වතු කම්කරුවන් සදහා නිවාස ලබාදීමේ වැඩපිළිවෙල කඩිනමින් ක්‍රියාත්මක කරන බව අමාත්‍ය මහින්දානන්ද අලුත්ගමගේ පාර්ලිමේන්තුවේදී ප්‍රකාශ කළේ වාචික පිළිතුරු අපේක්ෂාවෙන් පාර්ලිමේන්තු මන්ත්‍රී වේලු කුමාර් යොමුකළ පැනයකට පිළිතුරු ලබාදෙමින්.",
       "URL": "https://www.hirunews.lk/256118/අර්ජුන්-මහේන්ද්‍රන්-ලංකාවට-ගෙන්වීම-ගැන-වාර්තාව-අද-හෝ-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2300"
}