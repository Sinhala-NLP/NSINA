{
       "Source": "hirunews",
       "Timestamp": "Wednesday, 26 September 2018 - 8:34",
       "Headline": "ඩෙංගු මර්දන සතිය අද ඇරඹේ",
       "News Content": "ඊසාන දිග මෝසම් වර්ෂාව ආරම්භයත් සමඟ ඉහළ යා හැකි ඩෙංගු රෝගීන් සංඛ්‍යාව අවම කිරීමේ අරමුණින් අද සිට ජාතික ඩෙංගු මර්දන සතියක් ආරම්භ වනවා.\nලබන ඔක්තෝම්බර් 2 වන දා දක්වා ක්‍රියාත්මක මෙහි තේමාව වන්නේ ඩෙංගුවලින් තොර රටක් යන්නයි.\nමේ වසර තුළ ඩෙංගු රෝගීන් වාර්තා වීම සැලකිය යුතු මට්ටමකින් අඩු වී ඇති බවයි සෞඛ්‍ය අමාත්‍යාංශ වාර්තා පෙන්වා දුන්නේ.\nමෙම සතිය තුළ දී තෝරා ගත් අවදානම් කලාපවල පරීක්ෂාවන් සිදුකිරීමට බලාපොරොත්තු වන අතර, දිවයින පුරා සෞඛ්‍ය වෛද්‍ය නිලධාරී කොට්ඨාශ 175ක එම පරීක්ෂාවන් සිදුකෙරෙන බව ද සෞඛ්‍ය අමාත්‍යාංශය සඳහන් කළා.",
       "URL": "https://www.hirunews.lk/200749/ඩෙංගු-මර්දන-සතිය-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3730"
}