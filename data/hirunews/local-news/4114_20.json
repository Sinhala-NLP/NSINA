{
       "Source": "hirunews",
       "Timestamp": "Monday, 22 January 2018 - 8:16",
       "Headline": "සිංගප්පූරු අගමැතිවරයාගේ පැමිණීම නිමිත්තෙන් විශේෂ රථවාහන සැළැස්මක්",
       "News Content": "සිංගප්පූරු අග්‍රාමාත්‍යවරයාගේ පැමිණීම හේතුවෙන් අද (22) මාර්ග කිහිපයක විශේෂ රථවාහන සැළැස්මක් ක්‍රියාත්මකයි.\nඒ අනුව කටුනායක ජාත්‍යන්තර ගුවන් තොටුපලේ සිට කොළඹ - කොටුව මැදපාර දක්වා ගමන් ගන්නා මාර්ග, පස්වරුවේ ගමනාගමන කටයුතු සඳහා සීමා කෙරෙන බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nකැළනි පාලම, බේස්ලයින් පාර, ඔරුගොඩවත්ත හන්දිය, බොරැල්ල හන්දිය, ඩී .එස්. සේනානායක මංසන්ධිය, මල් පාර හන්දිය, ලිබර්ටි වටරවුම, ගාලු මුවදොර වටරවුම, ගාලු මුවදොර මැද පාර දක්වා මෙලෙස ගමනාගමනය සීමා කෙරෙනු ඇති.\nඅද පස්වරුවේ ශ්‍රී ලංකාවට පැමිණෙන සිංගප්පූරු අග්‍රාමාත්‍ය ලූ ලූන්ග් මේ මස 24 වනදා පාර්ලිමේන්තුව වෙත යාමටද නියමිතයි.",
       "URL": "https://www.hirunews.lk/181679/සිංගප්පූරු-අගමැතිවරයාගේ-පැමිණීම-නිමිත්තෙන්-විශේෂ-රථවාහන-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4114"
}