{
       "Source": "hirunews",
       "Timestamp": "Sunday, 04 July 2021 - 9:01",
       "Headline": "ඉන්දීය කොවිශිල්ඩ් එන්නත යුරෝපා ග්‍රීන් ලයිස්තුවෙන් ඉවතට",
       "News Content": "ඉන්දියාවේ පූනේ හි පිහිටි සීරම් ආයතනය නිෂ්පාදනය කරනු ලබන කොවිශිල්ඩ් එන්නතට යුරෝපා සංගමයේ කොවිඩ් -19 වැළැක්වීමේ එන්නත් ලැයිස්තු අනුමැතිය හිමිවී නැහැ.\nමේ අනුව කොයි කොවිශිල්ඩ් එන්නත ලබා ගත් පුද්ගලයින්ට යුරෝපා සංගමයේ රටවල් වලට ඇතුළු වීමේ දී බරපතල ගැටලු රාශියකට මුහුණ දීමට සිදු වනු ඇති බවටයි මේ පිළිබඳ වාර්තාවක් පළ කරන  හින්දුස්තාන් ටයිම්ස් පුවත්පත පෙන්වා දෙන්නේ.\nමේ වන විට යුරෝපා සංගමය එන්නත්කරණය සම්පූර්ණ කරන ලද එම සංගමයේ රටවල්වල වැසියන් සඳහා ඩිජිටල් එන්නත් කරන කේතයක් ඇතුළත් ගමන් බලපත්‍රයක් ලබා දීමට කටයුතු කර ඇති අතර එම ගමන් බලපත්‍රයට කොවිශිල්ඩ් එන්නත අන්තර්ගත නොවන බවයි වාර්ථා වන්නේ.\nකෙසේ වෙතත් මේ වන විටත් ඉන්දීය කොවිශිල්ඩ් එන්නතට ලෝක සෞඛ්‍ය සංවිධානයේ අනුමැතිය හිමිවී තිබුණ ද යුරෝපා සංගමය ඒ පිළිබඳව සැලකිල්ලක් දක්වා නැහැ.\nමීට පෙර යුරෝපා සංගමය ඩිජිටල් එන්නත් කරණ කේතය සම්බන්දයෙන් එතරම් දැඩි තීන්දුවක නොසිටි අතර මෙම නව තීන්දුවත් සමගම එම සංගමයට අයත් සියලු රටවල් කොවිඩ් 19 එන්නත් සම්බන්ධයෙන් නිකුත් කෙරෙන ඩිජිටල් කේතයට අනුමැතිය ලත් එන්නත් පමණක් ඇතුළත් කළ යුතු වෙනවා.\nමෙම නව තීරණයත් සමඟ එන්නතට යුරෝපා ඖෂධ කොමිසම්ේ අනුමැතිය ද හිමි නොවුණු ඇති.\nමේ සමග කොවිශිල්ඩ් එන්නත යුරෝපා සංගමයේ කිසිදු රටකට අපනයනය කිරීමේ අවස්ථාව ද අහිමි වනවා.\nමේ වන විට යුරෝපා සංගමය ෆයිසර්,බයෝන්ටෙක්,මොඩෙනා,ඇස්ට්‍රා සෙනෙකා,ජොන්සන් ඇන්ඩ් ජොන්සන්, යන එන්නත් එම සංගමයේ රටවලට භාවිතය සඳහා අනුමැතිය ලබාදී තිබෙනවා.\nමීට අමතරව තවත් චීන කොවිඩ් 19 වැළැක්වීමේ එන්නත් පෙළක් වන සිනොවැක්,නොවවැක්,කියෝවැක් එන්නත්ද,රුසියාවේ කොවිඩ් -19 වැළැක්වීමේ ප්‍රමුඛතම එන්නත වන ස්පුට්නික් එන්නත ද යුරෝපා ඖෂධ සංගමයේ වාරණයට ලක් වූ එන්නත් අතර වනවා.\nමේ අනුව මෙම එන්නත් ලබා ගත් සංචාරකයින්ටද යුරෝපා සංගමයේ රරටවලට ඇතුළුවීමේදී නිරෝධායන වීමකින් තොරව නිදහසේ ගමන් කිරීමේ අවස්ථාව අහිමිවනු ඇති.\nමේ අතර කොවිෂීල්ඩ් එන්නත, යුරෝපා සංගම් එන්නත්කරණ කේතයට ඇතුළත් නොකෙරුණු බවට පළ වූ වාර්තා සම්බන්ධයෙන්, යුරෝපා සංගමය එහි ඉන්දිය තානාපතිවරයා දැනුවත් කර පවසා ඇත්තේ, කොවිෂිල්ඩ් එන්නත ලබාගත් පුද්ගලයින්ට බාධාවකින් තොරව යුරෝපා සංගමයේ රටවල සංචාරය කළ හැකි බවටයි.\nමීට පෙර කොවිශීල්ඩ් එන්නත ලබාගත් සංචාරකයින්ට යුරෝපා සංගමයේ රටවල නිදහස් සංචාරය කළ හැකි ගමන් බලපත්‍ර ලැයිස්තුවට ඇතුළත් කර තිබුණේ නැහැ.",
       "URL": "https://www.hirunews.lk/276021/ඉන්දීය-කොවිශිල්ඩ්-එන්නත-යුරෝපා-ග්‍රීන්-ලයිස්තුවෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1842"
}