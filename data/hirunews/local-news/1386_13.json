{
       "Source": "hirunews",
       "Timestamp": "Sunday, 30 January 2022 - 20:33",
       "Headline": "මන්නාවලින් වැඩ පෙන්නූ ‘මන්නා මලින්ද’ අත්අඩංගුවට",
       "News Content": "පුද්ගලයින් සිව් දෙනෙකු තියුණු ආයුධයකින් පහර දීම ඇතුළු තවත් අපරාධ කිහිපයකට චෝදනා එල්ල වූ සංවිධානාත්මක අපරාධ කල්ලි සාමාජිකයෙකු වන ඉසුරු නිලන්ත හෙවත් මන්නා මලින්ද නැමැත්තා අත්අඩංගුවට ගෙන තිබෙනවා.\nමන්නා ආයුධවලින් පුද්ගලයින්ට පහර දී තුවාල සිදුකිරීම, බිය වැද්දීම ඇතුළු තවත් අපරාධ රැසකට චෝදනා එල්ල වී ඇති මොහු ඊයේ අත්අඩංගුවට ගනු ලැබුවේ හෝමාගම මුල්ලේගම ප්‍රදේශයේදීයි.\nමොහු දීනමුල්ල කංකානම්ලාගේ නලීන් චතුරංග හෙවත් අතුරුගිරියේ ලඩියාගේ සමීපතයෙකු ලෙස ද කටයුතු කර තිබෙනවා.\nසැකකරු අත්අඩංගුවට ගැනීමට විමර්ශණ ක්‍රියාත්මක කරන අවස්ථාවේදී ප්‍රදේශය හැර ගොස් සැගව සිට ඇති අතර ඊයේ රාත්‍රියේ මොහු නිවසට පැමිණි අවස්ථාවේදී අත්අඩංගුවට ගෙන ඇත්තේ.",
       "URL": "https://www.hirunews.lk/295699/මන්නාවලින්-වැඩ-පෙන්නූ-මන්නා-මලින්ද-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1386"
}