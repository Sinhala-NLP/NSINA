{
       "Source": "hirunews",
       "Timestamp": "Wednesday, 30 August 2017 - 15:41",
       "Headline": "ප්‍රධාන සම්ප්‍රේෂණ පද්ධතියට විදුලිය එක් කිරීමට විදුලි උප පොලවල් 4 ක්",
       "News Content": "කුඩා ජල විදුලි බලාගාර මගින් නිපදවනු ලබන විදුලිබලය ප්‍රධාන සම්ප්‍රේෂණ පද්ධතියට එක් කිරීමට නාවලපිටිය, රාගල, වේවැල්වත්ත සහ මාලිම්බොඩ ප්‍රදේශවල ග්‍රිඩ් උපපොලවල් 4 ක් ඉදිකිරීමට අමාත්‍ය මණ්ඩල අනුමැතිය හිමිව තිබෙනවා.\nඑමෙන්ම, ඊට අදාළ සම්ප්‍රේෂණ රැහැන් මාර්ග ද ඉදිකිරීමට සැලසුම් කර ඇති බවයි සම කැබිනට් ප්‍රකාශක අමාත්‍ය ගයන්ත කරුණාතිලක කොළඹ අද (30) පැවති කැබිනට් තීරණ දැනුම්දීමේ මාධ්‍ය හමුවේදී කියා සිටියේ.\nඑම ව්‍යාපෘතියට අදාළ කොන්ත්‍රාත්තුව අමාත්‍ය මණ්ඩලය විසින් පත් කරන ලද ස්ථාවර ප්‍රසම්පාදන කමිටුවේ නිර්දේශය පරිදි රුපියල් මිලියන 1233 කට පෞද්ගලික සමාගමකට පැවරෙනු ඇති.",
       "URL": "https://www.hirunews.lk/169760/ප්‍රධාන-සම්ප්‍රේෂණ-පද්ධතියට-විදුලිය-එක්-කිරීමට-විදුලි-උප-පොලවල්-4-ක්",
       "Category": "Local News",
       "Parent URL": "https://www.hirunews.lk/local-news.php?pageID=4346"
}