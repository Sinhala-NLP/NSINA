{
       "Source": "hirunews",
       "Timestamp": "Tuesday, 20 July 2021 - 8:06",
       "Headline": "නිලධාරීන්ට පහර දී බන්ධනාගාර බස් රියෙන් පළා ගිය රැදවියන් සිව්දෙනා අල්ලයි",
       "News Content": "හඳුනා ගැනීමේ පෙරට්ටුවක් සඳහා ඉදිරිපත් කර නැවත දුම්බර බන්ධනාගාරයට රැගෙන යමින් සිටියදී පළා ගිය රැදවියන් සිව් දෙනා අත්අඩංගුවට ගෙන තිබෙනවා.\nඊයේ මොවුන් රම්බොඩගල්ල මහේස්ත්‍රාත් අධිකරණය වෙත ඉදිරිපත් කොට යළිත් දුම්බර බන්ධනාගාරය වෙත රැගෙන යමින් සිටියදී වෑඋඩ ප්‍රදේශයේදී පළා ගොස් තිබුණා. ඒ, බන්ධනාගාර බස් රථයේ ආරක්ෂිත අගුල ගලවා බන්ධනාගාර නිලධාරීන්ට පහර දීමෙන් අනතුරුවයි.\nකෙසේ වෙතත්, එම අවස්ථාවේදීම බන්ධනාගාර නිලධාරීන් පළා ගිය රැදවියන් දෙදෙනෙකු අත්අඩංගුවට ගෙන ඇති අතර, අනෙක් දෙදෙනා අත්අඩංගුවට ගෙන ඇත්තේ මාවතගම පොලීසියේ සහය ඇතිවයි.\nපළා ගිය සිව් දෙනා රජවැල්ල, දිගන, කලගෙඩිහේන සහ මාවනැල්ල යන ප්‍රදේශවල පදිංචිකරුවන්. ඔවුන්ට එරෙහිව සොරකම් සම්බන්ධයෙන් චෝදනා එල්ල පවතිනවා.\nමේ අතර, ත්‍රිකුණාමල බන්ධනාගාරයට අනුයුක්තව සේවය කරන ජේලර්වරයෙකු මත්කුඩු ග්‍රෑම් 14ක් සමඟ ඊයේ අත්අඩංගුවට ගෙන තිබුණා. ඔහු සිය යතුරුපැදියේ සඟවා මත්කුඩු රැගෙන යමින් සිටියදී මෙලෙස අත්අඩංගුවට ගෙන ඇත්තේ.",
       "URL": "https://www.hirunews.lk/277461/නිලධාරීන්ට-පහර-දී-බන්ධනාගාර-බස්-රියෙන්-පළා-ගිය-රැදවියන්-සිව්දෙනා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1809"
}