{
       "Source": "hirunews",
       "Timestamp": "Tuesday, 10 October 2017 - 17:25",
       "Headline": "අක්මීමන දයාරතන හිමියන්ට ඇප",
       "News Content": "ගල්කිස්සේ රොහින්ග්‍යා සරණාගතයින් රදවා සිටි නිවාස අසල ඇතිවූ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගතකර සිටි සිංහල රාවය සංවිධානයේ සභාපති පූජ්‍ය අක්මීමන දයාරතන හිමියන් ඇප මත මුදාහැර තිබෙනවා.\nඒ ගල්කිස්ස මහේස්ත්‍රාත් අධිකරණයට අද උන්වහන්සේ ඉදිරිපත් කිරීමෙන් අනතුරුවයි.\nරුපියල් ලක්ෂ 5 බැගින් වූ ශරීර ඇප 3 ක් මත උන්වහන්සේ මුදාහැර ඇති අතර, විදෙස් ගමන්ද තහනම් කර තිබෙනවා.\nමෙම සිද්ධිය සම්බන්ධයෙන් මේ වනවිට අත්අඩංගුවට ගෙන සිටින අනෙක් සැකකරුවන් හත්දෙනා මේ මස 16 වනදා දක්වා ඊයේ යළිි රක්ෂිත බන්ධනාගාර ගත කළා.",
       "URL": "https://www.hirunews.lk/173125/අක්මීමන-දයාරතන-හිමියන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4279"
}