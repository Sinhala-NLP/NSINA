{
       "Source": "hirunews",
       "Timestamp": "Wednesday, 07 October 2020 - 20:35",
       "Headline": "හිරු සහන යාත්‍රා ක්‍රියාන්විතය (වීඩියෝ)",
       "News Content": "කොරෝනා වෛරසය ව්‍යාප්තවීමත් සමඟ රට වෙනුවෙන් හිරු සහන යාත්‍රා ක්‍රියාන්විතය රට පුරා දියත් කෙරුණේ සරණක් අවැසි අපේම මිනිසුන්ට පිහිටක් වෙමින් සහ වෛරස ව්‍යාප්තිය පාලනය කිරීමේ වැඩපිලිවෙලට නොමසුරු දායකත්වයක් ලබාදෙමින්.\nඊට සමගාමීව හිරු ටී.වී. සහ ශ්‍රී ලංකා රතු කුරුස සංගමය එක්ව අද(07) රුපියල් ලක්ෂ 15 ක පමණ වටිනාකමකින් යුතු ආරක්ෂක ඇඳුම් කට්ටල සහ මුව ආවරණ, ආරක්ෂක අංශ වෙත බෙදාදීම සිදුකෙරුණා.\nරට විවිධ ආපදාවන්ට මුහුණදුන් අවස්ථාවලදී රටේ ජනතාව වෙනුවෙන් පෙරමුණ ගන්නා හිරු, කොරෝනා වෛරසය රට තුළ ව්‍යාප්තවීමත් සමඟ රටේ ප්‍රමුඛ අවශ්‍යතාවන් වෙනුවෙන් මෙවරත් පෙරමුණ ගැනීමට කටයුතු කළා.\nඒ අනුව කොරෝනා මර්දන ක්‍රියාන්විතවල නිරත ආරක්ෂක අංශ සාමාජිකයින් වෙනුවෙන් මෙම ආරක්ෂක ඇඳුම් කට්ටල සහ මුව ආවරණ බෙදාදීම සිදුකෙරුණේ පුනරුත්ථාපන කොමසාරිස් ජනරාල් කාර්යාලයේදීයි.",
       "URL": "https://www.hirunews.lk/252037/හිරු-සහන-යාත්‍රා-ක්‍රියාන්විතය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2404"
}