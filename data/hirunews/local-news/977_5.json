{
       "Source": "hirunews",
       "Timestamp": "Sunday, 31 July 2022 - 18:10",
       "Headline": "ජාතික ඉන්ධන බලපත්‍රයට මිලියන 5කට ආසන්න පිරිසක් ලියාපදිංචි වෙයි (වීඩියෝ)",
       "News Content": "ජාතික ඉන්ධන බලපත්‍ර ක්‍රමවේදය (QR code) සඳහා මිලියන 5කට ආසන්න පිරිසක් ලියාපදිංචි වී ඇති බව බලශක්ති අමාත්‍ය කංචන විජේසේකර පවසනවා.\nමෙම ක්‍රමවේදය සඳහා මේවන විට දිවයිනේ පිහිටි ඉන්ධන පිරවුම්හල්වලින් 95%ක පමණ ප්‍රමාණයක් අනුගත වී ඇති බවයි ඔහු ට්විටර් සටහනක් තබමින් කියාසිටියේ.\nඅද පස්වරු 3.30 වන විට ලියාපදිංචි වී ඇති සමස්ත පාරිභෝගිකයන් සංඛ්‍යාව 4920324ක්.\nඅද දිනයේදී පමණක් 109463ක් ජාතික ඉන්ධන බලපත්‍රය සඳහා ලියාපදිංචි වී තිබෙනවා.\nමෙම QR code ක්‍රමවේදය මගින් අද සිදුවූ ගනුදෙනු සංඛ්‍යාව 156,985ක්.\nඉන්ධන බලපත්‍ර ක්‍රමවේදය සඳහා පෙට්‍රල් වාහන 4,352,416ක් සහ ඩීසල් වාහන 568,129ක් ලියාපදිංචි වී ඇති බවයි බලශක්ති අමාත්‍යවරයා ප්‍රකාශ කළේ.\nසඳහා වැඩිම ලියාපදිංචියක් සිදුවී ඇත්තේ යතුරුපැදි වන අතර එම සංඛ්‍යාව 2,862,851ක්.",
       "URL": "https://www.hirunews.lk/311507/ජාතික-ඉන්ධන-බලපත්‍රයට-මිලියන-5කට-ආසන්න-පිරිසක්-ලියාපදිංචි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=977"
}