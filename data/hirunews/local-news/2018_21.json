{
       "Source": "hirunews",
       "Timestamp": "Thursday, 15 April 2021 - 13:35",
       "Headline": "කොරෝනාවට බිලිවන  ජීවනෝපාය (වීඩියෝ)",
       "News Content": "කොවිඩ් 19 වසංගතයත් සමග බොහෝ පිරිසකට ජීවනෝපාය මාර්ග අහිමිවූ අතර ඔවුන්ට තවමත් එල්ලවී ඇති ආර්ථික බලපෑම අතිමහත්.\nමේ මෙලෙස කොවිඩ් වසංගතය හේතුවෙන් සිය ජීවනෝපායට බලපෑම් එල්ල වූ නිර්මාණකරුවෙක් පිළිබඳ තොරතුරක්.\nමේ, දෙකටන - පැලහැල ගම්මානයේ පදිංචි 50 හැවිරිදි උපුල් අසේල.\nවෘත්තියෙන් වඩු කාර්මිකයෙක් වුණු උපුල් වසර 8ක සිට ලී සහ නූල් යොදා ගනිමින් විවිධ නිර්මාණ සිදුකරනවා.\nමෙහි විශේෂත්වය වන්නේ නිර්මාණ සඳහා යොදාගන්නා ආම්පන්නද ඔහු විසින්ම සකස්කර ගත් ඒවා වීමයි.\nඅසේලගේ නිර්මාණ සඳහා දෙස්විදෙස් සංචාරකයින්ගේ දැඩි ඉල්ලුමක් පැවතියද පවතින කොවිඩ් වසංගත තත්ත්වයත් සමඟ මේ වන විට ඔහුගේ ආදායම මුලුමනින්ම පාහේ අහිමි වී තිබෙනවා.\nමෙවැනි නිර්මාණකරුවන්ට යළි වෙළෙඳපොළක අවස්ථා බිහිකරදීම බලධාරීන්ගේත් නිලධාරීන්ගේත් වගකීමක් වන්නේ එමගින් මෙරට ආර්ථිකයටද යහපත් හෙටදවක් අපේක්ෂා කළ හැකි බැවිනුයි.",
       "URL": "https://www.hirunews.lk/268504/කොරෝනාවට-බිලිවන-ජීවනෝපාය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2018"
}