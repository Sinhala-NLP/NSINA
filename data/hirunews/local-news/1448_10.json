{
       "Source": "hirunews",
       "Timestamp": "Wednesday, 05 January 2022 - 9:51",
       "Headline": "හිටපු සෞඛ්‍ය ඇමතිට කොරෝනා(වීඩියෝ)",
       "News Content": "සමගි ජන බලවේගයේ පාර්ලිමේන්තු මන්ත්‍රී දොස්තර රාජිත සේනාරත්නට කොරෝනා වෛරසය ආසාදනය වී ඇති බව වාර්තා වනවා.\nමේ බව තහවුරු වී ඇත්තේ, හිටපු සෞඛ්‍ය අමාත්‍යවරයාට සිදු කරන ලද රැපිඩ් ඇන්ටිජන් (rapid antigen) පරීක්ෂණයක් හරහා යි.\nමේ අනුව දොස්තර රාජිත සේනාරත්න නිවෙස් නිරෝධායනයට යොමු කර ඇති අතර, ඔහුට වෛද්‍ය අධීක්ෂණය ‍‍යටතේ අවශ්‍ය ප්‍රතිකාර ලබා දෙන බව යි වාර්තා වන්නේ.\nඑමෙන්ම හිටපු සෞඛ්‍ය අමාත්‍යවරයා පසුගිය දිනක කිහිපය තුළ දී සමීප ව ඇසුරු කළ පුද්ගලයින් ගණනාවක් ද මේ වන විට නිවෙස් නිරෝධායනයට ලක් කර ඇති බවටත් වාර්තා වනවා.\nමේ සම්බන්ධයෙන් අප සිදු කළ සොයා බැලීමක දී දැනගන්නට ලැබුනේ දොස්තර රාජිත සේනාරත්න ගේ සෞඛ්‍ය තත්ත්වය යහපත් මට්ටමින් ඇති බවයි.",
       "URL": "https://www.hirunews.lk/293062/හිටපු-සෞඛ්‍ය-ඇමතිට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1448"
}