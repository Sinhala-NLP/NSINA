{
       "Source": "hirunews",
       "Timestamp": "Thursday, 09 March 2023 - 12:53",
       "Headline": "විනිසුරු වැටුපෙන්, උපයන විට ගෙවූ බද්ද වළක්වා ලීමේ තහනම් නියෝගය දීර්ඝ කෙරේ",
       "News Content": "විනිසුරුවරුන්ගේ වැටුප්වලින්, උපයන විට ගෙවීමේ බද්ද වලක්වාලමින් පනවා තිබෙන තහනම් නියෝගය ලබන 16 දක්වා දීර්ඝ කරන ලෙස අභියාචනාධිකරණය අද (09) නියෝග කළා.\nඑම නියෝගය නිකුත් කර ඇත්තේ අභියාචනාධිකරණ සභාපති විනිසුරු නිශ්ශංක බන්දුල කරුණාරත්න සහ ඒ.මරික්කාර් යන විනිසුරු මඩුල්ල විසින්.\nශ්‍රී ලංකා අධිකරණ නිලධාරින්ගේ සංගමය සහ ශ්‍රී ලංකා මහාධිකරණ විනිසුරුවරුන්ගේ සංගමය අදාළ පෙත්සම ඉදිරිපත් කර තිබුණා.",
       "URL": "https://www.hirunews.lk/329424/විනිසුරු-වැටුපෙන්-උපයන-විට-ගෙවූ-බද්ද-වළක්වා-ලීමේ-තහනම්-නියෝගය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=488"
}