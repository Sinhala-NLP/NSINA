{
       "Source": "hirunews",
       "Timestamp": "Tuesday, 11 January 2022 - 8:56",
       "Headline": "සකුරායි ගුවන් සමාගමේ ප්‍රධානින් අද අධිකරණයට",
       "News Content": "අත්අඩංගුවට ගත් සකුරායි ගුවන් සමාගමේ කළමනාකරණ අධ්‍යක්ෂවරයා සහ එහි ප්‍රධාන ඉංජිනේරුවරයා අද (11) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nකොළඹ අපරාධ කොට්ඨාශය මගින් ඊයේ (10) මොවුන් අත්අඩංගුවට ගෙන ඇත්තේ කටුනායක - කිඹුලාපිටිය ප්‍රදේශයේදී සැහැල්ලු ගුවන් යානයක් අනතුරට ලක්වීමේ සිද්ධියට අදාළවයි.\nඑහිදී සැහැල්ලු ගුවන් යානයේ ගමන් ගත් විදෙස් ජාතික යුවළක් සහ නියමුවන් දෙදෙනෙකු ද අනතුරට ලක්වුණා.\nඅත්අඩංගුවට ගත් කළමණාකරණ අධ්‍යක්ෂවරයා 53 හැවිරිදි රත්මලාන ප්‍රදේශයේ පදිංචිකරුවෙකු වන අතර ප්‍රධාන ඉංජිනේරුවරයා 46 හැවිරිදි හොරණ ප්‍රදේශයේ පදිංචිකරුවෙක්.\nඑමෙන්ම, මීට පෙර ද අදාළ ගුවන් සමාගමට අයත් සැහැල්ලු ගුවන් යානයක් කළුතර - පයාගල ප්‍රදේශයේදී අනතුරට ලක්වුණා.",
       "URL": "https://www.hirunews.lk/293630/සකුරායි-ගුවන්-සමාගමේ-ප්‍රධානින්-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1434"
}