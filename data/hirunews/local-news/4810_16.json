{
       "Source": "hirunews",
       "Timestamp": "Thursday, 03 November 2016 - 9:07",
       "Headline": "පළාත් හතරකට හත්වනදා දක්වා තද වැසි",
       "News Content": "දකුණ, මධ්‍යම, බස්නාහිර සහ දකුණු පළාත්වලට මේ මස 07 වනදා දක්වා තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් ඔවුන් සඳහන් කළේ ඇතැම් ස්ථානවලට මිලිමීටර 100 ඉක්මවූ තද වැසි ඇතිවිය හැකිබවයි.\nබෙංගාල බොක්ක ප්‍රදේශයේ පහළ වායුගෝලයේ පැවති කැළඹිලි තත්ත්වය පීඩන අවපාතයක් දක්වා වර්ධනය වී ඇති බවද එම නිවේදනයේ දැක්වෙනවා.\nබස්නාහිර, සබරගමුව, මධ්‍යම සහ දකුණු පළාත්වල ඇතැම් ස්ථානවලට උදෑසන කාලයේදී මීදුම් සහිත තත්ත්වයක් අපේක්ෂා කළ හැකි බවද කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/146709/පළාත්-හතරකට-හත්වනදා-දක්වා-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4810"
}