{
       "Source": "hirunews",
       "Timestamp": "Saturday, 01 July 2017 - 18:09",
       "Headline": "ජාතික ආණ්ඩුවෙන් ඉවත්වීමේ තීන්දුවක් තවමත් නැතැයි නිදහස් පක්ෂය කියයි",
       "News Content": "ජාතික ආණ්ඩුවෙන් ඉවත්වීම සම්බන්ධයෙන් ශ්‍රී ලංකා නිදහස් පක්ෂය මෙතෙක් කිසිදු තීරණයක් ගෙන නොමැති බව එම පක්ෂයේ මහලේකම් අමාත්‍ය දුමින්ද දිසානායක ප්‍රකාශ කළා.\nඔහු මේ බව කියා සිටියේ අනුරාධපුරයේ පැවති රැස්වීමකින් අනතුරුව අදහස් දක්වමින්.\nජාතික ආණ්ඩුවට සහාය දෙන ශ්‍රී ලංකා නිදහස් පක්ෂයේ අමාත්‍යවරුන් පිරිසක් සැප්තැම්බර් මාසයේ ආණ්ඩුවෙන් ඉවත් වී ස්වාධීනව කටයුතු කිරීමේ සූදානමක් පවතින බවට මාධ්‍ය වාර්තා පළව තිබුණා.\nඒ අමාත්‍ය ටී.බී.ඒකනායක උපුටා දක්වමින්. ජාතික ආණ්ඩුවේ කාලසීමාව වසර දෙකකින් අවසන් වීමත් සමග මෙම තීරණය ගන්නා බව ඔහු ප්‍රකාශ කර තිබුණා.\nකෙසේ වෙතත්, ඒ පිලිබදව විමසූ විට ශ්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක කියා සිටියේ ඒ සම්බන්ධයෙන් පක්ෂයේ මහලේකම්වරයා ලෙස තමන්ව හෝ පක්ෂය කිසිවෙකුත් දැනුවත් කර නොමැති බවයි.",
       "URL": "https://www.hirunews.lk/164862/ජාතික-ආණ්ඩුවෙන්-ඉවත්වීමේ-තීන්දුවක්-තවමත්-නැතැයි-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4443"
}