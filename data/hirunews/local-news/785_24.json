{
       "Source": "hirunews",
       "Timestamp": "Saturday, 22 October 2022 - 16:08",
       "Headline": "නීතිවිරෝධී ලෙස රත්‍රං රැගෙන ආ ඉන්දීය ජාතිකයෙක් රේගු භාරයට",
       "News Content": "රුපියල් එක්කෝටි විසිහය ලක්ෂ 89,000 ක් වටිනා රත්‍රං තොගයක් නීතිවිරෝධී ලෙස මෙරටට රැගෙන ඒමට උත්සාහ කළ ඉන්දීය ජාතිකයෙකු කටුනායක ගුවන්තොටුපලේදී රේගු භාරයට ගෙන තිබෙනවා.\nඅද (22) උදෑසන ඩුබායි සිට පැමිණි ශ්‍රී ලංකන් ගුවන් සේවයේ යූ - එල් 226 දරණ යානයෙන් ඔහු ගුවන්තොටුපලට පැමිණ ඇති බව සඳහන්.\nසැකකරු 27 හැවිරිදි වියේ පසුවන්නෙක්.\nරත්‍රං බිස්කට් 5 ක් සහ ඉන පළඳනාවක රත්‍රං ගාංචුවක් සූක්ෂ්ම ලෙස සිය ගමන් මල්ලේ සඟවා මොහු රැගෙන ඒමේ දී මෙලෙස රේගු නිලධාරින්ගේ භාරයට පත්ව ඇති බවයි ගුවන්තොටුපල කාර්යභාර නිලධාරි සඳහන් කළේ.",
       "URL": "https://www.hirunews.lk/318564/නීතිවිරෝධී-ලෙස-රත්‍රං-රැගෙන-ආ-ඉන්දීය-ජාතිකයෙක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=785"
}