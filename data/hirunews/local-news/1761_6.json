{
       "Source": "hirunews",
       "Timestamp": "Wednesday, 11 August 2021 - 16:02",
       "Headline": "කැලණි පාලම හදන්න ගෙනාපු කෝටි 2ක බඩු සමඟ තුනක් පොලිස් දැලේ",
       "News Content": "නව කැළණි පාලම හා පිට රවුම් මාර්ගය හදන්න රැගෙන ආ කෝටි දෙකක උපකරණ සොරකම් කර පුද්ගලයින් තුන්දෙනෙක් ග්‍රෑන්ඩ්පාස් පොලිසිය විසින් අත්අඩංගුවට ගෙන තිබෙනවා.\nනව කැළණි පාලම ව්‍යාපෘතිය ඇතුළු පිට රවුම් මාර්ගයේ ඉදිකිරීම් සිදුකරන ජපන් සමාගමට අයත් ඉදිකිරීම් භාණ්ඩ ගබඩාවක් බිඳ ඉතා ඉහළ වටිනාකමකින් යුත් generator ඇතුළු විද්‍යුත් උපකරණ තොගයක් මෙලෙස සොරකම් කර තිබෙනවා.\nඑම ජපන් සමාගම මෙම ඇණ සවි කිරීමේ යන්ත්‍ර සහ generator ඇතුළු භාණ්ඩ ඉදිකිරීම් වලින් පසුව ජපානය වෙත නැවත රැගෙන යාමට නියමිතය ව තිබුණු භාණ්ඩ වනවා.\nමෙම සොරකම පිළිබඳව ග්‍රෑන්ඩ්පාස් පොලිසියට ජපන් සමාගම විසින් කර පැමිණිල්ලකට අනුව දින තුනක් තුල කළ විශේෂ මෙහෙයුමකින් පසුව පෑලියගොඩ ප්‍රදේශයේ උපකරණ කුලියට දෙන වෙළඳසැලක තිබී මෙම උපකරණ සොයාගෙන තිබෙනවා.\nඑම වෙළඳසැලේ තිදෙනෙක් මේ සමග අත්අඩංගුවට ගෙන අද දින අධිකරණයට ඉදිරිපත් කිරීමට ග්‍රෑන්පාස් පොලිසිය කටයුතු කළා.\nඉතා ඉහළ තාක්ෂණයෙන් යුත් මෙම උපකරණවල වටිනාකම රුපියල් කෝටි දෙකකට ආසන්න බවයි පොලිසිය සඳහන් කළේ.\nමෙම මහා පරිමාණයේ සොරකමට අදාළ තවත් පුද්ගලයින් අත්අඩංගුවට ගැනීමට සිටින බව ග්‍රෑන්පාස් පොලිසිය පැවසුවා.",
       "URL": "https://www.hirunews.lk/279440/කැලණි-පාලම-හදන්න-ගෙනාපු-කෝටි-2ක-බඩු-සමඟ-තුනක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1761"
}