{
       "Source": "hirunews",
       "Timestamp": "Friday, 15 June 2018 - 18:12",
       "Headline": "දරුවෙක් බිහිකළ 13 හැවිරිදි පාසල් දැරිය",
       "News Content": "13 හැවිරිදි දැරියක් පාසලේ දී ඇතිවූ හදිසියේ අසනීප තත්වයක් මත රෝහල් ගත කිරීමෙන් අනතුරුව බිළිදෙකු බිහිකළ පුවතක් හම්බන්තොට,රන්න ප්‍රදේශයෙන් වාර්තා වනවා.\nපසුගිය 11 වනදා දැරියට පාසලේ දී ඇතිවූ හදිසියේ අසනීප තත්වයකින් අනතුරුව තංගල්ල මූලික රෝහලට ඇතුළත් කිරීමන් පසු ඇය අටමස් ගැබිණියක බවට අනාවරණය වී තිබෙනවා.\nඒ වනවිටත් අසාධ්‍ය තත්වයේ පසුවූ දැරියට, කුසයේ සිටි දරුවා බිහිකිරීමට ශල්‍යකර්මයක් සිදුකර ඇති බව සඳහන්.\nසිද්ධිය සම්බන්ධයෙන් පරික්ෂණ සිදුකළ හුංගම පොලිසිය සැකපිට රන්න, කහදමෝදර ප්‍රදේශයේ පදිංචි 55 හැවිරිදි පුද්ගලයෙකු අත්අඩංගුවට ගෙන අඟුණුකොළපැලැස්ස අධිකරණය හමුවට ඉදිරිපත් කිරීමෙන් අනතුරුව ඔහු රක්ෂිත බන්ධනාගාර ගතකර තිබෙනවා.\nමෙලෙස අත්අඩංගුවට පත් පුද්ගලයා අදාල දැරියගේ මාමා කෙනෙකු බවයි හුංගම පොලිසිය ප්‍රකාශ කළේ.\nඅසාධ්‍ය තත්වයේ පසුවූ බාලවයස්කාර දැරිය මේ වනවිට තංගල්ල මූලික රෝහලේ ප්‍රතිකාර ලබන අතර බිළිඳා වැඩිදුර ප්‍රතිකාර සඳහා හම්බන්තොට මහ රෝහල වෙත යවා ඇති බවයි වාර්තා වන්නේ.",
       "URL": "https://www.hirunews.lk/193153/දරුවෙක්-බිහිකළ-13-හැවිරිදි-පාසල්-දැරිය",
       "Category": "Local News",
       "Parent URL": "https://www.hirunews.lk/local-news.php?pageID=3894"
}