{
       "Source": "hirunews",
       "Timestamp": "Sunday, 19 February 2023 - 10:51",
       "Headline": "ඉදිරි මාස හය තුළ මෙරට කුකුළු නිෂ්පාදන කර්මාන්තය යළි යථා තත්ත්වයට",
       "News Content": "මෙරට කුකුළු නිෂ්පාදන කර්මාන්තය ඉදිරි මාස හය තුළ යළි ස්ථාවර මට්ටමකට පැමිණෙනු ඇති බව සත්ව නිෂ්පාදන හා සෞඛ්‍ය දෙපාර්තමේන්තුව පවසනවා.\nපසුගිය වසරේ පැවති සත්ව ආහාර හිඟකම, මව් සතුන් ආනයනය නතර කිරීම, පොහොර හිඟය හේතුවෙන් මෙරට බඩඉරිඟු දේශීය නිෂ්පාදනය පහත වැටීම හා බඩඉරිඟු ආනයනය නතර කිරීම ඇතුලු කරුණු කිහිපයක් හේතුවෙන් කුකුළු පාලන කර්මාන්තය ආශ්‍රිත නිෂ්පාදන පහත වැටී තිබුණා.\nකෙසේ නමුත් පසුගිය වසර අවසන් වනවිට මව් සතුන් 36,000 ක් ආනයනය කර ඇති බවයි කෘෂිකර්ම අමාත්‍යාංශය සඳහන් කළේ.\nරටට අවශ්‍ය තරම් සහල් තොග පවතිනවා. මේ හේතුවෙන් පැරණි සහල් සහ වී තොග සත්ව ආහාර සඳහා යොදාගත හැකි වීම හේතුවෙන් හිඟයක් ද ඇති නොවන බවයි කෘෂිකර්ම අමාත්‍යාංශය පෙන්වා දෙන්නේ.\nඑමෙන්ම පෞද්ගලික අංශයේ ගොවිපල සතුව කුකුළු පැටවුන් ලක්ෂ 15 ක් පමණ ප්‍රමාණයක් දැනට සිටින බව ද වාර්තාවනවා.",
       "URL": "https://www.hirunews.lk/327766/ඉදිරි-මාස-හය-තුළ-මෙරට-කුකුළු-නිෂ්පාදන-කර්මාන්තය-යළි-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=526"
}