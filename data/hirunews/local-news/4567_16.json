{
       "Source": "hirunews",
       "Timestamp": "Tuesday, 11 April 2017 - 19:17",
       "Headline": "රාජ්‍ය බැංකු කොටස් පෞද්ගලික අංශයට විකිණීමේ සූදානමක් - චන්ද්‍රසිරි ගජධීර",
       "News Content": "රාජ්‍ය බැංකු සතු කොටස් පෞද්ගලික අංශයට විකිණීමට ආණ්ඩුව සූදානම් වන බව පාර්ලිමේන්තු මන්ත්‍රී චන්ද්‍රසිරි ගජධීර ප්‍රකාශ කළා.\nඒ, සමාජවාදී ජනතා පෙරමුණ කොළඹ අද කැඳවා තිබූ මාධ්‍ය හමුවකට එක්වෙමින්.\nඑහිදී ඔහු කියා සිටියේ බැංකු සේවකයින් තුළ පැහැදිළි තිගැස්මක් මේ සම්බන්ධයෙන් ඇතිවී තිබෙන බවයි. ඒ සම්බන්ධයෙන් රට හමුවේ පැහැදිළිව කරුණු දැක්විය යුතු බවයි මන්ත්‍රීවරයා තවදුරටත් කියා සිටියේ.\nමාධ්‍ය හමුවට එක්වෙමින් ලංකා සමසමාජ පක්ෂයේ ප්‍රධාන ලේකම් මහාචාර්ය තිස්ස විතාරණ කියා සිටියේ බඩු මිල ඉහළ ගොස් ඇති බැවින් සිංහල අලූත් අවුරුද්ද සැමරීමට අවශ්‍ය ද්‍රව්‍ය ලබාගැනීම  සඳහා ජනතාව සතුව මුදල් නොමැති බවයි.",
       "URL": "https://www.hirunews.lk/159014/රාජ්‍ය-බැංකු-කොටස්-පෞද්ගලික-අංශයට-විකිණීමේ-සූදානමක්-චන්ද්‍රසිරි-ගජධීර",
       "Category": "Local News",
       "Parent URL": "https://www.hirunews.lk/local-news.php?pageID=4567"
}