{
       "Source": "hirunews",
       "Timestamp": "Saturday, 05 November 2022 - 12:35",
       "Headline": "රෝගයක් නිසා නැගෙනහිර පළාතේ ගවයින් 100 ක් මිය ගිහින්",
       "News Content": "මඩකලපුව දිස්ත්‍රික්කයේ ප්‍රදේශ කිහිපයක ගවයින් අතර පැතිර යන ගව රක්තපාතය රෝගය හේතුවෙන් ගවයින් 100 ක් පමණ මියගොස් ඇති බව සත්ත්ව නිෂ්පාදන හා සෞඛ්‍ය දෙපාර්තමේන්තුවේ නැගෙනහිර පළාත් භාර අධ්‍යක්ෂ වෛද්‍ය එම්.ඒඑම්.ෆාසි පවසනවා.\nමෙම ආසාදන තත්ත්වය හේතුවෙන් සෙංකලඩි සහ කිරාන් ප්‍රදේශවල එන්නත්කරණ කටයුතු ද මේ වනවිට ආරම්භ කර ඇති බවයි ඔහු වැඩිදුරටත් සඳහන් කළේ.\nහුස්ම ගැනීමේ අපහසුව, ආහාර නොගැනීම, මුඛයෙන් සෙම පිටවීම, ඇවිදීමට නොහැකිවීම මෙම ගව රක්තපාතයෙහි රෝග ලක්ෂණ වනවා.\nමේ සම්බන්ධයෙන් පරීක්ෂා කිරීම සඳහා සාම්පල මඩකලපුව පශු විමර්ශන මධ්‍යස්ථානයට සහ පේරාදෙණිය පශු පර්යේෂණ ආයතනයට ලබාදීමට කටයුතු කර තිබෙනවා.\nමේ වනවිට මඩකලපුව දිස්ත්‍රික්කය තුල ගොවිපලවල් 25,000 කට අධික සංඛ්‍යාවක් පවත්වාගෙන යනු ලබන අතර මේ වනවිට නැගෙනහිර පළාතේ ගවයින් පන්ලක්ෂ 50,000 කට අධික ප්‍රමාණයක් සිටින බවට අනාවරණ වී තිබෙනවා.",
       "URL": "https://www.hirunews.lk/319668/රෝගයක්-නිසා-නැගෙනහිර-පළාතේ-ගවයින්-100-ක්-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=755"
}