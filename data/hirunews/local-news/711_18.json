{
       "Source": "hirunews",
       "Timestamp": "Thursday, 24 November 2022 - 19:34",
       "Headline": "යාල විසේකාරයාට වෙඩි",
       "News Content": "බඳින තුවක්කුවක් පත්තු වී පාදයකට තුවාල සිදු වූ යාල වනයේ විසේකාරයා ලෙස හැඳින්වෙන ගැමුණු හස්තියාගේ තත්ත්වය යහපත් අතට හැරෙමින් පවතින බව වාර්තා වනවා.\nදින කිහිපයක සිටම ගැමුණු සුවකර ගැනීම සඳහා පශු වෛද්‍යවරුන් ප්‍රතිකාර සිදුකළා.\nගැමුණුට වෙඩි වැඳී ඇති බව හඳුනාගත් අවස්ථාවේ සිටම අදාළ ප්‍රතිකාර කටයුතු සැළසුම්කර විධිමත් අයුරින් පශු වෛද්‍යවරුන් ප්‍රතිකාර ක්‍රියාත්මක කිරීම හේතුවෙන් කඩිනමින් හස්තියා සුවකර ගැනීමට හැකියාව ලැබෙනු ඇති බවටයි වනජීවී නිලධාරින් විශ්වාසය පළකරන්නේ.\nවනෝද්‍යානය නැරඹීමට එන ජනතාවගේ සගයෙකු ලෙස හැදින්වෙන ගැමුණු වඩාත් ප්‍රසිද්ධව ඇත්තේ වාහන අසළටමවිත් ආහාර ඉල්ලා ගැනීමේ පුරුද්ද හේතුවෙන්.\nඅවස්ථා දෙකක දී වෙනත් ඇතුන් සමඟ ඇතිකර ගත් ගැටුම්වලින් ගැමුණුගේ දළ යුගල කැඩී ගොස් තිබුණා.\nකෙසේ වෙතත් යළි එම දළ වැඩෙමින් පවතින අයුරු ද වනජීවි නිලධාරින් නිරීක්ෂණය කර තිබෙනවා.",
       "URL": "https://www.hirunews.lk/321186/යාල-විසේකාරයාට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=711"
}