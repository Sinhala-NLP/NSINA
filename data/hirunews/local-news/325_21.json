{
       "Source": "hirunews",
       "Timestamp": "Monday, 22 May 2023 - 12:02",
       "Headline": "යාපනයේ දී කේරළ ගංජා තොගයක් යුද හමුදා නිලධාරීන් භාරයට",
       "News Content": "යාපනයේ ඌර්කාවතුරෙයි ප්‍රදේශයේ තිබී කිලෝ හැට පහක කේරළ ගංජා තොගයක් යුද හමුදා නිලධාරීන් විසින් ඊයේ (21) දා සොයා ගෙන තිබෙනවා.\nමෙම කේරළ ගංජා තොගය කුඩා පාර්සල් 26 ක අසුරා ළදු කැළයක පදුරු අස්සේ සගවා තිබියදී යුද හමුදාවේ බුද්ධි අංශයේ නිලධාරීන්ට ලැබුණු තොරතුරක් මත ඒවා සොයා ගෙන ඇති බවයි වාර්තා වන්නේ.\nඅප ප්‍රාදේශීය වාර්තාකරු සඳහන් කළේ කේරළ ගංජා තොගය අත්අඩංගුවට ගැනීමට යන අවස්ථාවේදි එම මත්ද්‍රව්‍යවල අයිතිකරු පලා ගොස් ඇති බවයි.\nසැකකරු සොයා අත් අඩංගුවට ගැනීම සදහාත් ඉදිරි පරීක්ෂණ කටයුතු සදහාත් කේරළ ගංජා තොගය යුද හමුදාව විසින් ඌර්කාවතුරේ පොලිසිය වෙත බාර දී තිබෙනවා.",
       "URL": "https://www.hirunews.lk/335905/යාපනයේ-දී-කේරළ-ගංජා-තොගයක්-යුද-හමුදා-නිලධාරීන්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=325"
}