{
       "Source": "hirunews",
       "Timestamp": "Friday, 22 September 2023 - 22:10",
       "Headline": "බම්බලපිටිය දුම්රිය ස්ථානයේ වහළය ගසාගෙන යයි (වීඩියෝ)",
       "News Content": "අද පස්වරුවේ වර්ෂාව සමඟ ඇති වූ තද සුළඟත් සමඟ බම්බලපිටිය දුම්රිය ස්ථානයේ වහළය කැඩී යාම හේතුවෙන් එහි සිටි මගීන් දෙදෙනෙකු තුවාල ලැබුවා.\nකෙසේ වෙතත් ඔවුන්ගේ තත්ත්වය බරපතළ නොවන බව සඳහන්.\nමේ අතර, නානුඔය සහ ග්‍රෙට්වෙස්ටන් අතරදී බදුල්ලේ සිට මහනුවර දක්වා ධාවනය වූ මන්දගාමී දුම්රියක් පීලි පැනීමකට ලක්ව තිබුණා.\nමේ හේතුවෙන් උඩරට මාර්ගයේ දුම්රිය ධාවනය ප්‍රමාදයන් සහිතව සිදු වන බවයි දුම්රිය දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/349130/බම්බලපිටිය-දුම්රිය-ස්ථානයේ-වහළය-ගසාගෙන-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=12"
}