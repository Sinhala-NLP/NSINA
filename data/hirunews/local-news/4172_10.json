{
       "Source": "hirunews",
       "Timestamp": "Thursday, 14 December 2017 - 18:57",
       "Headline": "දුම්රියේ අලුත් වර්ජනය අවසන් වූ හැටි",
       "News Content": "දුම්රිය වෘත්තීය සමිති ඒකාබද්ධ පෙරමුණ ආරම්භ කළ සංකේත වර්ජනය අවසන් කර තිබෙනවා.\nදුම්රිය සාමාන්‍යාධිකාරි එස්.එම් අබේවික්‍රම සමග සිදුකළ සාකච්ඡාවකින් අනතුරුව මෙම පියවර ගත් බවයි එම පෙරමුණේ ලේකම් සම්පත් රාජිත හිරු ප්‍රවෘත්ති අංශයට අදහස් දක්වමින් කියා සිටියේ.\nමේ අතර, විදුලිබල මණ්ඩලයේ සේවකයින් පිරිසක් මේ වනවිට 4 වන දිනටත් උපවාසයක නිරත වනවා.\nඒ ඔවුන්ගේ ප්‍රසාද දීමනා ලබා නොදීමට අමාත්‍යාංශය ගත් තීරණයකට විරෝධය පළ කරමින්.\nකෙසේ වෙතත්, විදුලිබල මණ්ඩලයේ සේවකයින් ඇගයීමේ උත්සවයකට කොළඹදී අද (14) එක්වෙමින් විෂය භාර අමාත්‍ය රංජිත් සියඹලාපිටිය සදහන් කළේ සේවකයින්ට ප්‍රසාද දීමනා ලබාදීමට මේ වනවිටත් කටයුතු කරමින් සිටින බවයි.\nමෙම උත්සවය අතරතුර විදුලිබල මණ්ඩලයේ සේවකයින් පිරිසක් නිහඩ විරෝධතාවක ද නිරත වුණා.",
       "URL": "https://www.hirunews.lk/178395/දුම්රියේ-අලුත්-වර්ජනය-අවසන්-වූ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4172"
}