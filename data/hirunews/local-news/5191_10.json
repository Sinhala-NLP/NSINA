{
       "Source": "hirunews",
       "Timestamp": "Friday, 29 January 2016 - 12:26",
       "Headline": "ගින්තොටදී දුම්රිය අනතුරක් නූලෙන් වැලකෙයි (ඡායාරූප)",
       "News Content": "අද උදෑසන ගාල්ල දෙසට ධාවනය වූ දුම්රියක් සහ ගාල්ල සිට කොළඹ දෙසට ධාවනය වූ දුම්රියක් ගින්තොටදී මුහුණට මුහුණ ගැටීමෙන් සිදුවන්නට ගිය අනතුරක් වලක්වාගෙන තිබෙනවා.\nමහනුවර සිට මාතර දක්වා ධාවනය වන සීඝ්‍රගාමී දුම්රිය මාර්ග සංඥා නොතකා ධාවනය කිරීම සිදුවන්නට ගිය අනතුරට හේතුව බවයි දුමිරිය පාලක මැදිරිය ප්‍රකාශ කළේ.\nඑහිදී මාතර සිට වව්නියාව බලා ධාවනය වූ රජරට රුජිණ සීඝ්‍රගාමී දුමිරියේ රියදුරු ඉදිරියෙන් පැමිණෙන දුම්රිය දැකීමෙන්  පසුව දුම්රිය නවතාගෙන තිබෙනවා.\nඅදාල සිද්ධිය සම්බන්ධයෙන් පරීක්ෂණයක් සිදු කිරීම සදහා නිලධාරීන් කණ්ඩායමක් සිද්ධිය වූ ස්ථානයට යොමු කර ඇති බවයි දුමිරිය පාලක මැදිරිය වැඩිදුරටත් ප්‍රකාශ කළේ.\nඡායාරූප - රත්ගම රොෂාන් / අම්බලන්ගොඩ  - දීපාල් / අකුරැස්ස අජිත්",
       "URL": "https://www.hirunews.lk/124992/ගින්තොටදී-දුම්රිය-අනතුරක්-නූලෙන්-වැලකෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5191"
}