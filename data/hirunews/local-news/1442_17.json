{
       "Source": "hirunews",
       "Timestamp": "Friday, 07 January 2022 - 13:34",
       "Headline": "අදත් ගෑස් ආශ්‍රිත සිදුවීම් විවිධ ප්‍රදේශවලින්(වීඩියෝ)",
       "News Content": "අදත් (07) දිවයිනේ විවිධ ප්‍රදේශවලින් ගෑස් ආශ්‍රිත පිපිරීම් වාර්තාවුණා.\nමොරගහහේන - ගෝනපොළ ප්‍රදේශයේ නිවසක ගෑස් උඳුනක් පුපුරා ගොස් තිබුණේ ගෙහිමි කාන්තාව ආහාර පිසීමෙන් සුළු වේලාවකට පසුවයි.\nගම්පොල - පුපුරැස්ස ඩේසන් වත්ත ප්‍රදේශයේ නිවසකද ගෑස් උඳුනක් පුපුරා ගොස් තිබෙනවා.\nමේ අතර, වෙළඳපොළේ පවතින ගෑස් හිඟය හේතුවෙන් ගෑස් අලෙවි නියෝජිත ආයතන ආශ්‍රිතව තවදුරටත් දිගු පෝලිම් දක්නට ලැබෙනවා.\nකෙසේ නමුත්, වත්තල - උස්වැටකෙයියාව - තල්දියවත්ත මුහුදු තීරයේ නැංඟු‍රම්ලා ඇති ගෑස් නෞකාවෙන් ගෑස් පොම්ප කිරීම අද ආරම්භ කෙරුණා.",
       "URL": "https://www.hirunews.lk/293288/අදත්-ගෑස්-ආශ්‍රිත-සිදුවීම්-විවිධ-ප්‍රදේශවලින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1442"
}