{
       "Source": "hirunews",
       "Timestamp": "Wednesday, 07 September 2016 - 18:21",
       "Headline": "බදු රැස් කිරීම පෞද්ගලික අංශයට - චෝදනාව දුෂණ විරෝධී හඩෙන්",
       "News Content": "පෞද්ගලික සමාගමකට බදු එකතු කිරීම ලබාදීම මගින් දේශීය ආදායම් දෙපාර්තමේන්තුව විකිණීමට රජය සැළසුම් කර ඇති බව දුෂණ විරෝධී හඩ සංවිධානය පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් එහි කැඳවුම්කරු ජනතා විමුක්ති පෙරමුණේ මධ්‍යම පළාත් සභා මන්ත්‍රී  වසන්ත සමරසිංහ මේ බව කියා සිටියා.\nරජයට එල්ලවන මෙම චෝදනාව සම්බන්ධයෙන් කොළඹ අද පැවති උත්සවයකින් අනතුරුව මාධ්‍යවේදීන් මුදල් අමාත්‍ය රවී කරුණානායකගෙන් විමසීමක් කළා.\nමුදල් අමාත්‍යවරයා කියා සිටියේ වසර ගණනාවකට පෙර රටේ සම්පත් විනාශ කළ පිරිස් කරුණු නොදැන විවිධ ප්‍රකාශ සිදුකරන බවයි.",
       "URL": "https://www.hirunews.lk/142475/බදු-රැස්-කිරීම-පෞද්ගලික-අංශයට-චෝදනාව-දුෂණ-විරෝධී-හඩෙන්",
       "Category": "Local News",
       "Parent URL": "https://www.hirunews.lk/local-news.php?pageID=4888"
}