{
       "Source": "hirunews",
       "Timestamp": "Monday, 12 December 2016 - 18:22",
       "Headline": "දරු සෙනෙහසක් නොදත් පස් දරු දඩයක්කාරයා අල්ලාගත් හැටි (ඡායාරූප)",
       "News Content": "මිහින්තලේ දොරමඩලාව නොච්චිකුලම රජයේ වන රක්ෂිතයේ දී බඳින තුවක්කුවක් අටවා මුව දෙනක් දඩයම් කළ පුද්ගලයෙකු මහින්තලය පොලිසිය විසින් අත්අඩංගුවට ගෙන තිබෙනවා.\nමෙම පුද්ගලයා රක්ෂිතයේ සිට මුව දෙන රැගෙන එන අවස්ථාවේදී ලැබුණු පැමිණිල්ලකට අනුව ඔහු අත්අඩංගුවට ගෙන ඇති බවයි අප වාර්තාකරු සඳහන් කරන්නේ.\nඅනතුරුව පොලිසිය විසින් තුවක්කුව බැඳ තිබූ ස්ථානයට ගොස් ඇති බවත් එවිට ඒ ආසන්නයේ කෂේරුකාවට හානි වූ මුව පැටවෙකු සිට ඇති බවත් සඳහන්.\nපොලිසිය සැකකරනනේ මෙම පැටවා මියගිය මුවදෙනගේ වියහැකි බවයි.\nපසුව මෙම මුවදෙන සහ පැටවා මිහින්තලය පොලිසියට ගෙනගොස් ඇති අතර එහිදී මුව පැටවා මියගිය මුවදෙනගෙන් කිරිබීමට උත්සාහ දරා තිබෙනවා.\nකෂේරුවට හානි සිදු වූ මුව පැටවා ප්‍රතිකාර සඳහා යොමුකර තිබෙනවා.\nඅත්අඩංගුවට ගත් පුද්ගලයා අධිකරණයට යොමු කිරීමට නියමිත අතර ඔහු දියණියන් 05 දෙනෙකුගේ පියෙකුවන බවයි අප වාර්තාකරු වැඩිදුරටත් සඳහන් කළේ.\nඡායාරූප - අතුල බන්ඩාර",
       "URL": "https://www.hirunews.lk/149550/දරු-සෙනෙහසක්-නොදත්-පස්-දඩයක්කාරයා-අල්ලාගත්-හැටි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4756"
}