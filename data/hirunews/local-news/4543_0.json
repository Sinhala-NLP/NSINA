{
       "Source": "hirunews",
       "Timestamp": "Friday, 28 April 2017 - 13:27",
       "Headline": "ස්ථානමාරු වීම් ලද හෙද හෙදියන් මැයි පළමුවැනිදාට පෙර සේවා ස්ථානවලට",
       "News Content": "සෞඛ්‍ය අමාත්‍යාංශයේ ස්ථානමාරුවීම් නියෝග සහ නව පත්වීම් මත අනුප්‍රාප්තිකයෙකු ලබාදෙන ලද හෙද හෙදියන් මැයි මස පළමුවැනිදාට ප්‍රථම අදාළ ස්ථානමාරු වීම් ලබාදුන් සේවා ස්ථානවලට මුදා හැරීමට පළාත් සෞඛ්‍ය අමාත්‍ය සමුළුවේදී තීරණය කර තිබෙනවා.\nසෞඛ්‍ය අමාත්‍යවරයාගේ ප්‍රධානත්වයෙන් පළාත් සෞඛ්‍ය සමුළුව ඊයේ කොළඹදී පැවති අතර එහිදී මෙම තීරණය ගෙන ඇති බවයි සෞඛ්‍ය අමාත්‍යාංශය නිවේදනය කළේ.\nඅදාළ සමුළුවේදී හෙද හෙදියන්ගේ ස්ථාන මාරුවීම් ක්‍රියාත්මක නොවන බවට පළාත් සභා සෞඛ්‍ය අමාත්‍යවරුන් පෙන්වා දී තිබෙනවා.\nඒ අනුව, අදාළ ස්ථාන මාරුවීමේ නියෝග ක්‍රියාත්මක කිරීම රෝහල් අධ්‍යක්ෂවරුන්ගේ සහ පළාත් සෞඛ්‍ය බලධාරින්ගේ වගකීමක් බවයි සෞඛ්‍ය අමාත්‍යවරයා ප්‍රකාශ කළේ.",
       "URL": "https://www.hirunews.lk/160175/ස්ථානමාරු-වීම්-ලද-හෙද-හෙදියන්-මැයි-පළමුවැනිදාට-පෙර-සේවා-ස්ථානවලට",
       "Category": "Local News",
       "Parent URL": "https://www.hirunews.lk/local-news.php?pageID=4543"
}