{
       "Source": "hirunews",
       "Timestamp": "Sunday, 16 April 2023 - 8:08",
       "Headline": "සුඩානය යළිත් ඇවිලෙයි",
       "News Content": "සුඩාන හමුදාව සහ සන්නද්ධ කණ්ඩායමක් අතර ගැටුම් වර්ධනය වීමත් සමඟ මේ වනවිට විසි පස්දෙනෙකු මියගොස් තවත් සිය ගණනක් තුවාල ලබා ඇති බව වාර්තා වෙනවා.\nවිදෙස් මාධ්‍ය සඳහන් කළේ එරට ජනාධිපති මන්දිරය, රාජ්‍ය රූපවාහිනිය සහ හමුදා මූලස්ථානය ඉලක්ක කරගනිමින් ප්‍රහාර එල්ලවී ඇති බවයි.\nමියගිය පිරිස අතර එකසත් ජාතීන්ගේ සංවිධාන නියෝජිතයන් තුන්දෙනෙකු ද සිටින බව සඳහන්.\nමෙම තත්වයත් සමඟ සුඩානයේ ප්‍රදේශ රැසක ප්‍රචන්ඩ ක්‍රියා වාර්තා වෙනවා.\n2021 වසරේ ඔක්තෝම්බර් මාසයේ සිදුවූ කුමන්ත්‍රණයකින් පසුව එහි මේ වනවිට හමුදා පාලනයක් පවතිනවා.\nහමුදා නායක ජෙනරාල් ෆටාර් අල් බුහරාන්ට පක්ෂපාතී හමුදා සහ තවත් කණ්ඩායමක් අතරයි ගැටුම් ආරම්භ වුණේ.\nජනතාවට නිවෙස්වල රැඳී සිටින ලෙස සුඩාන හමුදාව දැනුම්දී ඇති අතර, තවදුරටත් ගැටුම් උත්සන්න වෙමින් පවතින බව නවතම විදෙස් වාර්තා සඳහන් කළා.",
       "URL": "https://www.hirunews.lk/332628/සුඩානය-යළිත්-ඇවිලෙයි",
       "Category": "Local News",
       "Parent URL": "https://www.hirunews.lk/local-news.php?pageID=411"
}