{
       "Source": "hirunews",
       "Timestamp": "Wednesday, 24 August 2016 - 9:11",
       "Headline": "අද ප්‍රදේශ කිහිපයකට වැසි - දකුණු පළාතේ සහ මධ්‍යම කඳුකරයේ තද සුළං",
       "News Content": "අද දිනය තුළ දකුණු පළාතේ සහ මධ්‍යම කඳුකර ප්‍රදේශවල වැසි සමඟ තරමක තද සුළං පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nමේ අතර, පුත්තලම සිට කොළඹ හරහා ගාල්ල දක්වා මුහුදු ප්‍රදේශයේත්, ගාල්ල සිට හම්බන්තොට හරහා පොතුවිල් දක්වා මුහුදු ප්‍රදේශයේත් පැයට කිලෝමීටර් 70ක පමණ සුළං පැවතිය හැකි බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nඑමෙන්ම අද පස්වරුවේ බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇති විය හැකියි.",
       "URL": "https://www.hirunews.lk/141348/අද-ප්‍රදේශ-කිහිපයකට-වැසි-දකුණු-පළාතේ-සහ-මධ්‍යම-කඳුකරයේ-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4910"
}