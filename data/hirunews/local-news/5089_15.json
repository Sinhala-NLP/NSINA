{
       "Source": "hirunews",
       "Timestamp": "Thursday, 14 April 2016 - 9:12",
       "Headline": "ලක්ෂ 40 ක රන් සමග කාන්තාවක් අත්අඩංගුවට",
       "News Content": "ශ්‍රී ලංකාවේ සිට නීතිවිරෝධී ආකාරයට ඉන්දියාවේ බැංගලෝර් බලා රැගෙන යාමට උත්සාහ කළ රුපියල් ලක්ෂ 40 ක වටිනාකමකින් යුත් රන් තොගයක් සමග කාන්තාවක් කටුනායකදී අත්අඩංගුවට ගෙන තිබෙනවා.\nඊයේ පස්වරු 6.10 ට පමණ කොටහේන ප්‍රදේශයේ පදිංචි 70 හැවිරිදි මෙම කාන්තාව ශ්‍රී ලංකන් ගුවන් සමාගමට අයත් යූ.එල්. 171 දරණ යානයෙන් බැංගලෝර් බලා පිටත්ව යාම සදහා කටුනායක ගුවන්තොටුපලට පැමිණියා.\nඑම අවස්ථාවේදී කාන්තාවගේ ගමන්මල්ලේ සගවා තිබූ ස්වර්ණාභරණ සහ රන් බිස්කට් රේගු භාරයට ගෙන ඇති අතර එහි බර ග්‍රෑම් 700 ක්.\nරේගු පරීක්ෂණවලින් අනතුරුව මෙම කාන්තාවට රුපියල් ලක්ෂ දෙකක දඩයක් නියම කර තිබෙනවා.",
       "URL": "https://www.hirunews.lk/130822/ලක්ෂ-40-ක-රන්-සමග-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5089"
}