{
       "Source": "hirunews",
       "Timestamp": "Saturday, 29 October 2022 - 11:31",
       "Headline": "පුපුරණ ද්‍රව්‍ය ගබඩා කර තිබූ ස්ථානයක් පොලිසියෙන් වටලයි",
       "News Content": "පොලිස් විශේෂ කාර්‍ය බලකායේ කහවත්ත කඳවුරේ නිලධාරින් විසින් ලද තොරතුරකට අනුව සිදු කරන ලද වැටලීමකදී අනාරක්ෂිත ලෙස පුපුරණ ද්‍රව්‍ය ගබඩා කර තැබූ ස්ථානයක් සමග පුද්ගලයෙකු අත් අඩංගුවට ගෙන තිබෙනවා.\nඊයේ (28) මෙම වැටලීම සිදු කර ඇහ්ට්තේ බලංගොඩ - දහමාන ප්‍රදේශයේ ඉදිකිරීම් ආයතනයක් තුළයි.\nඑහිදී විදුලි ඩෙටනේටර් 02ක්, විදුලිමය නොවන ඩෙටනේටර් 435ක්, වෙඩි බෙහෙත් ග්‍රෑම් 1850ක්, ජෙලට්නයිට් කූරු 80ක් හා සේවා නූල් මීටර් 60ක් සොයා ගැනුණා.\nඅත් අඩංගුවට ගෙන ඇත්තේ 36 හැවිරිදි බලංගොඩ ප්‍රදේශයේ ම පදිංචිකරුවෙක්.\nසිද්ධිය සම්බන්ධයෙන් බලංගොඩ පොලිසිය විමර්ශන සිදු කරනවා.",
       "URL": "https://www.hirunews.lk/319108/පුපුරණ-ද්‍රව්‍ය-ගබඩා-කර-තිබූ-ස්ථානයක්-පොලිසියෙන්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=770"
}