{
       "Source": "hirunews",
       "Timestamp": "Thursday, 11 October 2018 - 7:33",
       "Headline": "ජනප්‍රිය ගායන සහ රංගන ශිල්පී රොනී ලීච්ගේ අවසන් කටයුතු අද",
       "News Content": "අභාවප්‍රාප්ත ජනප්‍රිය ගායන සහ රංගන ශිල්පී රොනී ලීච්ගේ දේහය පිළිබඳ අවසන් කටයුතු අද සිදු කෙරෙනවා.\nඒ ගල්කිස්ස පොදු සුසාන භූමියේදියි.\nඅද පෙරවරු 8 සිට පස්වරු 2 දක්වා ජනතාවට අවසන් ගෞරව දැක්වීම සඳහා දේහය බොරැල්ලේ පිහිටි පෞද්ගලික මල් ශාලාවක තැන්පත් කර තිබෙනවා.\nජනප්‍රිය ගායන සහ රංගන ශිල්පී රොනී ලීච්ගේ දේහය ඊයේ දහවල් මෙරටට රැගෙන එනු ලැබුවා.\nරොනී ලීච්  ඕස්ට්‍රේලියාවේ පර්ත් නුවරදී පසුගිය 1 වනදා අලූයම අභාවප්‍රාප්ත වුණේ හදිසියේ ඇතිවූ හෘදයාබාධයක් හේතුවෙන්.\nමියයන විට ඔහු 65 වන වියේ පසුවුණා.",
       "URL": "https://www.hirunews.lk/201870/ජනප්‍රිය-ගායන-සහ-රංගන-ශිල්පී-රොනී-ලීච්ගේ-අවසන්-කටයුතු-අද",
       "Category": "Local News",
       "Parent URL": "https://www.hirunews.lk/local-news.php?pageID=3705"
}