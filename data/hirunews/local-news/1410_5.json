{
       "Source": "hirunews",
       "Timestamp": "Friday, 21 January 2022 - 9:15",
       "Headline": "මිදිගම පුද්ගල ඝාතනයට සම්බන්ධ අයෙක් සැකපිට අත්අඩංගුවට(වීඩියෝ)",
       "News Content": "ඊයේ රාත්‍රී අටයි තිහට පමණ වැලිගම පොලිස් බල ප්‍රදේශයේ මිදිගම ප්‍රදේශයේ දී සිදු කෙරුණු 47 හැවිරිදි පුද්ගලයාගේ ඝාතනය සම්බන්ධයෙන් සැකපිට පුද්ගලයකු අත්අඩංගුවට ගත් බව වැලිගම පොලිසිය පවසනවා.\nඅදාළ පුද්ගලයා මෙම ඝාතනය සඳහා භාවිත කළ පිස්තෝලය ඝාතකයාට ලබාදුන් පුදගලයා බවට යි සැක කරන්නේ.\nමිදිගම බමුණු ගොඩ ප්‍රදේශයේ දී මෙම පුද්ගලයා අත්අඩංගුවට ගන්නා අවස්ථාවේ දී ඔහු සතු ව ජීව අත්බෝම්බයක් ද තිබුණු බව වාර්තාවනවා.\nමෙලෙස වැලිගම පොලිසිය විසින් අත්අඩංගුවට ගනු ලැබුවේ, 'මහත්තයා' යන අන්වර්ථ නාමයෙන් හඳුන්වන පුද්ගලයෙක්.",
       "URL": "https://www.hirunews.lk/294654/මිදිගම-පුද්ගල-ඝාතනයට-සම්බන්ධ-අයෙක්-සැකපිට-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1410"
}