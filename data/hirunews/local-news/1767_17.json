{
       "Source": "hirunews",
       "Timestamp": "Sunday, 08 August 2021 - 15:30",
       "Headline": "කොවිඩ් හමුවේ දිරියෙන් නැගී සිටින පවුලක් (වීඩියෝ)",
       "News Content": "ලොවම වෙලාගෙන ඇති කොවිඩ් වසංගතය මේ වන විට සෑම ක්ෂේත්‍රයකටම විශාල බලපෑමක් එල්ල කර තිබෙනවා.\nඑලෙස කොවිඩ් වෛරසයේ බලපෑමෙන් තම අදායම් මාර්ගය අහිමිවූ පවුලක් පිළිබඳ පුවතක් අපට වාර්තා වුණේ සෙවනගල - නුගේගලයාය\nප්‍රදේශයෙන්.\nලිපට දමන පොල්කටුවට ඉහළ වටිනාකමක් ලබා දෙමින් ඒ ඔස්සේ නව නිර්මාණ සිදුකර ආදායම් උපයාගත් රෂිකා නිල්මිණී සහ සරත් කුමාර යුවල\nසෙවනගල - නුගේගලයාය ප්‍රදේශයේ පදිංචිව සිටිනවා.\nසරත් කුමාර රිය අනතුරකට ලක්ව පාදයේ ආබාධයකින් පෙලෙන අතර මෙම යුවළ අධ්‍යාපනය හදාරන දරුවන් දෙදෙනෙකුගේ මව්පියන් ධෛර්වන්ත කාන්තාවක් වන රෂිකා පොල්කටු ආශ්‍රිත නිර්මාණ සිදුකර හොද ආදායමක් උපයාගත් බව පැවසුවා.\nනිර්මාණ සිදුකිරීමට යොදාගන්නා යන්ත්‍රයක් කැඩී එහි කැබැල්ලක් වැදීමෙන් මේ වන විට රෂිකාට එක් ඇසක පෙනීම අහිමි වී ඇති නමුත් තම ව්‍යාපාරය\nඅඛණ්ඩව සිදුකිරීමට එය බාධාවක් කර නොගන්නා බවයි ඇය පැවසුවේ.\nඑහෙත් කොවිඩ් වෛරසයේ බලපෑමත් සමඟ තම නිර්මාණ අලෙවිකරගැනීමට නොහැකිවීම හේතුවෙන් මේ වන විට ඔවුන් දැඩි දුෂ්කරතාවයට පත්ව තිබෙනවා.",
       "URL": "https://www.hirunews.lk/279200/කොවිඩ්-හමුවේ-දිරියෙන්-නැගී-සිටින-පවුලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1767"
}