{
       "Source": "hirunews",
       "Timestamp": "Sunday, 31 October 2021 - 19:42",
       "Headline": "ඇලහැර ගොවීන් දේව කන්නලව්වක (වීඩියෝ)",
       "News Content": "පොහොර ගැටලුවට විසදුම් ඉල්ලා තවදුරටත් දිවයිනේ බොහෝ ප්‍රදේශවල ගොවීන් විරෝධතාවල නිරත වනවා.\nකෙසේ වෙතත්, කෘෂිකර්ම අමාත්‍ය මහින්දානන්ද අලුත්ගමගේ අද දිනයේත් ප්‍රකාශ කළේ, අදාළ විරෝධතා සිදු කරනු ලබන්නේ දේශපාලන පක්ෂ විසින් බවයි.\nරසායනික පොහොර ඉල්ලා බකමූණ නගරයේ දී ගොවීන් ආරම්භ කළ උපවාසයට අදට දින 8ක් ගත වනවා.\nහිටපු ජනාධිපති මෛත්‍රීපාල සිරිසේන ද අද එම ස්ථානයට පැමිණි අතර, ගොවීන් මුහුණ පා ඇති අර්බුදය සම්බන්ධයෙන් හිටපු ජනාධිපතිවරයා ගොවීන් සමග සාකච්ඡාවක ද නිරත වුණා.\nමේ අතර, රසායනික පොහොර නොමැතිවීමත් සමඟ කාබනික පොහොර හෝ යොදා ගනිමින් වගා කටයුතු සිදු කිරීමට සූදානම් වූ ගොවීන් කිහිප දෙනෙකු අදහස් පළ කරමින් ඉල්ලා සිටියේ අනෙකුත් ගොවි ජනතාවට ද තමන් මෙන් කාබනික වගාව ආරම්භ කරන ලෙසයි.\nඑමෙන්ම, ගොවීන් පිරිසක් පොහොර ගැටලුව පිළිබද බලධාරින්ගේ අවධානය යොමුවන්නැයි ප්‍රාර්ථනා කරමින් පොළොන්නරුව - කුඩා මින්නේරිය දේවාලයේදී අද පෙරවරුවේ දේව කන්නලව්වක නිරත වෙමින් පොල් ගැසූ බවයි එහි සිටි හිරු වාර්තාකරු සදහන් කළේ.\nඑසේම අද දිනයේත් දිවයිනේ ප්‍රදේශ රැසක ගොවි විරෝධතා පැවතුණා.\nමේ අතර, මහනුවර අද පැවති උත්සවයකට එක්වෙමින් කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළේ, පොහොර ගැටලුවට විසදුම් ඉල්ලා විරෝධතා සිදු කරනු ලබන්නේ දේශපාලන පක්ෂ විසින් බවයි.",
       "URL": "https://www.hirunews.lk/286620/ඇලහැර-ගොවීන්-දේව-කන්නලව්වක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1593"
}