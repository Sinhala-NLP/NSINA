{
       "Source": "hirunews",
       "Timestamp": "Monday, 13 December 2021 - 18:24",
       "Headline": "ඩීසල් ලිටර් 33,000ක් සමඟ ඉන්ධන බවුසරයක් පෙරළෙයි (ඡායාරූප)",
       "News Content": "සපුගස්කන්ද සිට කොටගල ඛනිජතෙල් නිතිගත සංස්ථා තෙල් ගබඩා සංකිර්ණය වෙත ඉන්ධන ප්‍රවාහනය කරන ලද බවුසර් රථයක් ගිනිගත්හේන නගරයට ඉහලින් වු ඇගළුම් කර්මාන්ත ශාලාව අසල පෙරලි යාමෙන් එම බවුසර් රථයේ ඉන්ධන කාන්දු වෙමින් පවතින බව ගිනිගත්හේන පොලිසිය පවසනවා.\nඅද පස්වරු 5 ට පමණ බවුසර් රථය හැටන් කොළඹ ප්‍රධාන මාර්ගයේ ගිනිගත්හේන ප්‍රදේශයේදි මාර්ගයේ එක් මංතිරුවක් හරහා පෙරලී ගොස් තිබෙනවා.\nබවුසර් රථය පෙරලෙන අවස්තාවේ බවුසර් රථයේ රියදුරා බවුසර් රථයේ ඉදිරිපස රියදුරු අසුනේ සිරවි සිටියදි බේරාගෙන ඇති අතර ගිනිගත්හේන ප්‍රාදේශිය රෝහල ඇතුලත් කර තිබෙනවා\nඉන්ධන ප්‍රවාහනය කරන ලද බවුසර් රථය අනතුරට පත් වන අවස්තාවේ බවුසර් රථයේ ඩිසල් ලිටර් 33,000 තිබි ඇති බවත්, ඉන් ඉතා ස්වල්පප්‍රමාණයක් බවුසර් රථයෙන් කාන්දු වෙමින් පවතින බවයි පොලිසිය පැවසුවේ.\nප්‍රධාන මාර්ගයේ එක් මංතිරුවක් හරහා පෙරලුණු බවුසර් රථයේ ටැංකියේ ඇති ඉන්ධන ඉවත් කර බවුසර් රථය මාර්ගයෙන් ඉවත් කිරිමට පියවර ගන්නා බවද ගිනිගත්හේන පොලිසිය සඳහන් කළා.",
       "URL": "https://www.hirunews.lk/290901/ඩීසල්-ලිටර්-33000ක්-සමඟ-ඉන්ධන-බවුසරයක්-පෙරළෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1496"
}