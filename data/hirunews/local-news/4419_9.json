{
       "Source": "hirunews",
       "Timestamp": "Sunday, 16 July 2017 - 15:36",
       "Headline": "පොලිස් භාරයට ගත් ටිපර් රථයක් පැහැර ගැනීමට තැත් කළ පුද්ගලයින් සොයා පරීක්ෂණ",
       "News Content": "බලපත්‍ර නොමැතිව වැලි ප්‍රවාහනය කරමින් තිබූ ටිපර් රථයක් අම්බලන්තොට - බැරගම ප්‍රදේශයේදී පොලිස් අත්අඩංගුවට ගැනීමෙන් අනතුරුව එය පොලීසිය වෙත රැගෙන එමින් තිබියදී කිසියම් පිරිසක් බලහත්කාරයෙන් ගෙන ගොස් තිබෙනවා.\nඊයේ මෙම ටිපර් රථය රියදුරා සමඟ අත්අඩංගුවට ගෙන අම්බලන්තොට පොලීසියට රැගෙන එමින් සිටියදී යතුරුපැදි දෙකකින් පැමිණි සිව් දෙනෙකු මාර්ගය හරස් කර රියදුරු ඉන් බස්සවා ටිපර් රථය රැගෙන පළා ගොස් ඇති බවයි වාර්තා වන්නේ.\nටිපර් රථය පසුපසින් පොලීසිය ලුහුබැද ගොස් ඇති අතර, පසුව ඔවුන් එම ටිපර් රථය අම්බලන්තොට ඩිපෝ හන්දිය පාර ප්‍රදේශයේ අතහැර දමා පළා ගොස් තිබෙනවා.\nකෙසේ වෙතත්, මේ වන විට සැකකරුවන් හඳුනාගෙන ඇති අතර ඔවුන් අත්අඩංගුවට ගැනීමට මෙහෙයුම් ක්‍රියාත්මකයි.",
       "URL": "https://www.hirunews.lk/166004/පොලිස්-භාරයට-ගත්-ටිපර්-රථයක්-පැහැර-ගැනීමට-තැත්-කළ-පුද්ගලයින්-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4419"
}