{
       "Source": "hirunews",
       "Timestamp": "Friday, 29 July 2022 - 8:01",
       "Headline": "පැතුම් කර්නර් අද අධිකරණයට",
       "News Content": "පසුගිය 13 වනදා බත්තරමුල්ල - පොල්දූව මංසන්ධියේ පැවති විරෝධතාවය මෙහෙයවූ බවට චෝදනා එල්ල වූ සමාජ ක්‍රියාකාරිකයෙකු වන පැතුම් කර්නර් අද (29) අධිකරණයට ඉදිරිපත් කිරිමට නියමිතයි.\nඊයේ කොළඹ අපරාධ කොට්ඨාශයට භාරවීමෙන් අනතුරුව ඔහු අත්අඩංගුවට ගනු ලැබුවා.\nඑමෙන්ම අත්අඩංගුවට ගත් රුහුණු විශ්වවිද්‍යාලයේ මහා ශිෂ්‍ය සංගමයේ හිටපු සභාපති ඇන්තනී වේරංග පුෂ්පික ද සිල්වා ද, ඊයේ කඩුවෙල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන මස 9 වනදා දක්වා රක්ෂිත බන්ධනාගාරගත කෙරුණා.\nමේ අතර, ගාලු මුවදොර අරගලයට එක්ව සිටි කළු තොප්පි ව්‍යාපාරය නම් සංවිධානය ඊයේ නිවේදනයක් නිකුත් කරමින් ප්‍රකාශ කළේ ගාලු මුවදොර අරගලයට ඔවුන්ගේ දායකත්වය අවසන් කරන බවයි.\nදැන් අරගලය ඇත්තේ ගාලු මුවදොර කුඩා බිම්කඩක නොව පුළුල් දේශපාලන අවකාශයක බවත්, ගාලු මුවදොර අරගලයෙන් සංකේතීය ජයග්‍රහණ අත්පත් කරගෙන ඇති නිසා තවදුරටත් එහි සිට කළ හැකි අරගලයක් නොමැති බවත් ඔවුන් නිකුත් කළ නිවේදනයේ දැක්වුණා.",
       "URL": "https://www.hirunews.lk/311255/පැතුම්-කර්නර්-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=984"
}