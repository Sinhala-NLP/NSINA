{
       "Source": "hirunews",
       "Timestamp": "Tuesday, 19 October 2021 - 8:58",
       "Headline": "තවත් ෆයිසර් එන්නත් තොගයක් දිවයිනට",
       "News Content": "ඇමරිකානු ෆයිසර් එන්නත් මාත්‍රා 608,000කක් අද අලුයම් කාලයේ දිවයිනට රැගෙනවිත් තිබෙනවා.\nකිලෝග්‍රෑම් 1818ක් බරැති මෙම එන්නත් තොගය පෙට්ටි 53ක අසුරා තිබී ඇති අතර, ඒවා මුලින්ම නෙදර්ලන්තයේ ඇම්ස්ටර්ඩෑන් නුවර සිට කටාර් රාජ්‍යයේ දෝහා වෙත එවා ඇති බව සඳහන්.\nඉන් අනතුරුව කටාර් ගුවන් සේවයේ කිව්.ආර්. 668 දරන යානයෙන් එන්නත් තොගය අද අලුයම 2.15ට පමණ කටුනායක ගුවන් තොටුපොළ වෙත රැගෙන ආ බවයි හිරු ගුවන් තොටුපොළ වාර්තාකරු සදහන් කළේ.\nපාසල් ළමයින් එන්නත් කිරීමෙන් පසු වැඩිහිටි පුද්ගලයින් සඳහා තුන්වන මාත්‍රාවක් ලෙස ෆයිසර් එන්නත ලබාදීමට සෞඛ්‍ය බලධාරීන් සැලසුම් කර තිබෙනවා.\nඒ අනුව එන්නත් මාත්‍රා මිලියන 5ක් රාජ්‍ය ඖෂධ සංස්ථාව මගින් ඇනවුම් කර ඇති අතර ඉන් මාත්‍රා මිලියනයක් මේ මස මුලදී ලැබී තිබුණා.\nඉතිරි මාත්‍රා මිලියන 4න් එන්නත් මාත්‍රා 68000ක් ඊයේ දිනයේදී ද කටුනායක ගුවන් තොටුපොළ වෙත ළඟා වුණා.\nඅද රැගෙනවිත් ඇත්තේ එහි දෙවන තොගයයි.",
       "URL": "https://www.hirunews.lk/285406/තවත්-ෆයිසර්-එන්නත්-තොගයක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1619"
}