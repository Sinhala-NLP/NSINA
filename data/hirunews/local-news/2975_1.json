{
       "Source": "hirunews",
       "Timestamp": "Wednesday, 01 January 2020 - 14:04",
       "Headline": "කේරළ ගංජා සමඟ සැකකරුවෙකු බද්දේගම පිවිසුමේදී අත්අඩංගුවට",
       "News Content": "දක්ෂිණ අධිවේගී මාර්ගයේ බද්දේගම පිවිසුමෙන් කේරළ ගංජා කිලෝ දෙකකට ආසන්න ප්‍රමාණයක් රැගෙන යාමට තැත් කළ පුද්ගලයෙකු අත්අඩංගුවට ගෙන තිබෙනවා.\nමෝටර් රථයකින් ගාල්ල ප්‍රදේශයට ගොස් අද පෙරවරුවේ නැවත යමින් සිටියදී පොලීසියට ලද තොරතුරකට අනුවයි සැකකරු අත්අඩංගුවට ගෙන ඇත්තේ.\nමොහු 29 හැවිරිදි අවිස්සාවේල්ල තල්දුව ප්‍රදේශයේ පදිංචිකරුවෙකු බව පොලීසිය කියා සිටියා.\nමේ අතර යාපනය - අල්ලපිඞ්ඩි ප්‍රදේශයේ සිදුකළ වැටලීමකදී කේරළ ගංජා කිලෝග්‍රෑම් 2 ක් අලෙවි කිරීම සදහා සූදානමින් සිටි පුද්ගලයින් දෙදෙනෙකු අත්අඩංගුවට ගෙන තිබෙනවා.\nනාවික හමුදාව සහ පොලිස් මත්ද්‍රව්‍යනාශක කාර්යාංශය එක්ව සිදුකළ වැටලීමකදී ඊයේ සැකකරුවන් අත්අඩංගුවට ගෙන ඇති අතර, ඔවුන් ඒවා අසල ඉඩමක තබා ගෙන කිසියම් පුද්ගලයින් පිරිසකට අලෙවි කිරීමට සූදානමින් සිට ඇති බවටයි අනාවරණ වී ඇත්තේ.",
       "URL": "https://www.hirunews.lk/231394/කේරළ-ගංජා-සමඟ-සැකකරුවෙකු-බද්දේගම-පිවිසුමේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2975"
}