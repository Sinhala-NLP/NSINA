{
       "Source": "hirunews",
       "Timestamp": "Sunday, 17 January 2016 - 18:58",
       "Headline": "ඒකාබද්ධ විපක්ෂය පුංචි ඡන්දය ඉල්ලයි",
       "News Content": "ඉදිරි පලාත් පාලන මැතිවරණයට ඒකාබද්ධ විපක්ෂය නව පෙරමුණකින් ඉදිරිපත් වන බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ  ජනමතය දැනගැනීමට අවශ්‍ය නම් ආණ්ඩුව පළාත්පාලන මැතිවරණය කඩිනමින් පැවැත්විය යුතු බවයි.\nමේ අතර, ඉදිිරියේදී පැවැත්වීමට නියමිත පළාත් පාලන මැතිවරණයේදී ශ්‍රී ලංකා නිදහස් පක්ෂය මෙහෙයවීම සදහා හිටපු ජනාධිපති මහින්ද රාජපක්ෂට අවස්ථාව ලබා නොදුනහොත් ඔහු නායකත්වය ලබාදෙන  ඕනෑම පක්ෂයකින්, ඡන්දයට ඉදිරිපත් වන බව මාතලේ දිස්ත්‍රික්කයේ පළාත් පාලන නියෝජිතයින් පිරිසක් ප්‍රකාශ කළා.\nමාතලේ දිස්ත්‍රික් පළාත් පාලන සංසදය අද පිහිටුවීමෙන් අනතුරුව මාතලේ ප්‍රාදේශීය සභා මන්ත්‍රී එම් රවීන්ද්‍රන් විසින් එම යෝජනාව සභාව වෙත ගෙන ආ අතර එය ඒකමතිකව සම්මත වී තිබෙනවා.",
       "URL": "https://www.hirunews.lk/124207/ඒකාබද්ධ-විපක්ෂය-පුංචි-ඡන්දය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5206"
}