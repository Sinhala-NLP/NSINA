{
       "Source": "hirunews",
       "Timestamp": "Saturday, 01 April 2017 - 19:17",
       "Headline": "කොල්ලකෑ රන් මාලය අධෝ මාර්ගයෙන් පිටතට",
       "News Content": "රන් මාලයක් කොල්ලකෑ සැකකරුවෙකු රෝහල් ගත කර ඔහුගේ අධෝ මාර්ගයෙන් අදාළ රන් මාලය සොයා ගැනීමේ පුවතක් කැකිරාව පොලිසියෙන් වාර්තා වනවා.\nකැකිරාව - සූරියගම ප්‍රදේශයේදී සැකකරු කාන්තාවකගේ ගෙල බැදි රුපියල් 50,000 ක් පමණ වටිනා මාලයක් කොල්ලකා පලාගොස් අසල කැලෑවක සැගවී සිටියදී පොලිසිය අත්අඩංගුවට ගෙන තිබුණා.\nතමන් මාලය කැලයට විසිකළ බව ඔහු පළමුව ප්‍රකාශ කළත් වැඩිදුර ප්‍රශ්න කිරීම්වලදී අනාවරණ වී ඇත්තේ කොල්ලකෑ මාලය තමන් ගිල දැමූ බවයි.\nඒ අනුව ඔහු කැකිරාව දිසා මහේස්ත්‍රාත් අධිකරණයට ඉදිරිපත් කිරීමෙන් පසු අනුරාධපුර මහ රෝහලට ඇතුළත් කර අවශ්‍ය ප්‍රතිකාර ලබාදී රන් මාලය නැවත ලබා ගෙන තිබුණා.\nසැකකරු මේ මස 5 වනදා දක්වා රක්ෂිත බන්ධනාගාර ගත කළ බවයි පොලිසිය ප්‍රකාශ කළේ.",
       "URL": "https://www.hirunews.lk/158285/කොල්ලකෑ-රන්-මාලය-අධෝ-මාර්ගයෙන්-පිටතට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}