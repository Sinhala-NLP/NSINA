{
       "Source": "hirunews",
       "Timestamp": "Tuesday, 04 July 2017 - 19:46",
       "Headline": "වැලිවේරියේ සහ සීදුවේ පාසල් දෙකක් ඉදිරිපිට විරෝධතා",
       "News Content": "වැලිවේරිය - හේනේගම - මහබෝධි කණිෂ්ඨ විද්‍යාලයේ පළමු ශ්‍රේණියට ඇතුළත් කළ ළමයින් තුන් දෙනෙකුගේ දෙමව්පියන් සහ අසල්වාසීන් පිරිසක් අද එම විද්‍යාලය ඉදිරිපිටදී විරෝධතාවක නිරත වුණා.\nඒ, හිටපු විදුහල්පතිවරයා වසර ආරම්භයේදී තම දරුවන් පාසලට ඇතුළත් කරගත් නමුත්, මේ වනවිට දරුවන් පාසලෙන් ඉවත් කර ඇති බව පවසමින්.\nවිරෝධතාව පැවැත්වෙන අතරතුර, රාජකාරි කටයුත්තක් සඳහා එම ස්ථානයෙන් ගමන් කරමින් සිටි කැළණිය කොට්ඨාස අධ්‍යාපන අධ්‍යක්‍ෂිකා දීප්ති ෆොන්සේකා මෙම විරෝධය නිරීක්ෂණය කර තිබෙනවා.\nඅනතුරුව විරෝධතාකරුවන්ට ඇය ප්‍රකාශ කර ඇත්තේ දරුවන් පාසලට ඇතුළත් කිරීම සඳහා අවශ්‍ය කටයුතු සම්පාදනය කරන බවයි.\nමේ අතර, සිසු සිසුවියන් 2200 ක් ඉගෙනුම ලබන සීදුව - ශ්‍රී පඤ්ඤානන්ද ජාතික පාසලේ දරුවන්ගේ දෙමව්පියන් පිරිසක් අද එහි විදුහල්පතිනියගේ කාර්යාලය ඉදිරිපිට විරෝධතාවයේ නිරත වුණේ පාසලේ ගොඩනැගිලි අබලන් වී ඇති බවට චෝදනා කරමින්.",
       "URL": "https://www.hirunews.lk/165089/වැලිවේරියේ-සහ-සීදුවේ-පාසල්-දෙකක්-ඉදිරිපිට-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4438"
}