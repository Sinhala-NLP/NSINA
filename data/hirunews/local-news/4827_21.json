{
       "Source": "hirunews",
       "Timestamp": "Friday, 21 October 2016 - 18:16",
       "Headline": "රෝගයට දේවාලයෙන් ප්‍රතිකාර ගත් කාන්තාව ජිවිතක්ෂයට   (ඡායාරූප)",
       "News Content": "දේවාලයකින් රෝගයකට ප්‍රතිකාර ලබා ගැනීමෙන් අනතුරුව කාන්තාවක් මියගිය බව පැවසෙන සිද්ධියක් සම්බන්ධයෙන්  අකුරැස්ස පොලීසිය පරීක්ෂක ආරම්භකර තිබෙනවා.\nමෙසේ මියගොස් ඇත්තේ මාතර,කිරිමැටිමුල්ල, ප්‍රදේශයේ පදිංචි 57 හැවිරිදි කාන්තාවක්.\nරෝගී තත්වයක් සදහා ඇය මීට දින තුනකට පෙර දේවාලයන් ඖෂධ ලබාගෙන ඇති බවයි ඇයගේ ඥාතීන් පවසන්නේ.\nඑම ඖෂධ පානයෙන් ඇතිවූ අසාත්මිකතාවයක් මත  මාතර මහා රෝහලේ ප්‍රතිකාර ලබමින් සිටියදී  ඇය ඊයේ (20)  මියගොස් තිබෙනවා.\nඖෂධ ලෙස ඇයට පොල්තෙල් සහිත පානයක් අදාල දේවාලයන් ලබාදී ඇති  බවට  ඇයගේ  වැඩිමහල් පුත්‍රයා චෝදනා කරනවා.\nදේවාලය පවත්වාගෙන ගිය සැකකාර කාන්තාව අකුරැස්ස පොලීසය විසින්  අත්අඩංගුවට ගෙන තිබෙනවා.;\nඅද (21) මාතර වැඩ බලන මහේස්ත්‍රත්වරයා දේවාලය වෙත පැමිණ ස්ථානීය පරීක්ෂාවක් සිදුකර ඇති බව අප වාර්තාකරු පැවසුවා.",
       "URL": "https://www.hirunews.lk/145772/රෝගයට-දේවාලයෙන්-ප්‍රතිකාර-ගත්-කාන්තාව-ජිවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4827"
}