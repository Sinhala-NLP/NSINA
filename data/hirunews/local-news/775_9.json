{
       "Source": "hirunews",
       "Timestamp": "Thursday, 27 October 2022 - 13:23",
       "Headline": "පෑනක්, පැන්සලක්වත් මං ගත්තේ නෑ - මෛත්‍රීපාල සිරිසේන (වීඩියෝ)",
       "News Content": "තමා ධුරය දැරූ සමයේ ජනාධිපති ලේකම් කාර්යාලයේ සහ ජනාධිපති මාධ්‍ය අංශයේ භාණ්ඩ අස්ථානගතවීම සම්බන්ධයෙන් වගකීම භාරගත යුත්තේ තමන් නොව අදාළ නිලධාරීන් බව හිටපු ජනාධිපති මෛතීපාල සිරිසේන පවසනවා.\nමාධ්‍ය වෙත අදහස් දක්වමින් හිටපු ජනාධිපතිවරයා පැවසුවේ සිය ධුර කාලයෙන් අනතුරුව ආදළ භාණ්ඩ නිලධරීන් විසින් නිසි පරිදි භාර දී ඇති බවයි.\nමේ අතර යළි පිබිදෙමු පොළොන්නරුව වැඩසටහන යටතේ ආරම්භ කර, අතරමඟ නැවතුණු ව්‍යාපෘතියක් හේතුවෙන් ජනතාව පත්ව ඇති අපහසුතාව පිළිබඳ අප පසුගියදා හිරු ප්‍රවෘත්ති ඔස්සේ අනාවරණ කළා.\nකදුරුවෙල බසු නැවතුම්පොල පසුපස ඉදි කෙරුණු අදාළ සමුපකාර සිනමා ශාලාව මේ වන විට විවිධ අපචාරයන්ගේ තෝතැන්නක් බවට පත්ව ඇති බවයි අප ජනතාව පෙන්වා දුන්නේ.\nඅදාළ ප්‍රවෘත්ති සම්බන්ධයෙන් ද හිටපු ජනාධිපතිවරයා ප්‍රතිචාර දැක්වූවා.",
       "URL": "https://www.hirunews.lk/318956/පෑනක්-පැන්සලක්වත්-මං-ගත්තේ-නෑ-මෛත්‍රීපාල-සිරිසේන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=775"
}