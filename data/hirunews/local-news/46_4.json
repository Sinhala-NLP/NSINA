{
       "Source": "hirunews",
       "Timestamp": "Thursday, 07 September 2023 - 15:34",
       "Headline": "ජනතාවගේ අනන්‍යතාවයට හානි කරන ඇඳුම් තහනම් කරයි",
       "News Content": "චීනයේ ව්‍යවස්ථාදායකය විසින් චීන ජනතාවගේ අනන්‍යතාවයට හානිකරන ප්‍රකාශ සහ ඇඳුම් ඇඳීම තහනම් කිරීමේ නීතියක් සංශෝධනය කිරීමට සලකා බලමින් සිටින බව වාර්තා වෙනවා.\nඒ අනුව එම නීතිය උල්ලංඝනය කරන අයට දඩ මුදල් සහ සිර දඬුවම් නියම කළ හැකි බවයි විදෙස් මාධ්‍ය වාර්තා කරන්නේ.\nවැරදිකරුවන්ට දින 15 ක සිර දඬුවම් හෝ යුවාන් 5,000 (ආසන්න වශයෙන් ඩොලර් 680) දක්වා දඩයකට මුහුණ දීමට සිදු වනු ඇති බවයි වාර්තා වන්නේ.\nකෙසේ වෙතත් එම නීතිය උල්ලංඝනය කිරීම යනු කුමක්දැයි තවමත් සඳහන් කර නොමැති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/347474/ජනතාවගේ-අනන්‍යතාවයට-හානි-කරන-ඇඳුම්-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=46"
}