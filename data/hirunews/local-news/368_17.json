{
       "Source": "hirunews",
       "Timestamp": "Friday, 05 May 2023 - 9:19",
       "Headline": "සහයෝගයෙන් සහ එකමුතුකමින් පෙළගැසෙමු - ජනාධිපති(වීඩියෝ)",
       "News Content": "ඉසුරුමත් ශ්‍රී ලංකාවක් නැවත ගොඩනැගීම සඳහා බුදුන්වහන්සේගේ ඉගැන්වීමට අනුව සහයෝගයෙන් සහ එකමුතුකමින් පෙළගැසෙන ලෙස ජනාධිපති රනිල් වික්‍රමසිංහ ඉල්ලීමක් කරනවා.\nඒ, වෙසක් දින පණිවුඩය නිකුත් කරමින්.\nඅසීරු කාලසීමාව පසුකර සාමාන්‍ය ජන ජීවිතයක් උදාකර ගැනීමේ අභියෝගය ජයගැනීම සඳහා බුදුන්වහන්සේ වදාළ පරිදි සමගියෙන් සහ විශ්වාසයෙන් එක්වීම අත්‍යවශ්‍ය බවයි ජනාධිපතිවරයා සඳහන් කරන්නේ.\nඅග්‍රාමාත්‍ය දිනේෂ් ගුණවර්ධන වෙසක් දින පණිවුඩයෙන් ප්‍රකාශ කරන්නේ සතර බ්‍රහ්ම විහරණ පෙරදැරි කරගෙන සමාජයක් තුළින් නිරාමිස සතුට ළගාකර ගත යුතු බවයි.\nබුදු දහමෙන් පෙන්වා දුන් නිසි කළමනාකරණය පවතින තත්ත්වය සමනය කර ගැනීමට උපයෝගි කරගත හැකි බව ද අග්‍රාමාත්‍යවරයා ප්‍රකාශ කරනවා.\nමේ අතර විපක්ෂනායක සජිත් ප්‍රේමදාස වෙසක් දින පණිවුඩයෙන් පැවසූයේ බුදුන්වහන්සේගේ ධර්මය සමස්ත ලෝක සත්වයාටම අනන්‍ය වූ මහා කරුණාවෙන් පිරිපුන් ධර්මයක් බවයි.\nබුදු දහම සැබෑ ලෙසම පිළිපදින්නේ මානව දයාවෙන් ආගමික සංහිදියාව අගය කරන්නන් බවත් විපක්ෂනායකවරයාගේ වෙසක් දින පණිඩුඩයේ සඳහන්.",
       "URL": "https://www.hirunews.lk/334286/සහයෝගයෙන්-සහ-එකමුතුකමින්-පෙළගැසෙමු-ජනාධිපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=368"
}