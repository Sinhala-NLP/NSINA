{
       "Source": "hirunews",
       "Timestamp": "Tuesday, 08 October 2019 - 13:11",
       "Headline": "ජනාධිපතිවරණයේ ඡන්ද පත්‍රිකාව අඟල් 26කින් දිගු වෙයි",
       "News Content": "ජනාධිපතිවරණය සඳහා භාවිත කරනු ලබන ඡන්ද පත්‍රිකාව අඩි 2 යි අඟල් 2 ක දිගකින් යුක්ත බව මැතිවරණ කොමිෂන් සභාව දැනුම් දෙනවා.\nඑය ඉතිහාසයේ ජනාධිපතිවරණයක් සඳහා භාවිත කිරීමට නියමිත දිගම ඡන්ද පත්‍රිකාවයි.\nමැතිවරණ කොමිෂන් සභාව නිකුත් කළ නිවේදනයක දැක්වෙන්නේ රජයේ මුද්‍රණාලයාධිපතිිනිය විසින් ආදර්ශ ඡන්ද පත්‍රිකාව මේ වනවිට ලබාදී ඇති බවයි.\nඒ අනුව උප පත්‍රිකාව සමඟ මෙවර ජනාධිපතිවරණයේ ඡන්ද පත්‍රිකාවේ සමස්ත දිග අඟල් 26 ක් එනම් අඩි 2 යි අඟල් 2 ක්.\nඋප පත්‍රිකාව ඡුන්ද පොල නිලධාරීන් සතුව තබාගන්නා අතර, ඡන්ද හිමියාට ඉතිරි කොටස හිමිවනවා.\nඒ අනුව ඡුන්ද දායකයා අතට ලැබෙන ඡන්ද පත්‍රිකාව අඩි 2 ක දිගකින් යුක්තයි.\nඅසාමාන්‍ය දිගකින් යුත් ඡුන්ද පත්‍රිකාවක් හේතු කොටගෙන සහ අපේක්ෂකයින් සංඛ්‍යාව වැඩිවීම හේතුවෙන් එක් මධ්‍යස්ථානයකට පත් කළ හැකි ඡන්දපොල නියෝජිතයින් 70 ක්, මෙන්ම ගණන් කිරීමේ නියෝජිතයින් 175 දක්වා ඉහළ දැමීමට සිදුවන බවයි මැතිවරණ කොමිසම නිකුත් කළ නිවේදනයේ වැඩිදුරටත් දැක්වෙන්නේ.\nමේ අතර කොළඹ අද පැවති මාධ්‍ය හමුවකදී පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ ජනාධිපතිවරණයේ පෝස්ටර් සහ කටවුට් ඉවත් කිරීමේ කටයුතු සඳහා රුපියල් ලක්ෂ 450 ක මුදලක් වෙන් කර ඇති බවයි.\nඑමෙන්ම පොලිතින් භාවිත කර මැතිවරණ ප්‍රචාරක කටයුතුවල නිරතවන්නන්ට එරෙහිව නඩු පැවරීමට කටයුතු කරන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/225825/ජනාධිපතිවරණයේ-ඡන්ද-පත්‍රිකාව-අඟල්-26කින්-දිගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3108"
}