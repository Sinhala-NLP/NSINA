{
       "Source": "hirunews",
       "Timestamp": "Saturday, 28 August 2021 - 12:52",
       "Headline": "ආර්ථික මධ්‍යස්ථාන අද විවෘතයි (වීඩියෝ)",
       "News Content": "මේ අතර, දිවයින පුරා සියලු‍ ආර්ථික මධ්‍යස්ථාන තොග වෙළදාම සඳහා පමණක් අද සහ හෙට දිනවල දී විවෘත ව පවතිනවා.\nඅප වාර්තාකරුවන් සඳහන් කළේ අද පෙරවරුවේ සිට ම සෞඛ්‍ය මාර්ගෝපදේශවලට අනුව වෙළඳුන්  සහ ගොවීන් විශාල ලෙස ආර්ථික මධ්‍යස්ථාන වෙත පැමිණෙමින් සිටින බවයි.\nදඹුල්ල ආර්ථික මධ්‍යස්ථානය අසල ද දිගු ලොරි රථ පෝලිම් නිරීක්ෂණය වන බව හිරු දඹුල්ල ප්‍රාදේශීය වාර්තාකරු සඳහන් කළා.\nපවතින කොරෝනා ව්‍යාප්තිය සැලකිල්ලට ගනිමින් දැනට ක්‍රියාත්මක නිරෝධායන ඇඳිරිනීතිය ලබන මස 6 වන සඳුදා තෙක් දීර්ඝ කිරීමට රජය තීරණය කළේ, කොරෝනා මර්දන ජනාධිපති කාර්ය සාධක බලකය ඊයේ රැස් වූ අවස්ථාවේදි යි.\nනිරෝධායන ඇඳිරි නීතිය දීර්ඝ කළ ද අත්‍යවශ්‍ය සේවා සහ අනෙකුත් අත්‍යවශ්‍ය කටයුතු බාධාවකින් තොර ව පවත්වාගෙන යාමට අවසර හිමිවනවා.",
       "URL": "https://www.hirunews.lk/280787/ආර්ථික-මධ්‍යස්ථාන-අද-විවෘතයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1726"
}