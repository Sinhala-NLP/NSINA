{
       "Source": "hirunews",
       "Timestamp": "Thursday, 25 August 2022 - 9:49",
       "Headline": "ඉන්දීය ක්‍රිකට් කණ්ඩායමේ පුහුණුකාර ධුරය VVS ලක්ෂ්මන්ට",
       "News Content": "2022 ආසියානු කුසලානය සඳහා තාවකාලික ප්‍රධාන පුහුණුකරු VVS ලක්ෂ්මන් ලෙස නම් කර ඇති බව ඉන්දීය ක්‍රිකට් පාලක මණ්ඩලය නිවේදනය කරනවා.\nඒ ඉන්දීය ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කළ හිටපු ඉන්දීය සුපිරි ක්‍රිකට් ක්‍රීඩක රාහුල් ඩ්‍රාවිඩ්ට කොවිඩ් ආසාදනය වීම හේතුවෙන්.\nඒ අනුව ඉන්දීය, ජාතික ක්‍රිකට් ඇකඩමියෙහි ප්‍රධාන පුහුණුකාර ධුරය දරණ VVS ලක්ෂ්මන්, එක්සත් අරාබි එමීර් රාජ්‍යයේහි පැවැත්වීමට නියමිත ආසියානු කුසලාන තරගාවලිය සඳහා ඉන්දීය කණ්ඩායමේ අන්තර්කාලීන ප්‍රධාන පුහුණුකරු බවට පත් කර තිබෙනවා.\nකෙසේ නමුත් ප්‍රධාන පුහුණුකාර ධුරයේ කටයුතු කළ රාහුල් ඩ්‍රාවිඩ්ගේ කොවිඩ් පරීක්ෂණය ඍණාත්මක වූ පසු නැවත ඉන්දීය කණ්ඩායම හා එක් වන බවයි ඉන්දීය ක්‍රිකට් පාලක මණ්ඩලය වෛද්‍ය කණ්ඩායම සඳහන් කරන්නේ.",
       "URL": "https://www.hirunews.lk/313666/ඉන්දීය-ක්‍රිකට්-කණ්ඩායමේ-පුහුණුකාර-ධුරය-vvs-ලක්ෂ්මන්ට",
       "Category": "Local News",
       "Parent URL": "https://www.hirunews.lk/local-news.php?pageID=916"
}