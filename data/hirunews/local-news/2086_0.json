{
       "Source": "hirunews",
       "Timestamp": "Tuesday, 16 March 2021 - 7:55",
       "Headline": "ඝාතකයෙකුගේ නිවසකට කිලිනොච්චියේදී ගිනි තබයි",
       "News Content": "ආදර සම්බන්ධතාවයක් මුල් කර ගනිමින් කිලිනොච්චියේ රාමනාදන්පුර ගම්මානයේ පාසල් සිසුවෙකු ඝාතනය කළ බවට චෝදනා එල්ල වූ සැකකරුවෙකුගේ නිවසට ඊයේ (15) කිසියම් පිරිසක් ගිනි තබා තිබෙනවා.\nපසුව පොලීසිය සහ ප්‍රදේශවාසීන් එක්ව ගින්න මැඬ පැවැත්වීමට කටයුතු කළ ද ගින්නෙන් මුළු නිවසටම හානි සිදුව ඇති බවයි වාර්තා වන්නේ.\nඅදාළ පාසල් සිසුවා ඝාතනය කර තිබුණේ පාසල් සිසුවියක් සමඟ ප්‍රේම සබඳතාවක් පවත්වා ගැනීම හේතුවෙන් උරණ වූ එම සිසුවියගේ ඥාතියෙකු විසින් බවටයි පොලීසිය සැක පළ කරන්නේ.\nඑම ඥාතියා මේ වන විට අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබෙනවා.\nඑමෙන්ම, ඔහුගේ නිවසට ගිනි තැබූ පුද්ගලයා සොයා පොලීසිය මේ වන විටත් විමර්ශනයක් ක්‍රියාත්මකයි.",
       "URL": "https://www.hirunews.lk/265455/ඝාතකයෙකුගේ-නිවසකට-කිලිනොච්චියේදී-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=2086"
}