{
       "Source": "hirunews",
       "Timestamp": "Friday, 15 October 2021 - 7:56",
       "Headline": "සත්ත්ව ආහාර ආනයනයට පියවර",
       "News Content": "මෙරට සත්ත්ව ආහාර හිඟයට විසඳුමක් ලෙස සත්ත්ව ආහාර ආනයනය කිරීමට කටයුතු සූදානම් කර ඇති බව කිරි, බිත්තර, ගොවිපොළ සංවර්ධන හා පශු සම්පත් රාජ්‍ය අමාත්‍ය ඩී.බී හේරත් පවසනවා.\nහිරු ප්‍රවෘත්ති අංශයට අදහස් දක්වමින් රාජ්‍ය අමාත්‍යවරයා ප්‍රකාශ කළේ, ඊට අදාළ කැබිනට් අනුමැතියද මේ වන විට ලැබී ඇති බවයි.\nමෙම වැඩපිලිවෙළ යටතේ බඩ ඉරිඟු, තිරිඟු සහ බාර්ලි ඇතුළු මෙරට සත්ත්ව ගොවිපොළවල ප්‍රධාන වශයෙන් යොදා ගැනෙන සත්ත්ව ආහාර ඕස්ටේ්‍රලියාව, නවසීලන්තය සහ යුරෝපීය රටවලින් ආනයනය කිරීමට නියමිතයි.\nඑම සත්ව ආහාර ආනයනය කිරීමට පෞද්ගලික සමාගම් සමඟ එකඟතාවන්ට ද එළඹ ඇති බව රාජ්‍ය අමාත්‍ය ඩී.බී හේරත් සඳහන් කළා.\nඑමෙන්ම දේශීයව නිෂ්පාදිත කිරිපිටිවල මිල සහ දේශීය කිරි නිෂ්පාදනය වැඩිදියුණු කිරීම සඳහා ගෙන ඇති පියවර සම්බන්ධයෙන්ද රාජ්‍ය අමාත්‍යවරයා වැඩිදුරටත් මෙලෙස අදහස් පළ කළා.",
       "URL": "https://www.hirunews.lk/285027/සත්ත්ව-ආහාර-ආනයනයට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1628"
}