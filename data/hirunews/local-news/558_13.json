{
       "Source": "hirunews",
       "Timestamp": "Saturday, 04 February 2023 - 14:28",
       "Headline": "නාවික හමුදාව ජාතිය වෙනුවෙන් උත්තමාචාර පිරිනමයි (වීඩියෝ)",
       "News Content": "75 වන නිදහස් දින සැමරුම් උළෙලට සමගාමීව නාවික හමුදාව විසින් සාම්ප්‍රදායානුකූලව ජාතිය වෙනුවෙන් සිදු කරන ආචාර වෙඩි මුරය පැවැත්වීම අද (04) දහවල් සිදුවුණා.\nඒ ගාලු මුවදොර පිටියට නුදුරින් වූ ගැඹුරු මුහුදේ නැංගුරම් ලා තිබූ ගජබාහු නෞකාවේ සිටයි.\nඑහිදී ආචාර වෙඩි මුර 25 ක් පිරිනැමුණු බව නාවික හමුදා මාධ්‍ය ඒකකය සඳහන් කළා.\n1948 වසරේ සිට නාවික හමුදාව සෑම නිදහස් දිනයකදීම මෙලෙස ජාතිය වෙනුවෙන් ආචාර වෙඩි මුර පැවැත්වීම සිදු කරනු ලබනවා.\nජාතික නිදහස් දින සමරු උළෙලේ අවසානය සළකුණු වන්නේ ද එම කටයුත්තෙන්.",
       "URL": "https://www.hirunews.lk/326648/නාවික-හමුදාව-ජාතිය-වෙනුවෙන්-උත්තමාචාර-පිරිනමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=558"
}