{
       "Source": "hirunews",
       "Timestamp": "Tuesday, 01 June 2021 - 10:22",
       "Headline": "කාබනික පොහොර  ආනයනයටත් රජය සැරසෙයි (වීඩියෝ)",
       "News Content": "ඉදිරි මහ කන්නයේ හෙක්ටෙයාර පන් ලක්ෂයක් සඳහා අවශ්‍ය කාබනික පොහොර ජාත්‍යන්තර තරඟකාරී ප්‍රසම්පාදන ක්‍රමවේදයන්ට අනුව ආනයනය කිරීමට රජය තීරණය කර තිබෙනවා.\nමේ අනුව රජයට අයත් පොහොර සමාගම් මඟින් අදාළ පොහොර තොග ආනයනකර ගොවිජන සේවා දෙපාර්තමේන්තුව හරහා ගොවීන් වෙත බෙදා දීමටයි රජය තීරණය කර ඇත්තේ.\nඑමෙන්ම අනෙකුත් බෝග හෙක්ටෙයාර හය ලක්ෂයකට පමණ අවශ්‍ය කාබනික පොහොර ද අදාල බෝග වලට අනුකූලවන පරිදි මෙරටට ආනයනය කිරීමට බලපත්‍ර හිමි සමාගම් වෙත ලබාදීමටත් කැබිනට් මණ්ඩල අනුමතිය ලැබී තිබෙනවා.\nමහ කන්නය සඳහා හෙක්ටයාර දෙලක්ෂ 24,000 කට අවශ්‍ය කාබනික පොහොර දේශීයව සපයා ගැනීමටත්, තවත් හෙක්ටයාර ලක්ෂයක් සඳහා අවශ්‍ය කාබනික පොහොර හඳුනාගනු ලබන ගොවීන් වෙත අවශ්‍ය පහසුකම් ලබාදීමෙන් අනතුරුව නිෂ්පාදනය කිරීමටත් සැළසුම් කර ඇති බව කෘෂිකර්ම අමාත්‍යාංශය කියා සිටියා.",
       "URL": "https://www.hirunews.lk/273042/කාබනික-පොහොර-ආනයනයටත්-රජය-සැරසෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1915"
}