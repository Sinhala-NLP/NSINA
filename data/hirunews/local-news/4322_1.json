{
       "Source": "hirunews",
       "Timestamp": "Thursday, 14 September 2017 - 20:05",
       "Headline": "වරදක් කළේ නැතැයි අරුන්දික කියයි",
       "News Content": "නියෝජ්‍ය අමාත්‍ය ධුරයෙන් ඉවත් කිරීම සහ ඊයේ පැවති කැබිනට් තීරණ දැනුම්දීමේ මාධ්‍ය හමුවේදී පළ වූ අදහස් පිළිබදව දැනුම්වත් කිරීම සදහා පාර්ලිමේන්තු මන්ත්‍රී අරුන්දික ප්‍රනාන්දු අද (14) කොළඹදී මාධ්‍ය හමුවක් කැදවා තිබුණා.\nමන්ත්‍රීවරයා මුදල් සම්බන්ධ මත ගැටුමක් මත නියෝජ්‍ය අමාත්‍ය ධුරයෙන් ඉවත් කළේ ද යන්න පිළිබදව ඊයේ කැබිනට් තීරණ දැනුම්දීමේ මාධ්‍ය හමුවේදී නැගුණු ප්‍රශ්නවලට සම කැබිනට් ප්‍රකාශක අමාත්‍යවරුන් වන රාජිත සේනාරත්න සහ දයාසිරි ජයසේකර අදහස් පළ කළා.\nකෙසේ වෙතත්, අද පැවති මාධ්‍ය හමුවේදී පාර්ලිමේන්තු මන්ත්‍රී අරුන්දික ප්‍රනාන්දු ඒ පිළිබදව මාධ්‍යවේදීන් නැගූ ප්‍රශ්නවලට මෙලෙස පිළිතුරු ලබා දුන්නා.\n‘‘ප්‍රශ්නය - ඇමතිතුමා මොකක්ද මේ රාජිත ඇමතිතුමා කියන කෝට් 25 කතාව....?\nපිළිතුර - මම මේ අද උදේ ලෑස්ති වුණේ පිටකොටුවට ගිහිල්ලා කෝටි 25 ක් හරියට ගණන් කරන්න එපැයි, ගණන් කරන මැෂිමක් සල්ලි වලට ගන්න. විකාර කතා කරන්නේ ඔය කැබිනට් මාධ්‍ය සාකච්ඡාව අර ඉස්සර අපේ චිත්‍රපටිවල හිටපු ෆ්‍රෙඞී සිල්වා මොනවා හරි කියන කොට ඉන්නවනේ හිනාවෙන්න, ඉතින් මම හිතන්නේ අන්තිම පහත් තත්ත්වයට වැටිලායි කියලා. අපි මුදලට ආශාවෙන් රට ජාතිය පාවලා දෙන්නේ නෑ. අපි එහෙම අය නෙමෙයි, අපිත් මේ තනතුරු අරගෙන ටික කාලයක් යනකොට අපිට තේරුණා මේ ආණ්ඩුව යන ගමන් මාර්ගය වැරදීයි කියලා.ඒ ගමන් මාර්ගය ගැන තමයි අපි කතා කළේ. මේ පක්ෂ දෙකේම හොඳ අය ඉන්නවා.හැබැයි එක කණ්ඩායමක් මේ ආණ්ඩුව සම්පුර්ණයෙන්ම විනාශ කරනවා. මේ කළකිරිම තියෙන්නේ ජනාධිපතිතුමා ගැනවත් ශ්‍රි ලංකා නිදහස් පක්ෂය ගැනවත් නෙමෙයි, මේ කළකිරිම තියෙන්නේ ආණ්ඩුව ගැන, ඉදිරි කාලයේදී මේ ආණ්ඩුව පෙරළන්න කරන්න පුළුවන් හැම දේම කරනවා. අපි ජනාධිපතිතුමාටත් කිව්වා ජනාධිපතිතුමාවත් මේ අය විනාශ කරනවා. දෙකඩවෙලා ඉන්න ශ්‍රිලංකා නිදහස් පක්ෂය එකතු කරන්න ඔින කියන තැන අපි ඉන්නවා එකතු කරන්න පුළුවන් හැම දේම අපි කරනවා.ඒ එකතු කරන ශ්‍රි ලංකා නිදහස් පක්ෂය තුළ ඊළඟ ජනාධිපතිවරණයට මෛත්‍රීපාල සිරිසේන මැතිතුමා මහින්ද රාජපක්ෂ මැතිතුමාගේ ආශිරිවාදයත් ඇතුව ඒ කණ්ඩායමේ සම්පුර්ණ කැමැත්ත ඇතුව එනවනම් අපේ කිසිම විරුද්ධත්වයක් නැහැ අපි එකට සම්පුර්ණයෙන් වැඩ කරනවා. සමහරක් අයගේ සැබැ උවමනාව තමයි ඊළඟ ජනාධිපතිවරනයෙදී රනිල් වික්‍රමසිංහ මහත්තයා ජනාධිපති කරන්න.\nප්‍රශ්නය - පුවත්පත්වල සදහන් කරලා තිබුණා ඔබ හිටපු නියෝජ්‍ය ඇමති, අද මන්ත්‍රී හෙට ආයෙත් ඇමති කියලා......?\nපිළිතුර - නෑ....ඊයේ ජනාධීපතිතුමා මුණ ගැහෙන්න ප්‍රධානතම හේතුව තමයි ආරක්ෂක නිලධාරින් සම්බන්ධයෙන් මට ගැටලූවක් ඇවිල්ලා තියෙනවා. ඔහු මට මේ තනතුර දුන්නා. ඉතින් ජනාධිපතිතුමාට කතා කළා. උත්සවයට එන්න කිව්වා. මම ඒ උත්සවයට ගියා. ඒකෙ කිසිම ගැටලූවක් නැහැ. හැබැයි ඒකෙන් කියන්නේ නෑ, මේ ආණ්ඩුව පෙරළන එක නතර කරනවා කියලා. ඒකෙන් කියන්නේ නෑ ඇමතිකම් ගන්න යනවා කියලා.\nප්‍රශ්නය - ඔබ සමාව ගත්තද ජනාධිපතිතුමාගෙන්.......?\nපිළිතුර - මට සමාව ගන්න දෙයක් නෑ මම මොකක්ද කරපු වැරැද්ද මම සහ අපේ කණ්ඩායමක් දිගින් දිගටම කිව්වේ මේ ආණ්ඩුව වැරදියි කියලා. සාධාරණ විවේචනයක් කළේ. දැන් පැත්තකින් බැඳුම්කරයෙන් කොමිසමක් දාලා තියනවා කොමිසමක් දාලා. දැන් ඒ කොමිසම යනවා. අනික් පැත්තෙන් ගත්තම පළිගැනිම සදහා සමහරක් ආයතන සම්පුර්ණයෙන් මෙහෙය වනවා. ඊළඟ ගත්තම ආර්ථික වැඩපිළිවෙලක් නැහැ ආර්ථිකය කඩා ගෙන වැටිලා මිනිස්සු ඉතාමත් අමාරු තත්ත්වයෙන් ඉන්නේ. සංවර්ධන වැඩසටහන් වලින් අධිවේගි මාර්ග වලින් පවා ගසා කන්න හොරකම් කරන තත්ත්වයට පත්වෙලා. ඉතින් මෙහෙම ආණ්ඩුවක් සයිටම් අර්බුදය වුණත් කලින් විසඳ ගන්න තිබුණු එකක්, දැන් උඩු දුවලා තියෙන්නේ. පාර්ලිමේන්තුවට පළාත් සභාව සම්බන්ධයෙන් පනත ඇත්තටම ගෙන්නේ ඡුන්දයක් තියන්න බය හින්දා. වෙන මොනවත් හින්දා නෙමෙයි. ආණ්ඩුව පෙරළන්න බලාගෙන ඉන්නේ මේ විපක්ෂයේ අය විතරක් නෙමෙයි. එක්සත් ජාතික පක්ෂයේ අය අද එක්සත් ජාතික පක්ෂයට තියනවා. තමන්ගේ ජනතාව අවුරුදු 20 කට පස්සේ ගෙනාව ආණ්ඩුව පක්ෂය මේ විනාශකාරී ගමන යනකොට තරුණ නායකයෝ විශාල පිරිසක් ඉන්නවා කළකිරිමෙන්. මේ පක්ෂයට වෙන ඉරණම දැකලා, ඒක නිසා මේ ආණ්ඩුව පෙරළන්න මම හිතන්නේ ඉදිරි කාලයේදී ගොඩ දෙනෙක් එකතු වෙයි.\nප්‍රශ්ණය - ඔය සද්දේ ගිය ආණ්ඩුවේ දැක්කේ නැත්තේ ඇයි...?\nපිළිතුර - ගිය ආණ්ඩුවෙත් අපි සද්ද කළා. ඒ ආණ්ඩුවේ පක්ෂ රැස්වමේදී අපි දිගින් දිගටම හිටපු ජනාධිපතිතුමාට කිව්වා මේ යන විදේශ ප්‍රතිපත්තිය නිසා ලොකු විනාශයකට යනවා කියලා. මම ඒවා කතා කරපු කෙනෙක්. ආණ්ඩුව ආරක්ෂා කරන්න වගේම විවේචනය කරන්නත් කටයුතු කළා.’’",
       "URL": "https://www.hirunews.lk/170939/වරදක්-කළේ-නැතැයි-අරුන්දික-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4322"
}