{
       "Source": "hirunews",
       "Timestamp": "Monday, 28 November 2022 - 21:31",
       "Headline": "අතිසුඛෝපභෝගී මගී ප්‍රවාහන නෞකාවක් හෙට කොළඹට",
       "News Content": "ලොව සුප්‍රකට අතිසුඛෝපභෝගී මගී ප්‍රවාහන නෞකාවක් වන මේන් ෂිෆ් ෆියිව් (Mein Schiff 5) නෞකාව පළමු වරට හෙට (29) කොළඹ වරායට සේන්දු වනවා.\nහෙට උදෑසන 6:00ට කොළඹ වරායේ නැගෙනහිර පර්යන්තයේ නැංගුරම් ලෑමට නියමිත මෙම නෞකාවේ දිග මීටර් 296ක්.\nඑමෙන්ම කාර්ය මණ්ඩලයේ සේවකයින් 945ක් සමඟ එහි මගින් 2534කට පහසුකම් සැපයෙනවා.\nහෙට දිනයේ දී මෙම නෞකාවෙන් මෙරටට පැමිනෙන මගීන් සංඛ්‍යාව 2030ක්.\nමේ සම්බන්ධයෙන් ට්විටර් පණිවිඩයක් නිකුත් කරන සංචාරක අමාත්‍ය හරීන් ප්‍රනාන්දු පවසන්නේ, අතිබහුතරයක් වූ යුරෝපීය සංචාරකයින් රැසක් සමග පැමිණෙන මෙම නෞකාව එහි විශාලත්වය හේතුවෙන් කොළඹ වරායේ මගී පර්යන්තයේ නැංගුරම් ලෑමට නොහැකි බව යි.",
       "URL": "https://www.hirunews.lk/321529/අතිසුඛෝපභෝගී-මගී-ප්‍රවාහන-නෞකාවක්-හෙට-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=701"
}