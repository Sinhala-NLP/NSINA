{
       "Source": "hirunews",
       "Timestamp": "Wednesday, 06 September 2023 - 10:34",
       "Headline": "කතරගම දී අඹුසැමි යුවලක් ඝාතනය කළ දෙදෙනෙකුට සිරදඩුවම්",
       "News Content": "පවුල් ආරවුලක් මත වසර 13 කට පෙර කතරගම දේවාලේගමදී යුවලක් පහරදී තියුණු ආයුධයකින් ඇණ පහරදීමේ සිද්ධියට වරද පිලිගත් සැකකරුවන් දෙදෙනෙකුට වසර 15ක හා 30 ක බරපතල වැඩ සහිත සිරදඩුවම් නියම කර තිබෙනවා.\nහම්බන්තොට මහාධිකරණය විසින් ඊයේ මෙලෙස දඩුවම් නියම කෙරුණේ කතරගම - පෙරගිරිගම පදිංචි 65 හැවිරිදි පුද්ගලයෙකු සහ 39 හැවිරිදි පුද්ගලයන් දෙදෙනෙකුටයි.\n2010 වසරේ අගෝස්තු මස 23 වනදා කතරගම - පෙරරිගම ප්‍රදේශයේදී අදාළ අඹුසැමි යුවල ඔවුන් දෙදෙනා විසින් ඝාතනය කරනු ලැබුවේ එම යුවලගේ හතර හැවිරිදි දරුවා ද එම ස්ථානයේ සිටියදීයි.",
       "URL": "https://www.hirunews.lk/347315/කතරගම-දී-අඹුසැමි-යුවලක්-ඝාතනය-කළ-දෙදෙනෙකුට-සිරදඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=49"
}