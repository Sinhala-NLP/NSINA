{
       "Source": "hirunews",
       "Timestamp": "Friday, 09 July 2021 - 21:02",
       "Headline": "ශ්‍රී ලංකාව සහ ඉන්දියාව අතර ක්‍රිකට් තරගාවලිය කල් යයි",
       "News Content": "ශ්‍රී ලංකාව සහ ඉන්දියාව අතර පැවැත්වීමට නියමිතව තිබු එක්දින ක්‍රිකට් තරගාවලිය කල් දැමීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nඒ, ශ්‍රී ලංකා ක්‍රිකට් කණ්ඩායමේ සාමාජිකයින් දෙදෙනෙකුට කොරෝනා වෛරසය ආසාදනය වීම හේතුවෙන්.\nලබන 13 වනදා ආරම්භ වීමට නියමිතව තිබූ පළමු එක්දින ක්‍රිකට් තරගය 18 වනදා පැවැත්වීමට කටයුතු යොදා ඇති බවයි ආරංචි මාර්ග පවසන්නේ.\nජූලි මස 21 වනදා දෙවන එක්දින තරගයත් 24 වනදා තෙවන එක්දින තරගයත් පැවැත්වීමට නියමිතයි.\nමෙම තරග සියල්ල ආර්. ප්‍රේමදාස ක්‍රිකට් ක්‍රීඩාංගණයේදී පැවැත්වීමටයි කටයුතු යොදා ඇත්තේ.\nමේ අතර තරග තුනකින් යුත්‍ විස්සයි විස්ස ක්‍රිකට් තරගාවලිය ජුලි මස 26 වනදා සිට 31 වනදා දක්වා එම ක්‍රීඩාංගණයේදීම පැවැත්වෙන බව ද සඳහන්.",
       "URL": "https://www.hirunews.lk/276554/ශ්‍රී-ලංකාව-සහ-ඉන්දියාව-අතර-ක්‍රිකට්-තරගාවලිය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1830"
}