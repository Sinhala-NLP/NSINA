{
       "Source": "hirunews",
       "Timestamp": "Saturday, 31 December 2016 - 7:27",
       "Headline": "යතුරුපැදි අනතුරකින් තරුණයන් දෙදෙනෙකු මරුට (ඡායාරූප)",
       "News Content": "දක්ෂිණ අධිවේගී මාර්ගයේ පින්නදුව පිවිසුම ආසන්න නුගදුව ප්‍රදේශයේ සිදුවු රිය අනතුරකින් තරුණයන් දෙදෙනෙකු මියගොස් තිබෙනවා.\nඅද අලුයම 1.20 ට පමණ අනතුර සිදුව ඇති බවයි අප වාර්තාකරු සඳහන් කලේ.\nමෝටර් රථයක යතුරුපැදි දෙකක් ගැටීමෙන් අනතුර සිදුව තිබෙනවා.\nගාල්ලේ තිබු සංගීත ප්‍රසංගයක් නරඹා යතුරුපැදිවලින් පැමිණෙමින් සිටි තරුණයන් දෙදෙනෙකු විදේශිය ජාතිකයකු කටුනායක දක්වා රැගෙන යමින් තිබු මෝටර් රථයක ගැටී ඇතැයි සඳහන්.\nඅනතුරින් බරපතල තුවාල ලැබු තරුණයන් දෙදෙනා කරාපිටිය රෝහලට ඇතුලත් කිරීමෙන් පසු මියගොස් තිබෙනවා.\nමෙලෙස මරණයට පත්වී ඇත්තේ නරාවල ප්‍රදේශයේ පදිංචි අවුරුදු 18 ක් සහ 22 ක් වන තරුණයන් දෙදෙනෙක්.\nමෝටර් රථයේ රියදුරා ද බරපතල තුවාල ලබා ඇතැයි සඳහන්.\nමියගිය තරුණයන් දෙදෙනාගේ මෘත ශරීර කරාපිටිය රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.\nඅක්මීමණ පොලිසියයි විමර්ශණ මෙහෙයවන්නේ.\nඡායාරූප - අක්මීමන අමිල මදුෂංක",
       "URL": "https://www.hirunews.lk/150946/යතුරුපැදි-අනතුරකින්-තරුණයන්-දෙදෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4730"
}