{
       "Source": "hirunews",
       "Timestamp": "Friday, 26 February 2021 - 19:11",
       "Headline": "අල්ලපු වත්තේ කැපූ කිතුල් ගසකට යටවී වැලිපැන්නේ කාන්තාවක් මියයයි",
       "News Content": "අසල්වැසි ඉඩමක සිට කැපූ කිතුල් ගසකට යටවීමෙන් වැලිපැන්න - ගබඩාහන්දිය ප්‍රදේශයේ නිවසක සිටි කාන්තාවක් අද ජිවිතක්ෂයට පත්වුණා.\nඇය 52 හැවිරිදි වියේ පසුවන බවයි පොලීසිය ප්‍රකාශ කළේ.\nඇය පදිංචි ඉඩමට යාබද ඉඩමේ හිමිකරු තවත් දෙදෙනෙකු සමඟ එක්ව කිතුල් ගස කපා ඇති අතර ඔවුන් එය අඩක් කපා ඔවුන්ගේ ඉඩම දෙසට කඹයක් ආධාරයෙන් ඇදීමට උත්සාහ කළත් ගස අනෙක් ඉඩමට ඇද වැටී තිබෙනවා.\nඑම අවස්ථාවේ අදාළ ඉඩමේ ළිඳක දියනාමින් සිටි මෙම කාන්තාව ගසට යටවී ඇති අතර බරපතල තුවාල ලැබූ ඇය රෝහල් ගත කරන විටත් මියගොස් සිටියා. ගස කැපූ තිදෙනා මේ වනවිට අත්අඩංගුවට ගෙන තිබෙනවා.",
       "URL": "https://www.hirunews.lk/263758/අල්ලපු-වත්තේ-කැපූ-කිතුල්-ගසකට-යටවී-වැලිපැන්නේ-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2123"
}