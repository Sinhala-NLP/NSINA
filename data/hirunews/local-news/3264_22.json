{
       "Source": "hirunews",
       "Timestamp": "Friday, 05 July 2019 - 17:11",
       "Headline": "මැතිවරණ කොමිසමේ සභාපති සහ ජ්‍යෙෂ්ඨ පොලිස් නිලධාරින් අතර හමුවක්",
       "News Content": "මැතිවරණ කොමිසමේ සභාපති මහින්ද දේශප්‍රිය සහ ජ්‍යෙෂ්ඨ පොලිස් නිලධාරින් අතර, විශේෂ සාකච්ඡාවක් අද පැවැත්වුණා.\nඒ රාජගිරියේ පිහිටි මැතිවරණ කොමිෂන් සභාවේදීයි.\nවැඩබලන පොලිස්පති චන්දන වික්‍රමසිංහ ඇතුළු ජ්‍යෙෂ්ඨ පොලිස් නිලධාරින් කිහිපදෙනෙකු මෙම සාකච්ඡාවට එක්ව සිටි බව හිරු වාර්තාකරු කියා සිටියා.\nඉදිරියේදී පැවැත්වෙන මැතිවරණයකදී පොලීසිය ක්‍රියා කළ යුතු ආකාරය පිළිබදව මෙහිදී මූලික වශයෙන් සාකච්ඡා කළ බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කළේ.",
       "URL": "https://www.hirunews.lk/219716/මැතිවරණ-කොමිසමේ-සභාපති-සහ-ජ්‍යෙෂ්ඨ-පොලිස්-නිලධාරින්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3264"
}