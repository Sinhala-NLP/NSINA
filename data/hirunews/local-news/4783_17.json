{
       "Source": "hirunews",
       "Timestamp": "Wednesday, 23 November 2016 - 16:17",
       "Headline": "ඉදිරි දින දෙකේදී කාලගුණයේ වෙනසක්",
       "News Content": "ඉදිරි දින දෙක තුල උතුරු පළාතේ වැසි තත්වය තාවකාලිකව තරමක් දුරට අඩුවනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනැගෙනහිර / ඌව සහ දකුණු පළාත්වල තැනින් තැන වැසි හෝ ගිගුරුම් සහිත වැසි ඇතිවන බවයි දෙපාර්තමේන්තුව නිවේදනය කලේ.\nසෙසු ප්‍රදේශවල සවස 2 න් පසු වැසි හෝ ගිගුරුම් සහිත වැසි ඇතිවනවා.\nවිශේෂයෙන් බස්නාහිර / සබරගමුව / ඌව සහ දකුණු පළාත්වල මිලිමීටර් 75 ට වඩා තද වැසි ද ඇතිවිය හැකියි.\nඑමෙන්ම බස්නාහිර / සබරගමුව / මධ්‍යම සහ දකුණු පළාත්වල ඇතැම් ප්‍රදේශවලට උදය කාලයේ මිහිදුම් තත්වයක් ද අපේක්ෂා කෙරෙනවා.\nඅකුණු අනතුරු අවම කරගැනීම පිළිබඳව දැඩි අවධානයෙන් කටයුතු කරන ලෙසද ඔවුන් මහ ජනතාවගෙන් ඉල්ලීමක් කළා.\nමේ අතර කාලගුණ විද්‍යා දෙපාර්තමේන්තුව ප්‍රකාශ කලේ අද උදෑසන 8.30 ට අවසන් වු පැය 24 තුල උපරිම වර්ෂාපතනය වාර්තාවී ඇත්තේ කිලිනොච්චි ප්‍රදේශයෙන් බවයි.\nඒ මිලිමීටර් 116.3ක්.",
       "URL": "https://www.hirunews.lk/148177/ඉදිරි-දින-දෙකේදී-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4783"
}