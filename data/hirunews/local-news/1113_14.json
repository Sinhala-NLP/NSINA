{
       "Source": "hirunews",
       "Timestamp": "Tuesday, 07 June 2022 - 11:56",
       "Headline": "ගිනිඅවි සහ ජිවඋන්ඩ රැගෙන රක්ෂිතයකට ඇතුළු වූ දෙදෙනකු අත්අඩංගුවට",
       "News Content": "විශේෂ කාර්‍ය බලකා නුවරඑළිය කඳවුරේ නිලධාරින් විසින් ඊයේ (06) වැටලීමක් සිදු කර තිබෙනවා.\nඒ, අඹගස්දෝව පොලිස් වසමේ පේරවැල්ල, බෝඹුරුඇල්ල රක්ෂිතයේ දී.\nඑහි දී බලපත්‍ර නොමැති ව ෂොට්ගන් වර්ගයේ ගිනිඅවියක් හා බෝර 12 ජීව උණ්ඩ සන්තකයේ තබාගෙන බෝඹුරුඇල්ල රක්ෂිතයට අනවසරයෙන් ඇතුළු වී සිටි හග්ගල හා හුළංකපොල්ල ප්‍රදේශයේ පදිංචි පුද්ගලයන් දෙදෙනකු අත් අඩංගුවට ගෙන ඇති බව යි සඳහන් වන්නේ.\nසැකකරුවන් වයස අවුරුදු 39 හා 45 යන වයස්වල පසුවන්නන්.\nවැඩිදුර විමර්ශන කටයුතු අඹගස්දෝව පොලිසිය විසින් මෙහෙයවනු ඇති.\nඅත්අඩංගුවට ගත් භාණ්ඩ\nෂොට්ගන් අවි 01යි\nබෝර 12 ජීව උණ්ඩ 08යි\nවිදුලි පන්දම් 02යි",
       "URL": "https://www.hirunews.lk/306449/ගිනිඅවි-සහ-ජිවඋන්ඩ-රැගෙන-රක්ෂිතයකට-ඇතුළු-වූ-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1113"
}