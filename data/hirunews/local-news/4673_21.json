{
       "Source": "hirunews",
       "Timestamp": "Tuesday, 07 February 2017 - 7:54",
       "Headline": "සරසවි අනධ්‍යයන සේවකයන් වැඩ වර්ජනයක",
       "News Content": "අද දිනයේදී පැවැත්වීමට නියමිත සංකේත වර්ජනයෙන් විසඳුම් නොලැබුණහොත් දීර්ඝ කාලීනව වෘත්තීය ක්‍රියාමාර්ගයකට එළඹීමට තීරණය කර ඇති බව විශ්වවිද්‍යාල වෘත්තීය සමිති ඒකාබද්ධ කමිටුව පවසනවා.\nඉල්ලීම් කිහිපයක් මුල් කර ගනිමින් විශ්වවිද්‍යාලවල අනධ්‍යයන සේවක මණ්ඩලය අද දිවයින පුරා විශ්වවිද්‍යාල 14ක සංකේත වැඩවර්ජනයක් දියත් කිරීමට තීරණය කර තිබෙනවා.\nඑහි සම සභාපති එඩ්වඞ් මල්වත්තගේ සඳහන් කළේ අද දිනයේදී විසඳුම් නොලැබුණහොත් එළඹෙන 15 වැනිදායින් පසු අඛන්ඩ වෘත්තීය ක්‍රියාමාර්ගයකට එළඹීමට කටයුතු කරන බවයි.",
       "URL": "https://www.hirunews.lk/153839/සරසවි-අනධ්‍යයන-සේවකයන්-වැඩ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=4673"
}