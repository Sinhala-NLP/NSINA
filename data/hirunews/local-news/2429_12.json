{
       "Source": "hirunews",
       "Timestamp": "Saturday, 26 September 2020 - 9:55",
       "Headline": "බොලිවුඞ් සිනමා නළු රාජ්පුත් ඝාතනය කර ඇති බවට නව ආන්දෝලනයක්",
       "News Content": "දිවි නසාගත් බවට ප්‍රකාශ වූ ඉන්දීය සිනමා නළු සුෂාන්ත් සිං රාජ්පුත් ගෙළ සිරකර මරා දමා ඇති බවට වෝහාරික පරික්ෂණවලින් තහවුරු වී ඇතැයි ඔහුගේ පවුලේ නීතීඥ විකාස් සිං පවසනවා.\nට්විටර් පණිවුඩයක් නිකුත් කරමින් ඔහු සඳහන් කළේ මුම්බායි පොලීසිය ඒ පිළිබඳව අවධානයක් යොමු කර නොමැති බවයි.\nරාජ්පුත් දිවි හානිකරගෙන ඇති බව ප්‍රකාශ වුවත්, ඔහු ගෙළ සිර කර මරා දමා ඇති බවට සාක්ෂි පවතින්නේ යැයි ඉන්දීය වෛද්‍ය විද්‍යා ආයතනයේ විශේෂඥ වෛද්‍යවරයෙකු තමා වෙත පැවසූ බවද විකාස් සිං වැඩිදුරටත් සඳහන් කළා.\nකෙසේ නමුත් මරණ පරීක්ෂණ ප්‍රතිඵල සහ මුම්බායි පොලීසිය පවසන අන්දමට පසුගිය ජූනි 14 වනදා සුෂාන්ත් සිං රාජ්පුත් සිය නිවහනේදී දිවි හානිකරගෙන ඇති අතර ඔහු මානසික අවපීඩනයෙන් පෙලුනු තැනැත්තෙක්.\nඑමෙන්ම රාජ්පුත්ට මත්ද්‍රව්‍ය සැපයූ බවට චෝදනා කරමින් ඔහුගේ අවසන් කළ පෙම්වතිය වූ රියා චක්‍රබෝර්ති සහ ඇගේ සොහොයුරු ෂෝවික් ඇතුලු 15 දෙනෙකු මේ වනවිට රක්ෂිත බන්ධනාගාර ගතව පසුවනවා.\nමුම්බායි පොලීසිය මෙන්ම ඉන්දීය මත්ද්‍රව්‍ය පාලන කාර්යාංශය, සුෂාන්ත් සිං රාජ්පුත් මරණයට සම්බන්ධ මත්ද්‍රව්‍ය ජාලය පිළිබඳ විමර්ශන සඳහා බොලිවුඞ් සුපිරි තරු රැසක්ම කැඳවා තිබෙනවා.\nඒ අනුව සිනමා නිලි දීපිකා පදුකෝන් අද උදෑසන ඒ සඳහා පැමිණි අතර, අද දිනය තුළ ශාරදා කපූර් සහ සාරා අලි ඛාන්ගෙන්ද ප්‍රශ්න කිරීමට නියමිතයි.",
       "URL": "https://www.hirunews.lk/251133/බොලිවුඞ්-සිනමා-නළු-රාජ්පුත්-ඝාතනය-කර-ඇති-බවට-නව-ආන්දෝලනයක්",
       "Category": "Local News",
       "Parent URL": "https://www.hirunews.lk/local-news.php?pageID=2429"
}