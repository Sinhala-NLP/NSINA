{
       "Source": "hirunews",
       "Timestamp": "Tuesday, 14 December 2021 - 10:33",
       "Headline": "අහුංගල්ලෙන් මුහුදු ගොස් අතුරුදන් වූ ධීවරයින් තුන් දෙනා හමුවෙයි",
       "News Content": "අහුංගල්ල - එගොඩමුල්ල ප්‍රදේශයෙන් ධීවර කටයුතු සඳහා මුහුදු ගොස් අතුරුදන්ව සිටි ධීවරයින් 3 දෙනා අද(14) උදෑසන යළි ගොඩබිමට පැමිණ තිබෙනවා.\nඔවුන්ගේ ඥතීන් සහ යාත්‍රාවේ හිමිකරු විසින් පොලීසියට පැමිණිල්ලක් ඉදිරිපත් කරමින් කියා සිටියේ, පෙරේදා දිනයේ සිට ධීවරයින් තුන් දෙනා ගමන් ගත් යාත්‍රාව අතුරුදන් වී ඇති බවයි.\nකෙසේ වෙතත්, අද උදෑසන මොවුන් යළි පැමිණ ඇති අතර මුහුදු මාර්ගය සොයා ගැනීමට අපහසුවීම නිසා මොවුන් දින දෙකක් මුහුදේ අතරමංව සිටි බව සදහන්.",
       "URL": "https://www.hirunews.lk/290955/අහුංගල්ලෙන්-මුහුදු-ගොස්-අතුරුදන්-වූ-ධීවරයින්-තුන්-දෙනා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1495"
}