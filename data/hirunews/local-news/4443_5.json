{
       "Source": "hirunews",
       "Timestamp": "Saturday, 01 July 2017 - 18:14",
       "Headline": "ජනතාවට ලැබෙන අවස්ථාවක් ගැන හිටපු ජනපති කියයි",
       "News Content": "රටේ ගැටලූ සැගවීම සදහා ආණ්ඩුව ආගම්වාදය සහ ජාතිවාදය ව්‍යාප්ත කරමින් පවතින බවට හිටපු ජනාධිපති මහින්ද රාජපක්ෂ චෝදනා කළා.\nගාල්ල - ඉමදුව ප්‍රදේශයේ ඊයේ (30) පැවති උත්සවයකට එක්වෙමින් ඔහු කියා සිටියේ රාජ්‍ය නොවන සංවිධාන කිහිපයක පිරිසක් තමන්ව සිරගත කරන ලෙස බල කරන බවයි.\nඑහෙත් එය රටේ මතය නොවන බව සදහන් කළ හිටපු ජනාධිපතිවරයා කියා සිටියේ ඔවුන්ගේ මතය වැරදි බවට එළඹෙන පළාත් පාලන මැතිවරණය තුළින් ජනතාවට පෙන්වීමට අවස්ථාවක් හිමිවනු ඇති බවයි.",
       "URL": "https://www.hirunews.lk/164863/ජනතාවට-ලැබෙන-අවස්ථාවක්-ගැන-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4443"
}