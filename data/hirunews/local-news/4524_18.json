{
       "Source": "hirunews",
       "Timestamp": "Tuesday, 09 May 2017 - 21:46",
       "Headline": "පිළියන්දල වෙඩි තැබීමකින් පොලිස් නිලධාරියෙක් මරුට",
       "News Content": "පිළියන්දල මොරටුව මාර්ගයේ රාජ්‍ය බැංකුවක් අසල සිදුවු වෙඩි තැබීමකින් පොලිස් නිලධාරියෙකු අයෙක් ජීවිතක්ෂයට පත්වී තිබෙනවා.\nතවත් 4 දෙනෙකු මෙම වෙඩි ප්‍රහාරයෙන් තුවාල ලබා ඇති බවයි පොලිසිය සඳහන් කළේ.\nපොලිස් මත්ද්‍රව්‍ය නාශක කාර්යාංශයේ නිලධාරීන් පිරිසක් ගමන් කළ මෝටර් රථයකට යතුරුපැදි දෙකකින් පැමිණි පිරිසක් ස්වයංක්‍රීය ගිනි අවිවලින් වෙඩි තබා තිබෙනවා.\nමෙම වෙඩි තැබීමෙන් අසල වෙළඳසැලක සිටි කුඩා දරුවන් දෙදෙනෙකු සහ තවත් පුද්ගලයකු ද තුවාල ලබා ඇති බවයි වාර්තා වන්නේ.\nතුවාල ලැබු ගැහැණු දරුවෙකුගේ තත්වය බරපතල බව ද සඳහන්.\nපොලිසිය කියාසිටියේ අද රාත්‍රී 8.30 ට පමණ මත්ද්‍රව්‍ය වැටලීමක් සඳහා පිළියන්දල ප්‍රදේශයට මෙම නිලධාරීන් පිරිස ගොස් ඇති බවයි.\nවැටලීම මෙහෙයවු මත්ද්‍රව්‍ය නාශක කාර්යාංශයේ පොලිස් පරීක්ෂකවරයෙකු සහ කොස්තාපල්වරයෙකු ද තුවාල ලබා කලුබෝවිල රෝහලේ ප්‍රතිකාර ලබනවා.",
       "URL": "https://www.hirunews.lk/160985/පිළියන්දල-වෙඩි-තැබීමකින්-පොලිස්-නිලධාරියෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4524"
}