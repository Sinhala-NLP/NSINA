{
       "Source": "hirunews",
       "Timestamp": "Saturday, 13 May 2023 - 15:54",
       "Headline": "හාලිඇල කරවල ගබඩාවකට සීල් තියයි (වීඩියෝ)",
       "News Content": "හාලිඇල ප්‍රදේශයෙන් ආහාරයට නුසුදුසු කරවල තොග තැම්පත් කර තිබූ ගබඩාවක් සොයාගෙන තිබෙනවා.\nහාලිඇල සෞඛ්‍ය වෛද්‍ය නිලධාරීන්ට ලද ඔත්තුවක් මත සිදු කල සෝදිසි කිරීමකදීයි අදාළ කරවල ගබඩාව සොයා ගෙන ඇත්තේ.\nඑහි තිබී ආහාරයට ගත නොහැකි කරවල විශාල ප්‍රමාණයක් පොලිසිය විසින් සිය භාරයට ගෙන තිබෙනවා.\nපොලිසිය සඳහන් කළේ නරක් වී තිබූ කරවල විශාල ප්‍රමාණයක් වේලා විකිණීමට උත්සාහ කර ඇති බවයි.\nඑමෙන්ම එම නරක් වූ කරවල වෙළදපොලට රැගෙන යමින් තිබූ ලොරි රථයක්ද අදාළ පුද්ගලයා සමඟ අත් අඩංගුවට ගැනීමට පොලිසිය සමත් වී තිබෙනවා.\nකෙසේ වෙතත් එම කරවල ගබඩාවට හා ලොරි රථයට සීල් තිබූ බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/335073/හාලිඇල-කරවල-ගබඩාවකට-සීල්-තියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=346"
}