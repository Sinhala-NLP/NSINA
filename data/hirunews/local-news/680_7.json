{
       "Source": "hirunews",
       "Timestamp": "Thursday, 08 December 2022 - 16:02",
       "Headline": "අනිද්දා පැය 10 ක කාලයක් කොළඹ ප්‍රදේශ රැසකට ජල සැපයුම අත්හිටවෙයි",
       "News Content": "අඹතලේ ජල පොම්පාගාරයේ අත්‍යවශ්‍ය නඩත්තු කටයුත්තක් හේතුවෙන් අනිද්දා පෙරවරු 10 සිට පැය 10 ක කාලයක් කොළඹ ප්‍රදේශ රැසකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nකොළඹ, දෙහිවල, ගල්කිස්ස, කෝට්ටේ, කඩුවෙල මහා නගර සභාව, මහරගම, බොරලැස්ගමුව යන ප්‍රදේශවලට පෙරවරු 10 සිට රාත්‍රී 08 දක්වා ඒ අනුව ජල සැපයුම අත්හිටුවන බවයි එම මණ්ඩලය ප්‍රකාශ කළේ.\nඑමෙන්ම කොළොන්නාව නගර සභාව, කොටිකාවත්ත, මුල්ලේරියාව, රත්මලාන සහ කටුබැද්ද යන ප්‍රදේශවලටද ජල සැපයුම අත්හිටුවන බවයි ජාතික ජලසම්පාදන හා ජලාපවහන මණ්ඩලය කියා සිටියේ.",
       "URL": "https://www.hirunews.lk/322233/අනිද්දා-පැය-10-ක-කාලයක්-කොළඹ-ප්‍රදේශ-රැසකට-ජල-සැපයුම-අත්හිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=680"
}