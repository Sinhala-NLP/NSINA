{
       "Source": "hirunews",
       "Timestamp": "Monday, 06 May 2013 - 16:16",
       "Headline": "ශ්‍රී ලාංකික ගෘහ සේවිකාවකට සිංගපූරුවේ දී සිර දඬුවම්.",
       "News Content": "සිංගප්පුරුවේ සේවයේ නියුතු ද්‍රවිඩ ජාතික ශ්‍රී ලාංකික කාන්තාවකට එරට අධිකරණයක් විසින් වසර 10ක සිර දඩුවම් නියම කර තිබෙනවා. 2009 වසරේ එවකට ඇයගේ පෙම්වතාව සිටි ඉන්දියානු ජාතික පුද්ගලයෙකු ඝාතනය කිරීමේ චෝදනාවටයි ඇයට මෙලෙස සිර දඩුවම් නියම වුණේ. මෙම කාන්තාවට සිය පෙම්වතා විසින් ඇය සේවය කරන ස්ථානයේ සිය ස්වාමියාගේ චෙක් පොත සොරකම් කර දෙන ලෙස බලපෑම් කර තිබෙනවා. ඒ, තමාට දෙමාපියන් විසින් ඉන්දියාවෙන් සොයා දුන් මනාලියක විවාහ කර ගැනීමටයි. එහිදී උරණ වූ කාන්තාව විසින් එල්ල කළ පහරකින් ඉන්දියානු ජාතික පෙම්වතා මිය ගොස් ඇති බවයි විදෙස් වාර්තා සදහන් කළේ. මෙම කාන්තාව විවාහක දෙදරු මවක් බව සඳහන්.",
       "URL": "https://www.hirunews.lk/58465/ශ්‍රී-ලාංකික-ගෘහ-සේවිකාවකට-සිංගපූරුවේ-දී-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=5993"
}