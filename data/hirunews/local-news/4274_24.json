{
       "Source": "hirunews",
       "Timestamp": "Thursday, 12 October 2017 - 20:04",
       "Headline": "ගිනි අවියක් සහ ජීව උණ්ඩ 8 ක් සමග පුද්ගලයෙකු අත්අඩංගුවට",
       "News Content": "ගිනි අවියක් සහ ජීව උණ්ඩ 8 ක් සමග ගල්කිස්ස තෙලවල ප්‍රදේශයේදී පුද්ගලයෙකු අත්අඩංගුවට ගෙන තිබෙනවා.\nසැකකරුගේ නිවසේ අල්මාරියක සගවා තිබියදී මෙම ගිනි අවිය සහ උණ්ඩ හමුවී ඇති බවයි අප වාර්තාකරු සඳහන් කළේ.\nකොළඹ අපරාධ කොට්ඨාශයට ලැබුනු තොරතුරකට අනුව මෙහෙයුම සිදුකර තිබෙනවා.\nහිටපු හමුදා සෙබලෙකු වන සැකකරු තවත් ගිනි අවියක් රුපියල් ලක්ෂ 3 කට තවත් අයෙකුට අලෙවි කර ඇති බවට ද තොරතුරු පවතින බවයි අප වාර්තාකරු කියාසිටියේ.\nමෙම පුද්ගලයා හෙට ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/173348/ගිනි-අවියක්-සහ-ජීව-උණ්ඩ-8-ක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4274"
}