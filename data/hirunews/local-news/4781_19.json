{
       "Source": "hirunews",
       "Timestamp": "Thursday, 24 November 2016 - 19:06",
       "Headline": "ඒකාබද්ධ විපක්ෂයේ චෝදනා ඇමති මලික් සමරවික්‍රම ප්‍රතික්ෂේප කරයි",
       "News Content": "මහපොළ භාරකාර අරමුදලෙන් රුපියල් මිලියන 1000 කට ආසන්න මුදලක් වංචා කිරීමට තමන් සම්බන්ධ බවට ඒකාබද්ධ විපක්ෂය එල්ල කරන චෝදනා සංවර්ධන උපායමාර්ග හා ජාත්‍යන්තර වෙළෙඳ අමාත්‍ය මලික් සමරවික්‍රම මහතා ප්‍රතික්ෂේප කරනවා.\nඅද කොළඹදී ප්‍රවෘත්ති සාකච්ඡාවක් කැඳවමින් අමාත්‍යවරයා ප්‍රකාශ කළේ සිද්ධිය සම්බන්ධයෙන් කඩිනම් පරීක්ෂණයක් පවත්වන ලෙසට තමන්ද අල්ලස් කොමිසමට ලිපියක් යොමු කරන බවයි.\nසංවර්ධන උපායමාර්ග හා ජාත්‍යන්තර වෙළෙඳ අමාත්‍ය මලික් සමරවික්‍රම මහතාට එරෙහිව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී සිසිර ජයකොඩි මහතා අල්ලස් කොමිසමට හා අපරාධ පරීක්ෂණ දෙපාර්තමේන්තුවට ඊයේ පැමිණිල්ලක් ඉදිරිපත් කළා.\nඒ, මහපොළ උසස් අධ්‍යාපන ශිෂ්‍යත්ව භාර අරමුදලෙන් රුපියල් මිලියන දහසකට ආසන්න මුදලක් වංචාකල බව පවසමින්.",
       "URL": "https://www.hirunews.lk/148258/ඒකාබද්ධ-විපක්ෂයේ-චෝදනා-ඇමති-මලික්-සමරවික්‍රම-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4781"
}