{
       "Source": "hirunews",
       "Timestamp": "Monday, 05 September 2016 - 13:29",
       "Headline": "ලෝක සෞඛ්‍ය සංවිධානයේ කලාපීය සමුළුව කොළඹදී ඇරඹෙයි",
       "News Content": "ආසියානු සහ සාක් රටවල සෞඛ්‍ය එකම ජාලයකට සම්බන්ධ කිරීමේ වැඩසටහනක් ඉදිරියේදී ක්‍රියාත්මක කරන බව අග්‍රාමාත්‍ය රනිල් වික්‍රමසිංහ පවසනවා.\nලෝක සෞඛ්‍ය සංවිධානයේ දකුණු සහ නැගෙනහිර ආසියානු කලාපයේ 69 වන කලාපීය කමිටු සමුළුවට කොළඹදී අද එක්වෙමිනුයි ඔහු මේ බව කියා සිටියේ.\nදින තුනක් පුරා පැවැත්වෙන මෙම සමුළුව සඳහා  ආසියානු රටවල් 10 ක නියෝජිතයින් එක්වනවා.\nඅද පෙරවරුවේ පැවති සමාරම්භක සැසිය සඳහා ලෝක සෞඛ්‍ය සංවිධානයේ අධ්‍යක්‍ෂ ජනරාල් මාග්‍රට් චෑම් සහ ලෝක සෞඛ්‍ය සංවිධානයේ අග්නිදිග ආසියානු කලාපීය අධ්‍යක්‍ෂ ජනරාල් පූනම් සිං මෙන්ම සෞඛ්‍ය අමාත්‍ය රාජිත සේනාරත්නද එක්ව සිටියා.",
       "URL": "https://www.hirunews.lk/142280/ලෝක-සෞඛ්‍ය-සංවිධානයේ-කලාපීය-සමුළුව-කොළඹදී-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=4892"
}