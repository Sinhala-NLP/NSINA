{
       "Source": "hirunews",
       "Timestamp": "Saturday, 03 April 2021 - 22:54",
       "Headline": "හිරු සී.අයි.ඒ. නිසා කල එළිවන දෙවනගල (වීඩියෝ)",
       "News Content": "පසුගිය කාලය පුරා දිගින් දිගටම අන්තවාදීන්ගේ ප්‍රහාරයන්ට ගොදුරු වු මාවනැල්ල ඓතිහාසික දෙවනගල විහාරස්ථානයේ වාහල්කඩ සඳහා මුල්ගල් තැබීම අද උත්සවාකාරයෙන් සිදු කෙරුණා.\nපුරා විද්‍යා ස්මාරකයක් වන දෙවනගල පුදබිම ආශ්‍රිතව මෙම ප්‍රතිසංස්කරණ කටයුතු ආරම්භ කෙරෙන්නේ හිරු සී.අයි.ඒ. හරහා අනාවරණය කිරීමෙන් අනතුරුවයි.\nමාවනැල්ල - ඓතිහාසික දෙවනගල රජමහා විහාරස්ථානයේ ඉතිහාසය මකා දැමීමට අන්තවාදීන් විසින් කලක පටන් විවිධාකාරයේ ක්‍රියාවල නිරත වන අතරතුරුයි ඒ පිළිබඳ හිරු සී.අයි.ඒ.  හරහා ඒ පිළිබදව රටට හෙළි කලේ.\nඅපගේ හෙළිදරව් කිරීම් සමග කුපිත වු අන්තවාදීන් දෙවනගල විහාරස්ථානයේ දේපළවලට අවස්ථා ගණනාවකදී හානි කිරීමට කටයුතු කර තිබුනේ මෙලෙසින්\nඑම ප්‍රහාරයන් අතරවාරයේ අද ඓතිහාසික දෙවනගල ප්‍රධාන පිවිසුමේ වාහල්කඩ ඉදිකිරීමට මුල් ගල තැබුණු අතර ඒ සදහා මහා සංඝරත්නයල ඇතුළු විශාල පිරිසක් එක්ව සිටියා.\nදෙවනගල පුදබිම බේරාගැනීම සදහා හිරු ප්‍රවෘත්ති සිදුකළ මෙහෙවර සම්බන්ධයෙන් එහිදීද අදහස් පළ කෙරුණා.",
       "URL": "https://www.hirunews.lk/267433/හිරු-සී-අයි-ඒ-නිසා-කල-එළිවන-දෙවනගල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2043"
}