{
       "Source": "hirunews",
       "Timestamp": "Saturday, 09 April 2022 - 13:07",
       "Headline": "කටුවාපිටියේ සිට කොච්චිකඩේ පල්ලියට පා ගමනක් (වීඩියෝ)",
       "News Content": "ප්‍රදේශ කිහිපයක ජනතාව අද (09) දිනයේදීත් විරෝධතා ව්‍යාපාරවල නිරත වනවා.\nඒ අනුව, ජනාධිපති කාර්යාලය අසල මේ වනවිටත් විරෝධතාවක් ක්‍රියාත්මකයි.\nසමාජ ක්‍රියාකාරින් පිරිසක් විසින් සංවිධාන කළ විරෝධතාව මේ වනවිට ජනාධිපති කාර්යාලය අසල පිහිටි විරෝධතා සඳහා වෙන් කර ඇති භූමියේ පැවැත්වෙනවා.\nමේ අතර, ජීවන වියදම ඉහළ යාමට එරෙහිව සහ පාස්කු ප්‍රහාරයට යුක්තිය - සාධාරණය ඉල්ලා ජනතා හඬ සංවිධානය, මීගමුව - ග්‍රීන් පාක් මංසන්ධියේදී සර්ව ආගමික විරෝධතාවක් අද උදෑසන සංවිධාන කර තිබුණා.\nමේ හේතුවෙන් මීගමුව - හලාවත පරණ පාර ග්‍රීන් පාක් හන්දියෙන් රථ වාහන ගමනාගමනයට බාධා එල්ල වූ බවයි අප වාර්තාකරු ප්‍රකාශ කළේ.\nඑම ස්ථානයට කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් ඊට එක්ව සිටියා.\nමේ අතර, කටුවාපිටිය ශාන්ත සෙබස්තියන් දේවස්ථානය අසල සිට කොළඹ - කොච්චිකඩේ ශාන්ත අන්තෝනි දේවස්ථානය දක්වා විරෝධතා පාගමනක් ආරම්භ කර තිබෙනවා.\nවිරෝධතාකරුවන් ශාන්ත සෙබස්තියන් දේවස්ථානයේ යාඤාවන්ට සහභාගි වී ආශිර්වාද ලබා ගැනීමෙන් අනතුරුව පාගමන ආරම්භ කළ බවයි හිරු වාර්තාකරුවන් සඳහන් කළේ.\nමේ අතර ඊයේ (08) රාත්‍රියේ මහරගම නගරයේ දි ද ජාතික ජනබලවේගය විරෝධතාවක් සංවිධාන කර තිබුණා.",
       "URL": "https://www.hirunews.lk/301554/කටුවාපිටියේ-සිට-කොච්චිකඩේ-පල්ලියට-පා-ගමනක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1241"
}