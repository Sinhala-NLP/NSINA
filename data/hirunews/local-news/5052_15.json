{
       "Source": "hirunews",
       "Timestamp": "Tuesday, 10 May 2016 - 13:25",
       "Headline": "ඒකාබද්ධ විපක්ෂයෙන් ජනපතිට ඉල්ලීම් 3ක්",
       "News Content": "වැට් බදු සංශෝධනය සම්බන්ධයෙන් ජනාධිපතිවරයා වෙත ලිඛිත ඉල්ලීම් 3 ක් ඉදිරිපත් කරන බව  ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන පවසනවා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ සියයට 15 ක් වූ වැට් බද්ද සියයට 12 දක්වා අඩු කිරීම සෞඛ්‍ය ක්ෂේත්‍රයට අදාළ බදු ඉවත් කිරීම ඇතුළු ඉල්ලීම් කිහිපයක් ඊට ඇතුළත් කෙරෙන බවයි.\nමේ අතර වැට් බදු වැඩි කිරීමට එරෙහිව ඉදිරියේදී විරෝධතා ව්‍යාපාරයක් දියත් කරන බව අද පැවති මාධ්‍ය හමුවකදී ජනතා විමුක්ති පෙරමුණු නායක අනුර කුමාර දිසානායක ප්‍රකාශ කළා.\nකෙසේ නමුත් ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවේදී අමාත්‍ය සරත් අමුණුගම ප්‍රකාශ කළේ පාරිභෝජනය වැඩි පුද්ගලයන්ට බදු බර වැඩියෙන් දැනෙන බවයි.",
       "URL": "https://www.hirunews.lk/132871/ඒකාබද්ධ-විපක්ෂයෙන්-ජනපතිට-ඉල්ලීම්-3ක්",
       "Category": "Local News",
       "Parent URL": "https://www.hirunews.lk/local-news.php?pageID=5052"
}