{
       "Source": "hirunews",
       "Timestamp": "Monday, 27 February 2023 - 11:01",
       "Headline": "ඔරුවක් පෙරළීමෙන් පුද්ගලයෙක් දියේ ගිලී අතුරුදන්",
       "News Content": "ගලේවෙල, දේවහුව ජලාශයේ ඔරුවක් පෙරළීයාමෙන් පුද්ගලයෙක් දියේ ගිලී අතුරුදන්වී තිබෙනවා.\n33 හැවිරිදි අතුරුදන් වූ පුද්ගලයා කැතිගොඩ, මිද්දෙණිය ප්‍රදේශයේ පදිංචිකරුවෙක්.\nඔහු විනෝද චාරිකාවකට සහභාගි වෙමින් සිටිය දී ජලාශයේ දිය නෑමට ගොස් මසුන් අල්ලමින් සිටි ධීවරයෙකුගේ ඔරුවක නැග තිබුණා.\nපසුව එම ඔරුවේ නැගී ජලාශයේ මැදට ගොස් සිටිය දී ඔරුව පෙරළී ඇති බවයි පොලිසිය පවසන්නේ.\nඔරුවේ ගමන්ගත් ධිවරයා සහ තවත් පුද්ගලයෙකු පිහිනා ගොඩට පැමිණ තිබෙනවා‍.\nසිද්ධිය සම්බන්ධයෙන් ගලේවෙල පොලිසිය විමර්ශන ආරම්භ කර ඇති අතර අතුරුදන් වූ පුද්ගලයා සෙවීමට දඹුල්ල පොලිස් ජීවිතාරක්ෂක නිලධාරින් කැඳවා තිබෙනවා.",
       "URL": "https://www.hirunews.lk/328459/ඔරුවක්-පෙරළීමෙන්-පුද්ගලයෙක්-දියේ-ගිලී-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=510"
}