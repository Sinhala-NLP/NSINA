{
       "Source": "hirunews",
       "Timestamp": "Sunday, 03 April 2022 - 11:05",
       "Headline": "මාලදිවයින දැඩි පරිසර දූෂණ අවදානමක",
       "News Content": "මාලදිවයින මේ වනවිට ලෝකයට වසන් කළ නොහැකි පරිසර දූෂණ අවදානමකට මුහුණදී තිබෙන බව විදෙස් මාධ්‍ය වාර්තා කළා.\nඑහි තිලෆුෂි නම් එක් දූපතක් වසර ගණනාවක් පුරා දැවෙමින් පවතින කුණු කන්දක් පෝෂණය කරන අතර, මාලදිවයින් වැසියන් එය හඳුන්වන්නේ කසළ දූපත නමින්.\nඑය අනූව දශකයේ මුල් භාගයේදී කොරල්පර සහිත පැහැදිළි කළපුවක් වූ අතර, 1992 න් පසු අපද්‍රව්‍ය මුදාහැරීමේ ස්ථානයක් බවට පත්ව තිබෙනවා.\nකසළ කළමනාකරණයේ දුර්වලතාව මෙම තත්වයට හේතු වී ඇති බවයි එරට රජයේ බලධාරීන් ප්‍රකාශ කරන්නේ.\nදිනකට කසළ ටොන් 1,200 ක් පමණ එහි මුදාහැරෙන බව ද විදෙස් වාර්තාවල වැඩිදුරටත් දැක්වෙනවා.",
       "URL": "https://www.hirunews.lk/301081/මාලදිවයින-දැඩි-පරිසර-දූෂණ-අවදානමක",
       "Category": "Local News",
       "Parent URL": "https://www.hirunews.lk/local-news.php?pageID=1253"
}