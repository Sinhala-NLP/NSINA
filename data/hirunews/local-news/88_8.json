{
       "Source": "hirunews",
       "Timestamp": "Friday, 18 August 2023 - 16:49",
       "Headline": "හැටන් කොටගල ආපනශාලා පරීක්ෂා කෙරේ",
       "News Content": "හැටන් කොටගල නගරයේ පිහිටි ආපනශාලා කොටගල සෞඛ්‍ය වෛද්‍ය නිලධාරි කාර්යාලයේ සෞඛ්‍ය වෛද්‍ය නිලධාරිවරයා ඇතුළු මහජන සෞඛ්‍ය පරික්ෂකවරුන් විසින් (18) දින හදිසි පරික්ෂාවට ලක් කෙරුණා.\nකොටගල නගරයේ ආපනශාලා අපිරිසිදු ආකාරයෙන් පවත්වාගෙන යන බවට සෞඛ්‍ය වෛද්‍ය නිලධාරි කාර්යාලය වෙත ලද පැමිණිලි කිහිපයක් මත කොටගල සෞඛ්‍ය වෛද්‍ය නිලධාරි ජේ.සුදර්ශන් ඇතුළු මහජන සෞඛ්‍ය පරික්ෂකවරුන් විසින් මෙම හදිසි පරික්ෂාව සිදු කරනු ලැබුවා.\nමෙම හදිසි පරික්ෂාවේදි කොටගල නගරයේ ඇතැම් ආපනශාලා හිමියන් විසින් පිසු ආහාර පිලියෙල කිරිමට උපයෝගි කර ගන්නා උපකරණ ඇතුළු භාජන නිසි ප්‍රමිතියෙන් නොවිම නිසා ඒවා ඉවත් කිරිමට කටයුතු කළා.\nආහාර පිසීම සෞඛ්‍ය සම්පන්නව පිලියෙල සිදු නොකරන නිසා එම ආපනශාලා හිමියන්ට එරෙහිව හැටන් මහෙස්ත්‍රාත් අධිකරණය හමුවේ නෛතික පියවර ගැනිමටත් හදිසි පරික්ෂාවට එක් වු සෞඛ්‍ය වෛද්‍ය නිලධාරිවරයා ඇතුළු මහජන සෞඛ්‍ය පරික්ෂකවරුන් පියවර ගත්තා.\nපරික්ෂාවට ලක් කල ඇතැම් ආපනශාලා වල පැවති අඩුපාඩුකම් සපුරා ගැනිමට දින 14 ක කාලයක් ලබා දුන් අතර, එම කාලය අතරතුර එම අඩුපාඩුකම් සපුරාගෙන යලිත් මහජන සෞඛ්‍ය පරික්ෂකවරුන්ගේ අධික්ෂණයට යොමු කරන ලෙසට කොටගල සෞඛ්‍ය වෛද්‍ය නිලධාරිවරයා විසින් ආපනශාලා හිමියන්ට වැඩිදුරටත් දැනුම් දුන්නා.",
       "URL": "https://www.hirunews.lk/345306/හැටන්-කොටගල-ආපනශාලා-පරීක්ෂා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=88"
}