{
       "Source": "hirunews",
       "Timestamp": "Thursday, 15 September 2022 - 15:40",
       "Headline": "නායකයන්ට දසුන්ගෙන් පාඩමක් (වීඩියෝ)",
       "News Content": "නායකයෙක් හැටියට ක්‍රීඩකයෙක්ට ලබා දිය හැකි උපරිම දේ විශ්වාසය බව ශ්‍රී ලංකා එක්දින සහ විස්සයි විස්ස නායක දසුන් ශානක පවසනවා.\nඔහු මේ බව කියා සිටියේ, අද (15) ශ්‍රී ලංකා ක්‍රිකට් ආයතනයේ පැවැති මාධ්‍ය හමුවක දී යි.\nඑහි දී ශ්‍රී ලංකා නායකයා වැඩිදුරටත් කියා සිටියේ,\n\"නායකයෙක් විදිහට ක්‍රීඩකයන්ට මට ලබා දෙන්න පුළුවන් දේ තමයි විශ්වාසය. මම හිතන්නෙ මම ඒ දේ මගේ උපරිමයෙන් ම ක්‍රීඩකයන්ට දෙනවා. මම කවදාවත් ම ක්‍රීඩකයන්ට වැරදුනා කියලා මම අසතුටු වෙන්න යන්නෙ නෑ. ක්‍රිකට් වලිදි වඩා වැදගත් වෙන්නෙ හැඟීම්. ඒ හැඟීම් හරියට කළමණාකරණය කරනවා නම් අපිට කණ්ඩායමක් ඕන තරම් දුර ගෙනියන්න පුළුවන්. තරුණ ක්‍රීඩකයන්ට වඩා වැදගත් වෙන්නෙ ඔවුන්ට ලබා දෙන විශ්වාසය. කණ්ඩායමේ ජ්‍යෙෂ්ට ක්‍රීඩකයන් නවක ක්‍රීඩකයන් වෙනුවෙන් තැබූ විශ්වාසය තමයි මේ තරගාවලියේ දී වඩා වැදගත් වන්නේ.\"\nයනුවෙන්.\nදසුන් ශානක මෙහිදී මාධ්‍යයට ද ස්තූතිය පළ කළා.\n\"මම මුලින්ම ස්තුතිවන්ත වෙන්න ඕනෙ මාධ්‍යයට මම නායකයෙක් වෙන්න කලින් මෙතනට එන්න මාධ්‍ය මට පුදුම විදිහට උදව් කරා. මාව කවුරුත් දන්නෙ නැති කාලේ මට හොඳටම මතකයි මම එස්.එස්.සී එකට ඇවිල්ලා ටී ටුවෙන්ටි මැච් එක දී ලකුණු සීයක් ගැහුවා 6 පහර 16 ක් ගහලා. ඒ වෙලාවේ මාධ්‍ය තමයි ඒක උඩට ගෙනල්ල මාව රටට අඳුන්වලා දුන්නේ. එතැනින් තමයි ගොඩක් කට්ටිය මගේ නම දැනගත්තේ. ඒ වෙලාවේ මාධ්‍ය ඉස්සරහට ඇවිල්ලා ලොකු සපෝට් එකක් මට දුන්නා මාව ප්‍රසිද්ධ කරන්න. මාධ්‍ය හරහා දෙන ඒ support එක හරහා තමයි ඒගොල්ලො ඉස්සරහට ඇවිල්ලා ජාතික කණ්ඩායම නියෝජනය කරන තැන දක්වා එන්නේ. මේ වෙලාවේ මම ඉතාම නිහතමානීව ස්තුති කරනවා මාධ්‍ය මට කරපු උදව්වලට. අපි එයාලට ලොකු ගෞරවයක් දෙන්න ඕනේ.\nසමහර අවස්ථාවල යම් යම් හිත් රිදීම් තිබුණත් මම කිසිම අවස්ථාවක මාධ්‍යයට නෑ බෑ කියල නෑ. ක්‍රිකට් සම්බන්ධව තියෙන ඕනෑම දේකට මම මාධ්‍යයට ඇවිල්ල කතා කරනවා. ඒ වගේ ම කණ්ඩායමේ අනිත් ක්‍රීඩකයෝ වෙනුවෙන්නුත් මම මාධ්‍යයට ස්තුති කරනවා අපට ලබා දුන්නු සහයෝගයට. ඒ වගේම ඉස්සරහටත් මං බලාපොරොත්තු වෙනවා මාධ්‍ය හරහා ක්‍රිකට් වලට අවශ්‍ය කරන පසුබිම හදලා දෙන්න කියලා ඒක අපිට ලොකු උදව්වක් වෙයි ක්‍රීඩාව හොඳට කරගෙන යන්න.",
       "URL": "https://www.hirunews.lk/315472/නායකයන්ට-දසුන්ගෙන්-පාඩමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=866"
}