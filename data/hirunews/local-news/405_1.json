{
       "Source": "hirunews",
       "Timestamp": "Wednesday, 19 April 2023 - 12:29",
       "Headline": "රිය අනතුරකින් එකොළොස් හැවිරිදි දරුවෙක් මරුට",
       "News Content": "මූණමල්දෙණිය කටුපොත මාර්ගයේ අංගමුව ප්‍රදේශයේ දී සිසුවෙක් ඊයේ(18) අනතුරට ලක්ව තිබෙනවා.\nමෙසේ අනතුරට ලක් වී ඇත්තේ වයස අවුරුදු 11ක් වූ වලව්වත්ත අනුක්කහේන ප්‍රදේශයේ පදිංචි පාසල් සිසුවෙක්.\nමියගිය මෙම සිසුවා පාසල් නිම වී බස් ‍රථයෙන් බැස, බස් රථයට පසු පසින් පාර මාරු වීමට යෑමේ දී කටුපොත දෙසට ධාවනය වූ ලොරි රථයක ගැටීමෙන් මෙම අනතුර සිදුව තිබෙනවා.\nඅනතුරෙන් තුවාල ලැබූ සිසුවා කුලියාපිටිය රෝහලට ඇතුලත් කරන අවස්තාවේ දී මියගොස් සිටි බවයි පොලිසිය පවසන්නේ.\nසිද්ධිය සම්බන්ධයෙන් අදාල ලොරි රථයේ රියදුරා අත්අඩංගුවට ගෙන තිබෙන අතර හෙට්ටිපොල පොලීසිය විසින් වැඩිදුර විමර්ශන කටයුතු සිදු කරනු ලබයි.\nඑමෙන්ම බිබිල හමාපොල හන්දියේ දී ද ඊයේ(18) උදෑසන සිදු වූ රිය අනතුරකින් ද කාන්තාවක් මිය ගොස් තිබෙනවා.\nතල්ලන්ද මාර්ගයේ සිට ධාවනය වූ ත්‍රීරෝද රථයක ගැටීමෙන් අනතුර සිදුව තිබෙනවා.\nමියගිය කාන්තාව 57 වයසැති බිබිල කෝකුන්නෑව ප්‍රදේශයේ පදිංචිකාරියක්.\nමෘත දේහය බිබිල රෝහලේ තැම්පත් කර ඇති අතර බිබිල පොලීසිය වැඩිදුර විමර්ශන කටයුතු සිදු කරනවා.",
       "URL": "https://www.hirunews.lk/332905/රිය-අනතුරකින්-එකොළොස්-හැවිරිදි-දරුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=405"
}