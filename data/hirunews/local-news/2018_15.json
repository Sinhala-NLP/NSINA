{
       "Source": "hirunews",
       "Timestamp": "Thursday, 15 April 2021 - 15:05",
       "Headline": "පැළ සිටුවීමේ නැකතට රෝපණය කිරීමට අගමැතිගෙන් පරිසර ඇමතිට සුදු සඳුන් පැළයක්",
       "News Content": "හෙටට යෙදෙන පැළ සිටුවීමේ නැකතට රෝපණය කිරීම සඳහා අග්‍රාමාත්‍ය මහින්ද රාජපක්ෂ විසින් සුදු සඳුන් පැළයක් පරිසර අමාත්‍ය මහින්ද අමරවීරට කාල්ටන් නිවසේදී අද ප්‍රදානය කළා.\nසිංහල අලුත් අවුරුදු නැකැත් චාරිත්‍රයේ පැළ සිටුවීම හෙට පූර්වභාග 6.40 ට නැගෙනහිර බලා සිදුකළ යුතු බව දැක්වෙනවා.\nපැළ සිටවීමේ නැකත් චාරිත්‍රයේ ප්‍රධාන උත්සවය පරිසර අමාත්‍ය මහින්ද අමරවීරගේ අගුණුකොළපැලැස්සේ පිහිටි නිවස කේන්ද්‍ර කරගනිමින් පැවැත්වෙන බවයි අග්‍රාමාත්‍ය කාර්යාලය නිවේදනය කළේ.\nඊට සමගාමීව රට පුරා පැළ සිටුවීමේ චාරිත්‍රය ඉටු කිරීමට නියමිතයි.",
       "URL": "https://www.hirunews.lk/268514/පැළ-සිටුවීමේ-නැකතට-රෝපණය-කිරීමට-අගමැතිගෙන්-පරිසර-ඇමතිට-සුදු-සඳුන්-පැළයක්",
       "Category": "Local News",
       "Parent URL": "https://www.hirunews.lk/local-news.php?pageID=2018"
}