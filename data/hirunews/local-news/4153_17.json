{
       "Source": "hirunews",
       "Timestamp": "Wednesday, 27 December 2017 - 22:02",
       "Headline": "පෙරහැර බලන්න ගිය පාසල් සිසුවෙක් අතුරුදන්",
       "News Content": "මීරිගම නගරයේ පැවති පෙරහැරක් බැලීමට ගිය සිසුවෙකු අතුරුදන් වීමේ සිද්ධියක් සම්බන්ධයෙන් මීරිගම පොලීසිය පරීක්ෂණ ආරම්භ කර තිබෙනවා.\nමෙලෙස අතුරුදන්ව ඇත්තේ 14 හැවිරිදි පාසල් සිසුවෙක්.\nමීරිගම නගරයේ විහාරස්ථානයක පැවති වාර්ෂික පෙරහැරක් නැරඹීම සඳහා මීරිගම හල්පේ ප්‍රදේශයේ පදිංචි ධනුෂ්ක පුබුදු නැමැති මෙම සිසුවා පසුගිය 24 වෙනිදා නිවසින් පිටත්ව ගොස් ඇත්තේ ඥාති සහෝදරයෙකුද සමඟින්.\nඑදින පෙරහැර නැරඹූ ධනුෂ්ක ඊට පසුදින උදෑසන වන විටත් නිවසට නොපැමිණීම සම්බන්ධයෙන් මව්පියන් සොයා බලා තිබෙනවා.\nඑහිදී ධනුෂ්ක සමග පෙරහැර නැරඹීමට ගිය ඥාති සහෝදරයාගෙන් මවුපියන් විමසීමක් කර ඇති අතර එහිදී ඔහු ප්‍රකාශ කර ඇත්තේ ධනුෂ්කව නාදුනන පුද්ගලයෙකු රැගෙන ගිය බවයි.",
       "URL": "https://www.hirunews.lk/179518/පෙරහැර-බලන්න-ගිය-පාසල්-සිසුවෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4153"
}