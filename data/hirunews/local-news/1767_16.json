{
       "Source": "hirunews",
       "Timestamp": "Sunday, 08 August 2021 - 16:14",
       "Headline": "කොරෝනා නිසා තැපෑලේ කටයුතුත් සීමා කෙරේ",
       "News Content": "කොරෝනා සීග්‍ර ව්‍යාප්තිය හමුවේ තැපැල්  දෙපාර්තමේන්තුවේ කටයුතු සීමා කර තිබෙනවා. නියෝජ්‍ය තැපැල්පති කේ. නිලන්ත කන්දන ආරච්චි සඳහන් කළේ පවතින තත්වය සළකා බදාදා සහ සිකුරාදා යන දිනවල තැපැල් සහ උප තැපැල් කාර්යාල වසා තැබීමට පියවර ගන්නා බවයි.\nකාර්ය මණ්ඩල කැඳවීම් සීමා කිරීමත්, ගැබිණි සහ කුඩා දරුවන් සිටින මව්වරුන් කැඳවීමට නොහැකිවීමත් ආදී කරුණු මුල් කරගනිමින් මෙම පියවර ගත් බවද ඔහු කියා සිටියා.\nශ්‍රී ලංකා ගමනාගමන මණ්ඩලයේ සේවකයින් හෙට සිට සාමාන්‍ය පරිදි සේවයට වාර්තා කළ යුතු වනවා.\nකෙසේ වෙතත් ප්‍රවාහන රාජ්‍ය අමාත්‍ය දිලුම් අමුණුගම ප්‍රකාශ කළේ සෞඛ්‍ය  මාර්ගෝපදේශ උල්ලංඝනය කරන බස් රථවලට එරෙහිව දැඩි නීතිමය පියවර ගන්නා බවයි.",
       "URL": "https://www.hirunews.lk/279203/කොරෝනා-නිසා-තැපෑලේ-කටයුතුත්-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1767"
}