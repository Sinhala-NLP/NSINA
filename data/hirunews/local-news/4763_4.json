{
       "Source": "hirunews",
       "Timestamp": "Thursday, 08 December 2016 - 12:11",
       "Headline": "FCIDය නීත්‍යානුකූල කර පවත්වාගෙන යනවා - විමල්",
       "News Content": "පොලිස් මූල්‍ය අපරාධ කොට්ඨාශය නීත්‍යානුකූල කර තම ආණ්ඩුවක් යටතේ ඉදිරියටත් පවත්වාගෙන යන බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nඔහු මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්. මේ අතර හම්බන්තොට වරාය චීන සමාගමකට විකිණීම සඳහා අමාත්‍යාංශ ලේකම්වරයාට කැබිනට් පත්‍රිකාවක් මගින් බලය ලබාදී ඇති බවටද මෙම මාධ්‍ය හමුවේදී විමල් වීරවංශ මන්ත්‍රීවරයා චෝදනා කළා.\nඔහු කියා සිටියේ වරාය අමාත්‍යවරයා, සභාපතිවරයා සහ අධ්‍යක්‍ෂ මණ්ඩලයේ විරුද්ධතාව මත මෙලෙස එම වරාය විකිණීමට කටයුතු කරමින් සිටින බවයි.",
       "URL": "https://www.hirunews.lk/149228/fcidය-නීත්‍යානුකූල-කර-පවත්වාගෙන-යනවා-විමල්",
       "Category": "Local News",
       "Parent URL": "https://www.hirunews.lk/local-news.php?pageID=4763"
}