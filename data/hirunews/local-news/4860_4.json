{
       "Source": "hirunews",
       "Timestamp": "Wednesday, 28 September 2016 - 14:21",
       "Headline": "රිය අනතුරකින් මව සහ දියණිය මරුට (ඡායාරූප)",
       "News Content": "ගල්කිරියාගම පුබ්බෝගම ප්‍රදේශයේදී සිදුවු රිය අනතුරකින් කාන්තාවන් දෙදෙනෙකු ජීවිතක්ෂයට පත්ව තිබෙනවා.\nතවත් කුඩා දරුවකු ද මෙම අනතුරින් තුවාල ලබා ඇති බවයි අප වාර්තාකරු සඳහන් කලේ.\nදහවල් 12 ට පමණ දඹුල්ල සිට පැමිණි කැබ් රථයක් මාර්ගයේ ගමන් කරමින් සිටි කාන්තාවන් දෙදෙනා යටකරගෙන ගොස් ගසක ගැටීමෙන් අනතුර සිදුව තිබෙනවා.\n24 හැවිරිදි කාන්තාවක් කැබ් රථයට සහ ගසට සිරවී මියගොස් ඇති බව සඳහන්.\nතුවාල ලබා ඇත්තේ ඇයගේ කුඩා දරුවායි.\nඅනතුරින් මරණයට පත්වු අනෙක් කාන්තාව මියගිය 24 හැවිරිදි කාන්තාවගේ මව බව අප වාර්තාකරු ප්‍රකාශ කලා.\nතුවාල ලැබු දරුවා දඹුල්ල රෝහලට ඇතුලත් කර තිබෙනවා.\nඔවුන් පුබ්බෝගම කටුපත්තාගම ප්‍රදේශයේ පදිංචිකරුවන් බව සඳහන්.\nකැබ් රථයේ රියදුරා ගල්කිරියාගම පොලිසිය විසින් අත්අඩංගුවට ගෙන තිබෙනවා.\nඡායාරූප - කැකිරාව කුෂාන් ජයවර්ධන",
       "URL": "https://www.hirunews.lk/144004/රිය-අනතුරකින්-මව-සහ-දියණිය-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4860"
}