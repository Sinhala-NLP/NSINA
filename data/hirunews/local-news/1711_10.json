{
       "Source": "hirunews",
       "Timestamp": "Saturday, 04 September 2021 - 19:38",
       "Headline": "ශ්‍රී ලංකා කණ්ඩායමට ලකුණු 284ක ඉලක්කයක්",
       "News Content": "සංචාරක දකුණු අප්‍රිකානු කණ්ඩායම සමඟ පැවැත්වෙන දෙවන එක්දින ක්‍රිකට් තරගයෙන් ජයගැනීමට ශ්‍රී ලංකා කණ්ඩායමට ලකුණු 284 ඉලක්කයක් ලැබි තිබෙනවා.\nකාසියේ වාසිය දිනා, තරගයේ ප්‍රථමයෙන් පන්දුවට දුන් දකුණු අප්‍රිකාව නියමිත පන්දුවාර 47 තුළ කඩුලු 06 ක් දැවි ලබා ගත් ලකුණු සංඛ්‍යාව 283ක්.\nඑහිදී ජනෙමන් මලාන් ශතකයක් රැස්කරගැනීමට සමත් වුණා.\nපන්දු යැවීමේදී ශ්‍රී ලංකා කණ්ඩායම වෙනුවෙන්, දුෂ්මන්ත චමීර සහ චාමික කරුණාරත්න කඩුලු දෙක බැගින් දවාගත්තා.\nතරගය ආරම්භ කිරීමට පෙර පිටියට ඇද හැලුණු වර්ෂාව හේතුවෙන් එක් ඉනිමකට පන්දුවාර 47ක් යැවීමටයි විනිසුරුවන් තීරණය කළේ.\nතරගය පැවැත්වෙන්නේ, කොළඹ, ආර්.ප්‍රේමදාස ක්‍රිකට් ක්‍රීඩාංගණයේදී යි.",
       "URL": "https://www.hirunews.lk/281391/ශ්‍රී-ලංකා-කණ්ඩායමට-ලකුණු-284ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1711"
}