{
       "Source": "hirunews",
       "Timestamp": "Wednesday, 27 October 2021 - 16:54",
       "Headline": "රවී කරුණානායකට එරෙහි නඩුවේ මූලික විරෝධතා ගොනු කිරීමට අධිකරණය දින දෙයි",
       "News Content": "බැඳුම්කර සම්බන්ධයෙන් හිටපු මුදල් අමාත්‍ය රවී කරුණානායක ඇතුළු විත්තිකරුවන්ට එරෙහිව ඉදිරිපත් කර ඇති අධි චෝදනා පත්‍රය නීතිවිරෝධී බව සඳහන් කරමින් ඉදිරිපත් වී ඇති මූලික විරෝධතා පිළිබඳ විභාගය ලබන මස 19 වනදා සිදු කිරීමට කොළඹ ත්‍රිපුද්ගල මහාධිකරණ විනිසුරු මඬුල්ල අද නියම කළා.\nරවී කරුණානායක ඇතුළු විත්තිකරුවන් 11 දෙනෙකුට එරෙහිව නීතිපතිවරයා විසින් පොදු දේපල පනත යටතේ මෙම නඩුව ගොනුකර තිබෙනවා.\nඒ 2016 වසරේ මාර්තු 29 වනදා සිදු වූ බැඳුම්කර වෙන්දේසියක දී අඩු ලන්සු ඉදිරිපත් කරන ලෙස රාජ්‍ය බැංකුවලට බලපෑම් කිරීම තුළින් රුපියල් බිලියන 35ක් වටිනා බැඳුම්කර සම්බන්ධයෙන් සාපරාධි විශ්වාසය කඩ කළ බවට චෝදනා කරමින්.",
       "URL": "https://www.hirunews.lk/286210/රවී-කරුණානායකට-එරෙහි-නඩුවේ-මූලික-විරෝධතා-ගොනු-කිරීමට-අධිකරණය-දින-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1601"
}