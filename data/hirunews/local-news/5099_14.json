{
       "Source": "hirunews",
       "Timestamp": "Wednesday, 06 April 2016 - 19:09",
       "Headline": "අපි බෙදෙන්නේ නැහැ - නිදහස් පක්ෂය කියයි",
       "News Content": "ඉදිරි පළාත් පාලන මැතිවරණයට නොබෙදී සන්ධානයක් ලෙස තරඟ කිරීම ස්ථීර බව ශ්‍රී ලංකා නිදහස් පක්ෂය ප්‍රකාශ කරනවා.\nඅමාත්‍යවරුන් වන ලක්ෂ්මන් යාපා අබේවර්ධන සහ චන්දිම වීරක්කොඩි මේ බව කියා සිටියේ එම පක්ෂ මුලස්ථානයේ අද පැවති මාධ්‍ය හමුවකදී  නැගුනු ප්‍රශ්ණවලට පිළිතුරු දෙමින්.\nකෙසේ වෙතත් ශ්‍රී ලංකා නිදහස් පක්ෂයේ එක් කණ්ඩායමක් සිදුකරන ආණ්ඩු විරෝධී ක්‍රියා, අනෙක් කණ්ඩායම විසින් සැඟවීමට උත්සාහ කරන බවට නව සමසමාජ පක්ෂයේ ලේකම් ආචාර්ය වික්‍රමබාහු කරුණාරත්න කොළඹ අද පැවති මාධ්‍ය හමුවකදී චෝදනා කළා.",
       "URL": "https://www.hirunews.lk/130268/අපි-බෙදෙන්නේ-නැහැ-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5099"
}