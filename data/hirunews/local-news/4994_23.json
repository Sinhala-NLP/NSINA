{
       "Source": "hirunews",
       "Timestamp": "Thursday, 23 June 2016 - 6:39",
       "Headline": "යහපාලනයේ මුද්‍රාව තබන දිනය අදයි",
       "News Content": "තොරතුරු දැන ගැනීමේ පනත් කෙටුම්පත අද පාර්ලිමේන්තුවේදී විවාදයට ගැනෙනවා.\nරාජ්‍ය සේවයේ ජනතාවට විවෘත නොවන වැදගත් තොරතුරු මේ හරහා ජනතාවට ලබා ගැනීමට අවස්ථාව හිමිවනු ඇති.\nවත්මන් රජය විසින් පසුගිය මැතිවරණ සමයේ ලබාදුන් පොරොන්දුවක් ක්‍රියාවට නංවමින් මෙම පනත් කෙටුම්පත පාර්ලිමේන්තුවට ඉදිරිපත්වූ අතර එය අද හා හෙට විවාදයට ගැනීමට නියමිතයි.\nමේ සම්බන්ධයෙන් නිවේදනයක් නිකුත් කරන ජනමාධ්‍ය අමාත්‍ය ගයන්ත කරුණාතිලක සඳහන් කළේ යහපාලනයේ මුද්‍රාව තබන දිනය ලෙස අද නම් කල හැකි බවයි.\nමේ හරහා රටේ ජනතාවට සැබෑ තොරතුරු නිදහස හිමිවන බවද අමාත්‍යවරයා සඳහන් කරනවා.",
       "URL": "https://www.hirunews.lk/136226/යහපාලනයේ-මුද්‍රාව-තබන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4994"
}