{
       "Source": "hirunews",
       "Timestamp": "Monday, 31 January 2022 - 14:18",
       "Headline": "මැති ඇමතිවරුන්ගේ සියලු වරප්‍රසාද අහෝසි වෙයි ද ? (වීඩියෝ)",
       "News Content": "මේ වන තෙක් හිමිගැන්වෙන සියලුම පාර්ලිමේන්තු මැති ඇමතිවරුන්ගේ වරප්‍රසාද අහෝසි කර, වහාම ක්‍රියාත්මක වන පරිදි ඔවුන්ට හිමිවන විශ්‍රාමික වැටුප ද නතර කළ යුතු බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා පවසනවා.\nජනතාවගේ බදු මුදලින් දීර්ඝ කාලයක් යන තෙක් මහජන නියෝජිතයින් හට විශ්‍රාමික වැටුප් ගෙවීම සිදු නොකළ යුත්තක් බවයි ප්‍රධාන ලේකම්වරයා පැවසුවේ.\nඑමෙන්ම පසුගිය දිනක පරිසර අමාත්‍ය මහින්ද අමරවීර යෝජනා කළේ, සියලු දෙනා හට පරිසරය රැකගැනීම සඳහා බයිසිකලයෙන් සිය රාජකාරි සඳහා පැමිණෙන ලෙසයි.\nමෙම යෝජනාව සම්බන්ධයෙන් අදහස් දක්වමින් ටිල්වින් සිල්වා ලේකම්වරයා කියා සිටියේ, පරිසර අමාත්‍යවරයා විසින් ජනතාවට එවැනි යෝජනා සිදු කළ ද, ඇමති අමරවී ඇතුළු මැති ඇමතිවරුන් කිසිදිනෙක එම යෝජනාව සිය ජීවිතයට ආදේශ කර නොගන්නා බවයි.",
       "URL": "https://www.hirunews.lk/295780/මැති-ඇමතිවරුන්ගේ-සියලු-වරප්‍රසාද-අහෝසි-වෙයි-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1384"
}