{
       "Source": "hirunews",
       "Timestamp": "Wednesday, 30 December 2020 - 16:24",
       "Headline": "හුංගම කලමැටිය ධීවර වරායේදී අත්අඩංගුවට ගත් කහ තොගය ගිනි තබා විනාශ කෙරේ (වීඩියෝ)",
       "News Content": "හුංගම කලමැටිය ධීවර වරායේදී පොලිස් විශේෂ කාර්ය බලකාය විසින් අත්අඩංගුවට ගනු ලැබු කහ කිලෝ විසිදහසකට අධික තොගය ගිනි තබා විනාශ කර තිබෙනවා.\nඑම කටයුතු සිදු කෙරෙැනේ පොලිස්පතිවරයාගේ නියෝග මත සෞඛ්‍ය අධ්‍යක්ෂ ජනරාල්වරයාගේ උපදෙස් සහ නිරෝධායන පනතට අනුවයි.\nඒ අනුව අදාළ කහ තොගය පොලිස් ආරක්ෂාව සහ සෞඛ්‍ය අංශ උපදෙස් මත හුංගම පොලසියේ සිට අම්බලන්තොට ලුනම ආදාහනාගාරය වෙත  රැගෙන විත් පිළිස්සීමට කටයුතු කළා.\nකෙසේවෙතත් එය අසාර්ථක වීම හේතුවෙන් යළිත් කහ තොගය අම්බලන්තොට ප්‍රාදේශීය සභාව සතු නෝනාගම කැලිකසළ කළමනාකරණ මධ්‍යස්ථානය වෙත රැගෙන විත් භූමිතෙල් දමා ගිනි තබා විනාශ කළ බවයි අප වාර්තාකරු සඳහන් කළේ.\nඉන්දියාවේ සිට රැගෙන විත් තිබූ මෙම කහ තොගය පසුගිය 27 වනදා අලුයම කලමැටිය ධීවර වරායේදී අත්අඩංගුවට ගැනුනේ ගොඩබෑමට සූදානම්ව තිබියදීයි.\nමෙම කහ තොගයේ වටිනාකම රුපියල් කෝටි 12කට ආසන්න වන බව සඳහන්.\nඑහිදී සැකකරුවන් හතරදෙනෙකු ද පොලිස් අත්අඩංගුවට ගනු ලැබුවා.",
       "URL": "https://www.hirunews.lk/258333/හුංගම-කලමැටිය-ධීවර-වරායේදී-අත්අඩංගුවට-ගත්-කහ-තොගය-ගිනි-තබා-විනාශ-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2244"
}