{
       "Source": "hirunews",
       "Timestamp": "Thursday, 10 February 2022 - 16:06",
       "Headline": "මල්ශාලා හිමිකරුගේ නිවසක් කොල්ලකෑ දෙදෙනෙකු අත්අඩංගුවට",
       "News Content": "බොරැල්ලේ ප්‍රසිද්ධ මල්ශාලාවක හිමිකරුවෙකුගේ නිවස බිඳ රුපියල් ලක්ෂ 10කට ආසන්න මුදල් සහ රන් භාණ්ඩ සොරා ගත් පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ අත්අඩංගුවට ගත් සැකකරුවන් මත්ද්‍රව්‍ය සඳහා ඇබ්බැහිවූවන් බවයි.\nඔවුන් මෙම ව්‍යාපාරිකයාගේ නිවසට ඇතුලු වී රුපියල් 553,000 ක මුදලක්, රන් මාලයක්, මුදු සහ ජංගම දුරකථන 3 ක් සොරා ගෙන ගොස් තිබෙනවා.\nපසුව පොලීසිය සිදු කරන ලද පරීක්ෂණවලින් අනතුරුව ඔවුන් නවගමුව - කොරතොට ප්‍රදේශයේදී අත්අඩංගුවට ගෙන ඇති අතර ඔවුන් සොරා ගත් මුදල් වලින් භාණ්ඩ මිල දී ගෙන ඇති බව සඳහන්.\nපසුගිය 6 වනදා මෙම පුද්ගලයන් දෙදෙනා විසින් බොරැල්ල - කොටා පාරෙහි පිහිටි මෙම ව්‍යාපාරිකයාගේ නිවසට ඇතුළු වී මෙම කොල්ලකෑම සිදුකර තිබුණා.",
       "URL": "https://www.hirunews.lk/296673/මල්ශාලා-හිමිකරුගේ-නිවසක්-කොල්ලකෑ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1364"
}