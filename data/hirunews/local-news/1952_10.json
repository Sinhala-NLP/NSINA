{
       "Source": "hirunews",
       "Timestamp": "Saturday, 15 May 2021 - 12:13",
       "Headline": "එන්නත්කරණය සම්පූර්ණ කළ පුද්ගලයින් මුව ආවරණ පැළඳීම අත්‍යවශ්‍ය නැහැ - ඇමරිකානු ජනපති",
       "News Content": "අමෙරිකාවේ එන්නත්කරණය සම්පූර්ණ කළ පුද්ගලයෙකු මුව ආවරණ පැළඳීම අත්‍යවශ්‍ය නොවන බවට ජනපති ජෝ බයිඩ්න් ප්‍රකාශ කර තිබෙනවා.\nසිය ට්විටර් ගිණුමේ සටහනක් තබමිනුයි ඔහු මේ බව ප්‍රකාශ කර තිබුණේ.\nකලක් ලොව වැඩිම ආසාදිතයින් සහ මරණ වාර්තා වූ ඇමරිකාව මේ වනවිට පාලනයකට නතුව ඇති අතර ගෙවුණු පැය 24 තුළ එරටින් ආසාදිතයින් 38,285 දෙනෙකු සහ මරණ 733ක් වාර්තා වුණා.\nඑවන් පසුබිමකයි එන්නත්කරණය සම්පූර්ණ කළ පුද්ගලයෙකු මුව ආවරණ පැළඳීම අනිවාර්ය නොවන බවට අමෙරිකානු ජනාධිපතිවරයා නිවේදනය කළේ.\nඑවන් පසුබිමක එන්නත්කරණය සම්පූර්ණ කළ පුද්ගලයෙකු මුව ආවරණය පැළදීම අනිවාර්ය නොවන බවට ඇමරිකානු ජනාධිපතිවරයා සිදුකළ දැනුම් දීම විවිධ පාර්ශවවල කතාබහට ලක්ව තිබෙනවා.\nඇතැම් පාර්ශව මේ සම්බන්ධයෙන් අදහස් දක්වමින් කියා සිටියේ එන්නත්කරණය සම්පූර්ණ කළ ද කුඩා දරුවන් සහ වැඩිහිටි පාර්ශව මුව ආවරණ පැළදීම අත්‍යාවශ්‍ය බවයි.",
       "URL": "https://www.hirunews.lk/271428/එන්නත්කරණය-සම්පූර්ණ-කළ-පුද්ගලයින්-මුව-ආවරණ-පැළඳීම-අත්‍යවශ්‍ය-නැහැ-ඇමරිකානු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=1952"
}