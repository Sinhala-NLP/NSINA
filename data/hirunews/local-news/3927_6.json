{
       "Source": "hirunews",
       "Timestamp": "Friday, 25 May 2018 - 18:33",
       "Headline": "මුන්දලම ගංවතුර පාලනයට උඩප්පුව මෝය කට විවර කරයි - ගම්මානයකුත් දෙකඩ වෙයි (ඡායාරූප)",
       "News Content": "දැඩි වර්ෂාපතනයත් සමග බත්තුලුඔය, මුන්දලම සහ අවට ප්‍රදේශවල එක්රැස් වී ඇති පිටාර ජලය බැසයාම සඳහා උඩප්පුව මෝය කපා දැමීමට ආපදා කළමණාකරණ ඒකකය පියවර ගෙන තිබෙනවා.\nඅප වාර්තාකරුවන් සඳහන් කළේ අද (25) පස්වරුවේ මෝය කපා දැමීම සිදුවූ බවයි.\nඊට ප්‍රදේශවාසීන්ගෙන් විරෝධයක් ද එල්ලවී තිබු බව සඳහන්.\nඋඩප්පුව මෝය කපා දැමීමත් සමග එම ප්‍රදේශය තුල ගමනාගමන කටයුතුවලට බාධා එල්ලවී තිබෙනවා.\nඑමෙන්ම උඩප්පුව ගම්මානය ද මේ හේතුවෙන් දෙකඩ වී ඇති අතර ගම්මානය යා කිරීමට බෝට්ටු සේවයක් යොදවන බවයි ආපදා කළමණාකරණ මධ්‍යස්ථානය ප්‍රකාශකර ඇත්තේ.\nඡායාරූප - පුත්තලම, ජූඩ් සමන්ත",
       "URL": "https://www.hirunews.lk/191565/මුන්දලම-ගංවතුර-පාලනයට-උඩප්පුව-මෝය-කට-විවර-කරයි-ගම්මානයකුත්-දෙකඩ-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3927"
}