{
       "Source": "hirunews",
       "Timestamp": "Tuesday, 30 May 2023 - 0:12",
       "Headline": "සිය අවසන් IPL තරගයේ ලකුණු නොලබාම මහේන්ද්‍ර සිං දෝණි දැවී යයි.",
       "News Content": "සිය අවසන් IPL තරගයේ ලකුණු නොලබාම මහේන්ද්‍ර සිං දෝණි දැවී ගියා.\nචෙන්නායි සුපර් කිංග්ස් කණ්ඩායම පහර දීම ආරම්භ කර පන්දු 03ක් යැවූ පසු වර්ෂාව හේතුවෙන් නතර වූ තරඟය රාත්‍රී 12.10ට නැවත ආරම්භ කරනු ලැබුවා.\n171 ක ඉලක්කය හඹා ගොසින් සිටින චෙන්නායි කණ්ඩායම පන්දුවාර (9.1) දී විකට් දෙකක්  නිමා වූ පසු ඔවුන් ලකුණු 100ක් ලබා ගත්තා.\nඩක්වත් ලූයිස් ක්‍රමයට අනුව මෙම තරඟාවලිය ඕවර් 15කට සීමා කොට චෙන්නායි කණ්ඩායමට ලකුණු 171ක ඉලක්කයක් ලබා දීම සිදුකරනු ලැබුවා.\nඅහමදාබාද්හි නරේන්ද්‍ර මෝදි ක්‍රීඩාංගණයේ අද පැවැත්වෙන තරගයේ කාසියේ වාසිය දිනා ගත්තේ චෙන්නායි කණ්ඩායමයි.\nමෙයින් අනතුරුව පළමුව පන්දු රැකීමේ නිරත වීමට චෙන්නායි කණ්ඩායමේ නායක දෝනි තීරණය කළා.\nමේ සඳහා පළමුවෙන් පන්දුවට පහරදුන් ගුජරාට් ටයිටන්ස් කණ්ඩායම නියමිත පන්දුවාර 20 තුළ කඩුලු 04ක් දැවී ලකුණු 214ක් රැස් කළා.\nසායි සුදර්ශන් ලකුණු 96ක් සහ රිතිමන් සාහා ලකුණු 54ක් රැස් කළා.\nසායි සුදර්ශන් පන්දු 47කදී හතරේ පහර 8ක් සහ හයේ පහර 6ක් සමඟින් ලකුණු 96ක් රැස් කළේය.\nපන්දු යැවීමේදී චෙන්නායි කණ්ඩායමේ දීපක් සහර් එක් කඩුල්ලක්, රවීන්ද්‍ර ජඩේජා එක් කඩුල්ලක් සහ මද්දිෂ පත්‍රණ කඩුලු 2ක් දවා ගනු ලැබුවා.",
       "URL": "https://www.hirunews.lk/336550/සිය-අවසන්-ipl-තරගයේ-ලකුණු-නොලබාම-මහේන්ද්‍ර-සිං-දෝණි-දැවී-යයි",
       "Category": "Local News",
       "Parent URL": "https://www.hirunews.lk/local-news.php?pageID=308"
}