{
       "Source": "hirunews",
       "Timestamp": "Wednesday, 24 August 2022 - 9:53",
       "Headline": "අලුත් දෙයක් නෑ, පරණ බස් එක ම දුවනවා - විමල් වීරවංශ (වීඩියෝ)",
       "News Content": "සර්ව පාක්ෂික ආණ්ඩුවක් හෝ සර්ව පාක්ෂික පාලනයක් ඇති වීමේ ඉඩකඩ මේ වන විට අව ම මට්ටමක පවතින බව ජාතික නිදහස් පෙරමුණේ නායක විමල් වීරවංශ පවසනවා.\nස්වාධීන පක්ෂ එකමුතුව ඊයේ (23) පස්වරුවේ කොළඹ දී පැවති සාකච්ඡාවකින් අනතුරුව යි ඔහු මේ අදහස් පළ කළේ.\nඑහි දී වැඩිදුරටත් අදහස් දැක් වූ පාර්ලිමේන්තු මන්ත්‍රී විමල් වීරවංශ\nමේ රටේ තිබෙන දේශපාලන පක්ෂවලට මේ රට වැටිල තියෙන තැන දිහා බලලා වත් එකට එකතු වෙලා මේ රට ගොඩනගන්න කැපවීමක් කරන්න තරම් පුළුල් මනසක් තියෙනවා කියලා අපිට පෙනෙන්නෙ නෑ. ජනාධිපතිවරයාටත් එහෙම උවමනාවක් සහ වැඩපිළිවෙළක් තියෙනවා කියලා පෙනෙන්නෙ නෑ. මේ නිසා සර්ව පාක්ෂික රජයක් හෝ සර්ව පාක්ෂික ආණ්ඩුවක් සෑදීමේ ඉඩකඩ ඉතා අඩුයි. මොවුන් මේ අටවගත්ත වැඩපිළිවෙළ පවත්වා ගැනීම යි කරගෙන යන්නෙ. රට පරිවර්තනයට ගෙන යා යුතු මොහොතක මේ රට තියෙන්නෙ ජනතාවගේ මනස අලුත් වෙලා ඔවුන් අලුතෙන් හිතන්න පටන් අරන් අලුතින් කල්පනා කරන්න පටන් අරන් මේක තමයි පරිවර්තනීය මොහොත වෙන්න ඕනේ. අර්බුදකාරී තත්ත්වය අර්බුදය භාවිත කරලා රට පරිවර්තනයකට ලක් කරන්න තීරණය කරනවා වෙනුවට එදා වගේම පරණ බස් එක ම අරගෙන යනවා.",
       "URL": "https://www.hirunews.lk/313588/අලුත්-දෙයක්-නෑ-පරණ-බස්-එක-ම-දුවනවා-විමල්-වීරවංශ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=918"
}