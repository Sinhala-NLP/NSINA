{
       "Source": "hirunews",
       "Timestamp": "Friday, 22 April 2022 - 19:27",
       "Headline": "ආබාධිත රණවිරුවන් පිරිසක් ගාලු‍මුවදොර අඛණ්ඩ සත්‍යග්‍රහයක (වීඩියෝ)",
       "News Content": "ආබාධිත රණවිරුවන් පිරිසක් අද ගාලු‍ මුවදොර අරගල භූමියේ අඛණ්ඩ සත්‍යග්‍රහයක් ආරම්භ කළා.\nඑමෙන්ම, පාස්කු ප්‍රහාරයේ සත්‍ය හෙළි කරන ලෙස ඉල්ලමින් රංගන ශිල්පී ජෙහාන් අප්පුහාමි විසින් ආරම්භ කළ පා ගමන ගාලු මුවදොර ජනාධිපති කාර්යාලය ඉදිරිපිට අද පස්වරුවේ ළගා වුණා.\nමේ අතර වෘත්තියකයන්ගේ ජාතික පෙරමුණද අද විරෝධතා භුමියට පැමිණ අරගලයට සහය දැක්වූවා.\nමේ අතර, රටේ අර්බුදකාරී තත්ත්වයට කඩිනම් විසඳුම් ලබා දිය යුතු බව ප්‍රධාන පෙලේ සමාගම් 07ක් අද අවධාරණය කළා. ඩයලොග්, ජෝන් කීල්ස්, හේමාස්, සී.බී.එල්, බ්‍රැන්ඩික්ස් ඇතුළු එම සමාගම් ප්‍රකාශ කර තිබුණේ ජනතා ඉල්ලීම් වෙනුවෙන් කරන අරගල වලට සහය ලබාදීමට ද සූදානම් බවයි.",
       "URL": "https://www.hirunews.lk/302561/ආබාධිත-රණවිරුවන්-පිරිසක්-ගාලු‍මුවදොර-අඛණ්ඩ-සත්‍යග්‍රහයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1215"
}