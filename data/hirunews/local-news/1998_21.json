{
       "Source": "hirunews",
       "Timestamp": "Saturday, 24 April 2021 - 19:13",
       "Headline": "රිෂාඩ් සහ සොහොයුරා පැය 72 ක් රඳවාගෙන ප්‍රශ්න කෙරේ  (වීඩියෝ)",
       "News Content": "අත්අඩංගුවට ගත් පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ සොහොයුරු රියාජ් බදියුදීන් පැය 72 ක් රඳවාගෙන ප්‍රශ්න කිරීමට අපරාධ පරීක්ෂණ දෙපාර්තමේන්තුවට අවසර හිමිවී තිබෙනවා.\nපාස්කු ප්‍රහාරයේ ස්වයං ඝාතකයන්ට ආධාර අනුබලදීම සහ ඔවුන් සමඟ සබඳතා පැවැත්වීමේ චෝදනා මත පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ සොහොයුරා අද අලුයම  අත්අඩංගුවට ගනු ලැබුවේ ඔවුන්ගේ නිවෙස්වල සිටියදියි.\nමේ අතර, පාස්කු බෝම්බ ප්‍රහාරයට අදාළව මේ වනවිට පුද්ගලයින් 702 ක් අත්අඩංගුවට ගෙන ඇති අතර, 202 දෙනෙකු රක්ෂිත බන්ධනාගාර ගත කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ.",
       "URL": "https://www.hirunews.lk/269409/රිෂාඩ්-සහ-සොහොයුරා-පැය-72-ක්-රඳවාගෙන-ප්‍රශ්න-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1998"
}