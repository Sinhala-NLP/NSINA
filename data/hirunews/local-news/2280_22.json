{
       "Source": "hirunews",
       "Timestamp": "Friday, 11 December 2020 - 19:41",
       "Headline": "තවත් තිදෙනෙකුගෙන් කොරෝනා පැණි",
       "News Content": "කොරෝනා වෛරසයට ගොදුරුවී ඇති පුද්ගලයින් නිට්ටාවටම සුව කිරීම සඳහා දේශීය ඖෂධ නිෂ්පාදනය කර ඇති බව පවසමින් තවත් පුද්ගලයින් කිහිපදෙනෙකු අද (11) මාධ්‍ය හමු කැඳවමින් ප්‍රකාශ කළා.\nඒ කෑගල්ල ප්‍රදේශයේ ධම්මික බණ්ඩාර නැමති පුද්ගලයෙකු නිෂ්පාදනය කළ දේශීය ඖෂධය පිළිබඳව සමාජයේ දැඩි කථාබහක් පවතින මොහොතකයි.\nඔහුගේ උඩුකුඹුරේ පිහිටි නිවස වෙත අදාළ පැණිය ලබාගැනීමේ අපේක්ෂාවෙන් අදත් ඇතැම් පිරිස් පැමිණ සිටි අතර, නිරෝධායන නීති ද එහිදී කඩවන ආකාරය දක්නට ලැබුණා.\nධම්මික බණ්ඩාර ඊයේ (10) තමන් නිෂ්පාදනය කළ ඖෂධය කථානායකවරයා ඇතුලු ආණ්ඩු පක්ෂයේ මන්ත්‍රීවරුන් කිහිපදෙනෙකුටද පිළිගන්වනු ලැබුවා.\nකෙසේ වෙතත් තමන්ද මෙවැනි දේශීය ඖෂධ නිෂ්පාදනය කර ඇති බව පවසමින් තවත් තුන්දෙනෙකු අද (11) ස්ථාන කිහිපයකදී මාධ්‍ය හමු කැඳවමින් ප්‍රකාශ කළා.\nරිටිගල සූර්යවංශ සිහංක්කාර පරම්පරාවේ දේවේන්ද්‍ර ගුරුතුමා, සහ වටවන ඩබ්ලිව්.එස්. කුරේරා යන පුද්ගලයින් එම මාධ්‍ය හමුවලට එක්ව සිටියා.",
       "URL": "https://www.hirunews.lk/256825/තවත්-තිදෙනෙකුගෙන්-කොරෝනා-පැණි",
       "Category": "Local News",
       "Parent URL": "https://www.hirunews.lk/local-news.php?pageID=2280"
}