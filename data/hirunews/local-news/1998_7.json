{
       "Source": "hirunews",
       "Timestamp": "Sunday, 25 April 2021 - 8:03",
       "Headline": "මැතිසබයේ ගැටුම හොයන කමිටුව බදාදා රැස්වේ",
       "News Content": "පාර්ලිමේන්තු සභා ගර්භය තුළ මන්ත්‍රීවරුන් අතර පසුගිය 21 වැනිදා ඇති වූ නොසන්සුන්කාරී තත්ත්වය පිළිබද විමර්ශනය සඳහා කතානායකවරයා විසින් පත් කරන ලද විශේෂ කමිටුව ලබන බදාදා පළමුවරට පාර්ලිමේන්තු සංකීර්ණයේදී රැස්වීමට නියමිතව තිබෙනවා.\nඑහි සභාපති නියෝජ්‍ය කතානායක රංජිත් සියඹලාපිටියගේ ප්‍රධානත්වයෙන් එදින පස්වරුවේ කමිටුව රැස්වීමට නියමිතව ඇති අතර, එහිදී සිද්ධිය සම්බන්ධයෙන් පූර්ණ විමර්ශනයක් පැවැත්වීමට නියමිතයි.\nඑම කමිටුවේ අනෙකුත් සාමාජිකයින් ලෙස අමාත්‍යවරුන් චමල් රාජපක්ෂ, කෙහෙලිය රඹුක්වැල්ල, රාජ්‍ය අමාත්‍ය සුසිල් ප්‍රේමජයන්ත, පාර්ලිමේන්තු මන්ත්‍රීවරුන් වන අනුර ප්‍රියදර්ශන යාපා, ඉමිතියාස් බාකීර් මාකර්, රංජිත් මද්දුම බණ්ඩාර සහ එම්.ඒ. සුමන්දිරන් නම් කිරීමටයි පසුගියදා කතානායකවරයා පියවර ගත්තේ.",
       "URL": "https://www.hirunews.lk/269436/මැතිසබයේ-ගැටුම-හොයන-කමිටුව-බදාදා-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=1998"
}