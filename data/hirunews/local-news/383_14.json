{
       "Source": "hirunews",
       "Timestamp": "Friday, 28 April 2023 - 23:28",
       "Headline": "පුද්ගලයෙකුට පහරදී ඝාතනය කෙරේ",
       "News Content": "මුලතිව් සියඹලාවත්ත ප්‍රදේශයේ දී නිවසක් තුළ අද (28) පුද්ගලයෙකු පහර දී ඝාතනය කර තිබෙනවා.\nමෙලෙස මිය ගොස් ඇත්තේ එම ප්‍රදේශයේ පදිංචි වයස අවුරුදු 65ක පසු වූ පුද්ගලයෙක්.\nඔහු තම නිවසේ නිදමින් සිටි අවස්ථාවක අලුයම් කාලයේ දී පුද්ගලයින් කිහිපදෙනෙක් නිවසට ඇතුළත් වී නිවැසියන්ට පහර දී රන් පවුම් 12ක පමණ රන් භාණ්ඩ හා රුපියල් 50000ක මුදලක් කොල්ලකා පලාගොස් ඇති බව පොලීසිය පවසනවා.\nඑම අවස්ථාවේ නිවසේ රැදී සිට ඇත්තේ මිය ගිය පුද්ගලයා, ඔහුගේ බිරිඳ සහ ඥාති පුද්ගලයෙක් වන අතර පහරදීම් නිසා පුද්ගලයා එම ස්ථානයේදී ම මියගොස් තිබෙනවා\nසැකකරුවන් අත්අඩංගුවට ගැනීම සඳහා මුලතිව් පොලීසිය විසින් වැඩිදුරටත් විමර්ශන ක්‍රියාත්මකයි.",
       "URL": "https://www.hirunews.lk/333720/පුද්ගලයෙකුට-පහරදී-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=383"
}