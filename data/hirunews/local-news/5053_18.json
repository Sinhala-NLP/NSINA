{
       "Source": "hirunews",
       "Timestamp": "Monday, 09 May 2016 - 17:22",
       "Headline": "විදුලි ගැටළු විසදීමට ජංගම සේවයක්",
       "News Content": "විදුලි පාරිභෝගික ගැටලූ විසඳීම සදහා සෑම මසකට වරක්ම දිස්ත්‍රික්ක මට්ටමින් ජංගම සේවයක් පැවැත්වීමට ලංකා විදුලිබල මණ්ඩලය තීරණය කර තිබෙනවා.\nඒ අනුව පළමු ජංගම සේවය ලබන ජුනි මාසයේදී පුත්තලම දිස්ත්‍රික්කය කේන්ද්‍ර කර ගනිමින් පැවැත්වීමටයි තීරණය කර ඇත්තේ.\nමීට අමතරව විදුලිබල මණ්ඩලයේ යටිතල පහසුකම් ඉහළ නැංවීම සඳහා ද පියවර ගෙන ඇති බව නිවේදනයක් නිකුත් කරමින් විදුලිබල හා පුනර්ජනනීය බලශක්ති අමාත්‍යාංශය පවසනවා.\nඑමෙන්ම සමස්ත දිවයිනම ආවරණය වන පරිදි සියයට සියයක් විදුලිය ලබාදීමේ වැඩපිළිවෙල පිළිබදව මාසිකව ලංකා විදුලිබල මණ්ඩලය විසින් අමාත්‍යාංශය වෙත වාර්තාවක් ද ලබාදෙන බවයි එම නිවේදනයේ වැඩිදුරටත් සදහන් වන්නේ.",
       "URL": "https://www.hirunews.lk/132795/විදුලි-ගැටළු-විසදීමට-ජංගම-සේවයක්",
       "Category": "Local News",
       "Parent URL": "https://www.hirunews.lk/local-news.php?pageID=5053"
}