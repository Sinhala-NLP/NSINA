{
       "Source": "hirunews",
       "Timestamp": "Monday, 27 March 2017 - 11:20",
       "Headline": "බලපිටිය මහාධිකරණයේ නඩු භාණ්ඩ තැන්පත් කර තිබූ ගබඩාව සොරු කඩයි",
       "News Content": "බලපිටිය මහාධිකරණයේ නඩු භාණ්ඩ තැන්පත් කර තිබූ ගබඩාව ඊයේ රාත්‍රියේ කිසියම් පිරිසක් බිඳ එහි තිබූ ලිපි ලේඛණ සොරාගෙන ගොස් තිබෙනවා.\nඅධිකරණයේ දැනට විභාග වන මනුෂ්‍ය ඝාතන කිහිපයකට සම්බන්ධ නඩුවලට අදාළ ලිපි ලේඛණ මෙලෙස සොරාගෙන ගොස් ඇති බවයි හිරු වාර්තාකරු සඳහන් කළේ.\nසිද්ධිය සම්බන්ධයෙන් අම්බලන්ගොඩ පොලීසිය මේ වනවිට විමර්ශනයක්ද ආරම්භ කර තිබෙනවා.\nඒ අනුව අද උදෑසන පොලිස් නිල සුනඛයින් රැගෙනවිත් අදාළ ප්‍රදේශය විශේෂ පරීක්ෂාවකටද ලක් කළ බව හිරු වාර්තාකරු කියා සිටියා.",
       "URL": "https://www.hirunews.lk/157818/බලපිටිය-මහාධිකරණයේ-නඩු-භාණ්ඩ-තැන්පත්-කර-තිබූ-ගබඩාව-සොරු-කඩයි",
       "Category": "Local News",
       "Parent URL": "https://www.hirunews.lk/local-news.php?pageID=4594"
}