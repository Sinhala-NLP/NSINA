{
       "Source": "hirunews",
       "Timestamp": "Saturday, 23 April 2022 - 16:40",
       "Headline": "ප්‍රදේශ රැසකට පස්වරුවේ වැසි",
       "News Content": "දිවයිනේ බොහෝ ප්‍රදේශවල සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nඋතුරු පළාතේ සහ ත්‍රිකුණාමලය දිස්ත්‍රික්කයේ වෙරළබඩ ප්‍රදේශවල උදෑසන කාලයේදී ද තැනින් තැන වැසි ඇතිවිය හැකියි.\nදකුණු, මධ්‍යම, සබරගමුව, ඌව සහ වයඹ පළාත්වලත් පොළොන්නරුව දිස්ත්‍රික්කයේත් ඇතැම් ස්ථානවලට මිලිමීටර් 75කට වැඩි තරමක් තද වැසි ඇතිවීමේ හැකියාව පවතිනවා.\nසෙසු ප්‍රදේශවලට මිලිමීටර් 50ට වැඩි තරමක් තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ජනතාවට දැනුම්දෙනවා.",
       "URL": "https://www.hirunews.lk/302630/ප්‍රදේශ-රැසකට-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1213"
}