{
       "Source": "hirunews",
       "Timestamp": "Tuesday, 05 July 2016 - 15:56",
       "Headline": "කථානායකවරයා, නීතිපති, මහ බැංකු අධිපති සහ විගණකාධිපති හමුවීමට සැරසෙයි",
       "News Content": "මහ බැංකු බැදුම්කර නිකුතුව සම්බන්ධයෙන් විගණකාධිපතිවරයා ලබාදුන් වාර්තා පිළිබඳව නීතිපතිවරයා, අභිනව මහ බැංකු අධිපතිවරයා සහ විගණකාධිපතිවරයා සමඟ සාකච්ඡා කිරීමට අපේක්ෂා කරන බව කථානායක කරූ ජයසූරිය අද පාර්ලිමේන්තුවේදී ප්‍රකාශ කළා.\nඑම වාර්තා සම්බන්ධයෙන් ඉදිරි කටයුතු සිදුකිරීම මෙන්ම එහි රහස්‍ය භාවය රැකගැනීම පිළිබඳව එහිදී අවධානය යොමු කෙරෙනු ඇති.\nමේ පිළිබඳව දැනටමත් පොදු ව්‍යාපාර පිළිබඳ කාරක සභාවේ සභාපතිවරයා සමඟ සාකච්ඡා කර ඇති බව පැවසූ කථානායකවරයා එහි විමර්ශන කටයුතුවලට බාධා නොවන අයුරින් කටයුතු කරන බවද සඳහන් කළා.",
       "URL": "https://www.hirunews.lk/137267/කථානායකවරයා-නීතිපති-මහ-බැංකු-අධිපති-සහ-විගණකාධිපති-හමුවීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=4977"
}