{
       "Source": "hirunews",
       "Timestamp": "Saturday, 02 January 2021 - 14:58",
       "Headline": "රඹෑව සහ වැලිකන්ද ප්‍රාදේශිය සභා සභාපතිවරුන් ඉවත් කළේ පරිපාලන අකාර්යක්ෂමතාව පිළිබඳ පැමිණිලි නිසයි - උතුරුමැද ආණ්ඩුකාර මහීපාල හේරත් කියයි",
       "News Content": "රඹෑව සහ වැලිකන්ද ප්‍රාදේශීය සභාවල සභාපතිවරුන්ගේ ධුර අත්හිටුවනු ලැබුවේ ඔවුන්ගේ පරිපාලන ආකර්යක්ෂමතාව පිළිබඳව ලැබුණු පැමිණිලිවලට අනුව බව උතුරුමැද පළාත් ආණ්ඩුකාර මහීපාල හේරත් පවසනවා.\nහිරු ප්‍රවෘත්ති අංශයට අදහස් දක්වමින් ආණ්ඩුකාරවරයා සඳහන් කළේ අදාළ පැමිණිලි පිළිබඳව විමර්ශනය කිරීම සඳහා විශ්‍රාමලත් විනිසුරුවරයෙකු පත් කර ඇති බවයි.\nපොළොන්නරුව දිස්ත්‍රික්කයේ වැලිකන්ද ප්‍රාදේශීය සභාවේ සභාපති ප්‍රියන්ත කමිදු අබේසූරිය සහ අනුරාධපුර දිස්ත්‍රික්කයේ රඹෑව ප්‍රාදේශීය සභාවේ සභාපති අජිත් ප්‍රසන්න තෙන්නකෝන් එම සභාපති ධුරවල කටයුතු කිරීම තාවකාලිකව අත්හිටුවමින් අති විශේෂ ගැසට් පත්‍රයක් ද නිකුත් කෙරුණා.",
       "URL": "https://www.hirunews.lk/258575/රඹෑව-සහ-වැලිකන්ද-ප්‍රාදේශිය-සභා-සභාපතිවරුන්-ඉවත්-කළේ-පරිපාලන-අකාර්යක්ෂමතාව-පිළිබඳ-පැමිණිලි-නිසයි-උතුරුමැද-ආණ්ඩුකාර-මහීපාල-හේරත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2238"
}