{
       "Source": "hirunews",
       "Timestamp": "Friday, 04 March 2022 - 7:57",
       "Headline": "විදුලි කප්පාදුවෙන් එන්නත් ගබඩාවලට බලපෑමක් නෑ",
       "News Content": "දිවයින පුරා මේ දිනවල ක්‍රියාත්මක විදුලි කප්පාදුව මඟින් කොරෝනා ප්‍රතිශක්තීකරණ එන්නත්වල ක්‍රියාකාරීත්වයට කිසිදු බලපෑමක් සිදු නො වන බව සෞඛ්‍ය අමාත්‍යංශය පවසනවා.\nතවත් කොරෝනා ආසාදිතයන් 711 දෙනෙකු ඊයේ වාර්තා වීමත් සමග මෙරට සමස්ත කොරෝනා ආසාදිතයන් සංඛ්‍යාව 648,410ක් දක්වා ඉහළ ගියා.\nමෙරට සමස්ත කොරෝනා මරණ සංඛ්‍යාව 16,287ක් දක්වා ඉහළ ගියේ ඊයේ තවත් කොරෝනා මරණ 20ක් වාර්තා වීමත් සමඟ යි.\nඊයේ දිනය වන විට බූස්ටර් එන්නත් මාත්‍රාව ලබා ගත් පුද්ගලයන් ප්‍රමාණය මෙරට සමස්ත ජනගහනයෙන් සියයට 51 ක ඉක්මවා තිබෙනවා.\nඒ අනුව බූස්ටර් එන්නත් මාත්‍රාව ලබා ගෙන ඇති පුද්ගලයන් සංඛ්‍යාව 7,208,529ක්.\nමේ අතර, දිවයින පුරා මේ දිනවල ක්‍රියාත්මක විදුලි කප්පාදුවත් සමග ශීතාගාරවල පවතින එන්නත්වල ක්‍රියාකාරීත්වයට බලපෑම් සිදු වන බවට පළ වන වාර්තා ප්‍රතික්ෂේප කරන බව නියෝජ්‍ය සෞඛ්‍ය සේවා අධ්‍යක්ෂ විශේෂඥ වෛද්‍ය හේමන්ත හේරත් සඳහන් කළා.",
       "URL": "https://www.hirunews.lk/298612/විදුලි-කප්පාදුවෙන්-එන්නත්-ගබඩාවලට-බලපෑමක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=1319"
}