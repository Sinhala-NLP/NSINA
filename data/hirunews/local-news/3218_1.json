{
       "Source": "hirunews",
       "Timestamp": "Saturday, 03 August 2019 - 20:38",
       "Headline": "පොහොට්ටුවෙන් ‘‘වී කැන්’’",
       "News Content": "ජනාධිපතිවරණය ඉලක්ක කරගත් ශ්‍රී ලංකා පොදුජන පෙරමුණේ පූර්ව මැතිවරණ ප්‍රචාරක කටයුතු අද පෙරවරුවේ ආරම්භ වුණා.\nඒ සදහා මෙරට ප්‍රථම වතාවට ජංගම යෙදවුමක් හරහා ඊ තාක්ෂණය භාවිත කරන අතර, අද සහ හෙට දිවයිනම ආවරණය වන පරිදි මෙම ප්‍රචාරණ කටයුතු සිදුකිරීමට නියමිතයි.\nඅද පෙරවරු 7.54 ට යෙදුණු සුබ මොහොතින් මෙම කටයුතු ආරම්භ වූ අතර, අදාළ ජංගම දුරකථන යෙදවුම හදුන්වා ඇත්තේ වී කැන් නමින්.\nමේ ඔස්සේ දිවයිනේ සෑම නිවසකටම ගොස් මහජනතාවගේ දේශපාලන තොරතුරු එක්රැස් කිරීම සිදුකරනවා.\nදිවයින පුරා සිදුකරන මෙම තොරතුරු එක්රැස් කිරීම කොළඹ පිහිටි ශ්‍රී ලංකා පොදුජන පෙරමුණේ ප්‍රධාන කාර්යාලය මගින් එම අවස්ථාවේදීම අධීක්ෂණය කිරීම විශේෂත්වයක්.\nශ්‍රී ලංකා පොදුජන පෙරමුණේ ජාතික සංවිධායක හිටපු අමාත්‍ය බැසිල් රාජපක්ෂ ද කඩුවෙල ප්‍රදේශයේදී ගෙන්ගෙට ගොස් අද මෙම කාර්යයේ නිරත වුණා.",
       "URL": "https://www.hirunews.lk/221488/පොහොට්ටුවෙන්-වී-කැන්",
       "Category": "Local News",
       "Parent URL": "https://www.hirunews.lk/local-news.php?pageID=3218"
}