{
       "Source": "hirunews",
       "Timestamp": "Wednesday, 12 October 2022 - 7:06",
       "Headline": "ලක්ෂ 18ක අයිස් සමඟ දෙදෙනෙක් අත් අඩංගුවට",
       "News Content": "රුපියල් ලක්ෂ දහඅටකට අධික වටිනාකමින් යුත් ලෝකයේ භයානක ම විස මත්ද්‍රව්‍යයක් වන අයිස් මත්ද්‍රව්‍ය සන්තකයේ තබාගෙන සිටි පුද්ගලයන් දෙදෙනෙකු විශේෂ කාර්ය බලකා අත් අඩංගුවට පත් වී තිබෙනවා.\nඒ, ඊයේ (11) වන දින වැලිකඩ පොලිස් වසම් අංක 114/ඒ, කොටුවේගොඩ, රාජගිරිය ලිපිනයේ දී සිදු කළ වැටලීමකින්.\nඑහි දී රුපියල් ලක්ෂ දහ අටකට අධික වටිනාකමින් යුත් අධික විස මත්ද්‍රව්‍යක් වන අයිස් මත්ද්‍රව්‍ය ග්‍රෑම් 150ක් සන්තකයේ තබාගෙන සිටි සහස්පුර, බොරැල්ල ප්‍රදේශයේ පදිංචි පුද්ගලයන් දෙදෙනෙකු අත් අඩංගුවට පත් වූ බව සඳහන්.\nසැකකරුවන් වයස අවුරුදු 40, 43 වයසේ පසු වන පුද්ගලයන් දෙදෙනෙක්.\nමෙම පුද්ගලයන් දෙදෙනා සහස්පුර පත්මසිරි නැමැති මත්ද්‍රව්‍ය ජාවාරම්කරුගේ ගෝලයන් බවට යි තොරතුරු අනාවරණය වන්නේ.\nවැඩිදුර විමර්ශන කටයුතු වැලිකඩ පොලිසිය විසින් මෙහෙයවනු ඇති.",
       "URL": "https://www.hirunews.lk/317612/ලක්ෂ-18ක-අයිස්-සමඟ-දෙදෙනෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=810"
}