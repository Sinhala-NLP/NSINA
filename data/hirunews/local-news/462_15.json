{
       "Source": "hirunews",
       "Timestamp": "Tuesday, 21 March 2023 - 15:04",
       "Headline": "කේරළයෙන් ප්‍රථම වතාවට සංක්‍රාන්ති ලිංගික නීතිඥවරියක්",
       "News Content": "ඉන්දියාවේ, කේරළ ප්‍රාන්තයෙන් ප්‍රථම වතාවට සංක්‍රාන්ති ලිංගික නීතිඥවරියක් බිහි වී තිබෙනවා.\nඇය නමින් පද්මා ලක්ෂ්මි වන අතර පසුගිය මාර්තු 19 වැනිදා ඇය සිය නීති උපාධිය හිමිකර ගත්තා.\nභෞතික විද්‍යා උපාධිධාරිනියක්, රක්‍ෂණ නියෝජිතවරියක් සහ නීති ශිෂ්‍යාවක් සහ අවසාන වශයෙන් පූර්ණ නීතිඥවරියක් වන ඇය දුප්පතුන්ට යුක්තිය සහතික කිරීම සඳහා සිය නීතිමය ඥානය භාවිතා කිරීමට අරමුණු කර ගෙන ඇති බවයි වාර්තා වෙන්නේ.\nඇය සිය අධ්‍යාපන වියදම් පියවා ගැනීමට කටයුතු කර ඇත්තේ පෞද්ගලික රක්ෂණ සමාගමක රක්‍ෂණ නියෝජිතවරියක් ලෙස කටයුතු කරමින්.\nකෙසේ වෙතත්, ඇය පවසන්නේ, ඇගේ පොත් සහ ඇගේ දැනුම අවශ්‍ය ඕනෑම කෙනෙකු හා බෙදා ගැනීමට කැමැත්තෙන් සිටින බවයි.\nඇයගේ ජ්‍යේෂ්ඨ අධිනීතිඥ කේ වී භද්‍රකුමාරි සමඟ අභ්‍යාසලාභිනියක ලෙස සම්බන්ධ වීමෙන් පසු ඇය රක්ෂණ නියෝජිතවරියක ලෙස කටයුතු කිරීම සෙමෙන් නැවැත්වූ අතර එමඟින් ඇයගේ නීති වෘත්තිය කෙරෙහි වඩා හොඳින් අවධානය යොමු කළ හැකි වූ බව ලක්ෂ්මි පවසා තිබෙනවා.\nපසුගිය නොවැම්බරයේ සිට අධිනීතිඥ භද්‍රකුමාරි සමඟ සම්බන්ධ වී සිටි ලක්ෂ්මි පැවසුවේ කේරළ මහාධිකරණයේ නීති වෘත්තියේ ප්‍රධානීන් අතර ඇයට ඉඩක් නිර්මාණය කිරීමට ඇගේ ජ්‍යෙෂ්ඨයා උදව් කළ බවයි.\nතවද පද්මා ලක්ෂ්මිගේ සාර්ථකත්වය ප්‍රාන්තයේ තවත් බොහෝ සංක්‍රාන්ති පුද්ගලයින්ට නීති වෘත්තියට පිවිසීමට පෙළඹවීමක් වනු ඇතැයි ඇය බලාපොරොත්තු වන බව විදෙස් මාධ්‍ය පවසනවා.",
       "URL": "https://www.hirunews.lk/330555/කේරළයෙන්-ප්‍රථම-වතාවට-සංක්‍රාන්ති-ලිංගික-නීතිඥවරියක්",
       "Category": "Local News",
       "Parent URL": "https://www.hirunews.lk/local-news.php?pageID=462"
}