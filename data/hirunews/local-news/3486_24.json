{
       "Source": "hirunews",
       "Timestamp": "Sunday, 24 February 2019 - 6:19",
       "Headline": "මෙරටින් සොයාගත් විශාලතම හෙරොයින් තොගය කොල්ලුපිටියෙන් මතුවෙයි",
       "News Content": "මෙරට ඉතිහාසයේ විශාලතම හෙරොයින් වැටලීම ලෙස රුපියල් මිලියන 2945 ක් වටිනා හෙරොයින් කිලෝ 294 යි ග්‍රෑම් 490 ක් සිය භාරයට ගැනීමට පොලිස් මත්ද්‍රව්‍ය නාශක කාර්යාංශය සහ පොලිස් විශේෂ කාර්ය බලකාය සමත්වී තිබෙනවා.\nඊයේ පස්වරුවේ ඔවුන් සිදුකළ ඒකාබද්ධ වැටලීමකදී මෙම හෙරොයින් තොගය කොළඹ නගරයේ සුපිරිවෙළඳ සංකීර්ණයක රථ ගාලක වෑන් රථ දෙකක තිබී හමුවූ බව සඳහන්.\nඑම වෑන් රථ දෙක සහ සැකකරුවන් දෙදෙනෙකුද අත්අඩංගුවට ගනු ලැබුවා.\nපොලිසිය සඳහන් කළේ ගමන් මලු 10ක පාර්සල් 272 ක් ලෙස සකස් කර වෑන් රථ දෙක තුල මෙම හෙරොයින් තොගය අසුරා තිබු බවයි.\nrn",
       "URL": "https://www.hirunews.lk/211057/මෙරටින්-සොයාගත්-විශාලතම-හෙරොයින්-තොගය-කොල්ලුපිටියෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3486"
}