{
       "Source": "hirunews",
       "Timestamp": "Tuesday, 05 April 2016 - 17:14",
       "Headline": "ඒකාබද්ධ විපක්ෂය කරන්න යන අලුත්ම වැඩේ",
       "News Content": "ඒකාබද්ධ විපක්ෂය කිරුළපනදී වෙනම මැයි රැළියක් පැවැත්වීමට කටයුතු සංවිධාන කර ඇති බව අද පස්වරුවේ වාර්තා වුණා.\nහිරු ප්‍රවෘත්ති අංශය කළ විමසීමකදී එහි ජ්‍යෙෂ්ඨ ප්‍රකාශකයෙකු ද ඒ බව තහවුරු කළා.\nඒකාබද්ධ විපක්ෂය වෙනම මැයි රැළියක් සංවිධානය කර තිබේ ද යන්න පිළිබඳව කොළඹ අද පෙරවරුවේ පැවැති මාධ්‍ය හමුවකදී මාධ්‍යවේදියෙකු එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීරගෙන් විමසා සිටියා.\nඔහු කියා සිටියේ ඒකාබද්ධ විපක්ෂය එවැන්නක් සිදුකරයි නම් එය එක්සත් ජාතික පක්ෂයට සහාය දීමක් බවයි.",
       "URL": "https://www.hirunews.lk/130192/ඒකාබද්ධ-විපක්ෂය-කරන්න-යන-අලුත්ම-වැඩේ",
       "Category": "Local News",
       "Parent URL": "https://www.hirunews.lk/local-news.php?pageID=5101"
}