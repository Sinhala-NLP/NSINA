{
       "Source": "hirunews",
       "Timestamp": "Friday, 10 April 2020 - 15:32",
       "Headline": "ඉන්දියාව යළි විවෘත කිරීමේ තීරණය දැනුම් දීමට, අගමැති මෝදි ජාතිය ඇමතීමට සූදානම්",
       "News Content": "කොරෝනා වෛරසය නිසා වසා දමා ඇති ඉන්දියාව යළි විවෘත කිරීමේ තීරණය දැනුම් දීම සඳහා අග්‍රාමාත්‍ය නරේන්ද්‍ර මෝදි ජාතිය ඇමතීමට නියමිත බව ඉන්දීය මාධ්‍ය අද වාර්තා කළා.\nපසුගිය මාර්තු 25 වන දා සමස්ත ඉන්දියාවම වසා දැමීමට තීරණය කෙරුණේ කොරෝනා වෛරසය පැතිරීම වැළැක්වීමේ අරමුණෙන්.\nඑය ලබන අඟහරුවාදා අවසන්වීමට නියමිතයි.\nඑම සීමාවන් තවදුරටත් දීර්ඝ කරන්නේ ද, නැත්නම් ඉවත් කරන්නේ ද යන්න පිළිබද තීරණයයි අගමැති මෝදි ප්‍රකාශ කිරීමට නියමිතව ඇත්තේ.\nඉන්දියාවේ කොරෝනා ආසාදිතයන්ගේ සංඛ්‍යාව මේ වන විට 6700 ඉක්මවා ඇති අතර එරට මරණ සංඛ්‍යාව ද 200 ඉක්මවනවා.",
       "URL": "https://www.hirunews.lk/238341/ඉන්දියාව-යළි-විවෘත-කිරීමේ-තීරණය-දැනුම්-දීමට-අගමැති-මෝදි-ජාතිය-ඇමතීමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=2804"
}