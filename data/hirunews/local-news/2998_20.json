{
       "Source": "hirunews",
       "Timestamp": "Tuesday, 17 December 2019 - 7:36",
       "Headline": "ප්‍රදේශ කිහිපයකට අද ජල සැපයුම අත්හිටුවයි",
       "News Content": "හදිසි නඩත්තු කටයුතු හේතුවෙන් දිවයිනේ ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nඒ අනුව අද පෙරවරු අටේ සිට හෙට පෙරවරු අට දක්වා පැය 24 ක කාලයක් පෑලියගොඩ, වත්තල, මාබෝල, ජාඇළ සහ කටුනායක - සීදූව නගර සභා බල ප්‍රදේශවලට ජල සැපයුම අත්හිටුවනු ඇති.\nමීට අමතරව කැළණිය, වත්තල, බියගම, මහර සහ දොම්පේ, ජා ඇල ප්‍රාදේශීය සභා බල ප්‍රදේශය සහ ගම්පහ ප්‍රාදේශීය සභා බල ප්‍රදේශයේ කොටසකට ද ජල සැපයුම අත්හිටුවනවා.\nවිදුලිබල මණ්ඩලයේ අත්‍යාවශ්‍ය නඩත්තු කටයුත්තක් සඳහා කෙත්හේන ජල පවිත්‍රාගාරයට විදුලිබලය සැපයීම නතර කිරීම හේතුවෙන් අද උදෑසන 8 සිට පස්වරු 7.30 දක්වා වාද්දුව, වස්කඩුව, පොතුපිටිය, කළුතර, කටුකුරුන්ද, නාගොඩ, පයාගල සහ බේරුවල යන ප්‍රදේශවලට ජල සැපයුම අත්හිටුවනවා.\nඑමෙන්ම, එම කාලය තුළ බෝම්ඹුවල, මග්ගොන, කළුවාමෝදර, මොරගල්ල, අලුත්ගම, දර්ගානගරය සහ බෙන්තොට ප්‍රදේශවලට ද ජල සැපයුම අත්හිටුවනු ඇති.",
       "URL": "https://www.hirunews.lk/230408/ප්‍රදේශ-කිහිපයකට-අද-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2998"
}