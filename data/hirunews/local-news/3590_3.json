{
       "Source": "hirunews",
       "Timestamp": "Tuesday, 25 December 2018 - 6:24",
       "Headline": "මැදියම් රැයේ උදාවූ නත්තල කිතුණු බැතිමතුන් හරසරින් සමරයි",
       "News Content": "ලොව පුරා වෙසෙන කිතුණු බැතිමතුන් අද (25) නත්තල් දිනය සමරණු ලබනවා.\nජේසුස් ක්‍රිස්තුන් වහන්සේ මෙලොවට බිහි වූ දිනය වශයෙන් ලොව පුරා කිතුණු බැතිමතුන් මහත් උත්සවශ්‍රීයෙන් සමරන අසිරිමත් නත්තල ඊයේ (24) මැදියම් රැයෙන් උදාවුණා.\nශ්‍රී ලංකාවේ මෙන්ම ලෝකවාසී කිතුණු බැතිමතුන් එය සැමරුවේ මහත් උද්යෝගයෙන්.\nරෝමයේ වතිකානුවේ ශාන්ත පීතර බැසිලිකාවේදී ප්‍රධාන දේව මෙහෙය පැවැත්වුණේ ශුද්ධෝත්තම ෆ්‍රැන්සිස් පාප් වහන්සේගේ ප්‍රධානත්වයෙන්.\nඑහිදී පාප් වහන්සේ ලෝකවාසී ජනතාවට ආශීර්වාද පැතූ අතර, නත්තල් පණිවුඩය ද දේශනා කළා.\nමේ අතර, මෙරට ප්‍රධාන නත්තල් දේව මෙහෙය ඊයේ (24) රාත්‍රි 11.45 ට කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් පයාගල - ශාන්ත ජෝශෆ් දෙව් මැදුරේදී පැවැත්වුණා.\nඑහිදී කොළඹ අගරදගුරු හිමියන් නත්තල් පණිවුඩය ඉදිරිපත් කරමින් රටවාසීන්ට හා ලෝකවාසීන්ට සාමය ප්‍රාර්ථනා කළා.\nඊට සමගාමීව දිවයින පුරා දේවස්ථාන සියල්ලගේම පාහේ විශේෂ නත්තල් දේව මෙහෙයන් ඊයේ (24) මධ්‍යම රාත්‍රියේ පැවැත්වුණා.",
       "URL": "https://www.hirunews.lk/206743/මැදියම්-රැයේ-උදාවූ-නත්තල-කිතුණු-බැතිමතුන්-හරසරින්-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=3590"
}