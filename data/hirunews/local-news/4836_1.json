{
       "Source": "hirunews",
       "Timestamp": "Saturday, 15 October 2016 - 18:18",
       "Headline": "නොරොච්චෝලේ තවමත් අක්‍රියයි",
       "News Content": "සම්ප්‍රේෂණ මාර්ගයක සිදුවූ දෝෂයක් හේතුවෙන් අක්‍රිය වූ නොරොච්චෝලේ ලක් විජය තාප බලාගාරයේ විදුලි ජනන කටයුතු මෙතෙක් ආරම්භ කර නැහැ.\nකොත්මලේ සිට අනුරාධපුරය දක්වා විදුලිය සම්ප්‍රේෂණය මාර්ගයේ හටගත් දෝෂයක් හේතුවෙන් අද (15) දහවල් එම බලාගාරයේ ජනන යන්ත්‍ර තුනම අක්‍රිය වුණා.\nඒ හේතුවෙන් උතුර, උතුරුමැද හා නැගෙනහිර පළාතේ ඇතැම් ප්‍රදේශවලට මෙන්ම දිවයිනේ තවත් ප්‍රදේශ කිහිපයක හදිසි විදුලිය බිද වැටීමක් සිදුවූ බවයි විදුලිබල මණ්ඩලය ප්‍රකාශ කළේ.\nකෙසේ වෙතත්, කෙටි කාලයක් තුළ එය යථා තත්ත්වයට පත් කිරීමට විදුලිබල මණ්ඩලය පියවර ගත්තා.\nනොරොච්චෝලේ බලාගාරය නතර වීමෙන් ජාතික විදුලිබල පද්ධතියට මෙගාවොට් 900 ක ධාරිතාවක් අහිමි වී තිබෙනවා.\nකෙසේ වෙතත් එය පෞද්ගලික බලාගාර ඇතුළු දිවයිනේ අනෙකුත් බලාගාර වලින් සපුරා ගැනීමට බලාපොරොත්තු වන බවයි විදුලිබල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන කියා සිටියේ.",
       "URL": "https://www.hirunews.lk/145307/නොරොච්චෝලේ-තවමත්-අක්‍රියයි",
       "Category": "Local News",
       "Parent URL": "https://www.hirunews.lk/local-news.php?pageID=4836"
}