{
       "Source": "hirunews",
       "Timestamp": "Sunday, 05 March 2017 - 13:02",
       "Headline": "IORA අමාත්‍ය මණ්ඩල රැස්වීම හෙට ඇරඹේ",
       "News Content": "ඉන්දුනීසියාවේ ජකර්තා නුවරදී පැවැත්වීමට නියමිත ඉන්දියානු සාගර රටවල අමාත්‍ය මණ්ඩල රැස්වීම සඳහා විදේශ කටයුතු අමාත්‍ය මංගල සමරවීර හෙට සහභාගි වනවා.\nඑහි 20 වෙනි සංවත්සරය සමරමින් රාජ්‍ය නායකයන්ගේ සමුළුවක් අනිද්දා දිනයේදී පැවැත්වීමට නියමිත අතර ඒ සඳහා ජනාධිපති මෛත්‍රිපාල සිරිසේන සහභාගිවනු ඇති.\nහෙට පැවැත්වෙන  සමුළුවේ අමාත්‍ය හමුවේදී විදේශ කටයුතු අමාත්‍ය මංගල සමරවීර තවත් රටවල විදේශ අමාත්‍යවරුන් සමග ද්විපාර්ශවීය සාකච්ඡා පැවැත්වීමට නියමිත බවයි එම අමාත්‍යාංශය සඳහන් කළේ.\nඉන්දියානු සාගර කලාපයේ ආර්ථික පහසුකම් සළසා දීම මෙන්ම එය ප්‍රවර්ධනය කිරීම අරමුණු කොටගත් මෙම සමුළුවේදී කලාපයට වැදගත් වන එකඟතාවන් රැසක් ඇති කරගැනීමට නියමිතයි.\nසමුද්‍රීය රැකවරණය සහ ආරක්ෂාව, වෙළඳ හා ආයෝජන අවස්ථා සළසා දීම, ධීවර කටයුතු කළමනාකරණය, ආපදා අවධානය පාලනය කිරීම, අධ්‍යාපනික හා සංචාරක ක්‍ෂේත්‍ර පිළිබඳව මෙම සමුළුව සහභාගිවන රාජ්‍ය නායකයන් විශේෂ අවධානය යොමුකරනු ඇති.",
       "URL": "https://www.hirunews.lk/156102/iora-අමාත්‍ය-මණ්ඩල-රැස්වීම-හෙට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4630"
}