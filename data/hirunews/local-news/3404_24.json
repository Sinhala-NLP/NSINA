{
       "Source": "hirunews",
       "Timestamp": "Saturday, 13 April 2019 - 17:24",
       "Headline": "හෙට සිට දින 3ක් ප්‍රදේශ කිහිපයකට උණුසුම් කාලගුණයක්",
       "News Content": "හෙට සිට ලබන 16 වන දින දක්වා දිවයිනේ ප්‍රදේශ කිහිපයකට උණුසුම් කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව පවසනවා.\nඒ අනුව, හෙට දිනයේ උතුරුමැද සහ වයඹ පළාත්වල මෙන්ම, හම්බන්තොට, මොනරාගල, මන්නාරම, වව්නියාව සහ මුලතිව් දිස්ත්‍රික්කවල ද බොහෝ ස්ථානවලට උණුසුම් කාලගුණ තත්ත්වයක් පවතිනවා.\nවැඩබිම් තුළ වෙසෙන පුද්ගලයින් ප්‍රමාණවත් ලෙස ජලය පානය කිරීම සහ සෙවණ ඇති ස්ථානවල හැකිපමණ විවේක ගන්නා ලෙස මෙන්ම, වැඩිහිටි සහ රෝගී පුද්ගලයින් පිළිදව ද සැලකිලිමත්භාවයකින් කටයුතු කළ යුතු බවයි කාලගුණ විද්‍යා දෙපාර්තමේන්තුව සදහන් කළේ.\nඑමෙන්ම, කුඩා ළමයින් වාහන තුළ තනියම රදවා නොයන ලෙස මෙන්ම, අධික වෙහෙසකාරි කටයුතු සීමා කරන ලෙස ද එම දෙපාර්තමේන්තුව මහජනතාවගෙන් ඉල්ලා සිටිනවා.",
       "URL": "https://www.hirunews.lk/214410/හෙට-සිට-දින-3ක්-ප්‍රදේශ-කිහිපයකට-උණුසුම්-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=3404"
}