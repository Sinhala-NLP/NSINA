{
       "Source": "hirunews",
       "Timestamp": "Friday, 19 February 2021 - 14:13",
       "Headline": "විසිවුණු වෙළඳුන් උණුසුම් කළ වෙළඳපොළ (වීඩියෝ)",
       "News Content": "පෑලියගොඩ මැනිං වෙළඳපොලේ අනවසරයෙන් සහ කුලී පදනම මත වෙළඳාම් කටයුතු සිදු කරන පුද්ගලයින් එම ස්ථානයෙන් ඉවත් කිරීමට නාගරික සංවර්ධන අධිකාරය සහ පොලිසිය අද කටයුතු කිරීමත් සමඟ උණුසුම් තත්ත්වයක් ඇති වුණා.\nවෙළඳුන් චෝදනා කළේ, මැනිං වෙළඳපොල පෙර පැවැති ස්ථානයේ වෙඵඳාම් කළ වෙළඳුන්ට පවා මේ හේතුවෙන් අසාධාරණයක් සිදුවන බවයි.\nපෑලියගොඩ මැනිං වෙළඳපොලේ වෙළඳසැල් හිමියන්ට අමතරව වෙනත් පුද්ගලයින් වෙළඳාම් කටයුතු සිදු කරන බවට නාගරික සංවර්ධන අධිකාරියට අවස්ථා\nකිහිපයකදීම පැමිණිලි ලැබී තිබුණා.\nඅදාළ අනවසර වෙළෙන්දන් ඉවත් කිරීම සඳහා නාගරික සංවර්ධන අධිකාරිය අද පියවර ගත්තේ ඒ අනුවයි.\nමේ සඳහා කැළණිය කොට්ඨාසයේ පොලිස් ස්ථාන 5ක නිලධාරීන්ගේ සහය ද ලබා ගෙන තිබුණා.\nඅනවසර වෙළෙන්දන්ට අමතරව කුලී පදනම මත වෙළඳාම් කටයුතු සිදු කරන පුද්ගලයින්ටද මැනිං වෙළඳපොලෙන් ඉවත් වන ලෙස නාගරික සංවර්ධන අධිකාරිය දැනුම් දී තිබෙනවා.\nමේ හේතුවෙන් පෑලියගොඩ මැනිං වෙළඳපොළ පරිශ්‍රයේ අද උණුසුම් තත්ත්වයක් ඇති වුණා.\nවෙළඳුන් චෝදනා කරන්නේ මැනිං වෙළඳපොල පෙර පැවැති ස්ථානයේදීත් කුලී පදනම මත ව්‍යාපාර සිදු කළ තමන්ට මේ හරහා අසාධාරණයක් සිදුවන බවටයි.",
       "URL": "https://www.hirunews.lk/263064/විසිවුණු-වෙළඳුන්-උණුසුම්-කළ-වෙළඳපොළ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2136"
}