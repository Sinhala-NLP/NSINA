{
       "Source": "hirunews",
       "Timestamp": "Sunday, 26 July 2020 - 20:10",
       "Headline": "දිවයින පුරා පොලිස් තොරතුරු පොත් සමීක්ෂණයක්",
       "News Content": "දිවයින පුරා පොලිස් ස්ථානවල තොරතුරු පොත් පිළිබඳ සමීක්ෂණයක් ආරම්භ කර ඇති බව පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී ජාලිය සේනාරත්න ප්‍රකාශ කළා.\nවැඩබලන පොලිස්පතිවරයාගේ උපදෙස් මත එම සමීක්ෂණය සිදුකෙරෙන බවයි කොළඹ අද පැවති මාධ්‍ය හමුවකදී ඔහු කියා සිටියේ.\nමත්ද්‍රව්‍ය නාශක කාර්යාංශයේ ඇතැම් නිළධාරීන් මත්ද්‍රව්‍ය ජාවාරම්කරුවන් සමඟ එම ජාවාරමේ නිරත වීම සම්බන්ධයෙන් පසුගිය දිනවල තොරතුරු අනාවරණ වුණා.\nඑම තත්ත්වයත් සමඟයි දිවයින පුරා පොලිස් ස්ථානවල එවැනි දූෂණ ක්‍රියා හෝ තොරතුරු ලේඛන අස්ථානගතව ඇත්ද යන්න සම්බන්ධයෙන් සොයා බැලීම සඳහා සමීක්ෂණයක් සිදුකිරීමට වැඩබලන පොලිස්පතිවරයා තීරණය කර ඇත්තේ.",
       "URL": "https://www.hirunews.lk/246462/දිවයින-පුරා-පොලිස්-තොරතුරු-පොත්-සමීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2558"
}