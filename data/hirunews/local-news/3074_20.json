{
       "Source": "hirunews",
       "Timestamp": "Tuesday, 29 October 2019 - 10:10",
       "Headline": "රුපියල් ලක්ෂ 14ක මුදලක් කොල්ල කෑ පුද්ගලයෙකු අත්අඩංගුවට",
       "News Content": "කඳාන ප්‍රදේශයේ මැණික් ගල් විකිණීමට ඇති බව පවසා තැරැව්කරුවන් මාර්ගයෙන් පුද්ගලයින් දෙදෙනෙකු නිවසට ගෙන්වා සාකච්ඡා කරමින් සිටියදී ඔවුන් සතුව තිබූ මුදල් කොල්ල කා පළා ගිය පුද්ගලයෙකු පොලීසිය අත්අඩංගුවට ගෙන තිබෙනවා.\nපසුගිය මස 5 වන දා මෙම කොල්ල කෑම සිදුකර ඇති අතර, පසුව ඒ සම්බන්ධයෙන් සිදුකළ පරීක්ෂණවලදී ඊට සම්බන්ධ පුද්ගලයින් 6 දෙනෙකු අත්අඩංගුවට ගනු ලැබුවා.\nපසුව ඔවුන් පළා ගිය ජීප් රථයේ රියදුරු ඊයේ අත්අඩංගුවට ගනු ලැබුයේ දක්ෂිණ අධිවේගී මාර්ගයේ දොඩන්දූව පිටවීමේ මාර්ගයේදියි.\nමෙලෙස අත්අඩංගුවට ගෙන ඇත්තේ 41 හැවිරිදි බෙම්මුල්ල ප්‍රදේශයේ පදිංචිකරුවෙක්. මේ වන විට සිද්ධියට අදාළව සැකකරුවන් 7 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/227194/රුපියල්-ලක්ෂ-14ක-මුදලක්-කොල්ල-කෑ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3074"
}