{
       "Source": "hirunews",
       "Timestamp": "Wednesday, 27 January 2021 - 21:40",
       "Headline": "ශ්‍රී ලංකාවේ කොරෝනා මරණ 290 දක්වා ඉහළට - ආසාදිතයන් 60694ක්",
       "News Content": "තවත් කොරෝනා මරණ දෙකක් වාර්තාවීමත් සමග  මෙරට සමස්ත මරණ සංඛ්‍යාව 290 දක්වා ඉහළ ගියා.\nමියගොස් ඇත්තේ 43 හැවිරිදි පිරිමි පුද්ගලයෙක් සහ 74 හැවිරිදි කාන්තාවක්.\nකොළඹ 15 ප්‍රදේශයේ පදිංචි පිරිමි පුද්ගලයා කොවිඩ් 19 ආසාදිතයෙකු ලෙසට හඳුනා ගැනීමෙන් පසු හෝමාගම මූලික රෝහලේ ප්‍රතිකාර ලබමින් සිටියදී අද මියගොස් තිබෙනවා.\nමරණයට හේතුව ලෙසට දැක්වෙන්නේ කොවිඩ් නිව්මෝනියාව සහ සංකූල වූ හෘද රෝගයක්.\nගෝනපොල ප්‍රදේශයේ පදිංචි කාන්තාව හොරණ මූලික රෝහලට ඇතුලත් කිරීමෙන් පසු ඊයේ මියගොස් තිබෙනවා.\nඇයගේ මරණයට හේතුව ලෙසට දැක්වෙන්නේ කොවිඩ් නිව්මෝනියාව වකුගඩු ආසාදනය සහ උග්‍ර වූ සෙලියුලයිටිස් රෝගයයි.\nමේ අතර ශ්‍රී ලංකාවෙන් තවත් කොරෝනා වෛරස් ආසාදිතයන් 431 දෙනෙකු වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 60694ක් ලෙසටයි.\nඉන් ආසාදිතයන් 7838ක් රෝහල්ගතව ප්‍රතිකාර ලබමින් පසුවනවා. සුවය ලබා නිවෙස් වෙත පිටත්ව ගොස් ඇති සංඛ්‍යාව 52566ක්.\nඅද දිනයේ මේ දක්වා මෙරටින් ආසාදිතයන් 742ක් වාර්තා වුණා.",
       "URL": "https://www.hirunews.lk/260919/ශ්‍රී-ලංකාවේ-කොරෝනා-මරණ-290-දක්වා-ඉහළට-ආසාදිතයන්-60694ක්",
       "Category": "Local News",
       "Parent URL": "https://www.hirunews.lk/local-news.php?pageID=2185"
}