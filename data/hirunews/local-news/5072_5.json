{
       "Source": "hirunews",
       "Timestamp": "Tuesday, 26 April 2016 - 14:40",
       "Headline": "ජී.එස්.පී. ප්ලස් යළි ශ්‍රී ලංකාවට ලබා ගැනීමට ස්වීඩනයේ සහාය",
       "News Content": "ජී.එස්.පී. ප්ලස් බදු සහනය නැවත ශ්‍රී ලංකාවට ලබාදීම සඳහා ස්වීඩන රජයේ උපරිම සහාය ලබාදෙන බව එරට විදේශ කටයුතු අමාත්‍ය මාග්‍රට් වෝල්ස්ට්‍රෝම්, ජනාධිපති මෛත්‍රීපාල සිරිසේන වෙත ප්‍රකාශ කර තිබෙනවා.\nඒ, ඊයේ පස්වරුවේ ජනාධිපති කාර්යාලයේදී ජනාධිපතිවරයා මුණ ගැසුණු අවස්ථාවේදියි.\nශ්‍රී ලංකාවේ වකුගඩු රෝගය නිවාරණය වෙනුවෙන් අවශ්‍ය පර්යේෂණ කටයුතු සඳහා සහාය ලබාදෙන ලෙස ජනාධිපතිවරයා මෙහිදී ස්වීඩන විදේශ අමාත්‍යවරියගෙන් ඉල්ලීමක් ද සිදුකළා.\nඊට ද ඇය කැමැත්ත පළ කර ඇති අතර, උතුරු - නැගෙනහිර ප්‍රදේශවල ස්වීඩන රජයේ ආධාරයෙන් වෘත්තීය පුහුණු මධ්‍යස්ථාන ඉදිකිරීමට ද එකඟතාවය පළ කර තිබෙනවා.",
       "URL": "https://www.hirunews.lk/131791/ජී-එස්-පී-ප්ලස්-යළි-ශ්‍රී-ලංකාවට-ලබා-ගැනීමට-ස්වීඩනයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=5072"
}