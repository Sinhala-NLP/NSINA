{
       "Source": "hirunews",
       "Timestamp": "Tuesday, 30 May 2023 - 20:19",
       "Headline": "යාපනයේ චුණ්ඩික්කුලි ප්‍රදේශයේ ගණිකා නිවාසයක් වටලයි",
       "News Content": "කොළඹ සිට පැමිණ ගණිකා වෘත්තියේ යෙදෙන කාන්තාවන් කණ්ඩායමක් සමග යාපනයේ චුණ්ඩික්කුලි ප්‍රදේශයේ කාලයක සිට පවත්වා ගෙන ගිය ගණිකා නිවාසයක් වටලා කාන්තාවන් දෙදෙනෙකු හා ගණිකා නිවාසය පවත්වාගෙන ගිය පුද්ගලයාව යාපනය පොලීසිය විසින් ඊයේ (29 ) අත්අඩංගුවට ගෙන තිබෙනවා.\nකුළියට ගත් නිවසක නවාතැන් ලබා දීමේ මධ්‍යස්ථානයක් ලෙස හදුන්වමින් මෙම ගණිකා නිවාසය පවත්වා ගෙන ගොස් ඇත්තේ යාපනයේ පුද්ගලයෙක් බවයි වාර්තා වන්නේ.\nමීට මාසයකට පමණ ඉහතදී කොළඹ සිට කාන්තාවන් දස දෙනෙකු පමණ මෙම ගණිකා නිවාසයට පැමිණ යාපනයට පැමිණෙන පුද්ගලයින්ට ගණිකා සේවය ලබා දුන් බවට පොලීසියට තොරතුරු ලැබී තිබෙනවා.\nඅත්අඩංගුවට පත්ව ඇති කාන්තාවන් දෙදෙනා කොළඹ දෙහිවල ප්‍රදේශයේ පදිංචිකරුවන් වන අතර කාන්තාවන් දෙදෙනා හා ගණිකා නිවාසයේ හිමිකරු යාපනය අධිකරණය වෙත ඉදිරිපත් කිරීමට යාපනය පොලීසිය පියවර ගෙන තිබෙනවා.",
       "URL": "https://www.hirunews.lk/336616/යාපනයේ-චුණ්ඩික්කුලි-ප්‍රදේශයේ-ගණිකා-නිවාසයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=306"
}