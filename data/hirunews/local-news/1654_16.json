{
       "Source": "hirunews",
       "Timestamp": "Saturday, 02 October 2021 - 13:17",
       "Headline": "රසායනික හා පොහොර හිඟයෙන් ගොවීන් තවදුරටත් දුෂ්කරතාවයේ",
       "News Content": "රසායනික පොහොර සහ වල්නාශක නො මැති වීම හේතුවෙන් ගොවීන් රැසක් තවදුරටත් අර්බුදයකට ලක් ව සිටිනවා.\nඒ හේතුවෙන් අස්වැන්න අඩු වී ඇති අතර කෘමීන්ගෙන් ද දැඩි හානි සිදු ව ඇති බවයි ගොවීන් කියා සිටියේ.\nමේ අතර, දිවයිනේ ප්‍රදේශ කිහිපයක ගොවීන් සාර්ථක ලෙස කාබනික පොහොර නිෂ්පාදනය කරන ආකාරයක් ද දක්නට ලැබුණා.\nබදුල්ල දිස්ත්‍රික්කයේ මල්වගාකරුවන් කිහිපදෙනෙකු කියා සිටියේ, මැසි උවදුරක් හේතුවෙන් තම මල් වගාව විනාශ වී යාමේ තර්ජනයකට මුහුණ දී ඇති බවයි.\nඒ සඳහා භාවිත කිරීමට සුදුසු කෘමිනාශක වෙළඳපොළේ නො මැති වීම හේතුවෙන් තමන් දැඩි අර්බුදයකට මුහුණ දී ඇති බව ද ඔවුන් කියා සිටියා.\nඑසේම පොහොර වර්ග හතරක් වී වගාව වෙනුවෙන් සූදානම් කර ඇති බවයි කෘෂිකර්ම අමාත්‍ය මහින්දානන්ද අලුත්ගමගේ ගන්නෝරුව ප්‍රදේශයේ ඊයේ පැවති මාධ්‍ය හමුවකට එක්වෙමින් ප්‍රකාශ කළේ.\nමේ අතර මඩකලපුව ප්‍රදේශයේ දී ඊයේ මාධ්‍ය වෙත අදහස් දැක් වූ ඉඩම් අමාත්‍ය එස්.එම්. චන්ද්‍රසේන ප්‍රකාශ කළේ, උතුර - නැගෙනහිර හැර සෙසු පළාත්වල ජනතාව කාබනික පොහොර නිෂ්පාදනය සහ භාවිතයට මෙතෙක් හුරු වී නො මැති බවයි.",
       "URL": "https://www.hirunews.lk/283839/රසායනික-හා-පොහොර-හිඟයෙන්-ගොවීන්-තවදුරටත්-දුෂ්කරතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=1654"
}