{
       "Source": "hirunews",
       "Timestamp": "Saturday, 17 July 2021 - 13:26",
       "Headline": "මුලතිව් නිරෝධායන මධ්‍යස්ථානය පිළිබඳව මානව හිමිකම් කොමිෂන් සභාව, ගුවන් හමුදාපතිගෙන් වාර්තාවක් ඉල්ලයි",
       "News Content": "මුලතිව් ගුවන් හමුදා නිරෝධායන මධ්‍යස්ථානයේ පහසුකම් නොමැතිවීම සම්බන්ධයෙන් ලද පැමිණිල්ලකට අනුව එය සොයා බැලීමට ගිය මානව හිමිකම් කොමිසමේ නිලධාරින්ට අවස්ථාව නොලැබීම ගැන එහි සභාපතිවරයා ගුවන් හමුදාපතිවරයාගෙන් වාර්තාවක් ඉල්ලා තිබෙනවා.\nනිරෝධායන මධ්‍යස්ථානයේ රඳවාගෙන සිටියද එහි මූලික පහසුකම් නොතිබූ බවට ලංකා ගුරු සංගමයේ ලේකම් ජෝශප් ස්ටාලින් ඇතුළු පිරිස මානව හිමිකම් කොමිෂන් සභාව හමුවේ පසුගිය 9 වනදා පැමිණිල්ලක් ගොනුකරනු ලැබුවා.\nඒ අනුව, අදාළ නිරෝධායන මධ්‍යස්ථානය මූලික විමර්ශන කටයුතු සඳහා පසුගිය 13 වනදා කොමිෂන් සභාවේ නිලධාරින් පිරිසක් අදාළ නිරෝධායන මධ්‍යස්ථානය වෙත ගිය අවස්ථාවේදී එය භාරව සිටි නිලධාරිවරයා ඔවුන්ට නිරෝධායන මධ්‍යස්ථානය තුලට යාමට අවස්ථාව ලබාදී නැහැ.\nඒ අනුව එම විමර්ශනයට තොරතුරු ලබාදීමට සහය නොදැක්වීම පිළිබඳ වාර්තාවක් ලබාදෙන ලෙසයි මානව හිමිකම් කොමිෂන් සභාවේ සභාපති ආචාර්ය ජගත් බාලසූරිය යුද හමුදාපති එයාර් මාර්ෂල් සුදර්ශන පතිරණට ලිපියක් යොමුකරමින් සඳහන් කර ඇත්තේ.",
       "URL": "https://www.hirunews.lk/277220/මුලතිව්-නිරෝධායන-මධ්‍යස්ථානය-පිළිබඳව-මානව-හිමිකම්-කොමිෂන්-සභාව-ගුවන්-හමුදාපතිගෙන්-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1814"
}