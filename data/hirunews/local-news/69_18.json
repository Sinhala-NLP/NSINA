{
       "Source": "hirunews",
       "Timestamp": "Sunday, 27 August 2023 - 10:43",
       "Headline": "සිරමැදිරිය තුළ පුද්ගලයෙකුගේ ගෙල කපයි",
       "News Content": "පොලිස් සිර මැදිරිය තුලදී සිය බිරිඳගේ අනියම් සැමියාගේ ගෙල කපා බරපතළ තුවාල  සිදු කළ පුද්ගලයෙකු පැල්මඩුල්ල පොලිසිය විසින් අත්අඩංගුවට ගෙන තිබෙනවා.\nකාන්තාව විසින් සිය අනියම් සැමියා සමග  පැල්මඩුල්ල නගරයේ කලහකාරීව හැසිරෙමින් සිටියදී පොලිස් නිලධාරීන් විසින් අත්අඩංගුවට ගෙන පොලිස් ස්ථානයට රැගෙනවිත් තිබෙනවා.\nපසුව පොලිස්  ස්ථානයට පැමිණි කාන්තාවගේ සැමියා ඇයට ඇප ලබාගෙන පොලිසියෙන් පිටව යන අවස්ථාවේදී ඇයට පොලිසිය තුළ පහරදීමක් සිදුකර තිබුණා.\nඑම පහර දීමේ වරදට පොලිස් නිලධාරීන් විසින් සැමියා අත්අඩංගුවට ගෙන සිර මැදිරියට ඇතුළු කිරීමටපෙරපරික්ෂා  කිරීමක නිරත වෙමින් සිටියදී සැකකාර සැමියා විසින් සඟවාගෙන සිටි පිහියක් පිහියක්ද රැගෙන සිරමැදිරිය තුළට පැන එහි  සිටි අනියම් සැමියාගේ  ගෙලට පිහි පහර එල්ල කර තිබෙන බව පොලීසිය පවසනවා.\nතුවාල ලැබූ අනියම් සැමියා ප්‍රතිකාර සඳහා රෝහලට ඇතුළත් කර ඇති අතර සැකකරු අත්අඩංගුවට ගෙන ඉදිරි විමර්ශන පැල්මඩුල්ල පොලිසිය විසින් සිදුකරන බව වාර්තා වෙනවා.",
       "URL": "https://www.hirunews.lk/346242/සිරමැදිරිය-තුළ-පුද්ගලයෙකුගේ-ගෙල-කපයි",
       "Category": "Local News",
       "Parent URL": "https://www.hirunews.lk/local-news.php?pageID=69"
}