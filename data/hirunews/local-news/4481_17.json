{
       "Source": "hirunews",
       "Timestamp": "Tuesday, 06 June 2017 - 19:05",
       "Headline": "වාහන සහන සහ ලීසිං සීමාවල වෙනසක්",
       "News Content": "ජ්‍යෙෂ්ඨ විධායක මට්ටමේ පරිපාලන කළමනාකරණ සහ වෘත්තිය තනතුරුවල නිරත රාජ්‍ය සේවකයන්ට සහනදායී පදනම මත මෝටර් රථ ආනයනය කිරීමේදි සහන ලබාදීමට අදාළ රෙගුලාසිවල වෙනසක් සිදුකර තිබෙනවා.\nඊට අදාළ චක්‍රලේඛය නිකුත් කර ඇත්තේ මහා භාණ්ඩාගාර සහ මුදල් අමාත්‍යාංශ ලේකම් ආර්.එච්.එස්. සමරතුංගගේ අත්සනින්.\nඒ අනුව ඇමරිකානු ඩොලර් 25000 වාහන සඳහා පැවති බදු සහනය සියයට 65 දක්වා ඉහළ දමා තිබෙනවා.\nඑම අගයට වැඩි ඇමරිකානු ඩොලර් 30 000 ට අඩු වාහන සඳහා වන බදු සහනය සියයට 60 ක් වන අතර, සහනදායී බලපත්‍ර මත ලබාගන්නා මෝටර්  රථයක පළමු ලියාපදිංචිය බලපත්‍රලාභියා නමින් පමණක් සිදුකළ යුතුයි.\nඊට අමතරව තවත් රෙගුලාසි කිහිපයක් අදාළ චක්‍රලේඛයේ දැක්වෙනවා.\nමේ අතර සියයට 50 ක්ව පැවති ආසන 33 ට අඩු බස් රථ සඳහා වන ලීසිං ණය සීමාව සියයට 90 දක්වා වැඩිකර ඇති බව වාහන ආනයනකරුවන්ගේ සංගමය ප්‍රකාශ කළා.\nඑසේම සියයට 50 අගයේ පැවති කුඩා ලොරි රථ සඳහා වන ණය සීමාවද සියයට 70 දක්වා ඉහළ දමා ඇති බවයි එම සංගමය සඳහන් කළේ.",
       "URL": "https://www.hirunews.lk/162980/වාහන-සහන-සහ-ලීසිං-සීමාවල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4481"
}