{
       "Source": "hirunews",
       "Timestamp": "Wednesday, 26 July 2023 - 13:04",
       "Headline": "ඉපැරණි බිතුසිතුවම් ඩිජිටල්කරණය කරයි",
       "News Content": "ශ්‍රී ලංකාවේ ඉපැරණි විහාර බිතුසිතුවම් ඩිජිටල්කරණය කොට සංරක්ෂණය කිරීමේ ව්‍යපෘතියක් අද (26) අමාත්‍ය විදුර වික්‍රමනායකගේ ප්‍රධානත්වයෙන් ආරම්භ කර තිබෙනවා.\nඑහි සමාරම්භය කිරිබත්ගොඩ සුදර්ශනාරාමයේදී සිදු වූ බවයි වාර්තා වන්නේ.\nමේ හරහා ලංකාවේ පුරාවිද්‍යා දෙපාර්තමේන්තුවේ ලියාපදිංචි වී ඇති පැරණි බිතු සිතුවම් අඩංගු විහාරස්ථාන 874ක් වීඩියෝගත කර සහ ඡායාරූපගත කර සංරක්ෂණය කිරීමට නියමිතයි.\nබුද්ධශාසන ආගමික හා සංස්කෘතික කටයුතු අමාත්‍යංශය ප්‍රකාශ කර ඇත්තේ අදාළ සංරක්ෂණය කරන ලද සිතුවම් බිතුසිතුවම් සංරක්ෂණ හා පර්යේෂණ මධ්‍යස්ථානයේ තැන්පත් කරන බවයි.\nකෙසේ වෙතත් අදාළ බිතුසිතුවම් අඩංගු විහාරයට ද ඩිජිටල් පිටපතක් ලබා දීමට නියමිත බවයි වාර්තා වන්නේ.",
       "URL": "https://www.hirunews.lk/342573/ඉපැරණි-බිතුසිතුවම්-ඩිජිටල්කරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=150"
}