{
       "Source": "hirunews",
       "Timestamp": "Friday, 25 November 2022 - 15:39",
       "Headline": "හිටපු අමාත්‍ය ජොන්ස්ටන් ප්‍රනාන්දු ඇතුළු 3 දෙනෙකුට එරෙහිව ගොනුකර තිබූ නඩුව ලබන 9 වනදා කැඳවන්නැයි නියෝග",
       "News Content": "හිටපු අමාත්‍ය ජොන්ස්ටන් ප්‍රනාන්දු ඇතුළු විත්තිකරුවන් 3 දෙනෙකුට එරෙහිව ගොනුකර ඇති අල්ලස් නඩුවේ පූර්ව නඩු විභාග සම්මන්ත්‍රණය සඳහා ලබන මස 9 වනදා කැඳවන ලෙස කොළඹ මහාධිකරණය අද (25) නියම කළා.\nමහාධිකරණ විනිසුරු ආදිත්‍ය පටබැදිගේ ඉදිරියේ අද නඩුව කැඳවූ අවස්ථාවේදීයි මෙම නියෝගය ලබාදී ඇත්තේ.\n2012 වසරේදී වෙළඳ අමාත්‍යවරයා වශයෙන් කටයුතු කරමින් සිටියදී සතොස ආයතනයේ සේවකයින් නිල රාජකාරිවලින් ඉවත් කර දේශපාලන ක්‍රියාවල යෙදවීම තුලින් අල්ලස් පනත යටතේ දූෂණ නමැති වරද සිදුකළ බවට චෝදනා කරමින් ජොන්ස්ටන් ප්‍රනාන්දු ඇතුළු 3 දෙනෙකුට එරෙහිව අල්ලස් කොමිසම විසින් මෙම නඩුව ගොනුකර තිබුණා.",
       "URL": "https://www.hirunews.lk/321264/හිටපු-අමාත්‍ය-ජොන්ස්ටන්-ප්‍රනාන්දු-ඇතුළු-3-දෙනෙකුට-එරෙහිව-ගොනුකර-තිබූ-නඩුව-ලබන-9-වනදා-කැඳවන්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=709"
}