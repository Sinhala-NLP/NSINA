{
       "Source": "hirunews",
       "Timestamp": "Saturday, 18 June 2022 - 17:01",
       "Headline": "විදේශ සේවා විභාගය හෙට සැලසුම් කළ පරිදි පැවැත්වේ",
       "News Content": "හෙට පැවැත්වීමට නියමිත විදේශ සේවයේ තුන්වන ශ්‍රේණියට බඳවා ගැනීමේ තරග විභාගය සැලසුම් කළ පරිදි පවත්වන බව විභාග දෙපාර්තමේන්තුව සඳහන් කළා.\nදීප ව්‍යාප්ත තරග විභාගය හෙට පෙරවරු 9 ට මධ්‍යස්ථාන 60 කදී කොළඹදී ආරම්භ වීමට නියමිතයි.\nපවතින ඉන්ධන අර්බුදය හා ප්‍රවාහන ගැටලුව හේතුවෙන් ප්‍රමාද වී පැමිණෙන විභාග අපේක්ෂකයන්ට විභාගයට පෙනී සිටීම සඳහා අවශ්‍ය පහසුකම් සලසා දීමට උපදෙස් ලබාදී ඇති බවයි කොමසාරිස් ජනරාල් එල්.එම්.ඩී ධර්මසේන සඳහන් කළේ.\nවිදේශ සේවයේ නිලධාරින්ගේ පුරප්පාඩු රැසක් පවතින බැවින් විභාගය කඩිනමින් පවත්වන ලෙස විදේශ කටයුතු අමාත්‍යාංශය විභාග දෙපාර්තමේන්තුවෙන් ඉල්ලීමක් කර ඇති බැවින් විභාගය කල් නොදමා පවත්වන බව විභාග කොමසාරිස් ජනරාල්වරයා කියාසිටියා.",
       "URL": "https://www.hirunews.lk/307491/විදේශ-සේවා-විභාගය-හෙට-සැලසුම්-කළ-පරිදි-පැවැත්වේ",
       "Category": "Local News",
       "Parent URL": "https://www.hirunews.lk/local-news.php?pageID=1085"
}