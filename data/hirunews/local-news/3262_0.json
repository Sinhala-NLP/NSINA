{
       "Source": "hirunews",
       "Timestamp": "Sunday, 07 July 2019 - 10:47",
       "Headline": "වෙන්නප්පුවේ අනතුරකින් යතුරුපැදිකරුවෙකු මරුට",
       "News Content": "වෙන්නප්පුව - තෝප්පුව මංසන්ධියේදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nයතුරුපැදියක් සහ මෝටර් රථයක් මුහුණට මුහුණ ගැටී ඊයේ රාත්‍රියේ මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅනතුරින් තුවාල ලැබූ 26 හැවිරිදි දංකොටුව ප්‍රදේශයේ පදිංචි යතුරුපැදිකරු මීගමුව රෝහලට ඇතුළත් කිරීමෙන් පසු ජීවිතක්ෂයට පත්ව තිබෙනවා.\nඅනතුර සම්බන්ධයෙන් මෝටර් රථයේ රියදුරා වෙන්නප්පුව පොලීසිය අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/219821/වෙන්නප්පුවේ-අනතුරකින්-යතුරුපැදිකරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3262"
}