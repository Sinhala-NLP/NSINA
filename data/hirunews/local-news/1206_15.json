{
       "Source": "hirunews",
       "Timestamp": "Wednesday, 27 April 2022 - 16:38",
       "Headline": "ජනපති සහ අගමැති සිය ධූරයන් වලින් ඉවත් විය යුතුයි - සුදර්ශනී ප්‍රනාන්දුපුල්ලේ",
       "News Content": "ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ සිය ධූරයන් වලින් ඉවත්ව නව ජනාධිපතිවරයෙක් සහ අග්‍රාමාත්‍යවරයෙක් පත් කර ගැනීමට පාර්ලිමේන්තුවට බලය පැවරිය යුතු බව පසුගියදා ස්වාධීන වු ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රිනී සුදර්ශනී ප්‍රනාන්දුපුල්ලේ පවසනවා.\nවර්තමාන ජනාධිපතිවරයා සහ අග්‍රාමාත්‍යවරයා යටතේ ආණ්ඩුවක් සෑදීමට පාර්ලිමේන්තුව නියෝජනය කරන අනිකුත් දේශපාලන පක්ෂ සූදානම් නොමැති බවද මන්ත්‍රීවරිය වැඩිදුරටත් සඳහන් කළා.\nරටේ පවතින තත්වය හමුවේ තමා ඉතා සංවේදී වන බව සඳහන් කළ ප්‍රනාන්දුපුල්ලේ මහත්මිය රටේ ජනතාවගෙන් සමාව ඉල්ලා සිටින බවද වැඩි දුරටත් සඳහන් කළා.\nඅද වෙන විට රටේ දැවැන්ත ඖෂධය කීයක් ඇති බවත් එය ඉදිරියේදී තවත් වර්ධනය වන බව ද ප්‍රනාන්දුපුල්ලේ මහත්මිය සඳහන් කළා.",
       "URL": "https://www.hirunews.lk/302951/ජනපති-සහ-අගමැති-සිය-ධූරයන්-වලින්-ඉවත්-විය-යුතුයි-සුදර්ශනී-ප්‍රනාන්දුපුල්ලේ",
       "Category": "Local News",
       "Parent URL": "https://www.hirunews.lk/local-news.php?pageID=1206"
}