{
       "Source": "hirunews",
       "Timestamp": "Saturday, 01 May 2021 - 22:28",
       "Headline": "අද කොරෝනා මරණ 9ක් - මියගිය පිරිස අතර 33 හැවිරිදි තරුණයෙකුත්",
       "News Content": "තවත් කොරෝනා ආසාදිත මරණ 9ක් වාර්තාවීමත් සමග ශ්‍රී ලංකාවේ සමස්ත කොරෝනා මරණ සංඛ්‍යාව 687ක් දක්වා ඉහළ ගියා.\nමියගොස් ඇත්තේ අවුරුදු 65, 72, 75, 79, 33, 57, 68 සහ 69 වයස්වල පසුවන පිරිමි පුද්ගලයන් 8 දෙනෙකු සහ 66 හැවිරිදි කාන්තාවක්.\nඔවුන් කරඳන, අවිස්සාවේල්ල, රුවන්වැල්ල, දේවාලගම, මාවනැල්ල, යක්විල, වලපනේ, රත්නපුර සහ කුලියාපිටිය ප්‍රදේශවල පදිංචිකරුවන්.\nමියගිය 33 හැවිරිදි තරුණයා යක්විල ප්‍රදේශයේ පදිංචිකරුවෙක්.\nඔහු අඹන්පොල ප්‍රතිකාර මධ්‍යස්ථානයෙන් තෙල්දෙණිය මූලික රෝහල වෙත මාරුකර යවා ඇති අතර එම රෝහලේදී ඊයේ මියගොස් තිබෙනවා.\nමරණයට හේතුව ලෙසට දක්වා ඇත්තේ දරුණු කොවිඩ් නියුමෝනියාව සහ අලුතින් හඳුනාගත් දියවැඩියා රෝගයේ පසුබිම තුළ උග්‍ර වකුගඩු ආබාධිත තත්වයයි.",
       "URL": "https://www.hirunews.lk/270145/අද-කොරෝනා-මරණ-9ක්-මියගිය-පිරිස-අතර-33-හැවිරිදි-තරුණයෙකුත්",
       "Category": "Local News",
       "Parent URL": "https://www.hirunews.lk/local-news.php?pageID=1982"
}