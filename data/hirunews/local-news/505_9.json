{
       "Source": "hirunews",
       "Timestamp": "Wednesday, 01 March 2023 - 13:27",
       "Headline": "ඖෂධ අධි මාත්‍රාවක් ශරීරගත වීමෙන් පේරාදෙණිය සරසවියේ සිසුවියක් මරුට",
       "News Content": "පේරාදෙණිය විශ්වවිද්‍යාලයේ ඉංජිනේරු පීඨයේ අවසන් වසරේ සිසුවියක් ඖෂධ අධි මාත්‍රාවක් ශරීර ගතවීම නිසා ජිවිතක්ෂයට පත්ව තිබෙනවා.\nපේරාදෙණිය පොලීසිය කියා සිටියේ මළලසේකර නේවාසිකාගාරයේ රැදී සිටි ඇය ඊයේ (28) රාත්‍රියේ ඇති වූ හදිසි රෝගී තත්ත්වයක් නිසා පේරාදෙණිය ශික්ෂණ රෝහලට ඇතුළත් කර ඇති බවයි.\nකෙසේ වෙතත්, අද (01) අලුයම මෙම සිසුවිය මියගොස් තිබෙනවා.\nමානසික ආතතියට ඇය කලක් තිස්සේ ප්‍රතිකාර ලබාගෙන ඇති බව විශ්වවිද්‍යාල පාලනාධිකාරිය සඳහන් කළා.\nමෙලෙස මියගොස් ඇත්තේ 26 හැවිරිදි කුරුණෑගල ප්‍රදේශයේ පදිංචි සිසුවියක්.",
       "URL": "https://www.hirunews.lk/328667/ඖෂධ-අධි-මාත්‍රාවක්-ශරීරගත-වීමෙන්-පේරාදෙණිය-සරසවියේ-සිසුවියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=505"
}