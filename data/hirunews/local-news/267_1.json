{
       "Source": "hirunews",
       "Timestamp": "Thursday, 15 June 2023 - 13:38",
       "Headline": "දිනකට ඩෙංගු වැළදුණු 04ක් රිජ්වේ ළමා රෝහලට",
       "News Content": "දිනකට ඩෙංගු උණ රෝගය වැළදුණු දරුවන් 04 දෙනෙකු හෝ 05 දෙනෙකු කොළඹ රිජ්වේ ආර්යා ළමා රෝහලට ඇතුළත් කෙරෙන බව එහි අධ්‍යක්ෂ වෛද්‍ය ජී. විජේසූරිය ප්‍රකාශ කළා.\nහිරු ප්‍රවෘත්ති අංශය වෙත අදහස් දක්වමින් ඔහු කියා සිටියේ මේ වන විට ඩෙංගු උණ වැළදුණු දරුවන් 34 දෙනෙකු පමණ රෝහල තුළ නේවාසිකව ප්‍රතිකාර ලබන බවයි.\nමේ අතර අද දිනයේදී වැඩ වර්ජනයක් ක්‍රියාත්මක කරන බවට සඳහන් කළ රජයේ ඖෂධවේදින්ගේ සංගමය මේ වන විට සෞඛ්‍ය බලධාරින් සමඟ සාකච්ඡාවක නිරත වනවා.\nඑම සංගමයේ නියෝජිතයෙකු සඳහන් කළේ සාකච්ඡා අසාර්ථක වුවහොත් වෘත්තීය සමිති ක්‍රියාමාර්ගයකට එළැඹීමට කටයුතු කරන බවයි.\nජාතික ඖෂධ නියාමන අධිකාරියේ ඖෂධවේදීන් 23 දෙනෙකු ඉවත් කිරීමට එරෙහිවයි මොවුන් මෙම වෘත්තීය සමිති ක්‍රියාමාර්ගය ආරම්භ කිරීමට සැළසුම් කර තිබුණේ.",
       "URL": "https://www.hirunews.lk/338012/දිනකට-ඩෙංගු-වැළදුණු-04ක්-රිජ්වේ-ළමා-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=267"
}