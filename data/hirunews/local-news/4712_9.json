{
       "Source": "hirunews",
       "Timestamp": "Thursday, 12 January 2017 - 18:19",
       "Headline": "21 වනදායින් පසු කාලගුණයේ වෙනසක්",
       "News Content": "එළඹෙන 20 වැනිදායින් පසු දිවයින පුරා වැසි බලාපොරාත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, දැනට පවතින අධික ශීත කාලගුණික තත්ත්වය ද ඉදිරි දින කිහිපය තුළදී පහව යා හැකි බවයි එම දෙපාර්තමේන්තුව සදහන් කළේ.\nවායුගෝලය අවට ජල වාෂ්ප නොමැති වීම, සූර්ය කිරණවල තීව‍්‍ර තාවය අඩුවීම ද එයට හේතු වී තිබෙනවා.\nමීට අමතරව, ඉන්දියාවේ හිමාල කදුවැටියේ සිට හමා එන සුළං තත්ත්වය ආදී කරුණු හේතුවෙන් උදෑසන කාලයේ ශීත අධික කාලගුණයක් ඇතිවීමට බලපා ඇති බව සදහන්.\nලබන සතිය වන විට ශීත කාලගුණ තත්ත්වයේ අඩුවක් අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nඉන්දියාවෙන් හමා එන සිසිල් සුළං සහ අහස මේ දිනවල වලාකුළින් තොරවීම මෙලෙස උෂ්ණත්වය අධික ලෙස අඩුවීමට හේතුවී ඇති බවයි එහි අධ්‍යක්ෂ එස්. ප්‍රේමලාල් ප්‍රකාශ කළේ.\nමේ අතර, ශ්‍රී පාද වන්දනා වාරය ආරම්භ වීමෙන් පසු ශ්‍රීපාද උඩමළුවෙහි අධික ශීත කාලගුණික තත්ත්වයක් පවතින බවට වාර්තා වනවා.\nමේ නිසා ශ්‍රී පාදය වන්දනා කිරීමට පැමිණීමේදී ශීත කාලගුණයට වඩාත් උචිත ඇදුම් පැළද එන ලෙසයි ශ්‍රී පාද උඩමළුවේ භාරකාර පූජ්‍ය දොරපනේ සුමනජෝති හිමියන් බැතිමතුන්ගෙන් ඉල්ලා සිටියේ.",
       "URL": "https://www.hirunews.lk/151916/21-වනදායින්-පසු-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4712"
}