{
       "Source": "hirunews",
       "Timestamp": "Sunday, 11 September 2022 - 13:44",
       "Headline": "එලිසබෙත් මහේෂිකාවට හසුන් යැවූ පිටකොටුවේ ජිනදාස (වීඩියෝ)",
       "News Content": "බ්‍රිතාන්‍ය රජ පවුලට කලක් තිස්සේ ලිපි ලියන ජිනදාස ලියනගේ හෙවත් පිටකොටුවේ අහිංසක ඔබටත් මතක ඇති.\nමහ රැජිනගේ අභාවයත් සමඟ මහත් සංවේගයට පත්ව සිටින ජිනදාස සොයාගෙන අපි ගියේ අතීත මතක ගැන විමසා බලන්න.\nබ්‍රිතාන්‍යයේ රජ පවුලට කලක් තිස්සේ ලිපි ලියන ජිනදාස ලියනගේ හෙවත් පිටකොටුවේ අහිංසක මාමා ගැන මීට කලකට ඉහතදීත් අපි තොරතුරු ගෙන ආවා.\nතමන් ලිපි හුවමාරු කළ දෙවැනි එළිසබෙත් මහ රැජිනගේ අභාවයත් සමඟ ජිනදාස මහත් සංවේගයට පත්වෙලා.\nජිනදාස පිටකොටුවේ සිය වෙළඳසැල අසල මෙලෙස දැන්වීමක් ප්‍රදර්ශනය කර තිබුණේත් ඒ නිසයි.\nවසර 35කට අධික කාලයක් තිස්සේ බ්‍රිතාන්‍ය රාජකීය පවුල සමඟ සිදුකළ ලිපි හුවමාරුවේ ආරම්භය ගැන මතකය ජිනදාස අප සමඟ අවදි කළා.\nජිනදාස යැවූ බොහෝ ලිපිවලට රජ පවුලෙන් ඔහුට පිළිතුරු ලිපිත් ලැබී තිබුණා.\nඑක් අවස්ථාවක බ්‍රිතාන්‍යයට ගොස් රාජකීයයන් හමුවීමට ජිනදාසට ආරාධනයක් ලැබුණත් කොවිඩ් වසංගතය ඊට හරස්වුණා.\nදැන් ඔහුගේ එකම බලාපොරොත්තුව මහ රැජිනගේ අවමංගල්‍ය උත්සවයට හෝ සහභාගී වී ඇයට ගෞරවය පුද කිරීමයි.",
       "URL": "https://www.hirunews.lk/315130/එලිසබෙත්-මහේෂිකාවට-හසුන්-යැවූ-පිටකොටුවේ-ජිනදාස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=876"
}