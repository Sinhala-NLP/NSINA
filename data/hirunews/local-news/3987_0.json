{
       "Source": "hirunews",
       "Timestamp": "Tuesday, 17 April 2018 - 14:54",
       "Headline": "සොරකම් කළ ත්‍රි රෝද රථයක් වසරකට පසු හමුවෙයි (ඡායාරූප)",
       "News Content": "2017 වසරේ ජනවාරි මාසයේදී රාගමදි සොරාගත් ත්‍රි රෝද රථයක් මතුගම අරප්පලකන්ද වතුයාය ආසන්නයේදී අද (17) උදැසන සැකකරුවන් දෙදෙනෙකු සමඟ පොලිසිය අත්අඩංගුවට ගෙන තිබෙනවා.\nකළුතර පොලිස් කොට්ඨාශ නීතිය බල ගැන්වීමේ ඒකකයේ නිලධාරීන්ට ලද තොරතුරකට අනුවයි මේ අත්අඩංගුවට ගැනීම සිදුකර ඇත්තේ.\nත්‍රි රෝද රථය මෙලෙස මතුගම අරප්පලකන්ද ප්‍රදේශයට රැගෙනවිත් ඇත්තේ කොටස් කර විකිණිමට බවයි අත්අඩංගුවට ගත් සැකකරුවන් පොලිසියට පවසා තිබෙන්නේ.\nමේ ත්‍රි රෝද රථය රාගම ප්‍රදේශයේ බේකරි හිමියෙකුගේ බවයි පොලිස් විමර්ශන වලදී අනාවරණය වී ඇත්තේ.\nසැකකරුවන් හෙට (18) මතුගම මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් මතුගම පොලිසිය වැඩිදුර විමර්ශන සිදුකරනවා.\nඡායාරූප - අගලවත්ත ධනුෂ්ක ලංකා නානායක්කාර",
       "URL": "https://www.hirunews.lk/188596/සොරකම්-කළ-ත්‍රි-රෝද-රථයක්-වසරකට-පසු-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3987"
}