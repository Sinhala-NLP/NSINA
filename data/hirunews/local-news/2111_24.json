{
       "Source": "hirunews",
       "Timestamp": "Thursday, 04 March 2021 - 7:29",
       "Headline": "උපදින සෑම දරුවෙකුම ශ්‍රවණ පරීක්ෂණයක් සඳහා යොමු කිරීමේ වැඩපිළිවෙලක්",
       "News Content": "උපදින සෑම දරුවෙකුම රෝහලෙන් පිටව යාමට පෙර ශ්‍රවණ පරීක්ෂණයක් සඳහා යොමු කිරීමේ වැඩපිළිවෙලක් ක්‍රියාත්මක කිරීමට සැලසුම් කර තිබෙනවා.\nඊයේ දිනට යෙදුණු ලෝක ශ්‍රවණ දිනය වෙනුවෙන් කොළඹ පැවති මාධ්‍ය හමුවකදී කොළඹ ජාතික රෝහලේ උගුර, කන, නාසය පිළිබඳ විශේෂඥ ශල්‍ය වෛද්‍ය චන්ද්‍රා ජයසූරිය මේ බව ප්‍රකාශ කළා.\nඑහිදී ශ්‍රවණ ආබාධ සහ සුරක්ෂිතතාව සම්බන්ධයෙන් දැනුවත් කිරීම සඳහා විශේෂඥ ශල්‍ය වෛද්‍ය සිතාරා දිසානායක ද මාධ්‍ය හමුවට එක්වුණා.\nඇය සදහන් කළේ කෝට්න් බට්න්, යතුරුකටු වැනි දෑ කන් ශුද්ධ කිරීම සඳහා භාවිත නොකළ යුතු බවයි.\nඒ සඳහා ටිෂූ කඩදාසියක් උපයෝගී කර ගන්නා මෙන් ඇය සඳහන් කළා.",
       "URL": "https://www.hirunews.lk/264274/උපදින-සෑම-දරුවෙකුම-ශ්‍රවණ-පරීක්ෂණයක්-සඳහා-යොමු-කිරීමේ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=2111"
}