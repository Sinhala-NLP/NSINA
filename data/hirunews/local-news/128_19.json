{
       "Source": "hirunews",
       "Timestamp": "Thursday, 03 August 2023 - 10:15",
       "Headline": "වික්ටෝරියා වේල්ල දක්වා පැතිරුණු මවුන්ට්මේරි ගින්න පාලනය කරයි  පරාක්‍රම සමුද්‍රයේ වැව් තාවුලු කැලෑවත් ගිනි ගනී",
       "News Content": "වියළි කාලගුණයත් සමඟ ප්‍රදේශ කිහිපයක රක්ෂිත ගිනි ගැනීම් වාර්තා\nවෙනවා.\nවික්ටෝරියා වේල්ල ආශ්‍රිත මවුන්ට්මේරී කන්දේ ඇති වූ ගින්න මේ වන විට නිවා දමා ඇති බවයි පොලිසිය ප්‍රකාශ කළේ.\nඊයේ (02) දහවල් හට ගත් ගින්න පස්වරුව වන විට වික්ටෝරියා වේල්ලේ සිට මීටර 700ක් පමණ දුරින් පැවතියා.\nකෙසේ වෙතත් වික්ටෝරියා වේල්ල භාරකාර්ය මණ්ඩලය, ප්‍රදේශවාසීන් සහ පොලිසිය එක්ව ගින්න මැඩපවත්වා ඇති බවයි පොලිසිය සදහන් කළේ.\nඑමෙන්ම පොළොන්නරුව - බැදිවැව - මාඔය ප්‍රදේශයේ පරාක්‍රම සමූද්‍රයේ වැව් තාවුල්ල ආසන්න කැලෑවේ ඊයේ හට ගත් ගින්න ද මේ වන විට නිවා දමා තිබෙනවා. ගින්න ඇති වීමට හේතු අනාවරණය වී නැහැ.",
       "URL": "https://www.hirunews.lk/343463/වික්ටෝරියා-වේල්ල-දක්වා-පැතිරුණු-මවුන්ට්මේරි-ගින්න-පාලනය-කරයි-පරාක්‍රම-සමුද්‍රයේ-වැව්-තාවුලු-කැලෑවත්-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=128"
}