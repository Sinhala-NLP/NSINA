{
       "Source": "hirunews",
       "Timestamp": "Wednesday, 21 September 2022 - 23:17",
       "Headline": "විදුලි බිල වැඩි කිරීමට එරෙහිව අරගල කරන බව සජිත් කියයි",
       "News Content": "රටේ සිදුවන ආර්ථික ප්‍රතිව්‍යූහගතකරණ වැඩපිළිවෙලේ අසහනකාරී, පීඩනකාරී තත්ත්වයකට වර්තමාන සමාජය මුහුණ දී ඇති බවත්, මේ හේතුවෙන් විදුලි බිල වැඩි කිරීමට එරෙහිව තමන් ඇතුළු විපක්ෂය අරගලයක් අරඹන බව විපක්ෂ නායක සජිත් ප්‍රේමදාස පවසනවා.\nමේ වනවිට රටේ විදුලි බිල වැඩිවීමට හේතුව වන්නේ වසර ගණනාවක් පුරා සිදු වූ දූෂණ සහ වංචාවල ප්‍රතිඵල නිසාවෙන් බවයි විපක්ෂ නායකවරයා සඳහන් කළේ.\nමේ හේතුවෙන් හෙට (22) දිනයේ දී පාර්ලිමේන්තුවේ දී මේ සම්බන්ධයෙන් දැවැන්ත හඬක් නැගීමට තමන් බලාපොරොත්තු වන බව ද විපක්ෂ නායකවරයා පවසනවා.\nරටේ දූෂණ සිදුවන විට ඒ සම්බන්ධයෙන් අසාධාරණයකට ලක්වන සියලු පාර්ශ්වයන් වෙත ඊට එරෙහි වීමේ අයිතියක් ඇති බවයි සජිත් ප්‍රේමදාස පැවසුවේ.\nඅත්තනෝමතිකව ඉහළ දැමූ විදුලි බිලට එරෙහිව මහ සංඝරත්නය සිය විරෝධතාව දැක්වීමේ දී ඊට අපහාස කරන්නුවන් ගැන තමන් තරයේ හෙළා දකින බව ද හෙතෙම වැඩිදුරටත් සඳහන් කළා.",
       "URL": "https://www.hirunews.lk/315972/විදුලි-බිල-වැඩි-කිරීමට-එරෙහිව-අරගල-කරන-බව-සජිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=853"
}