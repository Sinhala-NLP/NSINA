{
       "Source": "hirunews",
       "Timestamp": "Friday, 07 October 2016 - 7:53",
       "Headline": "කැකිරාවේ පාසල් දැරියක් බඹර ප්‍රහාරයකින් ජීවිතක්ෂයට",
       "News Content": "කැකිරාව - මහකනුමුල්ල ප්‍රදේශයේදී බඹරුන් දෂ්ඨ කිරීම හේතුවෙන් පාසල් සිසුවියක් ජීවිතක්ෂයට පත්ව තිබෙනවා.\nඇය පෙරේදා දිනයේදී පාසලට යන අවස්ථාවේදී බඹර කූඩුවක් මාර්ගයට කඩා වැටී ඇති අතර, එහිදී බඹරුන් දෂ්ඨ කිරීමෙන් බරපතල තුවාල ලැබීම නිසා මරදන්කඩවල රෝහලට ඇතුළත් කෙරුණා.\nපසුව බරපතල තත්ත්වය හේතුවෙන් ඇය අනුරාධපුර රෝහල වෙත මාරු කර යවා ඇති බවයි පොලිසිය සදහන් කළේ.\nඑහි දැඩි සත්කාර ඒකකයේ ප්‍රතිකාර ලබමින් සිටියදී ඇය ඊයේ ජීවිතක්ෂයට පත්ව තිබෙනවා.\n16 හැවිරිදි මෙම පාසල් සිසුවිය තිරප්පනේ ප්‍රදේශයේ පදිංචිකාරිනියක්.",
       "URL": "https://www.hirunews.lk/144632/කැකිරාවේ-පාසල්-දැරියක්-බඹර-ප්‍රහාරයකින්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4848"
}