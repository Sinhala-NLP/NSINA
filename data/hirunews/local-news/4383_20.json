{
       "Source": "hirunews",
       "Timestamp": "Sunday, 06 August 2017 - 16:35",
       "Headline": "විශේෂ කාර්ය්‍ය බලකා සෙබලුන් දියත් කළ වැලි මෙහෙයුම (ඡායාරූප)",
       "News Content": "නෙළුව පොලිස් වසමට අයත් දෙල්ලව, හක්පිටිය ප්‍රදේශයේ අක්කර 04ක පමණ භූමියක සිදුකළ වැලි ගොඩ දැමීමේ ජාවාරමක් වටලා තිබෙනවා.\nලද බුද්ධි තොරතුරක් මත කොටපොළ පොලිස් විශේෂ කාර්ය්‍ය බලකා සෙබලුන් පිරිසක් විසින් ඊයේ පස්වරුවේ මෙම වැටලීම සිදුකර ඇති බවයි අප වාර්තාකරු පැවසුවේ.\nවැටලීමේදී පුද්ගලයින් 16 දෙනෙක් සහ වැලි ට්‍රැක්ටර් 04, ටිපර් රථයක් අත්අඩංගුවට ගෙන තිබෙනවා.\nඅදාල පුද්ගලයින් අත්අඩංගුවට ගත් අවස්ථාවේදී පවසා ඇත්තේ ගිං ගඟට මැදිව ඇති වැලි කන්ද නම් ස්ථානයෙන් වැලි ගොඩ දැමීම සඳහා දින දෙකක කාලයකට නිලධාරීන්ගේ අනුමැතිය සහිත බලපත්‍ර ලබා ගත් බවයි.\nඅත්අඩංගුවට ගත් සැකකරුවන් පොලිස් ඇප මත නිදහස් කර ඇති අතර ඔවුනට ලබන 09 වනදා උඩුගම මහේස්ත්‍රාත් අධිකරණය හමුවේ පෙනී සිටින ලෙස නියෝග කර ඇති බවයි අප වාර්තාකරු වැඩිදුරටත් සඳහන් කළේ.\nඡායාරූප - අකුරැස්ස අජිත් ලංකාතිලක",
       "URL": "https://www.hirunews.lk/167768/විශේෂ-කාර්ය්‍ය-බලකා-සෙබලුන්-දියත්-කළ-වැලි-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4383"
}