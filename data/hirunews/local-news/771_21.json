{
       "Source": "hirunews",
       "Timestamp": "Friday, 28 October 2022 - 19:45",
       "Headline": "වාදක පියා, මවට එල්ල කළ පිහි පහරට මැදි වූ දස හැවිරිදි පුතු මියයයි",
       "News Content": "මාතර - මොරවක, ඉලුක්කැටිය වරල්ල ප්‍රදේශයේදී අඹු - සැමි යුවලකගේ ආරවුලකට මැදිවූ දස හැවිරිදි පිරිමි දරුවෙකු මියගොස් තිබෙනවා.\nඅදාළ සැමියා බිරිඳට එල්ලකරන ලද පිහි පහර දරුවාට වැදීමෙන් පසු බරපතල තුවාල ලබා මොරවක රෝහලෙන් කරාපිටිය රෝහලට මාරු කර යැවීමෙන් පසු අද උදෑසන දරුවා මියගොස් ඇති බවයි පොලිසිය සඳහන් කළේ.\nපිහි පහර එල්ල කළ 44 හැවිරිදි සැකකරු කළක් දකුණේ ප්‍රසිද්ධ සංගීත කණ්ඩායමක හිටපු ඔක්ටපෑඩ් වාදන ශිල්පියෙක්.\nඔහු අත්අඩංගුවට ගෙන ඇති අතර දරුවාගේ මව සිය දෙවන විවාහය ලෙසයි ඔහු සමඟ විවාහ වී ඇත්තේ.\nමේ අතර වැරදීමකින් විෂ සහිත අල වර්ගයක් ආහාරයට ගත් අම්පාර - බණ්ඩරදුර ප්‍රදේශයේ එකම පවුලේ සිව් දෙනෙකුගෙන් එක් අයෙකු මියගොස් තවත් 03 දෙනෙකු රෝහල්ගත කර තිබෙනවා.\nමියගොස් ඇත්තේ 37 හැවිරිදි කාන්තාවක්.\nඔවුන් වැල් අල යැයි සිතා තමන්ට අයත් වගා බිමක් අසළ තිබූ මෙම අල ආහාරයට ගෙන ඇති බවයි වාර්තා වන්නේ.",
       "URL": "https://www.hirunews.lk/319069/වාදක-පියා-මවට-එල්ල-කළ-පිහි-පහරට-මැදි-වූ-දස-හැවිරිදි-පුතු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=771"
}