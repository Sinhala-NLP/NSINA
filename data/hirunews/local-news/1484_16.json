{
       "Source": "hirunews",
       "Timestamp": "Sunday, 19 December 2021 - 8:26",
       "Headline": "LPL අවසන් වටයේ තරග අද ඇරඹේ",
       "News Content": "මෙවර ලංකා ප්‍රීමියර් ලීග් ක්‍රිකට් තරගාවලියේ අවසන් වටයේ තරග අද (19) ආරම්භ වනවා.\nඑහිදී අවසන් මහා තරගය ඇතුළු තරග 04 ක් පැවැත්වීමට නියමිතව ඇති අතර, පළමු තරගය පැවැත්වෙන්නේ පස්වරු 04 ට හම්බන්තොට මහින්ද රාජපක්ෂ ක්‍රීඩාංගනයේදි යි.\nඑහිදී කලම්බු ස්ටාර්ස් කණ්ඩායම සහ දඹුල්ල ජයන්ට්ස් තරඟ වදින අතර, එහිදී පරාජය ලබන කණ්ඩායම තරගාවලියෙන් ඉවත්වනවා.\nරාත්‍රී 8.30ට එම ක්‍රීඩාංගණයේ දී ම ජැෆ්නා කිංග්ස් සහ ගෝල් ග්ලැඩියේටර්ස් තරග වදිනවා.\nඑහි ජයග්‍රාහකයන් අවසන් මහා තරගයට සුදුසුකම් ලබන අතර, පරාජිත කණ්ඩායම පළමු සුදුසුකම් ලැබීමේ තරගයේ ජයග්‍රාහකයන් සමග හෙට (19) තරග වැදීමට නියමිතයි.\nඅවසන් මහා තරගයේ අනෙක් ප්‍රතිවාදී කණ්ඩායම එහිදී තෝරා ගැනෙනවා.\nමෙවර එල්.පී.එල්. තරගාවලියේ අවසන් මහා තරගය ලබන 23 වනදා මහින්ද රාජපක්ෂ ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/291474/lpl-අවසන්-වටයේ-තරග-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}