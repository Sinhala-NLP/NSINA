{
       "Source": "hirunews",
       "Timestamp": "Saturday, 14 May 2022 - 8:22",
       "Headline": "රඹුක්කන ගබඩාවකින් පුපුරණ ද්‍රව්‍ය සොරකම් කළ අයෙක් අත්අඩංගුවට",
       "News Content": "රඹුක්කන - දොඹේමඩ ප්‍රදේශයේ ගබඩාවකින් පුපුරණ ද්‍රව්‍ය සොරකම් කළ පුද්ගලයෙකු පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ රඹුක්කන - උඩගලදෙණිය ප්‍රදේශයේදී සැකකරු අත්අඩංගුවට ගත් බවයි.\nපසුව සැකකරුගෙන් ලද තොරතුරු මත ඔහු සමග අදාළ සොරකමට සම්බන්ධ වූ පුද්ගලයෙකුගේ නිවසක පිටුපස වළ දමා තිබූ පුපුරණ ද්‍රව්‍ය තොගය පොලීසිය සොයා ගෙන තිබුණා.\nඑහිදී වෝටර් ජෙල් කිලෝ 33 යි ග්‍රෑම් 625 ක් සහ විදුලි ඩෙටනේටර් 200ක් ද පොලිස් භාරයට ගෙන තිබෙනවා.\nසිද්ධියට සම්බන්ධ අනෙක් සැකකරු ප්‍රදේශයෙන් පලා ගොස් ඇති අතර ඔහු අත්අඩංගුවට ගැනීම සඳහා විමර්ශන ක්‍රියාත්මකයි.\nඅත්අඩංගුවට ගත ප්‍රධාන සැකකරු කෑගල්ල මහේස්ත්‍රාත්වරයා වෙත ඉදිරිපත් කිරීමෙන් පසු ලබන 26 වනදා තෙක් රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/304299/රඹුක්කන-ගබඩාවකින්-පුපුරණ-ද්‍රව්‍ය-සොරකම්-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1170"
}