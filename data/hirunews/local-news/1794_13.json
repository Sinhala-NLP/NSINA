{
       "Source": "hirunews",
       "Timestamp": "Monday, 26 July 2021 - 18:25",
       "Headline": "කෝටි හයහමාරක කේරළ ගංජා සමග තුන්දෙනෙකු උතුරු මුහුදේදී අත්අඩංගුවට",
       "News Content": "රුපියල් කෝටි හයහමාරක් පමණ වටිනා කේරළ ගංජා තොගයක් සමග සැකකරුවන් 3 දෙනෙකු නාවික හමුදාව අත්අඩංගුවට ගෙන තිබෙනවා.\nනාවික හමුදා මාධ්‍ය ඒකකය සඳහන් කළේ යාපනය, කන්කසන්තුරයට උතුරු මුහුදු ප්‍රදේශයේදී මෙම සැකකරුවන් කේරළ ගංජා කිලෝ 216 යි ග්‍රෑම් 750 ක් සමඟ අත්අඩංගුවට ගත් බවයි.\nඩිංගි යාත්‍රාවක් තුල උර 6 ක පාර්සල් වශයෙන් අසුරා මෙම ගංජා තොගය ප්‍රවාහනය කර තිබුණේ වියලි කහ කිලෝ 19 ක ප්‍රමාණයක් ද සමගයි.",
       "URL": "https://www.hirunews.lk/278075/කෝටි-හයහමාරක-කේරළ-ගංජා-සමග-තුන්දෙනෙකු-උතුරු-මුහුදේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1794"
}