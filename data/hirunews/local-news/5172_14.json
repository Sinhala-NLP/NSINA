{
       "Source": "hirunews",
       "Timestamp": "Friday, 12 February 2016 - 11:57",
       "Headline": "අතුරුදන්වු හක්මන මයෝමි සංජීවනී ජීවතුන් අතර නැහැ  -  ඉන්දික තොටවත්ත කළ 2 වන අනාවරණය -PART 2 (EXCLUSIVE)",
       "News Content": "හක්මන දෙනගම පදිංචි මයෝමි සංජීවනී නම් තරුණියකගේ හදිසි අතුරුදන්වීම සම්බන්ධයෙන් හිරු අප මීට දින 3කට  පෙර ජ්‍යෝතීර්වේදී ඉන්දික තොටවත්ත මහතා සම්බන්ධ කරගනිමින් ඔබට තොරතුරු  වාර්තා කළා.\nඑහිදී ඔහු ප්‍රකාශ කලේ මෙම අභිරහස් අතුරුදන්වීම සම්බන්ධයෙන් නිශ්චිත අනාවැකියක්  ඊයේ (11) දිනයේදී අපහට පවසන බවටයි.\nඒ අනුව මයෝමිගේ මව සමඟින් ඉන්දික තොටවත්ත මහතා සොයාගිය අපට ඔහුගේ අනාවැකිය සම්බන්ධයෙන් සියළු තොරතුරු අනාවරණය කරනු ලැබුවා.\nඅකුරැස්‌ස විල්පිට නිල්වලා ගුරු අභ්‍යාස විද්‍යා පීඨයේ ඉගෙනුම ලැබු මයෝමි සංජීවනී අතුරුදන් වුනේ 2013 වසරේ සැප්තැම්බර් 20 වනදායි.\nඑම අතුරුදන් වීම සම්බන්ධයෙන් විවිධ කතා පුවත් මැවුණු අතර ඇතැම් වාර්තාවල දැක්වුණේ මයෝමිව යම් අයෙකු විසින් මුහුදට තල්ලුකර ඇයගේ ජීවිතය විනාශ කර ඇති බවයි.\nඑමෙන්ම මයෝමිගේ මවට පොලිස් නිලධාරියෙකු පවසා තිබුණේ ඇයගේ සිරුර ආදාහනාගාරයකදී ගිනි තබා අළු කළ බවයි.\nමෙම සියළු තොරතුරු අතර අතරමංව සිටි ඇයගේ මව නිශ්චිතවම තමන්ගේ දියණියට සිදුවූයේ කුමක්දැයි සොයා දෙන්නැයි හිරු අපට පැවසුවේ ඒ පිළිබඳව ඉන්දික තොටවත්ත මහතාද සම්බන්ධ කරගන්නට අවස්ථාවක් ඉල්ලමිනුයි.\nඇයට එම අවස්ථාව ලබාදුන් අප ඉන්දික තොටවත්ත මහතා සොයාගියේ දරුවෙකු නැති දුකින් ලොව තනිවූ ඒ මවගේ සිතට අස්වැසිල්ලක් ගෙනදීමේ අභිප්‍රායෙනුයි.\nමේ පිළිබඳව තත්කාල ක්‍රමයට ඉන්දික තොටවත්ත මහතා මයෝමිගේ මවට අනාවැකි පළකළේ මේ අයුරින්.\nමයෝමි සංජීවනී ගැන පෙර වාර්තා\nහක්මනදි අතුරුදන්වු මයෝමී සංජීවනීට මොකද වුනේ? තවමත් අභිරහසක්-AUDIO\nඅතුරුදන් වූ මයෝමි සංජීවනී ගැන ඉන්දික තොටවත්ත කළ පළමු අනාවරණය -  Part I (Exclusive)\nප්‍රවීන ජ්‍යෝතීර්වේදි ඉන්දික තොටවත්ත මහතා සජීවීව ඔබ හමුවන විශේෂ ජ්‍යෝතිෂ්‍යමය වැඩසටහන සෑම අඟහරුවාදාවකම උදෑසන 8යි 30ට හිරු ටීවීි‘ වින්දනීය උදෑසන‘‘ වැඩසටහනින් ඔබට නැරඹීමේ හැකියාව ඇත.",
       "URL": "https://www.hirunews.lk/126058/අතුරුදන්වු-හක්මන-මයෝමි-සංජීවනී-ජීවතුන්-අතර-නැහැ-ඉන්දික-තොටවත්ත-කළ-2-වන-අනාවරණය-part-exclusive",
       "Category": "Local News",
       "Parent URL": "https://www.hirunews.lk/local-news.php?pageID=5172"
}