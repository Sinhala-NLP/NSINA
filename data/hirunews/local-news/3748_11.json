{
       "Source": "hirunews",
       "Timestamp": "Friday, 14 September 2018 - 18:44",
       "Headline": "නියෝජ්‍ය පොලිස්පති නාලක ද සිල්වා ගැන, අගමැති වාර්තාවක් කැදවයි  - පරීක්ෂණ CID යට",
       "News Content": "ත්‍රස්ත විමර්ශන කොට්ඨාශයේ නියෝජ්‍ය පොලිස්පති නාලක ද සිල්වා සිදුකළ ප්‍රකාශය සම්බන්ධයෙන් විශේෂ වාර්තාවක් ලබාදෙන්නැයි අග්‍රාමාත්‍ය රනිල් වික්‍රමසිංහ, පොලිස්පතිවරයාට නියෝග කර තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ නියෝජ්‍ය පොලිස්පති නාලක ද සිල්වා සම්බන්ධයෙන් දූෂණ විරෝධී බලකායේ අධ්‍යක්ෂ නාමල් කුමාර ඉදිරිපත් කළ දුරකථන සංවාදය සහ එම ප්‍රකාශ සම්බන්ධයෙන් සිදුකෙරෙන පරීක්ෂණ, අපරාධ පරීක්ෂණ දෙපාර්තමේන්තුවට භාර දෙන ලෙස ද පොලිස්පතිවරයා නියෝග කළ බවයි.",
       "URL": "https://www.hirunews.lk/199905/නියෝජ්‍ය-පොලිස්පති-නාලක-ද-සිල්වා-ගැන-අගමැති-වාර්තාවක්-කැදවයි-පරීක්ෂණ-cid-යට",
       "Category": "Local News",
       "Parent URL": "https://www.hirunews.lk/local-news.php?pageID=3748"
}