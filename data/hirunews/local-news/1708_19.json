{
       "Source": "hirunews",
       "Timestamp": "Monday, 06 September 2021 - 13:12",
       "Headline": "රිෂාඩ් බදියුදීන්, ඔහුගේ බිරිඳ සහ මාමණ්ඩිය ලබන 17 දක්වා යළි රිමාන්ඩ්",
       "News Content": "හිෂාලිනී ජූඩ් දැරිය පිලිස්සී මියයෑමේ සිද්ධිය සම්බන්ධයෙන් පාර්ලිමේන්තු මන්ත්‍රී රිෂාඩ් බදියුදීන් සහ ඔහුගේ බිරිඳ මෙන්ම මාමන්ඩිය ලබන 17 වැනි දා දක්වා යළි රක්ෂිත බන්ධනාගාරගත කර තිබෙනවා.\nඒ, ඊට අදාළ නඩුව අද කොළඹ මහේස්ත්‍රාත් අධිකරණය හමුවේ කැඳ වූ අවස්ථාවේදි යි.\nඑහි දී මෙම සිද්ධිය සම්බන්ධයෙන් රක්ෂිත බන්ධනාගාරගත කර සිටි 03 වන සහ 04 වන සැකකරුවන් වූ රිෂාඩ් බදියුදීන්ගේ මස්සිනා සහ හිෂාලිනි දැරිය මෙහෙකාර සේවයට යෙද වූ තැරැව්කරු ඇප මත මුදාහැරීමට යි අධිකරණය නියෝග කළේ.\nරිෂාඩ් බදියුදීන් මන්ත්‍රීවරයාගේ මස්සිනාට රුපියල් ලක්ෂ 05 බැගින් වූ ශරීර ඇප දෙකක් නියම කළ අධිකරණය, ඔහුගේ විදේශ ගමන් බලපත්‍රය අධිකරණය භාරයට පත්කරන ලෙස නියෝග කළා.\nඑමෙන්ම, තැරැව්කරු රුපියල් ලක්ෂ 03 බැගින් වූ ශරීර ඇප දෙකක් මත මුදාහැරීමට යි එහි දී අධිකරණය නියෝග කළේ.",
       "URL": "https://www.hirunews.lk/281507/රිෂාඩ්-බදියුදීන්-ඔහුගේ-බිරිඳ-සහ-මාමණ්ඩිය-ලබන-17-දක්වා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1708"
}