{
       "Source": "hirunews",
       "Timestamp": "Wednesday, 31 May 2023 - 11:46",
       "Headline": "සංචාරක ව්‍යාපාරය නංවාලීමට රජිනිකාන්ත්ගේ සහාය ඉල්ලයි",
       "News Content": "මෙරට සංචාරක ව්‍යාපාරය නංවාලීම සඳහා ඉන්දීය සුපිරි නළු රජිනිකාන්ත්ගේ සහාය ඉල්ලා ඇති බව වාර්තා වෙනවා.\nඉන්දියාවේ සිටින ශ්‍රී ලංකා නියෝජ්‍ය මහ කොමසාරිස් ආචාර්ය ඩී. වෙන්කේෂ්වරන් රජිනිකාන්ත් ඔහුගේ නිවසේ දී හමුවූ අවස්ථාවේ දීයි මෙම ඉල්ලීම සිදුකර ඇත්තේ.\nමෙම හමුවේදී නියෝජ්‍ය මහ කොමසාරිස්වරයා රජිනිකාන්ත්ට ශ්‍රී ලංකාවට පැමිණෙන ලෙස ආරාධනා කර ඇත්තේ ඔහුගේ පැමිණීම මෙරට සිනමාවට ආදරය කරන ජනතාවට මෙන්ම සංචාරක ව්‍යාපාරයට ද ශක්තියක් වන බව පවසමින්.\nශ්‍රී ලංකාවේ සුවිශේෂී බෞද්ධ සිද්ධස්ථාන වැඳපුදා ගන්නා ලෙස ද නියෝජ්‍ය මහ කොමසාරිස්වරයා ඔහුගෙන් ඉල්ලා තිබෙනවා.",
       "URL": "https://www.hirunews.lk/336672/සංචාරක-ව්‍යාපාරය-නංවාලීමට-රජිනිකාන්ත්ගේ-සහාය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=305"
}