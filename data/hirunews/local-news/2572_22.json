{
       "Source": "hirunews",
       "Timestamp": "Monday, 20 July 2020 - 8:55",
       "Headline": "ඉදිරි පැය 12 කාලය තුළ මිලිමීටර 100 ඉක්ම වූ වැසි",
       "News Content": "බස්නාහිර, සබරගමුව, මධ්‍යම සහ දකුණු පළාත්වල දැනට පවතින වැසි තත්ත්වය ඉදිරි පැය 12 තුළ තවදුරටත් පවතිනු ඇති බව කාලගුණ විද්‍යා දෙපාර්තමේන්තුව ප්‍රකාශ කළා.\nඇතැම් ස්ථානවලට මිලිමීටර 100 ක පමණ තද වර්ෂාපතනයක් ඇතිවිය හැකියි.\nඊයේ උදෑසන 8.30 සිට අද උදෑසන 8 දක්වා කාලය තුළ මිලිමීටර 219 ක වැඩිම වර්ෂාපතනයක් ලැබී ඇත්තේ කෑගල්ල දිස්ත්‍රික්කයේ දෙහිඕවිට ප්‍රදේශයට වන අතර, ගාල්ල - හියාරේ ප්‍රදේශයට මිලිමීටර 160 ක වර්ෂාවක් ඇද හැලී තිබෙනවා.\nඑමෙන්ම ගාල්ල දිස්ත්‍රික්කයේ ඇත්කඳුර ප්‍රදේශයෙන්ද මිලිමීටර 137.5ක වර්ෂාපතනයක් වාර්තාවන අතර, කළුතර - මීගහතැන්න ප්‍රදේශයට මිලිමීටර 117 ක වර්ෂාවක් ඇද හැලී ඇති බවයි කාලගුණ විද්‍යා දෙපාර්තමේන්තුව සඳහන් කළේ.\nඑමෙන්ම දිවයිනට දකුණු දෙසින් වන මුහුදු ප්‍රදේශයේ පවතින ක්‍රියාකාරී වළාකුළු පද්ධතිය හේතුවෙන් එම මුහුදු ප්‍රදේශවල වැසි හෝ ගිගුරුම් සහිත වැසි ඇතිවිය හැකි අතර, සුළඟේ වේගය ඇතැම් අවස්ථාවල පැයට කිලෝමීටර 70 - 80 දක්වා ඉහළ යා හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nකළුතර සිට ගාල්ල, මාතර සහ හම්බන්තොට හරහා පොතුවිල් දක්වා වන ප්‍රදේශවල මුහුදු රළ මීටර 2ත් දෙකහමාරත් අතර ඉහළ යාමේ හැකියාවක් පවතිනවා.\nඒ හේතුවෙන් තරමක මුහුදු රළ ගොඩබිමට පැමිණීමේ හැකියාවක්ද පවතින බවයි කාලගුණ විද්‍යා දෙපාර්තමේන්තුව සඳහන් කළේ.\nමිට අදාළ නිවේදනය පහතින් .........",
       "URL": "https://www.hirunews.lk/245947/ඉදිරි-පැය-12-කාලය-තුළ-මිලිමීටර-100-ඉක්ම-වූ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2572"
}