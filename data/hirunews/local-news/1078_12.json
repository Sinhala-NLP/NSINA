{
       "Source": "hirunews",
       "Timestamp": "Tuesday, 21 June 2022 - 17:31",
       "Headline": "පෙරටුගාමී සමාජවාදී පක්ෂ කාර්‍යාලයයට පොලිසිය කඩා වැදෙයි (වීඩියෝ)",
       "News Content": "නුගේගොඩ පිහිටි පෙරටුගාමී සමාජවාදී පක්ෂ කාර්‍යාලයයට අද (21) හදිසියේ ම පොලිසිය පැමිණ තිබෙනවා.\nමිරිහාන සහ වැල්ලවත්ත පොලිසියේ නිලධාරින් පිරිසකු යි මෙසේ පැමිණ ඇත්තේ.\nපෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ පවසන්නේ, මෙම පොලිස් පැමිණීම 'කඩාවැදීමක්' බව යි.\nමෙම දේශපාලන පක්ෂය ලියාපදිංචි දේශපාලන පක්ෂයක් බවත් මෙසේ කිසිදු පූර්ව දැනුම් දීමකින් හෝ අවසරයකින් තොර ව පක්ෂ කාර්‍යාලයයකට කඩා වැදීම නීති විරෝධී බවත් ඔහු පවසනවා.\nඑසේ පැමිණීමට හේතුව වරෙන්තුකරුවකු අත් අඩංගුවට ගැනීමට යනුවෙනු යි පොලිසිය පවසා ඇත්තේ.\nනමුත් අදාළ වරෙන්තුකරු කවු ද යන වග පොලිසිය දැනුම්වත් නො කළ බව ද පුබුදු ජයගොඩ සඳහන් කරනවා.\nඕනෑ තරම් අත් අඩංගුවට ගැනීමට හා ප්‍රශ්න කළ යුතු මට්ටමේ මිනිසුන් සිටිය දී නීති විරෝධී ලෙස මෙලෙස පක්ෂ කාර්‍යාලයවලට කඩා වැදීම අනුමත කළ නො හැකි බව යි පුබුදු ජයගොඩ අවසාන වශයෙන් අවධාරණය කරන්නේ.",
       "URL": "https://www.hirunews.lk/307797/පෙරටුගාමී-සමාජවාදී-පක්ෂ-කාර්‍යාලයයට-පොලිසිය-කඩා-වැදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1078"
}