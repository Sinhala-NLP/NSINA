{
       "Source": "hirunews",
       "Timestamp": "Sunday, 06 March 2022 - 16:01",
       "Headline": "මෙරට තේ අපනයනය පහළට",
       "News Content": "මේ වසරේ ජනවාරි මාසයේ මෙරට තේ අපනයනය කිලෝග්‍රෑම් මිලියන 19.38 දක්වා පෙර වසරට සාපේක්ෂව සියයට 7 කින් පමණ පහත වැටී තිබෙනවා.\nඑහිදී මෙරට තේ වැඩි ප්‍රමාණයක් මිලදී ගෙන ඇත්තේ රුසියාව සහ ඉරාකයයි.\nචීනය මිලදී ගත් තේ ප්‍රමාණය පසුගිය වසරේ ජනවාරියේ වාර්තාවූ කිලෝග්‍රෑම් මිලියන 1.5 ට සාපේක්ෂව කිලෝග්‍රෑම් හත්ලක්ෂ 38,000 දක්වා පහත වැටී තිබෙනවා.\nමෙරට තේ නිෂ්පාදනයද ජනවාරි මාසයේදී කිලෝග්‍රෑම් මිලියන 22.82 දක්වා පහත වැටුණා.\nකෙසේ නමුත් තේ කිලෝග්‍රෑමයක් සඳහා පසුගිය ජනවාරියේ පැවති ඩොලර් 3 යි ශත 30ක සාමාන්‍ය මිල මේ වසරේ ජනවාරියේදී ඩොලර් තුනයි ශත පනහ දක්වා ඉහළ ගොස් තිබෙනවා.",
       "URL": "https://www.hirunews.lk/298800/මෙරට-තේ-අපනයනය-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1314"
}