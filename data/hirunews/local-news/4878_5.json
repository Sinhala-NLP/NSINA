{
       "Source": "hirunews",
       "Timestamp": "Thursday, 15 September 2016 - 15:42",
       "Headline": "මහියංගණයේ අනතුරකින් දෙදෙනෙකු මරුට (ඡායාරූප)",
       "News Content": "බදුල්ල මහියංගණය මාර්ගයේ දම්බරාව පාලම අසල සිදුවු රිය අනතුරකින් දෙදෙනෙකු මියගොස් තිබෙනවා.\nතවත් 8 දෙනෙකු තුවාල ලබා මහියංගණය රෝහට ඇතුලත් කර ඇති බවයි අප වාර්තාකරු සඳහන් කලේ.\nඅද දහවල් 11 ට පමණ වෑන් රථයක් සහ දර ප්‍රවාහනය කල ට්‍රක් රථයක් මුහුණට මුහුණලා ගැටීමෙන් අනතුර සිදුව තිබෙනවා.\nමියගොස් ඇත්තේ වෑන් රථයේ රියදුරා සහ එහි ගමන් කල තවත් කාන්තාවක්.\nඅනතුරට ලක්වු වෑන් රථයේ සිටි සියලුදෙනා අම්පාර ප්‍රදේශයේ පදිංචිකරුවන් වන අතර කුඩා දරුවන් 3 දෙනෙකු ද තුවාල ලැබුවන් අතර වනවා.\nට්‍රක් රථයේ රියදුරා මහියංගණය පොලිසිය විසින් අත්අඩංගුවට ගෙන ඇති අතර ඔහු මහියංගණය මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - මහියංගණය රංජිත් කරුණාවීර",
       "URL": "https://www.hirunews.lk/143062/මහියංගණයේ-අනතුරකින්-දෙදෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4878"
}