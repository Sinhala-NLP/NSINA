{
       "Source": "hirunews",
       "Timestamp": "Thursday, 27 April 2017 - 19:05",
       "Headline": "මීතොටමුල්ලේ නායයෑමෙන් අවතැන් වූ පවුල් 47 ක් තවමත් කඳවුරුවල",
       "News Content": "මීතොටමුල්ල කසල කන්ද නායයෑමෙන් අවතැන් වූ පවුල් සදහා මුදල් ආධාර ලබා දීම අදත් කොලොන්නාව ප්‍රාදේශීය ලේකම් කාර්යාලයේදී සිදු කෙරුණා.\nප්‍රාදේශීය ලේකම් සුදත් සිසිර කුමාර සදහන් කළේ පවුල් 84ක් සදහා මේ වනවිට මුදල් ආධාර ලබා දී ඇති බවයි.\nඑසේම, ටෙරන්ස් එන් ද සිල්වා විද්‍යාලයේ ස්ථාපිත කර ඇති කදවුර තුල තවදුරටත් පවුල් 47 කට අයත් පුද්ගලයින් 217 දෙනෙකු රැදී සිටින බව ඔහු කියා සිටියා.\nඅවතැන්වූවන් රැදී සිටීම හේතුවෙන් එම විද්‍යාලයේ 10 සහ 11 ශ්‍රේණි සිසුන් සදහා අද (27) කොලොන්නාව රජමහා විහාරයේදී අධ්‍යයන කටයුතු ආරම්භ කෙරුණා.",
       "URL": "https://www.hirunews.lk/160122/මීතොටමුල්ලේ-නායයෑමෙන්-අවතැන්-වූ-පවුල්-47-ක්-තවමත්-කඳවුරුවල",
       "Category": "Local News",
       "Parent URL": "https://www.hirunews.lk/local-news.php?pageID=4544"
}