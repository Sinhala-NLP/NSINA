{
       "Source": "hirunews",
       "Timestamp": "Monday, 02 April 2018 - 13:19",
       "Headline": "පොළොන්නරුවේදී වැලි ජාවාරම්කරුවන්ගෙන් වනජීවී නිලධාරියෙකුට ප්‍රහාරයක්",
       "News Content": "පොළොන්නරුව - සියඹලාගස්වාඩිය ප්‍රදේශයේ අනවසර වැලි ජාවාරමක් වැටලීමට ගිය පොළොන්නරුව වන ජිවී අඩවි ආරක්ෂක කාර්යාලයේ සහකාර අඩවි ආරක්ෂක පී.එම්.බී.විජේකොන් වැලි ජාවරම්කරුවන්ගේ පහරකෑමට ලක්ව රෝහල් ගත කර තිබෙනවා.\nඔහු මේ වන විට පොළොන්නරුව රෝහලේ ප්‍රතිකාර ලබන බවයි පොලිසිය ප්‍රකාශ කළේ.\nඊයේ (01) රාත්‍රි 08.30 ට පමණ ලද තොරතුරකට අනුව මොහු අදාල වැටලීමට ගොස් තිබුණේ තවත් නිළධාරින් පිිරිසක් සමගයි.\nඑහෙත් සියඹලාගස්වාඩිය ප්‍රදේශයේදී වැලි ජාවරම්කරුවන් දෙදෙනෙකු තමන්ට පහරදුන් බවයි පොළොන්නරුව වන ජීවි ආරක්ෂක කාර්යාලයේ සහකාර අඩවි ආරක්ෂක පී.එම්.බී.විජේකෝන් හිරු ප්‍රවෘත්ති අංශයට කියා සිටියේ.\nඅප මේ සිද්ධිය සම්බන්ධයෙන් පොළොන්නරුව පොලිසියෙන් විමසීමක් කළ අතර එහි නිලධාරියෙකු කියා සිටියේ සහකාර අඩවි ආරක්ෂක නිලධාරියාට පහරදුන් පිරිස අත්අඩංගුවට ගැනීම සදහා විමර්ශනයක් ආරම්භ කර ඇති බවයි.",
       "URL": "https://www.hirunews.lk/187466/පොළොන්නරුවේදී-වැලි-ජාවාරම්කරුවන්ගෙන්-වනජීවී-නිලධාරියෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4008"
}