{
       "Source": "hirunews",
       "Timestamp": "Monday, 01 November 2021 - 12:51",
       "Headline": "ප්‍රධාන මාර්ගයේ සංඥා දෝෂයට හේතුව හෙළි වෙයි",
       "News Content": "සංඥා දෝෂයක් හේතුවෙන් ප්‍රධාන මාර්ගයේ සහ පුත්තල මාර්ගයේ අද පෙරවරුවේ හටගත් දුම්රිය ප්‍රමාදය මේ වනවිට යථා තත්ත්වයට පත් කර තිබෙනවා.\nමේ අතර පුත්තලම සිට පානදුර බලා ධාවනය වෙමින් පැවති දුම්රියේ ඊට පිටුපසින් පැමිණි බලවේග කට්ටල දුම්රියක් ගැටී අද උදෑසන අනතුරක් සිදුවුණා.\nකෙසේ වෙතත් ඉන් කිසිවෙකුට හානියක් සිදුව නොමැති බවයි රාගම දුම්රිය ස්ථානයේ ප්‍රකාශකයෙකු සඳහන් කළේ.\nකෙසේ වෙතත් දුම්රිය සාමාන්‍යාධිකාරි ධම්මික ජයසුන්දර හිරු ප්‍රවෘත්ති අංශයට කියා සිටියේ ප්‍රධාන මාර්ගයේ සංඥා දෝෂයක් ඇතිවීමට හේතුව කැළණිය දුම්රිය ස්ථානය ආසන්නයේදී කිසියම් පිරිසක් රැහැන් කිහිපයක් කපා සොරකම් කිරීම බවයි.",
       "URL": "https://www.hirunews.lk/286667/ප්‍රධාන-මාර්ගයේ-සංඥා-දෝෂයට-හේතුව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1592"
}