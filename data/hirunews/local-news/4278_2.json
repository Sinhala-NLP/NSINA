{
       "Source": "hirunews",
       "Timestamp": "Wednesday, 11 October 2017 - 13:13",
       "Headline": "කැළණිය විශ්වවිද්‍යාලයේ වසා දැමුණු පීඨ 16 වනදා විවෘත වෙයි",
       "News Content": "සිසුන් දෙපිරිසක් අතර ඇති වූ ගැටුමක් හේතුවෙන් වසා දැමුණු කැළණිය විශ්වවිද්‍යාලයේ පීඨ ලබන 16 වනදා යළි විවෘත වන බව විශ්වවිද්‍යාල පාලනාධිකාරිය පවසනවා.\nඒ අනුව, සිසුන් 15 වනදා පස්වරුව වනවිට නේවාසිකාගාර වෙත වාර්තා කළ යුතුයි.\nඑමෙන්ම, සති අන්තයේ පැවැත්වෙන අනෙකුත් බාහිර දේශන සාමාන්‍ය පරිදි පැවැත්වෙන බව විශ්වවිද්‍යාල පාලනාධිකාරිය කියා සිටියා.\nපසුගිය 5 වනදා විශ්වවිද්‍යාලයේ වෛද්‍ය පීඨය හැර සෙසු පීඨ වසා දැමුණේ විද්‍යා පීඨයේ සහ මහා ශිෂ්‍ය සංගමයේ සිසුන් පිරිසක් අතර ඇති වූ ගැටුමක් හේතුවෙන්. ඉන් සිසුන් 8 දෙනෙකු තුවාල ලැබුවා.",
       "URL": "https://www.hirunews.lk/173196/කැළණිය-විශ්වවිද්‍යාලයේ-වසා-දැමුණු-පීඨ-16-වනදා-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4278"
}