{
       "Source": "hirunews",
       "Timestamp": "Monday, 04 April 2016 - 13:43",
       "Headline": "පාඨලී ඉවත් කරන්න",
       "News Content": "අමාත්‍ය පාඨලී චම්පික රණවක  ව්‍යවස්ථා සභාවෙන් ඉවත්කළ යුතු බවට පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල පවසනවා.\nඔහු මේ බව කියා සිටියේ  කොළඹ අද පැවති මාධ්‍ය හමුවකට එක්වෙමින්.\nඅමාත්‍යවරයාට එරෙහිව චෝදනා කිහිපයක් මේ වනවිට එල්ලවී ඇති බව ප්‍රකාශ කළ පාර්ලිමේන්තු මන්ත්‍රී උදය ගම්මන්පිල සිය තරුණයෙකු මෝටර් රථයක ගැටීමට සැළැස්වීම සම්බන්ධයෙන් නඩුවක්ද ඔහුට එරෙහිව විභාග වෙමින් පවතින බව සඳහන් කළා.\nමේ නිසා ජනාධිපතිවරයාගේ නියෝජිතයා ලෙස ව්‍යවස්ථා සභාවට පත් කර තිබෙන අමාත්‍ය පාඨලී චම්පික රණවක ඉන් ඉවත් කරන ලෙසයි පාර්ලිමේන්තු මන්ත්‍රී උදය ගම්මන්පිල ජනාධිපතිවරයාගෙන් ඉල්ලා සිටියේ.\nජිනීවා වලදී තමන්ගේ ඇඳුම් මාරු වීම සම්බන්දයෙන්ද ඒ මහතා මෙහිදී පැහැදිලි කළා.",
       "URL": "https://www.hirunews.lk/130095/පාඨලී-ඉවත්-කරන්න",
       "Category": "Local News",
       "Parent URL": "https://www.hirunews.lk/local-news.php?pageID=5102"
}