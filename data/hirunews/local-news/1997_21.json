{
       "Source": "hirunews",
       "Timestamp": "Sunday, 25 April 2021 - 12:03",
       "Headline": "යතුරුපැදියක් අනතුරට ලක්කර පළාගිය ටිපර් රථ රියදුරා අත්අඩංගුවට",
       "News Content": "යාපනය, පේදුරුතුඩුව, තික්කම් ප්‍රදේශයේදී පසුගිය 21 වැනිදා ගුරුවරියක ගමන්ගත් යතුරුපැදියක් අනතුරට ලක්කොට පළාගොස් සැඟව සිටි ටිපර් රථ රියදුරෙකු ඊයේ (24) යාපනය පේදුරුතුඩුව පොලිසිය විසින් අත්අඩංගුවට ගෙන තිබෙනවා.\nපේදුරුතුඩුව පොලිසි සිදුකළ වැඩිදුර විමර්ශන අනුවයි සැකකරු යාපනය කොඩිකාමම් ප්‍රදේශයේ සැඟව සිටියදී ටිපර් රථය සමඟ අත්අඩංගුවට ගෙන ඇත්තේ.\nවැලි ප්‍රවාහනය කළ ටිපර් රථය ගුරුවරිය ගමන් ගත් යතුරුපැදිය අනතුරට ලක් කර පළායන ආකාරය CCTV දර්ශණවල ද සටහන්ව තිබුණා.\nඑම අනතුර සිදුවී තිබුනේ ටිපර් රථය නතර කරන ලෙසට පොලිසිය කළ අණ කිරීම් නොතකා පළායන අවස්ථාවේදීයි.\n33 හැවිරිදි සැකකරු පේදුරුතුඩුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් පේදුරුතුඩුව පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/269459/යතුරුපැදියක්-අනතුරට-ලක්කර-පළාගිය-ටිපර්-රථ-රියදුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1997"
}