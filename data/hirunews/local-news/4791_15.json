{
       "Source": "hirunews",
       "Timestamp": "Thursday, 17 November 2016 - 17:03",
       "Headline": "පොලිසිය දුටු සැකකරුවකු වෙඩි තබාගෙන මියයයි",
       "News Content": "බණ්ඩාරගම - මැදගම ප්‍රදේශයේ වෙළෙඳසැලකට ආයුධ සන්නද්ධව කඩා වැදී මුදල් කොල්ලකා පලාගිය සැකකරුවෙකු අද සියදිවි නසාගෙන තිබෙනවා.\nඒ, පොලිසිය සැකකරු සොයා කළ වැටලීමක් අතරතුරදීයි.\nබණ්ඩාරගම - මැදගම ප්‍රදේශයේ වෙළෙඳ සැළකට අදාළ ආයුධ සන්නද්ධ පුද්ගලයින් දෙදෙනා පැමිණ තිබුණේ ඊයේ රාත්‍රියේයි.\nඑම අවස්ථාවේ වෙළෙඳසැලේ සේවිකාවන් දෙදෙනෙකු සහ සේවකයෙකු රාජකාරියේ නිරතව සිට ඇති අතරල කොල්ලකරුවන් ගිනිඅවි පෙන්වා මුදල් ලාච්චුවේ තිබී රුපියල් 30,000 කට ආසන්න මුදලක් කොල්ලකා තිබෙනවා.\nපසුව, වෙළෙඳසැලේ සේවිකාවකගේ රන් මාලය කොල්ලකෑමට උත්සහ කළ අවස්ථාවේ කෝපයට පත් අදාළ සේවිකාව සැකකරුවන්ට පහරදෙන ආකාරය වෙළෙඳසැලේ සවිකර තිබූ ආරක්ෂිත කැමරා පද්ධතියේ සටහන්ව තිබුණා.\nමෙම සිද්ධිය සම්බන්ධයෙන් බණ්ඩාරගම පොලිසිය ඇතුළු පොලිස් කණ්ඩායම් කිහිපයක් පරීක්ෂණ කටයුතු ආරම්භකර තිබුණේ ඉන් අනතුරුවයි.\nඑහිදී පානදුර කොට්ඨාස නීති බලගැන්වීම් ඒකකය සිද්ධියට සම්බන්ධ එක් සැකකරුවෙකු බණ්ඩාරගම - වල්ගම - බටපොත ප්‍රදේශයේ නිවසක සිටින බවට තොරතුරක් ලැබී තිබුණා.\nඒ අනුව අද දහවල් පොලිසිය අදාල නිවස වැටලු අතර, එහි සිටි සැකකරු ගිනි අවියෙන් හිසට වෙඩි තබාගෙන සියදිවි නසාගෙන තිබෙනවා.\nමෙලෙස මියගොස් ඇත්තේ බණ්ඩාරගම - වීදාගම ප්‍ර දේශයේ පදිංචිව සිටි නිශාන්ත වීරතුංග හෙවත්  ර්‍ණසුන්චා ර්‍ණ නමැති අපරාධ ගණනාවකට සම්බන්ධ පුද්ගලයෙකු බව පොලිසිය සඳහන් කළා.\nහොරණ මහේස්ත්‍රාත් ජයරුවන් දිසානායක මහතා විසින් මෘත දේහය පිළිබඳ පශ්චාත් මරණ පරීක්ෂණය සිදුකළ අතරල කොල්ලකෑමට සම්බන්ධ අනෙක් සැකකරු සොයා පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/147756/පොලිසිය-දුටු-සැකකරුවකු-වෙඩි-තබාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4791"
}