{
       "Source": "hirunews",
       "Timestamp": "Sunday, 02 June 2019 - 14:10",
       "Headline": "රුපියල් අසූ ලක්ෂයකට අධික මුදලක් ජපානයට ගෙන යෑමට උත්සාහ කළ පුද්ගලයෙකු අත්අඩංගුවට",
       "News Content": "ජපන් යෙන් පනස් ලක්ෂයක මුදලක් නීතිවිරෝධී අන්දමින් ජපානයට රැගෙන යෑමට උත්සහ කළ පුද්ගලයෙකු කටුනායක ගුවන් තොටුපල රේගුව අත්අඩංගුවට ගෙන තිබෙනවා.\n38 හැවිරිදි ජපන් ජාතිකයෙකු වන මොහු මෙරට සංවර්ධන ව්‍යාපෘතියක සේවය කරන්නෙකු බවටයි වාර්තාවන්නේ.\nඊයේ (01) රාත්‍රියේ අත්අඩංගුවට ගත් මෙම පුද්ගලයා ප්‍රකාශ කර ඇත්තේ ඇමරිකානු ඩොලර් 10,000 ක් වටිනා මුදල් ප්‍රමාණයක් තමන් සතුව ඇති බවයි.\nඒ පිළිබඳව සැකසිතී ඔහුගේ ගමන් මළු පරීක්ෂා කිරීමේදී එහි සඟවා තිබූ මෙරට මුදලින් රුපියල් 81 ලක්ෂ තිස් දහස් පන්සියයක මුදලක් සොයාගෙන ඇති බව සඳහන්.",
       "URL": "https://www.hirunews.lk/217574/රුපියල්-අසූ-ලක්ෂයකට-අධික-මුදලක්-ජපානයට-ගෙන-යෑමට-උත්සාහ-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3322"
}