{
       "Source": "hirunews",
       "Timestamp": "Wednesday, 09 November 2022 - 16:20",
       "Headline": "වයස අවුරුදු 23 ක කාන්තාවක් පහර ගැනීමේ තැතක් වරදී",
       "News Content": "මුලතිව් ප්‍රදේශයේ වයස අවුරුදු 23 ක කාන්තාවක් පැහැර ගැනීමට කැනඩාවේ සිට පැමිණි 63 හැවිරිදි පුද්ගලයෙකු හා ඊට අනුබල දුන් තවත් දෙදෙනෙකු මුලතිව් පොලීසිය විසින් අත්අඩංගුවට ගෙන තිබෙනවා.\nකැනඩාවේ පදිංචියට ගොස් සිටින වයස වුරුදු 23 ක කාන්තාවක් මීට වසරකට පමණ ඉහතදී විවාහ වී ඇති අතර කෙටි කලකදි ඇය ඔවුන්ගේම පවුලේ 63 හැවිරිදි ඥාතියෙකු සමග අනියම් සම්බන්ධයක් පවත්වා ගෙන ගොස් තිබෙනවා.\nමේ හේතුව මත සැමියා ඇයගෙන් වෙන්ව ජීවත් වී ඇති අතර කාන්තාව සිය ගම්මානය වූ මුලතිව් පළාතට පැමිණ තිබෙනවා.\nඊට දින දහයකට පමණ පසුව කැනඩවේ සිට මුලතිව් ප්‍රදේශයට පැමිණි පුද්ගලයෙකු තමන්ට ඇය සමග ජීවත් වීමට අවශ්‍ය බව පවසා ඇයව කැටුව යාමට උත්සහ කොට තිබෙනවා.\nඊට කාන්තාවගේ ඥාතීන් විරුද්ධ වූ නිසා ඔහු එදින රාත්‍රියේ කාන්තාව පැහැර ගෙන යාමට උත්සහ කොට ඇති අතර ඥාතීන් එය වළක්වාගෙන මේ පිළිබදව මුලතිව් පොලීසියට පැමිණිලි කොට තිබෙනවා.\nසිද්ධිය සම්බන්ධයෙන් වහම ක්‍රීයාත්මක වූ මුලතිව් පොලීසිය සැකකරු හා ඔහු සමග සිටි තවත් දෙදෙනෙකු අත් අඩංගුවට ගෙන සිද්ධිය සම්බන්ධයෙන් පරීක්ෂණ පවත්වා ගෙන යනු ලබනවා.",
       "URL": "https://www.hirunews.lk/319984/වයස-අවුරුදු-23-ක-කාන්තාවක්-පහර-ගැනීමේ-තැතක්-වරදී",
       "Category": "Local News",
       "Parent URL": "https://www.hirunews.lk/local-news.php?pageID=746"
}