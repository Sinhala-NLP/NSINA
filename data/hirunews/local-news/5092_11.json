{
       "Source": "hirunews",
       "Timestamp": "Tuesday, 12 April 2016 - 8:22",
       "Headline": "ආණ්ඩුවට චීන ආධාර නොලැබෙන බවට විරුද්ධවාදීන් දැරූ මතය බොරුවක් වෙලා",
       "News Content": "වත්මන් ආණ්ඩුවට චීන රජයෙන් සහයෝගය නොලැබෙන බව පවසා අසත්‍ය මතවාදයන් ගොඩ නැගීමට විරුද්ධවාදීන් දැරූ උත්සාහය අග්‍රාමාත්‍යවරයාගේ චීන සංචාරයෙන් පසුව බිඳ වැටුණු බව අමාත්‍ය සජිත් ප්‍රේමදාස පවසනවා.\nවසර 21කට පසු යළි ක්‍රියාත්මක වන උදා ගම්මාන වැඩපිළිවෙල යටතේ ඉදිකෙරුණු ප්‍රථම ගම්මානය වන වැලිඔය - සම්පත් නුවර ඉසුරුපුර ගම්මානය ජනතා අයිතියට පත් කිරීමේ අවස්ථාවට ඊයේ එක්වෙමින් අමාත්‍යවරයා මෙම අදහස් පළ කළා.\nඑහිදී ඉසුරුපුර නිවාසලාභීන් 25 දෙනෙකු සඳහා ඔප්පු ප්‍රදානය පණ්ඩුලපුර සහ සඝබෝපුර උදා ගම්මානවල ප්‍රතිලාභීන් 50 දෙනෙකුට හිමිකම් ඔප්පු ප්‍රදානය ද ඊයේ සිදුකෙරුණා.\nමීට අමතරව මුලතිව් දිස්ත්‍රික්කයේ පවුල් 200කට මූල්‍ය ප්‍රදානයන් සිදුකිරීම සහ රාජ්‍ය සේවක පවුල් 30කට සහ රණ විරු පවුල් 50කට ණය ප්‍රදානයන් සිදුකිරීම ද මෙහිදී සිදුකෙරුණා.",
       "URL": "https://www.hirunews.lk/130674/ආණ්ඩුවට-චීන-ආධාර-නොලැබෙන-බවට-විරුද්ධවාදීන්-දැරූ-මතය-බොරුවක්-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=5092"
}