{
       "Source": "hirunews",
       "Timestamp": "Wednesday, 19 October 2022 - 11:52",
       "Headline": "Rolls-Royce විදුලියට හැරෙයි",
       "News Content": "Rolls-Royce සිය ප්‍රථම විද්‍යුත් මෝටර් රථය ඊයේ (18) එළි දැක්වුවා.\nසියවසක් පමණ පැරැණි මෙම බ්‍රිතාන්‍ය මෝටර් රථ නිෂ්පාදකයා 2030 වන විට එහි සම්පූර්ණ නිෂ්පාදන සම්පූර්ණයෙන්ම විද්‍යුත් බවට පත් කිරීමට බලාපොරොත්තුවෙන් පසු වන බවයි විදෙස් මාධ්‍ය වාර්තාවල සඳහන් වන්නේ.\nහඳුන්වා දුන් Ultra-Luxury Electric Super Coupé පන්තියේ මෝටර් රථය, විදුලි යුගයේ සමකාලීන ලක්ෂණවලට අමතරව Rolls-Royce හි සම්භාව්‍ය මෝස්තර අංගවලින් සමන්විතයි.\nආසන හතරක් සහ දොරවල් දෙකකින් සමන්විත නව මෝටර් රථය සැතපුම් 320ක වේගයක් ඇස්තමේන්තුගත කර තිබෙනවා.\nහඳුන්වා දුන් නව මෝටර් රථය සඳහා Cullinan SUV වර්ගයේ රථයක මිල වන ඩොලර් 350,000 සහ Phantom Rolls-Royce වර්ගයේ රථයක මිල වන ඩොලර් 460,000 අතර මිලක් සටහන් වනු ඇතැයි වාර්තා වන අතර, Rolls-Royce ආයතනය විසින් මෙම නව මෝටර් රථය වෙනුවෙන් නිශ්චිත පිරිවැයක් සඳහන් කර නැහැ.\nකෙසේ නමුත් මෙම වර්ගයේ මෝටර් රථය 2023 අගභාගයේ දී පළමු පාරිභෝගිකයා වෙත ලබා දීමට Rolls-Royce අපේක්ෂා කරනවා.",
       "URL": "https://www.hirunews.lk/318256/rolls-royce-විදුලියට-හැරෙයි",
       "Category": "Local News",
       "Parent URL": "https://www.hirunews.lk/local-news.php?pageID=793"
}