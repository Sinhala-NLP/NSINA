{
       "Source": "hirunews",
       "Timestamp": "Tuesday, 02 March 2021 - 18:14",
       "Headline": "කොටි හිතවාදීන් ජිනීවා නුවර මානව හිමිකම් මූලස්ථානය ඉදිරිපිට විරෝධතාවක",
       "News Content": "කොටි හිතවාදීන් ඊයේ (01) ස්විට්සර්ලන්තයේ ජිනීවා නුවර මානව හිමිකම් මූලස්ථානය ඉදිරිපිට විරෝධතාවක නිරත වුණා.\nයුරෝපය පුරා  විසිර සිටින කොටි හිතවාදී දෙමල ඩයස්පෝරා සාමාජිකයන් විසින් මෙය සංවිධානය කර තිබුණා.\nමෙහිදී ඔවුන් ඉදිරිපත් කළ ප්‍රධාන ඉල්ලීම් වූයේ, ශ්‍රී ලංකා යුද හමුදාවට එරෙහිව ක්‍රියා මාර්ග ගැනීම, යාපනය, දමිළ  ජනතාවගේ නිජ බිම ලෙස නම් කිරීම, උතුරෙන් හමුදා කඳවුරු ඉවත් කිරීම, එල්.ටී.ටී.ඊ ත්‍රස්තවාදී සිරකරුවන් නිදහස් කිරීම යනාදියයි.\nමීට අමතරව එක්සත් ජාතීන්ගේ මැදිහත් වීමෙන් දමිළ ඊළම ලබා ගැනීම සඳහා ජනමත විචාරණයක් ලබා ගැනීමත් ඔවුන්ගේ ප්‍රමුඛ ඉල්ලීමක්.",
       "URL": "https://www.hirunews.lk/264127/කොටි-හිතවාදීන්-ජිනීවා-නුවර-මානව-හිමිකම්-මූලස්ථානය-ඉදිරිපිට-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2115"
}