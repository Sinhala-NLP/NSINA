{
       "Source": "hirunews",
       "Timestamp": "Wednesday, 26 December 2018 - 10:11",
       "Headline": "සුනාමිය ඛේදවාචකයෙන් ජීවිතක්ෂයට පත්වූවන් සමරා දිවයින පුරා පිංකම්",
       "News Content": "රුදුරු සුනාමිය ශ්‍රී ලංකාවට කඩාවැදී අදට වසර 14 ක් සපිරෙනවා.\nමෑත ඉතිහාසයේ අප මුහුණදුන් දරුණුතම ස්වභාවික ඛේදවාචකයද එයයි.\nසුනාමි ව්‍යසනය මෙන්ම තෙල්වත්තේදී සුනාමියට ගොදුරුවූ මාතර සීඝ්‍රගාමී දුම්රියද අපට අමතක කළ නොහැකියි.\nසුනාමි ව්‍යසනයෙන් මියගිය ජනතාව සිහිපත් කරමින් දිවයින පුරා ස්ථාන රැසක අද ආගමික වතාවත් සහ සැමරුම් උත්සව පැවැත්වුණා.\nමියගිය පුද්ගලයින් සිහිකිරීම සඳහා පෙරවරු 9.25 සිට 9.27 දක්වා විනාඩි දෙකක නිශ්ශබ්දතාවයක් පැවැත්වුණු අතර, ප්‍රධාන සුනාමි සැමරුම් උත්සවය සංවිධාන කර තිබුණේ හික්කඩුව - තෙල්වත්ත - පැරෑලිය සුනාමි ස්මාරකය අභියසදීයි.\nඅංක 8050 දරණ මාතර සීඝ්‍රගාමී දුම්රිය අදත් සුපුරුදු පරිදි පැරෑලිය - තෙල්වත්තේ නවත්වා එම සැමරුමට දායකත්වය සපයනු ලැබුවා.",
       "URL": "https://www.hirunews.lk/206823/සුනාමිය-ඛේදවාචකයෙන්-ජීවිතක්ෂයට-පත්වූවන්-සමරා-දිවයින-පුරා-පිංකම්",
       "Category": "Local News",
       "Parent URL": "https://www.hirunews.lk/local-news.php?pageID=3588"
}