{
       "Source": "hirunews",
       "Timestamp": "Sunday, 30 October 2016 - 16:38",
       "Headline": "මීරියබැද්ද නාය යාමෙන් මිය ගිය පුද්ගලයන් සිහි කරමින් හැටන් නගරයේ ආගමික වැඩසටහන්",
       "News Content": "කොස්ලන්ද - මීරියබැද්ද නාය යාමෙන් මිය ගිය පුද්ගලයන් සිහි කරමින් අද හැටන් නගරයේදී විශේෂ ආගමික වැඩසටහනක් පැවැත්වුණා.\nහිරු  වාර්තාකරු සඳහන් කළේ සිවිල් සංවිධාන සහ ප්‍රදේශයේ ආගමික එකමුතුව එක්ව මෙම වැඩසටහන පැවැත්වූ බවයි.\nහැටන් - දික්ඔය නගර සභාව අසළින් පෙළපාලියකින් නගරයේ ඔරලෝසු කණුව ඉදිරිපිටට පැමිණි මොවුන් ඉටිපන්දම් දල්වමින් මිය ගිය අය සිහි කළ බවයි අප වාර්තාකරු සඳහන් කළේ.\nකොස්ලන්ද - මීරියබැද්ද නාය යාම සිදුවී ඊයේ දිනට වසර දෙකක් ගත වනවා.",
       "URL": "https://www.hirunews.lk/146430/මීරියබැද්ද-නාය-යාමෙන්-මිය-ගිය-පුද්ගලයන්-සිහි-කරමින්-හැටන්-නගරයේ-ආගමික-වැඩසටහන්",
       "Category": "Local News",
       "Parent URL": "https://www.hirunews.lk/local-news.php?pageID=4816"
}