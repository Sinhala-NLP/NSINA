{
       "Source": "hirunews",
       "Timestamp": "Monday, 21 January 2019 - 10:57",
       "Headline": "බෝකුන්දර අනතුරකින් පාසල් සිසුවෙකු මරුට",
       "News Content": "පිලියන්දල - මහරගම මාර්ගයේ බෝකුන්දර ප්‍රදේශයේදී සිදුවූ අනතුරකින් පාසල් සිසුවෙකු ජීවිතක්ෂයට පත්ව තවත් දෙදෙනකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ බෝකුන්දර සිට මහරගම දෙසට ධාවනය වූ යතුරුපැදියක් සහ ඊට ප්‍රතිවිරුද්ධ දිශාවෙන් පැමිණි යතුරුපැදියක් ඊයේ රාත්‍රීයේ ගැටීමෙන් මෙම අනතුර සිදුව ඇති බවයි.\nසිද්ධියෙන් එක් යතුරුපැදියක ගමන් ගත් 15 හැවිරිදි පාසල් සිසුවෙකු මියගිය අතර ඔහු පිලියන්දල - නිවන්තිඩිය ප්‍රදේශයේ පදිංචිකරුවෙක්.\nඅනතුරෙන් තුවාල ලැබූ අනෙක් යතුරුපැදියේ ගමන් ගත් පුද්ගලයා සහ කාන්තාව ද පිලියන්දල රෝහලට ඇතුලත් කර තිබෙනවා.\nrnrn",
       "URL": "https://www.hirunews.lk/208685/බෝකුන්දර-අනතුරකින්-පාසල්-සිසුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3544"
}