{
       "Source": "hirunews",
       "Timestamp": "Thursday, 22 April 2021 - 8:51",
       "Headline": "යාපනයේ පොලිසියෙන් කොරෝනා ආසාදිතයින් 11 දෙනෙකු වාර්තාවෙයි",
       "News Content": "යාපනය පොලිස් නිළධාරීන් 11 දෙනෙකු ඇතුළුව උතුරු පළාත තුළින් ඊයේ (21) දිනයේ පුද්ගලයින් 21 දෙනෙකුට කොවිඩ් වෛරසය ආසාදනය වී ඇති බව  වාර්තා වනවා.\nඋතුරු පළාත් සෞඛ්‍ය අධ්‍යක්ෂක ඒ.කේදීශ්වරන් පැවසූවේ පසුගිය දින කිහිපයේදී යාපනය පොලිසියේ නිළධාරීන් 15 දෙනෙකු වෙත වෛරසය ආසාදනය වී ඇති බවයි.\nයාපනය දිස්ත්‍රික්කය තුළින් කොවිඩ් ආසාදිතයින් 15 දෙනෙකු,මන්නාරම දිස්ත්‍රික්කයෙන් ආසාදිතයින් පස් දෙනෙකු හා මුලතිවි දිස්ත්‍රික්කයෙන් ආසාදිතයෙකු ඇතුළුව උතුරු පළාත තුළින් ඊයේ (21) දිනයේ ආසාදිතයින් 21 දෙනෙකු වාර්තා වී ඇති බව මහජන සෞඛ්‍ය පරීක්ෂක නිළධාරීන් සඳහන් කළා.\nඋතුරු පළාතේ නැවත වතාවක් කොවිඩ් රෝගීන් වාර්තාවීමේ යම් වර්ධනයක් පවතින බැවින් ජනතාව දැඩි සෞඛ්‍ය උපදෙස් අනුගමනය කළ යුතු බව මහජන සෞඛ්‍ය පරීක්ෂක නිළධාරීන් සඳහන් කළා.",
       "URL": "https://www.hirunews.lk/269151/යාපනයේ-පොලිසියෙන්-කොරෝනා-ආසාදිතයින්-11-දෙනෙකු-වාර්තාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2004"
}