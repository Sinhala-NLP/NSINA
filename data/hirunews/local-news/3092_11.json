{
       "Source": "hirunews",
       "Timestamp": "Friday, 18 October 2019 - 8:11",
       "Headline": "අයිස් මත්ද්‍රව්‍ය සමඟ ග්‍රෑන්ඩ්පාස් හිදී පුද්ගලයෙකු අත්අඩංගුවට",
       "News Content": "රුපියල් එක්ලක්ෂ 75,000ක් වටිනා අයිස් මත්ද්‍රව්‍ය සමඟ පුද්ගලයෙකු ග්‍රෑන්ඩ්පාස් - හේනමුල්ල ප්‍රදේශයේදී අත්අඩංගුවට ගෙන තිබෙනවා.\nසංවිධානාත්මක අපරාධ නිවාරණ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී ඊයේ එම සැකකරු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඔහු සතුව තිබී අයිස් මත්ද්‍රව්‍ය ග්‍රෑම් 35ක් සංවිධානාත්මක අපරාධ නිවාරණ කොට්ඨාශය භාරයට ගෙන තිබෙනවා.\nමෙලෙස අත්අඩංගුවට ගෙන ඇත්තේ ග්‍රෑන්ඞ්පාස් - හේනමුල්ල ප්‍රදේශයේ පදිංචි 33 හැවිරිදි පුද්ගලයෙක්.",
       "URL": "https://www.hirunews.lk/226468/අයිස්-මත්ද්‍රව්‍ය-සමඟ-ග්‍රෑන්ඩ්පාස්-හිදී-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3092"
}