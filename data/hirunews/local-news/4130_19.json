{
       "Source": "hirunews",
       "Timestamp": "Thursday, 11 January 2018 - 19:17",
       "Headline": "අනුරාධපුර විශේෂ මහාධිකරණය අහෝසි කරයි",
       "News Content": "අනුරාධපුර විශේෂ මහාධිකරණය අහෝසි කිරීමට අධිකරණ සේවා කොමිෂන් සභාව තීරණය කර තිබෙනවා.\nඒ අනුව, එය මින් ඉදිරියට උතුරුමැද පළාත් බද මහාධිකරණය අංක - 02 ලෙස නම් කිරීමටයි තීරණය කර ඇත්තේ.\n2014 වසරේ සැප්තැම්බර් මස 24 වන දින අනුරාධපුර විශේෂ මහාධිකරණය ස්ථාපිත කරනු ලැබුවේ ත්‍රස්ත ක්‍රියාවන්ට සම්බන්ධ නඩු සහ ළමා අපයෝජන සිද්ධීන්වලට අදාළ නඩු පමණක් විභාග කිරීම සදහායි.\nමේ අතර, අනුරාධපුර විශේෂ මහාධිකරණයේ ළමා අපයෝජන නඩු විභාග කිරීමට ලබාදී තිබූ පහසුකම් ඉවත් කිරීම පිළිබදව ජාතික ළමා රක්ෂණ අධිකාරිය අගවිනිසුරුවරයාට ලිපියක් යොමුකර තිබෙනවා.\nඒ ළමා අපයෝජන නඩු කඩිනමින් විභාග කළ යුතු නිසා එම අධිකරණය පැවති ලෙස නැවත පිහිටුවීමට මැදිහත්වන ලෙස ඉල්ලමින්.",
       "URL": "https://www.hirunews.lk/180807/අනුරාධපුර-විශේෂ-මහාධිකරණය-අහෝසි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4130"
}