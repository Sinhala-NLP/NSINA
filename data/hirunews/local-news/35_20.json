{
       "Source": "hirunews",
       "Timestamp": "Tuesday, 12 September 2023 - 11:53",
       "Headline": "යාපනයේ සිසුවියක් දූෂණය කර පලාගිය සැකකරු සියදිවි නසා ගනී",
       "News Content": "යාපනය ප්‍රදේශයේ පුද්ගලයෙකු සිසුවියක් දූෂණය කොට පලා ගොස් සිටිය දී පොලිසිය විසින් අත්අඩංගුවට ගැනීමට ගිය අවස්ථාවේ දී සැකකරු ඊයේ(11) සියදිවි හානිකර ගෙන තිබෙනවා.\nපොලිස් නිලධාරීන් ඔහු සැගව සිටි ස්ථානයට පැමිණෙන බව දුටු විට සැකකරු මඳක් දුරින් පිහිටි ගසක අත්තක ගැට ගැසු ලණුවක ආධාරයෙන් එල්ලී තිබෙන බවයි වාර්තා වන්නේ.\nපොලිසිය පැවසුවේ වහාම ලණුව කපා ඔහුව කරෙයිනගර් රෝහලට ඇතුළත් කොට ඇති අතර, ඔහුගේ තත්ත්වය බරපතළ බැවින් ඔහුව යාපනය ශික්ෂණ රෝහලට ඇතුළත් කිරීමෙන් පසුව මියගිය බවයි.\nමියගිය පුද්ගලයා වයස අවුරුදු 47ක යාපනයේ කරෙයිනගර් ප්‍රදේශයේ පදිංචිකරුවෙක් වන අතර, දූෂණයට ලක් කළ සිසුවිය 15 හැවරිදි සිසුවියක් බවයි සඳහන් වන්නේ.\nපොලිසිය පැවසිවේ මේ පිළිබඳ වැඩිදුර විමර්ශන කරෙයිනගර් පොලිසිය විසින් සිදු කරන බවයි.",
       "URL": "https://www.hirunews.lk/348016/යාපනයේ-සිසුවියක්-දූෂණය-කර-පලාගිය-සැකකරු-සියදිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=35"
}