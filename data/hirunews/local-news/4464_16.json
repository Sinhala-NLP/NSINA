{
       "Source": "hirunews",
       "Timestamp": "Sunday, 18 June 2017 - 7:48",
       "Headline": "ගාස්තු ගැන ත්‍රීවිල් සංගම් කඹ අදී",
       "News Content": "කිසිදු හේතුවක් මත ත්‍රීරෝද රථ ගාස්තු සංශෝධනයක් මේ මොහොතේ සිදු නොවන බව සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමය පවසනවා.\nඑහි කැදවුම්කරු සුදිල් ජයරුක් සඳහන් කළේ ඇතැම් ත්‍රිරෝද රථ සංගම් රජය අපහසුතාවට ලක් කිරීමට ගාස්තු ඉහළ දැමීමට තීරණය කර ඇති බවයි.\nකෙසේ වෙතත් ලංකා ස්වයං රැකියා වෘත්තිකයන්ගේ ත්‍රිරෝද රථ සංගමයේ සභාපති සුනිල් ජයවර්ධන කියා සිටියේ අමතර කොටස්වල මිල ඉහළ යාම ඇතුලූ ගැටළු කිහිපයක් හේතුවෙන් ත්‍රිරෝද රථයක පළමු කිලෝමීටරය සඳහා අය කරන ගාස්තුව ලබන මස 10 වන දා සිට රුපියල් 10කින් ඉහළ දමන බවයි.\nඑහෙත් කිසිදු හේතුවක් මත ත්‍රිරෝද රථ ගාස්තු සංශෝධනයක් සිදු නොකරන බව බහුතර වෘත්තිය සමිති සංගම් තම සංගමයට ප්‍රකාශ කර ඇති බවයි සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමයේ කැදවුම්කරු සුදිල් ජයරුක් කියා සිටියේ.",
       "URL": "https://www.hirunews.lk/163813/ගාස්තු-ගැන-ත්‍රීවිල්-සංගම්-කඹ-අදී",
       "Category": "Local News",
       "Parent URL": "https://www.hirunews.lk/local-news.php?pageID=4464"
}