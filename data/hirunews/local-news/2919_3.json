{
       "Source": "hirunews",
       "Timestamp": "Tuesday, 04 February 2020 - 13:20",
       "Headline": "දකුණේ ගවයින්ට කුර හා මුඛ රෝගයක් පැතිරීමේ අවදානමක්",
       "News Content": "දකුණු පළාතේ ඇතැම් ප්‍රදේශවල ගවයින්ට කුර සහ මුඛ රෝගයක් පැතිර යාමේ අවදානමක් පවතින බව දකණු පළාත් සත්ත්ව නිෂ්පාදන හා සෞඛ්‍ය දෙපාර්තමේන්තුව පවසනවා.\nඑම දෙපාර්තමේන්තුවේ අධ්‍යක්ෂිකා පශු වෛද්‍ය එච්.බි.එස්. රාමනායක කියා සිටියේ දැනට තිස්සමහාරාම සහ සූරියවැව ප්‍රදේශවලින් මෙම තත්ත්වය වාර්තා වන බවයි.\nඑමෙන්ම, තත්ත්වය පාලනය සදහා එම ප්‍රදේශවලින් ගවයින් ප්‍රවාහනය කිරීම සීමා කරන ලෙසට සත්ව පාලකයින්ට දැනුම් දී ඇති බවයි ඇය කියා සිටියේ.\nමෙම රෝගය නිශ්චිතවම හදුනා ගැනීම සඳහා සතුන්ගෙන් ලබාගත් සාම්පල පේරාදෙණිය පශු වෛද්‍ය පර්යේෂණ ආයතනය වෙත යොමුකර තිබෙනවා.",
       "URL": "https://www.hirunews.lk/233685/දකුණේ-ගවයින්ට-කුර-හා-මුඛ-රෝගයක්-පැතිරීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2919"
}