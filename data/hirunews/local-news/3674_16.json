{
       "Source": "hirunews",
       "Timestamp": "Tuesday, 30 October 2018 - 18:15",
       "Headline": "නව ආරක්ෂක ලේකම් හේමසිරි ප්‍රනාන්දු",
       "News Content": "ආරක්ෂක අමාත්‍යංශයේ නව ලේකම්වරයා ලෙසට හේමසිරි ප්‍රනාන්දු පත්කර තිබෙනවා.\nජනාධිපති මාධ්‍ය අංශය සඳහන් කළේ අමාත්‍යංශ 12 ක් සඳහා පත් කෙරුනු නව ලේකම්වරුන් අද පස්වරුවේ ජනාධිපති කාර්යාලයේදී ජනාධිපතිවරයා අතින් සිය පත්වීම් ලිපි ලබාගත් බවයි.\nමහවැලි සංවර්ධන හා පරිසර අමාත්‍යාංශයයේ නව ලේකම්වරයා වන්නේ ඩී.එම්.ඒ.ආර්.බී. දිසානායකයි.\nආර්.පී. ආරියසිංහ විදේශ කටයුතු අමාත්‍යාංශයේ ලේකම්වරයා ලෙසට ද එල්.පී. ජයම්පති වරාය හා නාවික කටයුතු අමාත්‍යාංශ ලේකම්වරයා ලෙස ද කේ.ඩී.එස්. රුවන්චන්ද්‍ර කෘෂිකර්ම අමාත්‍යාංශයේ ලේකම්වරයා ලෙසට ද පත්කර තිබෙනවා.\nආචාර්ය බී.එම්.එස්. බටගොඩ විදුලිබල හා පුනර්ජනනීය බලශක්ති අමාත්‍යාංශ ලේකම්වරයායි.\nපද්මසිරි ජයමාන්න අධ්‍යාපන හා උසස් අධ්‍යාපන අමාත්‍යාංශ ලේකම්,  එච්.ටී. කමල් පද්මසිරි පළාත් සභා, පළාත් පාලන සහ ක්‍රීඩා අමාත්‍යාංශ ලේකම්,  වී. සිවඥානසෝති නැවත පදිංචි කිරීම, පුනරුත්ථාපන, උතුරු සංවර්ධන හා හින්දු ආගමික කටයුතු අමාත්‍යාංශයේ ලේකම්වරයා ලෙසට පත් කර ඇති බවයි ජනාධිපති මාධ්‍ය අංශය කියාසිටියේ.\nඑම්.එම්.පී.කේ. මායාදුන්නේ මහතා ධීවර හා ජලජ සම්පත් සංවර්ධන සහ ග්‍රාමීය ආර්ථිකය  පිළිබද අමාත්‍යාංශ ලේකම්වරයා ලෙසට  ද  එස්.එම්. මොහොමඩ් කදුරට නව ගම්මාන, යටිතල පහසුකම් සහ ප්‍රජා සංවර්ධන අමාත්‍යාංශයේ නව ලේකම්වරයා ලෙසට ද  එස්. හෙට්ටිආරච්චි සංචාරක හා වනජීවි අමාත්‍යාංශයේ ලේකම්වරයා ලෙසට ද අද පත්වීම්  ලබාගත්තා.",
       "URL": "https://www.hirunews.lk/203247/නව-ආරක්ෂක-ලේකම්-හේමසිරි-ප්‍රනාන්දු",
       "Category": "Local News",
       "Parent URL": "https://www.hirunews.lk/local-news.php?pageID=3674"
}