{
       "Source": "hirunews",
       "Timestamp": "Monday, 28 November 2022 - 22:01",
       "Headline": "විදුලි මල මණ්ඩලය ප්‍රතිව්‍යූහගත කිරීමට ගෙන ආ කමිටු යෝජනාවලියට කැබිනට් අනුමැතිය",
       "News Content": "විදුලි බල මණ්ඩලය ප්‍රතිව්‍යූහගත කිරීමට පත් කරන ලද කමිටුව විසින් ලබා දුන් යෝජනාවලිය අද (28) විදුලි බල අමාත්‍ය කංචන විජේසේකර විසින් කැබිනට් මණ්ඩලයට ඉදිරිපත් කර තිබෙනවා.\nඒ අනුව එම යෝජනාවලියට කැබිනට් මණ්ඩල අනුමැතිය ලබා දුන් බව යි විදුලි බල අමාත්‍යවරයා ට්විටර් පණිවිඩ්‍යක් නිකුත් කරමින් සඳහන් කරන්නේ.\nලබා දුන් නිර්දේශ අනුව විදුලි බල මණ්ඩල ප්‍රතිව්‍යූහගත පනත මසක් තුළ සකස් කිරීමට සහ එම ප්‍රතිව්‍යූහගත ක්‍රියාවලිය කඩිනමින් ක්‍රියාත්මක කිරීමේ කටයුතු හෙට සිට ක්‍රියාත්මක වන බව යි අමාත්‍ය කංචන විජේසේකරගේ ට්විටර් පණිවිඩයේ දැක්වෙන්නේ.\nජාත්‍යන්තර මූල්‍ය අරමුදල නිර්දේශ අනුව මෙරට පාඩු පිට පාඩු විඳිමින් පවත්වාගෙන යන රාජ්‍ය ආයතන බොහෝමයක් ප්‍රතිව්‍යූහගත කිරීමට යෝජිත යි.\nඒ අනුව යි විදුලි බල මණ්ඩලය ප්‍රතිව්‍යූහගත කිරීම සඳහා යෝජනාවලියක් ලබා ගැනීමට කමිටුවක් පත් කෙරුණේ.",
       "URL": "https://www.hirunews.lk/321530/විදුලි-මල-මණ්ඩලය-ප්‍රතිව්‍යූහගත-කිරීමට-ගෙන-ආ-කමිටු-යෝජනාවලියට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=701"
}