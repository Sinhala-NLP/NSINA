{
       "Source": "hirunews",
       "Timestamp": "Saturday, 11 September 2021 - 6:15",
       "Headline": "පුපුරණ ද්‍රව්‍ය සමඟ සැකකරුවෙක් රත්ගම දී අල්ලයි",
       "News Content": "බලපත්‍ර නොමැතිව පුපුරණ ද්‍රව්‍ය සන්තකයේ තබාගෙන සිටි පුද්ගලයෙක් රත්ගම පොලිස් විශේෂ කාර්ය බලකා කඳවුරේ නිලධාරින් විසින් ඊයේ (10) පස්වරුවේ අත්අඩංගුවට ගෙන තිබෙනවා.\nසැකකරු සන්තකයේ තිබී ජෙලට්නයිට් කූරු 38ක් සහ ඩෙටනේටර් 300ක් සොයා ගැනීමට හැකිව ඇති බවයි වාර්තා වන්නේ.\nමෙලෙස අත්අඩංගුවට ගෙන ඇත්තේ රත්ගම, රණපනාදෙණිය ප්‍රදේශයේ පදිංචි 36 හැවිරිදි පුද්ගලයෙක්.\nවැඩිදුර පරීක්ෂණ කටයුතු සඳහා සැකකරු සහ සොයාගත් පුපුරණ ද්‍රව්‍ය රත්ගම පොලිසියට බාරදී ඇති අතර ඔහු අද (11) දිනයේ දී ගාල්ල මහේස්ත්‍රාත්වරයා හමුවට ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/281902/පුපුරණ-ද්‍රව්‍ය-සමඟ-සැකකරුවෙක්-රත්ගම-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1699"
}