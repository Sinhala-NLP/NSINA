{
       "Source": "hirunews",
       "Timestamp": "Saturday, 07 May 2022 - 9:32",
       "Headline": "එකම පවුලේ දරුවන් දෙදෙනෙකු දියේ ගිලී මරුට",
       "News Content": "අක්කරෙයිපත්තුව - එරගම - වානේගමුව ප්‍රදේශයේ ඇළමාර්ගයක දිය නෑමට එකම පවුලේ දරුවන් දෙදෙනෙකු දියේ ගිලී ජීවිතක්ෂයට පත්ව තිබෙනවා.\nපොලිසිය සඳහන් කළේ පසුව ප්‍රදේශවාසීන් එක්ව ඔවුන් ගොඩට ගෙන අක්කරෙයිපත්තුව රෝහලට ඇතුළත් කර ඇති අතර, එහිදී ඔවුන් ජීවිතක්ෂයට පත්ව තිබූ බවයි.\nමෙලෙස මියගොස් ඇත්තේ වයස අවුරුදු හයක පිරිමි දරුවෙකු සහ 9 හැවිරිදි වියේ පසුවන දැරියක්.\nමේ අතර සැමියා පැදවූ ලොරි රථයට යටවී බිරිඳ ජිවිතක්ෂයට පත්වීමේ සිදුවීමක් පොල්ගහවෙල - ඔරුලියද්ද ප්‍රදේශයෙන් හිරු ප්‍රවෘත්ති අංශයට වාර්තා වුණා.\nපොලීසිය සඳහන් කළේ මොවුන් වී මෝලක සේවය කරමින් සිට ඇති අතර එහිදී මෙම අනතුරට මුහුණපා ඇති බවයි.\nඑම ආයතනයේ රියදුරු ලෙස කටයුතු කළ සැමියා ලොරි රථය පණ ගැන්වීමේ දී ඒ ඉදිරිපසින් වූ ගොඩනැගිලි බිත්තියක් අතරින් බිරිඳ පැමිණ ඇති අතර, එහිදී ඇය ඉදිරියට ධාවනය වූ ලොරියට සිර වී තිබෙනවා.\nමියගොස් ඇත්තේ පොල්ගහවෙල - දෙල්ගොල්ල ප්‍රදේශයේම පදිංචි 47 හැවිරිදි කාන්තාවක්.",
       "URL": "https://www.hirunews.lk/303714/එකම-පවුලේ-දරුවන්-දෙදෙනෙකු-දියේ-ගිලී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1186"
}