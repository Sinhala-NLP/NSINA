{
       "Source": "hirunews",
       "Timestamp": "Monday, 16 October 2017 - 19:55",
       "Headline": "කෝටි 10ක මුදල් වංචා කළ ගුරුවරියක් අත්අඩංගුවට",
       "News Content": "පේරාදෙනිය පශ්චාත් උපාධි විද්‍යාආයතනයේ ප්‍රධාන ගණකාධිකාරීවරයා අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nඒ, අදාළ ආයතනයේ නමින් රාජ්‍ය බැංකුවක තැන්පත් කර තිබූ ස්ථීර තැන්පතු සහතික අවලංගු කර ලබාගත් මුදල් ආයතනයේ අරමුදලට බැර නොකිරීම හේතුවෙන්.\nමේ නිසා ඔහු රුපියල් හත්කෝටි 46 ලක්ෂ 63,524කට ආසන්න මූල්‍යමය පාඩුවක් සිදුකර ඇති බවට අනාවරණ වීමෙන් අනතුරුවයි මෙලෙස අත්අඩංගුවට ගෙන ඇත්තේ.\nමේ අතර, ජපානයේ රැකියා ලබාදෙන බව පවසමින් පුද්ගලයින්ගෙන් රුපියල් කෝටි 10 කට අධික මුදලක් වංචා කළ කාන්තාවක් විදේශ සේවා නියුක්ති කාර්යාංශයේ විශේෂ විමර්ශන ඒකකය මගින් අත්අඩංගුවට ගෙන තිබෙනවා.\nසැකකාරිය කඩවත - සූරියපාළුව ප්‍රදේශයේ පදිංචිකාරිනියක් වන අතර, ඇය කොළඹ ප්‍රධාන පෙළේ පාසලක ජපන් භාෂා ගුරුවරියක් ලෙස සේවයේ නිරත වන බව සඳහන්.\nඇගේ නිවසේ තිබී ගමන් බලපත්‍ර 80 ක්, විදේශ සේවා නියුක්ති කාර්යාංශයේ මුද්‍රා 2 ක් ඇතුලූව ව්‍යාජ නිල මුද්‍රා 16 ක් සොයා ගැනුනා.",
       "URL": "https://www.hirunews.lk/173666/කෝටි-10ක-මුදල්-වංචා-කළ-ගුරුවරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4268"
}