{
       "Source": "hirunews",
       "Timestamp": "Thursday, 04 January 2018 - 13:10",
       "Headline": "ශනිල් නෙත්තිකුමාරට ඇප",
       "News Content": "බැඳුම්කර සිද්ධියට අදාළව කොමිසම හමුවේ සාක්ෂි ලබාදුන් පුද්ගලයින්ට තර්ජනය කිරීමේ චෝදනා එල්ල වූ ශනිල් නෙත්තිකුමාර රුපියල් ලක්ෂ එකහමාරක ශරීර ඇපයක් මත මුදා හැරීමට කොළඹ කොටුව මහේස්ත්‍රාත් ලංකා ජයරත්න අද නියෝග කළා.\nඒ, ඔහු මීට පෙර නිකුත් කර තිබූ නොතීසියකට අනුව අද (04)  දිනයේ අධිකරණය හමුවේ පෙනී සිටි අවස්ථාවේදීයි.\nඔහුට හෙට අපරාධ පරීක්ෂ දෙපාර්තමේන්තුව හමුවේ පෙනී සිට ප්‍රකාශයක් ලබාදෙන ලෙසටයි විනිසුරුවරිය තවදුරටත් දැනුම් දුන්නේ.\nබැඳුම්කර සිද්ධිය සම්බන්ධයෙන් විමර්ශනය කරන ජනාධිපති කොමිසම හමුවේ හිටපු අමාත්‍ය රවී කරුණානායක සම්බන්ධයෙන් සාක්ෂි ලබාදුන් අනීකා විජේසූරියට සහ ඇගේ සොහොයුරු විජිත් විජේසූරියට තර්ජනය කළ බවට ශනිල් නෙත්තිකුමාරට චෝදනා එල්ල වුණා.",
       "URL": "https://www.hirunews.lk/180136/ශනිල්-නෙත්තිකුමාරට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4142"
}