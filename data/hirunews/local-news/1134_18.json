{
       "Source": "hirunews",
       "Timestamp": "Sunday, 29 May 2022 - 17:21",
       "Headline": "21 ට එරෙහි කුමන්ත්‍රණවලට විපක්ෂ නායකගෙන් ප්‍රහාරයක්",
       "News Content": "සමගි ජනබලවේගය ගෙන ආ අංග සම්පූර්ණ 21වන ආණ්ඩුක්‍රම ව්‍යවස්ථා සංශෝධනය ජයග්‍රහණය කිරීමට සමගි ජනබලවේගය කටයුතු කරමින් සිටින අතර, රාජපක්ෂලා සනසන ආණ්ඩුක්‍රම ව්‍යවස්ථා සංශෝධනයක් සදහා ආණ්ඩුව කුමන්ත්‍රණ කරන බව විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා මේ බව පැවසුවේ සමගි ජනබලවේගයේ ගම්පහ, ගාල්ල සමාජ මාධ්‍ය ක්‍රියාකාරීන් සමග කොළඹ විපක්ෂ නායක කාර්යාලයේ දී පැවැති වැඩසටහනකදී යි.\nවිධායකය අහෝසි කරන පළමු පියවර සදහා කටයුතු කළයුතු අවස්ථාවක සමහර අවස්ථාවාදීන් රාජපක්ෂලා රකින්නට කටයුතු කරන බව කී විපක්ෂ නායකවරයා, මහලේකම් රංජිත් මද්දුමබණ්ඩාර විසින් පෞද්ගලික මන්ත්‍රී යෝජනාවක් ලෙස ගෙන ආ අංග සම්පූර්ණ 21වන සංශෝධනයට එරෙහි කුමන්ත්‍රණ සහ දියාරු කිරීම් වහාම ආපසු හැරවිය යුතු යැයිද සඳහන් කළා.",
       "URL": "https://www.hirunews.lk/305624/21-ට-එරෙහි-කුමන්ත්‍රණවලට-විපක්ෂ-නායකගෙන්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1134"
}