{
       "Source": "hirunews",
       "Timestamp": "Tuesday, 22 March 2022 - 11:00",
       "Headline": "ඇමති ගාමිණීගේ රියදුරු ඝාතනයේ ප්‍රධාන සැකකරු අත්අඩංගුවට (වීඩියෝ)",
       "News Content": "බලශක්ති අමාත්‍ය ගාමිණී ලොකුගේ ගේ රියදුරා ඝාතනය කිරීමේ සිද්ධියට සම්බන්ධ ප්‍රධාන සැකකරු අත්අඩංගුවට ගෙන තිබෙනවා.\nඅද (22) පෙරවරුවේ කළුබෝවිල ශික්ෂණ රෝහලේ නේවාසිකව ප්‍රතිකාර ලබමින් සිටියදී ඔහු අත්අඩංගුවට ගත් බවයි පොලීසිය සඳහන් කළේ.\nඊයේ (21) රාත්‍රියේ 41 හැවිරිදි මෙම රියදුරා පිළියන්දල - මාවිත්තර - ගම්මානවත්ත ප්‍රදේශයේදී කිසියම් පිරිසක් මුගුරකින් සහ තියුණු ආයුධයකින් පහර දී ඝාතනය කර තිබුණා.\nඝාතනය ලක්වූ පුද්ගලයාගේ නිවස ඉදිරිපිට මාර්ගයේ 24 හැවිරිදි ප්‍රධාන සැකකරු විසින් සිය යතුරුපැදිය අධික වේගයෙන් අනතුරුදායක ලෙස ධාවනය කර තිබෙනවා.\nඑලෙස සිදු නොකරන ලෙසට ඝාතනයට ලක්වූ පුද්ගලයා යතුරුපැදිකරුට සිදුකළ ප්‍රකාශයක් මෙම ඝාතනය හේතු වී ඇති බවයි පොලීසිය සදහන් කළේ.\nඝාතනය සදහා අදාළ සැකකරු සමග ඔහුගේ පියා, වැඩිමහල් සොහොයුරා, මව මෙන්ම තවත් නාඳුනන පුද්ගලයන් දෙදෙනෙකු පැමිණ තිබෙනවා.\nකෙසේ වෙතත්, ඔවුන් මේ වන විට ප්‍රදේශය අතහැර පලා ගොස් ඇති අතර එම සැකකරුවන් ද අත්අඩංගුවට ගැනීම සදහා විමර්ශනයක් ආරම්භ කර ඇති බවයි කැස්බෑව පොළීසිය සදහන් කළේ.",
       "URL": "https://www.hirunews.lk/300078/ඇමති-ගාමිණීගේ-රියදුරු-ඝාතනයේ-ප්‍රධාන-සැකකරු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1278"
}