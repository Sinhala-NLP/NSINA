{
       "Source": "hirunews",
       "Timestamp": "Thursday, 01 December 2022 - 9:22",
       "Headline": "අයි.එස්.අයි.එස් සංවිධානයේ නායකයා මරුට",
       "News Content": "අයි.එස්.අයි.එස් සංවිධානයේ නායක අබු හසන් අල් හෂිම් අල් කුරාෂි මිය ගිය බවට එම සංවිධානය නිවේදනය කර තිබෙනවා.\nඑම සංවිධානයේ මාධ්‍ය ප්‍රකාශකවරයා ඔහු මියගිය දිනය හෙළිකර නැතත් සටනක දී මියගිය බවට තහවුරු කර ඇති බවයි විදෙස් මාධ්‍ය වාර්තා කළේ.\nකෙසේ වෙතත් ඇමරිකාව සඳහන් කර ඇත්තේ ඔක්තෝම්බර් මැද භාගයේ දී සිරියාවේ පැවති ගැටුම් අතරතුර එල්ල වූ ප්‍රහාරයකින් අයි.එස්.අයි.එස් සංවිධානයේ නායකයා ඝාතනය කර බවයි.\nමෙම වසරේ පෙබරවාරී මාසයේ දී අයි.එස්.අයි.එස් සංවිධානයේ හිටපු නායක අබු ඊබ්‍රහිම් මිය යාමෙන් පසු අබු හසන් අල් හෂිම් එම සංවිධානයේ නායකයා බවට පත්වුණා.",
       "URL": "https://www.hirunews.lk/321699/අයි-එස්-අයි-එස්-සංවිධානයේ-නායකයා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=696"
}