{
       "Source": "hirunews",
       "Timestamp": "Friday, 31 March 2017 - 9:37",
       "Headline": "පොල් උලකින් ඇන තරුණ බිරිය මරා එය දුටු අවුරුදු 6ක දුවත් මැරූ සැමියා උසාවියේ දී සාධාරණය ඉල්ලයි",
       "News Content": "සිය තරුණ බිරිඳ පොල් උලකින් ඇන ඝාතනය කිරීම සහ එය දුටු හය හැවිරිදි දියණිය මන්නා පිහියකින් කපා කොටා මරාදැමීම සම්බන්ධයෙන් වරදකරු වූ සැමියෙකුට බස්නාහිර පළාත්බද මීගමුව මහාධිකරණ විනිසුරු කරුණාතිලක මහතා ඊයේ 30 මරණ දඬුවම නියම කර තිබෙනවා.\nමෙලෙස මරණ දඬුවම නියම කෙරුනේ කොච්චිකඩේ ප්‍රදේශයේ පදිංචි 33 හැවිරිදි පුද්ගලයෙකුටයි.\n2009 අප්‍රේල් මස 4 වෙනි දින හෝ ඊට අසන්න දිනයකදී මෙම ඝාතනය සිදුකර ඇති බව චෝදනාවේ සඳහන්.\nමරණ දඬුවම නියම වූ පුද්ගලයාට අවසන් වශයෙන් පැවසීමට දෙයක් ඇද්දැයි විමසු විට ඔහු සඳහන් කර තිබෙන්නේ තමාට මේවනතෙක් සාධාරණයක් ඉටු නොවූ බවත් මෙම සිද්ධියට අදාළව තවත් තිදෙනෙක් නිදැල්ලේ පසුවන බවත් ය.",
       "URL": "https://www.hirunews.lk/158168/පොල්-උලකින්-ඇන-තරුණ-බිරිය-මරා-එය-දුටු-අවුරුදු-6ක-දුවත්-මැරූ-සැමියා-උසාවියේ-දී-සාධාරණය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4586"
}