{
       "Source": "hirunews",
       "Timestamp": "Tuesday, 06 June 2017 - 15:48",
       "Headline": "වනජීවි කලාප තුළ වාහන ධාවනයට වේගසීමාවක්",
       "News Content": "වනජීවි කලාප තුළ රථ වාහන ධාවනය කෙරෙන වේග සීමාව පැයට කිලෝමීටර් 50 දක්වා අඩු කිරීමට තීරණය වී තිබෙනවා.\nබස් රථවල ගැටීමෙන් වන අලින් මියයෑම පිළිබඳව කුරුණෑගල දිස්ත්‍රික් ලේකම් කාර්යාලයේ පැවැති සාකච්ඡාවකදී මෙම තීරණයට එළඹි බවයි තිරසර සංවර්ධන හා වනජීවි අමාත්‍යාංශය සඳහන් කළේ.\nවිෂය භාර අමාත්‍ය ගාමිණී ජයවික්‍රම පෙරේරාගේ ප්‍රධානත්වයෙන් පැවැති මෙම සාකච්ඡාවේදී අලිමංකඩ ආවරණය වන පරිදි පොලිස් මුරපොළවල් ඉදිකිරීමට ද යෝජනා වී තිබෙනවා.\nඑසේම වනජීවි කලාප තුළ වාහනවල වේගය දක්වන ස්වයංක්‍රීය වේග සීමා පුවරු හා කැමරා සවි කිරීමට ද මෙහිදී එකඟතාවයට පැමිණි බව වනජීවි අමාත්‍යාංශය නිවේදනය කළා.",
       "URL": "https://www.hirunews.lk/162964/වනජීවි-කලාප-තුළ-වාහන-ධාවනයට-වේගසීමාවක්",
       "Category": "Local News",
       "Parent URL": "https://www.hirunews.lk/local-news.php?pageID=4481"
}