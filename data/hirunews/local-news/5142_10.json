{
       "Source": "hirunews",
       "Timestamp": "Friday, 04 March 2016 - 19:28",
       "Headline": "විද්‍යා ඝාතනය ඇසින් දුටු සාක්ෂිකරුවෙක්",
       "News Content": "යාපනය ප්‍රදේශයේදී පාසැල් සිසුවියක් දුෂණය කර ඝාතනය කිරීම සම්බන්ධයෙන් සාක්ෂි ලබාදීමට සිද්ධිය ඇසින් දුටු සාක්ෂිකරුවෙකු අධිකරණයට ඉදිරිපත් කර තිබෙනවා.\nකයිට්ස් පොලිසිය විසිනුයි සැකකරු කයිට්ස් අධිකරණයට ඉදිරිපත් කර ඇත්තේ.\nනඩුව අද යළිත් විභාගයට ගත් අවස්ථාවේදී එම සාක්ෂිකරු ඇතුලු සැකකරුවන් 11 දෙනා ලබන 18 වනදා දක්වා රක්ෂිත බන්ධනාගාර ගත කිරීමටයි මහේස්ත්‍රාත්වරයා නියෝග කලේ.\nසැකකරුවන්ගේ රුධිර සාම්පල වැඩිදුර පරීක්ෂාවට යොමු කර ඇති අතර සිදුවීම සම්බන්ධයෙන් තවදුරටත් පරීක්ෂණ  සිදුවනවා.\nපසුගිය වසරේ මැයි 13 වනදා පුන්කුඩුතිව් ප්‍රදේශයේදී විද්‍යා සිවලෝගනාදන් සිසුවිය සමුහ දුෂණයකට ලක්ව ජීවිතක්ෂයට පත්වුනා.\nසිද්ධියට සම්බන්ධ සැකකරුවන්ට ඇප ලබාදෙන ලෙසට ඉල්ලීම් කල ද රුධිර සාම්පල වාර්තා පරීක්ෂණ අවසන් වී නොමැති බැවින් ඇප ලබාදීම මහේස්ත්‍රාත්වරයා විසින් ප්‍රතික්ෂේප කර ඇති බවයි අප වාර්තාකරු සඳහන් කලේ.",
       "URL": "https://www.hirunews.lk/127790/විද්‍යා-ඝාතනය-ඇසින්-දුටු-සාක්ෂිකරුවෙක්",
       "Category": "Local News",
       "Parent URL": "https://www.hirunews.lk/local-news.php?pageID=5142"
}