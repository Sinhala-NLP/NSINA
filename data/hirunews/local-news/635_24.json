{
       "Source": "hirunews",
       "Timestamp": "Thursday, 29 December 2022 - 19:58",
       "Headline": "පොහොට්ටුවට සමූපකාර ඡන්දයක්වත් දිනන්න බෑ - දයාසිරිගෙන් ප්‍රකාශයක් (වීඩියෝ)",
       "News Content": "මැතිවරණ කොමිසම ඕනෑම අවස්ථාවක සිය වගකීම ඉටුකිරීමට සුදානම් බව එහි කොමසාරිස් ජනරාල් සමන් ශ්‍රී රත්නායක පවසනවා.\nඒ, 2023 පළාත් පාලන ජන්ද විමසිීම පැවත්වීම සම්බන්ධයෙන් මැතිවරණ මහලේකම් කාර්යාලයේ අද පැවති සාකච්ජාවකින් අනතුරුව මාධ්‍ය වෙත අදහස් දක්වමින්.\nපළාත් පාලන ජන්ද විමසීමේ නාමයෝජනා කැදවීමට අදාල ගැසට් නිවේදනය ලබන සතියේ නිකුත් කරන බව මැතිවරණ කොමිසමේ සභාපති නීතිඥ නිමල් පුංචිහේවා ප්‍රකාශ කළා.\nමාර්තු මස 10 වනදාට පෙර ජන්ද විමසීම පැවත්වීමට කොමිසම තීරණය කර ඇති බවයි ඔහු වැඩිදුරටත් සදහන් කළේ.\nඑවන් පසුබිමක් තුළ පළාත් පාලන මැතිවරණය ජන්ද විමසීමට අදාලව සමගි ජනබලවේගයේ නාම යෝජනා ලබාදීම සදහා සම්මුඛ පරික්ෂණ අද ආරම්භ කෙරුණා.\nඇතුල්කොට්ටේ පිහිටි සමගි ජනබලවේගයේ ප්‍රධාන කාර්යාලයේ පළාත් පාලන නියෝජිතයන් සදහා පැවති සම්මුඛ පරික්ෂණ අතරතුර එහි මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර මෙලෙස අදහස් දක්වා සිටියා.\nමේ අතර, එක්සත් ජනතා නිදහස් සන්ධානයේ මහලේකම්වරයා ලෙස හිටපු පාර්ලිමේන්තු මන්ත්‍රී තිලංග සුමතිපාල පත් කිරීම සම්බන්ධයෙන් දැනුවත් කිරීම සදහා ශ්‍රී ලංකා නිදහස් පක්ෂය අද මැතිවරණ කොමිසම හමුවට පැමිණ තිබුනා.\nඑම අවස්ථාවට පක්ෂයේ නායක හිටපු ජනාධිපති මෛත්‍රිපාල සිරිසේනද එක්ව සිටියා.\nඑහිදී පාර්ලිමේන්තු මන්ත්‍රී දයාසිරි ජයසේකර කියා සිටියේ පොහොට්ටුවට සමූපකාර ඡන්දයක් හෝ ජයගත නොහැකි බවයි.",
       "URL": "https://www.hirunews.lk/323841/පොහොට්ටුවට-සමූපකාර-ඡන්දයක්වත්-දිනන්න-බෑ-දයාසිරිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=635"
}