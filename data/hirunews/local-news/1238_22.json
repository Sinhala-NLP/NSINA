{
       "Source": "hirunews",
       "Timestamp": "Sunday, 10 April 2022 - 16:14",
       "Headline": "ව්‍යවස්ථාව සංශෝධනය කරගැනීම අනිවාර්යයි - හිටපු විගණකාධිපති (වීඩියෝ)",
       "News Content": "පවතින අර්බුදකාරී තත්ත්වයට විරෝධය පළකරමින් නිදහස් චතුරස්‍රයේ පැවති විරෝධතාවකින් අනතුරුව හිටපු විගණකාධිපති ගාමිණී විජේසිංහ ඇතුළු පිරිසකගේ සහභාගිත්වයෙන් ප්‍රවෘත්ති සාකච්ඡාවක් පැවැත්වුණා.\nඒ අද (10) පෙරවරුවේදීයි.\nඑහිදි හිටපු විගණකාධිපතිවරයා සඳහන් කළේ, වත්මන් රජය බලයෙන් පහ කිරීම අනිවාර්ය කරුණක් බවයි.\nඑහෙත් ඊට පෙරාතුව ආණ්ඩුව ලවා නියත වශයෙන් ම ආණ්ඩුක්‍රම ව්‍යවස්ථා සංශෝධනයක් ද සිදු කරගැනීමට බලපෑම් කිරීම වැදගත් ම කරුණ බවයි හෙතෙම පැවසුවේ.\nරට තුළ ජීවත්වන සියලුම පුරවැසියන්ට එකම නීතියක් සැකසීම කළ යුතු අතර, ඒ සඳහා නිශ්චිත ප්‍රතිපත්තියක් සම්පාදනය කරගත යුතු බව ද හිටපු විගණකාධිපති ගාමිණි විජේසිංහ වැඩිදුරටත් කියා සිටියා.",
       "URL": "https://www.hirunews.lk/301653/ව්‍යවස්ථාව-සංශෝධනය-කරගැනීම-අනිවාර්යයි-හිටපු-විගණකාධිපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1238"
}