{
       "Source": "hirunews",
       "Timestamp": "Monday, 14 May 2018 - 14:41",
       "Headline": "කෘෂිකර්ම අමාත්‍යාංශයේ ආයතන 3 කට නව සභාපතිවරුන්",
       "News Content": "කෘෂිකර්ම අමාත්‍යාංශය යටතේ පාලනය වන ආයතන තුනකට විෂය භාර අමාත්‍ය මහින්ද අමරවීර විසින් නව සභාපතිවරුන් පත්කර තිබෙනවා.\nඒ අනුව ආහාර ප්‍රවර්ධන මණ්ඩලයේ නව සභාපතිවරයා වන්නේ ලංකා ජලජීවී වගා සංවර්ධන අධිකාරියේ සභාපතිවරයා ලෙස කටයුතු කළ නීතීඥ උපාලි මොහොට්ටියි.\nසීමාසහිත ලංකා පොහොර සමාගමේ සභාපතිවරයා ලෙස හිටපු අමාත්‍යාංශ ලේකම්වරයෙකු වන අමරනාත් අබේගුණසේකර පත්කර තිබෙනවා.\nඑමෙන්ම කොමර්ෂල් පොහොර සමාගමේ සභාපතිවරයා ලෙස ජගත් පෙරේරා පත්කර ඇති අතර, ඔහු මීට පෙර ලංකා ධීවර සංස්ථාවේ සහ සීනෝර් ආයතනයේ සභාපතිවරයා ලෙසයි කටයුතු කළේ.",
       "URL": "https://www.hirunews.lk/190718/කෘෂිකර්ම-අමාත්‍යාංශයේ-ආයතන-3-කට-නව-සභාපතිවරුන්",
       "Category": "Local News",
       "Parent URL": "https://www.hirunews.lk/local-news.php?pageID=3946"
}