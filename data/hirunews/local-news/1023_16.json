{
       "Source": "hirunews",
       "Timestamp": "Wednesday, 13 July 2022 - 20:12",
       "Headline": "ඉවසීමෙන් බුද්ධිමත්ව සහ වගකීමෙන් ක්‍රියා කරන්නැයි ඉල්ලීම් (වීඩියෝ)",
       "News Content": "දේශපාලන පක්ෂ නායකයන් සහ ආගමික නායකයන් රට තුළ පවතින වත්මන් තත්ත්වය සම්බන්ධයෙන් අදහස් පළ කළා.\nවිපක්ෂ නායක සජිත් ප්‍රේමදාස කියා සිටියේ තරුණ පරපුරේ අභිලාෂයන් සාක්ෂාත් කිරීමට තමන් සැදී පැහැදී සිටින බවයි. ප්‍රජාතන්ත්‍රවාදීව සහ සාමකාමීව අරගලයේ නිරත වන ලෙසද විපක්ෂ නායකවරයා තරුණ පරපුරෙන් ඉල්ලා සිටියා.\nජනතා විමුක්ති පෙරමුණේ නායක අනුර කුමාර දිසානායක අද මාධ්‍ය වෙත අදහස් දක්වමින් කියා සිටියේ ජනතාවගේ හඬට කන්දීමට පාලකයින් කටයුතු කළ යුතු බවයි.\nශ්‍රී ලංකා නිදහස් පක්ෂයේ සභාපති, හිටපු ජනාධිපති මෛත්‍රීපාල සිරිසේන ද පවතින අර්බුදකාරී තත්ත්වය සම්බන්ධයෙන් අදහස් පළ කළා.\nප්‍රකෝප කිරීම සඳහා සිදුකරන උත්සාහයන්ට හසු නොවන ලෙස පෙරටුගාමී සමාජවාදී පක්ෂයේ සංවිධායක ලේකම් කුමාර් ගුණරත්නම් ජනතාවගෙන් ඉල්ලා සිටියා.\nමේ අතර, පූජ්‍ය ඕමල්පේ සෝභිත හිමියන් ජනතාවගෙන් ඉල්ලා සිටියේ ඉවසීමෙන් කටයුතු කරන ලෙසයි.\nකලහකාරී නොවී, කිසිදු ආකාරයක ප්‍රකෝප කිරීමකට ඉඩ නොදී ඉදිරි දින කිහිපයේ බුද්ධිමත්ව සහ වගකීමෙන් ක්‍රියා කරන ලෙස කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ජනතාවගෙන් ඉල්ලා සිටියා.\nරට සන්සුන් කිරීමට අවශ්‍ය වැඩ කටයුතු සිදුකරන ලෙස පක්ෂ නායකයින්ගෙන් ඉල්ලා සිටින බව සුරකිමු ශ්‍රී ලංකා සංවිධානයේ සභාපති පාහියංගල ආනන්ද සාගර හිමියන් පවසනවා.",
       "URL": "https://www.hirunews.lk/309913/ඉවසීමෙන්-බුද්ධිමත්ව-සහ-වගකීමෙන්-ක්‍රියා-කරන්නැයි-ඉල්ලීම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1023"
}