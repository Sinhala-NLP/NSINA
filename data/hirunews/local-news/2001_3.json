{
       "Source": "hirunews",
       "Timestamp": "Friday, 23 April 2021 - 16:21",
       "Headline": "පොලිසිය ලුහුබැඳ ගිය ටිපර් රථයක් ගුරුවරයෙකු යටකර පළායයි (වීඩියෝ)",
       "News Content": "යාපනයේ වඩමාරච්චි දික්කම් ප්‍රදේශයේදී පොලිසිය විසින් ලුහුබැඳ ගිය ටිපර් රථයක් ගුරුවරයෙකු යටකර පළා ගොස් තිබෙනවා.\nඑම සිදුවීම ඒ අසල සවිකර තිබූ CCTV කැමරාවක ද සටහන්ව තිබුනා.\nමෙම සිදුවීම පසුගිය 21 වනදා සවස 4 ට පමණ සිදුවූ අතර ටිපර් රථය පසුපස හඹා යමින් සිටි පොලිස් නිලධාරීන් අනතුර පිළිබඳව සැලකිලිමත් නොවූ බවටයි  ප්‍රදේශවාසින් චෝදනා කරන්නේ.\nමෙලෙස පොලිස් නියෝග නොතකමින් පළා ගියේ සබරගමුව පළාතේ ලියාපදිංචි කරන ලද LM 5114 අංකය දරණ ටිපර් රථයයි.\nප්‍රදේශයේ පටු අතුරු මාර්ගයක අධික වේගයෙන් ධාවනය කල මෙම ටිපර් රථයේ රියදුරා සහ සහායකයා පොලිස් ලුහුබැදීම් හමුවේ රථය දමා පලා ගොස් තිබෙනවා.\nඅනතුරට පත් ගුරුවරයා ප්‍රදේශවාසීන් විසින් ගිලන් රථයකින් පේදුරුතුඩුව රෝහලට රෝහලට ඇතුලත් කල අතර පසුව ඔහු වැඩිදුර ප්‍රතිකාර සඳහා යාපනය ශික්ෂණ රෝහලට මාරු කර යැවුනා.\nමෙම අනතුර සිදුවී මේ වන විට දින දෙකක කාලයක් ගතවුවද මේ දක්වා පොලීසිය අනතුර සිදුවූ ස්ථානයට ගොස් ස්ථානීය පරීක්ෂණයක් පවත්වා නැති බවටයි ප්‍රදේශවාසින් චෝදනා කරන්නේ.",
       "URL": "https://www.hirunews.lk/269303/පොලිසිය-ලුහුබැඳ-ගිය-ටිපර්-රථයක්-ගුරුවරයෙකු-යටකර-පළායයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2001"
}