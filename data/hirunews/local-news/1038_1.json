{
       "Source": "hirunews",
       "Timestamp": "Friday, 08 July 2022 - 12:46",
       "Headline": "නොච්චියාගම - දිවුල්වැව දරුවන් දූරකථන සංඥා කුළුණක් ඉල්ලයි",
       "News Content": "ඉන්ධන අර්බුදය හේතුවෙන් පාසල් නිවාඩු ලබාදීමත් සමඟ මාර්ගගත ක්‍රමයට අධ්‍යාපනය හැදැරීමට සිසු සිසුවියන්ට සිදුව තිබෙනවා.\nඑවන් පසුබිමක නිසි පරිදි සංඥා නොමැති කම නිසා දැඩි අපහසුතාවයකට පත්වූ දරුවන් පිරිසක් පිළිබඳ තොරතුරු නොච්චියාගම - දිවුල්වැව - ගාල ප්‍රදේශයෙන් හිරු ප්‍රවෘත්ති අංශයට වාර්තා වුණා.\nඔවුන් පෙන්වා දෙන්නේ නගරයේ, උපකාරක පන්ති පැවැත් වුණද ඉන්ධන නොමැතිවීම නිසා ඊට සහභාගී වීමද ගැටලුවක් වී ඇති බවයි.\nඑම නිසා තම ප්‍රදේශයට දුරකතන කුළුණක් සවි කර දෙන ලෙස එම දරුවන් මෙන්ම ඔවුන්ගේ දෙමාපියන් ඉල්ලා සිටිනවා.",
       "URL": "https://www.hirunews.lk/309417/නොච්චියාගම-දිවුල්වැව-දරුවන්-දූරකථන-සංඥා-කුළුණක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1038"
}