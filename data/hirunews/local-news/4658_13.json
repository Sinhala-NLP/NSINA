{
       "Source": "hirunews",
       "Timestamp": "Thursday, 16 February 2017 - 17:25",
       "Headline": "වකුගඩු ජාවාරමට චෝදනා එල්ල වූ ඉන්දියානුවන් තුන්දෙනෙකුට ඇප",
       "News Content": "වකුගඩු ජාවාරමට සම්බන්ධ ඉන්දීය ජාතිකයන් 3 දෙනෙකුට කොළඹ ප්‍රධාන මහේස්ත්‍රාත් ලාල් රණසිංහ අද ඇප නියම කළා.\nඒ ඔවුන් ඊට අදාළව වරද පිළිගැනීම හේතුවෙන්.\nඑක් අයෙකුට රුපියල් ලක්ෂය බැගින් වූ මුදල් ඇප මත ඔවුන් මුදා හරිනු ලැබුවේ වසර 5 කට අත්හිටුවූ වසරක සිර දඩුවමක් මතයි.\nමිරිහාන විශේෂ රැදවුම් මධ්‍යස්ථානයේ රදවා සිටියදී ඉන් පලාගොස් යළි අත්අඩංගුවට පත්වූ ඉන්දීය ජාතිකයින් 5 දෙනෙකු මෙහිදී අධිකරණයට ඉදිරිපත් කෙරුණු අතර දෙදෙනෙකු මාර්තු 2 වනදා දක්වා යළි රැදවුම්භාරයට පත් කෙරුණා.",
       "URL": "https://www.hirunews.lk/154653/වකුගඩු-ජාවාරමට-චෝදනා-එල්ල-වූ-ඉන්දියානුවන්-තුන්දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4658"
}