{
       "Source": "hirunews",
       "Timestamp": "Saturday, 30 May 2020 - 7:44",
       "Headline": "තොණ්ඩමන්ගේ දේහය අද කොටගල ලංකා කම්කරු කොංග්‍රස් මූලස්ථානයට",
       "News Content": "අභාවප්‍රාප්ත ලංකා කම්කරු කොංග්‍රසයේ නායක ආරුමුගම් තොණ්ඩමන්ගේ දේහය අද කොටගල පිහිටි ලංකා කම්කරු කොංග්‍රස් මූලස්ථානය වෙත රැගෙන යාමට නියමිතයි.\nමේ වනවිට දේහය කොත්මලේ - රම්බොඩ - වැවන්ටන් වතුයායේ පිහිටි ඔහුගේ නිවසේ තැන්පත් කර තිබෙනවා.\nඊයේ පෙරවරුවේ ඔහුගේ දේහය ගුවනින් ගම්පොලට රැගෙන එනු ලැබුවා.\nගුවන් හමුදාවට අයත් එම්.අයි. 17 වර්ගයේ හෙලිකොප්ටරයකින් රැගෙන ආ දේහය භාර ගැනීම සඳහා හිටපු පාර්ලිමේන්තු මන්ත්‍රීවරුන් ඇතුළු පිරිසක් ගම්පොල ක්‍රීඩාංගනයට පැමිණ සිටියා.\nපසුව දේහය රැගත් රිය පෙරහර ළගා නිවස වෙත ළගා වූයේ පස්වරු 1ට පමණයි.\nඔහුගේ දේහය පිලිබඳ අවසන් කටයුතු ලබන 31 වනදා පස්වරුවේ හැටන් - නොර්වුඞ් - තොණ්ඩමන් ක්‍රීඩාංගනයේදී රාජ්‍ය අනුග්‍රහය සහිතව සිදුකිරීමට නියමිතයි.",
       "URL": "https://www.hirunews.lk/241834/තොණ්ඩමන්ගේ-දේහය-අද-කොටගල-ලංකා-කම්කරු-කොංග්‍රස්-මූලස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=2697"
}