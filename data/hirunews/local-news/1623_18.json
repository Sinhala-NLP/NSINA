{
       "Source": "hirunews",
       "Timestamp": "Sunday, 17 October 2021 - 6:55",
       "Headline": "ළිඳකින් පතොරම් තොගයක් සොයාගෙන (වීඩියෝ)",
       "News Content": "මුලතිව්, තීර්තකරෙයි ප්‍රදේශයේ ළිඳක තිබී පතොරම් තොගයක් ඊයේ (16) මුලතිව් පොලිස් විශේෂ කාර්ය බළකා නිළධාරීන් විසින් සොයාගෙන තිබෙනවා.\nපොලිසිය පැවසූවේ අදාළ ළිඳ පිරිසිදු කරන අවස්ථාවේ මෙම පතොරම් තොගය දැක අනතුරුව ප්‍රදේශවාසීන් විසින් මේ සම්බන්ධයෙන් පොලිසිය දැනුවත් කළ  බවයි.\nළිඳ තුළ තිබී පතොරම් 1529ක් මෙලෙස සොයා ගැනීමට හැකිව ඇති අතර මෙලෙස සොයාගත් පතොරම් තොගය ප්‍රයෝජනයට ගත හැකි තත්ත්වයේ පවතින බව ද පොලිසිය සඳහන් කළා.\nසොයාගත් පතොරම් මුලතිව් මහේස්ත්‍රාත් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රීය අංශ නිළධාරීන් නිශ්ක්‍රිය කිරීමට නියමිත බවයි අප වාර්තාකරු සඳහන් කළේ.\nසිද්ධිය සම්බන්ධයෙන් මුලතිව් පොලිසිය වැඩිදුර පරීක්ෂණ මෙහෙයවනු ලබනවා.",
       "URL": "https://www.hirunews.lk/285215/ළිඳකින්-පතොරම්-තොගයක්-සොයාගෙන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1623"
}