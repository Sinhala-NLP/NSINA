{
       "Source": "hirunews",
       "Timestamp": "Friday, 13 January 2023 - 23:49",
       "Headline": "ඖෂධ හිඟයෙන් රෝගීන් දැඩි පීඩාවක (වීඩියෝ)",
       "News Content": "දිවයින පුරා රජයේ රෝහල්වල ඖෂධ හිඟය උග්‍ර වී ඇති බව රජයේ වෛද්‍ය නිලධාරීන්ගේ සංගමය පවසනවා.\nඔවුන් පෙන්වා දෙන්නේ පවතින ඖෂධ හිඟය හේතුවෙන් සායනික රෝගීන් මරණයට පත්වීම ද දිනෙන් දින ඉහළ යන බවයි.\nපිළිකා ඖෂධ වර්ග බොහෝ ප්‍රමාණ්‍යක් මෙන්ම තවත් අත්‍යවශ්‍ය ඖෂධ වර්ග රැසක් රෝහල්වල නොමැති බවයි රජයේ වෛද්‍ය නිලධාරීන්ගේ සංගමය පවසන්නේ.\nඅනුරාධපුර ශික්ෂණ රෝහලට ඖෂධ ලබාගැනීම සඳහා පැමිණි රෝගීන් ඖෂධ නොමැතිකමින් පත්ව ඇත්තේ දැඩි අසීරුතාවයටයි.\nහිස් අතින් නිවෙස් බලා යන ඔවුන් තමන් මුහුණ දෙන ගැටලු පිළිබඳව අදහස් පළ කළා.\nරෝහලවල පවතින ඖෂධ හිඟය ඇතුළු කරුණු කිහිපයක් මුල් කර ගනිමින් අනුරාධපුර ශික්ෂණ රෝහලේ වෛද්‍යවරුන් ඇතුළු සේවක පිරිස රෝහල ඉදිරිපිට උද්ඝෝෂණයක ද නිරත වුණා.",
       "URL": "https://www.hirunews.lk/324978/ඖෂධ-හිඟයෙන්-රෝගීන්-දැඩි-පීඩාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=604"
}