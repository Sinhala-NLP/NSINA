{
       "Source": "hirunews",
       "Timestamp": "Wednesday, 15 December 2021 - 13:54",
       "Headline": "74 වන අභිමානවත් නිදහස් දින සැමරුම නිදහස් චතුරශ්‍රයේදී",
       "News Content": "මෙවර tv අභිමානවත් 74 නිදහස් සැමරුමේ තේමාව,\"අභියෝග ජයගත් ඉසුරුමත් හෙට දිනයක් සෞභාග්‍යමත් මව්බිමක්\" ලෙස නම් කර තිබෙනවා.\n2022 පෙබරවාරි 4 වෙනිදා වන දින අභිමානවත් ලෙස මෙම නිදහස් සැමරුම පැවැත්වීමට නියමිතයි.\nමෙවර නිදහස් දින සැමරුම පිළිබඳව දෙවන සංවිධායක කමිටු රැස්වීම අද (15) පෙරවරුවේ නිදහස් චතුරශ්‍රයේ දී පැවැත්වුණා.\nවිදේශ කටයුතු රාජ්‍ය අමාත්‍යංශයේ ලේකම් එන්.එච්.එම් චිත්‍රානන්ද,ස්වදේශ කටයුතු අමාත්‍යංශයේ අතිරේක ලේකම් එන්.ධර්මතිලක,ජ්‍යේෂ්ඨ නියෝජ්‍ය පොලිස්පති දේශබන්දු තෙන්නකෝන්, ත්‍රිවිධ හමුදා නියෝජනය කරමින් උසස් නිලධාරීන්, නිදහස් දිනය වෙනුවෙන් සියලු ආකාරයෙන් සම්බන්ධ වන රාජ්‍ය නිලධාරීන් ඇතුළු පිරිසක් මෙම සාකච්ඡාවට එක් වුණා .\nනිදහස් දින සැමරුමට සමගාමීව සිදු කරන සර්ව ආගමික වතාවත් පිළිබඳව ද මෙහිදී සාකච්ඡා කළ අතර, එම සර්ව ආගමික වතාවත් පෙබරවාරි දෙවැනි දා සහ තුන්වෙනිදා සිදු කිරීමට සංවිධානය කර තිබෙනවා.\nරටේ පවතින තත්ත්වයන් සැලකිල්ලට ගනිමින් සෞඛ්‍ය මාර්ගෝපදේශ අනුව සියලු කටයුතු කිරීම පිළිබඳවත්, පෙරහුරු පැවැත්වීම පිළිබඳවත්, මාර්ග හා රථවාහන සැලසුම පිළිබඳවත් මෙම සාකච්ඡාවේ දී විශේෂ අවධානයට ගැනුණා .\nහමුදා පෙළපාලි, සහසංස්කෘතික අංග, පැවැත්වීම ගාම්භීරවත් අලංකාරවත් හා විචිත්‍රවත් ලෙස පැවැත්වීමටත් මෙහිදී සියලුම කටයුතු සකස් කර තිබෙනවා.",
       "URL": "https://www.hirunews.lk/291110/74-වන-අභිමානවත්-නිදහස්-දින-සැමරුම-නිදහස්-චතුරශ්‍රයේදී",
       "Category": "Local News",
       "Parent URL": "https://www.hirunews.lk/local-news.php?pageID=1492"
}