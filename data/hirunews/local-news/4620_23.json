{
       "Source": "hirunews",
       "Timestamp": "Friday, 10 March 2017 - 17:50",
       "Headline": "විපක්ෂය හඬ නඟයි, ආණ්ඩුව නැගිට යයි - මැතිසබය මාර්තු 21ට කල් යයි",
       "News Content": "ඇති වූ උණුසුම් තත්ත්වයක් හේතුවෙන් අද පාර්ලිමේන්තුව මේ මස  21 වන දා දක්වා කල් තැබීමට කථානායකවරයා තීරණය කළා.\nඒකාබද්ධ විපක්ෂයේ වැඩබලන නායකයා ලෙස පාර්ලිමේන්තු මන්ත්‍රී ඩලස් අලහප්පෙරුම පත් කිරිමට අවසරයක් නොමැති බව කථානායක කරු ජයසුරිය අද යළිත් ප්‍රකාශ කිරීමත් සමඟයි එම තත්ත්වය ඇති වුණේ.\nපාර්ලිමේන්තු මන්ත්‍රී චමල් රාජපක්ෂ අදහස් දක්වමින් කියා සිටියේ අනෙකුත් පක්ෂවලට ද ස්වාධීන මතයක් තිබෙන බැවින් ඔවුන්ට පාර්ලිමේන්තුව තුල අදහස් දැක්වීමට අවශ්‍ය කාලය ලබාදෙන ලෙසයි.\nපසුව විමල් වීරවංශ සහ කෙහෙලිය රඹුක්වැල්ල යන මන්ත්‍රීවරුන් ද අදහස් පළ කළා.\nවිපක්ෂයේ මන්ත්‍රීවරුන් වැඩි වශයෙන් සභාව තුල අදහස් දැක්වීම නිසා සභානායකවරයා ඇතුළු ආණ්ඩු පක්ෂයේ ඇතැම් මැති ඇමතිවරුන් ඊට විරෝධය දක්වා සභා ගර්භයෙන් ඉවත්ව ගිය බවයි හිරු  පාර්ලිමේන්තු වාර්තාකරු කියා සිටියේ.",
       "URL": "https://www.hirunews.lk/156552/විපක්ෂය-හඬ-නඟයි-ආණ්ඩුව-නැගිට-යයි-මැතිසබය-මාර්තු-21ට-කල්",
       "Category": "Local News",
       "Parent URL": "https://www.hirunews.lk/local-news.php?pageID=4620"
}