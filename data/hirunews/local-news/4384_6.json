{
       "Source": "hirunews",
       "Timestamp": "Sunday, 06 August 2017 - 10:12",
       "Headline": "කුරුණෑගල රිය අනතුරකින් දෙදෙනෙකු මරුට",
       "News Content": "කුරුණෑගල බඩගමුව රක්ෂිත ප්‍රදේශයේදී සිදුවු රිය අනතුරකින් කාන්තාවක් ඇතුලු දෙදෙනෙකු මියගොස් තිබෙනවා.\nඅද අලුයම 1.15 ට පමණ කුරුණෑගල දෙස සිට දඹුල්ල දෙසට ධාවනය වු මෝටර් රථයක් ප්‍රතිවිරුද්ධ දිශාවෙන් පැමිණි ටිපර් රථයක මුහුණට මුහුණලා ගැටීමෙනුයි අනතුර සිදුවී ඇත්තේ.\nඅනතුරින් මෝටර් රථයේ ගමන් කළ 5 දෙනෙකු බරපතල තුවාල ලැබු අතර ඔවුන් කුරුණෑගල රෝහලට ඇතුලත් කිරීමේදීයි රියදුරු සහ තවත් අයෙක් මියගොස් ඇත්තේ.\nමියගිය පිරිමි පුද්ගලයා සහ කාන්තාව පන්නල ප්‍රදේශයේ පදිංචිකරුවන් බවට හෙළිවී තිබෙනවා.\nමෘත ශරීර කුරුණෑගල රෝහලේ තැන්පත් කර තිබෙනවා.\nඅනතුරට සම්බන්ධ ටිපර් රථයේ රියදුරා අත්අඩංගුවට ගෙන ඇති බවයි පොලිසිය කියාසිටියේ.",
       "URL": "https://www.hirunews.lk/167746/කුරුණෑගල-රිය-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4384"
}