{
       "Source": "hirunews",
       "Timestamp": "Thursday, 01 October 2020 - 9:52",
       "Headline": "ජාතික විද්‍යුත් අපද්‍රව්‍ය කළමනාකරණ සතිය 5 වන දා සිට",
       "News Content": "ජාතික විද්‍යුත් අපද්‍රව්‍ය කළමනාකරණ සතියට සමගාමීව මේ මස 05 වනදා සිට 10 වනදා දක්වා කාලය තුළ මුළු දිවයිනම ආවරණය වන පරිදි විද්‍යුත් අපද්‍රව්‍ය එක්රැස් කිරීමේ වැඩසටහනක් ක්‍රියාත්මක කෙරෙනවා.\nමධ්‍යම පරිසර අධිකාරිය සඳහන් කළේ නිවෙස්වල ඇති විද්‍යුත් අපද්‍රව්‍ය එම දිනවල පෙරවරු 8 සිට පස්වරු 4 දක්වා කාලය තුලදී දිවයින පුරා පිහිටි තැපැල් කාර්යාල වෙත ගෙනවිත් භාරදීමට මහජනතාවට අවස්ථාව සැලසෙන බවයි.\nඒ අනුව, රූපවාහිනි, විදුලි පංකා, ජංගම දුරකථන, පරිගණක හා බැටරි ඇතුළු විද්‍යුත් අපද්‍රව්‍ය දිවයින පුරා තැපැල් කාර්යාල 653 කට භාර දිය හැකියි.",
       "URL": "https://www.hirunews.lk/251531/ජාතික-විද්‍යුත්-අපද්‍රව්‍ය-කළමනාකරණ-සතිය-5-වන-දා-සිට",
       "Category": "Local News",
       "Parent URL": "https://www.hirunews.lk/local-news.php?pageID=2418"
}