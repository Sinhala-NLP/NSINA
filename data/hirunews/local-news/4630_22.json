{
       "Source": "hirunews",
       "Timestamp": "Sunday, 05 March 2017 - 8:43",
       "Headline": "දිවයිනේ ප්‍රදේශ රැසකට අද පස්වරුවේ වැසි",
       "News Content": "දිවයිනේ බොහෝ ප්‍රදේශවලට අද (05) පස්වරු 02 න් පසුව ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, බස්නාහිර, වයඹ සහ දකුණු වෙරළබඩ ප්‍රදේශවලත්, යාපනය දිස්ත්‍රික්කයේත් උදෑසන කාලයේදී වැසි ඇතිවිය හැකි බවයි එහි කාර්යයේ නියුතු කාලගුණ විද්‍යාඥ කසුන් පැස්කුවෙල් සඳහන් කළේ.\nත්‍රිකුණාමලය සිට කන්කසන්තුරය සහ මන්නාරම හරහා කොළඹ දක්වා වෙරළට ඔබ්බෙන් වන මුහුදු ප්‍රදේශවල තැනින් තැන වැසි ඇතිවිය හැකි බව සඳහන් කළ ඔහු කියා සිටියේ එම මුහුදු ප්‍රදේශවල සුළෙඟ් වේගය තාවකාලිකව පැයට කිලෝමීටර් 70 ත්, 80 ත් දක්වා ඉහළ යා හැකි බවයි.\nඒ හේතුවෙන් එම මුහුදු ප්‍රදේශ තාවකාලිකව ඉතා රළු විය හැකි බවද ඔහු සඳහන් කළා.",
       "URL": "https://www.hirunews.lk/156088/දිවයිනේ-ප්‍රදේශ-රැසකට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4630"
}