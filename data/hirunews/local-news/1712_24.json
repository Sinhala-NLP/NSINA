{
       "Source": "hirunews",
       "Timestamp": "Saturday, 04 September 2021 - 6:34",
       "Headline": "ශ්‍රී ලංකා  - දකුණු අප්‍රිකා දෙවන එක්දින තරගය අද",
       "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකා කණ්ඩායම අතර තරග තුනකින් සමන්විත එක්දින තරගාවලියේ දෙවන එක්දින තරගය අද ආරම්භ වීමට නියමිතයි.\nකොළඹ ආර්. ප්‍රේමදාස ක්‍රීඩාංගනයේ දී  දිවා රාත්‍රී තරගයක් ලෙසයි මෙම තරගය පැවැත්වීමට සැලසුම්කර ඇත්තේ.\nමේ අතර ආබාධයක් හේතුවෙන් දකුණු අප්‍රිකානු නිත්‍ය නායක ටෙම්බා බවුමාට එක්දින තරගාවලිය අහිමි වී යනවා.\nතරගාවලියේ පළමු තරගය ජයගත් ශ්‍රී ලංකා කණ්ඩායම අද තරගයට එක්වන්නේ ජයග්‍රාහී මානසික මට්ටමකින්.\nබොහෝ දුරට අද තරගය සඳහා පළමු තරගයට එක් වූ ශ්‍රී ලංකා කණ්ඩායම ම ක්‍රීඩා කරනු ඇතැයි ක්‍රිකට් ආරංචි මාර්ග සඳහන් කරන්නේ.",
       "URL": "https://www.hirunews.lk/281329/ශ්‍රී-ලංකා-දකුණු-අප්‍රිකා-දෙවන-එක්දින-තරගය-අද",
       "Category": "Local News",
       "Parent URL": "https://www.hirunews.lk/local-news.php?pageID=1712"
}