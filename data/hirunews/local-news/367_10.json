{
       "Source": "hirunews",
       "Timestamp": "Friday, 05 May 2023 - 15:46",
       "Headline": "හොර පාරෙන් විදේශ රැකියා දුන් පුද්ගලයින්ට නීතිමය පියවර",
       "News Content": "විදේශ සේවා නියුක්ති කාර්යාංශ පනත උල්ලංඝනය කරමින් නිත්‍යානුකූල නොවන ආකාරයෙන් විදේශ රැකියා සඳහා පිටත්ව යන ශ්‍රමිකයින් සහ එම මිනිස් ජාවාරම්වලට සම්බන්ධ බවට හඳුනාගත් පුද්ගලයින් රැසකට මේ වන විට නීතිමය පියවර ගෙන තිබෙනවා.\nඑම ජාවාරම්වලට සම්බන්ධ ජාවාරමිකරුවන් පිරිසක් නීතිය හමුවට පැමිණ වීමට පියවර ගෙන ඇති බවයි විදේශ සේවා නියුක්ති කාර්යාංශය තවදුරටත් සඳහන් කරන්නේ.\nවංචනික ක්‍රම භාවිත කරමින් විදේශ රැකියා සඳහා පිටත් කර හැරීම පිළිබඳ සිදුවීම් පසුගිය කාලයේ වාර්තා වී තිබෙනවා.\nඅසත්‍ය තොරතුරු ලබා දී මුදල් වංචාකිරීම්, සාවද්‍ය ලේඛන සකසා රැකියා සඳහා නුසුදුසු අය විදේශ ගත කිරීමට තැත්කිරීම්, ගමන් බලපත්‍ර වීසා පත් වංචනික ආකාරයෙන් වෙනස් කිරීම් සිදුකරමින් ජාවාරම්කරුවත් එම නීති තිවිරෝධී කටයුතුවල නිරත වී ඇති බවටයි විදේශ සේවා නියුක්ති කාර්යාංශය සිදුකළ විමර්ශන වලදී අනාවරණය වී ඇත්තේ",
       "URL": "https://www.hirunews.lk/334328/හොර-පාරෙන්-විදේශ-රැකියා-දුන්-පුද්ගලයින්ට-නීතිමය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=367"
}