{
       "Source": "hirunews",
       "Timestamp": "Thursday, 30 January 2020 - 13:06",
       "Headline": "වෛරස් උණ රෝගයක් හේතුවෙන් ශ්‍රීපාද විද්‍යා පීඨය වැසේ",
       "News Content": "පැතිර යන වෛරස් උණ රෝගී තත්ත්වයක් හේතුවෙන් කොටගල - පතන ශ්‍රීපාද විද්‍යා පීඨය තාවකාලිකව වසා තැබීමට එහි පාලනාධිකාරිය තීරණය කර තිබෙනවා.\nප්‍රදේශයේ පවතින සීත කාලගුණයත් සමඟ සාමාන්‍ය වෛරස් උණ රෝගයක් පැතිරයාම හේතුවෙන් තාවකාලිකව පීඨය වසා තබන ලෙසටයි කොටගල සෞඛ්‍ය කාර්යාලය දැනුම්දී ඇත්තේ.\nඒ අනුව අද සිට ලබන මස 5 වනදා දක්වා මෙලෙස විද්‍යා පීඨය තාවකාලිකව වසා දමනු ඇති.\nඑහි ඉගෙනුම ලබන සිසුන් 75 දෙනෙකුට වැඩි පිරිසක් මෙම සාමාන්‍ය උණ රෝගය හේතුවෙන් දික්ඔය මූලික රෝහලේ බාහිර රෝගී අංශයෙන් ප්‍රතිකාර ලබාගෙන තිබෙනවා.",
       "URL": "https://www.hirunews.lk/233367/වෛරස්-උණ-රෝගයක්-හේතුවෙන්-ශ්‍රීපාද-විද්‍යා-පීඨය-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2927"
}