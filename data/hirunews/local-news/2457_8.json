{
       "Source": "hirunews",
       "Timestamp": "Sunday, 13 September 2020 - 19:59",
       "Headline": "හිරු පුවතින් බලධාරීන්ගේ අවධානය යොමු වූ  ජල්තර නිවාස ව්‍යාපෘතිය (වීඩියෝ)",
       "News Content": "හෝමාගම - ජල්තර ප්‍රදේශයේ නිවාස ව්‍යාපෘතියකින් ලක්ෂ ගණනින් මුදල් ගෙවා නිවාස ලබා ගත්තද මෙතෙක් එම නිවාස සඳහා ඔප්පු හිමි නොවීමේ ගැටලුව පිළිබඳව හිරු ප්‍රවෘත්ති ඊයේ කළ අනාවරණයෙන් පසුව බලධාරීන්ගේ අවධානය ඊට යොමුව තිබෙනවා.\nඒ අනුව , කළ විෂය භාර රාජ්‍ය අමාත්‍ය ඉන්දික අනුරුද්ධ මහතා අගතියට පත් පිරිස සමඟ අද සාකච්ඡාවක නිරත වෙමින් ප්‍රකාශ කළේ ගැටලුව කඩිනමින් විසඳීමට පියවර ගන්නා බවයි.\nහෝමාගම, ජල්තර ප්‍රදේශයේ නිවාස ව්‍යාපෘතියකින් නිවාස ලබාගත් පිරිසක් ඊයේ උද්ඝෝෂණයක නිරත වූයේ එම නිවාස ව්‍යාපෘතිය ක්‍රියාත්මක කළ සමාගම ඉදිරිපිටදියී.\nවසර දෙකකට පමණ පෙර නිවාස මිලදී ගත් තමන්ට මේ වනතෙක් නිවසට අදාළ හිමිකම් ඔප්පු ලබා නොදුන් බවට ඔවුන් චෝදනා කලා.\nහිරු ප්‍රවෘත්ති ඔස්සේ කල අනාවරණයක් සමග මෙම නිවාසලාභීන් මුහුණ දී සටින ගැටළුව සම්න්ධයෙන් අග්‍රාමාත්‍ය මහින්ද රාජපක්ෂ මහතාගේ සහ විෂයභාර රාජ්‍ය අමාත්‍ය ඉන්දික අනුරුද්ධ මහතාගේ  අවධානය යොමු වී තිබෙනවා.\nඒ අනුව ගත යුතු ඉදිරි පියවර සම්බන්ධයෙන් විෂය භාර රාජ්‍ය අමාත්‍ය ඉන්දික අනුරුද්ධ මහතා සහ අමාත්‍ය බන්දුල ගුණවර්ධන මහතා අදාළ නිවාස ව්‍යාපෘතිය නිරීක්ෂණය කිරීමෙන් අනතුරුව අගතියට පත් වූ පිරිස සමඟින් සාකච්ඡාවක නිරත වුණා.\nඑම අවස්ථාවට නිවාස ව්‍යාපෘතිය සිදුකල සමාගමේ කලමනාකරණ කමිටුවේ නිළධාරීන්ද එක්ව සිටියා.",
       "URL": "https://www.hirunews.lk/250131/හිරු-පුවතින්-බලධාරීන්ගේ-අවධානය-යොමු-වූ-ජල්තර-නිවාස-ව්‍යාපෘතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}