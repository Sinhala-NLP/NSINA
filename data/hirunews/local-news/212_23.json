{
       "Source": "hirunews",
       "Timestamp": "Wednesday, 05 July 2023 - 6:48",
       "Headline": "විදෙස් රටක නිෂ්පාදිත පිස්තෝලයක් සමඟ සැකකරුවෙකු අත්අඩංගුවට",
       "News Content": "පානදුර හිරණ ප්‍රදේශයේදී මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසයේ නිලධාරීන්ට ලද තොරතුරක් මත වැටලීමක් සිදුකර විදේශ රටක නිෂ්පාදිත පිස්තෝල වර්ගයේ අවියක් හා එම පතරොම් ගැබක් සමඟ සැකකරුවෙකු අත්අඩංගුවට හෙන තිබෙනවා.\nඅත්අඩංගුවට ගත් සැකකරු වයස අවුරුදු 23 ක් වූ මොරවින්න පානදුර ප්‍රදේශයේ පදිංචිකරුවෙක්.\nඅපරාධ පරීක්ෂණ දෙපාර්තමේන්තුවේ රැඳවුම් නියෝග මත රඳවා සිටින සංවිධානාත්මක අපරාධ කල්ලි සාමාජිකයෙකු වන සලිදු මල්පික නොහොත් කුඩු සලිඳු යන සැකකරු ඩුබායි රාජ්‍යයේ සිටිමින් මෙරට අපරාධ මෙහෙය වීම සම්බන්ධයෙන් සිදු කරන ලද විමර්ශනයේ අනාවරණය කරගත් තොරතුරු මත මෙම සැකකරු අත්අඩංගුවට ගත් බවයි පොලිසිය සඳහන් කරන්නේ.",
       "URL": "https://www.hirunews.lk/340040/විදෙස්-රටක-නිෂ්පාදිත-පිස්තෝලයක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=212"
}