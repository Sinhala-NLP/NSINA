{
       "Source": "hirunews",
       "Timestamp": "Wednesday, 27 September 2017 - 16:03",
       "Headline": "පළාත් 4 කට ඉදිරි පැය 12ත්  තද වැසි",
       "News Content": "ඉදිරි පැය 12 තුළ බස්නාහිර, සබරගමුව, මධ්‍යම සහ දකුණු පළාත්වල ඇතැම් ස්ථානවලට මිලිමීටර 100 දක්වා වූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුවේ අනාවැකිකරණ අංශයේ අධ්‍යක්ෂිකා අනුෂා වර්ණසූරිය සඳහන් කළේ හෙට දිනයෙන් පසුව වැසි තත්ත්වයේ අඩුවීමක් බලාපොරොත්තු විය හැකි බවයි.\nඑමෙන්ම දිවයින වටා ඇතැම්  මුහුදු ප්‍රදේශවල සුළං තත්ත්වයද පැයට කිලෝමීටර 60 - 70 දක්වා වැඩිවිය හැකි බව ද ඇය කියා සිටියා.\nකුකුළේ ඟග ජලාශයේ වාන් ෙදාරටුවක් අද පෙරවරුවේ විවෘත කළ අතර ඒ හේතුවෙන් බුලත්සිංහල, අගලවත්ත, මදුරාවල, වළල්ලාවිට සහ ඉංගිරිය අවට පහත් බිම්වල ජීවත් වන ජනතාව අවධානයෙන් පසුවිය යුතු බවයි ආපදා කළමනාකරණ මධ්‍යස්ථානය ප්‍රකාශ කළේ.\nකළු ගෙඟ් ජල මට්ටමද මේ වනවිට ඉහළ ගොස් තිබෙනවා.\nමධ්‍ය කදුකරයේ ප්‍රධාන මාර්ගවල මේ වනවිට ඝණ මීදුම් තත්ත්වයක් පවතින බැවින් අවධානයෙන් රිය පැදවිය යුතු බව පොලිසිය ප්‍රකාශ කළා.\nඅධික වැසි හේතුවෙන් රත්නපුර, කළුතර, නුවරඑළිය සහ කෑගල්ල දිස්ත්‍රික්කවලට නිකුත් කෙරුණු නාය යාම් අනතුරු ඇගවීම් තවදුරටත් ක්‍රියාත්මක බවයි ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියේ.",
       "URL": "https://www.hirunews.lk/171984/පළාත්-4-කට-ඉදිරි-පැය-12ත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4300"
}