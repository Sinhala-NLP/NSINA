{
       "Source": "hirunews",
       "Timestamp": "Monday, 12 December 2016 - 11:39",
       "Headline": "වේවැල්දෙණිය කොල්ලයේ සැකකරුවෙකු අල්ලයි",
       "News Content": "මීරිගම - වේවැල්දෙනිය ප්‍රදේශයේ ඉන්ධන පිරවුම්හලක් කොල්ලකෑමේ සිද්ධියට සම්බන්ධ සැකකරුවෙකු මීරිගම පොලිසිය මගින් අත්අඩංගුවට ගෙන තිබෙනවා.\nයතුරුපැදියකින් පැමිණි කොල්ලකරුවන් දෙදෙනෙකු මෙම ඉන්ධන පිරවුම්හල කොල්ලකනු ලැබුවේ පසුගිය 8වනදා  අළුයම් කාලයේදියි.\nකොල්ලකරුවන් දෙදෙනා මන්නා පිහියක් සහ පිස්තෝලයක් පෙන්වා ඉන්ධන පිරවුම්හලේ සේවකයින් බියගන්වන ආකාරය  ආරක්ෂිත කැමරාවල සටහන්ව තිබුණා.\nමෙහිදි එහි සේවකයෙකු සතුව තිබු රුපියල් 15,000ක මුදලක්ද කොල්ලකරුවන් පැහැරගෙන ගොස් තිබු අතර අත්අඩංගුවට ගත් පුද්ගලයා නිට්ටඹුව ප්‍රදේශයේ පදිංචි 21 හැවිරිදි තරුණයෙකු බවයි පොලිසිය කියා සිටියේ.",
       "URL": "https://www.hirunews.lk/149518/වේවැල්දෙණිය-කොල්ලයේ-සැකකරුවෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4757"
}