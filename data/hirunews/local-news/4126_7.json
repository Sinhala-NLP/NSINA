{
       "Source": "hirunews",
       "Timestamp": "Sunday, 14 January 2018 - 16:27",
       "Headline": "මත්පෙති සහ මවා මත්කුඩු සමඟ දෙදෙනෙක් පොලිස් දැලේ",
       "News Content": "නීතිවිරෝධී ලෙස මෙරටට රැගෙන එන ලද මත්පෙති, ගබ්සා පෙති සහ මාවා නැමැති මත්කුඩු තොගයක් සමඟ සැකකරුවන් දෙදෙනෙකු කටුනායක ගුවන් තොටුපළ පැමිණීමේ පර්යන්තයේදී අත්අඩංගුවට ගෙන තිබෙනවා.\nඅද (14) උදෑසන 8.30ට පමණ සිදුකරන ලද මෙම වැටලීමේදී ඇපල් මත්පෙති 4000ක්, ගබ්සා පෙති 1260ක්, මාවා නැමැති මත්කුඩු අඩංගු ඩප්පි 50ක් සහ විටමින් ඩී අඩංගු කුඩා වීදුරු බෝතල් 90ක් ද පොලිස් භාරයට ගෙන ඇති බව සඳහන්.\nසිද්ධිය සම්බන්ධයෙන් අත්අඩංගුවට ගත් අවුරුදු 27 සහ 62 යන වයස්වල පසුවන සැකකරුවන් වත්තල ප්‍රදේශයේ පදිංචිකරුවන්.",
       "URL": "https://www.hirunews.lk/181031/මත්පෙති-සහ-මවා-මත්කුඩු-සමඟ-දෙදෙනෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4126"
}