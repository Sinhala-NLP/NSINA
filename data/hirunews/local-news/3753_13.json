{
       "Source": "hirunews",
       "Timestamp": "Tuesday, 11 September 2018 - 19:37",
       "Headline": "අනනොතකා ගිය වෑන් රථයකට පොලිසියෙන් වෙඩි",
       "News Content": "කුරුණෑගල, පීලිකඩ ප්‍රදේශයේ දී අනනොතකා ගිය වෑන් රථයකට පොලිසිය විසින් වෙඩි තබා තිබෙනවා.\nඒ සමග පලාගිය සැකකරුවන් හතර දෙනෙකුගෙන්, තුවාල ලැබූ එක් අයෙකු හෙරොයින් සමග අත්අඩංගුවට ගත් බවයි පොලිසිය ප්‍රකාශ කළේ.\nඅද පස්වරු 5.30 ට පමණ මහනුවර සිට කුරුණෑගලට වෑන් රථයකින් හෙරොයින් ප්‍රවාහනය කරන බවට කුරුණෑගල පොලීසියට තොරතුරක් ලැබී තිබෙනවා.\nඒ අනුව සිදුකළ විශේෂ සෝදිසියකදී මෙම වෑන් රථය පොලිස් අණ නොතකා පළාගොස් තිබූ අතර, පසුව යතුරුපැදියකින් ලුහුබැඳි පොලිස් නිලධාරීන් අදාළ වෑන් රථයට වෙඩි තබා ඇති බවයි වාර්තා වන්නේ.",
       "URL": "https://www.hirunews.lk/199675/අනනොතකා-ගිය-වෑන්-රථයකට-පොලිසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=3753"
}