{
       "Source": "hirunews",
       "Timestamp": "Monday, 12 November 2018 - 6:24",
       "Headline": "නිදන් සොයන ස්කෑනර් යන්ත්‍රයක් සමඟ අයෙක් පොලිස් දැලේ (ඡායාරූප)",
       "News Content": "භූගත වස්තුන් සොයන ස්කෑනර් යන්ත්‍රයක් පොලිස් භාරයට ගැනීමට වවුනියාව පොලිසිය සමත්ව තිබෙනවා.\nලද තොරතුරක් මත ඊයේ (11) පෙරවරුවේ කළ වැටලීමකදී වවුනියාව, කොක්එළිය ප්‍රදේශයේ සඟවා තිබියදී මෙම ස්කෑනර් යන්ත්‍රය සොයාගත් බවයි පොලිසිය පවසන්නේ.\nපොලිස් භාරයට ගත් ස්කෑනර් යන්ත්‍රය සමඟ එය සන්තකයේ තබාගෙන සිටි වයස අවුරුදු 40 පුද්ගලයෙකු අත්අඩංගුවට ගෙන අති බවයි වාර්තා වන්නේ.\nඅත්අඩංගුවට ගත් සැකකරු සහ ස්කෑනර් යන්ත්‍රය වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවනවා.\nඡායාරූප - වවුනියාව, මාධව කුලසේකර",
       "URL": "https://www.hirunews.lk/204031/නිදන්-සොයන-ස්කෑනර්-යන්ත්‍රයක්-සමඟ-අයෙක්-පොලිස්-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3656"
}