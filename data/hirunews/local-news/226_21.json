{
       "Source": "hirunews",
       "Timestamp": "Thursday, 29 June 2023 - 16:36",
       "Headline": "කලල්ගොඩ අනවසරයෙන්  කුඹුරු ඉඩම් ගොඩ කිරීමේ මාෆියාව (වීඩියෝ)",
       "News Content": "කොට්ටාව බොරැල්ල මාර්ගයේ කලල්ගොඩ ප්‍රදේශයේ කුඹුරු ඉඩම් ගොඩ කිරීමේ ජාවාරමක් හේතුවෙන් එම ප්‍රදේශවාසීන් බොහෝ පීඩාවට ලක්වී තිබෙන බව වාර්තා වෙනවා.\nවගා කරමින් තිබූ කුඹුරු පුරන්  වීමට සලස්වා ගොඩ බෝග වගාවන් කරන මුවාවෙන් එම කුඹුරු ඉඩම් ගොඩ කිරීම සිදුකරන බවද අප එම ප්‍රදේශයේ සිදුකළ සංචාරයේදී අනාවරණය කර ගැනීමට හැකි වුණා.එම ගොඩකිරීම්  හේතුවෙන් ජලය බැස යන ඇළ මාර්ග අවහිර වීම නිසා ඩෙංගු මදුරුවන් බෝවීමද බහුලවී තිබෙන බවද අපට දැක ගැනීමට හැකි වූවා.\nකුඹුරු ඉඩම් ගොඩ කිරීමේ කණ්ඩායම සමග පොලිසියේ උසස් නිලධාරින් සම්බන්ධතා  පවත්වන අයුරු  එම ස්ථානය ආශ්‍රිතව සිදුකළ ගවේෂණයේ දී අපගේ කැමරාවට  හසුකර ගැනීමට හැකි වූවා.පොලිසිය  සමග තිබෙන්නා වූ සම්බන්තාවය හේතුවෙන් ගොඩ කිරීම සිදු කරන අවස්ථාවන් වල දී 119 අමතා සිදු වීම දැනුම් දුන්නද  පොලිසිය මේ පිළිබඳව අවධානය යොමු නොකරන බවද බව ද ප්‍රදේශවාසීන් චෝදනා කරයි.\nමෙම සිදුවන පරිසර විනාශය පිළිබඳව රටේ වගකිව  යුත්තන් සියලු දෙනාටම අවස්ථා රැසකදී ලිඛිතව දැනුවත් කළද ඔවුන් කිසිදු ක්‍රියාමාර්ගයක් ගෙන නොමැති බවද එම ප්‍රදේශවාසීන් අප හා වැඩිදුරටත් පැවසීය.",
       "URL": "https://www.hirunews.lk/339486/කලල්ගොඩ-අනවසරයෙන්-කුඹුරු-ඉඩම්-ගොඩ-කිරීමේ-මාෆියාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=226"
}