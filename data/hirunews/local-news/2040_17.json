{
       "Source": "hirunews",
       "Timestamp": "Monday, 05 April 2021 - 11:54",
       "Headline": "පාර්ලිමේන්තු මන්ත්‍රී නලින් බණ්ඩාර රහස් පොලීසියට (වීඩියෝ)",
       "News Content": "සමගි ජනබලවේගය නියෝජනය කරන පාර්ලිමේන්තු මන්ත්‍රී නලින් බණ්ඩාර අද අපරාධ පරීක්ෂණ දෙපාර්තමේන්තුව හමුවේ පෙනී සිටියා.\nඒ, රාජ්‍ය බුද්ධි අංශ ප්‍රධානී මේජර් ජෙනරාල් සුරේෂ් සලෙයි සිදුකළ පැමිණිල්ලකට අදාළව ප්‍රකාශයක් ලබාගැනීම සඳහා අපරාධ පරීක්ෂණ දෙපාර්තමේන්තුව කළ කැඳවීමකට අනුවයි.\nමන්ත්‍රීවරයා අපරාධ පරීක්ෂණ දෙපාර්තමේන්තුව වෙත පැමිණෙන අවස්ථාවේදී විපක්ෂ නායක සජිත් ප්‍රේමදාස, සමගිජන බලවේගයේ මහ ලේකම් රංජිත් මද්දුම බණ්ඩාර ඇතුලු පිරිසක් ද එහි පැමිණ සිටියා.\nරාජ්‍ය බුද්ධි ප්‍රධානී මේජර් ජෙනරාල් සුරේෂ් සලෙයි අදාළ පැමිණිල්ල සිදුකර තිබුණේ පාස්කු ඉරිදා බෝම්බ ප්‍රහාරය සිදුකළ සහරාන් හෂීම් සහ තමන් අතර සම්බන්ධයක් පැවති බවට කරුණු දක්වමින් පසුගිය මස 17 වනදා මාධ්‍ය හමුවකදී පාර්ලිමේන්තු මන්ත්‍රී නලින් බණ්ඩාර සිදුකළ ප්‍රකාශයක් සම්බන්ධයෙන්.",
       "URL": "https://www.hirunews.lk/267551/පාර්ලිමේන්තු-මන්ත්‍රී-නලින්-බණ්ඩාර-රහස්-පොලීසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2040"
}