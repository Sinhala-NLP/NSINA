{
       "Source": "hirunews",
       "Timestamp": "Monday, 03 April 2023 - 7:12",
       "Headline": "සූර්යය මංගල්‍යයට දින 11 යි",
       "News Content": "සිංහල සහ දෙමළ අලුත් අවුරුදු උදාවට තවත් ඇත්තේ දින 11 ක් පමණයි.\nඅලුත් අවුරුද්ද සැමරීම සඳහා ජනතාව මේ වන විට ලහි ලහියේ සූදානම් වන අයුරු දක්නට ලැබෙනවා.\nදිවයිනේ සෑම ප්‍රධාන නගරයක් පාසාම ජනතාවගෙන් පිරී පවතින්නේ අවශ්‍ය භාණ්ඩ මිල දී ගැනීම වෙනුවෙන්.\nවිශේෂයෙන්ම බොහෝ ප්‍රදේශවල රෙදිපිළි අලෙවිසැල් සඳහා වැඩි වශයෙන් ජනතාව ඇදී යනු දක්නට ලැබෙනවා.\nකෙසේ වෙතත් පෙර වසරවලට සාපේක්ෂව රෙදිපිළිවල මිල ඉහළ අගයක පවතින බවයි වෙළඳපොළ ආරංචිමාර්ග ප්‍රකාශ කළේ.\nඑමෙන්ම පසුගිය කාලයේ වෙළඳපෙළේ ඉහළ අගයක පැවති සබන්, බිස්කට් ඇතුළු තවත් භාණ්ඩ රැසක මිල තවමත් පහත බැස නැහැ.\nඅත්‍යාවශ්‍ය භාණ්ඩවල තොග මිල අඩු වුවද ඊට සාපේක්ෂව සිල්ලර මිල අඩු වී නොමැති බවයි පාරිභෝගිකයින් චෝදනා කළේ.\nමේ අතර උත්සව සමයේ ඉහළ ඉල්ලුමක් පවතින කේක් ඇතුලු රසකැවිලි නිෂ්පාදනයට යොදා ගන්නා ඇතැම් අමුද්‍රව්‍යවල හිඟයක් ද පවතින බව ද වාර්තා වනවා.",
       "URL": "https://www.hirunews.lk/331573/සූර්යය-මංගල්‍යයට-දින-11-යි",
       "Category": "Local News",
       "Parent URL": "https://www.hirunews.lk/local-news.php?pageID=438"
}