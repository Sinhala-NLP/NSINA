{
       "Source": "hirunews",
       "Timestamp": "Monday, 07 August 2023 - 21:12",
       "Headline": "ශ්‍රී ලංකා ඉන්ෂුවරන්ස් දැවැන්තම බෝනස් දීමනාව රක්ෂණ ඔප්පු හිමියන් වෙත පිරිනමයි",
       "News Content": "ශ්‍රී ලංකා ඉන්ෂුවරන්ස් රක්ෂණ ඉතිහාසයේ දැවැන්තම බෝනස් දීමනාව වන රුපියල් බිලියන 10 යි දශම 04 ක මුදල පසුගිය වසරේදී සිය ජීවිත රක්ෂණ ඔප්පු හිමියන් වෙත පිරිනමා තිබෙනවා.\nඉතිහාසයේ මෙතෙක් ලබාදී ඇති ඉහළම සහ විශාලම ජීවිත රක්ෂණ බෝනස් දීමනාව ප්‍රකාශයට පත්කිරීමෙන් මෙරට ප්‍රබලම රක්ෂණ සපයන්නා ලෙස ඔප්පු හිමියන් තබා ඇති විශ්වාසය තහවුරු කර ඇති බවයි එම සමාගම නිවේදනය කළේ.\nඅභියෝගාත්මක ආර්ථික තත්ත්වයන් හමුවේ වුවද ශ්‍රී ලංකා ඉන්ෂුවරන්ස් සිය වත්කම් සම්භාරය රුපියල් බිලියන 274 ක් සහ ජීවිත අරමුදල රුපියල් බිලියන 156 යි දශම 7 ක් දක්වා ඉහළ නංවා ගැනීමට හැකිවූ බවද එම සමාගම සඳහන් කළා.",
       "URL": "https://www.hirunews.lk/344004/ශ්‍රී-ලංකා-ඉන්ෂුවරන්ස්-දැවැන්තම-බෝනස්-දීමනාව-රක්ෂණ-ඔප්පු-හිමියන්-වෙත-පිරිනමයි",
       "Category": "Local News",
       "Parent URL": "https://www.hirunews.lk/local-news.php?pageID=116"
}