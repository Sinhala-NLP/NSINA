{
       "Source": "hirunews",
       "Timestamp": "Sunday, 21 October 2018 - 8:24",
       "Headline": "බස්නාහිර ආණ්ඩුකාරවරයා වෙනත් ලොවක ජීවත් වන බවට මහඇමතිගෙන් චෝදනා",
       "News Content": "ආණ්ඩුකාරවරයාට තනිව කටයුතු කිරීමට බලයක් නොමැති බව බස්නාහිර පළාත් ප්‍රධාන අමාත්‍ය ඉසුර දේවප්‍රිය පවසනවා.\nඔහු මේ බව කියා සිටියේ බස්නාහිර පළාත් ආණ්ඩුකාර හේමකුමාර නානායක්කාර පසුගියදා මහනුවරදී සිදුකළ ප්‍රකාශයකට ඊයේ කොළඹදී ප්‍රතිචාර දක්වමින්.\nබස්නාහිර පළාත් ආණ්ඩුකාර හේමකුමාර නානායක්කාර බස්නාහිර පළාත් සභාවේ පුටු  ගැටලූව සහ එයාර් ෆ්‍රෙෂ්නර් හෙවත් සුවඳ කරන මැෂින් පිළිබඳව පසුගියදා අදහස් පළ කළා.\nඑහිදී ඔහු කියා සිටියේ පුටු ලබාගැනීමට විශාල මුදලක් වැය කිරීමට කර තිබූ සැලසුම තමන් අවලංගු කළ බවයි.\nඑමෙන්ම, එයාර් ෆ්‍රෙෂ්නර් ලබා ගැනීම සම්බන්ධයෙන්ද පැමිණිල්ලක් ලැබුනහොත් ඒ සම්බන්ධයෙන්ද පියවර ගන්නා බවයි ඔහු කියා සිටියේ.\nකොළඹ දී ඊයේ මාධ්‍ය වෙත අදහස් දක්වමින් බස්නාහිර පළාත් ප්‍රධාන අමාත්‍ය ඉසුර දේවප්‍රිය කියා සිටියේ ආණ්ඩුකාරවරයා මාධ්‍යයට ප්‍රකාශ සිදුකිරීමට පෙර තමන් සහ අමාත්‍ය මණ්ඩලය සමග සාකච්ඡා කළ යුතු බවයි.\nඑමෙන්ම, ආණ්ඩුකාරවරයා වෙනත් ලොවක ජීවත් වන බවද ඔහු එහිදී සඳහන් කළා.",
       "URL": "https://www.hirunews.lk/202579/බස්නාහිර-ආණ්ඩුකාරවරයා-වෙනත්-ලොවක-ජීවත්-වන-බවට-මහඇමතිගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3689"
}