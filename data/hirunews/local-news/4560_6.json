{
       "Source": "hirunews",
       "Timestamp": "Monday, 17 April 2017 - 12:49",
       "Headline": "ගතවූ පැය 24 තුළ අනතුරුවලින් යතුරුපැදිකරුවන් 5 ක් මරුට",
       "News Content": "ගතවූ පැය විසි හතර තුළ සිදුවූ රිය අනතුරුවලින් යතුරුපැදිකරුවන් පස්දෙනෙකු මියගොස් තිබෙනවා.\nහිදෝගම - නාච්චාදූව ශ්‍රාවස්තිපුර මාර්ගයේ 12 ඇළ ප්‍රදේශයේ යතුරුපැදි දෙකක් එකිනෙක ගැටීමෙන් සිදුවූ අනතුරෙන් මෙම යතුරුපැදිවල පසුපස ගමන් ගත් දෙදෙනා මියගියා.\nඔවුන් තුරවිල සහ නාච්චාදූව ප්‍රදේශවල පදිංචිකරුවන්.\nසීදූව - හිඹුටාන මංසන්ධියේදී යතුරුපැදියක් වේගය පාලනය කරගත නොහැකිව මාර්ගයෙන් ඉවතට පැන විදුලි රැහැන් කණුවක ගැටීමෙන් සිදුවූ අනතුරකින් පුද්ගලයෙකු මියගියා.\nඔහු ඉබ්බාගමුව - කුඹුක්වැව ප්‍රදේශයේ පදිංචි 33 හැවිරිදි පුද්ගලයෙක්.\nමේ අතර පුනරීන් - පරන්තන් මාර්ගයේ මුක්කම්පන් මංසන්ධියේදී මෝටර් රථයක් පසුකර යාමට උත්සාහ කිරීමේදී එම මෝටර් රථයේ ගැටීමෙන් යතුරුපැදිකරුවෙකු මියගියා.\nඔහු වෙට්ටකාඩු ප්‍රදේශයේ පදිංචි 60 හැවිරිදි අයෙක්.\nඑමෙන්ම අක්මීමන - පින්නදූව අධිවේගී පිවිසුම ආසන්නයේ දී ත්‍රිරෝද රථ දෙකක් සහ යතුරුපැදියක් එකිනෙක ගැටීමෙන් අනතුරක් සිදුවුණා.\nඉන් යතුරුපැදියේ ගමන් ගත් 57 හැවිරිදි පසුපැදිකරු මියගිය අතර, එක් ත්‍රිරෝද රථයක ගමන් ගත් පිරිමි පුද්ගලයෙක්, කාන්තාවක් සහ කුඩා දරුවෙකු තුවාල ලැබුවා.\nමේ අතර වෙන්නප්පුව - සින්දාත්‍රිය මෝය කටේ දිය නෑමට ගිය සහෝදරයෙකු සහ සහෝදරියක් දියේ ගිලී මියගියා.\nඊයේ පස්වරුවේ පවුලේ ඥාතීන් සමග දිය නෑමට ගිය අවස්ථාවේ මොවුන් දෙදෙනා දියේ ගිලී ඇති බව සඳහන්.\nමියගිය සහෝදරිය 17 හැවිරිදි වියේ පසුවූ අතර ඇයගේ සහෝදරයාගේ වයස අවුරුදු 15 ක්.",
       "URL": "https://www.hirunews.lk/159342/ගතවූ-පැය-24-තුළ-අනතුරුවලින්-යතුරුපැදිකරුවන්-5-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4560"
}