{
       "Source": "hirunews",
       "Timestamp": "Sunday, 09 September 2018 - 9:40",
       "Headline": "අද සිට පළාත් කිහිපයකට පස්වරුවේ වැසි",
       "News Content": "අද සිට අනිද්දා දක්වා දිවයිනේ උතුර, උතුරුමැද, නැගෙනහිර, ඌව සහ මධ්‍යම පළාත්වල වැසි හෝ ගිගුරුම් සහිත වැසි ඇතිවීම සඳහා හිතකර වායුගෝලීය තත්ත්වයන් ඇති වෙමින් පවතින බව කාලගුණ විද්‍යා දෙපාර්තමේන්තුව පවසනවා.\nඑහි කාර්යයේ නියුතු කාලගුණ විද්‍යාඥ බුද්ධික බන්දුරත්න කියා සිටියේ අද දිනයේ උතුරුමැද, නැගෙනහිර සහ ඌව පළාත්වල ස්ථාන කිහිපයක පස්වරුවේ වැසි ඇති විය හැකි බවයි.\nසෙසු ප්‍රදේශවල ප්‍රධාන වශයෙන් වැසි රහිත කාලගුණික තත්වයක් පවතිනවා.\nමාතර සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 50 දක්වා වැඩිවීමේ  හැකියාවක් ද පවතින අතර එවිට එම මුහුදු ප්‍රදේශ තරමක් රලු විය හැකියි.",
       "URL": "https://www.hirunews.lk/199476/අද-සිට-පළාත්-කිහිපයකට-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3757"
}