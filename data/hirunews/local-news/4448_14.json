{
       "Source": "hirunews",
       "Timestamp": "Wednesday, 28 June 2017 - 13:58",
       "Headline": "නව සයිබර් ප්‍රහාරයේ බලපෑම ශ්‍රී ලංකාවටත්",
       "News Content": "යුරෝපය ඇතුළු රටවල් කිහිපයකට බලපෑම් එල්ල කර ඇති නව ප්‍රබලතාවයකින් යුත් පරිගණක වෛරසය මෙරට පරිගණකවලටද බලපෑම් එල්ල කළ හැකි බව පරිගණක හදිසි ප්‍රතිචාර සංසදය පවසනවා.\nමෙය පසුගිය මාසයේදී එල්ල වූ රැන්සම්වෙයාර් සයිබර් ප්‍රහාරයට සමාන එකක් විය හැකි බවටයි පරිගණක විද්‍යාඥයින් මත පළ කරන්නේග\nපරිගණක යාවත්කාලීන කර ගැනීම මගින් මෙම සයිබර් ප්‍රහාරයට ගොදුරු වීම වළක්වා ගත හැකි බව ශ්‍රී ලංකා පරිගණක හදිසි ප්‍රතිචාර සංසදයේ ප්‍රධාන තොරතුරු ආරක්ෂක ඉංජිනේරු රොෂාන් චන්ද්‍රගුප්ත කියා සිටියා.\nනව සයිබර් ප්‍රහාරයට යුක්රේනයේ රාජ්‍ය බලශක්ති ආයතනය, එරට මහබැංකුව සහ කිවි ගුවන් තොටුපළ ගොදුරු වී තිබෙනවා.\nඑසේම මෙම ප්‍රහාරයට ගොදුරු වූ අනෙකුත් රටවල් අතරට බ්‍රිතාන්‍ය, ස්පාඤ්ඤය, නෙදර්ලන්තය, ප්‍රංශය සහ ඇමරිකාවද අයත් බවයි විදෙස් වාර්තා සදහන් කළේ.",
       "URL": "https://www.hirunews.lk/164593/නව-සයිබර්-ප්‍රහාරයේ-බලපෑම-ශ්‍රී-ලංකාවටත්",
       "Category": "Local News",
       "Parent URL": "https://www.hirunews.lk/local-news.php?pageID=4448"
}