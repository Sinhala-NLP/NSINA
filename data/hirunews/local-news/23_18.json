{
       "Source": "hirunews",
       "Timestamp": "Sunday, 17 September 2023 - 22:05",
       "Headline": "යාපනයේ සංචාරක කර්මාන්තයේ නව පිබිදීමක්",
       "News Content": "''කෝර්ඩේලියා කෲස් '' සංචාරක නෞකාව මගින් ගත වූ මාස තුනක කාලය ඇතුළතදී අවස්ථා නවයකදී සංචාරකයින් 6478 දෙනෙකු යාපනයට පැමිණ තිබෙන බව වාර්තා වෙනවා.\nඉන්දියාවේ සිට යාපනයට මෙම සංචාරක නැව් සේවාව ආරම්භ කරන ලද්දේ 2023 ජූනි මස 16 වන දිනයි.\nඑදා සිට ඉන්දියාව හරහා යාපනයට පැමිණි සංචාරකයින් සංඛ්‍යාව අපේක්ෂිත ප්‍රමාණයට වඩා වැඩි බව පවසන උතුරු පළාත් සංචාරක මණ්ඩලයේ නිලධාරීන් තවත් මෙම සංඛ්‍යාව වැඩි කර ගැනීමට හා සංචාරක කර්මාන්තය ප්‍රවර්ධනය කිරීමට පියවර රැසක් ගෙන තිබෙනවා.\nවිදේශ රටවල සිට යාපනයට පැමිණ මේ දිනවල යාපනයේ සංචාරය කරන විදේශීය සංචාරකයින් පිළිගැනීම සදහාත් ඔවුන්ට යාපනයේ සාම්ප්‍රදායික ආහාර වලින් සංග්‍රහ කිරීමේ වැඩ සටහනකුත් දකුණු ඉන්දීය නර්තන සාම්ප්‍රදායට අයත් නර්තන කීපයකින් ඔවුන්ව ආස්වාදය ලබා දීමටත් යාපනය තෙලිප්පලෙයි ප්‍රාදේශීය ලේකම් කාර්යාල පරිශ්‍රයේදී පසුගියදා විශේෂ පැවැත්වුණා.\nමේ අවස්ථාවට නියෝජ්‍ය ඉන්දීය මහ කොමසාරිස් රාකේෂ් නට්රාජ් ජෙයබාස්කරන් හා උතුරු පළාත් සංචාරක මණ්ඩලයේ නිලධාරීන් රැසක්ද සහභාගී වී සිටියා.",
       "URL": "https://www.hirunews.lk/348588/යාපනයේ-සංචාරක-කර්මාන්තයේ-නව-පිබිදීමක්",
       "Category": "Local News",
       "Parent URL": "https://www.hirunews.lk/local-news.php?pageID=23"
}