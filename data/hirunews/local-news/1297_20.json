{
       "Source": "hirunews",
       "Timestamp": "Sunday, 13 March 2022 - 7:08",
       "Headline": "තහනම් ද්‍රව්‍ය ප්‍රවාහනය කළ අයෙකු පොලිස් භාරයට",
       "News Content": "රජය විසින් තහනම් කරන ලද වල් නාශක හා කෘමි නාශක සන්තකයේ තබාගෙන ප්‍රවාහනය කරමින් සිටි පුද්ගලයෙකු විශේෂ කාර්යය බලකාය විසින් අත්අඩංගුවට ගෙන තිබෙනවා.\nඅනුරාධපුර කඳවුරේ නිලධාරින්ට ශ්‍රී ලංකා ගුවන් හමුදා අනුරාධපුර බුද්ධි ඒකකය මගින් ලබාදෙන ලද තොරතුරකට අනුව මෙම වැටලීම සිදු කර ඇත්තේ, අනුරාධපුර පොලිස් වසමේ පෞද්ගලික බැංකුවක් ඉදිරිපිටදීයි.\nඊයේ (12) පස්වරුවේ සිදු කෙරුණු මෙම වැටලීමෙන් තහනම් වල්නාශක ප්‍රවාහනය කරමින් තිබූ වෑන් රියක් ද සිය භාරයට ගැනුණේ, 29 හැවිරිදි කඩවත ප්‍රදේශයේ පදිංචි පුද්ගලයෙකු සමගින්.\nසැකකරු අත් අඩංගුවට ගන්නා අවස්ථාවේ දී ANU 71 100g ප්‍රමාණයේ ග්ලයිපොසෙට් පැකට් 548, මැලතයින් 100g ප්‍රමාණයේ පැකට් 1,800ක් සහ වෑන් රියක් ද සිය භාරයට ගැනුණු අතර සිද්ධිය සම්බන්ධයෙන් අනුරාධපුර පොලීසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/299340/තහනම්-ද්‍රව්‍ය-ප්‍රවාහනය-කළ-අයෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1297"
}