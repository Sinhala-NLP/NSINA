{
       "Source": "hirunews",
       "Timestamp": "Wednesday, 13 October 2021 - 13:23",
       "Headline": "පාසල් ආරම්භයේදී සෞඛ්‍ය මාර්ගෝපදේශ අලුත් වෙයි (වීඩියෝ)",
       "News Content": "පාසල් ආරම්භ කරනවිට දැනට නිකුත් කර ඇති ඇතැම් සෞඛ්‍ය මාර්ගෝපදේශ වෙනස් කිරීමට සිදු වන බව නියෝජ්‍ය සෞඛ්‍ය සේවා අධ්‍යක්ෂ හේමන්ත හේරත් ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් මාධ්‍යවේදීන් නැගූ ප්‍රශ්නයකට පිළිතුරු ලෙසයි ඔහු මෙම අදහස් පළ කළේ.\nඑමෙන්ම, රජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය නවීන්ද සොයිසා සදහන් කළේ, පාසල් විවෘත කිරීමට අවශ්‍ය මාර්ගෝපදේශ ක්‍රියාත්මක කිරීම සඳහා සිය සංගමය පූර්ණ දායකත්වය ලබාදෙන බවයි.\nමේ අතර, පිරිවෙන් සහ ශීලමාතා ආරාම හෙට යළි ආරම්භ කිරීමට නියමිතයි.\nදහම් පාසල් භික්ෂු අධ්‍යාපන සහ පිරිවෙන් රාජ්‍ය අමාත්‍ය විජිත බේරුගොඩ සඳහන් කළේ, සෞඛ්‍ය මාර්ගෝපදේශ යටතේ එම අධ්‍යයන කටයුතු යළි ආරම්භ කිරීමට අවසර ලබා දී ඇති බවයි.",
       "URL": "https://www.hirunews.lk/284869/පාසල්-ආරම්භයේදී-සෞඛ්‍ය-මාර්ගෝපදේශ-අලුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1631"
}