{
       "Source": "hirunews",
       "Timestamp": "Wednesday, 29 September 2021 - 19:34",
       "Headline": "සුදුළුෑණු විමර්ශනයත් රහස් පොලීසියටම",
       "News Content": "සුදුළුෑණු වංචාව සම්බන්ධයෙන් සිදුකෙරෙන විමර්ශනය, පෑලියගොඩ විශේෂ අපරාධ විමර්ශන ඒකකයෙන් ඉවත් කර අපරාධ පරීක්ෂණ දෙපාර්තමේන්තුව වෙත පවරා තිබෙනවා.\nමහජන ආරක්ෂක අමාත්‍ය ආචාර්ය සරත් වීරසේකර, පොලිස්පතිවරයා වෙත වැඩිදුරටත් උපදෙස් ලබාදී ඇත්තේ මේ සම්බන්ධයෙන් අපරාධ පරීක්ෂණ දෙපාර්තමේන්තුව මගින් පුළුල් ලෙස විමර්ශනය කරන ලෙසයි.\nමෙම සිද්ධියට අදාළව දැනට සැකකරුවන් 3 දෙනෙකු අත්අඩංගුවට ගෙන ඇති අතර ඉන් එක් අයෙකු වන ලංකා සතොස ආයතනයේ මූල්‍ය අංශයේ සාමාන්‍යාධිකාරී සුසිරි පෙරේරා ඇප මත මුදා හැර තිබෙනවා.",
       "URL": "https://www.hirunews.lk/283592/සුදුළුෑණු-විමර්ශනයත්-රහස්-පොලීසියටම",
       "Category": "Local News",
       "Parent URL": "https://www.hirunews.lk/local-news.php?pageID=1660"
}