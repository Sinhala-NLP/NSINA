{
       "Source": "hirunews",
       "Timestamp": "Sunday, 31 January 2021 - 16:22",
       "Headline": "ප්‍රභූ ගෞරව සහිතව බ්‍රිතාන්‍යයේ දී අවසන් ගමන් ගිය කොරෝනා වැළඳී මියගිය ශ්‍රී ලාංකික වෛද්‍යවරයා (ඡායාරූප)",
       "News Content": "කොරෝනා ආසාදනය වී මියගිය ශ්‍රී ලාංකික වෛද්‍යවරයකුගේ අවසන් කටයුතු ප්‍රභූ ගෞරව සහිතව සිදුකළ පුවතක් බ්‍රිතාන්‍යයේ ලන්ඩන් නුවරින් වාර්තා වනවා.\nමෙලෙස කොරෝනා ආසාදනයව මියගොස් ඇත්තේ ලන්ඩන් නුවර කොරෝනා රෝගීන් සඳහා ප්‍රතිකාර කරන රෝහලක සේවය කළ නාත්තන්ඩිය,වැලිපැන්නගහමුල්ල ප්‍රදේශයේ පදිංචිව සිටි 52 හැවිරිදි උපුල් නිශාන්ත දිසානායක නමැති වෛද්‍යවරයායි.\nඑක්දරු පියෙක් වන මොහු මීට වසර 20කට පෙර එංගලන්තයට ගොස් තිබෙනවා.\nවෛරසය ආසාදනයව පසුගිය 20 වනදා මෙම වෛද්‍යවරයා ජීවිතක්ෂයට පත්ව ඇති අතර වෛද්‍යවරයා සේවය කළ North Middlesex University රෝහලේ සෙසු වෛද්‍යවරුන් සහ හිතවතුන් එක්ව ප්‍රභූ ගෞරව සහිතව ඔහුගේ අවසන් කටයුතු සිදුකර ඇත්තේ පසුගිය 28 වනදායි.\nමේ වනවිට කොවිඩ් ආසාදනය වී බ්‍රිතාන්‍ය තුළ පුද්ගලයින් 105,571ක් ජීවිතක්ෂයට පත්ව තිබෙනවා.\nඡායාරූප - හිරාන් ප්‍රියංකර",
       "URL": "https://www.hirunews.lk/261235/ප්‍රභූ-ගෞරව-සහිතව-බ්‍රිතාන්‍යයේ-දී-අවසන්-ගමන්-ගිය-කොරෝනා-වැළඳී-මියගිය-ශ්‍රී-ලාංකික-වෛද්‍යවරයා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2178"
}