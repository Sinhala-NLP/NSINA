{
       "Source": "hirunews",
       "Timestamp": "Wednesday, 23 August 2023 - 20:57",
       "Headline": "ලිදුල - මව සහ දියණියගේ සිරුරු හමුවෙයි (වීඩියෝ)",
       "News Content": "සිය දියණිය සමග වැවට පැන සියදිවි හානි කරගත් ලිදුල -ලෝගිවත්තේ පදිංචි 26 හැවිරිදි මවගේ මෙන්ම දියණියගේ සිරුරද මේ වනවිට පොලිසිය සොයා ගෙන තිබෙනවා.\nසැමියාගෙන් තමන්ට සහ දියණියට හිරිහැර සිදු වන බවට පවසමින් මෙම මව තම සිගිති දියණිය සමග වැවට පැන තිබුණේ අද උදෑසනයි.\nඊට පෙර මව පිටු තුනක ලිපියක්ද ලියා ඇති අතර එහි සදහන් වී ඇත්තේ සිය සැමියාගෙන් සහ ඔහුගේ පවුලේ ඥාතීන්ගෙන් තමන්ට සහ දරුවාට හිරිහැර වන බවයි.\nවැව අසළ තිබී ඇයගේ විවාහ සහතිකය සහ ජාතික හැදුනුම්පතද පොලිසිය සොයාගෙන තිබෙනවා.",
       "URL": "https://www.hirunews.lk/345857/ලිදුල-මව-සහ-දියණියගේ-සිරුරු-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=78"
}