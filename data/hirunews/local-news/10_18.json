{
       "Source": "hirunews",
       "Timestamp": "Sunday, 24 September 2023 - 9:27",
       "Headline": "කියුබා - අමෙරිකා සංචාරය නිමවා ජනපති යළි දිවයිනට",
       "News Content": "එක්සත් ජාතීන්ගේ සංවිධානයේ සමුළුවට සහභාගි වීම සඳහා නිව්යෝර්ක් නුවරට ගිය ජනාධිපති රනිල් වික්‍රමසිංහ මීට සුළු මොහොතකට පෙර දිවයිනට පැමිණ තිබෙනවා.\nජනාධිපතිවරයා පළමුව කියුබාවට පිටත්ව ගියේ පසුගිය 13 වන දායි. ඒ G77 සමුළුවට සහභාගි වීම සඳහායි. එහි සිට නිව්යෝර්ක් නුවර බලා ගිය ජනාධිපතිවරයා එහි රාජ්‍ය නායකයන් සහ ආයතන ප්‍රධානීන් කිහිප දෙනෙකු ද හමු වුණ අතර ඔවුන් සමඟ ඉතා ඵලදායි සාකච්ඡාවල ද නිරත වුණා.\nපසුගිය 21 වන දා ලෝක රාජ්‍ය නායකයින් සමඟ එක්සත් ජාතීන්ගේ මහා මණ්ඩල සමුළුවේ 78 වන සැසි වාරයට සහභාගි වුණ ජනපති එහි ප්‍රධාන දේශනය පවත්වනු ලැබුවා.\nජනාධිපති රනිල් වික්‍රමසිංහ රටේ ආර්ථිකය සහ සංවර්ධනය වෙනුවෙන් විශාල පියවර රැසක් ක්‍රියාත්මක කොට රට වෙනුවෙන් වාසි රැසක් අත්පත් කර ගනිමින් නිව්යෝර්ක් නුවර සිට අද (24) උදෑසන කටුනායක ගුවන් තොටුපළින් ලංකාවට පැමිණියා.",
       "URL": "https://www.hirunews.lk/349236/කියුබා-අමෙරිකා-සංචාරය-නිමවා-ජනපති-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=10"
}