{
       "Source": "hirunews",
       "Timestamp": "Tuesday, 08 February 2022 - 13:14",
       "Headline": "සෞඛ්‍ය සේවක වර්ජනයෙන් රෝහල් කටයුතුවලට අදත් බාධා",
       "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින් අඛණ්ඩ වර්ජනයේ නිරත හෙද, පරිපූරක සහ අතුරු වෛද්‍ය සේවාවන් හි වෘත්තීය සමිති සහ සෞඛ්‍ය අමාත්‍ය කෙහෙලිය රඹුක්වැල්ල අතර සාකච්ඡාවක් මේ වන විට ආරම්භ වී තිබෙනවා.\nසෞඛ්‍ය අමාත්‍යාංශයේදී පැවැත්වෙන මෙම සාකච්ඡාවට වර්ජනයේ නිරත වෘත්තීය සමිතිවල නියෝජිතයින් රැසක් එක්ව සිටින බවයි අප වාර්තාකරු සඳහන් කළේ.\nඑමෙන්ම, වර්ජනයේ නිරත වෘත්තීය සමිති අද කොළඹ දී විරෝධතා පා ගමනක නිරත වූ අතර, ඒ හේතුවෙන් කොළඹ පුරහල අවට මාර්ගවල රථ වාහන තදබදයක් ද හට ගත්තා.\nසෞඛ්‍ය වෘත්තීය සමිති ආරම්භ කර ඇති මෙම වර්ජනය අසාධාරණ බවයි රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද හිමියන් කියා සිටියේ.",
       "URL": "https://www.hirunews.lk/296476/සෞඛ්‍ය-සේවක-වර්ජනයෙන්-රෝහල්-කටයුතුවලට-අදත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1368"
}