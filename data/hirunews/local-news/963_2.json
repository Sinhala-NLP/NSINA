{
       "Source": "hirunews",
       "Timestamp": "Friday, 05 August 2022 - 14:58",
       "Headline": "ඩීසල් තොගයක් ළඟ තබාගත් ව්‍යාපාරිකයකු නිදහස් කරන්නැ යි මහර අතිරේක මහෙස්ත්‍රාත් අධිකරණයෙන් පොලිසියට නියෝග",
       "News Content": "නීතිවිරෝධී ලෙස ඩීසල් තොගයක් ලග තබාගැනීමේ චෝදනාවට අත්අඩංගුවට ගත් ව්‍යාපාරිකයකු නිදොස්කොට නිදහස් කිරීමට මහර මහෙස්ත්‍රාත් අධිකරණය නියෝග කර තිබෙනවා.\nඩීසල් ලීටර් 385ක් ලග තබා ගැනීමේ චෝදනාවට සපුගස්කන්ද දූෂණ මර්ධන අංශයේ නිලධාරීන් පිරිසක් මෙම සැකකරු අත්අඩංගුවට ගනු ලැබුවේ ඊයේ දිනයේදියි. ඉන් අනතුරුවයි අද එම සැකකරු මහර අතිරේක මහේස්ත්‍රාත් ජනනි පෙරේරා හමුවට ඉදිරිපත් කෙරුණේ.\nඑහිදී විත්තකරු වෙනුවෙන් පෙනී සිටි නීතීඥවරයා අධිකරණයෙන් ඉල්ලා සිටියේ ඩීසල් ලග තබා ගැනීම වරදක් බවට ඛනිජ තෙල් පනතේ කිසිදු සදහනක් නොමැති හෙයින් තම සේවාදායකයාට එරෙහිව නඩුවක් පැවරීමට පොලිසියට හැකියාවක් නොමැති හෙයින් ඔහු නිදොස් කොට නිදහස් කරන ලෙසයි.\nසියලු කරුණු සලකා බැලූ මහර අතිරේක මහේස්ත්‍රාත් ජනනි පෙරේරා නියෝග කරේ සැකකරු නිදොස්කොට නිදහස් කර ඩීසල් තොග යළි ඔහු වෙත මුදාහැරීමටයි.",
       "URL": "https://www.hirunews.lk/311973/ඩීසල්-තොගයක්-ළඟ-තබාගත්-ව්‍යාපාරිකයකු-නිදහස්-කරන්නැ-යි-මහර-අතිරේක-මහෙස්ත්‍රාත්-අධිකරණයෙන්-පොලිසියට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=963"
}