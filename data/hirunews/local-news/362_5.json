{
       "Source": "hirunews",
       "Timestamp": "Sunday, 07 May 2023 - 19:43",
       "Headline": "නාරාහේන්පිට මහජන සෞඛ්‍ය කාර්යාලයේ එන්නත් අවධානමක්",
       "News Content": "නාරාහේන්පිට ලේ බැංකුව ආසන්නයේ පිහිටි මහජන සෞඛ්‍ය ගොඩනැගිලි සංකිර්ණයේ ජෙනරේටරය ක්‍රියාවිරහිත වීමෙන් එහි ගබඩා කර ඇති ඖෂධ සහ එන්නත් භාවිතයට නුසුදුසු තත්ත්වයට පත්වීමේ අවදානමක් මතුව තිබෙනවා.\nඅදාළ ගොඩනැගිල්ලේ ඊයේ රාත්‍රියේ සිට වරින්වර විදුලිය බිඳවැටි අතර එය අද පස්වරුව දක්වා යථා තත්ත්වයට පත් කිරීමට විදුලි බල මණ්ඩලයේ නිලධාරින්ට හැකිවී තිබුනේ නැහැ.\nඩෙංගු, ජල භිතිකා, මැලේරියා , පාසල් සෞඛ්‍ය, බරවා වැනි ඒකක මෙම ගොඩනැගිල්ලේ පවතිනවා.\nඊට අදාල පර්යේෂණාගාර විද්‍යාගාර මෙන්ම ඖෂධ ගබඩාවන්ද මෙහි ඇති බවයි වාර්තා වන්නේ.\nඅදාළ ජෙනරේටරය මීට පෙර අලුත්වැඩියා කළ නමුත් එය යළි අක්‍රිය වී ඇති බවයි අනාවරණය වූයේ.",
       "URL": "https://www.hirunews.lk/334524/නාරාහේන්පිට-මහජන-සෞඛ්‍ය-කාර්යාලයේ-එන්නත්-අවධානමක්",
       "Category": "Local News",
       "Parent URL": "https://www.hirunews.lk/local-news.php?pageID=362"
}