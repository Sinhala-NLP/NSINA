{
       "Source": "hirunews",
       "Timestamp": "Wednesday, 25 August 2021 - 13:43",
       "Headline": "එමිරේට්ස් ගුවන් සේවය ශ්‍රී ලංකාව සහ මාලදිවයින අතර, ගුවන් ගමන් අරඹයි",
       "News Content": "එමිරේට්ස් ගුවන් සේවය ශ්‍රී ලංකාව සහ මාලදිවයින අතර, ගුවන් සේවා ලබන පළවනදා සිට යළි ආරම්භ කරන බව නිවේදනය කළා.\nකොළඹ සහ මාලේ අතර සැප්තැම්බර් පළවනදා සිට දිනපතා ක්‍රියාත්මක වන මෙම ගුවන් සේවය, ඩුබායි සහ මාලේ අතර මෙන්ම, කොළඹ සිට ඩුබායි හරහා මාලේ දක්වා ක්‍රියාත්මක ගුවන් සේවාවන්හි දිගුවක් වනු ඇති.\nමෙම ගුවන් ගමන් සඳහා බෝයිං 777 වර්ගයේ ගුවන් යානා යොදා ගැනීමට නියමිතයි. ඔක්තෝම්බර් මැද භාගයේ දී මාලේ සහ ඩුබායි අතර ද දෛනික ගුවන් ගමන් 4ක් ක්‍රියාත්මක කිරීමට ද එමිරේට්ස් සූදානම්.",
       "URL": "https://www.hirunews.lk/280588/එමිරේට්ස්-ගුවන්-සේවය-ශ්‍රී-ලංකාව-සහ-මාලදිවයින-අතර-ගුවන්-ගමන්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1731"
}