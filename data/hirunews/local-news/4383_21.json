{
       "Source": "hirunews",
       "Timestamp": "Sunday, 06 August 2017 - 16:03",
       "Headline": "ඒ - 09 මාර්ගයේ අනතුරකින් මව මරුට - පියාට, දියණියට සහ පුතුට තුවාල (ඡායාරූප)",
       "News Content": "දඹුල්ල - මාතලේ ඒ 09 ප්‍රධාන මාර්ගයේ ලෙනදොර පාසල ඉදිරිපිට දී ත්‍රිරෝද රථයක් සහ ලොරි රථයක්  මුහුණට මුහුණලා ගැටීමෙන් මව මිය ගොස් එකම පවුලේ පියා, දියණිය සහ පුත්‍රයා තුවාල ලබා දඹුල්ල මූලික රෝහලට ඇතුළත් කර තිබෙනවා.\nඅද දහවල් සිදුවූ මෙම අනතුරෙන් මිය ගොස් ඇත්තේ පේරාදෙනිය - හිඳගල ප්‍රදේශයේ පදිංචි  44 හැවිරිදි වියේ පසුවන කාන්තාවක්.\nතුවාල ලැබූ පියාගේ වයස අවුරුදු 47ක් වන අතර, පුතාගේ වයස අවුරුදු 15ක් සහ දියණිය 11 හැවිරිදි වියේ පසුවනවා.\nසිද්ධිය සම්බන්ධයෙන් ලොරි රථයේ රියදුරු පොලීසිය අත්අඩංගුවට ගත්තා.\nඡායාරූප - දඹුල්ල, කාංචන කුමාර",
       "URL": "https://www.hirunews.lk/167767/ඒ-09-මාර්ගයේ-අනතුරකින්-මව-මරුට-පියාට-දියණියට-සහ-පුතුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4383"
}