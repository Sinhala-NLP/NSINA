{
       "Source": "hirunews",
       "Timestamp": "Wednesday, 27 September 2023 - 18:50",
       "Headline": "හිටපු ජනපති මහින්ද රාජපක්ෂ සුවෙන් (වීඩියෝ)",
       "News Content": "හිටපු ජනපති මහින්ද රාජපක්ෂ අසනීප තත්ත්වයෙන් පසුවන බව මේ වන විට බොහෝ සමාජ මාධ්‍ය ජාලා තුල පැතිර යනවා.\nමෙම පුවත බොහෝ විට ප්‍රචාරණය වන්නේ රාජපක්ෂ පවුලේ සමීපතමයෙකු ලෙසින් සැලකෙන ඩී.වි චානක අමාත්‍යවරයාගේ මාමණ්ඩියගේ අවමංගල්‍ය උත්සවයට හිටපු ජනපති මහින්ද රාජපක්ෂ සහභාගී නොවීම හේතුවෙන්.\nමුහුණු පොතේ හුවමාරු වන්නේ හිටපු ජනපතිවරයා අසනීප තත්ත්වයෙන් පසුවන නිසා එම අවස්ථාවට සහභාගී නොවූ බවයි.\nනමුත් පැතිර යන කටකතා අසත්‍ය කරමින් හිටපු ජනපති මහින්ද රාජපක්ෂ අද (27) පාමංකඩ ශ්‍රී මහා විහාරයේ අභිනවයෙන් ඉදිකරන ලද දාන ශාලාව විවෘත කිරීමේ අවස්ථාවට සහභාගී වූවා.\nපාමංකඩ ශ්‍රී මහා විහාරයෙන් විහාරාධිපති ඇමරිකාවේ ප්‍රධාන සංඝනායක පුජ්‍ය වල්පොල පියනන්ද හිමියන්ගේ ඉල්ලිම පරිදි ශ්‍රී ලංකා නාවික හමුදාවේ සිවිල් හා ඉංජිනේරු අංශය විසින් මෙම දාන ශාලාව ඉදිකර ඇති අතර එම දාන ශාලාවේ පලකය විවෘත කිරිම හිටපු ජනාධිපති මහින්ද රාජපක්ෂගේ සුරතින් සිදු වූ බවයි අප වාර්තාකරි සඳහන් කර සිටියේ.",
       "URL": "https://www.hirunews.lk/349576/හිටපු-ජනපති-මහින්ද-රාජපක්ෂ-සුවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=3"
}