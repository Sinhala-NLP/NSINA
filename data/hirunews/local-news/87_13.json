{
       "Source": "hirunews",
       "Timestamp": "Saturday, 19 August 2023 - 7:23",
       "Headline": "රෝහල්වලට බවුසර් මගින් ජලය බෙදයි",
       "News Content": "වියලි කාලගුණයෙන් පීඩාවට පත්ව සිටින පුද්ගලයින්ට අමතරව රෝහල් ඇතුලු අනෙකුත් ආයතනවලට ජලය බෙදා හැරීමට කටයුතු කරන බව ආපදා කළමනාකරණ මධ්‍යස්ථානය පවසනවා.\nඑහි අධ්‍යක්ෂ ජනරාල් විශ්‍රාමික මේජර් ජෙනරාල් සුදන්ත රණසිංහ කියා සිටියේ බවුසර් රථ යොදා ගනිමින් මෙම ජලය බෙදා දීමේ කටයුතු සිදු කරන බවයි.\nමේ අතර වාරිමාර්ග අමාත්‍යාංශයේ ජල සම්පත් සැලසුම් අධ්‍යක්ෂ ඉංජිනේරු එල්. ආර්. එම්. පෙරේරා හිරු ප්‍රවෘත්ති අංශය සමඟ අදහස් දක්වමින් කියා සිටියේ ජලය අරපිරිමැස්මෙන් භාවිත කිරීමට ජනතාව කටයුතු කළ යුතු බවයි.",
       "URL": "https://www.hirunews.lk/345344/රෝහල්වලට-බවුසර්-මගින්-ජලය-බෙදයි",
       "Category": "Local News",
       "Parent URL": "https://www.hirunews.lk/local-news.php?pageID=87"
}