{
       "Source": "hirunews",
       "Timestamp": "Friday, 13 January 2023 - 18:54",
       "Headline": "රුසියාවෙන් පලා ගොස් යුද්ධය විවේචනය කරන්නන්ගේ දේපළ අත්පත් කර ගැනීමේ සූදානමක් (ඡායාරූප)",
       "News Content": "ජනාධිපති ව්ලැඩිමීර් පුටින්ගේ සමීප සගයෙකු වන වයිචෙස්ලාව් වොලොඩින් සිකුරාදා යෝජනා කළේ රුසියාවෙන් පලා ගොස් යුද්ධය සහ සහ එහි සන්නද්ධ හමුදාවන්ට \"අපහාස\" කරන රුසියානුවන්ගේ දේපළ රාජසන්තක කරන ලෙසයි.\nපාර්ලිමේන්තුවේ පහළ මන්ත්‍රී මණ්ඩලයේ කථානායක වයිචෙස්ලාව් වොලොඩින්ගේ චෝදනාව පැහැදිලිවම එල්ල වූයේ අත්අඩංගුවට ගැනීම වළක්වා ගැනීම සඳහා රටින් පලා යාමෙන් පසු යුක්රේන යුද්ධය හෙළා දැක ඇති දැනටමත් \"විදේශ නියෝජිතයන්\" ලෙස නම් කර ඇති විපක්ෂයේ පුද්ගලයින් වෙතයි.\n\"මෑතකදී, රටෙන් පළාගිය අපගේ පුරවැසියන්ගෙන් සමහරක් රුසියාවට, එහි වැසියන්ට, සොල්දාදුවන්ට සහ නිලධාරීන්ට අපහාස කිරීමට සහ අපගේ සතුරන්ට, නාසීන්ට සහ මිනීමරුවන්ට විවෘතව සහාය දැක්වීමට පටන් ගෙන තිබෙනවා.\nවොලොඩින් පැවසුවේ, \"ඔවුන්ගේ ඉලක්කය පැහැදිලියි, එය අනුග්‍රහය ලබා ගැනීම සහ විදේශයන්හි ඔවුන්ගේ යහපැවැත්ම පවත්වා ගැනීමට උත්සාහ කිරීමයි,\" ඔහු සිය ටෙලිග්‍රෑම් නාලිකාවේ සටහනක් තබා තිබුණා.\nවොලොඩින් පැවසුවේ අන්තවාදයට එරෙහිව සටන් කිරීම, නාසිවාදය පුනරුත්ථාපනය කිරීම හෝ සන්නද්ධ හමුදාවන් අපකීර්තියට පත් කිරීම වෙනුවෙන් රුසියාව දැනටමත් දඩ සහ සිරදඬුවම් සහිත දඬුවම් ලැබිය හැකි වරදක් ලෙස සලකනු ලබන බවයි.\nරටින් පලාගොස් විදේශගතව සිටිමින් සිටිමින් රුසියාව සහ රුසියාවේ යුදමය ක්‍රියාමාර්ග බරපතළ ලෙස විවේචනය කරන පුද්ගලයන් සහ කණ්ඩායම් තවමත් රුසියාවේ ඔවුන් සතු දේපළ හරහා ලබා ගන්නා ආදායම්වලින් ඒ ඒ රටවල දේපළ සහ ඔවුන්ගේ සුඛ විහරණය සලසා ගන්නා බවත්, ඔවුන්ට ඒ රටවල සිටිමින් එලෙස විවේචනය කිරීමේ මුක්තියක් ඇති බව ඔවුන් විශ්වාස කරන බවත් කතානායකවරයා පවසනවා.\nඑබැවින් එවැනි පුද්ගලයින්ගේ සහ කණ්ඩායම්වල ක්‍රියාකාරීත්වය මර්දනය කිරීම සඳහා ඔවුන් සතු රුසියානු දේපල සහ වත්කම් වහාම තහනම් කර රජයට පවරා ගත යුතු බවටයි ඔහු යෝජනා කරන්නේ.\nඑවැනි පුද්ගලයන්ගේ දේපළ රාජසන්තක කිරීමේ වගන්තියක් සමඟ අපරාධ සංග්‍රහය යාවත්කාලීන කිරීමේ අවශ්‍යතාව ද ඔහු පෙන්වා දෙනවා.\nකෙසේ වෙතත් එවැනි පියවරක් සඳහා රුසියානු පාර්ලිමේන්තුවට යා හැකි ද, නැතහොත් ඒ වෙනුවෙන් කොපමණ කාලයක් වැයවෙන්නේ ද යන්න පැහැදිලි නැහැ.\n58 හැවිරිදි වයිචෙස්ලාව් වොලොඩින්, 2016 වසරේ සිට රුසියානු පහළ මන්ත්‍රණ සභාව වන රාජ්‍ය ඩූමාවේ (State Duma) හි කථානායකවරයා ලෙස කටයුතු කර ඇති අතර, මීට පෙර ජනාධිපති පූටින් පරිපාලනයේ ජ්‍යෙෂ්ඨ කාර්යභාරයක් ඉටු කළ පුද්ගලයෙක්.\nඑමෙන්ම පුටින්ගේ ආරක්ෂක කවුන්සිලයේ සාමාජිකයෙකු ලෙස ද ඔහුට නිරන්තරයෙන් ජනාධිපතිවරයා වෙත ප්‍රවේශ විය හැකියි.",
       "URL": "https://www.hirunews.lk/324960/රුසියාවෙන්-පලා-ගොස්-යුද්ධය-විවේචනය-කරන්නන්ගේ-දේපළ-අත්පත්-කර-ගැනීමේ-සූදානමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=604"
}