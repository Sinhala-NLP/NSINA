{
       "Source": "hirunews",
       "Timestamp": "Wednesday, 06 July 2022 - 16:32",
       "Headline": "ජනපති මන්දිරයට කඩා වැදුණු හිරුණිකා ඇතුළු 11 දෙනාට පොලිස් ඇප",
       "News Content": "කොටුව ජනාධිපති මන්දිරය ඉදිරිපිට විරෝධතාවයේ නිරත වූ හිරුණිකා ප්‍රේමචන්ද්‍ර ඇතුළු 11 දෙනාට පොලිස් ඇප ලැබී තිබෙනවා.\nමංමාවත් අවහිර කිරීමේ චෝදනාව යටතේ ජනාධිපති ආරක්ෂක අංශය විසින් අද පෙරවරුවේ හිටපු පාර්ලිමේන්තු මන්ත්‍රීනී හිරුණිකා ප්‍රේමචන්ද්‍ර ඇතුළු පිරිසක් ජනාධිපති ආරක්ෂක අංශය විසින් අත්අඩංගුවට ගෙන වරාය පොලීසිය වෙත භාරදෙනු ලැබුවා.\nඅනතුරුව අත්අඩංගුවට ගත් මෙම පිරිස හමුවීමට එම ස්ථානයට විපක්ෂ නායක සජිත් ප්‍රේමදාස ඇතුළු පිරිසක්ද පැමිණ සිටියා.",
       "URL": "https://www.hirunews.lk/309239/ජනපති-මන්දිරයට-කඩා-වැදුණු-හිරුණිකා-ඇතුළු-11-දෙනාට-පොලිස්-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1042"
}