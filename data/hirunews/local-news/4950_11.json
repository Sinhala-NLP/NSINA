{
       "Source": "hirunews",
       "Timestamp": "Monday, 25 July 2016 - 15:59",
       "Headline": "පිළිකා රෝහලේ වෛද්‍යවරුන්ට ඖෂධයක් භාවිත නොකරන බවට චෝදනා",
       "News Content": "පිළිකා රෝග මර්දන ඖෂධ මිල අඩු කිරීමේ අරමුණින් සෞඛ්‍ය අමාත්‍යාංශය රුසියාවෙන් ගෙන්වූ ඖෂධයක් මහරගම පිළිකා රෝහලේ ඇතැම් වෛද්‍යවරුන් භාවිත නොකරන බවට චෝදනා එල්ල වී ඇතැයි සෞඛ්‍ය අමාත්‍ය රාජිත සේනාරත්න පවසනවා.\nජාතික ඖෂධ නියාමන අධිකාරියේ ඖෂධවේදීන්ගේ රැස්වීම අමතමින් අමාත්‍යවරයා ප්‍රකාශ කර ඇත්තේ අදාළ ඖෂධය සාර්ථක ආදේශක ඖෂධයක් බවට වෛද්‍ය මහාචාර්යවරුන් ද අනුමත කර ඇති බවයි.\nපිළිකා රෝගීන්ට අවශ්‍ය ඖෂධ නොමිළේ ලබාදීමට හැකි වන්නේ අදාළ පියවර ක්‍රියාත්මක කිරීමෙන් බව සෞඛ්‍ය අමාත්‍යවරයා අවධාරණය කළා.\nමේ නිසා එම ඖෂධය ඇතැම් වෛද්‍යවරුන් භාවිත නොකිරීමට හේතුව සොයා බලන බවයි ඔහු කියා සිටියේ.",
       "URL": "https://www.hirunews.lk/138957/පිළිකා-රෝහලේ-වෛද්‍යවරුන්ට-ඖෂධයක්-භාවිත-නොකරන-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4950"
}