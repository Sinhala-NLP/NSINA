{
       "Source": "hirunews",
       "Timestamp": "Tuesday, 10 October 2017 - 19:50",
       "Headline": "කිඳිගොඩ ප්‍රදේශයේ මහා පරිමාන පරිසර විනාශයක්",
       "News Content": "මහියංගනය හරහා ගලා බසිනා මහවැලි ගග ආශ්‍රිතව සිදුවන නීති විරෝධී වැලි කැණීම් හේතුවෙන් සිදුව ඇති මහා පරිමාන පරිසර හානිය හිරු සී.අයි.ඒ.හරහා අප අවස්ථා ගණනාවකදී හෙළි කළා.\nඅද (10) සී.අයි.ඒ.අනාවරණය ද පරිසරයට වින කටිනා වැලි ජාවරම්කරුවන්ගේ තවත් මහා පරිමාණ පරිසර විනාශයක් පිළිබඳවයි.\nමහා පරිමාණ වැලි කැනීම හේතුවෙන් හසලක වේවරේ -   කිඳිගොඩ ප්‍රදේශයේ මේ වනවිට වැලි වලටත්  වඩා මතු වන්නේ තිරිවානා පාෂාණයි.\nවැලි හිග වීමත් සමග මේ වනවිට වැඩි වශයෙන් ගොඩ ගනිමින් පවතින්නේ රොන් මඩ සහිත කළු පැහැති වැලි පමණයි.\nවැලි හැලීමට උපයෝගී කර ගන්නා දැල් භාවිත කරගනිමින් ඔවුන් ගං ඉවුරේ සිටම වැලි වෙන්කරගෙන ට්‍රැක්ටර්වල පටවා ගන්නා බව හිරු සී.අයි.ඒ. කළ රහසිගත ගවේෂණයේදී හෙළි වුණා.\nමොවුන් බලපත්‍ර ලබා ඇත්තේ මහනුවර දිස්ත්‍රික් සීමාවේ හසලක දෙසට වන්නට මහවැලි ගඟේ මැද වැලි කැනීම සදහා පමණයි.\nඑහෙත්, ඉවත් බවක් නොමැතිව වැලි කැනීම හේතුවෙන් ශීඝ්‍ර ලෙස වැලි අඩුවීමත් සමග ගගේ අනෙක් ඉවුර ද නීති විරෝධී ලෙස මේ වනවිට මොවුන් ග්‍රහණයට නතුකරගෙන සිටිනවා.\nඒ අනුව බදුල්ල දිස්ත්‍රික්කයේ බතලයාය, අලුත්තරම බීජ ගොවිපළ ගං තොටුපළ ආශිත ප්‍ර දේශයේද නීති විරෝධීව කැනීම් කිරිම මොවුන් ආරම්භ කර අවසන්.",
       "URL": "https://www.hirunews.lk/173138/කිඳිගොඩ-ප්‍රදේශයේ-මහා-පරිමාන-පරිසර-විනාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4279"
}