{
       "Source": "hirunews",
       "Timestamp": "Wednesday, 25 July 2018 - 19:35",
       "Headline": "අර්ජුන - ෆයිසර් කැබිනට්ටුවේදී ගැටේ",
       "News Content": "කැබිනට් රැස්වීමේදි හිටපු ක්‍රිකට් නායක, අමාත්‍ය අර්ජුන රණතුංග සහ වත්මන් ක්‍රීඩා අමාත්‍ය ෆයිසර් මුස්තාෆා අතර ක්‍රිකට් නිලවරණය සම්බන්ධයෙන් උණුසුම් වචන හුවමාරුවක් සිදුව ඇති බවට දේශපාලන ආරංචි මාර්ග ප්‍රකාශ කළා.\nඑහිදි ජනාධිපතිවරයා අමාත්‍ය අර්ජුන රණතුංගට පවසා ඇත්තේ ක්‍රීඩා අමාත්‍යාංශයේ කටයුතුවලට මැදිහත් නොවී තමන්ට පැවරී ඇති රාජකාරි ඉටුකරන ලෙසටයි.\nක්‍රිකට් අතුරු කමිටුවක් පත්කල යුතු බවට අමාත්‍ය අර්ජුන රණතුංග කර තිබු ප්‍රකාශයක් පිළිබදව ඊයේ පැවති කැබිනට් රැස්වීමේදි සාකච්ජාවට ලක්වී තිබෙනවා.\nනීතිපතිවරයාගේ උපදෙස් අනුව තමන් කටයුතු කරන බව ක්‍රීඩා අමාත්‍ය ෆයිසර් මුස්තාෆා ප්‍රකාශ කර ඇති අතර එහිදි අමාත්‍ය අර්ජුන රණතුංග චෝදනා කර ඇත්තේ නිසි ලෙස ඊට අදාල කටයුතු සිදු නොකරන බවටයි.\nකෙසේ වෙතත් එහිදී ක්‍රීඩා අමාත්‍ය ෆයිසර් මුස්තෆා ඉතා උණුසුම් ලෙස අදහස් පලකරමින් සදහන් කර ඇත්තේ් තමන් නිතීය හරිහැටි දන්නා බැවින් නිත්‍යානුකුලව ක්‍රිකට් නිලවරණය පැවත්වීමට කටයුතු කරන බවයි.\nශ්‍රී ලංකා ක්‍රිකට් ආයතනයේ නිලවරණය කඩිනමින් පවත්වා ඊට නිලධාරීන් පත්කරගන්නා ලෙසද ජනාධිපතිවරයා එහිදී ක්‍රීඩා අමාත්‍ය ෆයිසර් මුස්තාෆාට උපදෙස් ලබාදී ඇති බව සඳහන්.\nමේ පිළිබඳ හිරු ප්‍රවෘත්ති අංශය ක්‍රීඩා අමාත්‍ය ෆයිසර් මුස්තාෆාගෙන් විමසීමක් කළ අතර, එහිදී ඔහු අදහස් පළ කිරීම ප්‍රතික්ෂේප කළේ, තමන් කිිසිදු අවස්ථාවක කැබිනට් මණ්ඩලයේ සාමූහික වගකීම බිඳ වැටෙන ආකාරයෙන් ඒ තුළ සිදුවන කරුණු පිළිබඳව මාධ්‍ය වෙත ප්‍රකාශ ලබා නොදෙන බව සඳහන් කරමින්.",
       "URL": "https://www.hirunews.lk/196065/අර්ජුන-ෆයිසර්-කැබිනට්ටුවේදී-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=3831"
}