{
       "Source": "hirunews",
       "Timestamp": "Saturday, 27 April 2019 - 13:56",
       "Headline": "බදුල්ලේ ලැඟුම්හලකදී යුවළක් වස පානය කරයි - තරුණිය මරුට",
       "News Content": "බදුල්ල නගරයේ පිහිටි ලැඟුම්හලක් තුළ දී වස පානය කළ තරුණියක ජීවිතක්ෂයට පත්වී තිබෙනවා.\nඇය සිය පෙම්වතා සමඟ ඊයේ (26) පස්වරුවේ මෙලෙස වස පානය කර ඇති බවයි පොලීසිය සඳහන් කළේ.\nඇය කන්තලේ - අග්බෝපුර ප්‍රදේශයේ පදිංචි 20 හැවිරිදි තැනැත්තියක් වන අතර වස පානය කිරීමෙන් අසාධ්‍ය වූ පුද්ගලයා මේ වන විට බදුල්ල මහරෝහලේ ප්‍රතිකාර ලබනවා.\nඔහු අනුරාධපුර - ඉපලෝගම ප්‍රදේශයේ පදිංචි 35 හැවිරිදි විවාහකයෙකු බවයි පොලීසිය වැඩිදුරටත් කියා සිටියේ.\nදෙදෙනා අතර පැවති අනියම් සම්බන්ධතාව නිසා ඇති වූ සිද්ධියක් මත පදනම්ව මෙම වස පානය කිරීම් සිදුකර ඇති බව මූලික විමර්ශනවලදී හෙළි වී තිබෙනවා.",
       "URL": "https://www.hirunews.lk/215288/බදුල්ලේ-ලැඟුම්හලකදී-යුවළක්-වස-පානය-කරයි-තරුණිය-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3381"
}