{
       "Source": "hirunews",
       "Timestamp": "Tuesday, 14 June 2016 - 18:35",
       "Headline": "කෝටි 250 ක කොකේන් කිලෝ 91 ක් අත්අඩංගුවට",
       "News Content": "මෙරටින් හමුවූ වැඩිම වටිනාකමකින් යුත් කොකේන් තොගය ඔරුගොඩවත්ත රේගු බහාළුම් අංගනය තුළදී අද සොයා ගත්තා.\nබ්‍රසීලයේ සිට රහසිගතව සීනි කන්ටේනරයක සඟවා දිවයිනට එවා තිබූ මෙම කොකේන් තොගයේ බර කිලෝග්‍රම් 91.3 ක්. එහි වටිනාකම රුපියල් කෝටි 250 කට අධිකයි.\nමුදල් අමාත්‍යාංශයේ නීතිවිරෝධී මත්ද්‍රව්‍ය වැටලීම් විශේෂ ඒකකය සහ පොලිස් විශේෂ කාර්ය බලකාය එක්ව මෙම වැටලීම සිදුකර තිබෙනවා.\nකොළඹ 11 ප්‍රදේශයේ ව්‍යාපාරිකයෙකු මෙම කන්ටේනරය ගෙනවිත් ඇති අතර, වසර 25 ක පමණ කාලයක සිට ඔහු සීනි ආනයනය කර තිබීම විශේෂත්වයක්.\nවැටලීමෙන් අනතුරුව කොකේන් තොගය නිරීක්ෂණය කිරීම සඳහා ජනාධිපති මෛත්‍රීපාල සිරිසේන සහ මුදල් අමාත්‍ය රවී කරුණානායකද ඔරුගොඩවත්ත රේගු බහාළුම් අංගනයට පැමිණියා.\nඑහිදී මාධ්‍ය වෙත අදහස් දැක්වු ජනාධිපති මෛත්‍රීපාල සිරිසේන කියා සිටියේ මත්ද්‍රව්‍ය වැළැක්වීම සඳහා නීතිය තදින් ක්‍රියාත්මක කරන බවයි.",
       "URL": "https://www.hirunews.lk/135544/කෝටි-250-ක-කොකේන්-කිලෝ-91-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5006"
}