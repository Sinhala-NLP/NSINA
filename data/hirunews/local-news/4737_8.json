{
       "Source": "hirunews",
       "Timestamp": "Monday, 26 December 2016 - 14:30",
       "Headline": "අතරමං වු දරුවන් තිදෙනෙක් හැටන් පොලිස් භාරයට (ඡායාරූප)",
       "News Content": "කොළඹ සිට හැටන් දක්වා ධාවනය වු පෞද්ගලික සුඛෝපබෝගී බස් රථයක පැමිණි ළමුන් තිදෙනෙක් හැටන් පොලිස් භාරයට ගෙන තිබෙනවා.\nඊයේ (25) පස්වරු 4.00 ට පමණ මෙම ළමුන් තිදෙනා පොලිසිය භාරයට ගත් බවයි හැටන් පොලිසිය සදහන් කරේ.\nබගවන්තලාව පොලිස් වසමට අයත් බොගවානා වතුයායේ පදිංචි මෙම ළමුන් තිදෙනා කොළඹ පෞද්ගලික බස් නැවතුම්පොලේදි පියා විසින් බස් රථයට නංවා එම ළමුන් තිදෙනාට ආහාර පාන ලබාගෙන එන බව ළමුන්ට පවසමින්  බස් රථයෙන් බැස ගොස් තිබෙනවා.\nපසුව එම  ළමුන් තිදෙනාගේ පියා විසින් හැටන් පොලිසියට දුරකථනයෙන් දැනුමි දි ඇත්තේ තමුන්ගේ ළමුන් තිදෙනා බස් රථයට නංවා ආහාර පාන ලබා ගැනිමට ගිය අවස්ථාවේ බස් රථය පිටත්ව ගොස් ඇති බවයි.\nතමා පැමිණෙන තෙක් ළමුන් තිදෙනා පොලිසිය භාරයේ රඳවා ගන්නා ලෙස එම ළමුන් තිදෙනාගේ පියා පොලිසියෙන් ඉල්ලිමක් කළ බවයි මුලස්ථාන පොලිස් පරීක්ෂකවරයා සදහන් කරේ.\nපියාගේ දුරකථනය මේවනවිට ක්‍රියාවිරහිත කර ඇති බවත් මෙම ළමුන් තිදෙනාගේ මව දැනට වසර දෙකහාමාරකට ප්‍රථම ගෘහ සේවය සදහා විදේශ ගත වී ඇති බවත් පොලිසිය සදහන් කරවා.\nආනාරක්ෂිතව සිටින මෙම දරුවන් තිදෙනා හැටන් මහෙස්ත්‍රාත් අධිකරණය හරහා පරිවාසය භාරයේ තැබිමට හැටන් පොලිසිය කටයුතු කර තිබෙනවා.",
       "URL": "https://www.hirunews.lk/150607/අතරමං-වු-දරුවන්-තිදෙනෙක්-හැටන්-පොලිස්-භාරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4737"
}