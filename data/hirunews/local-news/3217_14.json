{
       "Source": "hirunews",
       "Timestamp": "Sunday, 04 August 2019 - 8:29",
       "Headline": "ධීවර දෙපාර්තමේන්තුවෙන් ධීවරයින්ට අනතුරු ඇඟවීමක්",
       "News Content": "ඉදිරි දින කිහිපයේදී බෙංගාල බොක්ක මුහුදු ප්‍රදේශයේ සුළෙඟ් වේගය පැයට කිලෝමීටර් 70 ත්, 80 ත් අතර දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් එම මුහුදු ප්‍රදේශ රළු විය හැකි බවයි එම දෙපාර්තමේන්තුව නිවේදනය කළේ.\nඑබැවින් එම බෙංගාල බොක්ක මුහුදු ප්‍රදේශයේ හෙට සිට ලබන 09 වැනිදා දක්වා කාලය තුළ ධීවර සහ නාවුක කටයුතුවල යෙදීම අනතුරුදායක බව කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වුණා.\nඑමෙන්ම, හෙට සිට ලබන 11 වැනිදා දක්වා කාලය තුළදී අරාබි මුහුදු ප්‍රදේශයේ සුළගේ වේගය පැයට කිලෝමීටර් 70 ත්, 80 ත් දක්වා ඉහළ යා හැකි බැවින් එම මුහුදු ප්‍රදේශයේ ධීවර සහ නාවුක කටයුතුවල නිරතවීමද අනතුරුදායක බවයි එම දෙපාර්තමේන්තුව නිවේදනය කළේ.\nපවතින කාලගුණ තත්ත්වය හේතුවෙන් ධීවර සහ නාවුක ප්‍රජාව ඉතා අවධානයෙන් කටයුතු කළ යුතු බවයි ධීවර දෙපාර්තමේන්තුවේ සෝදිසි මෙහෙයුම් පිළිබඳ සහකාර අධ්‍යක්‍ෂ පද්මප්‍රිය තිසේරා හිරු ප්‍රවෘත්ති අංශයට කියා සිටියේ.\nමේ අතර, ඉදිරි දින කිහිපයේදී උතුරු පළාතේ ගොඩබිම සුළං වේගය පැයට කිලෝමීටර් 45 ත්, 50 ත් අතර සහ උතුරු මුහුදු ප්‍රදේශවල සුළං වේගය 55 ත්, 65ත් අතර වනු ඇති බවද කාලගුණ විද්‍යා දෙපාර්තමේන්තුව පවසනවා.",
       "URL": "https://www.hirunews.lk/221507/ධීවර-දෙපාර්තමේන්තුවෙන්-ධීවරයින්ට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3217"
}