{
       "Source": "hirunews",
       "Timestamp": "Thursday, 12 January 2023 - 17:34",
       "Headline": "'අපිට ඕන හැම වෙලාවෙම චීනය අපි ළඟින් හිටියා'' - අගමැති (ඡායාරූප)",
       "News Content": "ශ්‍රී ලංකාවට අවශ්‍ය සෑම මොහොතකම චීනය සිය ළඟින් ම සිටි හිතවතෙකු බව අග්‍රාමාත්‍ය දිනේෂ් ගුණවර්ධන පවසනවා.\nඅග්‍රාමාත්‍යවරයා මේ බව සඳහන් කළේ අද (12) පෙරවරුවේ චීන රජයේ සහයෝගය මත කොස්ගම ,බොරළුගොඩ ඉදිකරන ලද චීන ශ්‍රී ලංකා මිත්‍රත්ව තොරතුරු තාක්ෂණ කේන්ද්‍රය විවෘත කිරීමේ අවස්ථාවට එක්වෙමින්.\nසීතාවක තරුණ පරපුරට මෙවැනි තාක්ෂණික මධ්‍යස්ථානයක් හිමිවන්නේ චීනය සහ ශ්‍රී ලංකාව අතර දිගුකාලයක සිට ඇති මිත්‍රත්වය හේතුවෙන් බවයි අග්‍රාමාත්‍යවරයා මෙහිදී අවධාරණය කළේ.\nමෙම උත්සව අවස්ථාව ඇමතූ ශ්‍රී ලංකාවේ චීන තානාපති කාර්‍යාලයේ උපදේශක Chen Xiangyuan සඳහන් කළේ දිවංගත පිලිප් ගුණවර්ධන චීනය සමග ඉතා සමීප ව පැවැත්වූ මිත්‍ර සබඳතාවට කෘතගුණ සැලකීමක් වශයෙන් මෙම නව තාක්ෂණික කේන්ද්‍රය ලබාදීමට සිය රජය කටයුතු කළ බවයි.",
       "URL": "https://www.hirunews.lk/324885/අපිට-ඕන-හැම-වෙලාවෙම-චීනය-අපි-ළඟින්-හිටියා-අගමැති-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=606"
}