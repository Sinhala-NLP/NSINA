{
       "Source": "hirunews",
       "Timestamp": "Thursday, 23 September 2021 - 16:53",
       "Headline": "රාජගිරිය-ඔබේසේකරපුර මත්ද්‍රව්‍ය ජාවාරම් සිද්ධිය පිළිබඳ විමර්ශන කොළඹ අපරාධ කොට්ඨාසයට (වීඩියෝ)",
       "News Content": "රාජගිරිය - ඔබේසේකරපුර මත්ද්‍රව්‍ය වැටලීමේදී පොලිස් නිලධාරියෙකු අනතුරට ලක් කර පලායාමේ සිද්ධිය සම්බන්ධයෙන් ඉදිරි පරීක්ෂණ කොළඹ අපරාධ කොට්ඨාශය යටතට පත් කර තිබෙනවා.\nඒ පොලිස්පතිවරයාගේ උපදෙස් අනුවයි.\nමේ අතර, සිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනා අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධියට සම්බන්ධ මෝටර් රථය සඟවා තිබූ නිවසේ කාන්තාව මේ මස 29 වනදා දක්වා රක්ෂිත බන්ධනාගාර ගත කෙරුණා.\nරාජගිරිය ඔබේසේකරපුරදී මත්ද්‍රව්‍ය වැටලීමට ගිය පොලිස් නිලධාරියෙකු ද අනතුරට පත් කරමින් මෝටර් රථයක් පලායාමේ සිද්ධිය වාර්තා වූයේ මීට දින දෙකකට ඉහතදීයි.\nසිද්ධියේ ප්‍රධාන සැකකරු මේ වනතෙක් අත්අඩංගුවට ගෙන නැහැ.\nඔහු මිරිහාන - උඩහමුල්ල ප්‍රදේශයේ පදිංචිකරුවෙකු වන අතර මීට පෙර ද අපරාධ සිද්ධින් සම්බන්ධයෙන් අත්අඩංගුවට ගෙන මුදා හරින ලද අයෙකු බවටයි තොරතුරු හෙළි වී ඇත්තේ.",
       "URL": "https://www.hirunews.lk/283035/රාජගිරිය-ඔබේසේකරපුර-මත්ද්‍රව්‍ය-ජාවාරම්-සිද්ධිය-පිළිබඳ-විමර්ශන-කොළඹ-අපරාධ-කොට්ඨාසයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1673"
}