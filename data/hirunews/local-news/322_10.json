{
       "Source": "hirunews",
       "Timestamp": "Tuesday, 23 May 2023 - 19:20",
       "Headline": "ව්‍යාජ විදේශ ගමන් බලපත්‍රයක් රැගෙන ශ්‍රී ලංකාවට පැමිණි චීන ජාතිකයා පිටුවහල් කරන ලෙස නියෝග",
       "News Content": "ව්‍යාජ විදේශ ගමන් බලපත්‍රයක් රැගෙන ශ්‍රී ලංකාවට පැමිණි චීන ජාතිකයා පිටුවහල් කරන ලෙස මහජන ආරක්ෂක අමාත්‍ය ටිරාන් අලස් ආගමන විගමන දෙපාර්තමේන්තුවට නියෝග කර තිබෙනවා.\nපසුගිය 18 වෙනිදා මෙරටට පැමිණී මෙම චීන ජාතිකයා ආගමන විගමන දෙපාර්තමේන්තුවේ නිලධාරීන් විසින් ප්‍රශ්න කිරීමේ දී කලහකාරී ලෙස හැසිරී තිබුණා.\nඑහිදී ඇති වූ සැකය මත පරීක්ෂා කිරීමේදී මොහු සතුව මෙම ව්‍යාජ ගමන් බලපත්‍රය තිබී හමුව තිබෙනවා.\nඑම චීන ජාතිකයාට මෙරට වෙත ඇතුළුවීමට අවසර ලබා දෙන ලෙස රාජ්‍ය අමාත්‍ය අරුන්දික ප්‍රනාන්දු විසින් ලිඛිතව ඉල්ලීමක් ද සිදුකර තිබෙන බවද වාර්තා වෙනවා.",
       "URL": "https://www.hirunews.lk/336024/ව්‍යාජ-විදේශ-ගමන්-බලපත්‍රයක්-රැගෙන-ශ්‍රී-ලංකාවට-පැමිණි-චීන-ජාතිකයා-පිටුවහල්-කරන-ලෙස-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=322"
}