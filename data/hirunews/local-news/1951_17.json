{
       "Source": "hirunews",
       "Timestamp": "Saturday, 15 May 2021 - 17:12",
       "Headline": "දොළොස් ලක්ෂයකට කොරෝනා එන්නත්වල පළමු මාත්‍රාව ලබාදෙයි",
       "News Content": "කොරෝනා වෛරසය මැඩලීමේ අරමුණින් ලබාදෙන එන්නත්කරණ වැඩපිළිවෙල හරහා මේ වනවිට පුද්ගලයින් 1,216,677 දෙනෙකුට පළමු මාත්‍රාව ලබාදී තිබෙනවා.\nඒ අනුව 925,242 දෙනෙකුට කොවිෂීල්ඩ් එන්නතේ පළමු මාත්‍රාව ලබාදී ඇති අතර, සයිනොෆාම් එන්නතෙහි පළමු මාත්‍රාව ලබාදී ඇති පුද්ගලයින් සංඛ්‍යාව 276,762 ක්.\nමේ වනවිට 14,673 දෙනෙකුට ස්පුට්නික් එන්නතේ පළමු මාත්‍රාව ලබාදී තිබෙනවා.\nසෞඛ්‍ය අමාත්‍යාංශයේ වසංගත රෝග ඒකකය සඳහන් කළේ පුද්ගලයින් 256,004 දෙනෙකුට කොවිෂීල්ඩ් එන්නතේ දෙවන මාත්‍රාව ලබාදී ඇති බවයි.\nසයිනොෆාම් එන්නතේ දෙවන මාත්‍රාව ලබාගෙන ඇති පුද්ගලයින් සංඛ්‍යාව 2,435 ක්.",
       "URL": "https://www.hirunews.lk/271455/දොළොස්-ලක්ෂයකට-කොරෝනා-එන්නත්වල-පළමු-මාත්‍රාව-ලබාදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1951"
}