{
       "Source": "hirunews",
       "Timestamp": "Thursday, 12 March 2020 - 16:13",
       "Headline": "ටයර් සිද්ධියට අත්අඩංගුවට ගත් ජ’පුරේ සිසුන් හය දෙනා රිමාන්ඩ්",
       "News Content": "ශ්‍රී ජයවර්ධනපුර විශ්වවිද්‍යාලයේ පැවති සාදයක් අතරතුරදී ටයරයක් වැදී සිසුවෙකු අනතුරට ලක්වීමේ සිද්ධිය සම්බන්ධයෙන් අත්අඩංගුවට ගත් එම විශ්වවිද්‍යාලයේ සිසුන් හයදෙනා මේ මස 23 වැනිදා දක්වා රක්ෂිත බන්ධනාගාරගත කර තිබෙනවා.\nඒ, නුගේගොඩ මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුවයි.\nඊයේ අත්අඩංගුවට ගත් මෙම සිසුන් අතර සිද්ධියට සම්බන්ධ ප්‍රධාන සැකකරුද සිටිනවා.\nමෙම අනතුරින් බරපතල තුවාල ලබා කොළඹ ජාතික රෝහලේ ස්නායු ශෛල්‍ය දැඩි සත්කාර ඒකකයේ ප්‍රතිකාර ලබන සිසුවාගේ තත්ත්වය තවදුරටත් බරපතල බවයි රෝහල් අධ්‍යක්‍ෂ විශේෂඥ වෛද්‍ය කුමාර වික්‍රමසිංහ කියා සිටියේ.",
       "URL": "https://www.hirunews.lk/236351/ටයර්-සිද්ධියට-අත්අඩංගුවට-ගත්-ජපුරේ-සිසුන්-හය-දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2856"
}