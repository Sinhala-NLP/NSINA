{
       "Source": "hirunews",
       "Timestamp": "Tuesday, 19 October 2021 - 19:15",
       "Headline": "65 හැවිරිදි කතගේ අනියම් පෙම්වතා 28 හැවිරිදි පුතු මරයි",
       "News Content": "65 හැවිරිදි කාන්තාවකගේ අනියම් පෙම්වතා බව කියන පුද්ගලයෙකු විසින් එම කාන්තාවගේ 28 හැවිරිදි පුතුට තියණු ආයුධයකින් පහරදී ඝාතනය කිරීමේ සිද්ධියක් සම්බන්ධයෙන් මුන්දලම පොලිසිය විමර්ශණ ආරම්භ කර තිබෙනවා.\nඊයේ රාත්‍රියේ මෙම ඝාතනය සිදුව ඇති අතර මියගොස් ඇත්තේ එක්දරු පියෙකු බවයි හිරු වාර්තාකරු සඳහන් කළේ.\nසිද්ධියට සම්බන්ධ සැකකරු මේ වන විට ප්‍රදේශයෙන් පලාගොස් ඇති අතර ඔහු අත්අඩංගුවට ගැනීමට මෙහෙයුමක් ක්‍රියාත්මක බව පොලිසිය ප්‍රකාශ කළා.\nමියගිය පුද්ගලයා තම මව බැලීම සදහා ඊයේ මුන්දලම කරිකට්ටිය ප්‍රදේශයේ පිහිටි නිවසට පැමිණ තිබෙනවා.\nඑහිදි මවගේ නිවසේ ඇගේ අනියම් පෙම්වතා බව කියන පුද්ගලයා සිට ඇති අතර එම අවස්ථාවේ ඔහු සහ පුත්‍රයා අතර  ඇතිවු බහින්බස්වීමක් දුරදිග ගොස් මෙම ඝාතනය සිදුව ඇති බවයි පොලිසිය පැවසුවේ.\nසැකකරු මීට පෙරද විවිධ ඝාතන සිද්ධීන්වලට සම්බන්ධ අයෙකු බවට ද පොලිසියට තොරතුරු වාර්තා වී තිබෙනවා.",
       "URL": "https://www.hirunews.lk/285474/65-හැවිරිදි-කතගේ-අනියම්-පෙම්වතා-28-හැවිරිදි-පුතු-මරයි",
       "Category": "Local News",
       "Parent URL": "https://www.hirunews.lk/local-news.php?pageID=1618"
}