{
       "Source": "hirunews",
       "Timestamp": "Saturday, 12 June 2021 - 14:53",
       "Headline": "දක්ෂිණ අධිවේගයේ පින්නදූව පිවිසුමේ CCTV දර්ශන පොලීසියට ලබා දෙන්නැයි අධිකරණ නියෝගයක්",
       "News Content": "පසුගිය 5 වනදා සහ 7 වනදා දක්ෂිණ අධිවේගී මාර්ගයේ පින්නදූවෙන් පිටවූ වාහනවල තොරතුරු ඇතුළත් සී සී ටී වී දර්ශන, ගාල්ල කොට්ඨාශ අපරාධ විමර්ශන අංශයට ලබා දෙන ලෙස අධිකරණය නියෝග කර තිබෙනවා.\nඒ, හිරු ප්‍රවෘත්ති තුළින් අනාවරණ කළ, බස්නාහිර පළාතෙන් විශාල පිරිසක් ගාල්ලට පැමිණ එන්නත් ලබා ගැනීමේ සිද්ධියට අදාළවයි.\nගාල්ල දිස්ත්‍රික් සෞඛ්‍ය සේවා කාර්යාලයේදී මෙලෙස කොවිෂීල්ඩ් එන්නතේ දෙවන මාත්‍රාව ලබාදුන් බවට ප්‍රදේශවාසීන් චෝදනා කළ අතර, පසුව ඒ සම්බන්ධයෙන් හිරු ප්‍රවෘත්ති තුළින් දිගිනි දිගටම අනාවරණ කළා.\nඅනතුරුව පරීක්ෂණයක් ආරම්භ කළ ගාල්ල කොට්ඨාශ අපරාධ විමර්ශන අංශය අධිකරණයට කරුණු වාර්තා කරමින් මෙලෙස සී.සී.ටී.වී. දර්ශන ලබාගැනීමට බලාපොරොත්තු වන බව ප්‍රකාශ කළා.",
       "URL": "https://www.hirunews.lk/274112/දක්ෂිණ-අධිවේගයේ-පින්නදූව-පිවිසුමේ-cctv-දර්ශන-පොලීසියට-ලබා-දෙන්නැයි-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1889"
}