{
       "Source": "hirunews",
       "Timestamp": "Saturday, 21 October 2017 - 13:28",
       "Headline": "හබරණ - තිඹිරිගස්වැව ප්‍රදේශයේ ගොවීන් පිරිසක් අසරණ තත්වයක",
       "News Content": "හබරණ - තිඹිරිගස්වැව ප්‍රදේශයේ ඉඩමක වසර 30 ක් සඳහා පදිංචිකළ ගොවීන් පිරිසක් හදිසියේ ඉවත් කරන බවට දැනුම්දීම නිසා අසරණ වීමේ පුවතක් හිරු ප්‍රවෘත්ති අංශය වෙත වාර්තාවුණා.\nඑම ගොවීන් පවසන්නේ 2014 වර්ෂයේ තමන්ට වගා කටයුතු කරගනිමින් වසර 30 ක කාලයක් ගිවිසුමකට යටත්ව මෙම ස්ථානයේ ජීවත්වීමට ලිඛිත අවසරයක් ලබාදී ඇති බවයි.\nකෙසේ වෙතත් අධිකරණයේ පෙනී සිටින ලෙස පවසමින් පදිංචි ස්ථානවලින් ඉවත්වන ලෙස දන්වා වනසංරක්ෂණ දෙපාර්තමේන්තුව මෙම ගොවීන්ට ලිපි යොමුකර ඇති බවයි වාර්තාවන්නේ.",
       "URL": "https://www.hirunews.lk/174073/හබරණ-තිඹිරිගස්වැව-ප්‍රදේශයේ-ගොවීන්-පිරිසක්-අසරණ-තත්වයක",
       "Category": "Local News",
       "Parent URL": "https://www.hirunews.lk/local-news.php?pageID=4260"
}