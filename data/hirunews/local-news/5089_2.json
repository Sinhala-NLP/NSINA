{
       "Source": "hirunews",
       "Timestamp": "Thursday, 14 April 2016 - 17:08",
       "Headline": "ගලේවෙල අවුරුදු සාදයක ගැටුමකින් පස් දෙනෙකු රෝහලේ",
       "News Content": "ගලේවෙල - බම්බාව ප්‍රදේශයේ පැවති අවුරුදු සාදයක් අතරතුර ඇතිවු ගැටුමකින් පුද්ගලයින් පස් දෙනෙකු තුවාල ලබා රෝහල් ගතකර තිබෙනවා.\nතුවාලකරුවන් ගලේවෙල ප්‍රාදේශීය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා දඹුල්ල මූලික රෝහලට මාරුකර යවා ඇති බවයි හිරු ප්‍රාදේශීය වාර්තාකරු සඳහන් කළේ.\nඔවුන්ගෙන් තුන් දෙනෙකුගේ තත්ත්වය බරපතල බවයි රෝහල් ප්‍රකාශකයෙකු සඳහන් කළේ.\nසාදය අතරතුර ඇතිවු බහින්බස්වීමක් දුරදිගයාමත් සමඟ එක් පුද්ගලයෙකු මෙලෙස කඩුවකින් පහරදී ඇති බවයි වාර්තා වන්නේ.",
       "URL": "https://www.hirunews.lk/130856/ගලේවෙල-අවුරුදු-සාදයක-ගැටුමකින්-පස්-දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5089"
}