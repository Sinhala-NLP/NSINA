{
       "Source": "hirunews",
       "Timestamp": "Sunday, 11 October 2020 - 11:04",
       "Headline": "කුඩා ලෝකාන්ත පරිශ්‍රයේ සංචාරක කූඩාරම් ඉදිකිරීම තහනම්",
       "News Content": "පිටමාරුව - කුඩා ලෝකාන්ත පරිශ්‍රයේ සංචාරක කූඩාරම් ඉදිකිරීම මුළුමනින්ම තහනම් කර තිබෙනවා.\nමීගහකිවුල ප්‍රාදේශීය සභාව මෙම තීරණය ගෙන ඇත්තේ සිදුවන පරිසර විනාශය සැළකිල්ලට ගනිමින්.\nතාවකාලිකව ඉදිකරන මෙම සංචාරක කූඩාරම්වල නවාතැන්ගැනීමට පැමිණෙන පුද්ගලයින් ගෙන එනු ලබන දිරාපත් නොවන ද්‍රව්‍ය පරිසරයට එක්කිරීම හේතුවෙන් එම ප්‍රදේශය ආශ්‍රිත පරිසරය විශාල වශයෙන් හානියට ලක්ව තිබෙනවා.\nඑමෙන්ම අදාළ ස්ථානවල මත්පැන් පානය කරන සංචාරක පිරිස්ද වැඩි වශයෙන් සිටීම සහ සංචාරක පිරිස්වලට බාධාවන ලෙසට ඔවුන් හැසිරෙන බවටද පැමිණිලි ලැබී ඇති බවයි වාර්තාවන්නේ.",
       "URL": "https://www.hirunews.lk/252282/කුඩා-ලෝකාන්ත-පරිශ්‍රයේ-සංචාරක-කූඩාරම්-ඉදිකිරීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2397"
}