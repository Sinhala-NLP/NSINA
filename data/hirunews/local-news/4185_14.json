{
       "Source": "hirunews",
       "Timestamp": "Wednesday, 06 December 2017 - 8:46",
       "Headline": "මහින්ද එන අද සාකච්ඡාවට ඒකාබද්ධයේ සියල්ලන්",
       "News Content": "හිටපු ජනාධිපති මහින්ද රාජපක්ෂගේ ප්‍රධානත්වයෙන් ඒකාබද්ධ විපක්ෂය නියෝජනය කරන පක්ෂවල නායකයින් සහ එහි ප්‍රබලයින් සහභාගිවූ විශේෂ සාකච්ඡාවක් ඊයේ රාත්‍රියේ පැවැත්වුණා.\nඒ හිටපු ජනාධිපතිවරයාගේ විජේරාමේ පිහිටි නිල නිවසේදීයි.\nඑහිදී ඉදිරි පළාත්පාලන ඡන්දයට තරඟ කිරීම සහ නාම යෝජනා සම්බන්ධයෙන් සාකච්ඡා කර තිබෙනවා.\nමේ අතර, හිටපු ජනාධිපති මහින්ද රාජපක්ෂගේ ප්‍රධානත්වයෙන් ඒකාබද්ධ විපක්ෂයේ තවත් සාකච්ඡාවක් පාර්ලිමේන්තු සංකීර්ණයේදී අද පැවැත්වෙනවා.\nඑහිදී ඉදිරි පළාත් පාලන ඡන්ද විමසීමේ නාම යෝජනා භාර දීම සම්බන්ධයෙන් අවසන් තීරණයකට එළඹීමට නියමිතයි.\nදිස්ත්‍රික් මට්ටමින් ඉදිරියේදී පැවැත්වීමට නියමිත ජන හමු සම්බන්ධයෙන් ද මෙහිදී අවධානය යොමුකෙරෙන බවයි ඒකාබද්ධ විපක්ෂය නියෝජනය කරන මන්ත්‍රීවරුන් ප්‍රකාශ කළේ.\nඅද පැවැත්වෙන සාකච්ඡාව සඳහා ඒකාබද්ධ විපක්ෂය නියෝජනය කරන සියලූම මන්ත්‍රීවරුන්ට සහභාගි වන ලෙස ද දැනුම් දී තිබෙනවා.",
       "URL": "https://www.hirunews.lk/177688/මහින්ද-එන-අද-සාකච්ඡාවට-ඒකාබද්ධයේ-සියල්ලන්",
       "Category": "Local News",
       "Parent URL": "https://www.hirunews.lk/local-news.php?pageID=4185"
}