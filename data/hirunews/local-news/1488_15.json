{
       "Source": "hirunews",
       "Timestamp": "Friday, 17 December 2021 - 7:45",
       "Headline": "යුගදනවි පෙත්සම් විභාගය අදත් - ජවිපෙන් අනතුරු ඇඟවීමක් (වීඩියෝ)",
       "News Content": "රටට අවාසිදායක පාර්ලිමේන්තුව පවා දැනුවත් නො කර අත්සන් තැබූ යුගදනවි බලාගාර ගිවිසුම අනිවාර්යයෙන්ම අවලංගු කළ යුතු බව ජනතා විමුක්ති පෙරමුණේ දේශපාලන මණ්ඩල සභික කේ.ඩී. ලාල්කාන්ත පවසනවා.\nමහනුවර ප්‍රදේශයේ ඊයේ පැවති සංවාදශීලි ජන හමුවකට එක්වෙමින් ඔහු  කියා සිටියේ, එය අවලංගු කිරීම සඳහා තවමත් හැකියාවක් පවතින බවයි.\nමේ අතර යුගදනවි බලාගාර ගිවිසුමට එරෙහි පෙත්සම් පිළිබඳ වැඩිදුර විභාගය අද උදෑසන යළි ආරම්භ කිරීමට නියමිතයි.\nඊයේ දිනයේදී පෙත්සම් විභාගය ආරම්භ කෙරුණු අතර එය අගවිනිසුරු ජයන්ත ජයසූරිය, බුවනෙක අලු‍විහාරේ, ප්‍රියන්ත ජයවර්ධන, විජිත් මලල්ගොඩ සහ එල්.ටී.බී දෙහිදෙණිය යන පංච පුද්ගල විනිසුරු මඩුල්ල ඉදිරියේ විභාගයට ගැණුනා.",
       "URL": "https://www.hirunews.lk/291286/යුගදනවි-පෙත්සම්-විභාගය-අදත්-ජවිපෙන්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1488"
}