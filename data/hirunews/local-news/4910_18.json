{
       "Source": "hirunews",
       "Timestamp": "Tuesday, 23 August 2016 - 18:16",
       "Headline": "අතීත අත්දැකීම් ආදර්ශයක් කරගත යුතු බව හිටපු ජනපති කියයි",
       "News Content": "ආණ්ඩුවේ වැඩපිළිවෙල පරාජය කිරීම සඳහා වමේ දේශපාලනයේ අතීත අත්දැකීම් ආදර්ශයක් කරගත යුතු බව හිටපු ජනාධිපති මහින්ද රාජපක්ෂ ප්‍රකාශ කළා.\nලංකා සමසමාජ පක්ෂයේ නායකයෙකු වන දිවංගත ආචාර්ය එන්.එම්. පෙරේරාගේ 37 වන ගුණ සමරු උත්සවයට කොළඹදී එක්වෙමිනුයි හිටපු ජනාධිපතිවරයා මේ බව සඳහන් කළේ.\nමෙහි අනුස්මරණ දේශනය ලංකා සමසමාජ පක්ෂයේ ප්‍රධාන ලේකම් මහාචාර්ය තිස්ස විතාරණ සිදුකළ අතර, එහි මුලසුන දැරුවේ මහාචාර්ය කාලෝ ෆොන්සේකායි.",
       "URL": "https://www.hirunews.lk/141325/අතීත-අත්දැකීම්-ආදර්ශයක්-කරගත-යුතු-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4910"
}