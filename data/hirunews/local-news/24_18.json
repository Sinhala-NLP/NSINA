{
       "Source": "hirunews",
       "Timestamp": "Sunday, 17 September 2023 - 11:34",
       "Headline": "05 දෙනෙකු රෝහලට යැවූ ඒක පාර්ශවීය ප්‍රේමය",
       "News Content": "ඒක පාර්ශ්වීය පෙම් සබදතාවයකට තරුණිය හා ඇගේ දෙමව්පියන් කමැත්ත පල නොකිරීම නිසා යාපනයේ තාවඩි ප්‍රදේශයේ නිවසකට එල්ල වූ පෙට්‍රල් බෝම්බ ප්‍රහාරයකින් පස් දෙනෙකු තුවාල ලබා 16 දා යාපනය ශීක්ෂණ රෝහලට ඇතුළත් කොට තිබෙනවා.\nයාපනයේ තාවඩි වන්නිසිංහම් පාරේ පිහිටි මෙම නිවසේ සිටි තරුණියක් පිළිබදව යාපනයේ උරුම්පිරායී ප්‍රදේශයේ තරුණයෙකුට සිතක් පහල වී ඇති බවයි වාර්තා වෙන්නේ.\nතරුණියගෙන් මේ පිළිබදව විමසූ අවස්ථාවේදී ඇය ඊට අකැමති වී ඇති අතර පසුව එම තරුණයා තරුණියගේ දෙමව්පියන්ගෙන් ඉල්ලීමක් කරමින් තරුණිය විවාහ කොට දෙන ලෙස යෝජනා කොට තිබෙනවා.\nඑම යෝජනාවටද සියළු දෙනා විරුද්ධ වීමෙන් පසුව තරුණයාගේ යහලුවන් පිරිසක් සමග පැමිණ එම නිවසට පෙට්‍රල් බෝම්බ ප්‍රහාරයක් එල්ල කොට තඇති බවයි වාර්තා වෙන්නේ.\nඑම ප්‍රහාරයෙන් නිස නිවසේ සිටි පස් දෙනෙකු පිළිස්සුම් තුවාල ලබා ඇති අතර නිවසටද නිවසේ නතර කොට තිබූ ත්‍රී රෝද රථයකට හා යතුරු පැදියකටද අලාභ හානි සිදුව තිබෙනවා.\nසිද්ධිය සම්බන්ධයෙන් මෙතෙක් කිසිවෙකුත් අත් අඩංගුවට ගෙන නොමැති අතර යාපනය පොලීසිය සිද්ධිය සම්බන්ධයෙන් පරික්ෂණ පවත්වා ගෙන යනු ලබනවා.",
       "URL": "https://www.hirunews.lk/348541/05-දෙනෙකු-රෝහලට-යැවූ-ඒක-පාර්ශවීය-ප්‍රේමය",
       "Category": "Local News",
       "Parent URL": "https://www.hirunews.lk/local-news.php?pageID=24"
}