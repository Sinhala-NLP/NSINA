{
       "Source": "hirunews",
       "Timestamp": "Saturday, 17 September 2016 - 6:46",
       "Headline": "සමන් දේවාල පෙරහරේ අලි කලබලයක්",
       "News Content": "රත්නපුර මහ සමන් දේවාලයේ අවසන් මහ පෙරහර වීථි සංචාරය ආරම්භවීමට පෙර ඇතුන් දෙදෙනෙකු කලබල වීමත් සමඟ ඇති වූ නොසන්සුන්කාරී තත්ත්වයක් හට ගත්තා.\nඑහිදී ඇති වූ තෙරපීමෙන් තුවාල ලැබූ පුද්ගලයින් 12 දෙනෙකු රත්නපුර මහ රෝහලට ඇතුළත් කර තිබෙනවා.\nකෙසේ වෙතත්, රෝහල් ආරංචි මාර්ග සදහන් කළේ ඔවුන්ගේ තත්ත්වය බරපතල නොවන බවයි.\nමේ දිනවල පවතින දැඩි උණුසුම් කාලගුණ තත්ත්වය දරා ගත නොහැකි වීම නිසා ඇතුන් දෙදෙනා මෙලෙස නොසන්සුන්කාරී වී ඇති බවයි එම ස්ථානයේ සිටි හිරු වාර්තාකරුවන් සදහන් කළේ.\nඇති වූ එම කලබලකාරී තත්ත්වය නිසා පෙරහර ආරම්භය පැය දෙකකට ආසන්න කාලයක් ප්‍රමාද වී තිබෙනවා.",
       "URL": "https://www.hirunews.lk/143152/සමන්-දේවාල-පෙරහරේ-අලි-කලබලයක්",
       "Category": "Local News",
       "Parent URL": "https://www.hirunews.lk/local-news.php?pageID=4876"
}