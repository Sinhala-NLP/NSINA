{
       "Source": "hirunews",
       "Timestamp": "Monday, 28 August 2023 - 22:46",
       "Headline": "දියණියට උසුළු විසිළු කළ තරුණයාට පිහි පහරක්",
       "News Content": "තම දියණියට උසුළු විසිළු කිරිම නිසා කෝපයට පත් වි තරුණයෙකුට පිහියකින් ඇන ඝාතනය කිරීම සම්බන්ධයෙන් සොයමින් සිටි සැකකරුවකු අද (28) ග්‍රෑන්ඩ්පාස් පොලිසියට භාර වීමෙන් අනතුරුව අත්අඩංගුවට ගෙන තිබෙනවා.\nඅදාළ සිදුවීමෙන් මිය ගියේ ග්‍රෑන්ඩ්පාස් දෙවැනි නවගම්පුර ප්‍රදේශයේ පදිංචිව සිටි වයස අවුරුදු 21ක් වන තරුණයෙක්.\nමෙම ඝාතනය සිදු කළ පුද්ගලයා තිදරු පියකු වන අතර ඔහු දෙවැනි නවගම්පුර ප්‍රදේශයට කුලී පදනම මත පදිංචිව සිටි පුද්ගලයෙකු බවයි පොලීසිය පැවසුවේ.\nකෙසේ වෙතත් මේ වන විට ඝාතනය සඳහා යොදාගත් උල් පිහිය මෙන්ම සැකකරුට නවාතැන් දුන් මිතුරා ද පොලිසිය මගින් අත්අඩංගුවට ඇති බවයි වාර්තා වන්නේ.",
       "URL": "https://www.hirunews.lk/346450/දියණියට-උසුළු-විසිළු-කළ-තරුණයාට-පිහි-පහරක්",
       "Category": "Local News",
       "Parent URL": "https://www.hirunews.lk/local-news.php?pageID=66"
}