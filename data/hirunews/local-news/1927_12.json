{
       "Source": "hirunews",
       "Timestamp": "Wednesday, 26 May 2021 - 14:49",
       "Headline": "ගිනි ගනිමින් පවතින නෞකාවේ ද්‍රව්‍ය රැගෙන ගිය පුද්ගලයන් සොයා විමර්ශන (වීඩියෝ)",
       "News Content": "ගිනි ගනිමින් තිබෙන එක්ස්ප්‍රස් පර්ල් නෞකාවෙන් මුහුදට වැටුණු රසායන ද්‍රව්‍ය සහ අනෙකුත් භාණ්ඩ රැගෙන ගිය පිරිස් සම්බන්ධයෙන් විමර්ශනයක් ආරම්භ කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nවත්තල - ප්‍රීතිපුර සිට මීගමුව දක්වා වන වෙරළ තීරයට ගොඩගසා තිබියදී මෙම භාණ්ඩ විවිධ පිරිස් රැගෙන යනු ලැබුවා.\nකෙසේ වෙතත් සමුද්‍රීය පරිසර ආරක්ෂණ අධිකාරිය අවස්ථා කිහිපයකදී දැනුම් දුන්නේ සිරුරට අහිතකර බැවින් අදාළ ද්‍රව්‍ය ඇල්ලීමෙන් වළකින ලෙසයි.\nමේ අතර ගිනි ගනිමින් තිබෙන එක්ස්ප්‍රස් පර්ල් නෞකාවෙන් මුහුදට වැටුණු අබලි ද්‍රව්‍ය පාවී එනු ඇති බවට අපේක්ෂා කරන දික්ඕවිට සිට හලාවත දක්වා සහ වැල්ලවත්ත සිට පානදුර දක්වා මුහුදු තීරයේ නාවික හමුදාව විශේෂ ආරක්ෂක වැඩපිළිවෙලක් යොදා තිබෙනවා.\nනාවික හමුදා මාධ්‍ය ඒකකය සඳහන් කළේ සමුද්‍රීය පරිසර ආරක්ෂණ අධිකාරිය සහ වෙරළාරක්ෂක දෙපාර්තමේන්තුවේ ද සහය ඇතිව මෙම ආරක්ෂක වැඩපිළිවෙල ක්‍රියාවට නංවා ඇති බවයි. එ\nසේම පාවී එන ද්‍රව්‍ය පිළිබඳව ද නිරන්තර අවධානයෙන් පසුවන බව නාවික හමුදාව ප්‍රකාශ කළා.",
       "URL": "https://www.hirunews.lk/272504/ගිනි-ගනිමින්-පවතින-නෞකාවේ-ද්‍රව්‍ය-රැගෙන-ගිය-පුද්ගලයන්-සොයා-විමර්ශන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1927"
}