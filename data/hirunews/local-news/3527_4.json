{
       "Source": "hirunews",
       "Timestamp": "Wednesday, 30 January 2019 - 16:08",
       "Headline": "බඹර ප්‍රහාරයකින් පුද්ගලයෙක් මරුට (ඡායාරූප)",
       "News Content": "තලවකැලේ තේ වතු යායකදී බඹර ප්‍රහාරයකට ලක්වූ පුද්ගලයෙකු මියගොස් තිබෙනවා.\nඔහුගේ බිරිඳ ද තුවාල ලබා ලිඳුල රෝහලේ ප්‍රතිකාර ලබන බවයි අප වාර්තාකරු සඳහන් කළේ.\nමෙම යුවළ තම එළවළු කොටුවේ සිටියදී අද දහවල් 12 ට පමණ බඹර ප්‍රහාරය එල්ලවී තිබෙනවා.\nමියගොස් ඇත්තේ 72 හැවිරිදි පුද්ගලයෙක්.\nඑළවළු කොටුව අසල ගසක තිබූ විශාල බඹර කූඩුවක් ඇවිස්සීමෙන් තමන්ට පහරදුන් බව රෝහල්ගතව ප්‍රතිකාර ලබන කාන්තාව ප්‍රකාශකර තිබෙනවා.\nමියගිය පුද්ගලයාගේ පශ්චාත් මරණ පරීක්ෂණය අද පැවැත්වීමට නියමිතයි.\nඡායාරූප - මස්කෙළිය ගාමිණී බණ්ඩාර ඉලංගතිලක",
       "URL": "https://www.hirunews.lk/209360/බඹර-ප්‍රහාරයකින්-පුද්ගලයෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3527"
}