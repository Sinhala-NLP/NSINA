{
       "Source": "hirunews",
       "Timestamp": "Sunday, 23 July 2023 - 21:24",
       "Headline": "ලෝක කුසලානයට කල්තියාම ලක ලෑස්ති වෙන ඉන්දීය ක්‍රීඩා ලෝලීන්",
       "News Content": "2023 ලෝක කුසලාන එක්දින ක්‍රිකට් තරගාවලියේ දින ලංවෙද්දි එහි උණුසුමත් මේවන විට කෙමෙන් කෙමින් වැඩිවෙමින් පවතිනවා.\nතරගාවලිය ලබන ඔක්තෝම්බර් මස 5 වැනිදා අරම්භවීමට සැලසුම් කරන තිබෙනඅතර එහිදී ලොවම අවධානය දිනා ගන්නා ක්‍රිකට් සීතල යුද්ධය වන ඉන්දු -\nපාකිස්ථාන තරගය ඔක්තෝම්බර් 15 වැනිදා පැවැත්වීමට නියමිතව ඇත්තේ ලොව විශාලතම ක්‍රිකට් ක්‍රීඩා පිටිය ලෙසින් සැලකෙන අහමදාබාද්හි නරේන්ද්‍ර මෝදී ක්‍රීඩාංගණයේදීයි.\nමෙම තරගය වෙනුවෙන් ක්‍රිඩා ලෝලීන් කල්තියාම නවාතැන් පහසුකම් අහමදාබාද්හි වෙන්කර ගැනීමට කටයුතු කරද්දී එහි මිල ගණන් ද ඉන්දියානු රුපියල් 50,000සේ සිට ලක්ෂය දක්වා පරාසයක් දක්වා ඉහළ ගොස් ඇති බව ඉන්දීය මාධ්‍ය වාර්තා කරනවා.\nඒ හේතුවේ නිසා ක්‍රීඩා ලෝලීන් හෝටල් අතහැර අහමදාබාද්හි රෝහල්වල ශරීරයේ සම්පූර්ණ පරීක්ෂාවක් සිදුකරගත යුතු බව පවසමින් කාබර වෙන් කර ගැනීමට ද කටයුතු කර තිබෙන අතර එහි මිල ගණන් ද ඉන්දියානු රුපියල් 3,000 සේ සිට 25,000 සතෙක් ඉහල ගොස් ඇති බවයි ඉන්දීය මාධ්‍ය වාර්තා කරන්නේ.",
       "URL": "https://www.hirunews.lk/342275/ලෝක-කුසලානයට-කල්තියාම-ලක-ලෑස්ති-වෙන-ඉන්දීය-ක්‍රීඩා-ලෝලීන්",
       "Category": "Local News",
       "Parent URL": "https://www.hirunews.lk/local-news.php?pageID=158"
}