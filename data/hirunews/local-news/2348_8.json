{
       "Source": "hirunews",
       "Timestamp": "Friday, 06 November 2020 - 12:51",
       "Headline": "නව සාමාන්‍යකරණය යටතේ සඳුදා සිට රටම විවෘත කෙරෙන ලකුණු (වීඩියෝ)",
       "News Content": "නව සාමාන්‍යකරණය යටතේ ලබන සඳුදා(09) සිට බොහෝවිට රටම විවෘත වනු ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nමාධ්‍ය වෙත ප්‍රකාශයක් කරමින් ඔහු සඳහන් කළේ එහිදී සෞඛ්‍ය මාර්ගෝපදේශ පිළිපැදීමට සියල්ලන් පියවර ගත යුතු බවයි.\nඑමෙන්ම නිරෝධායන ඇඳිරි නීතිය ක්‍රියාත්මක ප්‍රදේශවල මේ සති අන්තයේ පොලිස් මාර්ග බාධක යොදා සංචරණ සීමා දැඩිව ක්‍රියාත්මක කරන බව පොලිස් මාධ්‍ය ප්‍රකාශකල නියෝජ්‍ය පොලිස්පති අජිත් රෝහණ ප්‍රකාශ කළා.\nමේ වනවිට බස්නාහිර පළාතේ පොලිස් වසම් 112 ක මෙන්ම කුලියාපිටියල ඇහැලියගොඩ සහ කුරුණෑගල මහ නගර සභා බලප්‍රදේශවල නිරෝධායන ඇදිරි නීතිය ක්‍රියාත්මකයි.\nඑමෙන්මල ගතවූ පැය 24 ක කාලය තුළ නිරෝධායන ඇඳිරි නීතිය කඩකළ පුද්ගලයින් 139 දෙනෙකු අත්අඩංගුවට ගත් අතරල රථවාහන 26 ක් පොලිස් භාරයට ගත් බව පොලිස් මාධ්‍ය ප්‍රකාශකල නියෝජ්‍ය පොලිස්පති අජිත් රෝහණ වැඩිදුරටත් කියා සිටියා.\nමේ අතර මුහුණු ආවරණ නොපැළඳ සිටි පුද්ගලයින් 18 දෙනෙකු ද ගත වූ පැය 24 තුළ අත්අඩංගුවට ගෙන තිබෙනවා.\nනිරෝධායන ඇදිරි නීති කාලය තුළ තම පොලිස් නාමය භාවිත කරමින් සිවිල් පුද්ගලයින් දෙදෙනෙකු යතුරුපැදියකින් ප්‍රවාහනය කළ ගල්කිස්ස පොලීසියේ කොස්තාපල්වරයෙකුගේ වැඩ තහනම් කිරීමට ගල්කිස්ස ප්‍රදේශය භාර ජ්‍යෙෂ්ඨ පොලිස් අධිකාරිවරයා පියවර ගෙන තිබෙනවා.\nමේ අතරල බදුල්ල - කැප්පෙටිපොල ආර්ථික මධ්‍යස්ථානය අද නැවතත් විවෘත කිරීමත් සමඟ එහි තොග වෙළඳාම් කටයුතු සාමාන්‍ය පරිදි සිදුව තිබෙනවා.\nමේ අතර ජාතික හැඳුනුම්පතේ අදාළ කරුණු සහතික කිරීම සඳහා පුද්ගලයින් ලියාපදිංචි කිරීමේ දෙපාර්තමේන්තුව ඔන්ලයින් සේවාවක් ආරම්භ කර තිබෙනවා.\nඑම දෙපාර්තමේන්තුවේ කොමසාරිස් ජනරාල් වියානි ගුණතිලක හිරු ප්‍රවෘත්ති අංශයට සඳහන් කළේ ඒ සඳහා අවසරලත් ආයතනවලට ලියාපදිංචි විය හැකි බවයි.\nමේ අතර බේරුවල ප්‍රාදේශීය ලේකම් කොට්ඨාශයේ සියලු ග්‍රාම සේවා වසම්වල නිරෝධායන වන පවුල් සඳහා ආධාර බෙදාදීම අද සිදුකෙරුණු බව බේරුවල ප්‍රාදේශීය ලේකම් කේ.පී.පී.චතුර මල්රාජ් කියා සිටියා.",
       "URL": "https://www.hirunews.lk/254129/නව-සාමාන්‍යකරණය-යටතේ-සඳුදා-සිට-රටම-විවෘත-කෙරෙන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2348"
}