{
       "Source": "hirunews",
       "Timestamp": "Friday, 07 July 2023 - 12:10",
       "Headline": "කාසියේ වාසිය ලංකාවට",
       "News Content": "ලබන ඔක්තෝම්බර් මාසයේ ඉන්දියාවේ පැවැත්වෙන එක්දින ලෝක කුසලානයට සුදුසුකම් ලබා සිටින ශ්‍රී ලංකා කණ්ඩායම සහ බටහිර ඉන්දීය කොදෙව් කණ්ඩායම අතර තරගය අද (07) හරාරේහිදී පැවැත්වෙනවා.\nඑහිදී කාසියේ වාසිය දිනා ගැනීමට ශ්‍රී ලංකා ලංකාවට හැකි වී ඇති අතර ඔවුන් පළමුවෙන් පන්දුවට පහර දීමට ඉන්දීය කොදෙව්න්ට අවස්ථාව ලබා දී ඇති බවයි වාර්තා වන්නේ.\nමෙහිදී ශ්‍රී ලංකා කණ්ඩායමේ වෙනස්කම් දෙකක් සිදු වී තිබෙනවා.\nසුදුසුකම් ලැබීමේ තරගවලදී කොදෙව් කණ්ඩායමට මෙවර ලෝක කුසලාන තරගාවලියට පිවිසීමේ වරම් අහිමි වුණා.\nඅද (07) පැවැත්වෙන තරගයට කොදෙව් ප්‍රබල වේග පන්දු යවන ක්‍රීඩකයින් වන ජේසන් හෝල්ඩර් සහ අල්සාරි ජෝෂප් සහභාගි වන්නේ නැහැ.\nමේ අතර ස්කොට්ලන්තයේ බලාපොරොත්තු බිඳ දමමින් ලෝක කුසලාන තරගාවලියට සුදුසුකම් ලැබීමට නෙදර්ලන්තය ඊයේ (07) සමත්වුණා.\nපළමුව පන්දුවට පහරදුන් ස්කොට්ලන්තය නියමිත පන්දු වාර 50 අවසානයේ කඩුලු 9ක් දැවී ලකුණු 277ක් රැස් කළා.\nඑම ඉලක්කය නෙදර්ලන්තය විසින් කඩුලු හයක් දැවී සපුරා ගත්තේ පන්දු වාර 42යි පන්දු 5ක් තුළදියි.",
       "URL": "https://www.hirunews.lk/340318/කාසියේ-වාසිය-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=207"
}