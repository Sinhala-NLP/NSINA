{
       "Source": "hirunews",
       "Timestamp": "Saturday, 04 June 2016 - 15:19",
       "Headline": "අයවැය හිඟය 3.5 දක්වා අඩු කරගැනීමට අපේක්ෂා",
       "News Content": "ජාත්‍යන්තර මූල්‍ය අරමුදලේ ඇමරිකානු ඩොලර් බිලියන 1.5 ක විස්තීර්ණ ණය පහසුකම අනුමත වීම තුළින් 2020 වසර වනවිට සමස්ත අයවැය හිඟය දළදේශීය නිෂ්පාදිතයේ ප්‍රතිශතයක් ලෙස සියයට 3.5 දක්වා අඩුකරගැනීමට මහබැංකුව බලාපොරොත්තුවනවා.\nඅදාළ ණය මුදල අනුමත වීමෙන් පසු නිවේදනයක් නිකුත් කරමින් මහ බැංකුව පවසන්නේ රාජ්‍ය ණය වගකීම් සඳහා මෙන්ම ගෙවුම් තුලනය වෙත ඇති පීඩනය ලිහිල් කරගැනීම සඳහා පුළුල් ප්‍රතිසංස්කරණ හඳුන්වා දෙන බවයි.\nවිදේශ සංචිත ක්‍රමානුකූලව ඉහළ නංවා, උද්ධමනය මැදි තනි අගයක පවත්වා ගෙන යෑමට අපේක්ෂා කරන බවද මහ බැංකුව ප්‍රකාශ කළා.",
       "URL": "https://www.hirunews.lk/134777/අයවැය-හිඟය-3-5-දක්වා-අඩු-කරගැනීමට-අපේක්ෂා",
       "Category": "Local News",
       "Parent URL": "https://www.hirunews.lk/local-news.php?pageID=5020"
}