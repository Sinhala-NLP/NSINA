{
       "Source": "hirunews",
       "Timestamp": "Friday, 10 March 2023 - 22:20",
       "Headline": "දුම්රිය වැසිකිළියක් තුළ දමාගිය දින 10ක බිළිඳෙකු සොයා ගැනේ",
       "News Content": "දින 10ක් වයසැති බිළිදෙකු කොළඹ කොටුව දුම්රිය ස්ථානයේ නවතා තිබූ දුම්රියක දමාගොස් තිබියදී සොයාගෙන තිබෙනවා.\nකොළඹ කොටුවේ සිට මඩකළපුව දක්වා ධාවනය වීමට නියමිතව තිබූ මීනගයා දුම්රියේ වැසිකිළියක් තුළ දමා ගොස් සිටියදියි මෙම බිළිඳා ඊයේ රාත්‍රියේ සොයාගනු ලැබුවේ.\nපසුව බිළිඳා රිජ්වේ ආර්යා ළමා රෝහල වෙත යොමු කර තිබෙනවා.\nමේ අතර බාල වයස්කාර දැරියකට කෲර වධ හිංසා සිදුකළ සුළු පියෙකු බකමූණ පොලිසිය විසින් ඊයේ (10) අත්අඩංගුවට ගත් අතර සැකකරු හිගුරක්ගොඩ අධිකරණයට ඉදිරිපත් කිරීමෙන් අනතුරුව ලබන 20 දා දක්වා රක්ෂිත බන්ධනාගාර ගතකරනු ලැබුවා.\nමේ අතර දරුවන්ට සිදු කරන හිංසනයන් සම්බන්ධයෙන් ලඟම ඇති පොලිසියට හෝ සිය අධිකාරියේ 1929 යන කෙටි දුරකථන අංකයට තොරතුරු ලබා දිය හැකි බවයි ජාතික ළමා ආරක්ෂක අධිකාරීයේ සභාපති ආචාර්ය උදය කුමාර අමරසිංහ හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/329586/දුම්රිය-වැසිකිළියක්-තුළ-දමාගිය-දින-10ක-බිළිඳෙකු-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=484"
}