{
       "Source": "hirunews",
       "Timestamp": "Tuesday, 19 July 2022 - 13:41",
       "Headline": "ජනපති අනුප්‍රාප්තිකයා විය යුත්තේ ජ්‍යෙෂ්ඨ දේශපාලකයෙක් - විජේදාස රාජපක්ෂ (වීඩියෝ)",
       "News Content": "රට දේශපාලනික වශයෙන් හා ආර්ථික වශයෙන් ගැඹුරු අර්බුදයකට පත්ව ඉන්න අවස්ථාවක, අවස්ථානුකූලව ප්‍රශ්න විසඳිය හැකි, දේශපාලන දේශපාලන අත්දැකීම් සහිත, පරිනතභාවයක් ඇති, ජාත්‍යන්තරය සමග ගනුදෙනු කළ හැකි, ජ්‍යෙෂ්ඨ දේශපාලන නායකයෙක් අනුප්‍රාප්තික ජනාධිපතිවරයා ලෙස පත් විය යුතු බව අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය, පාර්ලිමේන්තු මන්ත්‍රී විජේදාස රාජපක්ෂ පවසනවා.\nඔහු මේ බව ප්‍රකාශ කළේ ඊයේ (18) හිරු සළකුණ දේශපාලන වැඩසටහනට එක් වෙමින්.\nකෙසේ නමුත් තමා පක්ෂ පක්ෂ පාට අදාළ නැති හෘදය සාක්ෂිය සමග කටයුතු කරන අයෙක් වශයෙන් කටයුතු කරන බවත්, ශ්‍රී ලංකා පොදු ජන පෙරමුණ කොටස් දෙකකට බෙදී කටයුතු කළත් තමා ස්වාධින මන්ත්‍රීවරයෙක් වශයෙන් වසර එකහමාරක් ම කටයුතු කරන බැවින් තමාගේ ඡන්දයට පොහොට්ටුවේ බෙදීම් අදාළ නොවන බවත්, තමා විසින් පෙර සඳහන් කළ ගුණාංග ඇතුලත් අපේක්ෂකයෙක් ජනාධිපති අනුප්‍රාප්තිකයා විය යුතු යැයි තමා විශ්වාස කරන බවත් අමාත්‍යවරයා ප්‍රකාශ කළා.",
       "URL": "https://www.hirunews.lk/310393/ජනපති-අනුප්‍රාප්තිකයා-විය-යුත්තේ-ජ්‍යෙෂ්ඨ-දේශපාලකයෙක්-විජේදාස-රාජපක්ෂ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1008"
}