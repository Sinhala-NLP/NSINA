{
       "Source": "hirunews",
       "Timestamp": "Sunday, 27 December 2015 - 8:29",
       "Headline": "ආණ්ඩුව බය වෙලා",
       "News Content": "ආණ්ඩුව පළාත් පාලන මැතිවරණය කල් දැමීමට සූදානම් වන්නේ ඒකාබද්ධ විපක්ෂය සමඟ මුහුණට මුහුණ සටනක් ගෙන යාමේ නොහැකියාව නිසා බව මහජන එක්සත් පෙරමුණේ නායක, පාර්ලිමේන්තු මන්ත්‍රී දිනේෂ් ගුණවර්ධන පවසනවා.\nහිරු ප්‍රවෘත්ති අංශය සිදුකළ විමසීමකදී ඔහු කියා සිටියේ රජය අනිවාර්යයෙන්ම ප්‍රකාශ කළ පරිදි මැතිවරණය පැවැත්විය යුතු බවයි.\nපළාත් පාලන මැතිවරණය එළැඹෙන අප්‍රේල් මාසයට ප්‍රථම පවත්වන බවට අග්‍රාමාත්‍යවරයා පසුගියදා පාර්ලිමේන්තුවේදී සිදුකළ ප්‍රකාශය ඉටුකරනවාද යන්න තමන් බලා සිටින බවයි ජනතා විමුක්ති පෙරමුණේ නායක අනුර කුමාර දිසානායක සඳහන් කළේ.\nමේ අතර, ඒකාබද්ධ විපක්ෂය නියෝජනය කරන පිවිතුරු හෙළ උරුමයේ නායක, පාර්ලිමේන්තු මන්ත්‍රී උදය ගම්මන්පිල කියා සිටියේ පළාත් පාලන මැතිවරණය කල් දැමීම ප්‍රජාතන්ත්‍ර විරෝධී සහ පළාත් පාලන නීතිය උල්ලංඝනය කිරීමක් බවයි.",
       "URL": "https://www.hirunews.lk/122854/ආණ්ඩුව-බය-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=5233"
}