{
       "Source": "hirunews",
       "Timestamp": "Thursday, 12 November 2020 - 15:24",
       "Headline": "මුතුරාජවෙල හා පුත්තලම පරිසර හානි සම්බන්ධයෙන් පරිසර ඇමති කරුණු විමසයි",
       "News Content": "මුතුරාජවෙල ගොඩකිරීම හා පුත්තලම දිස්ත්‍රික්කයේ කඩොලාන කපා විනාශ කිරීම සම්බන්ධව නීතිමය පියවර ගන්නා ලෙස පරිසර අමාත්‍ය මහින්ද අමරවීර විසින් පොලීසියට උපදෙස් ලබාදී තිබෙනවා.\nපරිසර අමාත්‍යාංශය සඳහන් කළේ මෙම සිද්ධින් සම්බන්ධයෙන් මෙතෙක් පොලිසිය ක්‍රියාකර නොමැති නිසා අද(12) පැවති රැස්වීමකදී බෝපිටිය සහ පුත්තලම යන පොලිස් ස්ථානවල උසස් නිලධාරීන්ව දැනුවත් කළ බවයි.\nමුතුරාජවෙල අනවසර ගොඩකිරීම් සම්බන්ධව අමාත්‍යවරයා පසුගියදා නිරීක්ෂණ චාරිකාවක නිරතවූ අතර, එහිදී එම ප්‍රදේශයට අපද්‍රව්‍ය බැහැර කරන බවට තොරතුරු වාර්තා වුණා.\nඑසේම පුත්තලම - මුන්දලම විරුත්තෝඬේ ප්‍රදේශයේ අක්කර දෙකක පමණ කඩොලාන කපා විනාශ කළ පුද්ගලයින්  ද මෙතෙක් අත්අඩංගුවට ගෙන නොමැති බවයි අමාත්‍යවරයා සඳහන් කළේ.",
       "URL": "https://www.hirunews.lk/254568/මුතුරාජවෙල-හා-පුත්තලම-පරිසර-හානි-සම්බන්ධයෙන්-පරිසර-ඇමති-කරුණු-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=2336"
}