{
       "Source": "hirunews",
       "Timestamp": "Wednesday, 27 September 2023 - 13:49",
       "Headline": "මන්දපෝෂණය වැඩිම දරුවන් ගම්පහෙන්",
       "News Content": "අති තීව්‍ර ළමා මන්දපෝෂණයෙන් පෙළෙන දරුවන් වැඩිම දිස්ත්‍රික්කය ලෙස ගම්පහ දිස්ත්‍රික්කය හදුනාගෙන ඇති බව කොළඹ මහ නගර සභාවේ ප්‍රධාන වෛද්‍ය නිලධාරි රුවන් විජේමුණි පවසනවා.\nමේ වසරේදී එම දිස්ත්‍රික්කයෙන් එවැනි ළමයින් 1439 ක් හදුනාගෙන ඇති බවයි කොළඹ දිස්ත්‍රික් කමිටු රැස්වීමේදී අදහස් දක්වමින් ඔහු ප්‍රකාශ කර තිබුණේ.\nකොළඹ දිස්ත්‍රික්කයෙන් මන්දපෝෂණ ළමයින් 320 දෙනෙක් වාර්තා වී ඇති අතර ඔවුන්ගෙන් වැඩිපිරිසක් උතුරු කොළඹ සහ මැද කොළඹින් වාර්තා වී තිබෙනවා.\nමේ අතර, කොළඹ දිස්ත්‍රික්කයේ මන්දපෝෂණයෙන් පෙළෙන දරුවන් සදහා ප්‍රාදේශීය සෞඛ්‍ය අංශ පවත්වන සායනවලට මව්වරුන් දරුවන් රැගෙන නොයන තත්ත්වයක් නිර්මාණය වී ඇති බවද දිස්ත්‍රික් කමිටු රැස්වීමේදී අනාවරණ වුණා.\nඊට ප්‍රධාන හේතුව ප්‍රවාහන වියදම් ඉහළ යාම බවටයි ප්‍රාදේශීය සෞඛ්‍ය සේවා අධ්‍යක්ෂ, වෛද්‍ය චන්දන ගජනායක ප්‍රකාශ කර ඇත්තේ.\nපිළියමක් ලෙස සායනවලට නොඑන මවුවරුන්ට ප්‍රවාහන දීමනාවක් ලබාදීමට අවශ්‍ය කටයුතු මේ වන විට රතු කුරුස සංවිධානයේ සහායෙන් සැළසුම් කර ඇති බවද ඔහු එහිදී වැඩිදුරටත් සදහන් කළා.\nඔහු වැඩිදුරටත් සඳහන් කළේ පසුගිය වසර 07 සාපේක්ෂව මෙරට වාර්ෂික දරු උපත් සංඛ්‍යාව සියයට 11 යි දශම 06ක් දක්වා පහළ ගොස් ඇති බවයි.",
       "URL": "https://www.hirunews.lk/349548/මන්දපෝෂණය-වැඩිම-දරුවන්-ගම්පහෙන්",
       "Category": "Local News",
       "Parent URL": "https://www.hirunews.lk/local-news.php?pageID=4"
}