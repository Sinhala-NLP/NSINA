{
       "Source": "hirunews",
       "Timestamp": "Wednesday, 29 December 2021 - 12:54",
       "Headline": "මීගමුවේ කඩොලාන රක්ෂිතයේ අනවසර ගොඩකිරීම් තාවකාලික ව අත්හිටවෙයි",
       "News Content": "මීගමුව - කඩොලාන කැලේ ප්‍රදේශයේ යෝජිත කඩොලාන රක්ෂිතයක් මැදින් මාර්ගයක් ඉදිකිරීම සඳහා අනවසර ගොඩ කිරීමක් සිදු වන බවට කලපු සංවර්ධන අධිකාරිය චෝදනා කරනවා.\nඑහි සභාපති රමේෂ් නිලංග සඳහන් කළේ, ඒ පිළිබඳ ආදාළ ආයතන වෙත පැමිණිලි කළ ද එම ගොඩකිරීම අත්හිටුවීමට මෙතෙක් පියවර ගෙන නො මැති බවයි.\nඅප මේ සම්බන්ධයෙන් වෙරළ සංරක්ෂණ දෙපාර්තමේන්තුවෙන් කළ විමසීමක දී එහි ගම්පහ දිස්ත්‍රික් සහකාර අධ්‍යක්ෂක යූ.එච් වන්නිනායක කියා සිටියේ, මෙම ගොඩකිරීම සඳහා කිසිදු අවසරයක් ලබා දී නොමැති බවයි.\nඒ සම්බන්ධයෙන් විමර්ශනයක් කර ඉදිරි පියවර ගන්නා තෙක් මෙම ගොඩකිරීම අත්හිටුවන බව ද ඔහු ප්‍රකාශ කළා.",
       "URL": "https://www.hirunews.lk/292464/මීගමුවේ-කඩොලාන-රක්ෂිතයේ-අනවසර-ගොඩකිරීම්-තාවකාලික-ව-අත්හිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1463"
}