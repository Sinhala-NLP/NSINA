{
       "Source": "hirunews",
       "Timestamp": "Friday, 10 December 2021 - 20:26",
       "Headline": "මෙරටට එන ගුවන් මගීන්ට සෞඛ්‍ය අමාත්‍යාංශයෙන් විශේෂ නිවේදනයක්",
       "News Content": "ගුවන් තොටුපළ හරහා ශ්‍රී ලංකාවට පැමිණෙන සියලුම සංචාරකයින් මෙරටට ඇතුළුවීමට පෙර අනිවාර්යයෙන් මාර්ගගත (online) සෞඛ්‍ය ප්‍රකාශ පත්‍රය පුරවා අදාළ ලියකියවිලි වෙබ් අඩවිය වෙත උඩුගත කළ යුතු බව සෞඛ්‍ය සේවා අධ්‍යක්ෂ ජනරාල්වරයා නිවේදනයක් නිකුත් කරමින් සඳහන් කරනවා.\nඒ අනුව එම සෞඛ්‍ය ප්‍රකාශ පත්‍රය තුළ එන්නත් කිරීමේ වාර්තාව, විදේශ ගමන් බලපත්‍රයේ පූර්ව කොවිඩ් 19 සෘණ පරීක්ෂණ වාර්තා දත්ත පිටුව ආදිය ද ඊට ඇතුළත් වීම අනිවාර්යයි.\nඑමෙන්ම මගීන්ට නිකුත් කරන ලද QR කේතය (ජංගම දුරකථනයෙන්/දෘඪ පිටපත) ද රැගෙන පැමිණීම ද අනිවාර් ය කර තිබෙනවා.\nමෙම නීතිය 2022 ජනවාරි මස 01 වැනි දින සිට ක්‍රියාත්මක කෙරෙනු ඇති.",
       "URL": "https://www.hirunews.lk/290638/මෙරටට-එන-ගුවන්-මගීන්ට-සෞඛ්‍ය-අමාත්‍යාංශයෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1503"
}