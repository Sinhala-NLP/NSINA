{
       "Source": "hirunews",
       "Timestamp": "Tuesday, 03 May 2016 - 12:59",
       "Headline": "සෞඛ්‍ය අමාත්‍යාංශයේ ආහාර පාලනයට චක්‍රලේඛයක්",
       "News Content": "සෞඛ්‍ය අමාත්‍යාංශයට අදාළ සියලූ රැස්වීම් සහ වැඩමුළු අවස්ථාවලදී ලබාදෙන අහාරය, හිතකර ආහාර වේලක් විය යුතු බවට චක්‍රලේකයක් නිකුත් කර තිබෙනවා.\nකොළඹ අද පැවති මාධ්‍ය හමුවකදී සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල ප්‍රකාශ කළේ සෞඛ්‍ය අමාත්‍ය රාජිත සේනාරත්නගේ උපදෙස් අනුව තමන් ඊයේ මෙම චක්‍රලේඛය නිකුත් කළ බවයි.\nවෙළදපොළේ පවතින බීම වර්ගවල ඇති සීනි මට්ටම සඳහා වර්ණ සංකේත යෙදීමේ නව රෙගුලාසි ලබන අගෝස්තු පළවැනිදා සිට ක්‍රියාත්මක වන බව ද අධ්‍යක්ෂ ජනරාල්වරයා මෙහිදී කියා සිටියා.",
       "URL": "https://www.hirunews.lk/132313/සෞඛ්‍ය-අමාත්‍යාංශයේ-ආහාර-පාලනයට-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=5062"
}