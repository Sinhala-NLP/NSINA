{
       "Source": "hirunews",
       "Timestamp": "Sunday, 17 April 2022 - 22:20",
       "Headline": "ඩීසල් - පෙට්‍රල් මිල ඉහළ දමයි (වීඩියෝ)",
       "News Content": "අද (17) මධ්‍යම රාත්‍රියේ සිට වහාම ක්‍රියාත්මක වන පරිදි ලංකා ඉන්දියන් ඔයිල් සමාගම විසින් සියලු ඩීසල් වර්ගවල මිල ඉහළ දමා තිබෙනවා.\nඒ අනුව ඩීසල් ලීටරයක මිල ඉහළ යන්නේ රුපියල් 75කින්.\nමේ අතර, එම සමාගම විසින් අලෙවි කරනු ලබන සියලුම පෙට්‍රල් මිල ගණන් ද ලීටරයක් රුපියල් 35කින් ඉහළ යනු ඇති.\nඒ අනුව සංශෝධිත මිල ගණන් මෙසේයි.\nඅයි.ඕ.සී ඔක්ටේන් (92) පෙට්‍රල් නව මිල රුපියල් 338ක් ලෙස ද, ඔක්ටේන් (95) රුපියල් 367ක් ලෙස ද සටහන් වනවා.\nඔටෝ ඩීසල් ලීටරයක නව මිල රුපියල් 289ක් ලෙස ඉහළ ගොස් තිබෙනවා.\nඑමෙන්ම සුපර් ඩීසල් ලීටරයක මිල රුපියල් 327ක් දක්වා ඉහළ ගොස් ඇත්තේ, නව මිල වැඩිවීම රුපියල් 75කින් වැඩිවීමත් සමගයි.\nප්‍රිමියම් ඩීසල් ලීටරයක මිල ද නව සංශෝධනයකට ලක් වන්නේ, රුපියල් 295ක් ලෙසයි.\nඅයි.ඕ.සී ඔක්ටේන් (92) පෙට්‍රල් පෙර මිල පැවතියේ රුපියල් 303ක් ලෙසයි.\nඑය දැන් රුපියල් රුපියල් 338ක් දක්වා ඉහළ ගොස් තිබෙනවා.\nඔක්ටේන් (95) පෙට්‍රල් ලීටරයක් රුපියල් 367ක් ලෙස සටහන් වනුයේ එහි පෙර මිල රුපියල් 332ක ඉක්මවා යාමත් සමගයි.\nරුපියල් 214ක්ව පැවති ඔටෝ ඩීසල් ලීටරයක නව මිල රුපියල් 289ක් වන අතර සුපර් ඩීසල් ලීටරයක මිල පෙර පැවතියේ රුපියල් 252ක් ලෙසයි.\nප්‍රිමියම් ඩීසල් ලීටරයක මිල රුපියල් 295ක් දක්වා ඉහළ යනුයේ, පෙර මිල රුපියල් 220 ද අභිබවා යමින්.",
       "URL": "https://www.hirunews.lk/302170/ඩීසල්-පෙට්‍රල්-මිල-ඉහළ-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1225"
}