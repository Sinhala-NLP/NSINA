{
       "Source": "hirunews",
       "Timestamp": "Sunday, 14 March 2021 - 17:26",
       "Headline": "මන්නාරම - මැදවච්චිය ප්‍රධාන මාර්ගයේ අනතුරකින් දෙදෙනෙකු මරුට",
       "News Content": "මන්නාරම - මැදවච්චිය ප්‍රධාන මාර්ගයේ වයි හන්දිය ප්‍රදේශයේ අද පස්වරුවේ සිදුවූ රිය අනතුරකින් දෙදෙනෙකු ජීවිතක්ෂයට පත්වුණා.\nඔවුන් පැමිණි යතුරුපැදිය වේගය පාලනය කර ගත නොහැකිව මාර්ගය අසළ තිබූ ගසක වැදීමෙන් මෙම අනතුර සිදුව ඇති බවයි පොලීසිය සඳහන් කළේ.\nමිය ගිය දෙදෙනා අවුරුදු 35 සහ 39 යන වයස්වල පසුවනවා.\nමේ අතර, අනුරාධපුර - විලච්චිය මාර්ගයේ තුනේ කණුව ප්‍රදේශයේදී මාර්ගයේ ගමන් කළ පුද්ගලයෙකු අනතුරට ලක්ව මිය ගොස් තිබෙනවා.\nඅනතුර සිදුකළ වාහනය සොයා පොලීසිය විමර්ශන ආරම්භ කර ඇති බව සඳහන්.",
       "URL": "https://www.hirunews.lk/265314/මන්නාරම-මැදවච්චිය-ප්‍රධාන-මාර්ගයේ-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2089"
}