{
       "Source": "hirunews",
       "Timestamp": "Friday, 30 July 2021 - 15:47",
       "Headline": "ගිනි ගත් නැවේ පරිසර හානිය නිසා කැස්බෑවුන් 417ක් මියගොස් ඇති බව නීතිපති, අධිකරණයට දැනුම් දෙයි",
       "News Content": "එක්ස්ප්‍රස් පර්ල් නෞකාවේ ගින්නෙන් සිදුවූ පරිසර හානිය හේතුවෙන් කැස්බෑවුන් 417 ක්, ඩොල්ෆින් මත්ස්‍යයින් 48 ක් සහ තල්මසුන් 08 දෙනෙකු මියගොස් ඇති බව නීතිපති දෙපාර්තමේන්තුව අද  (30) අධිකරණය හමුවේ කරුණු දැක්වුවා.\nඒ අදාළ නඩුව කොළඹ අතිරේක මහේස්ත්‍රාත් ලෝචනී අබේවික්‍රම හමුවේ අද කැඳවූ අවස්ථාවේදීයි.\nඑහිදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් මාධව තෙන්නකෝන් කියා සිටියේ නෞකාවේ ගින්න හේතුවෙන් විෂ රසායනික ද්‍රව්‍ය හා ඉන්ධන, මුහුදු ජලයට මුසුවී ඇතැයි ද රජයේ රස පරීක්ෂක වාර්තාවලින් අනාවරණ වී ඇති බවයි.\nඅදාළ නඩුව ලබන 18 වනදා යළි කැඳවීමට නියමිතයි.\nමේ අතර, කොළඹ වරායට සේන්දු වූ සීස් පාම් ලාහෝර් නෞකාවේ වූ බහාලුමක රසායනික කාන්දුවක් යථා තත්ත්වයට පත් කිරීමට හැකිවූ බව ශ්‍රී ලංකා වරාය අධිකාරිය අද (30) සඳහන් කළා.",
       "URL": "https://www.hirunews.lk/278424/ගිනි-ගත්-නැවේ-පරිසර-හානිය-නිසා-කැස්බෑවුන්-417ක්-මියගොස්-ඇති-බව-නීතිපති-අධිකරණයට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1785"
}