{
       "Source": "hirunews",
       "Timestamp": "Tuesday, 13 December 2022 - 13:53",
       "Headline": "අනියම් සැමියාගේ පහරදීමකින් 06 හැවිරිදි දරුවෙකු ජීවිතක්ෂයට",
       "News Content": "මවගේ අනියම් සැමියාගේ පහර කෑමට ලක් වූ 06 හැවිරිදි කුඩා පිරිමි දරුවෙකු රෝහල්ගත කිරීමෙන් අනතුරුව මියගොස් තිබෙනවා.\nඅද අලුයම මෙම ඝාතනය සිදුව ඇති අතර ලද තොරතුරකට අනුව ගම්පහ - පහලගම ප්‍රදේශයේ පිහිටි නිවසට ගිය පොලිසිය දරුවා රෝහල් ගතකිරීමට කටයුතු කර තිබූ බවයි අප වාර්තාකරු ප්‍රකාශ කළේ.\nරෝහල් ගතකිරීමෙන් පසු දරුවා මියගොස් තිබෙනවා.\nඝාතනය සිදුකළ සැකකරු අත්අඩංගුවට ගෙන ඇති බවයි ගම්පහ පොලිසිය සඳහන් කළේ.",
       "URL": "https://www.hirunews.lk/322600/අනියම්-සැමියාගේ-පහරදීමකින්-06-හැවිරිදි-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=669"
}