{
       "Source": "hirunews",
       "Timestamp": "Tuesday, 20 June 2023 - 11:30",
       "Headline": "ගුරුවරයකු විසින් අමානුෂික ලෙස පහර දුන් සිසුවෙක් රෝහලේ",
       "News Content": "යාපනය චාවාකච්චේරී හින්දු විද්‍යාලයේ සිසුවකුට ගුරුවරයකු විසින් අමානුෂීය අන්දමට පහර දීම නිසා බරපතළ තුවාල ලැබූ එම සිසුවා පාසල් නිල ඇඳුම පිටින්ම ඊයේ (19) චාවාකච්චේරී මූලික\nරෝහලට ඇතුළත් කර තිබෙනවා.\nකොණ්ඩය කැපීමේ සිද්ධියක් මත ගුරුවරයා විසින් එම ශිෂ්‍යයාට අමානූෂීය ලෙස පහර දී ඇති අතර මේ සිද්ධිය සම්බන්ධයෙන් චාවාකච්චේරී පොලිසියේ ළමා හා කාන්තා කාර්යංශයට ද,\nප්‍රාදේශීය ලේකම් කාර්යාලයේ ළමා අංශයට ද සිසුවාගේ\nමවුපියන් විසින් පැමිණිලි කර ඇති බව පොලිසිය පවසනවා.\nසිසුවාගේ මවුපියන් පොලිසියට ප්‍රකාශ කර ඇත්තේ මේ සම්බන්ධයෙන් පාසලේ විදුහල්පතිවරයාට පැමිණිලි කිරීමට ගිය අවස්ථාවේදී ඔහු පහර දුන් ගුරුවරයා සාධාරණීකරණය කරමින් සිසුවාට කිසිදු සාධාරණයක් ඉටු නොකළ බවයි.\nචාවාකච්චේරී පොලීසිය හා ප්‍රාදේශීය ලේකම් කාර්යාලයේ ළමා අංශය සිද්ධිය සම්බන්ධයෙන් පරීක්ෂණ පවත්වනු ලබනවා.",
       "URL": "https://www.hirunews.lk/338488/ගුරුවරයකු-විසින්-අමානුෂික-ලෙස-පහර-දුන්-සිසුවෙක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=253"
}