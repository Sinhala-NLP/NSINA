{
       "Source": "hirunews",
       "Timestamp": "Tuesday, 16 August 2022 - 14:38",
       "Headline": "මැයි 9 දා පොලිස් කාර් දෙකක් ගිනිබත් කළ සැකකරුවෙක් අත් අඩංගුවට",
       "News Content": "ඉකුත් මැයි 9 වැනි දින කොළඹ කොල්ලුපිටිය අරලිය ගහ මන්දිරය අසල සහ ගාලු මුවදොර විරෝධතාකරුවන්ට පහර දීමේ සිද්ධියත් සමග රට පුරා ඇති වූ ප්‍රචණ්ඩකාරී සිද්ධින් අතරතුර දී පංචිකාවත්ත ප්‍රදේශයේ දී පොලිස් කාර් රථ දෙකකට පහර දී හානි කර කොටස් ගලවා ගිනි තැබීම සහ පොලිස් අධිකාරීවරයෙකු ඇතුළු නිලධාරීන්ට පහර දීමේ සහ දේපල කොල්ල කෑමේ සිද්ධියකට සම්බන්ධ පුද්ගලයෙක් වානිජ අපරාධ විමර්ශන ඒකකයේ නිලධාරීන් විසින් ඊයේ(15) අත් අඩංගුවට ගෙන තිබෙනවා.\nසැකකරු මාලිගාකන්ද, ලක්සෙත සෙවන මහල් නිවාස සංකීර්ණයේ පදිංචි වයස අවුරුදු 31 වන අයෙක්.\nඅත්අඩංගුවට ගත් සැකකරු අද(16) දින මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nසිද්ධිය සම්බන්ධයෙන් වානිජ අපරාධ විමර්ශන අංශය වැඩිදුර විමර්ශන සිදු කරනවා.",
       "URL": "https://www.hirunews.lk/312913/මැයි-9-දා-පොලිස්-කාර්-දෙකක්-ගිනිබත්-කළ-සැකකරුවෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=936"
}