{
       "Source": "hirunews",
       "Timestamp": "Thursday, 07 September 2017 - 20:05",
       "Headline": "බැඳුම්කර ලොක්කන් අත්අඩංගුවට ගත යුතු බව ඒකාබද්ධය කියයි",
       "News Content": "පර්පචුවෙල් ටෙ‍්‍රෂරීස් සමාගමේ හිමිකරු වන අර්ජුන් ඇලෝසියස් සහ මහබැංකු හිටපු අධිපති අර්ජුන් මහේන්ද්‍රන් අත්අඩංගුවට ගෙන ජනපති කොමිසමේ ඉදිරි කටයුතු ක්‍රියාත්මක කළ යුතු බව ඒකාබද්ධ විපක්ෂය ප්‍රකාශ කළා.\nපාර්ලිමේන්තු සංකීර්ණයේ අද පැවැති මාධ්‍ය හමුවකදී පිවිතුරු හෙළ උරුමයේ ප්‍රධාන ලේකම්, පාර්ලිමේන්තු මන්ත්‍රී උදය ගම්මන්පිළ මේ බව කියා සිටියා.\nමේ අතර, දූෂණ විරෝධී පෙරමුණ ද කොළඹ දී අද මාධ්‍ය හමුවක් කැදවමින් ප්‍රශ්නගත  බැඳුම්කර ගනුදෙනුව පිළිබදව අදහස් පළ කළා.\nඑහිදී අදහස් දැක්වූ එම පෙරමුණේ කැදවුම්කරු, ජනතා විමුක්ති පෙරමුණු පළාත් සභා මන්ත්‍රී වසන්ත සමරසිංහ මෙලෙස අදහස් දක්වා සිටියා.\nඑක්සත් ජාතික පක්ෂයේ සමහර හිටපු මන්ත්‍රීනියන් ඒ අයගේ දරුවන් සහ නීතිඥ මහත්තුරු පිළිබඳ සාකච්ඡාවක් සංවාදයක් ඇවිල්ලා තිබෙනවාගපර්පචුවල් ට්‍රෙෂරීස් ආයතනය රවි කරුණානායකගේ විතරක් නෙවෙයි සමහරුන්ගේ වෙඩින් කරන්නත් සල්ලි දීලා තිබෙනවාගසාක්ෂිත සහිත තොරතුරුත් එක්ක අපි ඉදිරියේදී කරුණු ඉදිරිපත් කරන්න කටයුතු කරනවාගමේ ජාවාරම්කාරී හවුල් ආණ්ඩුව අද හොරු රකිමින් හොරුත් එක්ක එකතු වෙලා අද අභණ්ඩව කරගෙන යනවා.",
       "URL": "https://www.hirunews.lk/170386/බැඳුම්කර-ලොක්කන්-අත්අඩංගුවට-ගත-යුතු-බව-ඒකාබද්ධය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4333"
}