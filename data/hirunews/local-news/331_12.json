{
       "Source": "hirunews",
       "Timestamp": "Saturday, 20 May 2023 - 7:07",
       "Headline": "ආණ්ඩුකාරවරයාගේ බිරිඳගේ නමට වැව් රක්ෂිතයෙන් ඉඩමක්",
       "News Content": "උතුරු මැද පළාත් ආණ්ඩුකාරවරයා වැව් රක්ෂිතයට ආසන්නයෙන් වටිනා ඉඩමක් අත්පත් කරගෙන ඇති බවට අනාවරණය වී තිබෙනවා.\nඋතුරු මැද පළාත් ආණ්ඩුකාර මහීපාල හේරත් තම බලතල අවභාවිත කරමින් බිරිඳ වන අජන්තා රූපසාරි හේරත්හේ නමට අදාළ ඉඩම පවරා ගෙන ඇති බවටයි චෝදනා එල්ල වී ඇත්තේ.\nඒ අනුව එම ඉඩම දිගු කාලීන බදු පදනම යටතේ මධ්‍යම නුවරගම් පළාත් ප්‍රාදේශීය ලේකම්වරයා විසින් පවරා දී ඇති බව ද වාර්තා වනවා.\nඅදාළ ඉඩම කටුකැලියාව මහිලාමාවත ප්‍රදේශයේ පර්චස් 80ක ඉඩමක් වන බවයි අප ප්‍රාදේශීය වාර්තාකරු සඳහන් කළේ.\nඔහු වැඩිදුරටත් සඳහන් කළේ එ‍ය පර්චස් 60ක කෘෂිකාර්මික ඉඩමක් සහ පර්චස් 20ක නේවාසික ඉඩමක් වන බවයි.\nමෙය වැව් රක්ෂිතයට ආසන්නේ පිහිටි දැඩි වටිනාකමකින් යුත් ඉඩමක් බව ද සඳහන් වනවා.",
       "URL": "https://www.hirunews.lk/335689/ආණ්ඩුකාරවරයාගේ-බිරිඳගේ-නමට-වැව්-රක්ෂිතයෙන්-ඉඩමක්",
       "Category": "Local News",
       "Parent URL": "https://www.hirunews.lk/local-news.php?pageID=331"
}