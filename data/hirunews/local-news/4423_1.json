{
       "Source": "hirunews",
       "Timestamp": "Friday, 14 July 2017 - 7:13",
       "Headline": "අත්අඩංගුවට ගත් හිටපු නාවික හමුදා ප්‍රකාශකවරයා අද රෝහලෙන් අධිකරණයට",
       "News Content": "අත්අඩංගුවට ගත් හිටපු නාවික හමුදා මාධ්‍ය ප්‍රකාශක කොමදෝරු ඞී.කේ.පී.දසනායක අද (14) කොළඹ කොටුව ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nදැනට වැලිසර නාවික හමුදා රෝහලේ ප්‍රතිකාර ලබමින් සිටින ඔහුගේ තත්ත්වය නිරීක්ෂණය කිරීම සඳහා වත්තල මහේස්ත්‍රාත්වරිය ඊයේ දිනයේදී රෝහල වෙත පැමිණියා.\nඒ, කොළඹ කොටුව ප්‍රධාන මහේස්ත්‍රාත් ලංකා ජයරත්නගේ දැනුම්දීමකට අනුවයි.\nකොටුව ප්‍රධාන මහේස්ත්‍රාත් ලංකා ජයරත්න ඊයේ වත්තල මහේස්ත්‍රාත්වරිය වෙත, නාවික හමුදා රෝහලට ගොස් කොමදෝරු ඩී.කේ.පී.දසනායක පරීක්ෂාවට ලක්කර සුදුසු නියෝගයක් ලබාදෙන ලෙස දැනුම් දුන්නා.\nඑහිදී කොමදෝරු ඩී.කේ.පී.දසනායක පරීක්ෂා කළ වත්තල මහේස්ත්‍රාත්වරිය නියෝග කළේ අද ඔහු කොළඹ කොටුව ප්‍රධාන මහේස්ත්‍රාත් අධිකරණය වෙත ඉදිරිපත් කරන ලෙසටයි.",
       "URL": "https://www.hirunews.lk/165830/අත්අඩංගුවට-ගත්-හිටපු-නාවික-හමුදා-ප්‍රකාශකවරයා-අද-රෝහලෙන්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4423"
}