{
       "Source": "hirunews",
       "Timestamp": "Wednesday, 21 October 2020 - 14:06",
       "Headline": "දූෂණ විරෝධී ලේකම් කාර්යාලය අවිධිමත් ලෙස පිහිටුවා ඇති බව අනුර කුමාර කියයි (වීඩියෝ)",
       "News Content": "හිටපු අග්‍රාමාත්‍ය රනිල් වික්‍රමසිංහ මහතාගේ කැබිනට් පත්‍රිකාවකට අනුව පිහිටවූ දූෂණ විරෝධී ලේකම් කාර්යාලය අවිධිමත් ලෙස පිහිටුවා ඇති බව පාර්ලිමේන්තු මන්ත්‍රී අනුර කුමාර දිසානායක මහතා ප්‍රකාශ කළා .\nඒ දේශපාලන පලිගැනීම් පිළිබඳ සොයා බලන ජනාධිපති පරීක්ෂණ කොමිෂන් සභාව හමුවේ සාක්ෂි ලබාදෙමින්.\nආර්ථික සංවර්ධන කටයුතු අමාත්‍යාංශයේ හිටපු ලේකම් වෛද්‍ය නිහාල් ජයතිලක සහ දිවිනැගුම දෙපාර්තමේන්තුවේ හිටපු අතිරේක අධ්‍යක්ෂ ජනරාල් බන්දුල තිලකසිරි යන මහත්වරුන් කළ පැමිණිලිවලට අදාළව අනුර කුමාර දිසානායක මහතා ඊයේ පස්වරුවේ ජනාධිපති කොමිසමට පැමිණියා.\nඔහු සඳහන් කළේ 2015 ජනවාරි 21  වැනිදා දූෂණ විරෝධී ලේකම් කාර්යාලයක් පිහිටුවීම සදහා හිටපු අග්‍රාමාත්‍ය රනිල් වික්‍රමසිංහ මහතා කැබිනට් මණ්ඩලයට ඉදිරිපත් කළ පත්‍රිකාව සම්බන්ධයෙන් තමා දැනුවත් නොමැති බවයි.",
       "URL": "https://www.hirunews.lk/253002/දූෂණ-විරෝධී-ලේකම්-කාර්යාලය-අවිධිමත්-ලෙස-පිහිටුවා-ඇති-බව-අනුර-කුමාර-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2377"
}