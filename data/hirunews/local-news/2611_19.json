{
       "Source": "hirunews",
       "Timestamp": "Saturday, 04 July 2020 - 7:40",
       "Headline": "ලොව පුරා කොරෝනා ආසාදිතයින් මිලියන 11 ඉක්මවයි",
       "News Content": "ලොව පුරා කොරෝනා ආසාදිතයින් සංඛ්‍යාව මේ වන විට එක්කෝටි එකොලොස් ලක්ෂ 81,000 ඉක්වා ඇති අතර, මරණ සංඛ්‍යාව පන්ලක්ෂ 28,376ක්.\nඇමරිකා එක්සත් ජනපදයේ නව ආසාදිතයන් 55,000කට ආසන්න සංඛ්‍යාවක් ඊයේ දිනයේත් වාර්තා වූ අතර, එරට මුළු ආසාදිත සංඛ්‍යාව මේ වන විට විසි අට ලක්ෂ 90,588ක් ලෙසයි සටහන් වන්නේ.\nඇමරිකාවේ කොරෝනා මරණ එක්ලක්ෂ 32,000ක් ද වාර්තා වනවා.\nඊයේ තවත් ආසාදිතයින් 42,000ක් එක්වූ බ්‍රසීලයේ කොරෝනා ආසාදිත සංඛ්‍යාව පහලොස් ලක්ෂය ඉක්ම වන අතර, එරට මරණ සංඛ්‍යාව 63,254ක්.\nරුසියාවෙන් ආසාදිතයන් හයලක්ෂ 67,000ක් සහ මරණ 9589ක් වාර්තා වන අතර සිව් වනුව වැඩිම පීඩාවට ලක්වූ රට වන ඉන්දියාවෙන් ආසාදිතයන් හය ලක්ෂ 50,000ක් සහ මරණ 18,669ක් වාර්තා වනවා.\nඉන්දියාවේ තමිල්නාඩු ප්‍රාන්තයේ ආසාදිත සංඛ්‍යාව මේ වන විට ලක්ෂය ඉක්මවා ඇති අතර එහි කොරෝනා මරණ 1385ක් ද සිදුව තිබෙනවා.\nමේ අතර, ලෝක සෞඛ්‍ය සංවිධානයේ හදිසි සේවා අධ්‍යක්ෂ මයික් රයන්, ජිනිවා නුවර ඊයේ පැවති මාධ්‍ය හමුවේදී සඳහන් කළේ කොරෝනා වෛරසය මර්දනය කිරීම සඳහා යථාර්ථය වටහා ගෙන ජනතාව සහ රජයන් අවදි විය යුතු බවයි.\nවෛරසය පිළිබද දත්ත මෙන්ම එහි සැබෑ තත්ත්වය නිවැරදි ලෙස වටහා ගැනීම එහිදී වැදගත් වන බව ද ඔහු අවධාරණය කළා.",
       "URL": "https://www.hirunews.lk/244647/ලොව-පුරා-කොරෝනා-ආසාදිතයින්-මිලියන-11-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2611"
}