{
       "Source": "hirunews",
       "Timestamp": "Thursday, 11 November 2021 - 22:37",
       "Headline": "(LPL) ක්‍රිකට් තරගාවලිය ගැන මහේලගේ විවේචනය",
       "News Content": "2021 ලංකා ප්‍රිමියර් ලීග් (LPL) ක්‍රිකට් තරගාවලියේ දෙවැනි අදියර සඳහා ක්‍රීඩකයින් තෝරා ගැනීමේ රටාව හිටපු නායක මහේල ජයවර්ධන විසින් විවේචනයට ලක් කොට තිබෙනවා.\nමෙම ක්‍රීඩකයින් තෝරා ගැනීමේ අවස්ථාවේ දී කිසිදු කණ්ඩායමක් විසින් කුසල් ජනිත් පෙරේරා, ඇන්ජෙලෝ මැතිව්ස්, දිනේෂ් චන්දිමාල් හා ධනංජය ද සිල්වා මෙන්ම අකිල ධනංජය, ප්‍රවීන් ජයවික්‍රම හා මිනෝද් භානුක යන ක්‍රීඩකයින් සිය කණ්ඩායම් සදහා තෝරා නොගැනීම විශේෂත්වයක් වෙයි.\nමේ පිළිබඳ අදහස් දක්වමින් මහේල ජයවර්ධන තම ටුවිටර් ගිණුමේ සටහනක් තබා තිබෙනවා.\n“එක අඩියක් ඉදිරියට යද්දී අඩි 5ක් පිටුපසට යන තීරණ නිසා රටකට ඉදිරියට යාමට අපහසුයි. මෙය දක්ෂයින් හඳුනා ගන්නා දේශීය තරගාවලියක් බව ශ්‍රී ලංකා ක්‍රිකට් ආයතනය අමතක නොකළ යුතුයි”",
       "URL": "https://www.hirunews.lk/287749/lpl-ක්‍රිකට්-තරගාවලිය-ගැන-මහේලගේ-විවේචනය",
       "Category": "Local News",
       "Parent URL": "https://www.hirunews.lk/local-news.php?pageID=1567"
}