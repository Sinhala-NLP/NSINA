{
       "Source": "hirunews",
       "Timestamp": "Saturday, 28 January 2017 - 21:09",
       "Headline": "පෙරළියක ඇරඹුම සිදුකළ දිනය එජාපය හෙළි කරයි",
       "News Content": "එක්සත් ජාතික පක්ෂය සංවිධානය කළ ජනහමුවක් අද (28) අනුරාධපුර සාලියපුරදී පැවැත්වුණා.\nඒ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nපෙරවරුවේ අනුරාධපුරයට පැමිණි අග්‍රාමාත්‍යවරයා ජයශ්‍රීමහා බෝ සමිඳුන් මෙන්ම රුවන්වැලි මහාසෑ රඳුන් ද වැඳ පුදා ගෙන ආශිර්වාද ලබා ගත්තා.\nසාලියපුර ජනහමුවට අග්‍රාමාත්‍යවරයා සහ පක්ෂයේ මැතිඇමතිවරුන් පැමිණියේ ඉන් අනතුරුවයි.\nමේ ජනහමුව ඇමතූ අමාත්‍ය අකිල විරාජ් කාරියවසම් කියා සිටියේ පෙරළියක ඇරඹුමක ආරම්භය සනිටුහන් කරන ලද්දේ 2015 වසරේ ජනවාරි 08 වනදා බවයි.\nඑක්සත් ජාතික පක්ෂයේ මහලේකම් අමාත්‍ය කබීර් හෂීම් එහිදී කියා සිටියේ ඒකාබද්ධ විපක්ෂය කුමන උත්සාහයන් දැරුවත් එය අසාර්ථක වන බවයි.\nජන හමුව ඇමතූ අග්‍රාමාත්‍ය රනිල් වික්‍රමසිංහ කියා සිටියේ ඒකාබද්ධ විපක්ෂයේ නුගේගොඩ රැලියට අමාත්‍යවරුන් එක්වන බව පැවසූවද ප්‍රාදේශීය සභා මන්ත්‍රීවරයෙක් හෝ එම රැලියට එක් නොවූ බවයි.",
       "URL": "https://www.hirunews.lk/153149/පෙරළියක-ඇරඹුම-සිදුකළ-දිනය-එජාපය-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4688"
}