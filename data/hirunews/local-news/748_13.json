{
       "Source": "hirunews",
       "Timestamp": "Wednesday, 09 November 2022 - 7:05",
       "Headline": "ජෝ බයිඩන් බිත්තියට තද වෙයි ද?",
       "News Content": "එක්සත් ජනපදයේ මධ්‍යවාර මැතිවරණය සඳහා ඡන්ද විමසීම මේ වන විට සිදු වෙමින් පවතිනවා.\nමෙම මධ්‍ය වාර මැතිවරණය පැවැත්වෙන්නේ, නියෝජිත මන්ත්‍රී මණ්ඩලයේ ආසන 435ක් සහ සෙනෙට් සභාවේ ආසන 100න් 35ක් සඳහා යි.\nකෙසේ වෙතත් මැතිවරණ ප්‍රතිඵල ලැබීමෙන් පසු රිපබ්ලික් පක්ෂය විසින් කොන්ග්‍රසයේ සහ සෙනෙට් සභාවේ බලය ලබා ගනු ඇති බවට යි විචාරකයන් පවසන්නේ.\nදැනට මෙම ආයතනවල වැඩි නියෝජනයක් ඇත්තේ, ඩිමොක්‍රටික් පක්ෂයට යි.\nඑසේ වුව හොත් ජෝ බයිඩන් රිපබ්ලික් පක්ෂයේ බලපෑමට ලක් වනු ඇති බවත් වාර්තා වනවා.\nමධ්‍යවාර මැතිවරණ ප්‍රතිඵලය ප්‍රකාශයට පත් කිරීමෙන් දින 10ක් ඇතුළත හිටපු ජනාධිපති ඩොනල්ඩ් ට්‍රම්ප් 2024 ජනාධිපතිවරණ සඳහා සිය දේශපාලන ව්‍යාපාරය දියත් කරනු ඇතැ යි ට්‍රම්ප් කණ්ඩායමට සමීප මූලාශ්‍ර පවසනවා.\nට්‍රම්ප් 2024 එක්සත් ජනපද ජනාධිපතිවරණයට තරග කිරීම සඳහා රිපබ්ලිකන් අපේක්ෂාව ලබා ගත හොත් ෆ්ලොරිඩා ආණ්ඩුකාර රොන් ඩී සෙන්ටිස් ඔහුගේ උපජනාධිපති අපේක්ෂකයා වනු ඇති බව යි සඳහන් වන්නේ.",
       "URL": "https://www.hirunews.lk/319936/ජෝ-බයිඩන්-බිත්තියට-තද-වෙයි-ද",
       "Category": "Local News",
       "Parent URL": "https://www.hirunews.lk/local-news.php?pageID=748"
}