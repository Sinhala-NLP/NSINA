{
       "Source": "hirunews",
       "Timestamp": "Saturday, 22 February 2020 - 13:25",
       "Headline": "දක්ෂිණ අධිවේගී මාර්ගයේ මත්තල දක්වා ගාස්තු අය කෙරෙන හැටි",
       "News Content": "දක්ෂිණ අධිවේගී මාර්ගයේ මත්තල දක්වා ගාස්තු අය කරන ආකාරය මේ වන විට ප්‍රකාශයට පත් කර තිබෙනවා.\nඒ අනුව සැහැල්ලු වාහන සඳහා හම්බන්තොට සිට කටුනායක දක්වා රුපියල් 1000ක මුදලක් අය කරන බවයි මාර්ග සහ මහා මාර්ග අමාත්‍යාංශය සඳහන් කළේ.\nමත්තල සිට කටුනායක දක්වා සහ පෑලියගොඩ සිට හම්බන්තොට දක්වා ගාස්තුව රුපියල් 950ක් වනවා.\nඑමෙන්ම, මත්තල සිට කොට්ටාව දක්වා ගාස්තුව රුපියල් 750ක් වන අතර, හම්බන්තොට සිට කඩවත දක්වා අය කෙරෙන ගාස්තුව රුපියල් 900ක්.\nකඩුවෙල සිට හම්බන්තොට දක්වා සහ අතුරුගිරියේ සිට හම්බන්තොට දක්වා රුපියල් 850ක ගාස්තුවක් අය කෙරෙන අතර, කොට්ටාව සිට හම්බන්තොට දක්වා රුපියල් 800ක් අය කෙරෙනු ඇති.\nමාතර - ගොඩගම සිට හම්බන්තොට දක්වා රුපියල් 400ක ගාස්තුවක් පනවා ඇති අතර, ගාල්ල - පින්නදූව සිට හම්බන්තොට දක්වා රුපියල් 500ක ගාස්තුවක් නියම කර තිබෙනවා.\nඑමෙන්ම, පින්නදූව සිට මත්තලට අය කෙරෙන ගාස්තුව රුපියල් 450ක්.\nදක්ෂිණ අධිවේගී මාර්ගයේ මාතර - ගොඩගම සිට බරවකුඹුක දක්වා කොටස ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් හෙට පස්වරුවේ විවෘත කිරීමට නියමිතයි.\nඑහි ඉදිකිරීම් කටයුතු නිරීක්ෂණයට ලක් කිරීම සඳහා මාර්ග සහ මහාමාර්ග, වරාය හා නාවික කටයුතු අමාත්‍ය ජොන්ස්ටන් ප්‍රනාන්දු ඊයේ එක්වුණා.\nඑහිදී ඔහු කියා සිටියේ මධ්‍යම අධිවේගී මාර්ගයේ ඉදිකිරීම් කටයුතු ජුනි මාසය වන විට අවසන් නොකළහොත් සිදුවන අලාභය නීත්‍යානුකූලව අදාළ පාර්ශව වලින් අය කර ගැනීමට කටයුතු කරන බවයි.\nමෙම අවස්ථාවට පාර්ලිමේන්තු මන්ත්‍රී නාමල් රාජපක්ෂ ද එක්ව සිටියා.",
       "URL": "https://www.hirunews.lk/234990/දක්ෂිණ-අධිවේගී-මාර්ගයේ-මත්තල-දක්වා-ගාස්තු-අය-කෙරෙන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=2888"
}