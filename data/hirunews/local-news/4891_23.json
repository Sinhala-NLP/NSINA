{
       "Source": "hirunews",
       "Timestamp": "Monday, 05 September 2016 - 18:47",
       "Headline": "අතෙන් ඒම චෝදනා පුස්සක් කළා - නිදහස් පක්ෂය",
       "News Content": "‘අත’ ලකුණින් ඉදිරි ඡන්දයට ඉදිරිපත් වන බවට ජනාධිපතිවරයා කළ ප්‍රකාශය නිදහස් පක්ෂයේ අනන්‍යතාව තහවුරු කරන බව බස්නාහිර පළාත් ප්‍රධාන අමාත්‍ය ඉසුර දේවප්‍රිය පවසනවා.\nකොළඹ අද පැවැති මාධ්‍ය හමුවකට එක්වෙමින් ඔහු කියා සිටියේ එමගින් පක්ෂය පාවා දෙන බවට ඇතැමුන් එල්ල කරන චෝදනා පුස්සක් බවට පත්වන බවයි.\nනවලෝක - උද්‍යානපුර ප්‍රදේශයේ නව පාසලක් ඉදිකිරිම සදහා මුල් ගල තැබීමේ උත්සවයකදී අමාත්‍ය ජෝන් අමරතුංගට හූ කීමේ සිද්ධිය පිළිබඳව ද ප්‍රධාන අමාත්‍යවරයා වෙත මෙහිදී ප්‍රශ්නයක් යොමු වුණා.\nඔහු එහිදී සදහන් කළේ රජයේ අමාත්‍යවරයෙකු පළාත් සභාවට අයත් කාර්යයක නිරතවීම තමන් අනුමත නොකරන බවයි.",
       "URL": "https://www.hirunews.lk/142308/අතෙන්-ඒම-චෝදනා-පුස්සක්-කළා-නිදහස්-පක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4891"
}