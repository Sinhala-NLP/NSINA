{
       "Source": "hirunews",
       "Timestamp": "Tuesday, 26 April 2022 - 6:40",
       "Headline": "ගොඩගේවාට රමේෂ්ට හා කංචනට අලුත් පුටු",
       "News Content": "20 වන සහ 19 වන ආණ්ඩුක්‍රම ව්‍යවස්ථා සංශෝධනවල සාධනීය ලක්ෂණ මත පදනම්ව 21 වන ව්‍යවස්ථා සංශෝධනයක් සඳහා වූ යෝජනාවට කැබිනට් අනුමැතිය හිමිව තිබෙනවා.\nමේ අතර නව සංශෝධනය සඳහා ඉදිරි කටයුතු සකස් කිරිමට අනු කම්ටුවක් ද පත් කර ඇති බවයි වාර්තා වන්නේ.\nඑමෙන්ම ආණ්ඩුවේ සම කැබිනට් ප්‍රකාශකවරුන් ලෙස ආචාර්ය නාලක ගොඩහේවා, කංචන විජේසේකර සහ වෛද්‍ය රමේෂ් පතිරණ යන අමාත්‍යවරුන් පත් කර තිබෙනවා.\nනව අමාත්‍ය මණ්ඩලය පත් වීමෙන් අනතුරුව ඊයේ පස්වරුවේ පළමු කැබිනට් මණ්ඩල හමුව ජනාධිපති ගෝඨාභය රාජපක්ෂගේ ප්‍රධානත්වයෙන් ජනාධිපති මන්දිරයේදී පැවැත්වුණා.\nඑහි දී මුදල් අමාත්‍ය ජනාධිපති නීතිඥ අලි සබ්රි විසින් ජාත්‍යන්තර මූල්‍ය අරමුදල සමග දැනට සිදු කර ඇති සාකච්ඡා සම්බන්ධයෙන් පැහැදිලි කර තිබෙනවා.\nරට තුළ ආර්ථිකමය වශයෙන් ඇති කර ගත යුතු ප්‍රගතිය පිළිබදව ද එහිදී මුදල් අමාත්‍යවරයා සූම් තාක්ෂණය ඔස්සේ නව අමාත්‍ය මණ්ඩයට කරුණු පැහැදිලි කර ඇති බවයි රජයේ ආරංචි මාර්ග සඳහන් කළේ.\nකෙසේ වෙතත් මෙම ආණ්ඩුවේ ව්‍යූහයන් වෙනස් වන්නේ, ආණ්ඩුව හා සමස්ත රාජ්‍ය යන්ත්‍රණය ම බරපතළ අර්බුද රාශියකට මුහුණ පා ඇති මොහොතක දි යි.\nඊයේ (25) හිටපු අමාත්‍ය උදය ගමන්පිල මාධ්‍ය හමුවේ අදහස් දක්වමින් කියා සිටියේ, විශ්වාසභංගයට සහාය දැක්වීම සඳහා 113ක් කෙසේ වෙතත් 120ක් ම සූදානමින් සිටින බව යි.\nගාලුමුවදොර භූමිය ඇතුළු වෙනත් බොහෝ ප්‍රදේශවල පුරවැසි විරෝධතා තවමත් පැවැත්වෙන අතර, ඔවුන් පවසන්නේ, ජනාධිපතිවරයා ඇතුළු සමස්ත නියෝජිත මණ්ඩලයට ම ගෙදර යන ලෙස යි.",
       "URL": "https://www.hirunews.lk/302818/ගොඩගේවාට-රමේෂ්ට-හා-කංචනට-අලුත්-පුටු",
       "Category": "Local News",
       "Parent URL": "https://www.hirunews.lk/local-news.php?pageID=1209"
}