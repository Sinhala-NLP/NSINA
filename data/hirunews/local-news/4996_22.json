{
       "Source": "hirunews",
       "Timestamp": "Tuesday, 21 June 2016 - 16:13",
       "Headline": "ධීවර සහ නාවික ප්‍රජාවට කාලගුණයෙන් අනතුරු ඇගවීමක්",
       "News Content": "දිවයින වටා මුහුදු ප්‍රදේශ රලු වීමේ අවධානමක් පවතින බව කාලගුණ විද්‍යා දෙපාර්තමේන්තුව අනතුරු අගවනවා.\nපුත්තලම සිට කොළඹ සහ හම්බන්තොට හරහා පොතුවිල් දක්වා වන ගැඹුරු සහ නොගැඹුරු මුහුදු ප්‍රදේශවල සුළං වේගය පැයට කිලෝමීටර් 60 ත් 70 ත් දක්වා වැඩි වීමේ ඉඩකඩ පවතින බවයි දෙපාර්තමේන්තුව නිවේදනය කලේ.\nමේ සම්බන්ධයෙන් විමසිලිමත් වන ලෙසට ඔවුන් ධීවර සහ නාවික ප්‍රජාවගෙන් ඉල්ලීමක් කරනවා.\nදිවයිනේ මධ්‍යම කඳුකරයේ බටහිර බෑවුම් ප්‍රදේශවල ද විටින් විට හමන තද සුළං බලාපොරොත්තුවන බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කලේ.",
       "URL": "https://www.hirunews.lk/136106/ධීවර-සහ-නාවික-ප්‍රජාවට-කාලගුණයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4996"
}