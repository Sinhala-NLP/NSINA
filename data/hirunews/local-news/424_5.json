{
       "Source": "hirunews",
       "Timestamp": "Sunday, 09 April 2023 - 18:09",
       "Headline": "ඉන්ධන පිරවුම්හල්වලින් බලශක්ති ඇමති වෙත ඉල්ලීමක්",
       "News Content": "කිව්. ආර්. කේතයෙන් බැහැරව ඉන්ධන නිකුත් කිරීම හේතුවෙන් ඉන්ධන අලෙවිකිරීම අත්හිටවූ පිරවුම්හල් 40ක් විසින් එම තහනම ඉවත්කරන ලෙස ඉල්ලා ඇති බව විදුලිබල හා බලශක්ති අමත්‍යංශය ප්‍රකාශ කළා.\nකෙසේ වෙතත් තවමත් විදුලිබල හා බලශක්ති අමාත්‍යංශය, අලෙවිය අත්හිටුවීමේ නියෝගය ඉවත්කිරීම පිළිබඳ අවසන් තීරණයක් ගෙන නොමැති බව සඳහන්.\nඑහෙත් සිංහල හා හින්දු අලුත් අවුරුද්දට පෙර එම පිරවුම්හල් 40 සඳහා ඉන්ධන අලෙවියට යළි අවස්ථාව ලබාදීම පිළිබඳ සළකා බලමින් සිටින බවයි විදුලිබල හා බලශක්ති අමාත්‍යංශය සඳහන් කළේ.\nකිව්.ආර්. කේතයෙන් බැහැරව දිගින් දිගටම ඉන්ධන අලෙවිකිරීම හේතුවෙන් පසුගිය 06 වනදා සිට මෙම පිරවුම්හල්වල ඉන්ධන අලෙවිය තාවකාලිකව අත්හිටුවනු ලැබුවා.\nමෙම ඉන්ධන අලෙවිය අත්හිටුවීම සම්බන්ධයෙන් පිරවුම්හල් හිමියන්ගේ සංගමයේ සභාපති කුමාර් රාජපක්ෂ හිරු ප්‍රවෘත්ති අංශයට මෙලෙස අදහස් දක්වා සිටියා.",
       "URL": "https://www.hirunews.lk/332118/ඉන්ධන-පිරවුම්හල්වලින්-බලශක්ති-ඇමති-වෙත-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=424"
}