{
       "Source": "hirunews",
       "Timestamp": "Monday, 11 October 2021 - 20:02",
       "Headline": "වැඩි කළ ලිට්රෝ ගෑස් මිල රුපියල් 75කින් යළි පහත හෙලයි (වීඩියෝ)",
       "News Content": "ඉහළ දැමූ ගෑස් මිල හෙට සිට සුළු මුදලකින් යළි පහත දැමීමට ලිට්රෝ සමාගම තීරණය කර තිබෙනවා.\nඒ අනුව රුපියල් 1,257 කින් ඉහළ දැමූ කිලෝග්‍රෑම් 12.5 ක ගෑස් සිලින්ඩරයක මිල රුපියල් 75 කින් අඩු කිරීමටයි එම සංගමය අද තීරණය කළේ.\nඒ අනුව එහි නව මිල ලෙස දැක්වෙන්නේ රුපියල් 2,675 ක් ලෙසයි.\nකිලෝග්‍රෑම් පහේ ගෑස් සිලින්ඩරයක් රුපියල් 503 කින් ඊයේ රාත්‍රියේ ඉහළ දැමූ අතර, එය, රුපියල් 30 කින් යළි පහත දමා තිබෙනවා.\nඒ අනුව රුපියල් 1,071 ක් ලෙසට එහි නව මිල දැක්වෙනවා. කිලෝග්‍රෑම් 2.5 ක කුඩා සිලින්ඩරයක්ද රුපියල් 231 කින් ඊයේ රාත්‍රියේ මිල ඉහළ දමනු ලැබූ අතර, යළි එය රුපියල් 14 කින් පහත දමා තිබෙනවා. ඒ අනුව එහි නව මිල රුපියල් 506 ක්.\nකෙසේ නමුත් එලෙස මිල පහත දැමීම සම්බන්ධයෙන් ලාෆ් ගෑස් සමාගම මෙතෙක් තීරණයකට එළඹී නැහැ.\nමේ වන විට ලාෆ් සමාගම කිලෝග්‍රෑම් 12.5 හේ ගෑස් සිලින්ඩරයක මිල රුපියල් 984 කින් ඉහළ නංවා තිබෙනවා. ඒ අනුව එහි නව මිල දැක්වෙන්නේ 2,840 ක් ලෙසයි.\nඑසේම කිලෝග්‍රෑම් පහේ ගෑස් සිලින්ඩරයක මිල රුපියල් 393 කින් ඉහළ නංවා ඇති අතර, එහි නව මිල රුපියල් 1,136 ක් ලෙස සටහන් වනවා.",
       "URL": "https://www.hirunews.lk/284731/වැඩි-කළ-ලිට්රෝ-ගෑස්-මිල-රුපියල්-75කින්-යළි-පහත-හෙලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1635"
}