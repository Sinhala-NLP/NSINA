{
       "Source": "hirunews",
       "Timestamp": "Wednesday, 07 April 2021 - 7:56",
       "Headline": "විදුලිසැර සහ අකුණුසැර වැදීමෙන් දෙදෙනෙකු මරුට",
       "News Content": "මාතර මාලිම්බඩ ප්‍රදේශයේදී අකුණුසැර වැදීමෙන් පුද්ගලයෙකු මියගොස් තිබෙනවා.\nඊයේ (06) සවස 5ට පමණ කුඹුරු යායක සිටි මී ගවයන් රැගෙන යමින් සිටියදී මෙම පුද්ගලයාට අකුණුසැර වැදී ඇති බවටයි හෙළිවී ඇත්තේ.\nඔහු සුල්තානාගොඩ ප්‍රදේශයේ පදිංචි 34 හැවිරිදි අයෙක්.\nමෘත ශරීරය මාතර මහ රෝහලේ තැන්පත් කර ඇති අතර මාලිම්බඩ පොලිසිය පරීක්ෂණ සිදුකරනවා.\nමේ අතර ඇහැලියගොඩ බදුවත්ත ප්‍රදේශයේ ගොඩනැගිල්ලක ඉදිකිරීම් කටයුත්තක නිරතව සිටි තරුණයෙකු විදුලිසැර වැදීමෙන් මරණයට පත්ව තිබෙනවා.\nඉදිකිරීම්වල නිරතව සිටි දෙදෙනෙකුට විදුලිසැර වැදී ඇති අතර ඇුහැලියගොඩ රෝහලට ඇතුලත් කිරීමේදීයි එක් අයෙක් මියගොස් ඇත්තේ.\nමියගිය තරුණයා රත්නපුර ගොලුවාවිල පදිංචි 19 හැවිරිදි අයෙක්.\nමෘත ශරීරය ඇහැලියගොඩ රෝහලේ තැන්පත් කර ඇති අතර ඇහැලියගොඩ පොලිසිය පරීක්ෂණ සිදුකරනවා.",
       "URL": "https://www.hirunews.lk/267723/විදුලිසැර-සහ-අකුණුසැර-වැදීමෙන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2036"
}