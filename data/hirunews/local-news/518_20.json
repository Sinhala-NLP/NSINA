{
       "Source": "hirunews",
       "Timestamp": "Thursday, 23 February 2023 - 11:21",
       "Headline": "පාර්ලිමේන්තුවේ අදත් විරෝධතාවක්",
       "News Content": "විපක්ෂයේ මන්ත්‍රීවරුන් පළාත් පාලන මැතිවරණය පවත්වන ලෙස ඉල්ලමින් සභා ගර්භයේ විරෝධතාවක් ආරම්භ කර තිබෙනවා.\nඔවුන් අදත් 'දියව් දියව් ඡන්දෙ දියව්' යනුවෙන් සටන් පාඨ ප්‍රකාශ කරමින් සිය විරෝධතාව පළ කළා.\nමේ අතර, ජනාධිපති රනිල් වික්‍රමසිංහ ද අද (23) පාර්ලිමේන්තුවට පැමිණියා.\nඑහි දී පළාත් පාලන මැතිවරණය පැවැත්වීම පිළිබඳ අදහස් දක්වමින් ජනාධිපති රනිල් වික්‍රමසිංහ අවධාරණය කළේ, මැතිවරණය පැවැත්වෙන දිනයක් පිළිබඳ මැතිවරණ කොමිසම මෙතෙක් නිල තීරණයක් ගෙන නොමැති බව යි.",
       "URL": "https://www.hirunews.lk/328088/පාර්ලිමේන්තුවේ-අදත්-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=518"
}