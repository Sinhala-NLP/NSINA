{
       "Source": "hirunews",
       "Timestamp": "Thursday, 22 December 2022 - 22:25",
       "Headline": "වසර අවසානයේ ෆේස් බුක් සාද ගැන විශේෂ අවධානයක්",
       "News Content": "වර්ෂ අවසාන සාද සම්බන්ධයෙන් සම්බන්ධයෙන් පොලිසිය විශේෂ අවධානයකින් කටයුතු කරන බව පොලිස් මාධ්‍ය ප්‍රකාශකවරයා පවසනවා.\nඔහු මේ බව ප්‍රකාශ කළේ, අද පැවති මාධ්‍ය හමුවකට ඉදිරිපත් කරමින්.\nමේ වන විට දිවයින පුරා සීග්‍රයෙන් පැතිර යන අයිස් මත්ද්‍රව්‍ය භාවිතය අවම කිරීම සඳහා මෙම සාද කෙරෙහි එලෙස විශේෂ අවධානය යොමු කර ඇති බවයි ඔහු පවසන්නේ.\nවිශේෂයෙන් වර්ෂ අවසාන සාදවලදී මත්ද්‍රව්‍ය භාවිත කරන පුද්ගලයින් සහ එවැනි සාද සංවිධානය කරන පුද්ගලයින් පිළිබඳව පොලීසිය වැඩි සැලකිල්ලකින් බුද්ධි තොරතුරු ලබා ගැනීම මේ වන විටත් ආරම්භ කර ඇති බවත් ඔහු කියා සිටියා.\nඑමෙන්ම මේ වන විටත් එවැනි මත් සාද පැවැත්වෙන ස්ථාන කිහිපයක් පිළිබඳව තොරතුරු ලැබී ඇති බවත් එම ස්ථාන වටලා ඔවුන්ට එරෙහිව දැඩි නීතිමය ක්‍රියාමාර්ග ගන්නා බවත් ඔහු පැවසුවා.",
       "URL": "https://www.hirunews.lk/323327/වසර-අවසානයේ-ෆේස්-බුක්-සාද-ගැන-විශේෂ-අවධානයක්",
       "Category": "Local News",
       "Parent URL": "https://www.hirunews.lk/local-news.php?pageID=649"
}