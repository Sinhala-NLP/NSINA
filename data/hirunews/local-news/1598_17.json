{
       "Source": "hirunews",
       "Timestamp": "Friday, 29 October 2021 - 9:08",
       "Headline": "යුගදනවි කැබිනට් පත්‍රිකාවට නිරීක්ෂණ ඉදිරිපත් කිරීමට පක්ෂ නායක හමුවේදී එකඟතාව",
       "News Content": "යුගදනවි තාප විදුලි බලාගාරය සම්බන්ධයෙන් ඉදිරිපත්ව ඇති කැබිනට් පත්‍රිකාවට නිරීක්ෂණ ඉදිරිපත් කිරීමට ශ්‍රී ලංකා නිදහස් පොදුජන සන්ධානයේ පක්ෂ නායක හමුවේදී එකඟතාව පළ වී තිබෙනවා.\nජනපති ගෝඨාභය රාජපක්ෂ සහ අගමැති මහින්ද රාජපක්ෂගේ ප්‍රධානත්වයෙන් ඊයේ අරලියගහ මන්දිරයේ මෙම පක්ෂ නායක රැස්වීම පැවැත්වුණා.\nඑහි දී ගුරු විදුහල්පති ගැටලුව, සංචාරක ව්‍යාපාරය මුහුණ පා ඇති අර්බුද, වරාය අධිකාරියේ බටහිර ජැටිය සහ නැගෙනහිර ජැටිය සංවර්ධනය මෙන්ම බඩු මිල, පොහොර සහ කාබනික කෘෂි වගාව වැනි කරුණු සම්බන්ධයෙන් වැඩි අවධානයක් යොමු වූ බවයි අග්‍රාමාත්‍ය කාර්යාලය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/286362/යුගදනවි-කැබිනට්-පත්‍රිකාවට-නිරීක්ෂණ-ඉදිරිපත්-කිරීමට-පක්ෂ-නායක-හමුවේදී-එකඟතාව",
       "Category": "Local News",
       "Parent URL": "https://www.hirunews.lk/local-news.php?pageID=1598"
}