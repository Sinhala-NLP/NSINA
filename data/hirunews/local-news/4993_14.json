{
       "Source": "hirunews",
       "Timestamp": "Friday, 24 June 2016 - 7:28",
       "Headline": "ලෝක සමුළුවේදී ශ්‍රී ලංකාව මරණ දඩුවමට එරෙහි වෙයි",
       "News Content": "මරණ දඩුවමට එරෙහි  ලෝක සමුළුවේදී ශ්‍රී ලංකාව ලෝකයෙන් මරණ දඩුවම තුරන් කළ යුතු බවට ප්‍රබල ලෙස කරුණු ඉදිරිපත් කිරීමක් සිදුකළා.\nනෝර්වේහි - ඔස්ලෝ නුවර පැවති මරණ දඩුවමට එරෙහි 6 වන ලෝක කොංග්‍රසයේදී අදහස් පළ කළ විදේශ කටයුතු අමාත්‍ය මංගල සමරවීර කියා සිටියේ ආසියාතික රටවල් රැසක් මරණ දඩුවම තුරන් කිරීම සදහා පියවර ගනිමින් සිටින බවයි.\nකෙසේ නමුත්, ඒ සම්බන්ධයෙන් මහජන මතය වෙනස් කිරීම අභියෝගකාරි තත්ත්වයක් බවයි අමාත්‍යවරයා කියා සිටියේ.\nප්‍රංශය ඇතුළු රටවල් රැසක් මේ වනවිට මරණ දඩුවම ඉවත් කිරීමට පියවර ගෙන තිබෙනවා.\nමරණ දඩුවම අපරාධ අඩු කිරීමට හේතුවී නොමැති බව දැන් තහවුරු වී ඇති කරුණක්.\nමරණ දඩුවමට එරෙහි ජගත් සංවිධාන යෝජනාවට පසුගිය 2007,2008 සහ 2010 වසරවලදී සහය  පළ කළා.\nමේ වසරේදී ද ඒ අනුව කටයුතු කිරීම සදහා පියවර ගන්නා බව තමා පාර්ලිමේන්තුවට දැනුම්දුන්නේ යැයි මංගල සමරවීර අමාත්‍යවරයා කියා සිටියා.",
       "URL": "https://www.hirunews.lk/136305/ලෝක-සමුළුවේදී-ශ්‍රී-ලංකාව-මරණ-දඩුවමට-එරෙහි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4993"
}