{
       "Source": "hirunews",
       "Timestamp": "Sunday, 19 February 2023 - 10:32",
       "Headline": "භූ කම්පනයෙන් බැටකෑ සිරියාවට ඊශ්‍රායලයෙන් රොකට් ප්‍රහාර",
       "News Content": "සිරියාවේ ඩැමස්කස් නගරයට ඊශ්‍රායලය එල්ල කළ රොකට් ප්‍රහාරයකින් පස්දෙනෙකු මියගොස් තිබෙනවා.\nඅද (19) අලුයම එල්ලවූ මෙම ප්‍රහාරයෙන් තුවාල ලැබූ සංඛ්‍යාව තවමත් වාර්තා වී නොමැති බව සඳහන්.\nපසුගිය 6 වනදා 46,000කට අධික පිරිසකට මරු කැඳවමින් සිරියාවට සහ තුර්කියට බලපෑ රික්ටර් මාපකයේ 7.8 ක භූ කම්පනයෙන් පසු එල්ල වූ පළමු රොකට් ප්‍රහාරය මෙය බවයි විදෙස් මාධ්‍ය වාර්තා කළේ.\nඩැමස්කස් නගරයට අවසන් වරට ප්‍රහාරයක් එල්ල වී තිබුණේ ජනවරි 2 වනදා වන අතර, එහිදී ද සිරියානු භට පිරිසක් මියගොස් තිබුණා.",
       "URL": "https://www.hirunews.lk/327762/භූ-කම්පනයෙන්-බැටකෑ-සිරියාවට-ඊශ්‍රායලයෙන්-රොකට්-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=526"
}