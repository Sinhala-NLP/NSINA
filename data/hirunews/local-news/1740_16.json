{
       "Source": "hirunews",
       "Timestamp": "Saturday, 21 August 2021 - 10:50",
       "Headline": "ඇඳිරි නීතිය සමයේ මත්පැන් අලෙවි කළ පිරිසක් අත්අඩංගුවට",
       "News Content": "නිරෝධායන ඇඳිරි නීතිය සමයේ වතුකරයේ වැඩි මිලට මත්පැන් අලෙවි කිරීම සඳහා රැගෙන යමින් සිටි මත්පැන් බෝතල් තොගයක් සමඟ, සැකකරුවන් පස් දෙනෙකු පොලිස් අත්අඩංගුවට පත් ව තිබෙනවා.\nඇදිරි නීතිය සමයේ බලපත්‍රයක් නොමැති ව වතු ආශ්‍රිත ප්‍රදේශවල වැඩි මිලට මත්පැන් අලෙවි කිරිමට සූදානම් වූ පිරිසකුයි බගවන්තලාව පොලිසිය විසින් (20) දින රාත්‍රියේ අත්අඩංගුවට ගෙන ඇත්තේ.\nඅත්අඩංගුවට ගන්නා අවස්ථාවේ සැකකරුවන් සන්තකයේ තිබී, රජයේ අනුමත මත්පැන් බෝතල් 124ක් සහ බියර් ටින් 48ක් පොලිසිය සොයාගෙන තිබෙනවා.",
       "URL": "https://www.hirunews.lk/280243/ඇඳිරි-නීතිය-සමයේ-මත්පැන්-අලෙවි-කළ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1740"
}