{
       "Source": "hirunews",
       "Timestamp": "Saturday, 27 November 2021 - 14:09",
       "Headline": "තහනම් වල් නාශක තොගයක් සමග දෙදෙනෙකු අත්අඩංගුවට",
       "News Content": "තහනම් වල් නාශක ප්‍රවාහනය කරමින් සිටි සැකකරුවන් දෙදෙනෙකු අනුරාධපුර - තලාව ප්‍රදේශයේ සිදුකළ විශේෂ වැටලීමකදී අත්අඩංගුවට ගෙන තිබෙනවා.\nවෑන් රථයකින් එම වල් නාශක ප්‍රවාහනය කරමින් සිටියදී සැකකරුවන් අත්අඩංගුවට ගෙන ඇත්තේ පොලිස් විශේෂ කාර්ය බලකායේ අනුරාධපුර කඳවුරේ නිලධාරින් සහ ගුවන් හමුදා බුද්ධි ඒකකයේ නිලධාරින් ඒකාබද්ධව සිදුකළ මෙහෙයුමකින්.\nඅත්අඩංගුවට ගත් සැකකරුවන් පැල්මඩුල්ල හා අවිස්සාවේල්ල යන ප්‍රදේශවල පදිංචි 35 සහ 43 හැවිරිදි වයස් වල පසුවන්නන්.\nමොවුන් සන්තකයේ තිබූ තහනම් වල් නාශක පැකට් 980 ක් සහ ලීටර් හතරේ වල් නාශක කෑන් 24 ක් මෙහිදී සිය භාරයට ගත් බව පොලීසිය සඳහන් කළා.",
       "URL": "https://www.hirunews.lk/289344/තහනම්-වල්-නාශක-තොගයක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1534"
}