{
       "Source": "hirunews",
       "Timestamp": "Monday, 22 May 2023 - 10:25",
       "Headline": "අරගලයේ ක්‍රියාකාරී සාමාජිකයෙකු මෙහෙය වූ ජංගම ගණිකා ජාවාරමක් වටලයි (වීඩියෝ)",
       "News Content": "අරගලයේ ක්‍රියාකාරී සාමාජිකයෙකු විසින් මෙහෙය වූ ජංගම ගණිකා ජාවාරමක් වැටලීමට පානදුර වලාත මධ්‍යම දූෂණ මර්ධන ප්‍රහාරක බලකාය සමත් වී තිබෙනවා.\nමෙම වැටලීමෙන් පුද්ගලයින් හත්දෙනෙකු අත්අඩංගුවට ගත් බව‍යි ඔවුන් සඳහන් කළේ.\nඅත්අඩංගුවට ගත් පිරිස අතර, මෙම ජාවාරම මෙහෙය වූ පුද්ගලයා සහ සුරූපි කාන්තාවන් සිව්දෙනෙක් ඇතුළු තවත් දෙදෙනක් සිටින බව එම බලකාය ප්‍රකාශ කර සිටියා.\nඅදාළ ජාවාරම මෙහෙය වූ පුද්ගලයා අපරාධ රැසකට සම්බන්ධ මොරටුව ප්‍රදේශයේ පදිංචි වයස අවුරුදු 29ක් වන පුද්ගලයෙක්.\nසුරූපී කාන්තාවන් මුදලට අලවි කිරීමේ රහසිගත ජාවාරමක් සිදුකරන බවට පානදුර වලාන දූෂණ මර්දන ප්‍රහාරක බලකායට ලද තොරතුරකට අනුව මෙම ජාවාරම හසුකර ගැනීමට හැකි වූ බවයි එම බලකා නිලධාරීන් සඳහන් කළේ.\nමෙහි දී අනාවරණය වී ඇත්තේ රු. 55000ක මුදලකට කාන්තාවන් අළෙවි කරන බවයි.\nපොලිසිය විසින් දූතයන් ලවා කාන්තාවක් වෙන් කර ගෙන ඇති අතර අදාළ කාන්තාව හමු වීමට අගුරුවාතොට රෙමුණ වැව ආසන්නයට පැමිණෙන ලෙස දැනුම් දී තිබෙනවා.\nඒ, අනුව මෝටර් රථ දෙකකින් අදාළ කාන්තාවත් සමඟ අරගල ක්‍රියාකාරීකයා ඇතුළු පිරිස පැමිණ තිබූ අතර ඒ අවස්ථාවේ දී ඔවුන් අත්අඩංගුවට ගත් බව‍යි පොලිසිය සඳහන් කළේ.\nමෙලෙස අත්අඩංගුවට ගත් සැකකාරියන් සිව්දෙනා වයස අවුරුදු 22 හා 39 අතර වයස්වල පසුවන කුරුණෑගල, අම්පාර, බණ්ඩාරවෙල සහ බදුල්ල යන ප්‍රදේශවල පදිංචිකාරියන්.\nඅත්අඩංගුවට ගත් පිරිස අද (22) හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335896/අරගලයේ-ක්‍රියාකාරී-සාමාජිකයෙකු-මෙහෙය-වූ-ජංගම-ගණිකා-ජාවාරමක්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=326"
}