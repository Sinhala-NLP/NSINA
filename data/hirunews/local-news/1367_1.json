{
       "Source": "hirunews",
       "Timestamp": "Wednesday, 09 February 2022 - 9:18",
       "Headline": "ගම්පහ දී මනුෂ්‍ය ඝාතනයක්",
       "News Content": "ගම්පහ පොලිස් වසමේ ලක්ෂ්මී පාර ප්‍රදේශයේ දී නිවසකට යතුරු පැදියකින් පැමිණි පුද්ගලයින් දෙදෙනෙකු විසින් පිහි ඇනුමකින් සිදු කළ ඝාතනයක් පිළිබඳ වාර්තා වෙනවා.\nමරණකරු වයස අවුරුදු 62ක ලක්ෂ්මි පාර - ගම්පහ ප්‍රදේශයේ පදිංචිකරුවෙක්.\nඝාතනයට සම්බන්ධ ව වයස අවුරුදු 35ක හා 32 යන වයස්වල පසු වන ගම්පහ ප්‍රදේශයේ පදිංචිකරුවන් දෙදෙනෙකු අත් අඩංගුවට ගෙන තිබෙනවා.\nඔවුන් ඊයේ (08) ගම්පහ මහේස්ත්‍රාත් අධිකරණය වෙත ඉදිරිපත් කර තිබෙන අතර, නියෝගය අනුව සැකකරුවන් ව 21 වැනි දා දක්වා රක්ෂිත බන්ධනාගාරගත කිරීමට යි නියමිත ව ඇත්තේ.\nසිද්ධිය සම්බන්ධ වැඩිදුර පරීක්ෂණ ගම්පහ පොලිසිය විසින් මෙහෙයවෙනු ඇති.",
       "URL": "https://www.hirunews.lk/296544/ගම්පහ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1367"
}