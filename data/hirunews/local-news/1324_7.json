{
       "Source": "hirunews",
       "Timestamp": "Wednesday, 02 March 2022 - 8:11",
       "Headline": "අධිකරණ 11කින් වරෙන්තු නිකුත් කළ අයෙකු අත්අඩංගුවට",
       "News Content": "අපරාධ රැසකට දිවයිනේ විවිධ අධිකරණ මගින් වරෙන්තු නිකුත් කර සිටි සැකකරුවෙකු වත්තල - වැලි අමුණ ප්‍රදේශයේ දී අත්අඩංගුවට ගෙන තිබෙනවා.\nරන් භාණ්ඩ කොල්ලකෑම්, යතුරුපැදි සොරකම් කිරීම්, වෙළෙදසලවල්වලට ඇතුළු වී දේපළ සොරා ගැනීම් ඇතුළු චෝදනා රැසක් මොහුට එරෙහි ව එල්ල වී ඇති බවයි පොලිස් මාධ්‍ය කොට්ඨාශය සදහන් කළේ.\nඒ අනුව අලුත්කඩේ, අත්තනගල්ල, කෑගල්ල, වත්තල, ගලිකිස්ස, මාරවිල, කන්තලේ, මීගමුව සහ මිනුවන්ගොඩ අධිකරණවලින් මොහුට එරෙහි ව වරෙන්තු නිකුත් කර තිබෙනවා.",
       "URL": "https://www.hirunews.lk/298432/අධිකරණ-11කින්-වරෙන්තු-නිකුත්-කළ-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1324"
}