{
       "Source": "hirunews",
       "Timestamp": "Wednesday, 30 September 2020 - 17:56",
       "Headline": "අද රාත්‍රීයේ පළාත් කිහිපයකට වැසි",
       "News Content": "අද රාත්‍රී කාලයේ දිවයිනේ පළාත් කිහිපයක වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nදකුණ, සබරගමුව, බස්නාහිර සහ මධ්‍යම පළාත්වල විටින් විට වැසි ඇතිවන බවයි එම දෙපාර්තමේන්තුව නිවේදනය කළේ.\nදකුණු පළාතේත කලුතර සහ රත්නපුර දිස්ත්‍රික්වලත් ඇතැම් ප්‍රදේශවලට මිලිමීටර් 75ට වැඩි තරමක් තද වැසි ඇතිවිය හැකියි.\nහෙට දිනයේදී බස්නාහිර, සබරගමුව, මධ්‍යම සහ දකුණු පළාත්වල වැසි වාර කිහිපයක් ඇතිවිය හැකියි.\nවයඹ පළාතේ සිහින් වැසි වාර කිහිපයක් ඇතිවීමේ හැකියාව පවතිනවා.\nදිවයින හරහා විශේෂයෙන් උතුර උතුරු මැද සහ වයඹ පළාත්වලත් ත්‍රිකුණාමලය හම්බන්තොට දිස්ත්‍රික්වලත් මධ්‍යම කඳුකරයේ බටහිර බෑවුම් ප්‍රදේශවලත් විටින් විට හමන පැයට කිලෝමීටර් 40ක් 50ක් පමණ තද සුළං ද ඇතිවිය හැකියි.",
       "URL": "https://www.hirunews.lk/251491/අද-රාත්‍රීයේ-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2419"
}