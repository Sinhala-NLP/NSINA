{
       "Source": "hirunews",
       "Timestamp": "Tuesday, 08 November 2022 - 9:46",
       "Headline": "වැල්ලේ සුරංගගේ ගෝලයෙක් අයිස් සමග මාට්ටු",
       "News Content": "සංවිධානාත්මක අපරාධකරුවකු හා ප්‍රබල මත්ද්‍රව්‍ය ජාවාරම්කරුවකු වන වැල්ලේ සුරංග නැමති පුද්ගලයාගේ ගෝලයෙකු අයිස් මත්ද්‍රව්‍ය ජාවරම් කරමින් සිටිය දී විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා .\nඒ, විශේෂ කාර්ය බලකා බුද්ධි කොට්ඨාශයේ නිලධාරීන්ට ලද තොරතුරකට අනුව ඊයේ (07) වැල්ලම්පිටිය ප්‍රදේශයේ දී කරන ලද වැටලීමක් අතරතුරයි.\nඑහි දී සැකකරු සන්තකයේ තිබී අයිස් මත්ද්‍රව්‍ය ග්‍රෑම් 60, මිලි ග්‍රෑම් 440ක් හා මුදලින් රුපියල් 150,250.00 ක් සොයාගෙන ඇති අතර, සැකකරු වැඩිදුර විමර්ශන කටයුතු සඳහා වැල්ලම්පිටිය පොලිස් ස්ථානය වෙත බාර දී තිබෙනවා.\nමෙලෙස අත්අඩංගුවට ගෙන ඇත්තේ, වැල්ලම්පිටිය ප්‍රදේශයේ පදිංචි වයස අවුරුදු 50 පුද්ගලයෙක්.",
       "URL": "https://www.hirunews.lk/319861/වැල්ලේ-සුරංගගේ-ගෝලයෙක්-අයිස්-සමග-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=750"
}