{
       "Source": "hirunews",
       "Timestamp": "Saturday, 12 March 2022 - 17:08",
       "Headline": "ඉන්දීය නාවික හමුදාවේ බටහිර බලකාය ශ්‍රී ලංකාවේ සංචාරයක",
       "News Content": "මිත්‍රත්වයේ පාලම් ගොඩනැගීමේ ඉන්දීය නාවික හමුදා වැඩසටහන යටතේ එහි බටහිර බලකායට අයත් නෞකා 4 ක් පසුගිය 9 වනදා සිට අද දක්වා ශ්‍රී ලංකාවේ සංචාරයක නිරත වූ බව කොළඹ ඉන්දීය මහකොමසාරිස් කාර්යාලය සඳහන් කළා.\nඒ ඉන්දීය නාවික හමුදාවේ, බටහිර බලකායේ අණදෙන නිලධාරි රියර් අද්මිරාල් සමීර් සක්සේනාගේ මූලිකත්වයෙන්.\nඉන්දියාවේ දේශීය වශයෙන් නිපදවූ මිසයිල හාරක බ්‍රහ්මපුත්‍ර නෞකාව සහ යුද නෞකාව හම්බන්තොට වරායට පැමිණ ඇති අතර, අයි.එන්.එස් චෙන්නායි සහ ටී.ඊ.ජී යන යුද නෞකා පැමිණ ඇත්තේ කොළඹ වරායටයි.\nඑම නෞකා ශ්‍රී ලංකා නාවික හමුදාව විසින් සාම්ප්‍රදායික ලෙස උණුසුම් අන්දමින් පිලිගත් බව ද ඉන්දීය මහකොමසාරිස් කාර්යාලය ප්‍රකාශ කළා.\nශ්‍රී ලංකා ඉන්දීය මහකොමසාරිස් ගෝපාල් බාග්ලේ විසින් කොළඹ වරායට පැමිණි අයි.එන්.එස් චෙන්නායි නෞකාවේදී පසුගිය 10 වනදා ජනාධිපතිවරයා නියෝජනය කරමින් සහභාගි වූ විදේශ අමාත්‍ය මහාචාර්ය ජී.එල්.පීරිස් වෙත පිළිගැනීමේ උත්සවයක් සංවිධාන කර ඇති අතර, ඊට කතානායක මහින්ද යාපා අබේවර්ධන ද ඊට සහභාගි වී තිබෙනවා.",
       "URL": "https://www.hirunews.lk/299318/ඉන්දීය-නාවික-හමුදාවේ-බටහිර-බලකාය-ශ්‍රී-ලංකාවේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=1298"
}