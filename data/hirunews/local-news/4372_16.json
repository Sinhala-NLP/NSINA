{
       "Source": "hirunews",
       "Timestamp": "Monday, 14 August 2017 - 9:53",
       "Headline": "Update :-  ශිරන්ති සහ යෝෂිත දින වෙනස් කරයි, රෝහිත හෙට FCIDයට",
       "News Content": "හිටපු ජනාධිපති මහින්ද රාජපක්‍ෂගේ බිරිඳ වන ශිරන්ති රාජපක්‍ෂට සහ පුතා වන යෝෂිත රාජපක්‍ෂට අද (14) සහ හෙට (15)  දිනවල අපරාධ පරීක්‍ෂණ දෙපාර්තමේන්තුව හමුවේ පෙනී සිටිමට නියමිතව තිබුණත් ඔවුන් හෙට (15) හා අනිද්දා (16) එහි පෙනී සිටින බව දැන් වාර්තා වනවා.\nඒ, රගර් ක්‍රීඩක වසීම් තාජුඩීන් ඝාතන සිද්ධිය සම්බන්ධයෙන් ප්‍රශ්න කිරීම සඳහායි.\nමෙම සිද්ධිය සම්බන්ධයෙන් ප්‍රශ්න කිරීම සඳහා අපරාධ පරීක්‍ෂණ දෙපාර්තමේන්තුව හමුවේ පෙනී සිටින ලෙස මීට ඉහතදී ද ශිරන්ති රාජපක්‍ෂට සහ යෝෂිත රාජපක්‍ෂට දැනුම් දී තිබුණද ඔවුන් පැමිණියේ නැහැ.\nඒ, හදිසි රෝගී තත්වයන් ඇති බව පවසමින්.\nවෙනත් දිනයක්‌ ඔවුන් ඉල්ලා තිබූ බව සඳහන්.\nඒ අනුවයි අද සහ හෙට දින ලබා දී තිබුනේ.\nඑහෙත් අද දිනයේදී ද පැමිණිය නොහැකි බව දන්වා ඇති බැවින් හෙට හා අනිද්දා දින ලබා දී තිබෙනවා.\nතාජුඩීන් ඝාතනයට සම්බන්ධ පුද්ගලයන් ශිරන්ති රාජපක්‍ෂගේ ආරක්‍ෂකයන්ට අයත් ඩිෆෙන්ඩර් රථයක්‌ ඊට යොදා ගත් බවට චෝදනා එල්ල වී තිබෙනවා.\nඒ අනුව ශිරන්ති රාජපක්‍ෂ හෙට දිනයේත් යෝෂිත රාජපක්‍ෂ අනිද්දා දිනයේත් අපරාධ පරීක්‍ෂණ දෙපාර්තමේන්තුව හමුවේ පෙනී සිටීමට නියමිතයි.\n2007 වර්ෂයේ දී, රගර් ක්‍රීඩක වසීම් තාජුඩීන් නාරාහේන්පිට ප්‍රදේශයේදී මිය ගියා. පළමුව වාර්තා වුයේ වාහනය අනතුරට ලක්ව එය ගිනිගෙන මරණය සිදු වූ බවයි.\nපසුව හෙළි වුයේ එය ඝාතනයක් බවයි.\nමේ අතර හිටපු ජනපති බාල පුතු වන රෝහිත රාජපක්ෂ පොලිස් මූල්‍ය අපරාධ විමර්ශන කොට්ඨාසයට කැඳවීමට නියමිතයි.\nඒ, චීනයේදී කක්ෂගත කළ බව කියන සුප්‍රීම් සැට්– 1 (SupremeSAT-I) චන්ද්‍රිකා ව්‍යාපෘතිය සම්බන්ධයෙන් තොරතුරු ලබා ගැනීමටයි.\nප්‍රකාශයක් ලබා දීමට ඔහු හෙට (15) FCID ය හමුවට පැමිණෙනු ඇති.\nරෝහිත සුප්‍රීම් සමාගමේ තාක්ෂණික කණ්ඩායමේ ප්‍රධාන ඉංජිනේරුවා ලෙස කටයුතු කර ඇති බව ද පැවසෙනවා.\nUpdate :- Monday, August 14, 2017 10.37 Am\n------------------------------------------------------------------\nහිටපු ජනාධිපති මහින්ද රාජපක්‍ෂගේ බිරිඳ වන ශිරන්ති රාජපක්‍ෂට සහ යෝෂිත රාජපක්‍ෂට අද (14) හා හෙට (15) දිනවල අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස දැනුම් දී ඇතැයි වාර්තා වනවා.\nඒ, රගර් ක්‍රීඩක වසීම් තාජුඩීන් ඝාතන සිද්ධිය සම්බන්ධයෙන් ප්‍රශ්න කිරීම සඳහායි.\nමෙම සිද්ධිය සම්බන්ධයෙන් ප්‍රශ්න කිරීම සඳහා අපරාධ පරීක්‍ෂණ දෙපාර්තමේන්තුව හමුවේ පෙනී සිටින ලෙස මීට ඉහතදී ද ශිරන්ති රාජපක්‍ෂට සහ යෝෂිත රාජපක්‍ෂට දැනුම් දී තිබුණද ඔවුන් පැමිණියේ නැහැ.\nඒ, හදිසි රෝගී තත්වයන් ඇති බව පවසමින්.\nවෙනත් දිනයක්‌ ඔවුන් ඉල්ලා තිබූ බව සඳහන්.\nඒ අනුවයි අද සහ හෙට, දින ලබා දී ඇත්තේ.\nතාජුඩීන් ඝාතනයට සම්බන්ධ පුද්ගලයන් ශිරන්ති රාජපක්‍ෂගේ ආරක්‍ෂකයන්ට අයත් ඩිෆෙන්ඩර් රථයක්‌ ඊට යොදා ගත් බවට චෝදනා එල්ල වී තිබෙනවා.\nඒ අනුව ශිරන්ති රාජපක්‍ෂ අද දිනයේත් යෝෂිත රාජපක්‍ෂ හෙට දිනයේත් අපරාධ පරීක්‍ෂණ දෙපාර්තමේන්තුව හමුවේ පෙනී සිටීමට නියමිතයි.\n2007 වර්ෂයේ දී, රගර් ක්‍රීඩක වසීම් තාජුඩීන් නාරාහේන්පිට ප්‍රදේශයේදී මිය ගියා.\nපළමුව වාර්තා වුයේ වාහනය අනතුරට ලක්ව එය ගිනිගෙන මරණය සිදු වූ බවයි.\nපසුව හෙළිවුයේ එය ඝාතනයක් බවයි.",
       "URL": "https://www.hirunews.lk/168378/update-ශිරන්ති-සහ-යෝෂිත-දින-වෙනස්-කරයි-රෝහිත-හෙට-fcidයට",
       "Category": "Local News",
       "Parent URL": "https://www.hirunews.lk/local-news.php?pageID=4372"
}