{
       "Source": "hirunews",
       "Timestamp": "Sunday, 14 October 2018 - 19:15",
       "Headline": "ගුවන් සේවයේ අයිතිය තිබිය යුත්තේ රජයටයි - හිටපු ආරක්ෂක ලේකම්",
       "News Content": "රටක ගුවන් සේවය රජය සතුව පැවතිය යුතු බව හිටපු ආරක්ෂක ලේකම් ගෝඨාභය රාජපක්ෂ පවසනවා.\nඔහු මේ බව කියා සිටියේ මාතර - කඹුරුපිටිය ප්‍රදේශයේ අද (14) පැවති ආගමික උත්සවයකින් අනතුරුව ශ්‍රී ලන්කන් ගුවන් සේවය පෞද්ගලීකරණයට වර්තමාන රජය උත්සාහ කිරීම සම්බන්ධයෙන් මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින්.\nශ්‍රී ලංකන් ගුවන් සේවය පෞද්ගලීකරණයට අදාළ කැබිනට් පත්‍රිකාවක් නුදුරේදී අමාත්‍ය මණ්ඩලය වෙත ඉදිරිපත් කරන බව රාජ්‍ය ව්‍යවසාය සහ මහනුවර නගර සංවර්ධන අමාත්‍ය ලක්ෂ්මන් කිරිඇල්ල ප්‍රකාශ කළා.\nගුවන් සේවයේ සියයට 49 ක කළමනාකාරීත්ව කොටස මෙලෙස පෞද්ගලීකරණය කිරීමටයි සැළසුම් කර ඇත්තේ.\nඅමාත්‍ය මණ්ඩල අනුමැතියට යටත්ව ඉදිරියේදී ටෙන්ඩර් කැඳවා ශ්‍රී ලංකන් ගුවන් සේවයේ පාර්ශවකරුවන් තීරණය කරනු ඇති.",
       "URL": "https://www.hirunews.lk/202121/ගුවන්-සේවයේ-අයිතිය-තිබිය-යුත්තේ-රජයටයි-හිටපු-ආරක්ෂක-ලේකම්",
       "Category": "Local News",
       "Parent URL": "https://www.hirunews.lk/local-news.php?pageID=3699"
}