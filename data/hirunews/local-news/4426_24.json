{
       "Source": "hirunews",
       "Timestamp": "Tuesday, 11 July 2017 - 19:35",
       "Headline": "18 ක් නොයන බව නිදහස් පක්ෂය කියයි - ගිවිසුමක් නැතැයි ඒකාබද්ධයෙන් ප්‍රකාශයක්",
       "News Content": "ශ්‍රී ලංකා නිදහස් පක්ෂය, පූර්ණ ආණ්ඩුක්‍රම ව්‍යවස්ථා සංශෝධනයකට කිසිදු එකඟත්වයකට පැමිණ නොමැති බව වාරිමාර්ග හා ජලසම්පත් කළමනාකරණ අමාත්‍ය විජිත් විජයමුණි සොයිසා ප්‍රකාශ කළා.\nඔහු මේ බව කියා සිටියේ කොළඹ අද කැඳවා තිබූ මාධ්‍ය හමුවකට එක්වෙමින්.\nඑහිදී අමාත්‍යවරයා කියා සිටියේ යම් කිසි සාකච්ඡා පැවතුණත් ආණ්ඩු පක්ෂයේ 18 දෙනෙකු ඉවත්ව යෑමේ සූදානමක් නොමැති බවයි.\nඑම සාකච්ඡා පවත්වා ඇත්තේ නියෙෝජ්‍ය අමාත්‍යවරුන් ලෙස කටයුතු කිරීමේදී ඒ පිළිබඳව මතුව ඇති ගැටලූ සම්බන්ධයෙන් සාකච්ඡා කිරීම සඳහා බව ප්‍රකාශ කළ අමාත්‍යවරයා කියා සිටියේ ඊට ප්‍රවීනයන් කිහිපදෙනෙකුද එක්ව ඇති බවයි.\nඑමෙන්ම රජය කිසිදු පුද්ගලයෙකුට වරදාන වරප්‍රසාද ලබාදී ලබා නොගන්නා බවද අමාත්‍යවරයා කියා සිටියා.\nආණ්ඩුවේ ගැටුම් උග්‍ර බවට ඒකාබද්ධ විපක්ෂය මතයක සිටියත් ඒකාබද්ධ විපක්ෂයේත් ගැටුම් උග්‍ර බවයි අමාත්‍ය විජිත් විජයමුණි සොයිසා වැඩිදුරටත් ප්‍රකාශ කළේ.",
       "URL": "https://www.hirunews.lk/165642/18-ක්-නොයන-බව-නිදහස්-පක්ෂය-කියයි-ගිවිසුමක්-නැතැයි-ඒකාබද්ධයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4426"
}