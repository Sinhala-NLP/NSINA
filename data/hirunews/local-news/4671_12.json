{
       "Source": "hirunews",
       "Timestamp": "Wednesday, 08 February 2017 - 14:21",
       "Headline": "රාජ්‍ය ආයතන 15 ක පාඩුව කෝටි 11 000 පනී",
       "News Content": "පොදු ව්‍යාපාර පිළිබද කාරක සභාව හෙවත් කෝප් කමිටුව රාජ්‍ය ආයතන 15 ක් සම්බන්ධයෙන් සිදුකළ විමර්ශනවල වාර්තාව එහි සභාපති ජනතා විමුක්ති පෙරමුණු පාර්ලිමේන්තු මන්ත්‍රී සුනිල් හදුන්නෙත්ති අද පාර්ලිමේන්තුවට ඉදිරිපත් කළා.\nඅදාළ රාජ්‍ය ආයතනයන්හි පාඩුව රුපියල් කෝටි 11,000 කට වැඩි බව මෙම වාර්තාව මගින් ප්‍රකාශයට පත් කර තිබෙනවා.\nමේ අතර ඉදිරියේදී සහල් මෙටි‍්‍රක් ටොන් 100 ක් ආනයනය කිරීමට බලාපොරොත්තු වන බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී ප්‍රකාශ කළා.\nඔහු මේ බව කියා සිටියේ ආනයනික සහල් මත පනවා තිබූ බදු අඩුකිරීමේ සහනය ජනතාවට නොලැබීම පිළිබඳව සී.බී. රත්නායක මන්ත්‍රිවරයා මතුකළ ප්‍රශ්නයකට පිළිතුරු ලබාදෙමින්.\nඊට පාර්ලිමේන්තු මන්ත්‍රී සී.බී. රත්නායක, අග්‍රාමාත්‍ය රනිල් වික්‍රමසිංහ, අමාත්‍යවරුන් වන ආචාර්ය සරත් අමුණුගම, රවී කරුණානායක සහ විපක්ෂයේ ප්‍රධාන සංවිධායක පාර්ලිමේන්තු මන්ත්‍රී අනුර කුමාර දිසානායකද එක්වුණා.",
       "URL": "https://www.hirunews.lk/153978/රාජ්‍ය-ආයතන-15-ක-පාඩුව-කෝටි-11-000-පනී",
       "Category": "Local News",
       "Parent URL": "https://www.hirunews.lk/local-news.php?pageID=4671"
}