{
       "Source": "hirunews",
       "Timestamp": "Monday, 21 September 2020 - 15:57",
       "Headline": "බ්ලූමැන්ඩල් සංජීවගේ බිරිඳ සහ පුත්‍රයා හෙරොයින් සමඟ අත්අඩංගුවට (වීඩියෝ)",
       "News Content": "බ්ලූමැන්ඩල් සංජීව නමැති සංවිධානාත්මක අපරාධකරුගේ බිරිඳ සහ පුත්‍රයා ඇතුළු තුන්දෙනෙකු පොලීසිය විසින් අද(21) මෝදර ප්‍රදේශයේදී අත්අඩංගුවට ගෙන තිබෙනවා.\nහෙරොයින් ග්‍රෑම් 30 යි මිලිග්‍රෑම් 322 ක්, ජංගම දුරකථන 5 ක් සහ රුපියල් එක්ලක්ෂ 29,000 ක් මුදලක් ඔවුන් සතුව තිබී සොයා ගත් බවයි පොලීසිය සඳහන් කළේ.\nබ්ලූමැන්ඩල් සංජීවගේ බිරිඳ වන 42 හැවිරිදි අබේනායක ගීතාංජලී නොහොත් ගීතා, ඔවුන්ගේ 20 හැවිරිදි පුත් ජනිත ජනන්ද සහ ඔහුගේ මිතුරෙකු මෝදර - සේනමුල්ල ප්‍රදේශයේදී අද මෙලෙස අත්අඩංගුවට ගෙන තිබෙනවා.\nඩුබායිහි සිටින කාන්තාවක් විසින් මොවුන් හා සම්බන්ධ වී හෙරොයින් ජාවාරම සිදුකර ගෙන ගොස් ඇති බවටයි අනාවරණ වී ඇත්තේ.\nබ්ලූමැන්ඩල් සංජීව නමැත්තා 2006 වසරේ සිට අතුරුදන්වී ඇති බවට පොලීසියට පැමිණිලි ලැබී තිබෙනවා.\nඔහු බ්ලූමැන්ඩල් සංඛ නමැති පාතාල කල්ලි නායකයා සමඟ විරසක වී සිටි බවට එවකට  කතාබහට ලක්වුණා.",
       "URL": "https://www.hirunews.lk/250756/බ්ලූමැන්ඩල්-සංජීවගේ-බිරිඳ-සහ-පුත්‍රයා-හෙරොයින්-සමඟ-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2439"
}