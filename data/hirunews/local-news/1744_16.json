{
       "Source": "hirunews",
       "Timestamp": "Thursday, 19 August 2021 - 8:37",
       "Headline": "තවත් ප්‍රධාන දිස්ත්‍රික්ක දෙකක සියලු කඩ සාප්පු සහ වෙළඳසැල් වැසේ",
       "News Content": "පවතින කොවිඩ් වසංගත තත්ත්වය හා කිලිනොච්චිය දිස්ත්‍රික්කයේ කොවිඩ් පාලනය වෙනුවෙන් එළැඹෙන 20 වැනිදා සිට 25 වැනිදා දක්වා කිලිනොච්චිය නගරයේ සියලු වෙළඳසැල් වසා දැමීමට තීරණය කළ බව කිලිනොච්චිය වෙළඳ සංගමය පවසනවා.\nකිලිනොච්චි දිස්ත්‍රික්කය තුළ කොවිඩ් ආසාදිතයින් වාර්තා වීම පාලනය කිරීම උදෙසා අදාළ තීරණය ස්වෙච්ජාවෙන් ගත් බව ද කිලිනොච්චිය දිස්ත්‍රික් වෙළඳ සංගමය පැවසුවා.\nකිලිනොච්චිය දිස්ත්‍රික්කය තුළ ගත වූ දිනය තුළ දී පුද්ගලයින් 200කට ආසන්න පිරිසකට කොවිඩ් ආසාදිත ව ඇති බවට කිලිනොච්චිය වෙළඳ සංගමයේ නියෝජිතයින් සඳහන් කළා.\nමේ අතර පවතින අවදානම් තත්ත්වය හමුවේ අනුරාධපුර දිස්ත්‍රික්කයේ ජනතාව ද සුරකීම වෙනුවෙන් අනුරාධපුර නගරයේ සහ සියලු උප නගර වල කඩ සාප්පු සහ වෙළඳ සැල් වසා දැමීමට අනුරාධපුර වෙළඳ සංසදය ද තීරණය කර තිබෙනවා.",
       "URL": "https://www.hirunews.lk/280081/තවත්-ප්‍රධාන-දිස්ත්‍රික්ක-දෙකක-සියලු-කඩ-සාප්පු-සහ-වෙළඳසැල්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1744"
}