{
       "Source": "hirunews",
       "Timestamp": "Friday, 23 November 2018 - 7:45",
       "Headline": "රන්ජන්ගේ ප්‍රකාශය නිදහස් පක්ෂය හෙළා දකී",
       "News Content": "රන්ජන් රාමනායක මන්ත්‍රීවරයා ශ්‍රේෂ්ඨාධිකරණයේ විභාග වන නඩුවක් සම්බන්ධයෙන් සිදුකළ ප්‍රකාශය ශ්‍රී ලංකා නිදහස් පක්ෂය හෙලා දකින බව එහි මහ ලේකම්, මහාචාර්ය රෝහණ ලක්ෂ්මන් පියදාස පවසනවා.\nමහනුවර ප්‍රදේශයේ ඊයේ පැවති මාධ්‍ය හමුවකට එක්වෙමින් මහ ලේකම්වරයා කියා සිටියේ අධිකරණයේ විභාග වන නඩුවක් සම්බන්ධයෙන් මත ප්‍රකාශ කිරීම  ශ්‍රේෂ්ඨාධිකරණයට සිදුකළ අපහාසයක් බවයි.\nඑක්සත් ජාතික පක්ෂය මේ ආකාරයෙන් අධිකරණයට සහ එහි ස්වාධීනතාවයට අභියෝග කරන ආකාරයේ ප්‍රකාශ නිකුත් කිරීම තරයේ හෙලා දකින බවයි නිදහස් පක්ෂ මහලේකම්වරයා තවදුරටත් අදහස් දක්වමින් කියා සිටියේ.",
       "URL": "https://www.hirunews.lk/204752/රන්ජන්ගේ-ප්‍රකාශය-නිදහස්-පක්ෂය-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=3638"
}