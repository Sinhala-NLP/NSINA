{
       "Source": "hirunews",
       "Timestamp": "Friday, 05 May 2023 - 13:04",
       "Headline": "ගංගා නදිය පිරිසුදු කිරීමට කෘත්‍රිම බුද්ධියෙන් වැඩ කරන බෝට්ටුවක්",
       "News Content": "ඉන්දියාවේ ලක්නව් ප්‍රාන්තයෙන් ගලා හැලෙන ගංගා නදියේ අතු ගංගාවක් ලෙස සැලකෙන ගොම්ටි නදියේ අපද්‍රව්‍ය ඉවත් කිරීමට කෘත්‍රිම බුද්ධියෙන් ක්‍රියාත්මක වන බෝට්ටුවක් හඳුන්වා දී තිබෙනවා.\nමෙලෙස කෘත්‍රිම බුද්ධිය භාවිත කෙරෙන බෝට්ටුවක් හඳුන්වා දී ඇත්තේ පළමු වරට වීම විශේෂත්වයක්.\nගං ඉවුරේ සිට දුරස්ථ පාලකයකින් ක්‍රියාත්මක කෙරෙන මෙම බෝට්ටු මාසයක පමණ කාලයක අත්හදා බැලීමෙන් පසු නගර සභාවට බාර දීමට නියමිතයි.\nමෙම බෝට්ටුව නිර්මාණය කර ඇත්තේ ඉන්දියාවේ නවෝත්පාදන ප්‍රතිපත්ති හා සමාජ විපර්යාස සඳහා වන මධ්‍යස්ථානය මඟින් වන අතර එම බෝට්ටුවේ සවිකර ඇති සංවේදක හේතුවෙන් නියමිත ප්‍රමාණයට අපද්‍රව්‍ය එක්රැස් කරගැනීමෙන් පසු එය ස්වයංක්‍රීයවම ගං ඉවුරට යාත්‍රා කරන බවයි වැඩිදුරටත් වාර්තා වන්නේ.",
       "URL": "https://www.hirunews.lk/334306/ගංගා-නදිය-පිරිසුදු-කිරීමට-කෘත්‍රිම-බුද්ධියෙන්-වැඩ-කරන-බෝට්ටුවක්",
       "Category": "Local News",
       "Parent URL": "https://www.hirunews.lk/local-news.php?pageID=368"
}