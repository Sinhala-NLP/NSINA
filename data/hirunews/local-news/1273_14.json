{
       "Source": "hirunews",
       "Timestamp": "Thursday, 24 March 2022 - 19:23",
       "Headline": "රාජ්‍ය බැංකු පද්ධතියේ අවදානමක් නැහැ - රාජ්‍ය ඇමති ශෙහාන් කියයි",
       "News Content": "රාජ්‍ය බැංකු පද්ධතිය කඩා වැටීමේ කිසිදු අවදානමක් මතුව නොමැති බව ක්ෂුද්‍ර මූල්‍ය රාජ්‍ය අමාත්‍ය ෂෙහාන් සේමසිංහ අද (24) පාර්ලිමේන්තුවේදී ප්‍රකාශ කළා.\nඔහු මේ බව කියා සිටියේ සමගි ජනබලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා සිදුකළ ප්‍රකාශයකට ප්‍රතිචාර දක්වමින්.\nමූල්‍ය සේවා සඳහා එකතු කළ අගය මත බදු සංශෝධන පනත් කෙටුම්පත හෙවත් වැට් බද්ද අද පාර්ලිමේන්තුවේදී විවාදයට ගත් අතර, සංශෝධන සහිතව එය සම්මත වුණා.\nමෙමගින් 2022 ජනවාරි පළවනදා සිට ක්‍රියාත්මක වන පරිදි මූල්‍ය සේවා සැපයීම මත එකතු කළ අගය මත බද්ද සියයට 15 සිට සියයට 18 දක්වා ඉහළ නැංවීමට යෝජනා කළා.",
       "URL": "https://www.hirunews.lk/300307/රාජ්‍ය-බැංකු-පද්ධතියේ-අවදානමක්-නැහැ-රාජ්‍ය-ඇමති-ශෙහාන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1273"
}