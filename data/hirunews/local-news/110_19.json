{
       "Source": "hirunews",
       "Timestamp": "Wednesday, 09 August 2023 - 19:30",
       "Headline": "උඩවලවෙන් කුඹුරුවලට ජලය ලැබෙයි",
       "News Content": "වාරි කටයුතු සදහා සමනල වැව ජලාශයෙන් උඩවලව ජලාශයට නිකුත් කෙරුණු ජලය උඩවලව ගොවිබිම් වෙත බෙදාහැරීම අද සිදු කෙරුණා.\nකුඹුරු සදහා ප්‍රමුඛතාව ලබා දෙමින් ජලය නිකුත් කීරීම සිදු කෙරුනු ලබන අතර එම කාර්ය සිදු වන්නේ ග්‍රී ලංකා මහවැලි අධිකාරියේ නිලධාරින්ගේ දැඩි නිීරීක්ෂනය යටතේයි.\nඅද දිනයේත් සමනලවැව ජලාශයෙන් උඩවලව ජලාශයට ජලය නිකුත් කෙරුණු අතර ඝන මීටර් මිලියන 3.25 ක ජල ධාරිතාවක් එලෙස ලබාදී තිබෙනවා. කෙසේ වෙතත් උඩවලව ජලාශයට ජලය නිකුත් කරන ලෙස ඉල්ලා ජාතික ගොවි ජන එකමුතුව ආරම්භ කල සත්‍යග්‍රහය තවදුරටත් ක්‍රියාත්මකයි.\nමේ අතර වාරිමාර්ග අමාත්‍ය රොෂාන් රණසිංහ ගොවීන්ගෙන් ඉල්ලා සිටියේ ජලය ලබාදී ඇති බැවින් වගා කටයුතු සඳහා එක්වන ලෙසයි.\nමේ අතර මාස ගණනක් පැවති වියළි කාලගුණය නිම කරමින් මොණරාගල අවට ප්‍රදේශ කිහිපයකට අද පෙරවරුfවි අධික වර්ෂාවක් පතිත වී තිබෙනවා.\nඑම වැසි සමග මිනිත්තු 2 ක පමණ කාලයක් ස්ථාන කිහිපයකට අයිස් වැස්සක්ද වැටී ඇති බවයි ප්‍රදේශයේ හිරු වාර්තාකරුවන් සඳහන් කළේ.\nඑමෙන්ම බදුල්ල, හාලිඇල, බණ්ඩාරවෙල, ගිනිගත්හේන, ලක්ෂපාන, සහ කිතුල්ගල ඇතුළු ප්‍රද්ශ ගණනාවකටද අද තද වැසි ඇඳහැලී තිබෙනවා.\nමේ අතර කාලගුණ විද්‍යා දෙපාර්තුමේන්තුවද සදහන් කළේ නැගෙනහිර සහ ඌව පළාත්වලට මෙන්ම මුලතිවු දිස්ත්‍රිකයටද ගිගුරුම් සහිත වැසි අපේක්ෂා කළ හැකි බවයි.",
       "URL": "https://www.hirunews.lk/344248/උඩවලවෙන්-කුඹුරුවලට-ජලය-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=110"
}