{
       "Source": "hirunews",
       "Timestamp": "Wednesday, 30 March 2022 - 16:25",
       "Headline": "ත්‍රස්තවාදය,අන්තවාදය,මත්ද්‍රව්‍ය වැනි තර්ජනවලින් කලාපය ආරක්ෂා කර ගනිමු -  ජනපති   (වීඩියෝ)",
       "News Content": "පස්වැනි බිම්ස්ටෙක් රාජ්‍ය නායක සමුළුව ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් කොළඹ දී අද පැවැත්වුණා.\nසමුළුව අමතමින් ජනාධිපතිවරයා අවධාරණය කළේ බෙංගාල බොක්ක කලාපයේ ආර්ථිකයන්, ගෝලීය ආර්ථිකයේ වර්ධකයන් බවට පත්ව ඇති බැවින් ත්‍රස්තවාදය, අන්තවාදය, මත්ද්‍රව්‍ය වැනි තර්ජනවලින් කලාපය ආරක්ෂා කර ගත යුතු බවයි.\nමේ අතර ශ්‍රී ලංකාවේ මුදල් අමාත්‍යවරයා බංග්ලාදේශයෙන් ඇමෙරිකානු ඩොලර් මිලියන 250ක මුල්‍ය හුවමාරු පහසුකමක් ඉල්ලා ඇතැයි බංග්ලාදේශ විදේශ අමාත්‍ය ආචාර්ය ඒ.කේ.අබ්දුල් මොමන් මහතා පවසනවා.\nබිමිස්ටෙක් සමුළුව අතරතුර මාධ්‍ය වෙත අදහස් පල කරමින් ඔහු මේ බව සඳහන් කළා.\nබංග්ලාදේශ විදේශ අමාත්‍යවරයා වැඩිදුරටත් සඳහන් කළේ, ඒ සම්බන්ධයෙන් ධනාත්මක ප්‍රතිචාරයක් තම රජය දක්වනු ඇති බවයි.\nශ්‍රී ලංකාව බංග්ලාදේශයෙන් මීට පෙරත් ඇමෙරිකානු ඩොලර් මිලියන 250ක මූල්‍ය හුවමාරු පහසුකමක් ලබා ගත් අතර එය ආපසු ගෙවීමේ කාලය ද දීර්ඝ කෙරුණා.",
       "URL": "https://www.hirunews.lk/300792/ත්‍රස්තවාදයඅන්තවාදයමත්ද්‍රව්‍ය-වැනි-තර්ජනවලින්-කලාපය-ආරක්ෂා-කර-ගනිමු-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1260"
}