{
       "Source": "hirunews",
       "Timestamp": "Wednesday, 14 June 2023 - 12:06",
       "Headline": "සනත් නිශාන්තගෙන් සැර ප්‍රකාශයක්",
       "News Content": "වත්මන් ආණ්ඩුව පත් කර ගැනීම සඳහා වෙහෙස මහන්සි වී වැඩ කළ තම මන්ත්‍රීවරුන්ට අවශ්‍ය පිළිගැනීම ලබා නොදෙන්නේ නම් ශ්‍රී ලංකා පොදුජන පෙරමුණට තවදුරටත් ආණ්ඩුවේ රැඳී සිටීමේ අවශ්‍යතාවක් නොමැති බවයි සනත් නිශාන්ත සඳහන් කරන්නේ.\nඔහු පවසන්නේ ශ්‍රී ලංකා පොදුජන පෙරමුණ අත්හැර දැමීමට උත්සාහ කළහොත් ජනාධිපති රනිල් වික්‍රමසිංහට තම සහයෝගය ලබා නොදෙන බවයි.\nඅමාත්‍යවරයා ප්‍රකාශ කළේ තම පක්ෂ නායකයින්ට ලබා දෙන වැදගත්කම මත පමණක් ශ්‍රී ලංකා පොදුජන පෙරමුණ ආණ්ඩුවේ කොටසක් ලෙස රැදී සිටින බවයි.\nරාජ්‍ය අමාත්‍ය සනත් නිශාන්ත එක්සත් ජාතික පක්ෂ හිටපු පාර්ලිමේන්තු මන්ත්‍රී පාලිත රංගේ බණ්ඩාරගේ හැසිරීම දැඩි ලෙස විවේචනය කළා.\nකෙසේ වෙතත් ශ්‍රී ලංකා පොදුජන පෙරමුණේ මන්ත්‍රීවරුන් පසුගියදා ජනාධිපතිවරයා විසින් කැඳවා තිබූ ආණ්ඩුවේ මන්ත්‍රීවරුන්ගේ රැස්වීම ද වර්ජනය කර තිබුණ බවයි වාර්තා වන්නේ.",
       "URL": "https://www.hirunews.lk/337911/සනත්-නිශාන්තගෙන්-සැර-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=269"
}