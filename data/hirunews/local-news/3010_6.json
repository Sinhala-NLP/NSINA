{
       "Source": "hirunews",
       "Timestamp": "Monday, 09 December 2019 - 19:08",
       "Headline": "ජනපති සහ අගමැති තානාපතිවරුන් හමුවෙයි",
       "News Content": "මැදපෙරදිග තානාපතිවරුන්ගේ සංසදය නියෝජනය කරන රටවල තානාපතිවරුන් අද ජනාධිපති ගෝඨාභය රාජපක්ෂ හමුවුණා.\nජනාධිපති කාර්යාලයේ පැවති එම හමුවේදී ආර්ථික මෙන්ම සංස්කෘතික කටයුතු සඳහා ශ්‍රී ලංකාවට සහය ලබාදීමට බලාපොරොත්තු වන බවයි තානාපතිවරුන් ප්‍රකාශ කර ඇත්තේ.\nඑසේම ජනාධිපති ගෝඨාභය රාජපක්ෂ වෙත තානාපතිවරුන් මෙහිදී සුභාශිංසන පළ කර ඇති අතර, ජනාධිපතිවරයාගේ නායකත්වය යටතේ ශ්‍රී ලංකාව සහ තම රටවල් අතර සබඳතා ශක්තිමත් කරගැනීමට කැපවන බවටද සහතික වී තිබෙනවා.\nපලස්තීනය, ඊජිප්තුව, කුවේට්,  ඕමානය, ඉරාකය, ලිබියාව සහ කටාර් යන රටවල ශ්‍රී ලංකා තානාපතිවරුන් මෙම හමුවට එක්වූ බවයි ජනාධිපති මාධ්‍ය අංශය සඳහන් කළේ.\nමේ අතර, ශ්‍රී ලංකාවේ නෝර්වේ තානාපති ට්‍රයින් ස්කෙඩායි අද උදෑසන අරලියගහ මන්දිරයේදී අග්‍රාමාත්‍ය මහින්ද රාජපක්ෂ මුණ ගැසී තිබෙනවා.\nඑමෙන්ම, ශ්‍රී ලංකාවේ  ඕස්ට්‍රේලියානු මහකොමසාරිස් ඬේවිඞ් හොලී ද අද පෙරවරුවේ අග්‍රාමාත්‍යවරයා මුණ ගැසුණා.\nඅරලියගහ මන්දිරයේ දී සිදුවූ එම හමුවේදී මහකොමසාරිස්වරයා විසින්  ඕස්ට්‍රේලියානු අගමැති ස්කොට් මොරිසන්ගේ සුභාශිංෂණ පණිවුඩයක් ද අගමැතිවරයා වෙත භාර දෙනු ලැබුවා.\nඑහිදී  ඕස්ට්‍රේලියානු මහකොමසාරිස් ඬේවිඞ් හොලී සහ අග්‍රාමාත්‍ය මහින්ද රාජපක්ෂ සංචාරක සහ අධ්‍යාපන ක්ෂේත්‍ර මෙන්ම මිනිස් ජාවාරම මැඬලීමේ සහයෝගීතාව සම්බන්ධයෙන් සාකච්ඡා කර තිබෙනවා.",
       "URL": "https://www.hirunews.lk/229895/ජනපති-සහ-අගමැති-තානාපතිවරුන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3010"
}