{
       "Source": "hirunews",
       "Timestamp": "Sunday, 05 June 2016 - 13:05",
       "Headline": "ඛේදවාචකයක් ගැන අගමැති කියයි",
       "News Content": "තමන් අදහන දහම වෙනුවෙන් ජීවිතය පරිත්‍යාග කිරීමට සූදානම් මිනිසුන්, ඒ සෑම දහමකම ජීවය වූ සොබාදහම නොතකා හැරීම බරපතල ඛේදවාචකයක් බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅදට (05) යෙදෙන ජගත් පරිසර දිනය වෙනුවෙන් පණිවුඩයක් නිකුත් කරමින් අග්‍රාමාත්‍යවරයා සදහන් කළේ පරිසර විනාශය, මනුෂ්‍ය සංහතියේ අනිවාර්ය විනාශය බව දැන දැනම පරිසරය රැකගන්නට පියවර නොගැනීම තරම් අසංවේදී බවක් නොමැති බවයි.\nඅසීමිත තෘෂ්ණාවෙන් ස්වභාවික සම්පත් සූරාකෑම, පරිසරයේත්, මිනිසාගේ පැවැත්මේත් විනාශයට හේතුවක් වී තිබෙනවා.\nමේ නිසා සියල්ලන්ගේම හිත සුව පිණිස පරිසරය රැකගැන්ම මෙවර පරිසර දිනයේදී අදිටන් කරගත යුතු බවයි අග්‍රාමාත්‍යවරයා පෙන්වා දෙන්නේ.\nමේ අතර, ලෝක පරිසර දිනයේ ජාතික සැමරුම් උත්සවය ජනාධිපති මෛත්‍රීපාල සිරිසේනගේ ප්‍රධානත්වයෙන් මේ වනවිට මාතලේදී පැවැත්වෙනවා.\nඑහිදී සභාව ඇමතූ ජනාධිපති මෛත්‍රීපාල සිරිසේන ප්‍රකාශ කළේ අද දක්නට ලැබෙන පරිසර විනාශයට දේශපාලනඥයන් වගවිය යුතු බවයි.",
       "URL": "https://www.hirunews.lk/134829/ඛේදවාචකයක්-ගැන-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5018"
}