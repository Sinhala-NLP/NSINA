{
       "Source": "hirunews",
       "Timestamp": "Friday, 19 August 2022 - 11:08",
       "Headline": "අයිස් මත්ද්‍රව්‍ය සමග පුද්ගලයකු පොලිස් විශේෂ කාර්ය බලකායේ අත්අඩංගුවට",
       "News Content": "විශේෂ කාර්ය බලකායේ ගෝනහේන කඳවුරේ නිලධාරීන්ට ලද තොරතුරකට අනුව සිදු කළ වැටලීමක දී නීතිවිරෝධී මත්ද්‍රව්‍ය ළඟ තබාගෙන සිටි පුද්ගලයෙකු පෑලියගොඩ - බුලුගහ හන්දියේ දී අත් අඩංගුවට ගෙන තිබෙනවා.\nඊයේ (18) පස්වරුවේ මෙම සැකකරු අත් අඩංගුවට ගන්නා අවස්ථාවේදී ඔහු සන්තකයේ තිබී අයිස් මත්ද්‍රව්‍ය ග්‍රෑම් 71ක් සොයාගැනුණා.\nමෙම මත්ද්‍රව්‍යවල වටිනාකම රුපියල් 85,000කට ආසන්න බවයි පොලිසිය පැවසුවේ.\nඅත්අඩංගුවට ගත් සැකකරු කැලණිය ප්‍රදේශයේ පදිංචි 38 හැවිරිදි අයෙක් වන අතර, මත්ද්‍රව්‍ය ජාවාරමෙන් උපයාගත් රුපියල් 90,000ක් ද ඔහු සන්තකයේ තිබී සොයාගැනුණා.\nසැකකරු සම්බන්ධයෙන් වැඩිදුර විමර්ශන පෑලියගොඩ පොලිසිය විසින් සිදු කරනවා.",
       "URL": "https://www.hirunews.lk/313161/අයිස්-මත්ද්‍රව්‍ය-සමග-පුද්ගලයකු-පොලිස්-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=929"
}