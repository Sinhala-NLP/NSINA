{
       "Source": "hirunews",
       "Timestamp": "Wednesday, 22 March 2017 - 12:58",
       "Headline": "විශ්‍රාමික රණවිරුවන් පිරිසක් විශ්‍රාම වැටුප් දෙපාර්තමේන්තුව ඉදිරිපිට විරෝධතාවක",
       "News Content": "කප්පාදු කරන ලද ආබාධිත රණවිරුවන්ගේ රුපියල් 6000ක දීමනාව නොකඩවා ලබා දීමට විශ්‍රාම වැටුප් දෙපාර්තමේන්තුව තමන්ට ලිඛිතව පොරොන්දු වූ බව රණවිරු අයිතිවාසිකම් සුරැකීමේ බලවේගය ප්‍රකාශ කළා.\nආබාධිත රණවිරුවන් පිරිසක් සහ ඔවුන්ගේ පවුල්වල ඥාතීන් දෙවන වතාවටත් අද (22) පෙරවරුවේ මාලිගාවත්තේ පිහිටි විශ්‍රාම වැටුප් දෙපාර්තමේන්තුව වෙත පැමිණියේ අදාළ දීමනාව කප්පාදු කිරීම සම්බන්ධයෙන් විශ්‍රාම වැටුප් අධ්‍යක්ෂ ජනරාල්වරයාගෙන් කරුණු විමසීම සදහායි.\nඑහිදී ඔවුන් විරෝධතාවක නිරත වූ අතර, පිරිසක් දෙපාර්තමේන්තුව තුළට ඇතුලු වීමට උත්සාහ කිරීමේදී උණුසුම් තත්ත්වයක් හට ගත්තා.\nපසුව ඉන් කිහිපදෙනෙකු සමඟ විශ්‍රාම වැටුප් අධ්‍යක්ෂ ජනරාල්වරයා සාකච්ඡාවේ නිරත වූ අතර, අදාළ දීමනාව නොකඩවා ලබාදීමට අධ්‍යක්ෂ ජනරාල්වරයා තමන්ට පොරොන්දු වූ බවයි රණවිරුවන් අයිතිවාසිකම් සුරැකීමේ බලවේගයේ මාතර ශාඛාවේ ලේකම් නිශාන්ත මහිරාජ් කියා සිටියා.",
       "URL": "https://www.hirunews.lk/157446/විශ්‍රාමික-රණවිරුවන්-පිරිසක්-විශ්‍රාම-වැටුප්-දෙපාර්තමේන්තුව-ඉදිරිපිට-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4601"
}