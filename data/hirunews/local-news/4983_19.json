{
       "Source": "hirunews",
       "Timestamp": "Friday, 01 July 2016 - 11:58",
       "Headline": "ගම්මන්පිළට ඇප ලැබෙයි",
       "News Content": "ව්‍යාජ ඇටර්නි  බලපත්‍රයක් මගින්  ඕස්ට්‍රේලියානු ජාතිකයෙකු සතු කොටස් විකිණීම සම්බන්ධයෙන් චෝදනා එල්ලවූ පිවිතුරු හෙළ උරුමයේ ප්‍රධන ලේකම් පාර්ලිමේන්තු මන්ත්‍රී උදය ගම්මන්පිල අද (01) ඇප මත මුදා හැරුණා.\nකොටුව මහේස්ත්‍රාත් ලංකා ජයරත්න නියෝග කළේ සැකකාර මන්ත්‍රීවරයා රුපියල් 25,000 ක මුදල් ඇපයක් සහ ලක්ෂ 5 බැගින් වූ ශරීර ඇප 3 ක් මත නිදහස්  කිරීමටයි.\nපසුගිය 18 වනදා පොලිස් විශේෂ විමර්ශන ඒකකය මගින් අත්අඩංගුවට ගත් පාර්ලිමේන්තු මන්ත්‍රී උදය ගම්මන්පිල අද දිනය දක්වා පසුවුණේ රක්ෂිත බන්ධනාගාර ගතවයි.\nඑමෙන්ම, අදාළ චෝදනාවට අත්අඩංගුවට ගත් අනෙක් සැකකරු වන සිඩ්නි ජයරත්න නමැත්තා ද ඇප මත නිදහස් කිරීමට කොළඹ කොටුව මහේස්ත්‍රාත්වරිය අද නියෝග කළා.\nඒ රුපියල් 15,000 ක මුදල් ඇපයක් සහ රුපියල් පන් ලක්ෂය බැගින් වූ ශරීර ඇප දෙකක් මතයි.\nඑමෙන්ම, සැකකරුවන්ගේ විදේශ ගමන් තහනම් කරමින් මහේස්ත්‍රාත්වරිය නියෝගයක් ද නිකුත් කළා.",
       "URL": "https://www.hirunews.lk/136926/ගම්මන්පිළට-ඇප-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=4983"
}