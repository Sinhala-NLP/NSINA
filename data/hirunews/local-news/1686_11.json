{
       "Source": "hirunews",
       "Timestamp": "Friday, 17 September 2021 - 13:15",
       "Headline": "පණු උවදුරක් නිසා මුං ගොවීන් අර්බුදයක (වීඩියෝ)",
       "News Content": "පණු උවදුරක් හේතුවෙන්, අනුරාධපුර සහ තිස්සමහාරාම ප්‍රදේශවල මුං ඇට වගාවන් විනාශ වී තිබෙනවා.\nතිස්සමහාරාම - ලුණුගම්වෙහෙර - කිරිඳිඔය ප්‍රදේශයේ කුඹුරු අක්කර 9000ක පමණ මුං ඇට වගාකර ඇත්තේ, අතිරේක බෝග වගාවක් ලෙසයි.\nකිරිඳිඔය ප්‍රදේශයේ බෙරලිහෙල, රන්මිණිතැන්න, යෝධකණ්ඩිය - මාගම ගම්මානවල එලෙස වගා කර ඇති මුං ඇට වගාවන් හි මල්, පත්‍ර සහ කරල් හටගන්නා අවස්ථාවේ සළඹයෙකු මඟින් මෙම පණු විශේෂය බෝ කරන බවටයි ගොවීන් පෙන්වා දෙන්නේ.\nකිසිදු පලිබෝධනාශකයක් මඟින් මෙම පණුවන් විනාශ කල නො හැකි බව ද ගොවීන් සඳහන් කළා.\nමේ අතර අනුරාධපුර - රාජාංගනය ප්‍රදේශයේ මුං ඇට වගාවට ද මෙවැනි ම පණු උවදුරක් හේතුවෙන් බලපෑම් එල්ල වී තිබෙනවා.",
       "URL": "https://www.hirunews.lk/282458/පණු-උවදුරක්-නිසා-මුං-ගොවීන්-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1686"
}