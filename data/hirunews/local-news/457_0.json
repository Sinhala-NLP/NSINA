{
       "Source": "hirunews",
       "Timestamp": "Friday, 24 March 2023 - 14:25",
       "Headline": "රුසියානු යුවළක් සතුව තිබූ විදෙස් මුදල් තොගයක් අතුරුදන්",
       "News Content": "ඇමරිකානු ඩොලර් 800 ක විදෙස් මුදල් ප්‍රමාණයක් අස්ථානගතවී ඇති බවට අලුත්ගම පොලිසියට පැමිණිල්ලක් ලැබී තිබෙනවා.\nරුසියානු ජාතික යුවළක් විසින් ඊයේ මෙම පැමිණිල්ල ඉදිරිපත් කර ඇති බවයි පොලිසිය සඳහන් කළේ.\nපසුගිය 17 වනදා මෙරට සංචාරයක් සඳහා පැමිණි මොවුන් අලුත්ගම - මොරගල්ල ප්‍රදේශයේ තරුපන්තියේ සංචාරක හෝටලයක නවාතැන් ගෙන තිබෙනවා.\nමුදල් අතුරුදන්වූ ආකාරය පිළිබඳව මේ දක්වා හෙළි වී නොමැති අතර, හෝටලය විසින් තමන්ට ආරක්ෂිත සේප්පුවක් ද ලබා නොදුන් බවයි විදේශික යුවළ පොලිසියට වැඩිදුරටත් සඳහන් කර ඇත්තේ.",
       "URL": "https://www.hirunews.lk/330809/රුසියානු-යුවළක්-සතුව-තිබූ-විදෙස්-මුදල්-තොගයක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=457"
}