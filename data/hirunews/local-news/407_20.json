{
       "Source": "hirunews",
       "Timestamp": "Tuesday, 18 April 2023 - 8:38",
       "Headline": "බීමතින් සර්පයෙකු කරේ දමාගත් පුද්ගලයෙකු මිය යයි",
       "News Content": "මුලතිව් මාන්කුලම් කිවන්කුලම් ප්‍රදේශයේ පුද්ගලයෙකු බීමතින් සර්පයෙකු කරේ දමා ගෙන යාමේදී සර්පයා දෂ්ඨ කිරීමෙන් එම පුද්ගලයා ඊයේ (17) දින මරණයට පත් වී තිබෙනවා.\nබාලසුන්දරම් ජගතීස්වරන් නැමැති මොහු (47) හැවිරිදි පුද්ගලයෙක්.\nඔහු සාදයකට සහභාගී වී රාත්‍රියේ ආපසු ඔහුගේ නිවස බලා එමින් සිටියදී මාර්ගයේ සර්පයෙකු සිටිනු දැක තිබෙනවා.\nඔහුට සර්පයා දෂ්ඨ කොට තිබෙන්නේ, අසල වූ මුගුරකින් සර්පයාට පහර දී ඌ මැරුණු බව සිතා කරේ දමාගෙන නිවස වෙත එමින් සිටියදීයී.\nපාරේ ගමන් කළ පිරිසක් ඔහු වැටී සිටිනු දැක මාන්කුලම රෝහලට ඇතුළත් කිරීමෙන් පසුව ඔහුව කිළිනොච්චිය රෝහල වෙත මාරු කොට යවා ඇතත් ඒ වන විටත් ඔහු සර්ප විෂෙන් මියගොස් තිබෙනවා.\nමියගිය පුද්ගලයා සම්බන්ධයෙන් කිළිනොච්චිය රෝහලේදී පශ්චාත් මරණ පරීක්ෂණය පැවැත් වූ අතර සිද්ධිය සම්බන්ධයෙන් වැඩිදුර පරීක්ෂණ මාන්කුලම පොලීසිය විසින් සිදු කරනු ලබනවා.",
       "URL": "https://www.hirunews.lk/332800/බීමතින්-සර්පයෙකු-කරේ-දමාගත්-පුද්ගලයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=407"
}