{
       "Source": "hirunews",
       "Timestamp": "Saturday, 19 February 2022 - 16:11",
       "Headline": "අඩි 45ක මිනිරන් පතලකට වැටුණු කාන්තාවක් මුදා ගැනේ",
       "News Content": "අත්හැර දමා තිබූ මිනිරන් පතලකට අඩි 45 ක පමණ වැටී සිටි ගාල්ල - බද්දේගම අම්පේගම ප්‍රදේශයේ කාන්තාවක් අද මුදා ගැණුනා.\nඅද පෙරවරුවේ මෙම සිද්ධිය බද්දේගම පොලීසියට වාර්තා වී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nකැලෑබද ප්‍රදේශයකින් කාන්තාවකගේ කෙදිරිලි හඬක් ඇසීම හේතුවෙන් ප්‍රදේශවාසීන් පිරිසක් ඒ පිලිබඳව පොලීසිය දැනුවත් කර තිබෙනවා.\nවහා ක්‍රියාත්මක වූ බද්දේගම පොලීසිය ප්‍රදේශවාසීන්ගේ ද සහය ඇතිව අදාළ පතලට වැටී සිටි කාන්තාව මුදා ගෙන රෝහල් ගත කර ඇති බව සඳහන්.\n39 හැවිරිදි එම කාන්තාව මේ වනවිට ගාල්ල කරාපිටිය රෝහලේ ප්‍රතිකාර ලබමින් සිටින අතර ඇය හිරු ප්‍රවෘත්ති අංශයට කියා සිටියේ තමන් කිසියම් අයෙකු විසින් එම පතල තුලට තල්ලු කළ බවයි.",
       "URL": "https://www.hirunews.lk/297448/අඩි-45ක-මිනිරන්-පතලකට-වැටුණු-කාන්තාවක්-මුදා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1347"
}