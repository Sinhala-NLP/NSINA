{
       "Source": "hirunews",
       "Timestamp": "Monday, 05 June 2017 - 13:05",
       "Headline": "ජාතික ඩෙංගු මර්දන ඒකකයෙන් විශේෂ නිවේදනයක්",
       "News Content": "ඩෙංගු රෝගීන් සදහා ලබාදෙන ඩෙක්ස්ට්‍රෑන් 40 ඖෂධය වෛද්‍යවරුන් ප්‍රතික්ෂේප කර ඇති බවට ඇතැම් පුවත්පත් පළ කර ඇති වාර්තා සාවද්‍ය බව සෞඛ්‍ය, පෝෂණ හා දේශීය වෛද්‍ය අමාත්‍යාංශයේ ජාතික ඩෙංගු මර්දන ඒකකය පවසනවා.\nඩෙංගු මර්දන ඒකකය පවසන පරිදි එම ඖෂධයේ ගුණාත්මකභාවය පිළිබදව කිසිදු ගැටළුවක් නොමැති බවයි අමාත්‍යාංශ සඳහන් කළේ.\nදැනට ඩෙංගු රෝගීන්ට සහ ඩෙංගු රක්තපාත රෝගීන් සදහා අවශ්‍ය ඩෙක්ස්ට්‍රෑන් 40 ඖෂධය තායිලන්තයෙන් පමණක් ආනයනය කරනු ලබනවා.\nතවද තායිලන්තයෙන් ගෙන්වා ලබාදෙන මෙම ඖෂධය හැර වෙනත් කිසිම රටක නිෂ්පාදනය කරන ඩෙක්ස්ට්‍රෑන් 40 ඖෂධ ශ්‍රී ලංකාවෙි රෝහල්වල භාවිත නොකරන බවයි අමාත්‍යාංශ සඳහන් කළේ.",
       "URL": "https://www.hirunews.lk/162874/ජාතික-ඩෙංගු-මර්දන-ඒකකයෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4483"
}