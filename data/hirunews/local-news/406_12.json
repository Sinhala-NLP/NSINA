{
       "Source": "hirunews",
       "Timestamp": "Tuesday, 18 April 2023 - 17:24",
       "Headline": "කැකිරාව සහ පළුගස්වැව දුම්රිය ස්ථාන අතර හරස් මාර්ගයක් වැසේ",
       "News Content": "මඩකලපුව දුම්රිය මාර්ගයේ කැකිරාව සහ පළුගස්වැව දුම්රිය ස්ථාන අතර නෙල්ලියාගම මාර්ගයේ සැතපුම් 119 කණුව අසළ පිහිටි දුම්රිය හරස් මාර්ගය අලුත්වැඩියා කිරීම හේතුවෙන් මේ මස 29 වැනිදා සහ 30 වැනිදා වසා තැබෙන බව දුම්රිය දෙපාර්තමේන්තුව පවසනවා.\nඒ අනුව, හරස් මග අප්‍රේල් 29 වැනිදා පෙරවරු 07 සිට 11.30 දක්වා අර්ධ වශයෙන් ද 11.30 සිට පස්වරු 06 දක්වා සම්පූර්ණයෙන් ද වසා තැබෙනු ඇති.\nඑසේම අප්‍රේල් 29 වැනිදා පස්වරු 06 සිට අප්‍රේල් 30 වැනිදා රාත්‍රී 10.30 දක්වා අර්ධ වශයෙන් ද එය යළි වසා තැබෙන බවයි දුම්රිය දෙපාර්තමේන්තුව සඳහන් කළේ.",
       "URL": "https://www.hirunews.lk/332851/කැකිරාව-සහ-පළුගස්වැව-දුම්රිය-ස්ථාන-අතර-හරස්-මාර්ගයක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=406"
}