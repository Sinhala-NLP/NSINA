{
       "Source": "hirunews",
       "Timestamp": "Wednesday, 17 January 2018 - 16:33",
       "Headline": "ශ්‍රී පාලි මණ්ඩපයේ ශ්‍රව්‍ය දෘශ්‍ය චිත්‍රාගාරය සඳහා ගිවිසුම් අත්සන් තැබේ",
       "News Content": "කොළඹ විශ්ව විද්‍යාලයේ ශ්‍රී පාලි මණ්ඩපයේ ජනමාධ්‍ය අධ්‍යන අංශයේ ස්ථාපිත කිරීමට යෝජිත ශ්‍රව්‍ය දෘශ්‍ය චිත්‍රාගාරය සඳහා වන ගිවිසුම් අත්සන් කිරීම කොළඹ විශ්ව විද්‍යාලයේ සනාතන සභා මන්දිරයේදී අද (17) සිදුකෙරුනා.\nකොළඹ විශ්ව විද්‍යාලයේ උපකුලපති මහාචාර්ය ලක්ෂ්මන් දිසානායක සහ ජපන් තානාපති කෙනචි සුගනුමා යන අයගේ ප්‍රධානත්වයෙන් මෙම ගිවිසුම් අත්සන් කිරීම සිදුවුණා.\nජපන් රජයේ ආධාර යටතේ රුපියල් ලක්ෂ 120ක වියදමින්, කැමරා පහසුකම්, පසු නිෂ්පාදන සහ වර්ණ සංයෝජන පහසුකම් වැනි අති නවීන පහසුකම් සහිතව මෙම චිත්‍රාගාරය ඉදිකිරීමට සැලසුම්කර තිබෙනවා.\nශ්‍රී පාලි මණ්ඩපයේ මණ්ඩපාධිපති මහාචාර්ය රන්ජන් හෙට්ටිආරච්චි, ශ්‍රී පාලි මණ්ඩපයේ ජනමධ්‍ය අංශයේ අංශාධිපති ආචාර්ය ධර්මකීරිති ශ්‍රී රන්ජන්, ශ්‍රී පාලි මණ්ඩපයේ හිටපු මණ්ඩපාධිපති ජ්‍යෙෂ්ඨ කථිකාචාර්ය ටියුඩර් වීරසිංහ ඇතුළු ආරාධිත අමුත්තන් විශාල පිරිසක් එම අවස්ථාවට එක්ව සිටියා.\nඋත්සවයට එක්වූ ප්‍රධාන ආරාධිතයන් මෙම ව්‍යාපෘතිය සම්බන්ධයෙන් මෙලෙස අදහස් දක්වා සිටියා.",
       "URL": "https://www.hirunews.lk/181317/ශ්‍රී-පාලි-මණ්ඩපයේ-ශ්‍රව්‍ය-දෘශ්‍ය-චිත්‍රාගාරය-සඳහා-ගිවිසුම්-අත්සන්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=4121"
}