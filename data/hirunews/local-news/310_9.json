{
       "Source": "hirunews",
       "Timestamp": "Monday, 29 May 2023 - 8:08",
       "Headline": "මත්ද්‍රව්‍ය තොගයක් සමඟ කාන්තාවක් අත්අඩංගුවට",
       "News Content": "ඊයේ (28) ග්‍රෑන්ඩ්පාස්, හේනමුල්ල ප්‍රදේශයේදී විව්ධ වර්ගයේ මත්ද්‍රව්‍ය තොගයක් ළඟ තබා ගත් කාන්තාවක් අත්අඩංගුවට ගෙන තිබෙනවා.\nපොලිස් විශේෂ කාර්ය බළකා අතුරුගිරිය කඳවුරේ නිලධාරීනට ලද තොරතුරක් මත මෙම වැටලීම සිදු කර ඇති අතර එහිදී හෙරොයින් ග්‍රෑම් 50, මිලිග්‍රෑම් 610, අයිස් මත්ද්‍රව්‍ය ග්‍රෑම් 101 මිලි ග්‍රෑම් 100ක්, කේරළ ගංජා කිලෝ 03 - ග්‍රෑම් 240 සහ මත් පෙති 900ක් සමඟ මෙම කාන්තාව අත්අඩංගුවට ගෙන ඇති බවයි වාර්තා වන්නේ.\nමෙලෙස අත්අඩංගුවට ගෙන ඇත්තේ 67 හැවිරිදි හේනමුල්ල ප්‍රදේශයේ පදිංචි කාන්තාවක්.\nසැකකාරිය අද (29) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය පිළිබඳ වැඩිදුර විමර්ශන ග්‍රෑන්ඩ්පාස් පොලිසිය විසින් සිදු කරනු ලබනවා.",
       "URL": "https://www.hirunews.lk/336487/මත්ද්‍රව්‍ය-තොගයක්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=310"
}