{
       "Source": "hirunews",
       "Timestamp": "Thursday, 27 January 2022 - 12:00",
       "Headline": "පානදුරේදී ගිලන් රථ රියදුරෙකුට වෙඩි තැබීමක් (වීඩියෝ)",
       "News Content": "පානදුර රෝහලට ගිලන් රථයක් පදවාගෙන පැමිණි රියදුරෙකුට, අද (26) දහවල් වෙඩි තැබීමට උත්සාහ කර තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ පානදුරේ පිහිටි පෞද්ගලික රෝහලකට අයත් ගිලන් රථයක රියදුරෙකුට මෙලෙස වෙඩි තැබීමට උත්සාහ කර ඇති බවයි.\nකෙසේ වෙතත්, උණ්ඩය ක්‍රියාත්මක නොවීම හේතුවෙන් යතුරුපැදිවලින් පැමිණි සැකකරුවන් එම ස්ථානයෙන් පලාගොස් තිබෙනවා.\nඔවුන් අත්අඩංගුවට ගැනීම සඳහා මේ වන විට මෙහෙයුමක් ආරම්භ කර ඇති බවයි පානදුර - දකුණ පොලීසිය සඳහන් කළේ.",
       "URL": "https://www.hirunews.lk/295327/පානදුරේදී-ගිලන්-රථ-රියදුරෙකුට-වෙඩි-තැබීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1394"
}