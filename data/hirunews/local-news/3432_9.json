{
       "Source": "hirunews",
       "Timestamp": "Thursday, 28 March 2019 - 12:38",
       "Headline": "අර්බුදය නිමවන තුරු රාජ්‍ය ආයතනවලට ජනන යන්ත්‍රවලින් විදුලිය ලබාගන්නැයි උපදෙස්",
       "News Content": "2020 වසරේදී කවුරුන් රට භාර ගත්තද මහා විප්ලවීය පරිවර්තනයක් කිරීමට සිදුවන බව ජනාධිපති මෛත්‍රීපාල සිරිසේන පවසනවා.\nශ්‍රී ලංකා පරිපාලන සේවා සංගමයේ 36 වන වාර්ෂික මහා සම්මේලනයට කොළඹ - නෙළුම් පොකුණ රඟහලේදී අද පෙරවරුවේ එක්වෙමිනුයි ජනාධිපතිවරයා මේ බව කියා සිටියේ.\nමෙම අවස්ථාවට අග්‍රාමාත්‍ය රනිල් වික්‍රමසිංහ ද එක්ව සිටියා.\nඑහිදී අග්‍රාමාත්‍යවරයා කියා සිටියේ පවතින විදුලි අර්බුදයට තාවකාලික විසදුමක් ලෙස අමාත්‍යාංශ, දෙපාර්තමේන්තු සහ සංස්ථාවල පවතින විදුලි ජනන යන්ත්‍ර භාවිතයට ගන්නා ලෙසට උපදෙස් දී ඇති බවයි.",
       "URL": "https://www.hirunews.lk/213334/අර්බුදය-නිමවන-තුරු-රාජ්‍ය-ආයතනවලට-ජනන-යන්ත්‍රවලින්-විදුලිය-ලබාගන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3432"
}