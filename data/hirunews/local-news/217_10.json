{
       "Source": "hirunews",
       "Timestamp": "Monday, 03 July 2023 - 14:16",
       "Headline": "ආසියානු සංවර්ධන බැංකුවේ නව ශ්‍රී ලංකා අධ්‍යක්ෂ රාජකාරි අරඹයි",
       "News Content": "ආසියානු සංවර්ධන බැංකුවේ නව ශ්‍රී ලංකා අධ්‍යක්ෂවරයා ලෙස පත්වූ ටකෆුමි කඩනෝ අද සිය ධුරයේ රාජකාරි කටයුතු ආරම්භ කර තිබෙනවා.\nඔහු මෙලෙස එම ධුරයට පත්වූයේ හිටපු අධ්‍යක්ෂ චෙන් චෙන් පසුගිය ජූනි 30 වනදා සිය ධුර කාලය අවසන් කිරීමත් සමඟයි.\nජපාන ජාතික ටකෆුමි කඩනෝ සංවර්ධන වෘත්තිකයෙකු ලෙස 23 වසරක වෘත්තිය අත්දැකීම් සහිත ඔහු ආසියානු සංවර්ධන බැංකුව සමඟ සම්බන්ධ වී ඇත්තේ 2006 වසරේදියි.\nඒ, නැගෙනහිර ආසියානු කලාපීය දෙපාර්තමේන්තුවේ තරුණ වෘත්තිකයෙකු ලෙස වන අතර, පසුව ඔහු 2012 - 2015 කාලය තුළ මධ්‍යම සහ බටහිර ආසියානු දෙපාර්තමේන්තුවේ සහ ගිණිකොණ දිග ආසියානු දෙපාර්තමේන්තුවේ බලශක්ති විශේෂඥයෙකු ලෙස ද කටයුතු කර තිබෙනවා.",
       "URL": "https://www.hirunews.lk/339855/ආසියානු-සංවර්ධන-බැංකුවේ-නව-ශ්‍රී-ලංකා-අධ්‍යක්ෂ-රාජකාරි-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=217"
}