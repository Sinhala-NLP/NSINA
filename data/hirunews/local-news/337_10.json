{
       "Source": "hirunews",
       "Timestamp": "Wednesday, 17 May 2023 - 12:22",
       "Headline": "15 හැවිරිදි සිසුවා ජීවිතක්ෂයට පත් කළ කාර් රථය පැහැරගත් එකක් බව හෙළි වෙයි",
       "News Content": "මහඉලුප්පල්ලම ප්‍රදේශයේ පැවති උපකාරක පන්තියකට සහභාගී වී පාපැදියෙන් යළි නිවසට පැමිණෙමින් සිටිය දී කාර් රථයක ගැටී ජීවිතක්ෂයට පත් වූ 15 හැවිරිදි පාසල් සිසුවා අනතුරට ලක් කළ එම රථය පැහැරගත් රථයක් බව හෙළි වී තිබෙනවා.\nරූපවාහිනි ඇන්ටනා සවි කිරීමට පැමිණි පුද්ගලයකු තියුණු ආයුධයකින් කපා අයිතිකරු සතුව තිබූ මෙම කාර් රථය පැහැරගෙන ඇති බවයි වාර්තා වන්නේ.\nදුරකථන ඇන්ටනාවක් සවි කිරීමට ඇති බව පවසා පැමිණිලිකරුට කාන්තාවක් විසින් දුරකථන ඇමතුමක් ලබා දී ඇති අතර ඒ අනුව යාපනය හන්දියට පැමිණ සිටියදී එම ස්ථානයට පැමිණි යුවල ඊයේ සවස (16) මෙම කොල්ලකෑම සිදුකර ඇති බවයි පොලීසිය පවසන්නේ.\nජීවිතක්ෂයට පත් සිසුවාගේ ඉදිරියෙන් පැමිණි මෙම මෝටර් රථය සිසුවාගේ ගැටී මාර්ගයෙන් ඉවතට පැණ පෙරලීගොස් මෙම අනතුර සිදුව තිබෙනවා.\nඅනතුරින් පසු සිසුවා සේනපුර ප්‍රාදේශීය රෝහලට ඇතුළත් කිරීමට කටයුතු කර තිබුණද ඒ වන විටත් සිසුවා මියගොස් සිටි බවයි වාර්තා වන්නේ.\nඑම කාර් රථය පැද වූ රියදුර අත්අඩංගුවට ගෙන ඇති අතර සිදුවීම පිළිබඳ තව දුරටත් පරීක්ෂණ ක්‍රියාත්මකයි.",
       "URL": "https://www.hirunews.lk/335445/15-හැවිරිදි-සිසුවා-ජීවිතක්ෂයට-පත්-කළ-කාර්-රථය-පැහැරගත්-එකක්-බව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=337"
}