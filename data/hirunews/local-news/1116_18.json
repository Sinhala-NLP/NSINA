{
       "Source": "hirunews",
       "Timestamp": "Sunday, 05 June 2022 - 21:20",
       "Headline": "දෙහිවල, බෙංගාලි සුරතලුන්ට නම් ඉල්ලයි (වීඩියෝ)",
       "News Content": "ආහාර අර්බුදයක් ඇතිවුවත් එය මෙරට සත්ත්වෝද්‍යාන තුළ සිටින සත්ත්වයින්ට කිසිඳු අයුරකින් බල නොපාන බව ජාතික සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් තිලක් ප්‍රේමකාන්ත මහතා පවසනවා.\nමේ වනවිටත් ජාතික සත්වෝද්‍යාන දෙපාර්තමේන්තුව රිදියගම සහ ගෝනගම යන ප්‍රදේශවල අක්කර 36ක සත්ත්ව ආහාර නිෂ්පාදනයට අදාළ කටයුතු ආරම්භ කර ඇති බවයි ඔහු වැඩිදුරටත් සඳහන් කළේ.\nමේ අතර, දෙහිවල සත්වෝද්‍යානයේ අලුතින් උපත ලද බෙංගාලි ව්‍යාඝ්‍ර පැටවුන් මහජන ප්‍රදර්ශනය සඳහා යොමු කොට තිබෙනවා.\nමේ ඒ සම්බන්ධයෙන් අප කළ විමසා බැලීමක්.\nරොබින් නැමති ව්‍යාඝ්‍රයාට සහ කෙල්ල නැමති සුරතල් නාමයෙන් හඳුන්වනු ලබන ව්‍යාඝ්‍ර ධේනුවට දාව මෙම බෙංගාලි පැටවුන් තිදෙනා පසුගිය මාර්තු 05 වැනිදා දෙහිවල සත්ත්වෝද්‍යානයේ දී උපත ලැබුවා.\nඔවුන් මහජන ප්‍රදර්ශනය සඳහා යොමු කෙරුණේ උපතින් තෙමසකට පසුවයි.\nමොවුන් තිදෙනාම පිරිමි සතුන්.\nබෙංගාලි ව්‍යාඝ්‍ර පැටවුන්ගේ සුරතල් නැරඹීම සඳහා දෛනිකව විශාල පිරිසක් පැමිණෙන බව සත්ත්වෝද්‍යාන දෙපාර්තමේන්තුව පැවුසවා.\nදෙහිවල සත්ත්වෝද්‍යානයේදී වසර කිහිපයකට පසු උපත ලද මෙම ව්‍යාඝ්‍ර පැටවුන්ගේ දෛනික චර්යාවන් පිළිබඳව අප විමසීමක් කළා.\nමේ අතර, දැඩි ලෙස කතාබහට ලක්වන ආහාර අර්බුදය හමුවේ මෙරට සත්වෝද්‍යාන තුළ සිටින සතුන්ගේ ආහාර සුරක්ෂිතතාවය පිළිබඳව අප දෙපාර්තමේන්තුවේ අධ්‍යක්ෂ ජනරාල්වරයාගෙන් විමසීමක් කළා.\nමේ අතර දෙහිවල දී උපත ලද මෙම බෙංගාලි ව්‍යාඝ්‍ර පැටවුන්ට නම් තැබීමේ අවස්ථාව මෙරට පාසල් සිසුන්ට ලබාදීමට සත්වෝද්‍යාන දෙපාර්තමේන්තුව තීරණය කර තිබෙනවා.\nඒ අනුව මේ මස 10 වැනිදාට පෙර මොවුන් තිදෙනාට නම් යෝජනා කළ හැකියි.\nඑලෙස යෝජනා කෙරෙන නම් 0706988488 යන දුරකථන අංකයට WHATSAPP පණිවුඩයක් මගින් ලබාදිය හැකියි.",
       "URL": "https://www.hirunews.lk/306310/දෙහිවල-බෙංගාලි-සුරතලුන්ට-නම්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1116"
}