{
       "Source": "hirunews",
       "Timestamp": "Wednesday, 13 April 2016 - 13:31",
       "Headline": "සන්ධ්‍යා කාලයේ පළාත් රැසකට වැසි",
       "News Content": "දිවයිනේ බස්නාහිර, සබරගමුව, මධ්‍යම, දකුණ සහ ඌව පළාත්වලට අද (13) පස්වරු 2 න් පසු තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, අනෙකුත් පළාත්වලද තැනින් තැන වැසි ඇතිවිය හැකි බවයි කාර්යයේ නියුතු කාලගුණ විද්‍යාඥ සචින්තා ජයසේකර සඳහන් කළේ.\nමේ අතර ගිගුරුම් සහිත වැසි ඇතිවීමේදී අකුණු අනතුරු පිළිබදව දැඩි අවධානයෙන් කටයුතු කරන ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරනවා.\nඅද රාත්‍රීයේ සහ හෙට පෙරවරුවේ ද දිවයිනේ ප්‍රදේශ කිහිපයක ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව කියා සිටියේ.",
       "URL": "https://www.hirunews.lk/130785/සන්ධ්‍යා-කාලයේ-පළාත්-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=5090"
}