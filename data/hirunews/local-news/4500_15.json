{
       "Source": "hirunews",
       "Timestamp": "Wednesday, 24 May 2017 - 19:40",
       "Headline": "මැටි වලකට බිලිවූ දන්කොටුව දැරිය",
       "News Content": "දන්කොටුව මැටිකෝටුව ප්‍රදේශයේ  මැටි ඉවත් කරන ලද වලකට නෑමට ගිය එකලොස් හැවිරිදි දැරියක් මැටි වලේ ගිලීමෙන් මිය ගිය පුවතක් වාර්තාවනවා.\nමෙලෙස මියගොස් ඇත්තේ සුබ්‍රමනියම්  නිලක්ෂි නමැති දන්කොටුව තාබරකුලිය ප්‍රදේශයේ  උළු මෝලක සේවයේ නියුතු පවුලක හතරවෙනි දරුවායි.\nඅද (24) පස්වරුවේ  කුඩා දරුවන් පස් දෙනෙකු මේ මැටි වලට නෑමට ගොස් ඇති අතර එහිදී දෙදෙනෙකු දියේ ගිලි තිබෙනවා.\nපසුව ප්‍රදේශවාසීන් එකතුව මේ දෙදෙනා ගොඩට ගෙන ඇති අතර බරපතල තත්වයේ පසුවූ මියගිය දැරිය දන්කොටුව රෝහලට ඇතුලත් කිරීමෙන් අනතුරුව මාරවිල රෝහලට මැරූ කර යැවු අතර එහිදී  මේ දැරිය මියගොස් තිබෙනවා.\nමේ ස්ථානයේ මිට පෙරද පුද්ගලයන් හතරදෙනෙකු මිය ගිය බව ප්‍රදේශවාසීන් පවසනවා.\nදන්කොටුව පොලිසිය මේ පිළිබද වැඩි දුර පරීක්ෂණ පවත්වනවා.",
       "URL": "https://www.hirunews.lk/162089/මැටි-වලකට-බිලිවූ-දන්කොටුව-දැරිය",
       "Category": "Local News",
       "Parent URL": "https://www.hirunews.lk/local-news.php?pageID=4500"
}