{
       "Source": "hirunews",
       "Timestamp": "Saturday, 26 September 2020 - 19:15",
       "Headline": "ගංජා කිලෝග්‍රෑම් 40ක් සමඟ හයදෙනෙක් අත්අඩංගුවට",
       "News Content": "ගංජා කිලෝග්‍රෑම් 40යි මිලිග්‍රෑම් 700ක් සමඟ පුද්ගලයින් හය දෙනෙකු කැලණිය කොට්ඨාස අපරාධ විමර්ශන දෙපාර්තමේන්තුව විසින් අත්අඩංගුවට ගෙන තිබෙනවා.\nඒ ගංජා ළග තබාගෙන සිටියදී අත්අඩංගුවට ගත් සැකකරුවෙකුගෙන් හෙළිකරගත් තොරතුරු මත, අද(26) දහවල් සිදුකළ වටලිමකදීයි.\nඑලෙස අත්අඩංගුවට ගෙන ඇත්තේ වයස අවුරුදු 26 ත් 47ත් අතර වියේ පසුවන වත්තල හා කැලණිය යන ප්‍රදේශවල පදිංචිකරුවන් පිරිසක්.\nසැකකරුවන් සන්තකයේ තිබී විවිධ ප්‍රමාණයේ ගංජා පාර්සල් සහ ප්‍රවාහනය සඳහා යොදාගත් ජීප් රථයක් හා ත්‍රිරෝද රථයක් කැලණිය පොලීසිය බාරයට ගෙන තිබෙනවා.\nඅත්අඩංගුවට ගත් සැකකරුවන් හයදෙනා හෙට(27) අධිකරණයට ඉදිරිපත් කිරීමට නියමිත බව සඳහන්.\nසිද්ධිය සම්න්ධයෙන් කැලණිය කොට්ඨාස අපරාධ විමර්ශන දෙපාර්තමේන්තුව විසින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/251179/ගංජා-කිලෝග්‍රෑම්-40ක්-සමඟ-හයදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2428"
}