{
       "Source": "hirunews",
       "Timestamp": "Friday, 15 December 2017 - 16:28",
       "Headline": "ඕස්ට්‍රේලියාවෙන් ආ 29න් 4ක් ඇතුළට",
       "News Content": "ඕස්ට්‍රේලියාවේ සිට මෙරටට පිටුවහල් කරනු ලැබූ ශ්‍රී ලාංකිකයින් 29 දෙනාගෙන් 4 දෙනෙකු ලබන 24 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඉතිරි 25 දෙනා රුපියල් දස දහස බැගින් මුදල් ඇප සහ රුපියල් ලක්ෂය බැගින් ශරීර ඇප මත මුදා හැරීමටයි මහේස්ත්‍රාත්වරිය නියෝග කර ඇත්තේ.\nඉකුත් නොවැම්බර් 17 වන දා තංගල්ල - කුඩාවැල්ල මුහුදු තීරයෙන් ඔවුන්  ඕස්ට්‍රේලියාවට ගොස් ඇති අතර, ඊයේ දිනයේදී ඔවුන් යළි ශ්‍රී ලංකාවට පිටුවහල් කිරීමට එරට රජය පියවර ගනු ලැබුවා.",
       "URL": "https://www.hirunews.lk/178472/ඕස්ට්‍රේලියාවෙන්-ආ-29න්-4ක්-ඇතුළට",
       "Category": "Local News",
       "Parent URL": "https://www.hirunews.lk/local-news.php?pageID=4171"
}