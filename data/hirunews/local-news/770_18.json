{
       "Source": "hirunews",
       "Timestamp": "Saturday, 29 October 2022 - 12:35",
       "Headline": "සහතික පොත් හිඟය නිසා ග්‍රාම නිලධාරීන් ගැටළුවක",
       "News Content": "පුද්ගලයින්ගේ චරිත සහතිකය මෙන්ම පදිංචිය සනාථ කිරීම සඳහා ලබාදෙන ඩී. එස්. ෆෝ. සහතික සහිත පොත්වල හිඟයක් පවතින බව ශ්‍රී ලංකා එක්සත් ග්‍රාම නිලධාරින්ගේ සංගමය පවසනවා.\nහිරු ප්‍රවෘත්ති අංශය කළ විමසීමකදී එහි සභාපති කමල් කිත්සිරි කියා සිටියේ මේ හේතුවෙන් ග්‍රාම නිලධාරින්ට සිය රාජකාරි කටයුතු කරගෙන යාමට ගැටලු රැසක් මතුව ඇති බවයි.\nමේ අතර, කම්කරු දෙපාර්තමේන්තුව විසින් සේවක අර්ථසාධක ලබාදීම සඳහා සම්පූර්ණ කළ යුතු පෝරමය හෙවත් ඒ බී එච් කාඩ්පත ආයතන වෙත ලබාදීම නවතා දමා තිබෙනවා.\nපවතින කඩදාසි මිල සහ හිඟය හේතුවෙන් එම කාඩ්පත් නිකුත් කිරීම නවතා දමා ඇති බවයි වාර්තා වන්නේ.\nකෙසේ වෙතත්, නව තාක්ෂණයට අනුගත වීමත් සමග එම කාඩ්පතට අදාළ පෝරමය වෙබ් අඩවියට පිවිසීමෙන් බාගත කළ හැකි බවයි කම්කරු කොමසාරිස් ජනරාල් ප්‍රභාත් චන්ද්‍රකීර්ති හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/319112/සහතික-පොත්-හිඟය-නිසා-ග්‍රාම-නිලධාරීන්-ගැටළුවක",
       "Category": "Local News",
       "Parent URL": "https://www.hirunews.lk/local-news.php?pageID=770"
}