{
       "Source": "hirunews",
       "Timestamp": "Wednesday, 22 September 2021 - 10:26",
       "Headline": "ෆයිසර් එන්නත් මාත්‍රා මිලියන 14ක් මිල දී ගැනීම සඳහා ලෝක බැංකුවෙන් ඩොලර් මිලියන 100ක ණයක්",
       "News Content": "කෝවිඩ් 19 උපාය මාර්ගික සූදානම සහ ප්‍රතිචාර වැඩසටහන යටතේ මෙරටට තවත් ඇමෙරිකානු ඩොලර් මිලියන 100ක අතිරේක ණයක් ලබා දීමට ලෝක බැංකුව එකඟතාව පළකර තිබෙනවා.\nඒ කොවිඩ් -19 සඳහා වූ ජාතික එන්නත් කරන සැලැස්මේ දක්වා ඇති පරිදි ශ්‍රී ලංකාවේ ජනගහනයෙන් 60%ක් එන්නත් කිරීමේ මූලික ඉලක්කය සපුරා ගැනීම සඳහා‍යි.\nඅදාල මුදල ෆයිසර් එන්නත් මාත්‍රා මිලියන 14ක් මිල දී ගැනීමට සහ එන්නත් ලබාදීමේ කාර්යයන්ට අදාළ අනෙකුත් පිරිවැය ප්‍රතිපාදනය කර ගැනීම සඳහා යොදා ගැනීමට යි සැලසුම් කර ඇත්තේ.\nඒ සඳහා සෞඛ්‍ය අමාත්‍යවරයා විසින් ඉදිරිපත් කරන ලද අතිරේක මූල්‍ය පහසුකම් ලබාගැනීම සඳහා වන කැබිනට් පත්‍රිකාවට අමාත්‍ය මණ්ඩල අනුමැතිය හිමි වී තිබෙනවා.",
       "URL": "https://www.hirunews.lk/282901/ෆයිසර්-එන්නත්-මාත්‍රා-මිලියන-14ක්-මිල-දී-ගැනීම-සඳහා-ලෝක-බැංකුවෙන්-ඩොලර්-මිලියන-100ක-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=1676"
}