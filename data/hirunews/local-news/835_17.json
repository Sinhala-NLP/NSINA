{
       "Source": "hirunews",
       "Timestamp": "Thursday, 29 September 2022 - 19:26",
       "Headline": "කළගෙඩිහේනේදී බස් රථයක් සොරා ගැනේ",
       "News Content": "ගම්පහ කලගෙඩිහේන ප්‍රදේශයේ හෝටලයක් අසළ නවතා තිබූ රුපියල් ලක්ෂ 50 කට වැඩි වටිනාකමකින් යුත් බස් රථයක් සොරාගත් පුද්ගලයෙකු අත්අඩංගුවට ගෙන තිබෙනවා.\nපොලිසිය සඳහන් කළේ ගම්පහ - නිට්ටඹුව අතර ධාවනය කෙරෙන පෞද්ගලික බස් රථයක් මෙලෙස සැකකරු විසින් සොරාගෙන ඇති බවයි.\nබස් රථයේ හිමිකරුට අයත් හෝටලය ඉදිරිපිට අද අලුයම බස් රථය නතරකර ඇති අවස්ථාවේදී සැකකරු විසින් එය සොරාගෙන ඇත්තේ.\nකෙසේ වෙතත් බස් රථය සොරාගෙන යන බවට ඒ අසළ සිටි පුද්ගලියන් පිරිසකට සැක සිතීමත් සමඟ ඔවුන් බස් රථය පසුපස ගොස් සැකකරු අල්ලාගෙන පොලිසිය වෙත භාරදී තිබෙනවා.\nපසුව අනාවරණය වී ඇත්තේ අත්අඩංගුවට ගත් සැකකරු ගම්පහ - බෙම්මුල්ල ප්‍රදේශයේ පදිංචි හමුදාවෙන් පළා ආ සෙබළෙකු බවයි.\nබස් රථය පැහැරගෙන ඇත්තේ කුමක් සඳහාද යන්න පිළිබද මෙතේ කරුණු අනාවරණය වී නැහැ.\nමීට පෙරද පිළියන්දල ප්‍රදේශයේදී බාලවයස්කරුවෙකු විසින් සිය පෙම්වතිය බැලීම සඳහා බස් රථයක් සොරගැනීමේ සිද්ධියක් වාර්තා වී තිබුණා.",
       "URL": "https://www.hirunews.lk/316647/කළගෙඩිහේනේදී-බස්-රථයක්-සොරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=835"
}