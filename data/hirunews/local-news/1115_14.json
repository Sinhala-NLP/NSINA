{
       "Source": "hirunews",
       "Timestamp": "Monday, 06 June 2022 - 12:00",
       "Headline": "දහම් පාසල් ගුරු විභාග නො පැවැත්වෙන බවට දැනුම්වත් කිරීමක්",
       "News Content": "බෞද්ධ කටයුතු පිළිබඳ දෙපාර්තමේන්තුව මඟින් ජූනි 18 දින පැවැත්වීමට නියමිත ව තිබූ දහම් පාසල් ගුරු සහතික පත්‍ර විභාගය නො පැවැත්වෙන බව බෞද්ධ කටයුතු කොමසාරිස් ජනරාල්වරයා දැනුම් දීමක් සිදු කරනවා.\nමේ වන විට දිවයිනේ උද්ගත ව ඇති තත්ත්වය හා ප්‍රායෝගික ගැටලු හේතුවෙනු යි මෙම විභාගය නියමිත දින පැවැත්වීම අත් හිටුවා ඇත්තේ.\nඉකුත් 30 වැනි දා පැවති ශාසනාරක්ෂක මණ්ඩල රැස්වීමේ දී මේ බව තීරණය වී තිබෙනවා.\nඒ අනුව මෙම විභාගය පැවැත්වෙන දිනය ඉදිරියේ දී සියලු විභාග අපේක්ෂක දහම් පාසල් ගුරු භවතුන්ට දැනුම්වත් කෙරෙනු ඇති.",
       "URL": "https://www.hirunews.lk/306360/දහම්-පාසල්-ගුරු-විභාග-නො-පැවැත්වෙන-බවට-දැනුම්වත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1115"
}