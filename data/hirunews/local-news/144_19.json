{
       "Source": "hirunews",
       "Timestamp": "Friday, 28 July 2023 - 14:16",
       "Headline": "දුමින්ද නාගමුව ඇතුළු පිරිසකට අධිකරණ නියෝගයක්",
       "News Content": "පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව ඇතුළු වෘත්තීය සමිති ක්‍රියාකාරිකයන් පස්දෙනෙකුට සෞඛ්‍ය අමාත්‍යාංශය සහ ඒ අවට මාර්ග කිහිපයක උද්ඝෝෂණ සහ පෙළපාලි පැවැත්වීම තහනම් කරමින් මාලිගාකන්ද මහේස්ත්‍රාත් අධිකරණය අද (28) නියෝගයක් නිකුත් කර තිබෙනවා.\nඒ, මරදාන පොලිස් ස්ථානාධිපතිවරයා කළ කරුණු දැක්වීමක් සලකා බැලීමෙන් අනතුරුවයි.\nජාතික රෝහල අසලින් විරෝධතා පා ගමනක් පැවැත්වීමට අදාළ පිරිස සූදානම් වන බවටයි එහිදී පොලිසිය කරුණු දක්වා සිටියේ.\nඒ අනුව හෙට පෙරවරු 10 දක්වා අදාළ තහනම ක්‍රියාත්මක බව පොලිස් මාධ්‍ය කොට්ඨාසය නිවේදනය කළා.",
       "URL": "https://www.hirunews.lk/342826/දුමින්ද-නාගමුව-ඇතුළු-පිරිසකට-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=144"
}