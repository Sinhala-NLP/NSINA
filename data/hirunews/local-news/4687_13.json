{
       "Source": "hirunews",
       "Timestamp": "Sunday, 29 January 2017 - 13:06",
       "Headline": "ග්‍රීසියටත් වඩා ශ්‍රී ලංකාව අවදානම්, ඒකාබද්ධ විපක්ෂයෙන් ප්‍රකාශයක්",
       "News Content": "ශ්‍රී ලංකාවේ ආර්ථිකය ග්‍රීසියටත් වඩා අවදානම් මට්ටමකට පත්ව ඇතැයි ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවකදී එහි පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියා.\n‘‘රටේ සංචිතවල තත්ත්වය, මුදල් ක්‍ෂවීම්, උද්ධමනය වගේ දේවල් සළකල තමයි බ්ලූබර්න් දර්ශකය හදන්නේ. ඒ අනුව ලෝකයේ අවදානම අඩුම රට නෝවේ. එයාලට ලකුණු 90.5 ක් තියෙනවා. 100 සිට අවදානම වැඩි වැඩිවෙන්න රට පහළට යනවා. ඒ අනුව කවුරුත් දන්න ග්‍රීසියේ ඒ දර්ශකයේ අගය 4 යි. ශ්‍රී ලංකාව ඊටත් රටවල් 11 ක් පහළින්. අගය 12 යි. මේක ආර්ථික වශයෙන් බරපතල තත්ත්වයක්. දෙවන දර්ශකය ට්‍රාන්ස්පේරන්ස් ආයතනය. ආසියාවේ දූෂිතම රට ලෙස ලංකාව නම් කරලා. ඊළඟට ලෝකයේ හදනවා කුසගින්න පිළිබඳ දර්ශකය. 2014 අපි හිටියේ 69 වන ස්ථානය. දැන් 84 වන ස්ථානය.\"",
       "URL": "https://www.hirunews.lk/153175/ග්‍රීසියටත්-වඩා-ශ්‍රී-ලංකාව-අවදානම්-ඒකාබද්ධ-විපක්ෂයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4687"
}