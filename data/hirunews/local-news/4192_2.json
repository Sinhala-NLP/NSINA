{
       "Source": "hirunews",
       "Timestamp": "Friday, 01 December 2017 - 14:11",
       "Headline": "යතුරු පැදියක් බස් රථයක ගැටීමෙන් පුද්ගලයෙක් මරුට (ඡායාරූප)",
       "News Content": "තලවාකැලේ, වටගොඩ ප්‍රදේශයේදී යතුරු පැදියක් ලංගම බස් රථයක ගැටීමෙන් පුද්ගලයෙකු මියගොස් තිබෙනවා.\nපුස්සැල්ලාව ප්‍රදේශයේ සිට තලවාකැලේ දක්වා වේගයෙන් ධාවනය කළ යතුරු පැදිය අද (01) පෙරවරු 10ට පමණ තලවාකැලේ සිට පූඩළුඔය දක්වා ධාවනය කරමින් තිබූ බස් රථයේ මෙලෙස ගැටී තිබුණා.\nඅනතුරුන් මියගොස් ඇත්තේ යතුරුපැදිය ධාවනය කළ 36 හැවිරිදි බුද්ධික චමිත් හෙට්ටිආරච්චි නමැති පුස්සැල්ලාව - නව කඩදොර ප්‍රදේශයේ පදිංචිව සිටි පුද්ගලයෙක්.\nසිද්ධිය සිදුවූ අවස්ථාවේදී අයහපත් කාළගුණික තත්වයක් පැවති බවත්, යතුරුපැදිකරු ලිස්සා ගොස් බස් රථයට යටවී ඇති බවත් පොලිස් පරීක්ෂණ වලින් අනාවරනය වුණා.\nලංගම බස් රථය කොත්මලේ ඩිපෝවට අයත් බවයි වාර්තා වන්නේ.\nඑම රියදුරු සිද්ධිය සම්බන්ධයෙන් තලවාකැලේ පොලිසිය මගින් අත්අඩංගුවට ගෙන තිබෙනවා.\nමියගිය පුද්ගලයාගේ දේහය මේ වනවිට ලිඳුල රෝහලේ තැම්පත් කර ඇති බව සඳහන්.\nඡායාරූප - හැටන්, රංජිත් රාජපක්ෂ / මස්කෙළිය, ගාමිණි බණ්ඩාර ඉලංගන්තිලක",
       "URL": "https://www.hirunews.lk/177371/යතුරු-පැදියක්-බස්-රථයක-ගැටීමෙන්-පුද්ගලයෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4192"
}