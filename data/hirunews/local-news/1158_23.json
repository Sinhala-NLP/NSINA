{
       "Source": "hirunews",
       "Timestamp": "Thursday, 19 May 2022 - 13:19",
       "Headline": "13 වන ජාතික රණවිරු සැමරුම් උත්සවය ජනපති ප්‍රධානත්වයෙන් (වීඩියෝ හා ඡායාරූප)",
       "News Content": "13 වන ජාතික රණවිරු සැමරුම් උත්සවය අද (19) පෙරවරුවේ පාර්ලිමේන්තු ක්‍රීඩාංගනයේ පිහිටා ඇති ජාතික රණවිරු ස්මාරකය අභියස දී පැවැත්වුණා.\nඒ ජනාධිපති ගෝඨාභය රාජපක්ෂගේ ප්‍රධානත්වයෙන්. ජාතික ගීය ගායනා කිරීමෙන් අනතුරුව උත්සවය ආරම්භ වූ අතර අනතුරුව මාතෘ භූමිය වෙනුවෙන් දිවිපිදූ රණවිරුවන් සිහි කරමින් විනාඩි දෙකක නිශ්ශබ්දතාවයක් ද පැවැත්වුණා.\nපසුව ජනාධිපතිවරයා විසින් මානුෂීය මෙහෙයුමේදී දිවි පිදූ රණවිරුවන් වෙත පුෂ්පෝපහාර පුදකරනු ලැබුවා.\nඋත්සවයේ සමාප්තිය සනිටුහන් වුණේ රට වෙනුවෙන් දිවි පිදූ රණවිරුවන් සිහිකරමින් වැයෙන මළවුන් සිහිකිරීමේ සහ පිබිදීමේ වාදනය ගුවනට මුසු කිරීමත් සමගයි.",
       "URL": "https://www.hirunews.lk/304729/13-වන-ජාතික-රණවිරු-සැමරුම්-උත්සවය-ජනපති-ප්‍රධානත්වයෙන්-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1158"
}