{
       "Source": "hirunews",
       "Timestamp": "Saturday, 14 January 2023 - 14:51",
       "Headline": "වැලි කොට්ට ගොඩකට යට වී දස හැවිරිදි දරුවෙක් මරුට (වීඩියෝ)",
       "News Content": "ඌව පරණගම - කරගහඋල්පත ප්‍රදේශයේ දස හැවිරිදි පිරිමි දරුවෙකු, සිරුර මතට වැලි කොට්ට ගොඩක් පෙරළී සිදුවූ අනතුරකින් මියගොස් තිබෙනවා.\nඑම දරුවා අඹගස්දෝව පාසලේ 4 වන ශ්‍රේණියේ ඉගෙනුම ලබන අතර ඊයේ (13) සවස මව්පියන් නිවසේ නොමැති අවස්ථාවක සෙල්ලම් කරමින් සිටියදී මෙම අනතුර සිදුව ඇති බවයි පොලීසිය සදහන් කළේ.\nදරුවාගේ මව නිවසට පැමිණීමෙන් පසු දරුවා දැක, ඌව පරණගම රෝහලට රැගෙන ගොස් තිබෙනවා.\nකෙසේ වෙතත් ඒ වනවිටත් දරුවා මිය ගොස් තිබූ බවයි වාර්තා වන්නේ.",
       "URL": "https://www.hirunews.lk/325025/වැලි-කොට්ට-ගොඩකට-යට-වී-දස-හැවිරිදි-දරුවෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=602"
}