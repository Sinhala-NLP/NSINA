{
       "Source": "hirunews",
       "Timestamp": "Monday, 27 January 2020 - 7:34",
       "Headline": "අතිපූජ්‍ය කොටුගොඩ ධම්මාවාස මහනාහිමිපාණන්ට ජනපතිගෙන් සුබපැතුම්",
       "News Content": "අමරපුර මහා නිකායේ උත්තරීතර මහනායක අග්ග මහා පණ්ඩිත අතිපූජ්‍ය කොටුගොඩ ධම්මාවාස මහනාහිමිපාණන්ට ජනාධිපති ගෝඨාභය රාජපක්ෂ ජන්ම දින සුබ පැතුම් එක් කර තිබෙනවා.\nඊයේ දිනට යෙදී තිබුණු උන්වහන්සේගේ ජන්ම දිනය නිමිත්තෙන් ගල්කිස්ස ධර්මපාලාරාම විහාරස්ථානය වෙත ගිය ජනාධිපතිවරයා මහනායක හිමියන් බැහැදැක සුවදුක් විමසූ බවයි ජනාධිපති මාධ්‍ය ඒකකය සඳහන් කළේ.\nඑහිදී රටට ස්ථීර සාමය සහ සමෘද්ධිය උදා කර දෙමින් ජනතාව අපේක්ෂා කරන රට ගොඩනැගීමට ඉදිරි පස් වසර තුළ ජනාධිපතිවරයාට හැකි වේවායි අතිපූජ්‍ය කොටුගොඩ ධම්මාවාස මහනායක හිමියන් ආශිර්වාද පළ කර තිබෙනවා.",
       "URL": "https://www.hirunews.lk/233135/අතිපූජ්‍ය-කොටුගොඩ-ධම්මාවාස-මහනාහිමිපාණන්ට-ජනපතිගෙන්-සුබපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=2932"
}