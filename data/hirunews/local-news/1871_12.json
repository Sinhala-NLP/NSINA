{
       "Source": "hirunews",
       "Timestamp": "Monday, 21 June 2021 - 6:46",
       "Headline": "ග්‍රාම සේවා වසම් 05ක් හුදෙකලා කෙරේ",
       "News Content": "නුවරඑළිය දිස්ත්‍රික්කයේ කොත්මලේ පොලිස් වසමේ ග්‍රාම සේවා වසම් 05ක් අද (21) අලුයම සිට හුදෙකලා කිරීමට තීරණය කර තිබෙනවා.\nඒ අනුව කොත්මලේ පොලිස් බලප්‍රදේශයේ කලුදමද, හපුගස්තලාව, වීරපුර,‍ බෙරමණ දකුණ සහ පහළ ගොරකඔය යන ග්‍රාම සේවා වසම් මෙලෙස හුදෙකලා කළ ග්‍රාම සේවා වසම් වනවා.\nමේ අතර දිස්ත්‍රික්ක 12ක තවත් ග්‍රාම සේවා වසම් 24ක් අද (21) උදෑසන හතරේ සිට හුදකලා කළ අතර දිස්ත්‍රික්ක 12ක ග්‍රාම සේවා වසම් 82ක් හුදෙකලා බවින් නිදහස්කරන බව යුද හමුදාපති ජෙනරාල් ශවේන්ද්‍ර සිල්වා ඊයේ (20) සඳහන් කළා.",
       "URL": "https://www.hirunews.lk/274862/ග්‍රාම-සේවා-වසම්-05ක්-හුදෙකලා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1871"
}