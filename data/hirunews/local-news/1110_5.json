{
       "Source": "hirunews",
       "Timestamp": "Wednesday, 08 June 2022 - 16:38",
       "Headline": "මිලියන 20ක මත්පෙති තොගයක් මධ්‍යම තැපැල් හුවමාරුවෙන් හමුවෙයි",
       "News Content": "ජර්මනිය සහ නෙදර්ලන්තයේ සිට මෙරටට එවා තිබූ පාර්සල් 9ක තිබී රුපියල් මිලියන 20කට ආසන්න වටිනාකමකින් යුතු මත්පෙති තොගයක් සොයා ගෙන තිබෙනවා.\nඒ ශ්‍රී ලංකා රේගු මත්ද්‍රව්‍ය පාලන අංශයේ නිලධාරින් විසින් මධ්‍යම තැපැල් හුවමාරුව තුල සිදු කළ මෙහෙයුමකදීයි.\nකොළඹ සහ මහියංගනය යන ප්‍රදේශවල පදිංචි පුද්ගලයන්ට අදාළ පාර්සල් එවා ඇති අතර, මත් පෙති තොගය වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශයට භාරදීමට නියමිතයි.",
       "URL": "https://www.hirunews.lk/306589/මිලියන-20ක-මත්පෙති-තොගයක්-මධ්‍යම-තැපැල්-හුවමාරුවෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1110"
}