{
       "Source": "hirunews",
       "Timestamp": "Monday, 28 December 2020 - 9:37",
       "Headline": "කසුන් රාජිතටත් ටෙස්ට් තරඟාවලිය අහිමිවී යයි",
       "News Content": "ශ්‍රී ලංකාව සහ දකුණු අප්‍රිකාව අතර සෙන්චූරියන් හි පැවැත්වෙන පළමු ටෙස්ට් තරඟයේ 03 වන දිනය අදයි.\nඊයේ දෙවන දිනය අවසානයේ පළමු ඉනිමේ පන්දුවට පහරදෙන දකුණු අප්‍රිකානු පිල කඩුළු 04 ක් දැවී ලකුණු 317 ක් රැස්කරගෙන සිටියා.\nමේ අතර අද දිනයේ ලැබෙන නව පන්දුවෙන් නිවැරදි ස්ථානවලට පන්දු යවමින් දකුණු අප්‍රිකානු කඩුලු දවාගැනීමට සැලසුම් කරන බව තුන් ඉරියව් ක්‍රීඩක දසුන් ශානක ප්‍රකාශ කළා.\nමේ අතර ඊයේ දිනයේදී ආබාධයකට ලක්වූ වේග පන්දු යවන ක්‍රීඩක කසුන් රාජිතට මෙම තරඟාවලිය අහිමි වී යන බව ක්‍රිකට් ආරංචි මාර්ග පවසනවා.\nවේග පන්දු යවන ක්‍රීඩක කසුන් රාජිත සහ ධනංජය ද සිල්වා ආබාධවලට ලක්වීම සම්බන්ධයෙන් අදහස් දැක්වූ දසුන් ශානක පවසා සිටියේ ඔහුගේ දායකත්වය කණ්ඩායමට නොලැබී යාම විශාල පාඩුවක් බවයි.",
       "URL": "https://www.hirunews.lk/258117/කසුන්-රාජිතටත්-ටෙස්ට්-තරඟාවලිය-අහිමිවී-යයි",
       "Category": "Local News",
       "Parent URL": "https://www.hirunews.lk/local-news.php?pageID=2249"
}