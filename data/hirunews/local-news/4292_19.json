{
       "Source": "hirunews",
       "Timestamp": "Monday, 02 October 2017 - 12:47",
       "Headline": "නීතිපති, CCD  ස්ථානාධිපති සහ මරදාන පොලිස් ස්ථානාධිපතිට නොතීසි",
       "News Content": "නීතිපතිවරයා, කොළඹ අපරාධ කොට්ඨාශයේ ස්ථානාධිපතිවරයාට සහ මරදාන පොලිස් ස්ථානාධිපතිවරයාට යලි අධිකරණයේ පෙනී සිටින ලෙස නොතීසි නිකුත් කෙරුණා.\nඒ දැනට රක්ෂිත බන්ධනාගාර ගතකර සිටින වෛද්‍ය පිඨ ශිෂ්‍ය ක්‍රියාකාරී කමිටුවේ කැදවුම්කරු රයන් ජයලත් තමන්ට ඇප ලබාදෙන ලෙස ඉල්ලා ගොනු කර ඇති අයඳුම්පත අද කොළඹ මහාධිකරණ විනිසුරු ඒ.ඒ.ආර්. හෙයියන්තුඩුව හමුවේ කැදවූ අවස්ථාවේදීයි.\nමීට පෙර මෙම ඇප අයදුම්පත්‍රය පසුගිය 25 වනදා කැදවූ අවස්ථාවේදී වගඋත්තරකාර පාර්ශවයට අද දිනයේ අධිකරණයේ පෙනී සිටින ලෙස මුල්වරට නොතීසි නිකුත් කෙරුණා.\nපෙරවරුවේ නඩුව කැදවූ අවස්ථාවේදී නීතිපතිවරයා වෙනුවෙන් පෙනී සිටි රජයේ නීතිඥවරයා කියා සිටියේ මෙතෙක් ඒ සම්බන්ධයෙන් නොතීසි ලැබී නොමැති බවයි.\nඒ අනුව වගඋත්තරකාර පාර්ශව තුනටම අද යලි නොතීසි නිකුත් කෙරුණා. සෞඛ්‍ය අමාත්‍යාංශයට බලහත්කාරයෙන් කඩා වැදී එහි දේපල වලට හානි කිරීමේ චෝදනාව මත රයන් ජයලත් මේ වනවිට රක්ෂිත බන්ධනාගර ගත කර සිටිනවා.",
       "URL": "https://www.hirunews.lk/172361/නීතිපති-ccd-ස්ථානාධිපති-සහ-මරදාන-පොලිස්-ස්ථානාධිපතිට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4292"
}