{
       "Source": "hirunews",
       "Timestamp": "Sunday, 07 May 2023 - 15:04",
       "Headline": "පුල්මුඩේ ප්‍රදේශයේ දී වනඅලි පහරදීමක්",
       "News Content": "පුල්මුඩේ පොලිස් වසමේ ජින්න පුරම් ප්‍රදේශයේදී වන අලියෙකු පහරදීමෙන් අද (07) දින පුද්ගලයෙකු මිය ගොස් ඇති බවට පුල්මුඩේ පොලිස්ස්ථානයට තොරතුරක් ලැබී තිබෙනවා.\nමරණකරු වයස අවුරුදු 66ක් වූ ජින්න පුරම්, පුල්මුඩේ ප්‍රදේශයේ පදිංචිකරුවෙක්.\nපුල්මුඩේ පොලිස් වසමේ ජින්න පුරම් ප්‍රදේශයට වන අලියෙකු කඩා වැදීම හේතුවෙන් මෙම වන අලියා එලවා දැමීමට ගම්වාසීන් කිහිප දෙනෙකු කටයුතු කර ඇති අතර එහිදී පුද්ගලයෙකුට වන අලියා පහර දීමෙන් මියගොස් ඇති බවටයි විමර්ශනවල දී අනාවර්ණය වී ඇත්තේ.\nමෘත ශරීරය හදිසි මරණ පරීක්ෂණයෙන් පසු ඥාතීන් වෙත භාර දී ඇති අතර පුල්මුඩේ පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/334504/පුල්මුඩේ-ප්‍රදේශයේ-දී-වනඅලි-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=362"
}