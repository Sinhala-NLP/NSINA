{
       "Source": "hirunews",
       "Timestamp": "Tuesday, 11 June 2019 - 16:53",
       "Headline": "සූරියවැව දෙදරු මව ඝාතනයේ සැකකරු රිමාන්ඩ්",
       "News Content": "සූරියවැව - බැද්දේවැව ප්‍රදේශයේදී දෙදරු මවක් තියුණු ආයුධයකින් පහරදී ඝාතනය කිරීමේ සිද්ධියට අදාළව අත්අඩංගුවට ගත් සැකකරු මේ මස 21 වනදා දක්වා රක්ෂිත බන්ධනාගාර ගතකර තිබෙනවා.\nඒ, හම්බන්තොට මහේස්ත්‍රාත් නාලක සංජීව ජයසූරිය විසින්.\nසැකකරුගේ නිවසට යාබද නිවසේ පදිංචිව සිටි මියගිය කාන්තාවට ඔහු අයුතු යෝජනාවක් සිදුකර ඇති අතර, ඊට අකමැත්ත පළ කිරීම හේතුවෙන් පෙරේදා රාත්‍රියේ මෙම ඝාතනය සිදුකර තිබුණා.\nපසුව සැකකරු සූරියවැව - බැද්දේවැව ප්‍රදේශයේම හේනක සැඟව සිටියදියි අත්අඩංගුවට ගැනුනේ.",
       "URL": "https://www.hirunews.lk/218196/සූරියවැව-දෙදරු-මව-ඝාතනයේ-සැකකරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3306"
}