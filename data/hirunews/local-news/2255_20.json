{
       "Source": "hirunews",
       "Timestamp": "Thursday, 24 December 2020 - 19:29",
       "Headline": "කළුතර සෞඛ්‍ය වෛද්‍යායතනයට පී.සී.ආර්. යන්ත්‍රයක්",
       "News Content": "සුවසරණ සෞඛ්‍ය අරමුදලේ උපදේශක, හොරණ - කුරුඳුවත්ත මහ විහාරාධිපති පූජ්‍ය උඩුගල්මොටේ සිරිවිමල නාහිමියන්ගේ මග පෙන්වීම මත පරිත්‍යාගශීලීන්ගේ දායකත්වයෙන් මිලදීගත් පී.සී.ආර්. යන්ත්‍රයක් ජනාධිපති ගෝඨාභය රාජපක්ෂට භාරදී තිබෙනවා.\nඒ, ජනාධිපති කාර්යාලයේදියි.\nඑම යන්ත්‍රය කළුතර සෞඛ්‍ය විද්‍යායතනයේ ස්ථාපනය කිරීමට නියමිත බව ජනාධිපති මාධ්‍ය අංශය ප්‍රකාශ කළා.\nමේ අතර කෝට්ටේ මාදිවෙල - ඊයම්පෝරුව - ගංඟාතිලක විහාරස්ථානයේ ඉදිකරන ලද අපවත්වී වදාළ පූජ්‍ය අලුත්නුවර සුමනතිස්ස නාහිමි අනුරුව ජනාධිපති ගෝඨාභය රාජපක්ෂගේ ප්‍රධානත්වයෙන් ඊයේ නිරාවරණය වුණා.\nපසුගිය මැයි මස දෙවනදා අපවත් වූ උන්වහන්සේ උතුරු ඇමරිකාවේ ප්‍රධාන සංඝනායක ධුරයද හොබවනු ලැබුවා.",
       "URL": "https://www.hirunews.lk/257871/කළුතර-සෞඛ්‍ය-වෛද්‍යායතනයට-පී-සී-ආර්-යන්ත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=2255"
}