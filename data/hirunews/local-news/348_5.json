{
       "Source": "hirunews",
       "Timestamp": "Saturday, 13 May 2023 - 8:07",
       "Headline": "තංගල්ලේ අනතුරකින් මාස 7ක බිළිඳියක් ජීවිතක්ෂයට",
       "News Content": "තංගල්ල- ගොඩිගමුව පුදේශයේ ඊයේ (12) සිදු වූ රිය අනතුරකින් මාස 7ක කුඩා බිළිඳියක් ජීවිතක්ෂයට පත්ව තිඛෙනවා.\nඅඟුණුකොළපෑලැස්ස බලා ගමන් කරමින් තිබූ වෑන් රථයක් සහ තංගල්ල බලා ගමන් ගත් ලොරි රථයක් ගොඩිගමුව ප්‍රදේශයේ දී එකිනෙක ගැටීමෙන් මෙම අනතුර සිදුව ඇති බවයි\nඅප ප්‍රාදේශීය වාර්තාකරු සඳහන් කළේ.\nඅනතුර සිදුවන අවස්ථාවේ දී වෑන් රථයේ එකම පවුලේ පස්දෙනෙකු ගමන්කරමින් සිට ඇති අතර, අනතුරෙන් තුවාල ලැබූ එම පිරිස සහ ලොරි රථයේ රියදුරු තංගල්ල මූලික රෝහලට ඇතුළත් කර ඇති බවයි අප වාර්තාකරු වැඩිදුරටත් සඳහන් කළේ.\nතංගල්ල රෝහලට ඇතුළත් කළ මියගිය බිළිඳියගේ මව වැඩිදුර ප්‍රතිකාර සඳහා මාතර මහ රෝහලට මාරු කර යවා තිබෙනවා.\nඅදාළ ලොරි රථය පැද වූ රියදුරාට නින්ද යාම හේතුවෙන් මෙම අනතුර සිදුව ඇති බවයි මූලික පොලිස් පරීක්ෂණ වලදී අනාවරණය වී ඇත්තේ.",
       "URL": "https://www.hirunews.lk/335031/තංගල්ලේ-අනතුරකින්-මාස-7ක-බිළිඳියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=348"
}