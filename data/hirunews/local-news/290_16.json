{
       "Source": "hirunews",
       "Timestamp": "Tuesday, 06 June 2023 - 14:18",
       "Headline": "දූෂණ විරෝධී පනත් කෙටුම්පතේ ඇතැම් වගන්ති ව්‍යවස්ථාවට පටහැනි බවට ශ්‍රේෂ්ඨාධිකරණයෙන් දැනුම් දීමක්",
       "News Content": "දූෂණ විරෝධි පනත් කෙටුම්පතෙහි ඇතැම් වගන්ති ආණ්ඩුක්‍රම ව්‍යවස්ථාවට අනුකූල නොවන බවට ශ්‍රේෂ්ඨාධිකරණය තීරණය කර ඇතැයි කතානායක මහින්ද යාපා අබේවර්ධන අද (06) පාර්ලිමේන්තුවට දැනුම් දුන්නා.\nඑම වගන්ති ශ්‍රේෂ්ඨාධිකරණය ඉදිරිපත් කර ඇති සංශෝධන අනුව පනත් කෙටුම්පතට ඇතුළත් කළ යුතු බවට දැනුම් දී ඇති බවයි කථානායකවරයා කියා සිටියේ.\nඑමෙන්ම, නිව් ඩයමන්ඩ් සහ එක්ස්ප්‍රස් පර්ල් නෞකා අනතුරු පිළිබඳ සොයා බලා අවශ්‍ය නිර්දේශ ඉදිරිපත් කිරීමට පාර්ලිමේන්තු විශේෂ කාරක සභාවක් පත් කර තිබෙනවා.\nඑහි සභාපති ධුරය අමාත්‍ය රමේෂ් පතිරණට හිමිව ඇති අතර ඊට පක්ෂ විපක්ෂ මන්ත්‍රීවරුන් 14 දෙනෙකු ද ඇතුළත්.\nමේ අතර අනවසර ගිනිඅවි 1,163ක් පසුගිය වසර 03 තුළ පොලිස් විශේෂ කාර්ය බලකාය භාරයට ගෙන ඇති බව මහජන ආරක්ෂක අමාත්‍ය ටිරාන් අලස් ප්‍රකාශ කළා.",
       "URL": "https://www.hirunews.lk/337195/දූෂණ-විරෝධී-පනත්-කෙටුම්පතේ-ඇතැම්-වගන්ති-ව්‍යවස්ථාවට-පටහැනි-බවට-ශ්‍රේෂ්ඨාධිකරණයෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=290"
}