{
       "Source": "hirunews",
       "Timestamp": "Tuesday, 04 July 2017 - 12:17",
       "Headline": "මෝටාර් උණ්ඩ තොගයක් වව්නියාවෙන් සොයාගැනේ (ඡායාරූප)",
       "News Content": "වවුනියාව, කනගරායන්කුලම, කොල්ලරපුලියන්කුලම ප්‍රදේශයේ කැලෑවක තිබී  එල්.ටි.ටි.ඊ සංවිධානයට අයත් මිලිමීටර 61 වර්ගයේ  පැරණි මෝටාර් උණ්ඩ 13 ක් සොයාගත් බව කනගරායන්කුලම පොලිසිය පවසනවා.\nකොල්ලරපුලියන්කුලම ප්‍රදේශවැසියන් පොලිසිය වෙත ලබාදුන් තොරතුරකට අනුව මෙම උණ්ඩ සොයාගත් බවයි වාර්තා වන්නේ.\nමෙම යුද උපකරණ තොගය හමුවූ  ප්‍රදේශයේ යුද සමයේදී එල්.ටි.ටි.ඊ සංවිධානය සංවිධානය විසින් රහසිගත කඳවුරක් පවත්වාගෙන ගොස් ඇති අතර යුද හමුදා ප්‍රහාර හමුවේ පසු බසින් අවස්ථාාවේදී අදාල යුද අපකරණ තොගය මෙම ස්ථානයේ සගවා පලා යන්නට ඇති බවට කනගරායන්කුලම් පොලීසිය සැක පල කරනවා.\nවවුනියාව මහේස්ත්‍රාත් අධිකරණයෙන් ලබාගත් නියෝගයක් යටතේ පොලිස් විශේෂ කාර්ය බළකා බෝම්බ නිශ්ක්‍රීය අංශය අදාළ ස්ථානයේ තවදුරටත් පුපුරන ද්‍රව්‍ය පවතින්නේද යන්න සම්බන්ධයෙන් අද (04) විශේෂ පරීක්ෂාවක් සිදුකිරීමට නියමිත බවටයි වාර්තා වන්නේ.\nඡායාරූප - වව්නියාව, රොමේෂ් මධුසංක / මාධව කුලසූරිය",
       "URL": "https://www.hirunews.lk/165050/මෝටාර්-උණ්ඩ-තොගයක්-වව්නියාවෙන්-සොයාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4439"
}