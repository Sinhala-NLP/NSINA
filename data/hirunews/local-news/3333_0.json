{
       "Source": "hirunews",
       "Timestamp": "Monday, 27 May 2019 - 7:04",
       "Headline": "මඩාටුගමදී පුපුරණ ද්‍රව්‍ය සමඟ ඇල්ලූ දෙදෙනා රිමාන්ඩ්",
       "News Content": "කැකිරාව - මඩාටුගම ඉස්ලාම් දේවස්ථානයක තිබී ටී.එන්.ටී. වර්ගයේ පුපුරණ ද්‍රව්‍ය සොයා ගැනීමේ සිද්ධිය සම්බන්ධයෙන් අත්අඩංගුවට ගත් දෙදෙනා ලබන මස 3 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් කැකිරාව මහේ්ස්ත්‍රාවරයා හමුවට ඉදිරිපත් කිරීමෙන් අනතුරුවයි.\nටී.එන්.ටී. වර්ගයේ පුපුරණ ද්‍රව්‍ය සහ සගවා තිබූ ඉලෙක්ට්‍රොනික ඩෙටනේටරයක් ද ඊයේ ආරක්ෂක අංශවලට සොයා ගැනීමට හැකි වූයේ ප්‍රදේශවාසියෙකු විසින් ලබාදුන් තොරතුරකට අනුවයි.\nඑම පුපුරණ ද්‍රව්‍යවලට අමතරව සැක කටයුතු පොත් කිහිපයක් ද සඟවා තිබියදී සොයාගනු ලැබුවා.\nඅත්අඩංගුවට ගත් සැකකරුවන් මඩාටුගම ප්‍රදේශයේම පදිංචිකරුවන් වන බවයි පොලීසිය සදහන් කළේ.",
       "URL": "https://www.hirunews.lk/217148/මඩාටුගමදී-පුපුරණ-ද්‍රව්‍ය-සමඟ-ඇල්ලූ-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3333"
}