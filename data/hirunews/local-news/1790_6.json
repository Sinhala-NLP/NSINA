{
       "Source": "hirunews",
       "Timestamp": "Wednesday, 28 July 2021 - 17:16",
       "Headline": "ගාල්ල බන්ධනාගාරයට විසිකළ පාර්සලයක් සොයා ගැනේ",
       "News Content": "ගාල්ල බන්ධනාගාරය තුලට එහි තාප්පයට ඉහළින් විසි කළ පාර්සලයක් බන්ධනාගාර නිලධාරින් විසින් සොයා ගෙන තිබෙනවා.\nබන්ධනාගාර මාධ්‍ය ප්‍රකාශක චන්දන ඒකනායක කියා සිටියේ ජංගම දුරකථන 7ක්, ජංගම දුරකථන බැටරි 7, ලයිටරයක් සහ දුම්කොළ 10ක් මෙම පාර්සලය තුල තිබී සොයා ගත් බවයි.\nඅත්අඩංගුවට ගන්නා ලද භාණ්ඩ වැඩිදුර විමර්ශන කටයුතු සඳහා ගාල්ල පොලිස් ස්ථානය වෙත භාරදුන් බවයි බන්ධනාගාර මාධ්‍ය ප්‍රකාශකවරයා වැඩිදුරටත් සඳහන් කළේ.\nමේ අතර, රුපියල් මිලියන 125ක් පමණ වටිනා කේරළ ගංජා කිලෝ 417ක් සමඟ සැකකරුවන් 3 දෙනෙකු උතුරු මුහුදේදී නාවික හමුදාව අත්අඩංගුවට ගෙන තිබෙනවා.",
       "URL": "https://www.hirunews.lk/278247/ගාල්ල-බන්ධනාගාරයට-විසිකළ-පාර්සලයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1790"
}