{
       "Source": "hirunews",
       "Timestamp": "Monday, 26 April 2021 - 11:02",
       "Headline": "යාපනයේ රිය අනතුරකින් යුද හමුදා සෙබළුන් පිරිසකට තුවාල",
       "News Content": "යාපනය - උරුම්බිරායි මංසන්ධියේ දී යුද හමුදා සෙබළුන් රැගත් ට්‍රක් රථයක් වැලි ප්‍රවාහනය කරමින් තිබු ටිපර් රථයක ගැටී අද අලුයම සිදුවූ රිය අනතුරකින් 16 දෙනෙකු තුවාල ලබා රෝහල් ගත  කෙරුණා.\nඉන් 15 දෙනෙකුම හමුදා සෙබළුන් වන අතර, අනෙක් පුද්ගලයා ටිපර් රථයේ රියදුරායි.\nමෙලෙස තුවාල ලබා  ඇත්තේ නිවාඩු ලබා නිවෙස් වෙත යමින් සිටි සෙබළුන් වන පිරිසක් වන අතර, ඔවුන් ප්‍රතිකාර සඳහා ඇතුළත් කෙරුණේ යාපනය මහ රෝහලටයි.\nකෙසේ වෙතත් තුවාල ලැබුවන්ගේ තත්වය බරපතල නොවන බවයි රෝහල් ආරංචි මාර්ග සඳහන් කළේ.",
       "URL": "https://www.hirunews.lk/269554/යාපනයේ-රිය-අනතුරකින්-යුද-හමුදා-සෙබළුන්-පිරිසකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=1995"
}