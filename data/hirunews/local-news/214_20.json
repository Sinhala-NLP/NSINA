{
       "Source": "hirunews",
       "Timestamp": "Tuesday, 04 July 2023 - 11:44",
       "Headline": "ජනපති ශ්‍රී ලංකාවේ ප්‍රථම ජාත්‍යන්තර ඩිජිටල් අලෙවිකරණ සමුළුව අමතයි",
       "News Content": "ශ්‍රී ලංකාවේ ප්‍රථම ජාත්‍යන්තර ඩිජිටල් අලෙවිකරණ සමුළුවට ජනාධිපති රනිල් වික්‍රමසිංහ සහභාගී වූවා.\nඑහිදී සමුළුව අමතමින් ඔහු සඳහන් කර සිටියේ ඩිජිටල් යුගයේ ජාතියේ පුනර්ජීවනයට නායකත්වය දීමට සහ ජාතියේ ආර්ථිකයට දායක වීමට කුසලතා, දැක්ම සහ අධිෂ්ඨානය ඇති සුවිශේෂී අලෙවිකරුවන්ගේ ප්‍රජාවක් රටට ගොඩනැගීමට හැකියාවක් පවතින බවයි.\nශ්‍රී ලංකාව ඉදිරියට ගෙනයෑම සඳහා ඩිජිටල් තාක්ෂණය භාවිත කිරීමට අවස්ථාව එළඹ තිබෙන බව පවසන ජනපති ප්‍රකාශකර සිටියේ ශ්‍රී ලංකාව ඩිජිටල් වෙළෙඳ ක්ෂේත්‍රයේ ප්‍රමුඛයෙක් බවට පත්කළ හැකි බවයි.",
       "URL": "https://www.hirunews.lk/339965/ජනපති-ශ්‍රී-ලංකාවේ-ප්‍රථම-ජාත්‍යන්තර-ඩිජිටල්-අලෙවිකරණ-සමුළුව-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=214"
}