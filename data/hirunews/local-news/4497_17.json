{
       "Source": "hirunews",
       "Timestamp": "Friday, 26 May 2017 - 16:49",
       "Headline": "පැය 12ක් ගසක එල්ලී සිටි තුන්දෙනා බේරාගත් බෙලිඅත්තේ මෙහෙයුම",
       "News Content": "බෙලිඅත්ත කිරම ඔය පිටාර ගැලීම නිසා ඊයේ(25) මධ්‍යම රාත්‍රියේ එම ජල පහරට හසු වූ පුද්ගලයන් 3 දෙනෙකු අද (26) පෙරවරු 11.30ට පමණ බේරා ගැනීමට පොලිසිය හා ප්‍රදේශවාසීන් සමත් වුනා.\nබෙලිඅත්ත පට්ටියවෙල ප්‍රදේශයේ දී මෙසේ ජල පහරට ගසාගෙන ගොස් තිබුණේ ත්‍රි රෝද රථයක ගමන් ගත් පුද්ගලයන් 3 දෙනෙක්.\nඔවුන් ජලයේ ගසාගෙන යද්දී ගසක එල්ලී ඇති අතර ඊයේ මධ්‍යම රාත්‍රියේ සිට ඔවුන් අද පෙරවරු 11.30 වනතුරු ගසේ එල්ලී සිට තිබෙනවා.\nපසුව බෙලිඅත්ත පොලිසියේ ස්ථානාධිපතිවරයා ඇතුළු පොලිස් නිලධාරීන් මෙන්ම ප්‍රදේශවාසීන් මහත් පරිශ්‍රමයක් යොදවා ඔවුන් බේරා ගත්තා.",
       "URL": "https://www.hirunews.lk/162226/පැය-12ක්-ගසක-එල්ලී-සිටි-තුන්දෙනා-බේරාගත්-බෙලිඅත්තේ-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4497"
}