{
       "Source": "hirunews",
       "Timestamp": "Friday, 18 August 2023 - 16:07",
       "Headline": "මැලේසියා ගුවන් අනතුරෙන් මියගිය ගුවන් නියමුවා මවට පැවසූ සංවේදී ප්‍රකාශය",
       "News Content": "ලොවක් කම්පා කරමින් මැලේසියාවේ ක්වාලාලාම්පූර් නුවරින් ඊයේ (17)ගුවන් අනතුරක් සිදුවුණා.\nක්වාලාලම්පූර් වෙත උතුරින් අධිවේගී මාර්ගයකට කුලී ගුවන් යානයක් කඩා වැටීමෙන් අවම වශයෙන් පුද්ගලයින් 10 දෙනෙකු මියගොස් තිබෙනවා.\nඑම අනතුරත් සමඟින් අතිශය සංවේදී පුවතක් පිළිබඳවත් තොරතුරු වාර්තා වෙනවා.\nඒ ගුවන්යානා අනතුරකින් ජීවිතයෙන් සමුගත් එම යානයේ ගුවන්නියමුවා වන ෂාරුල් කමල් රොස්ලාන් තම 67 හැවිරිදි මව වන මහනොම් ඉස්මයිල්ට\nගුවන් යානය කඩා වැටීමට මොහොතකට පෙර සිය මවට අවසන් වශයෙන් පැවසූ දේ පිළිබඳව විදෙස් මාධ්‍ය වාර්තා කිරීමත් සමඟයි.\nඔහු අවසන් වශයෙන් සිය මවට පවසා ඇත්තේ 'මම ඔයාට ගොඩක් ආදරෙයි අම්මේ' යනුවෙනුයි.\nවෙන් වීමේ ඉඟියක් දැණුන නිසාමදෝ ඔහු අවසන් වරට සිය මව අමතා කළ මේ ප්‍රකාශයට අප සියලු හදවත් කම්පාවට පත් වෙන බව නොරහසක්.",
       "URL": "https://www.hirunews.lk/345297/මැලේසියා-ගුවන්-අනතුරෙන්-මියගිය-ගුවන්-නියමුවා-මවට-පැවසූ-සංවේදී-ප්‍රකාශය",
       "Category": "Local News",
       "Parent URL": "https://www.hirunews.lk/local-news.php?pageID=88"
}