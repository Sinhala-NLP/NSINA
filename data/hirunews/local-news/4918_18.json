{
       "Source": "hirunews",
       "Timestamp": "Thursday, 18 August 2016 - 7:44",
       "Headline": "සුබ මොහොතින් දිය කැපීමේ මංගල්‍යය සිදුකෙරේ (ඡායාරූප)",
       "News Content": "මහනුවර ශ්‍රී දළදා මාළිගාවේ ඇසළ මංගල්‍යයේ අවසන් රන්දෝලි පෙරහර ඊයේ රාත්‍රියේ වීථි සංචාරය කෙරුණා.\nපෙරහර නැරඹීම සඳහා අතිවිශාල ජනකායක් එක්ව සිටි බව සඳහන්.\nඅද අලුයම යෙදුණු සුබ මොහොතින් ගැටඹේ මහවැලි ගං තොටේදී දිය කැපීමේ මංගල්‍යය සිදු කෙරුණා.\nපසුගිය 3 වනදා කප් සිටුවීමෙන් අනතුරුව මහනුවර ඇසළ පෙරහර මංගල්‍යයේ පළමු කුඹල් පෙරහර පැවැත්වුණේ 8 වනදායි.\nරන්දෝලි පෙරහර පසුගිය 13 ආරම්භ වූ අතර, එය දින 5 ක් පුරා වීථි සංචාරය කෙරුණා.\nමේ අතර පෙරහර මංගල්‍යය සාර්ථකව අවසන් වූ බවට සැළකෙරෙන සංදේශය අද පස්වරුවේ ජනාධිපති මෛත්‍රිපාල සිරිසේන වෙත භාරදීමෙන් අනතුරුව මහනුවර ඇසළ පෙරහර මංගල්‍යයේ කටයුතු අවසන් වනවා.\nඡායාරූප - සමන් විජය බණ්ඩාර\nඡායාරූප - හේරත් රත්නායක",
       "URL": "https://www.hirunews.lk/140874/සුබ-මොහොතින්-දිය-කැපීමේ-මංගල්‍යය-සිදුකෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4918"
}