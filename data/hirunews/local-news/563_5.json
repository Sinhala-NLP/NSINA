{
       "Source": "hirunews",
       "Timestamp": "Thursday, 02 February 2023 - 12:49",
       "Headline": "විස්සයි විස්ස ලෝක කුසලානයට යන අපේ කෙල්ලන්ගේ නිල ජර්සිය එළිදකී",
       "News Content": "එළඹෙන 10 වැනි දා දකුණු අප්‍රිකාවේ දී ආරම්භ වන පන්දුවාර විස්සයි විස්ස කාන්තා ලෝක කුසලාන ක්‍රිකට් තරගාවලියට සහභාගී වන ශ්‍රී ලංකා කණ්ඩායමේ නිල ජර්සිය ඊයේ (01) එළි දැක්වූවා.\nඒ, කොළඹදී පැවති උත්සවයක දී යි.\n20-20 ලෝක කුසලානයට සහභාගී වන ශ්‍රී ලංකා කාන්තා කණ්ඩායම ඊයේ නම් කළ අතර චමරි අතපත්තුගේ නායකත්වයෙන් යුත් ශ්‍රී ලංකා කණ්ඩායමේ අත්දැකීම් බහුල ක්‍රීඩිකා හසිනි පෙරේරා ආබාධයක් හේතුවෙන් ඉවත් වී තිබෙනවා.\nඒ, වෙනුවට සත්‍යා සන්දීපනී සංචිතයට කැඳවා ඇති අතර වයස අවුරුදු 19න් පහළ කාන්තා කණ්ඩායමේ නායිකා විශ්මි ගුණරත්න ද සංචිතයට ඇතුළත්.",
       "URL": "https://www.hirunews.lk/326479/විස්සයි-විස්ස-ලෝක-කුසලානයට-යන-අපේ-කෙල්ලන්ගේ-නිල-ජර්සිය-එළිදකී",
       "Category": "Local News",
       "Parent URL": "https://www.hirunews.lk/local-news.php?pageID=563"
}