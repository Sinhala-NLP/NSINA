{
       "Source": "hirunews",
       "Timestamp": "Wednesday, 19 October 2016 - 17:53",
       "Headline": "මිහින් ලංකා ප්‍රධාන කාර්යාල පරිශ්‍රයේ උණුසුම් තත්වයක් (ඡායාරූප)",
       "News Content": "කොළඹ පිහිටි මිහින් ලංකා ප්‍රධාන කාර්යාල පරිශ්‍රයේ මේ වන විට නොසන්සුන්තාවක් හටගෙන තිබෙනවා.\nඒ, එහි සේවකයන් පිරිසක් වැටුප් ලබාදීම ප්‍රමාදවීම, අනියම් සේවකයන් ස්ථීර කිරීම  ඇතුලූ ඉල්ලීම් කිහිපයක් මුල් කරගෙන කාර්යාලයේ ප්‍රධානීන්ට ඉන් පිටවීමට අවස්ථාව ලබා නොදීමත් සමඟයි.\nසේවකයන්ගේ චෝදනාව වන්නේ මිහින් ලංකා ආයතනය ශ්‍රී ලංකන් ගුවන් සමාගම සමග ඒකාබද්ධ කිරීමට යාම හමුවේ තම රැකියා අවධානමකට ලක්ව ඇති බවයි.\nකිසිදු වන්දි මුදලක් හෝ නොගෙවා බලධාරීන් තමන් රැකියාවෙන් ඉවත්  කිරීමට කටයුතු කර ඇතැයි ද සේවකයන්ගේ චෝදනාව වනවා.\nලබන 30 වනදා වන විට මිහින් ලංකා ආයතනය ශ්‍රී ලංකන් ගුවන් සමාගමට පවරා ගැනීමට නියමිතව තිබුන ද මෙතෙක් තමන්ට කිසිදු වන්දියක් හෝ ශ්‍රී ලංකන් ආයතනයේ රැකියාවක් හෝ ලබාදීමට සැලසුමක් නොමැති බව ද සේවකයන් ප්‍රකාශ කලා.",
       "URL": "https://www.hirunews.lk/145623/මිහින්-ලංකා-ප්‍රධාන-කාර්යාල-පරිශ්‍රයේ-උණුසුම්-තත්වයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4830"
}