{
       "Source": "hirunews",
       "Timestamp": "Friday, 29 July 2022 - 16:28",
       "Headline": "බලශක්ති ඇමති හා ඛනිජ තෙල් වෘත්තීය සමිති නායකයෝ හමුවෙති",
       "News Content": "ලංකා ඛණිජ තෙල් සංස්ථාවේ වෘත්තීය සමිති නායකයන් සහ විඩුලි බල හා බලශක්ති අමාත්‍ය කංචන විජේසේකර අතර සාකච්ඡාවක් අද පැවැත් වුණා.\nඑහි දී, මෙරට ඉන්ධන ආනයනය, බෙදාහැරීම හා අලෙවි කිරීමට නව විදේශ සමාගම් සඳහා අවසර ලබා දීම වෙනුවෙන් පල කර ඇති යෝජනාව පිළිබඳව සාකච්ඡා කොට තිබෙනවා.\nපසුගිය අඟහරුවාදා පුවත්පත් දැන්වීමක් පළ කරමින් විදුලි බල හා බලශක්ති අමාත්‍යංශය කියා සිටියේ, මෙරට ඉන්ධන අලෙවි කටයුතු කිරීමට ලංකා IOC වැනි ලෝකයේ ඉන්ධන නිෂ්පාදනය සහ අලෙවිය සිදු කරන සමාගම් වෙනුවෙන් මෙරට ක්‍රියාත්මක වීමට සහ සිපෙට්කෝ ඉන්ධන පිරවුම්හල් කොටසක් ලබා කටයුතු කිරීමට අවකාශය ලබා දීමට බලාපොරොත්තු වන බවයි.\nකෙසේ නමුත් යෝජිත වැඩසටහන මගින් මෙරට ඉන්ධන සැපයුම අඛණ්ඩව පවත්වාගෙන යාමට සහ තරඟකාරී මිල ගණන් ඔස්සේ ඉන්ධන වෙළඳපොල පවත්වාගෙන යාම බලාපොරොත්තු වෙනවා.",
       "URL": "https://www.hirunews.lk/311314/බලශක්ති-ඇමති-හා-ඛනිජ-තෙල්-වෘත්තීය-සමිති-නායකයෝ-හමුවෙති",
       "Category": "Local News",
       "Parent URL": "https://www.hirunews.lk/local-news.php?pageID=982"
}