{
       "Source": "hirunews",
       "Timestamp": "Monday, 14 March 2022 - 12:02",
       "Headline": "ඩෙංගු වැලඳී මිය ගිය සිසුවෙක් ශිෂ්‍යත්ව විභාගය සමත් වෙයි",
       "News Content": "ඩෙංගු රෝගය වැලදී ජීවිතක්ෂයට පත්වූ දරුවෙකු ලකුණු 155ක් ලබාගෙන පහ ශ්‍රේණිය ශිෂ්‍යත්ව විභාගය සමත් වීමේ පුවතක් හිරු ප්‍රවෘත්ති අංශයට වාර්තා වුණා.\nපසුගිය පෙබරවාරී 14 වන දා මෙලෙස ඩෙංගු උණ වැළදී මියගොස් ඇත්තේ යාපනය ප්‍රදේශයේ පදිංචි වසන්දන් අජේ නැමති දරුවෙකුයි.\nඔහු මීසාලේ වීරසිංගම් ප්‍රාථමික විද්‍යාලයේ ඉගෙනුම ලබා තිබෙනවා.\n2021 ශිෂ්‍යත්ව විභාගයේ ප්‍රතිඵල ඊයේ නිකුත් වූ අතර, ඊට අදාළ කඩඉම් ලකුණු ද ප්‍රකාශයට පත් කෙරුණා.\nවිභාග දෙපාර්තමේන්තුව සඳහන් කළේ ප්‍රතිඵල සකස් කිරීමේ දී දිස්ත්‍රික්ක මට්ටමින් හෝ දිවයින මට්ටමින් නිකුත් නොකරන බවයි.\nකෙසේ නමුත් ශිෂ්‍යත්ව විභාගය සඳහා පෙනී සිටි යාපනය - කොක්කුවිල් හින්දු ප්‍රාථමික විද්‍යාලයේ තමිල් සෙල්වම් කජලක්ෂන් සිසුවා ලකුණු 198ක් ලබාගෙන ඇති බවට ද වාර්තා වුණා.",
       "URL": "https://www.hirunews.lk/299439/ඩෙංගු-වැලඳී-මිය-ගිය-සිසුවෙක්-ශිෂ්‍යත්ව-විභාගය-සමත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1295"
}