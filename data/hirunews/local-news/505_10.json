{
       "Source": "hirunews",
       "Timestamp": "Wednesday, 01 March 2023 - 13:20",
       "Headline": "මහින්ද දේශප්‍රිය යළි මැතිවරණ කොමිසමට? (වීඩියෝ)",
       "News Content": "මැතිවරණ කොමිෂන් සභාවේ සාමාජිකත්වය සඳහා ද අයදුම්පතක් යොමුකළ බව, එම කොමිසමේ හිටපු සභාපති, මහින්ද දේශප්‍රිය පවසනවා.\nමේ වනවිට සීමා නිර්ණය කොමිසමේ සභාපතිවරයා ලෙස ද ඔහු කටයුතු කරන අතර මැතිවරණ ඇතුළු කොමිෂන් සභා සඳහා අයදුම්පත් කැඳවීමට ආණ්ඩුක්‍රම ව්‍යවස්ථා සභාව පසුගියදා පියවර ගනු ලැබුවා.\nපසුගිය මස 15 වැනිදායින් ඊට අදාළ කාලය අවසන් වුණා.\nමේ අතර, පළාත් පාලන ආයතන කොට්ඨාශ සීමා නිර්ණය සඳහා වූ ජාතික කමිටුවේ කාලය තවත් මසකින් දීර්ඝ කරන ලෙස එම කමිටුව, ජනාධිපතිවරයාගෙන් සහ විෂය භාර අමාත්‍ය, අග්‍රාමාත්‍ය දිනේෂ් ගුණවර්ධනගෙන් ඉල්ලා තිබෙනවා.\nපස් දෙනෙකුගෙන් සමන්විත මෙම කමිටුව පසුගිය වසරේ නොවැම්බර් මස පළවනදා රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන, අග්‍රාමාත්‍ය දිනේෂ් ගුණවර්ධන විසින් පත් කළ අතර එහි කාලය ඊයෙන් (28) අවසන් වුණා.\nඒ අනුවයි, මේ කටයුතු අවසන් කිරීම සඳහා තවත් මසක කාලයක් අදාළ කමිටුව ඉල්ලා ඇත්තේ.",
       "URL": "https://www.hirunews.lk/328666/මහින්ද-දේශප්‍රිය-යළි-මැතිවරණ-කොමිසමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=505"
}