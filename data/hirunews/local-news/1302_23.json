{
       "Source": "hirunews",
       "Timestamp": "Thursday, 10 March 2022 - 14:00",
       "Headline": "බලංගොඩ - කතරගම මාර්ගයේ විරෝධතාවක්",
       "News Content": "බලංගොඩ - කතරගම මාර්ගයේ, දෙපෑලමුල්ල මංසන්ධිය අවහිර කරමින් ප්‍රදේශවාසීන් පිරිසක් විරෝධතාවක නිරත වුණා.\nඒ කහටපිටිය - දෙපෑලමුල්ල මාර්ගයේ සිදු කෙරෙන සංවර්ධන කටයුතු නිසි පරිදි සිදු නොවන බව පවසමින්.\nමේ වන විට එම මාර්ගයේ වැඩ කටයුතු නතර කර ඇති බවයි විරෝධතාවයේ නිරත ප්‍රදේශවාසීන් පෙන්වා දෙන්නේ.\nබලංගොඩ ප්‍රාදේශීය සභාවේ සභාපති හා ප්‍රාදේශීය ලේකම්වරයා පැමිණ අදාළ මාර්ගයේ වැඩ කටයුතු කඩිනමින් සිදු කරන බවට පොරොන්දු වීමත් සමඟ පැය 2ක කාලයක් පැවති විරෝධතාව අවසන් කළ බවයි අප වාර්තාකරු සඳහන් කළේ.",
       "URL": "https://www.hirunews.lk/299147/බලංගොඩ-කතරගම-මාර්ගයේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1302"
}