{
       "Source": "hirunews",
       "Timestamp": "Tuesday, 31 May 2022 - 10:02",
       "Headline": "ශෂී වීරවංශ අදත් අධිකරණයට (වීඩියෝ)",
       "News Content": "ශෂී වීරවංශ කොළඹ මහේස්ත්‍රාත් අධිකරණය වෙත අද (31) ගෙනවිත් තිබෙනවා.\nඒ අවිධිමත් රාජ්‍ය තාන්ත්‍රික විදේශ ගමන් බලපත්‍රයක් සන්තකයේ තබාගැනීම සම්බන්ධයෙන් වසර දෙකක සිර දඬුවම් නියම වූ ඇයගේ ඇප ඉල්ලීම සළකා බැලීම සඳහායි.\nඇයගේ නීතීඥවරුන් විසින් පසුගිය සිකුරාදා ඉදිරිපත් කළ අභියාචනය ප්‍රධාන මහේස්ත්‍රාත් නන්දන අමරසිංහ ඉදිරියේ ඊයේ (30) කැඳවූ අවස්ථාවේ මෙම අභියාචනාව සම්බන්ධයෙන් සිය ස්ථාවරය පැහැදිලි කරන ලෙස දන්වමින් ප්‍රධාන මහේස්ත්‍රාත්වරයා නීතිපතිවරයා වෙත නොතීසි ද නිකුත් කිරීමට කටයුතු කර තිබුණා.\nඅදාළ අභියාචනය සළකා බැලීමේ අවස්ථාව සඳහා සිරදඬුවම් නියම වූ පාර්ලිමේන්තු මන්ත්‍රී විමල් වීරවංශගේ බිරිඳ වන ශෂී වීරවංශ ද බන්ධනාගාර නිලධාරීන් විසින් කොළඹ මහේස්ත්‍රාත් අධිකරණයට රැගෙනවිත් තිබුණා.",
       "URL": "https://www.hirunews.lk/305771/ශෂී-වීරවංශ-අදත්-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1130"
}