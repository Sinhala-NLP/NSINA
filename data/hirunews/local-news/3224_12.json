{
       "Source": "hirunews",
       "Timestamp": "Sunday, 28 July 2019 - 19:15",
       "Headline": "ප්‍රජාතන්ත්‍රවාදී නොවන අය සමඟ එක්වීමක් නැහැ - කුමාර වෙල්ගම",
       "News Content": "ප්‍රජාතන්ත්‍රවාදී නොවන ඉක්මන් කේන්තිකාරයන් සමඟ තමන් එකට කටයුතු නොකරන බව පාර්ලිමේන්තු මන්ත්‍රී කුමාර වෙල්ගම පවසනවා.\nඔහු මේ බව කියා සිටියේ ගෝඨාභය රාජපක්ෂ, ජනපති ලෙස පත්වුවහොත් ඔහු සමඟ අගමැති ලෙස කටයුතු කරන්නේදැයි මාධ්‍යවේදීන් කළුතර දී අද කළ ප්‍රශ්න කිරීමකට පිළිතුරු දෙමින්.\nමේ අතර, මහනුවර අද පැවති උත්සවයකදී පාර්ලිමේන්තු මන්ත්‍රී මහින්දානන්ද අලූත්ගමගේ, කුමාර වෙල්ගම මන්ත්‍රීවරයා සම්බන්ධයෙන් කියා සිටියේ ඔහු නිදහස් පක්ෂය සමග එක්විම සම්බන්ධයෙන් ඉදිරියේදී කණගාටුවට පත් වනු ඇති බවයි.\nඑමෙන්ම පොහොට්ටුවෙන් පිරිසක් ඉවත්වයාමක් පිළිබඳ වෙල්ගම මන්ත්‍රීවරයා සිදුකළ ප්‍රකාශයන් ද අසත්‍ය බවයි මහින්දානන්ද අලූත්ගමගේ සඳහන් කළේ.",
       "URL": "https://www.hirunews.lk/221204/ප්‍රජාතන්ත්‍රවාදී-නොවන-අය-සමඟ-එක්වීමක්-නැහැ-කුමාර-වෙල්ගම",
       "Category": "Local News",
       "Parent URL": "https://www.hirunews.lk/local-news.php?pageID=3224"
}