{
       "Source": "hirunews",
       "Timestamp": "Thursday, 23 February 2023 - 14:48",
       "Headline": "සුදු මැස්සා මර්දනය සඳහා සතියක වැඩසටහනක් (වීඩියෝ)",
       "News Content": "පොල් වගාව ආශ්‍රිතව මේ වනවිට සුදු මැස්සා රෝගය ශීඝ්‍රයෙන් ව්‍යාප්තවී යන බවට හඳුනාගෙන තිබෙනවා.\nමේ හේතුවෙන් පොල් ඵලදාවට මෙන්ම අනෙකුත් වගාවන් සඳහාද දැඩි බලපෑමක් සිදු වන බවයි වාර්තා වන්නේ.\nමේ හේතුවෙන් ඊයේ සිට සතියක කාලයක් සුදු මැස්සා මර්දන සතියක් ප්‍රකාශයට පත් කිරීමට පොල් පර්යේෂණායතනය පියවර ගෙන තිබෙනවා.\nවගාවට හානි කරන ආක්‍රමණශීලී කෘමි සත්ත්වයෙකු වන සුදු මැස්සා උවදුරු පිළිබඳ 1980 ද‍ශකයේ සිට වාර්තා වු‍ණත් පොල් වගාව ඉන් දැඩි බලපෑමට ලක්වීම පිළිබඳ මුල් වරට මෙරටින් වාර්තා වුණේ 2019 වසරේදීයි.\nකෙසේ වුවත් 2020-2021 වසරවලදී මෙම උවදුරු ශී‍ඝ්‍රයෙන් ව්‍යප්ත වී ඇත්තේ කොවිඩ් වසංගත තත්ත්වය හේතුවෙන්.\nඒ අනුව කෑගල්ල ප්‍රදේශය කේන්ද්‍ර කරගනිමින් 2019 වසරේදී මෙම කෘමින් මුල් වරට වාර්තා වී තිබෙනවා.\nපොල් කොළයේ යටි ප්‍රදේශයේ මෙම කෘමි සත්ත්වයා බිත්තර දැමීම හේතුවෙන් ඉන් පිටවන ශ්‍රාවය පොල් කොළය පුරා පැතිර ගොස් ප්‍රභාශංස්ලේෂණ ක්‍රියාවලියට දැඩි\nබලපෑම් එල්ල වන අතර එමගින් පොල් ඵලදාවට ද එල්ල වන්නේ දැඩි බලපෑමක්.\nඑමෙන්ම මෙම කෘමි සතා ව්‍යාප්තව සිටින පොල් ඉඩම්වල සෙසු ශාකවලට ද සුදු මැස්සාගෙන් දැඩි බලපෑම් එල්ල වන අතර කෙසෙල්, පේර, දෙළුම් ඇතුළු පලතුරු\nඒ අතරින් ප්‍රධානයි.\nඒ අනුව මෙම සුදු මැස්සා රෝගය තුරන් කිරීමේ දින 100 ජාතික වැඩ සටහනටක් මේ වනවිට අරඹා ඇති අතර ඊට සමගාමීව සුදු මැස්සා මර්දන සතියක්ද ඊයේ සිට ප්‍රකාශයට පත් කෙරු‍ණා.\nඊට සමගාමීව ගම්පහ දිස්තික්කයේ වැඩසටහන දිවුලපිටිය ප්‍රාදේශීය ලේකම් කොට්ඨාශය කේන්ද්‍ර කරගනිමින් කොටදෙනියාව දොන් බොස්කෝ අධ්‍යාපනයක ආයතන පරිශ්‍රයේදී ආරම්භ වුණා.\nගම්පහ දිස්ත්‍රික්කයේ දිවුලපිටිය ප්‍රාදේශීය ලේකම් කොට්ඨාශයට අයත් වල්පිට, මරදගහමුල සහ බඩල්ගම යන ගොවිජන සේවා මධ්‍යස්ථාන බල ප්‍රදේශ 03 තුළ පළමු අදියර යටතේ පොල් ගස් තිස් දහසක් සඳහා සුදු මැස්සා රෝගය ඉවත්කිරීමේ කටයුතු සිදු කිරීමට නියමිතයි.\nසුදු මැස්සා මර්දන සතියට සමගාමීව විවිධ ප්‍ර දේශවල වැඩසටහන් දියත් කෙරුණා.",
       "URL": "https://www.hirunews.lk/328111/සුදු-මැස්සා-මර්දනය-සඳහා-සතියක-වැඩසටහනක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=518"
}