{
       "Source": "hirunews",
       "Timestamp": "Friday, 19 February 2021 - 19:45",
       "Headline": "දෙමව්පියන්ගේ නිවස ගිනි තැබූ දියණිය අත්අඩංගුවට",
       "News Content": "තම දෙමාපියන් ජීවත් වන නිවසට අලාභ හානි කර එම නිවසට ගිනි තැබූ දියණියක් පිළිබඳ තොරතුරු කටුගස්තොට - හල්ඔළුව ප්‍රදේශයෙන් වාර්තාවුණා.\nසිද්ධිය සම්බන්ධයෙන් සැකපිට 31 හැවිරිදි එම කාන්තාව අත්අඩංගුවට ගත් බවයි පොලීසිය සඳහන් කළේ.\n60 හැවිරිදි වියේ පසුවන ඇගේ දෙමාපියන් දෙදෙනා හල්ඔළුව ප්‍රදේශයේ ජීවත්වන අතර, ඔවුන් නිවසේ සිටියදීම පෙරේදා රාත්‍රියේ දියණිය පැමිණ නිවසට පහරදී ගිනි තබා තිබෙනවා.\nඑහිදී නිවසේ නතර කර තිබූ ත්‍රිරෝද රථයකට ද හානි සිදුකර ඇති බව පොලීසිය ප්‍රකාශ කළා.\nකෙසේ වෙතත්, ගින්නෙන් දෙමාපියන් දෙදෙනාට හානියක් සිදුව වී නොමැති අතර අදාළ කාන්තාව සහ ඇගේ දෙමව්පියන් අතර දීර්ඝ කාලයක සිට ආරවුල් පවතින බව පොලීසිය කියා සිටියා.",
       "URL": "https://www.hirunews.lk/263091/දෙමව්පියන්ගේ-නිවස-ගිනි-තැබූ-දියණිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2136"
}