{
       "Source": "hirunews",
       "Timestamp": "Saturday, 22 February 2020 - 19:16",
       "Headline": "මූල්‍ය අර්බුදය විසඳිය හැකි බව අගමැති කියයි",
       "News Content": "පවතින ආර්ථික අර්බුදය විසඳීම තම රජයට කිසිදු ගැටලූවක් නොවන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ මහනුවරදී මාධ්‍ය වෙත අදහස් දක්වමින්.\nඅද මහනුවරට පැමිණි අග්‍රාමාත්‍ය මහින්ද රාජපක්ෂ පළමුව දළදා මාලිගාවට පැමිණ ආගමික වතාවත්වල නිරත වුණා.\nඅනතුරුව, මල්වතු මහා විහාරයට පැමිණි අග්‍රාමාත්‍යවරයා, මහානායක අතිපූජ්‍ය තිබ්බටුවාවේ ශ්‍රී සුමංගල නා හිමියන් බැහැදැක ආශිර්වාද ලබා ගත්තා.\nඉන් පසුවයි අග්‍රාමාත්‍යවරයා, මල්වතු පාර්ශවයේ අනුනායක පූජ්‍ය දිඹුල්කුඹුරේ විමලධම්ම නාහිමියන් බැහැ දැක ආශිර්වාද ලබා ගත්තේ.\nඅග්‍රාමාත්‍ය මහින්ද රාජපක්ෂ, ඉන් අනතුරුව පැමිණියේ අස්ගිරි මහා විහාරයටයි.\nඑහිදී අග්‍රාමාත්‍යවරයා අස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඥානරතන හිමියන් බැහැදැක ආශිර්වාද ලබා ගත්තා.",
       "URL": "https://www.hirunews.lk/235007/මූල්‍ය-අර්බුදය-විසඳිය-හැකි-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2888"
}