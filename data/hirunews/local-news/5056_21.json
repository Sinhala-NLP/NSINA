{
       "Source": "hirunews",
       "Timestamp": "Saturday, 07 May 2016 - 11:05",
       "Headline": "කැකිරාව බස් නැවතුම්පළේ ගැටුමකින් දෙදෙනෙකු රෝහලේ",
       "News Content": "කැකිරාව බස් නැවතුම්පොළේ ඊයේ පස්වරුවේ දෙපිරිසක් අතර ගැටුමක් හටගෙන ඇති අතර ඉන් තුවාල ලැබූ පුද්ගලයින් දෙදෙනෙකු කැකිරාව මූලික රෝහලට ඇතුළත් කර තිබෙනවා.\nසිද්ධියෙන් සුළු තුවාල ලැබූ තවත් පුද්ගලයන් 4 දෙනෙකු කැකිරාව නගරයේ පෞද්ගලික බෙහෙත් ශාලාවකින් ප්‍රතිකාර ලබා පිටත්ව ගිය බවයි පොලීසිය සදහන් කළේ.\nඑක්සත් ජාතික පක්ෂයට සම්බන්ධ දෙපාර්ශවයක් අතර මෙම ගැටුම හටගෙන ඇති බව සදහන්.\nමැයි දිනය සම්බන්ධයෙන් දෙපාර්ශවය අතර ඇති වූ බහින්බස්වීමක් ගැටුමට හේතු වී ඇති බව පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/132628/කැකිරාව-බස්-නැවතුම්පළේ-ගැටුමකින්-දෙදෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5056"
}