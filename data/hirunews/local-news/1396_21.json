{
       "Source": "hirunews",
       "Timestamp": "Wednesday, 26 January 2022 - 14:23",
       "Headline": "ත්‍රිකුණාමලය වෙරළ පිරිසිදු කිරීමේ විශේෂ වැඩසටහනක් (ඡායාරූප)",
       "News Content": "ත්‍රිකුණාමලය වෙරළ පිරිසිදු කිරීමේ විශේෂ වැඩසටහනක් නැගෙනහිර පළාත් ආණ්ඩුකාර අනුරාධා යහම්පත් මහත්මියගේ ප්‍රධානත්වයෙන් අද(26) පෙරවරුවේ පැවැත්වුණා.\nමෙහිදි අතිශය කැළි කසළ වලින් පිරි තිබූ ත්‍රිකුණාමලය බැක්බේ මුහුදු තිරය ආණ්ඩුකාරවරියගේ නිරීක්ෂණයට ලක් වූවා.\nවෙරළ පිරිසිදු කිරීමේ අවස්ථාවට ශ්‍රී ලංකා නාවික හමුදාව, ශ්‍රී ලංකා යුධ හමුදාව, වෙරළ සංරක්ෂණ දෙපාර්තමේන්තුව, සමුද්‍රිය පරිසර ආරක්ෂණ අධිකාරිය, ශ්‍රී ලංකා තරුණ සේවා සභාව සහ ආණ්ඩුකාර ලේකම් කාර්යාලය නියෝජනය කරමින් බොහෝ පිරිසක් එක්ව සිටියා.",
       "URL": "https://www.hirunews.lk/295242/ත්‍රිකුණාමලය-වෙරළ-පිරිසිදු-කිරීමේ-විශේෂ-වැඩසටහනක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1396"
}