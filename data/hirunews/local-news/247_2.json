{
       "Source": "hirunews",
       "Timestamp": "Thursday, 22 June 2023 - 11:31",
       "Headline": "ඝාතන ගැන සොයන්න ඇමැති ටිරාන් අලස්ගෙන් නියෝග",
       "News Content": "දකුණු සහ බස්නාහිර පළාත්වල සිදුවූ ඝාතන සම්බන්ධයෙන් කඩිනම් පියවර ගන්නා ලෙස මහජන ආරක්‍ෂක අමාත්‍ය ටිරාන් අලස් ජ්‍යෙෂ්ඨ පොලිස් නිලධාරීන්ට නියෝග කරයි.\nදකුණ හා බස්නාහිර පළාතේ මිනීමැරුම් හා අපරාධ වැඩි වීමට විශේෂයෙන් බලපා ඇත්තේ එම පළාත්වල සේවය කරන ඇතැම් ජ්‍යෙෂ්ඨ පොලිස් නිලධාරීන්ගේ හා පොලිස් ස්ථානාධිපතිවරුන්ගේ අකාර්යක්ෂමතාවය බවයි පොලිස්පතිවරයා මෙහිදී පෙන්වා දී ඇත්තේ.\nඑවැනි අකාර්යක්ෂම නිලධාරීන් වහාම ඉවත් කර සුදුසු නිලධාරීන් පත් කරන ලෙසයි මහජන ආරක්ෂක අමාත්‍ය ටිරාන් අලස් මහතා එහිදී දන්වා තිබෙන්නේ.",
       "URL": "https://www.hirunews.lk/338694/ඝාතන-ගැන-සොයන්න-ඇමැති-ටිරාන්-අලස්ගෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=247"
}