{
       "Source": "hirunews",
       "Timestamp": "Sunday, 07 May 2023 - 18:21",
       "Headline": "තලාවේ අභිරහස් ලෙස මියගිය අයෙකුගේ සිරුරක් හමුවෙයි",
       "News Content": "අනුරාධපුර - තලාව - නබඩවැව - ඉදිගස්පොතාන රක්ෂිතයේ තිබී අභිරහස් ලෙස මියගිය අයෙකුගේ සිරුරක් හමුවී තිබෙනවා.\nමෙලෙස මියගොස් ඇතතේ තලාව - කරගහවැව ප්‍රදේශයේ පදිංචි 55 හැවිරිදි දෙදරු පියෙක්.\nමෙම පුද්ගලයා ඊයේ (07) ඉදිගස්පොතාන රක්ෂිතය ආසන්නයේ ඇති තම හේනට ගොස් නැවත නිවසට නොපැමිණිම හේතුවෙන්, ඥාතීන් සහ ප්‍රදේශවාසින් එක්ව අවට ප්‍රදේශය සෝදිසි කර තිබෙනවා.\nඑහිදී ඔහුගේ යතුරුපැදිය ඉදිගස්පොතාන රක්ෂිතයට යාබඳ නිවසක තිබී සොයා ගෙන ඇති අතර අද උදෑසන ඔහු මියගොස් සිටියදී සොයා ගත් බවයි පොලිසිය සඳහන් කළේ.",
       "URL": "https://www.hirunews.lk/334520/තලාවේ-අභිරහස්-ලෙස-මියගිය-අයෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=362"
}