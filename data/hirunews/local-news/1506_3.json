{
       "Source": "hirunews",
       "Timestamp": "Thursday, 09 December 2021 - 16:39",
       "Headline": "හෙද සභා නිලවරණය අනිද්දා",
       "News Content": "ශ්‍රී ලංකා හෙද සභාවට ඉදිරි වර්ෂ 5ක කාලයක් සඳහා නව සාමාජිකයින් තෝරා පත් කර ගැනීම සඳහා අදාළ නාම යෝජනා කැඳවීමේ දැන්වීම 2021.02.25 දින හා අංක 2217 ගැසට් පත්‍රය මගින් පළ කිරීමට සෞඛ්‍ය අමාත්‍යාංශය විසින් කටයුතු කරනු ලැබුවා.\nඒ අනුව 9.1, 9.2 ,9.3, 9.4, 9.5, 9.6 හා 9.7 කාණ්ඩ සඳහා නාමයෝජනා ඉදිරිපත් කර තිබූ අතර, ඒ අතරින් 9.2 ,9.3, 9.4 යන කාණ්ඩ සඳහා සාමාජිකයන් නිතරගයෙන් පත් කර ගැනීම ද සිදු කෙරුණා.\nසෙසු කාණ්ඩ වන 9.1, 9.5, 9.6 හා 9.7 යටතේ සුදුසුකම් සපුරා ඇති අපේක්‍ෂකයන් අතරින් හෙද සභා සාමාජිකයන් තෝරා ගැනීමේ නිලවරණය මෙම මස 11 වැනි දින එනම්, අනිද්දා දින පෙ.ව. 07.00 සිට ප.ව. 04.00 දක්වා දිවයින පුරා පිහිටි ඡන්ද මධ්‍යස්ථාන 32ක දී පැවැත්වීමටයි කටයුතු යොදා ඇත්තේ.\nනිලවරණය පැවැත්වීම සම්බන්ධයෙන් අංක 2256/33 දරණ හා 2021.12.01 දිනැති අතිවිශේෂ ගැසට් පත්‍රය මගින් අදාළ උපදෙස් නිකුත් කර ඇති බව ද සෞඛ්‍ය අමාත්‍යාඅංශය නිකුත් කළ නිවේදනයේ දැක්වෙනවා.\nඑම ගැසට් නිවේදනය www.documents.gov.lk වෙබ් අඩවියෙන් බාගත කිරීමේ පහසුකම ද සෞඛ්‍ය අමාත්‍යාංශය මගින් සලසා ඇති බවයි වාර්තා වන්නේ.",
       "URL": "https://www.hirunews.lk/290514/හෙද-සභා-නිලවරණය-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=1506"
}