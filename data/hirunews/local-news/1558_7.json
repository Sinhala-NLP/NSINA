{
       "Source": "hirunews",
       "Timestamp": "Tuesday, 16 November 2021 - 11:07",
       "Headline": "6,7,8,9 ශ්‍රේණි සඳහා පාසල් විවෘත වෙයි",
       "News Content": "මෙතෙක් විවෘත කර නොමැති හයේ සිට 9 දක්වා ශ්‍රේණිවල අධ්‍යයන කටයුතු ලබන සඳුදා ආරම්භ කිරීමට තීරණය කර ඇති බව කැබිනට් ප්‍රකාශක අමාත්‍ය ඩලස් අලහප්පෙරුම අද (16) ප්‍රකාශ කළා.\nමේ අතර අවුරුදු 60ට වැඩි පුද්ගලයින්ට කොරෝනා බූස්ටර් එන්නත ලබාදීම බස්නාහිර, දකුණ යන පළාත්වලත්, අනුරාධපුරය සහ අම්පාර යන දිස්ත්‍රික්කවලින් හෙට (17) ආරම්භ කරන බවයි රාජ්‍ය අමාත්‍ය මහාචාර්ය චන්න ජයසුමන සඳහන් කළේ.\nපාසල් සිසුන් ලක්ෂ 10කට මේ වනවිට ෆයිසර් එන්නත ලබාදී අවසන් බවයි ඔහු කියා සිටියේ.\nඑසේම පුද්ගලයින් එක්ලක්ෂ 20,485 දෙනෙකුට මේ වනවිට බූස්ටර් මාත්‍රාවක් ලෙස ෆයිසර් එන්නත ලබා දී තිබෙනවා.\nවසංගත රෝග විද්‍යා අංශය කියා සිටියේ ඕනෑම කොරෝනා මර්දන එන්නතක පළමු මාත්‍රාව මෙරට පුද්ගලයින් එක්කෝටි පනස් අට ලක්ෂයකට වැඩි ප්‍රමාණයකට ලබා දී ඇති අතර, දෙවන මාත්‍රාව පුද්ගලයින් එක්කෝටි 36 ලක්ෂයකට ලබා දී ඇති බවයි.",
       "URL": "https://www.hirunews.lk/288172/6789-ශ්‍රේණි-සඳහා-පාසල්-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1558"
}