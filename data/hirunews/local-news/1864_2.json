{
       "Source": "hirunews",
       "Timestamp": "Thursday, 24 June 2021 - 8:57",
       "Headline": "ඊයේ ආසාදිතයන් 2,196 ක් සමඟ මරණ 65 ක්",
       "News Content": "ඊයේ මෙරටින් නව ආසාදිතයින් 2,196 දෙනෙකු හඳුනාගැනීමත් සමඟ මෙරට සමස්ත  කොරෝනා ආසාදිතයින් සංඛ්‍යාව දෙලක්ෂ 46,109 ක් දක්වා ඉහළ ගියා. වාර්තාවූ නව ආසාදිතයන්ගෙන් 2,178 දෙනෙකු අලුත් අවුරුදු කොවිඩ් පොකුරේ ආශ්‍රිතයන්. විදේශයන් හි සිට පැමිණි 18 දෙනෙකුද ආසාදිතයන් ලෙස හදුනාගැනුනා. ඒ අනුව තවදුරටත් රෝගීන් 32,219 දෙනෙකු රෝහල්ගතව ප්‍රතිකාර ලබන අතර, සුවය ලැබූ මුළු සංඛ්‍යාව දෙලක්ෂ 11,186 ක්.\nඑමෙන්ම සෞඛ්‍ය සේවා අධ්‍යක්ෂ ජනරාල්වරයා විසින් ඊයේ වාර්තා කරන ලද පෙරේදා සිදුවූ බවට තහවුරු කරන ලද කොරෝනා මරණ 65 ත් සමඟ මෙරට සමස්ත මරණ සංඛ්‍යාව 2,769 ක් දක්වා ඉහළ ගියා.\nනව මරණ 65 න් 40 ක් පිරිමි පුද්ගලයන් වන අතර, කාන්තාවන් 28 දෙනෙකු ද ඒ අතර වනවා.",
       "URL": "https://www.hirunews.lk/275198/ඊයේ-ආසාදිතයන්-2196-ක්-සමඟ-මරණ-65-ක්",
       "Category": "Local News",
       "Parent URL": "https://www.hirunews.lk/local-news.php?pageID=1864"
}