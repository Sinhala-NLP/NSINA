{
       "Source": "hirunews",
       "Timestamp": "Thursday, 14 July 2016 - 7:35",
       "Headline": "ආබාධිත රණවිරුවන් පිරිසක් උපවාසයක",
       "News Content": "විශ්‍රාමික ආබාධිත රණවිරුවන් පිරිසක් ඊයේ මාලිගාවත්ත විශ්‍රාම වැටුප් දෙපාර්තමේන්තුව ඉදිරිපිට උපවාසයක නිරතවුණා.\nඒ, පොරොන්දු වූ පරිදි විශ්‍රාමික ආබාධිත රණවිරුවන්ට සේවා විශ්‍රාම වැටුප ලබාදෙන ලෙස බලකරමින්.\nඋපවාසයේ යෙදී සිටි අදාළ රණවිරුවන් හට විශ්‍රාම වැටුප් දෙපාර්තමේන්තුව තුළට යාමට අවසර නොලැබීමත් සමඟ උණුසුම් තත්ත්වයක්ද ඇතිවුණා.\nපසුව එම පිරිසෙන් පස් දෙනෙකුට පමණක් විශ්‍රාම වැටුප් අධ්‍යක්ෂ ජනරාල්වරයා හමුවීමට අවස්ථාව හිමිවූ අතර, එහෙත් තම ගැටලූවට නිසි විසඳුමක් නොලැබුණු බවයි හිරු ප්‍රවෘත්ති අංශයට අදහස් දක්වමින් උපවාසය ආරම්භ කළ රණවිරුවන් සඳහන් කළේ.",
       "URL": "https://www.hirunews.lk/137948/ආබාධිත-රණවිරුවන්-පිරිසක්-උපවාසයක",
       "Category": "Local News",
       "Parent URL": "https://www.hirunews.lk/local-news.php?pageID=4966"
}