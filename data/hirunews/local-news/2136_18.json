{
       "Source": "hirunews",
       "Timestamp": "Friday, 19 February 2021 - 15:44",
       "Headline": "පානම ආසන්න මුහුදේ භූ චලනයක්",
       "News Content": "පානම සිට කිලෝමීටර් 28 ක් දුරින් දකුණු මුහුදේ රික්ටර් පරිමාණයේ ඒකක 4 ක භූ චලනයක් සිදුව තිබෙනවා.\nඅද පෙරවරු 11ට පමණ මෙම භූ චලනය සිදුව ඇති අතර, එය හක්මන, බුද්ධංගල, පල්ලෙකැළේ සහ මහකනදරාව යන ප්‍රදේශවල ස්ථාපිත භූ කම්පන මානවල ද සටහන් වී ඇති බව භූ විද්‍යා සමීක්ෂණ හා පතල් කැණීම් කාර්යාංශය සඳහන්  කළා.\nමුහුදේ සිදුවූ මෙම භූ චලනය අම්පාර - ලාහුගල ප්‍රදේශයට ද දැනී තිබුණා.\nමීට පෙර මහනුවර සහ නුවරඑළිය යන දිස්ත්‍රික්කවල ස්ථාන කිහිපයක සහ බදුල්ල - ඇකිරිය ප්‍රදේශයේ භූ චලන වාර්තා වූ අතර, මේ වන විට භූ විද්‍යා සමීක්ෂණ හා පතල් කැණීම් කාර්යාංශයේ නිලධාරීන් කණ්ඩායමක් ද ඇකිරිය ප්‍රදේශයට ගොස් සිටිනවා.\nඑසේ තිබියදියි අද පානමට ආසන්න මුහුදේ මෙම භූ චලනය හට ගත්තේ.",
       "URL": "https://www.hirunews.lk/263075/පානම-ආසන්න-මුහුදේ-භූ-චලනයක්",
       "Category": "Local News",
       "Parent URL": "https://www.hirunews.lk/local-news.php?pageID=2136"
}