{
       "Source": "hirunews",
       "Timestamp": "Wednesday, 13 January 2016 - 22:04",
       "Headline": "අද ඇත්තේ අපරාධ වසන් කරන තත්ත්වක්",
       "News Content": "රට කණගාටුදායක තත්ත්වයකට පත්ව ඇති බව සාධාරණ සමාජයක් සඳහා වූ ජනතා ව්‍යාපාරයේ කැඳවුම්කරු මහාචාර්ය සරත් විජේසූරිය පවසනවා. ඔහු මෙම අදහස් පළ කළේ ‘‘හුදකලාව’’ නම් ඔහු විසින් රචිත කෘතිය එළිදැක්වීමේ උත්සවයට අද (13)  පස්වරුවේ කොළඹදී එක්වෙමින්.\nමෙම අවස්ථාවට හිටපු ජනාධීපති චන්ද්‍රිකා බණ්ඩාරනායක කුමාරණතුංග සහ හිටපු අගවිනිසුරු ආචාර්ය ශිරාණි බණ්ඩාරනායක ද එක්ව සිටීම විශේෂත්වයක්. මේ එහිදී ප්‍රධාන දේශනය සිදුකරමින් අදහස් දැක්වූ මහාචාර්ය සරත් විජේසූරිය.\n‘‘පළමු වසර සැමරීම සඳහා ජනාධිපතිවරයා වැඩවසම් චින්තනයේ සායම්වලින් නැහැවීම සඳහා හදා තිබුණු ජුගුප්සාජනක සින්දුව දැක්විය හැකියි. රජයේ ආයතනවල අනුග්‍රහය ලබමින් පුවත්පත් පුරා පළකර තිබූ දැන්වීම් කන්දරාව දැක්විය හැකියි. ජනාධිපතිවරයා දිවුරුම් දුන් අන්දම පුරවැසියන් තුළ ඇති කළේ ප්‍රහස්‍යයක්. ප්‍රචාරක දැන්වීම්වලට රජයේ මුදල් වියදම් නොකරන බවට ජනාධිපතිවරයා දුන් ප්‍රතිඥාව පුරවැසියන්ගේ ගෞරවයට ලක්වුණා. වසරක් ගෙවී යන විට දක්නට ලැබුණේ විදහා පෑ ආදර්ශයන් සහ ප්‍රතිඥාවන් කඩකළ බවයි. එසේනම් අර ගොන්පාට් සින්දුව හැදීම හා රජයේ මුදල්වලින් දැන්වීම් පළ කිරීම යනාදිය සිදුවුණේ කෙළෙසින්ද? ඒවා කරන්නේ කවුරුන්ද? ඒවා කරන්නේ ගෙවලයන් සහ වන්දිභට්ටන් වී සිටින තක්කඩීන්.’’\nමෙහිදී වැඩිදුරටත් අදහස් දක්වමින් සඳහන් කළේ මන්ත්‍රීවරියක් තරුණයෙකු පැහැරගෙන යාමද, යහපාලනය ගොඩනැගීමද ගැටළුවක් වී ඇති බවයි.",
       "URL": "https://www.hirunews.lk/123969/අද-ඇත්තේ-අපරාධ-වසන්-කරන-තත්ත්වක්",
       "Category": "Local News",
       "Parent URL": "https://www.hirunews.lk/local-news.php?pageID=5210"
}