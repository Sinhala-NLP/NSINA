{
       "Source": "hirunews",
       "Timestamp": "Saturday, 22 June 2019 - 23:00",
       "Headline": "ජනපති අපේක්ෂකයන් ගැන දේශපාලඥයන්ගෙන් ඉඟි",
       "News Content": "ඉදිරියේදී පැවැත්වීමට නියමිත ජනාධිපතිවරණයට ඉදිරිපත් කරන අපේක්ෂකයන් සම්බන්ධයෙන් මේ දිනවල විවිධ ඉඟිි පළ වනවා.\nඒ පිළිබඳව අදහස් දැක්වූ පාර්ලිමේන්තු මන්ත්‍රී මයන්ත දිසානායක කියා සිටියේ ඉදිරියේදී ජනාධිපති අපේක්ෂකයා නම් කරන බවයි.\nඑමෙන්ම, කරූ ජයසූරිය සහ සජිත් ප්‍රේමදාසගේ නම් ඒ සම්බන්ධයෙන් කියැවෙන බව ද ඔහු සඳහන් කළා.\nකෙසේ වෙතත් කැබිනට් නොවන අමාත්‍ය අජිත් පී. පෙරේරා කියා සිටියේ මෙතෙක් ජනාධිපති අපේක්ෂකයා නම් කර නොමැති බවයි.\nඑස්.එම්.චන්ද්‍රසේන පාර්ලිමේන්තු මන්ත්‍රීවරයා සඳහන් කළේ ශ්‍රී ලංකා පොදුජන පෙරමුණ කලක සිට ජනාධිපතිවරණයට සූදානම් වූ බවයි.\nඒ අනුව හිටපු ආරක්ෂක ලේකම් ගෝඨාභය රාජපක්ෂ ජනාධිපතිවරණයට ඉදිරිපත් වනු ඇති බවයි ඔහු සඳහන් කළේ.",
       "URL": "https://www.hirunews.lk/218918/ජනපති-අපේක්ෂකයන්-ගැන-දේශපාලඥයන්ගෙන්-ඉඟි",
       "Category": "Local News",
       "Parent URL": "https://www.hirunews.lk/local-news.php?pageID=3286"
}