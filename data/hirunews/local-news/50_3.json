{
       "Source": "hirunews",
       "Timestamp": "Tuesday, 05 September 2023 - 20:34",
       "Headline": "සැමියා සහ බිරිඳ එක්ව කොල්ලකරුවෙක් අල්ලයි",
       "News Content": "හෝමාගම, පිටිපන ප්‍රදේශයේ නිවසක් කොල්ලකෑමට පැමිණි පුද්ගලයෙක්ව අදාළ නිවසේ නිවැසියන් විසින් අල්ලා ගෙන තිබෙනවා.\nඅදාළ කොල්ලකරු නිවැසියන්ට පහර දී පළා යාමට උත්සාහ කළ අවස්ථාවේදී නිවැසියන් විසින් කොල්ලකරු සමඟ පොර බැඳ ඔහු අල්ලා ගත් බවයි සඳහන් වන්නේ.\nපොර බඳින අවස්ථාවේදී නිවෙස් හිමියා විසින් කොල්ලකරුට ඔහු සතුව තිබු මන්නයකින් අප වාර්තාකරු සඳහන් කළේ පහර දී ඇති බවයි.\nපහර කෑමට ලක් වූ පුද්ගලයා හෝමාගම මූලික රෝහලට ඇතුළත් කර තිබෙනවා.",
       "URL": "https://www.hirunews.lk/347267/සැමියා-සහ-බිරිඳ-එක්ව-කොල්ලකරුවෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=50"
}