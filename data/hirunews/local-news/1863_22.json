{
       "Source": "hirunews",
       "Timestamp": "Thursday, 24 June 2021 - 10:09",
       "Headline": "මඤ්ඤොක්කාවලින් පරිසර හිතකාමී ලන්ච්ෂීට්",
       "News Content": "මඤ්ඤොක්කා යොදාගනිමින් ඉක්මණින් දිරාපත්වන පරිසර හිතකාමී ලන්ච් සීට් සහ පොලිතින් කවර නිෂ්පාදනයට තරුණ ව්‍යවසායකයන් දෙදෙනෙකු ඉදිරිපත්ව සිටිනවා.\nඑම පරිසර හිතකාමී ලන්ච්ෂීට් සහ පොලිතින් කවර ඊයේ පරිසර අමාත්‍යාංශයේදී පරිසර අමාත්‍යවරයා වෙත පිළිගැන්වීම සිදු කෙරුණා.\nකිසිදු රසායන ද්‍රව්‍ය භාවිතයකින් තොරව මෙම පරිසර හිතකාමී ලන්ච්ෂීට් සහ පොලිතින් කවර නිෂ්පාදනය කිරීමේ හැකියාව පවතින බවයි පරිසර අමාත්‍යාංශය සඳහන් කළේ.\nසුපිරි වෙළඳසැල් මගින් පමණක් වසරකට පරිසරයට මුදාහරින පොලිතින් කවර ප්‍රමාණය බිලියනය ඉක්මවන අතර, දෛනිකව ලන්ච් ෂීට් මිලියන එකහමාරක් පමණ පරිසරයට මුදාහරින බවට තහවුරු වී ඇති බව පරිසර අමාත්‍යාංශය පෙන්වා දෙනවා.\nඒහේතුවෙන් මෙවැනි පරිසර හිතකාමී නිෂ්පාදන දිරිගැන්වීමට පියවර ගන්නා ලෙස පරිසර අමාත්‍ය මහින්ද අමරවීර මධ්‍යම පරිසර අධිකාරියට උපදෙස් ලබාදී තිබෙනවා.",
       "URL": "https://www.hirunews.lk/275206/මඤ්ඤොක්කාවලින්-පරිසර-හිතකාමී-ලන්ච්ෂීට්",
       "Category": "Local News",
       "Parent URL": "https://www.hirunews.lk/local-news.php?pageID=1863"
}