{
       "Source": "hirunews",
       "Timestamp": "Saturday, 30 July 2016 - 17:09",
       "Headline": "ජීවිත අවධානම නොතකා ලාංකික තරුණයා කල වීර ක්‍රියාව",
       "News Content": "ගාල්ල හබරාදුව තල්පේ ප්‍රදේශයේදී දියේ ගිලුණු විදේශික තරුණයන් දෙදෙනෙකු ලාංකික තරුණයකු විසින් බේරාගෙන තිබෙනවා.\nතවත් එක් විදේශික තරුණයකු දියේ ගිලීමෙන් මියගොස් ඇති බවයි අප වාර්තාකරු සඳහන් කලේ.\nඅද පෙරවරු 11 ට පමණ දිය නෑමට සුදුසු නොවන ස්ථානයක දිය නාමින් සිටියදී ඔවුන් තුන්දෙනා මෙම අනතුරට ලක්ව තිබෙනවා.\nකෙසේවෙතත් ලාංකික තරුණයා සිය ජීවිත අවධානම ද නොතකා ඔවුන් බේරාගෙන ඇතැයි සඳහන්.\nදියේ ගිලුනු විදේශික තරුණයන් තුන්දෙනාම බේරාගෙන ගොඩබිමට රැගෙනවිත් තිබුන ද ඉන් එක් අයෙකු කරාපිටිය රෝහලට රැගෙන යාමෙන් අනතුරුවයි මරණයට පත්වී ඇත්තේ.\nඅනතුරට ලක්වු විදේශිකයන් අවුරුදු 16 සහ 17 වයස්වල පසුවන්නන් අතර පොලිසිය කල පරීක්ෂා කිරීමේදී ඔවුන් සතුව විදේශිය ගමන් බලපත්‍ර කිසිවක් ද තිබී නොමැති බව අප වාර්තාකරු සඳහන් කලා.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/139403/ජීවිත-අවධානම-නොතකා-ලාංකික-තරුණයා-කල-වීර-ක්‍රියාව",
       "Category": "Local News",
       "Parent URL": "https://www.hirunews.lk/local-news.php?pageID=4943"
}