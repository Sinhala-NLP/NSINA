{
       "Source": "hirunews",
       "Timestamp": "Tuesday, 19 October 2021 - 6:36",
       "Headline": "අනියම් සබඳතාවක් දුරදිග ගොස් තරුණයෙකු මරුට",
       "News Content": "මුන්දලම පොලිස් වසමේ මදුරන්කුලිය ප්‍රදේශයේ දී තියුණු ආයුධයකින් පහර දී සිදු කළ මනුෂ්‍ය ඝාතනයක් පිළිබඳ වාර්තා වෙනවා.\nමිය ගිය පුද්ගලයාගේ මව අනියම් සම්බන්ධතාවක් පවත්වා ඇති අතර, පොලිස් විමර්ශනවලට අනාවරණය වී ඇත්තේ, මවගේ අනියම් සැමියා විසින් මෙම මනුෂ්‍ය ඝාතනය සිදු කර ඇති බවයි.\nමරණකරු වයස අවුරුදු 28ක මදුරන්කුලිය ප්‍රදේශයේ පදිංචිකරුවෙක්.\nපශ්චාත් මරණ පරීක්ෂණය සඳහා මෘත ශරීරය පුත්තලම මූලික රෝහලේ තබා ඇති අතර, මුන්දලම පොලිසිය වැඩිදුර පරීක්ෂණ මෙහෙයවනු ඇති.\nමේ අතර, අඟුලාන පොලිස් වසමේ සරසවි පෙදෙස ප්‍රදේශයේ ද තියුණු ආයුධයකින් පහර දී සිදු කළ මනුෂ්‍ය ඝාතනයක් වාර්තා වෙනවා.\nසොහොයුරියගේ ස්වාමියා හා මරණකරු අතර ඇති වූ පවුල් ආරවුලක් දුරදිග යාමෙනුයි මෙම ඝාතනය සිදු කර ඇත්තේ.\nමිය ගොස් ඇත්තේ, වයස අවුරුදු 40ක අඟුලාන ප්‍රදේශයේ පදිංචිකරුවෙක්.\nඅඟුලාන පොලිසිය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/285392/අනියම්-සබඳතාවක්-දුරදිග-ගොස්-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1619"
}