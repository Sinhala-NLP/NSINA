{
       "Source": "hirunews",
       "Timestamp": "Wednesday, 07 July 2021 - 22:56",
       "Headline": "\"රට වෙනුවෙන් හිරු\" සහන යාත්‍රා ක්‍රියාන්විතය මීළඟ අදියර හෙටින් (08) ඇරඹේ",
       "News Content": "ඔබේ ආරක්ෂාව අපේ වගකීම කරගත් රට වෙනුවෙන් හිරු සහන යාත්‍රා ක්‍රියාන්විතයේ මීළඟ අදියර හෙට සිට ආරම්භ කිරීමට සියල්ල මේ වනවිටත් සූදානම් කර තිබෙනවා.\nකොවිඩ් 19 වසංගත තත්ත්වය හේතුවෙන් ශ්වසන අපහසුතා ඇතිවන අසාධ්‍ය රෝගීන්ට අවශ්‍ය ඔක්සිජන් සාන්ද්‍රික උපකරණ ලබාදීම සහ රෝහල් කාර්ය මණ්ඩලයට අවශ්‍ය ආරක්ෂිත ඇඳුම් කට්ටල සහ වෛද්‍ය උපකරණ ලබාදීම මෙයින් සිදුවනවා.\nදිවයිනේ සියළුම රෝහල්, කොරෝනා අතරමැදි ප්‍රතිකාර මධ්‍යස්ථාන සහ සෞඛ්‍ය කාර්ය මණ්ඩල කේන්ද්‍ර කරගනිමින් හිරු මාධ්‍ය ජාලය, ශ්‍රී ලංකා රතු කුරුස සමාජය හා එක්වයි මෙය සංවිධානය කරන්නේ.",
       "URL": "https://www.hirunews.lk/276375/රට-වෙනුවෙන්-හිරු-සහන-යාත්‍රා-ක්‍රියාන්විතය-මීළඟ-අදියර-හෙටින්-08-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1835"
}