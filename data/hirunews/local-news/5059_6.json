{
       "Source": "hirunews",
       "Timestamp": "Thursday, 05 May 2016 - 14:47",
       "Headline": "පී.බී.ට එරෙහි පෙත්සම ජූලි 4  කැඳවයි",
       "News Content": "මුදල් අමාත්‍යාංශයේ හිටපු ලේකම් පී.බී. ජයසුන්දරට එරෙහිව ශ්‍රේෂ්ඨාධිකරණයට ගොනු කර තිබූ පෙත්සමක් ජූලි මස 4 වනදා සළකා බැලීමට නියමිතයි.\n2012 වසරේදී මෙරටට තීරු බදු රහිත වාහන ආනයනය කිරීමේදී රුපියල් බිලියන දෙකක ජනතා බදු මුදල් වංචා කිරීමේ සිද්ධියකට අදාළව පරීක්ෂණයක් පවත්වන ලෙසට අල්ලස් කොමිසමට නියෝගයක් නිකුත් කරන ලෙස ඉල්ලා නීතීඥවරයෙකු ශ්‍රේෂ්ඨාධිකරණය හමුවේ පෙත්සමක් ගොනු කර තිබුණා.\nමුදල් අමාත්‍යාංශයේ හිටපු ලේකම් පී.බී. ජයසුන්දර සහ අල්ලස් කොමිසමේ සියලූ සාමාජිකයන් ඇතුලූ 8 දෙනෙකු මෙහි වගඋත්තරකරුවන් ලෙස නම් කර තිබෙනවා.",
       "URL": "https://www.hirunews.lk/132486/පී-බී-ට-එරෙහි-පෙත්සම-ජූලි-4-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=5059"
}