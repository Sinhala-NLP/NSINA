{
       "Source": "hirunews",
       "Timestamp": "Friday, 21 May 2021 - 18:44",
       "Headline": "ඉදිරි පැය 36 තුලදී පළාත් කිහිපයකට මිලිමීටර් 100 ඉක්මවූ වැසි",
       "News Content": "ඉදිරි පැය 36 තුලදී බස්නාහිර, සබරගමුව, මධ්‍යම, වයඹ සහ දකුණු පළාත්වල ඇතැම් ස්ථානවලට මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑම දෙපාර්තමේන්තුව නිවේදනය කළේ දිවයින හරහා හමන සුළං තත්ත්වයේ වැඩිවීමක් ද අපේක්ෂා කරන බවයි.\nමේ අතර, උතුරු අන්දමන් සහ ඊසාන දිග බෙංගාල බොක්ක ආශ්‍රිත මුහුදු ප්‍රදේශයේ හෙට වනවිට අඩු පීඩන තත්ත්වයක් වර්ධනය විය හැකි බැවින් නැවත දැනුම්දෙනතුරු එම මුහුදු ප්‍රදේශය තුල ධීවර හා නාවික කටයුතුවල නොයෙදෙන ලෙස ද කාලගුණ විද්‍යා දෙපාර්තමේන්තුව දැනුම් දුන්නා.",
       "URL": "https://www.hirunews.lk/272063/ඉදිරි-පැය-36-තුලදී-පළාත්-කිහිපයකට-මිලිමීටර්-100-ඉක්මවූ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1938"
}