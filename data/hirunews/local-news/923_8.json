{
       "Source": "hirunews",
       "Timestamp": "Monday, 22 August 2022 - 9:11",
       "Headline": "අතහැර දමා ගොස් තිබූ ඖෂධ තොගයක් මන්නාරමේදී නාවික හමුදා භාරයට",
       "News Content": "රුපියල් ලක්ෂ 45 කට අධික වටිනාකමකින් යුත් ඖෂධ තොගයක් මන්නාරමේදී නාවික හමුදා භාරයට ගෙන තිබෙනවා.\nමන්නාරම - නඩුකුඩා වෙරළ ප්‍රදේශයේ පාමුර සංචාරයක නිරතවූ නාවික සෙබළුන් පිරිසකට මෙම ඖෂධ තොගය හමුවී ඇති බව සඳහන්.\nපොලිතින් උරවල අසුරා තිබූ මෙම ඖෂධ විදේශීය රටක නිෂ්පාදනය කර ඇති බවට වැඩිදුර පරීක්ෂණවලදී අනාවරණ වී තිබෙනවා.\nනාවික හමුදාව පවසන්නේ නීතිවිරෝධීව මුහුදු මාර්ගයෙන් මෙරටට ගෙන ආ මෙම ඖෂධ තොගය නාවික හමුදා මෙහෙයුම් හේතුවෙන් ජාවාරම්කරුවන් විසින් මුහුදට දමා යන්නට ඇති බවයි.",
       "URL": "https://www.hirunews.lk/313412/අතහැර-දමා-ගොස්-තිබූ-ඖෂධ-තොගයක්-මන්නාරමේදී-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=923"
}