{
       "Source": "hirunews",
       "Timestamp": "Thursday, 22 September 2022 - 16:23",
       "Headline": "ඛනිජ තෙල් සංශෝධිත පනත් කෙටුම්පතේ ශ්‍රේෂ්ඨාධිකරණ තීන්දුවට බලශක්ති ඇමතිගෙන් ප්‍රතිචාර",
       "News Content": "පාර්ලිමේන්තුවට ඉදිරිපත් කරන ලද ඛනිජ තෙල් විශේෂ විධිවිධාන සංශෝධිත පනත් කෙටුම්පත පිළිබඳව ශ්‍රේෂ්ඨාධිකරණය ලබාදුන් තීන්දුව සම්බන්ධයෙන් බලශක්ති අමාත්‍ය කංචන විජේසේකර ප්‍රතිචාර දක්වා තිබෙනවා.\nසිය ෆෙස්බුක් පිටුවේ සටහනක් තබමින් අමාත්‍යවරයා සඳහන් කර ඇත්තේ, එහි ශ්‍රේෂ්ඨාධිකරණය විසින් දක්වා ඇති ආණ්ඩුක්‍රම ව්‍යවස්ථාවට පටහැනි වගන්ති සහ කොටස් සංශෝධනය කර කඩිනමින් ඉදිරිපත් කිරීමට කටයුතු කරන බවයි.\nඛනිජ තෙල් නිෂ්පාදන විශේෂ විධිවිධාන සංශෝධන පනත් කෙටුම්පත සම්බන්ධයෙන් ශ්‍රේෂ්ඨාධිකයේ තිරණයේ කථානායක මහින්ද යාපා අබේවර්ධන අද පාර්ලිමේන්තුවට ද දැනුම් දුන්නා.",
       "URL": "https://www.hirunews.lk/316042/ඛනිජ-තෙල්-සංශෝධිත-පනත්-කෙටුම්පතේ-ශ්‍රේෂ්ඨාධිකරණ-තීන්දුවට-බලශක්ති-ඇමතිගෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=851"
}