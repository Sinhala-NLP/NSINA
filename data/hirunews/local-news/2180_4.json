{
       "Source": "hirunews",
       "Timestamp": "Saturday, 30 January 2021 - 16:48",
       "Headline": "සෞඛ්‍ය මාර්ගෝපදේශ අනුගමනය නොකළ ආයතන 1223කට නඩු",
       "News Content": "සෞඛ්‍ය මාර්ගෝපදේශ අනුගමනය නොකළ බස්නාහිර පළාතේ ආයතන 1223 කට එරෙහිව නඩු පැවරීමට කටයුතු කර ඇති බව පොලිසිය පවසනවා.\nජනවාරි 10 වනදා සිට මේ දක්වා කාලය තුළ ආයතන 9445ක් පරීක්ෂාවට ලක් කර ඇති අතර එම ආයතන වලින් 1223ක් පමණක් නිරෝධාන නීතියට පටහැනිව කටයුතු කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nඊයේ දිනයේදීත් බස්නාහිර පළාතේ රාජ්‍ය සහ රාජ්‍ය නොවන ආයතන 837ක් පොලිසිය විසින් පරීක්ෂාවට ලක් කර තිබෙනවා. එහිදී නිරෝධාන නීතිය කඩ කළ ආයතන 63කට නඩු පැවරීමට සුදානම් බවයි පොලිස් මාධ්‍ය ප්‍රකාශකවරයා ප්‍රකාශ කළේ.\nඑමෙන්ම මුව ආවරණ පැළඳ නොසිටීම සහ පුද්ගල දුරස්ථභාවය පවත්වා නොගැනීම යන චෝදනා යටතේ ඊයේ දිනය තුළ පුද්ගලයින් 30 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/261159/සෞඛ්‍ය-මාර්ගෝපදේශ-අනුගමනය-නොකළ-ආයතන-1223කට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=2180"
}