{
       "Source": "hirunews",
       "Timestamp": "Friday, 22 July 2022 - 18:15",
       "Headline": "අග්‍රාමාත්‍ය ලේකම් ධුරය අනුර දිසානායකට",
       "News Content": "අග්‍රාමාත්‍ය ලේකම් ධුරයට අනුර දිසානායක පත්කර තිබෙනවා.\nඑම පත්වීම් ලිපිය නව අග්‍රමාත්‍ය දිනේෂ් ගුණවර්ධන විසින් අනුර දිසානායක වෙත අද (22) අග්‍රාමාත්‍ය කාර්යාලයේ දී ලබා දෙනු ලැබුවා.\nශ්‍රී ලංකා පරිපාලන සේවයේ ජ්‍යෙෂ්ඨ නිලධාරියෙකු වන ඩී.එම්. අනුර දිසානායක මීට පෙර වාරිමාර්ග, උසස් අධ්‍යාපනික තාක්ෂණය සහ නවෝත්පාදනය , මහවැලි සංවර්ධන හා පරිසර, අධ්‍යාපන ඇතුළු අමාත්‍යාංශ කිහිපයකම ලේකම් ධුරය හොබවා තිබෙනවා.\nජනාධිපති අතිරේක ලේකම්වරයෙකු ලෙසද කටයුතු කර ඇති අනුර දිසානයක රාජ්‍ය පරිපාලනයේ අත්දැකීම බහුල නිලධාරියෙක්.\nමේ අතර නව රජයේ අන්තර්කාලීන අමාත්‍ය මණ්ඩලය, ජනාධිපති රනිල් වික්‍රමසිංහ ඉදිරියේ අද දිවුරුම් දුන් අතර ඒ, අග්‍රාමාත්‍ය කාර්යාලයේදීයි.\nඒ අනුව අග්‍රාමාත්‍ය දිනේෂ් ගුණවර්ධන රාජ්‍ය පරිපාලන, ස්වදේශ කටයුතු, පළාත් සභා හා පළාත්පාලන අමාත්‍ය ධුරයේ දිවුරුම් දුන්නා.",
       "URL": "https://www.hirunews.lk/310680/අග්‍රාමාත්‍ය-ලේකම්-ධුරය-අනුර-දිසානායකට",
       "Category": "Local News",
       "Parent URL": "https://www.hirunews.lk/local-news.php?pageID=1001"
}