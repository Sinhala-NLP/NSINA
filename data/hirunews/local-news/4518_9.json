{
       "Source": "hirunews",
       "Timestamp": "Sunday, 14 May 2017 - 13:19",
       "Headline": "අවසන් දිනටත් හිරු උත්තම ධාතු වන්දනාවට මහ සෙනගක්",
       "News Content": "උතුම් සම්බුදු තෙමගුල සමරමින් හිරු ටී.වී, හිරු එෆ්.එම් එක්ව සංවිධානය කළ හිරු උත්තම ධාතු වන්දනාවේ අවසන් දිනය වන අද දිනයේ බැතිමතුන් විශාල පිරිසක් වන්දනා මාන කිරීම සඳහා පැමිණෙමින් සිටිනවා.\nමේ වනවිට කපිල වස්තුපුර නිසැක ශ්‍රී සර්වඥ ධාතුන් වහන්සේ ගම්පහ ශ්‍රී සුදර්ශනාරාමයේ තැන්පත් කර ඇති අතර, සැදැහවතුන් විශාල පිරිසක් තවදුරටත් ආශිර්වාද ලබාගැනීම පැමිණෙමින් සිටින බවයි වාර්තාවන්නේ.\nඑමෙන්ම ධාතුන් වහන්සේලා වැඩම කරවන මග දෙපසද විශාල බැතිමතුන් පිරිසක් ඊයේ පස්වරුවේ සිට රැඳී සිටියා.\nහිරු උත්තම ධාතු වන්දනාවේ අවසන් දිනය වන අද පස්වරුවේ ධාතූන් වහන්සේ හොරණ  විද්‍යාරතන පිරිවෙන් රජමහා විහාරයට වැඩම කරවීමට නියමිතයි.",
       "URL": "https://www.hirunews.lk/161310/අවසන්-දිනටත්-හිරු-උත්තම-ධාතු-වන්දනාවට-මහ-සෙනගක්",
       "Category": "Local News",
       "Parent URL": "https://www.hirunews.lk/local-news.php?pageID=4518"
}