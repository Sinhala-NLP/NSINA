{
       "Source": "hirunews",
       "Timestamp": "Wednesday, 28 March 2018 - 9:58",
       "Headline": "යාපනයෙන් මෝටාර් බෝම්බ 12ක් හමුවෙයි (ඡායාරූප )",
       "News Content": "යුද සමයේදී එල්.ටී.ටී.ඊ. සංවිධානය විසින් යාපනය කොඩිකාමම් මිරුසුවිල් පලෙයිවයික්කාල් ප්‍රදේශයේදී වල දමන ලදයි සැකකරෙන මෝටාර් බෝම්බ 12ක් ඊයේ (27) සවස කොඩිකාමම් පොලීසිය විසින් සොයාගෙන තිබෙනවා.\nපලෙයිවයික්කාල් ප්‍රදේශයේ වැලි ගොඩදැමීමට ගිය පිරිසකටයි මෙම ආයුධ තොගය මුලින්ම හමු වී ඇත්තේ.\nඉන් අනතුරුව ඔවුන් ඒ බව කොඩිකාමම් පොලිසියට දැනුම් දී තිබෙනවා.\nකොඩිකාමම් පොලිසිය ලබාගත් අධිකරණ නියෝගයකට අනුව එම ස්ථානයට පැමිණි පොලිස් විශේෂ කාර්යා බලකා සෙබලුන් කළ සෝදිසි කිරීම් වලදී  මිලිමීටර් 81 වර්ගයේ ජීවි මෝටාර් උණ්ඩ 12 ක් සොයාගත් බවයි පොලිසිය පැවසුවේ.\nමේ ආයුධ තොගය යුද සමයේදී එල්.ටි.ටි.ඊ සංවිධානය විසින් මෙසේ වල දමන්නට ඇති බවටයි ආරක්ෂක අංශ සැක පල කරන්නේ.\nමෙලෙස ගොඩගත් ආයුධ තොගය යාපනය පොලිස් විශේෂකාර්ය බලකා නිලධාරීන් විසින් නිෂ්ක්‍රීය කිරීමටයි පියවර ගෙන ඇත්තේ.\n( ඡායාරූප - රොමේෂ් මදුෂංක )",
       "URL": "https://www.hirunews.lk/187064/යාපනයෙන්-මෝටාර්-බෝම්බ-12ක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4016"
}