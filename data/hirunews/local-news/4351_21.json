{
       "Source": "hirunews",
       "Timestamp": "Sunday, 27 August 2017 - 7:44",
       "Headline": "නිධන් හෑරූ විශ්‍රාමික පොලිස් සැරයන්වරයෙකු ඇතුළු 10 ක් අත්අඩංගුවට",
       "News Content": "පුත්තලම - නවගත්තේගම ප්‍රදේශයේ රක්ෂිත වනාන්තරයක නිධානයක් ලබා ගැනීමේ අරමුණින් කැණීම් කරමින් සිටි විශ්‍රාමික පොලිස් සැරයන්වරයෙකු ඇතුළු 10 දෙනෙකු පොලිසිය අත්අඩංගුවට ගෙන තිබෙනවා.\nසැකකරුවන් ඊයේ නවගත්තේගම ගෙදර වැව තරුණයාගොඩ - කොහොඹයාය රක්ෂිතයේ මෙලෙස කැණීම් කරමින් සිටියදී අත්අඩංගුවට ගත් බවයි පොලිසිය සදහන් කළේ.\nඑහිදී නිධානය ලබා ගැනීම සදහා ඔවුන් යොදා ගත් පූජා භාණ්ඩ සහ කැණීම් කටයුතු සදහා යොදා ගන්නා උපකරණ රැසක් ද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් අතරින් 8 දෙනෙකු නවගත්තේගම ප්‍රදේශයේම පදිංචිකරුවන් වන අතර, අනෙක් පුද්ගලයින් දෙදෙනා ආණමඩුව සහ නොච්චියාගම ප්‍රදේශවල පදිංචිකරුවන්.",
       "URL": "https://www.hirunews.lk/169470/නිධන්-හෑරූ-විශ්‍රාමික-පොලිස්-සැරයන්වරයෙකු-ඇතුළු-10-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4351"
}