{
       "Source": "hirunews",
       "Timestamp": "Friday, 04 May 2018 - 17:00",
       "Headline": "මතුගම දී කාන්තාවක් මිය ගිය සිද්ධියට අත්අඩංගුවට ගත් ත්‍රිරෝද රථ රියදුරු රිමාන්ඩ්",
       "News Content": "මතුගම - දෙහිගස්මුල්ල ප්‍රදේශයේදී ධාවනය වෙමින් තිබූ ත්‍රිරෝද රථයකින් ඇද වැටී කාන්තාවක මිය යාමේ සිද්ධියට අදාළව අත්අඩංගුවට ගත් එම ත්‍රිරෝද රථයේ රියදුරා ලබන 10 වන දා දක්වා රක්ෂිත බන්ධනාගාර ගත කෙරුණා.\nඒ, ඔහු අද පස්වරුවේ මතුගම මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nපසුගිය 29 වන දා මෙම සිද්ධිය සිදුව තිබූ අතර, අත්අඩංගුවට ගත් රියදුරා මාර්ග සංවර්ධන අධිකාරියේ සේවය කරන අයෙකු බවටයි අනාවරණ වී ඇත්තේ.\nත්‍රිරෝද රථයෙන් ඇද වැටුණු කාන්තාව රෝහල් ගත නොකර ඔහු මතුගම නගරයේ අතුරු මාර්ගයක දමා පළා ගොස් තිබුණා.\nපසුව සැකකරු අත්අඩංගුවට ගන්නා ලෙස ඉල්ලමින් මිය ගිය කාන්තාවගේ ඥාතීන් ඇතුළු පිරිසක් මතුගම නගරයේ උද්ඝෝෂණයක නිරත වුණේ ප්‍රධාන මාර්ග ද අවහිර කරමින්.",
       "URL": "https://www.hirunews.lk/189952/මතුගම-දී-කාන්තාවක්-මිය-ගිය-සිද්ධියට-අත්අඩංගුවට-ගත්-ත්‍රිරෝද-රථ-රියදුරු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3960"
}