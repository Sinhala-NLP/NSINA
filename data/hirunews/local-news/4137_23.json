{
       "Source": "hirunews",
       "Timestamp": "Sunday, 07 January 2018 - 12:54",
       "Headline": "මින්නේරියේදී  සෙබලෙකු අතුරුදන්",
       "News Content": "පොළොන්නරුව - මින්නේරිය යුද හමුදා කඳවුරේ සේවය කර නිවසට පැමිණෙමින් සිටි සෙබලෙකු අතුරුදන් වී තිබෙනවා.\nමින්නේරිය - හේන්යාය ප්‍රදේශයේ පදිංචි 23 හැවිරිදි යුද හමුදා සෙබළෙකු මෙලෙස අතුරුදන්වී ඇති බවයි මින්නේරිය පොලීසිය ප්‍රකාශ කළේ.\nඑම සෙබළාගේ මව විසින් ඊයේ මේ පිලිබඳ පොලීසියට පැමිණිල්ලක්ද ඉදිරිපත් කරනු ලැබුවා.\nඅතුරුදන්වීම පිළිබඳ පරීක්ෂණ මෙහෙයවන ජ්‍යෙෂ්ඨ පොලිස් නිලධාරියෙකු සඳහන් කළේ මීට දින කිහිපයකට පෙර අතුරුදන්ව ඇති සෙබළා රත්නපුර - නිවිතිගල ප්‍රදේශයේ ස්වයංක්‍රිය ටෙලර් යන්ත්‍රයකින් මුදල් ලබාගෙන ඇති බවට තොරතුරු ලැබී ඇති බවයි.\nඒ අනුව අඛන්ඩව පරීක්ෂණ ක්‍රියාත්මක බවද එම පොලිස් නිලධාරියා අප කළ විමසීමකදී කියා සිටියා.",
       "URL": "https://www.hirunews.lk/180398/මින්නේරියේදී-සෙබලෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4137"
}