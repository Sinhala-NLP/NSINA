{
       "Source": "hirunews",
       "Timestamp": "Tuesday, 16 March 2021 - 18:46",
       "Headline": "අසාද් සාලි අත්අඩංගුවට",
       "News Content": "බස්නාහිර පළාත් හිටපු ආණ්ඩුකාර අසාද් සාලි අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nඒ, නීතිපතිවරයාගේ උපදෙස් මතයි.\nමුස්ලිම් නීතිය සම්බන්ධයෙන් අසාද් සාලි පසුගියදා ආන්දෝලනාත්මක ප්‍රකාශයක් සිදුකළ අතර, ඒ පිළිබඳ පාර්ශව කිහිපයක් අපරාධ පරීක්ෂණ දෙපාර්තමේන්තුවට පැමිණිලි ඉදිරිපත් කර තිබුණා.\nඅත්අඩංගුවට ගත් බස්නාහිර හිටපු ආණ්ඩුකාර අසාද් සාලි, ත්‍රස්තවාදය වැළැක්වීමේ පනතේ ප්‍රතිපාදන යටතේ රඳවාගෙන ප්‍රශ්න කෙරේන බව පොලිස් මාධ්‍ය ප්‍රකාශක නියෝජ්‍ය පොලිස්පති නීතීඥ අජිත් රෝහණ වැඩි දුරටත් පවසනවා.",
       "URL": "https://www.hirunews.lk/265531/අසාද්-සාලි-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2084"
}