{
       "Source": "hirunews",
       "Timestamp": "Monday, 10 August 2020 - 7:48",
       "Headline": "කොටහේනේ මෝටර් රථයක් තුළ තිබී මළ සිරුරක් හමුවෙයි - සියදිවි නසාගත්තාදැයි සැක",
       "News Content": "කොටහේන අලුත්මාවත ප්‍රදේශයේදී මෝටර් රථයක් තුළ තිබී මියගිය පුද්ගලයෙකුගේ සිරුරක් සොයාගෙන තිබෙනවා.\nඊයේ පස්වරුවේ ලද තොරතුරක් මත ඒ පිළිබඳ විමර්ශන ආරම්භ කළ පොලීසිය මෙය සිය දිවි නසාගැනීමක් බවට සැක පළ කරනවා.\nමියගිය පුද්ගලයාගේ ස්ථානීය මහේස්ත්‍රාත් පරීක්ෂණයෙන් පසුව පශ්චාත් මරණ පරීක්ෂණය අද සිදු කිරීමට නියමිතයි.\nමෙලෙස මියගොස් ඇත්තේ අතුරුගිරිය ප්‍රදේශයේ පදිංචි 42 හැවිරිදි අයෙක්.\nඔහු කොටහේන ප්‍රදේශයට යාබද පෞද්ගලික ආයතනයක ව්‍යාපෘති කළමනාකරුවෙකු ලෙස කටයුතු කර ඇති බව සඳහන්.",
       "URL": "https://www.hirunews.lk/247471/කොටහේනේ-මෝටර්-රථයක්-තුළ-තිබී-මළ-සිරුරක්-හමුවෙයි-සියදිවි-නසාගත්තාදැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=2529"
}