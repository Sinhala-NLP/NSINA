{
       "Source": "hirunews",
       "Timestamp": "Thursday, 18 May 2023 - 17:29",
       "Headline": "දේවගැති ජෙරම්ගේ සංහිදියාවට වැට බදින ප්‍රකාශය විපක්ෂ නායක හෙලාදකී",
       "News Content": "ආගමික සංහිඳියාවට බලපෑම් කරන ආකාරයෙන් දේවගැති ජෙරම් ප්‍රනාන්දු සිදුකර ඇති වගකීම් විරහිත ප්‍රකාශය පිළිබද පිලිකුල සහ අප්‍රසාදය පලකරන බව විපක්ෂ නායක සජිත් ප්‍රේමදාස පවසනවා.\nනිවේදනයක් නිකුත් කරමින් ඔහු පෙන්වා දෙන්නේ මෙවැනි ප්‍රකාශ මගින් ආගමික ගැටුම්, වෛරි සහ කෝපයේ දුර්ගුණද ඇතිවිමේ බරපතළ අවදානමක් පවතින බවයි.\nසියලු ආගම්වලට ගරුකිරීම මෙන්ම එම ආගම් ඇදහීමට නිදහස් අවකාශයක් ලබාදීමට පවත්නා සහනශීලි ප්‍රතිපදාව හේතුවී ඇති බව විපක්ෂ නායකවරයා පෙන්වා දෙනවා.\nඑය ප්‍රයෝජනයට ගනිමින් විවිධ පුද්ගලයින්ට සහ විවිධ කල්ලිවලට බුදුදහම ඉලක්ක කර දුර්මත සහ අවිචාරවත් ප්‍රකාශ නිකුත් කිරීමට කිසිදු අයිතියක් නොමැති බවයි විපක්ෂ නායකවරයා සිය නිවේදනයෙන් වැඩිදුරටත් පෙන්වා දි ඇත්තේ.",
       "URL": "https://www.hirunews.lk/335560/දේවගැති-ජෙරම්ගේ-සංහිදියාවට-වැට-බදින-ප්‍රකාශය-විපක්ෂ-නායක-හෙලාදකී",
       "Category": "Local News",
       "Parent URL": "https://www.hirunews.lk/local-news.php?pageID=334"
}