{
       "Source": "hirunews",
       "Timestamp": "Saturday, 09 July 2022 - 14:01",
       "Headline": "රනිල් හදිසියේම පක්ෂ නායක රැස්වීමක් කැඳවයි - කථානායකගෙන් පාර්ලිමේන්තුව කැඳවීමටත් ඉල්ලයි (වීඩියෝ)",
       "News Content": "අග්‍රාමාත්‍ය රනිල් වික්‍රමසිංහ විශේෂ පක්ෂ නායක රැස්වීමක් කැඳවා තිබෙනවා.\nඑසේම අග්‍රාමාත්‍යවරයා කතානායක මහින්ද යාපා අබේවර්ධනගෙන් ඉල්ලා ඇත්තේ පාර්ලිමේන්තුව වහාම කැඳවන ලෙසයි.\nමේ අතර, ශ්‍රී ලංකා පොදුජන පෙරමුණ නියෝජනය කරන පාර්ලිමේන්තු මන්ත්‍රීවරුන් 16 දෙනෙකු ජනාධිපතිවරයා වෙත ලිපියක් යොමුකර තිබෙනවා.\nඑමගින් ඔවුන් ඉල්ලා ඇත්තේ වහාම ධුරයෙන් ඉල්ලා අස්වන ලෙසටයි.\nමෙම ලිපියට මැති ඇමතිවරුන් වන ඩලස් අලහප්පෙරුම, චන්න ජයසුමන, වසන්ත යාපා බණ්ඩාර ආදිහු ද අත්සන් තබා තිබෙනවා.",
       "URL": "https://www.hirunews.lk/309531/රනිල්-හදිසියේම-පක්ෂ-නායක-රැස්වීමක්-කැඳවයි-කථානායකගෙන්-පාර්ලිමේන්තුව-කැඳවීමටත්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1034"
}