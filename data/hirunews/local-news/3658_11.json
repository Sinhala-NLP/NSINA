{
       "Source": "hirunews",
       "Timestamp": "Saturday, 10 November 2018 - 12:58",
       "Headline": "මැතිසබය විසුරුවීම ව්‍යවස්ථානුකූලයි - ඇමති විමල්",
       "News Content": "ජනාධිපතිවරයා පාර්ලිමේන්තුව විසුරුවා හැර මහ මැතිවරණයකට යාමට තීරණය කළේ පවතින ගැටළු සහගත තත්ත්වයෙන් රට මුදවාගැනීමේ අරමුණින් බව අමාත්‍ය විමල් වීරවංශ පවසනවා.\nඅග්‍රාමාත්‍ය කාර්යාලයේ අද පැවති මාධ්‍ය හමුවකට එක්වෙමින් ඔහු කියා සිටියේ එම තීරණය 19 වන ආණ්ඩුක්‍රම ව්‍යවස්ථාවට අනුකූලව ගෙන ඇති බැවින් ඊට විරෝධතා ඇත්නම් නීතිමය ක්‍රියාමාර්ග ගත හැකි බවයි.\nඑම මාධ්‍ය හමුවට අමාත්‍යවරුන් වන දිනේෂ් ගුණවර්ධන සහ දයාසිරි ජයසේකර ද එක්ව සිටියා.",
       "URL": "https://www.hirunews.lk/203941/මැතිසබය-විසුරුවීම-ව්‍යවස්ථානුකූලයි-ඇමති-විමල්",
       "Category": "Local News",
       "Parent URL": "https://www.hirunews.lk/local-news.php?pageID=3658"
}