{
       "Source": "hirunews",
       "Timestamp": "Sunday, 19 July 2020 - 19:47",
       "Headline": "කුරුණෑගල - රාජසභාව ගැන පොලිස්පතිත් වාර්තාවක් කැඳවයි (වීඩියෝ)",
       "News Content": "දෙවන බුවනෙකබාහු රජුගේ රාජසභා මණ්ඩපය ඩෝසර් කර විනාශ කිරීමේ සිද්ධිය සම්බන්ධයෙන් පුළුල් විමර්ශනයක් සිදුකර සතියක් තුල වාර්තාවක් ලබාදෙන ලෙස වැඩබලන පොලිස්පතිවරයා විසින් කුරුණෑගල ජ්‍යෙෂ්ඨ පොලිස් අධිකාරිවරයාට නියෝග කර තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි ජාලිය සේනාරත්න සදහන් කලේ මෙම සිද්ධිය සම්බන්ධයෙන් මාර්ග සංවර්ධන අධිකාරියට සහ නාගරික සංවර්ධන අධිකාරියට එරෙහිව පොලිසිය කුරුණෑගල මහේස්ත්‍රාත් අධිකරණයට කරුණු වාර්තා කර ඇති බවයි.\n13 වන සියවසට අයත් කුරුණෑගල රාජධානි සමයේ පැවති පුරාවිද්‍යා වටිනාකමකින් යුත් ගොඩනැගිල්ල කුරුණෑගල මහ නගර සභාව විසින් පසුගිය 15 වනදා රාත්‍රියේ ඩෝසර කර තිබුණා.\nඑම සිද්ධිය සම්බන්ධයෙන් සොයා බැලීමට අග්‍රාමාත්‍ය මහින්ද රාජපක්ෂගේ උපදෙස් මත පුරාවිද්‍ය අධ්‍යක්ෂ ජනරාල්වරයාගේ සභාපතිත්වයෙන් යුත් විද්වත් පරීක්ෂණ කමිටුවක් පත් කළ අතර, එහි වාර්තාව හෙට ලබාදීමට නියමිතයි.",
       "URL": "https://www.hirunews.lk/245922/කුරුණෑගල-රාජසභාව-ගැන-පොලිස්පතිත්-වාර්තාවක්-කැඳවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2573"
}