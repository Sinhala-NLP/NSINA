{
       "Source": "hirunews",
       "Timestamp": "Friday, 25 August 2017 - 19:13",
       "Headline": "ආණ්ඩුව රාජ්‍ය සේවකයින්ගේ ඡන්ද ඉල්ලීමේ අයිතිය කප්පාදු කළා - ඒකාබද්ධ විපක්ෂය",
       "News Content": "ආණ්ඩුව අද සම්මත කර ගත් පළාත් පාලන ආයතන ඡන්ද විමසීමේ පනත් කෙටුම්පත මගින් රාජ්‍ය සේවකයින්ගේ ඡන්දය ඉල්ලීමේ අයිතිය කප්පාදු කිරීමට කටයුතු කර ඇති බවට ඒකාබද්ධ විපක්ෂය යළි චෝදනා කළා.\nඒකාබද්ධ විපක්ෂය කොළඹ අද කැදවා තිබූ මාධ්‍ය හමුවට එක්වෙමින් ඒ පිළිබද අදහස් දැක්වූ පාර්ලිමේන්තු මන්ත්‍රීවරුන් වන දිනේෂ් ගුණවර්ධන, විමල් වීරවංශ, වාසුදේව නානායක්කාර සහ ඩලස් අලහප්පෙරුම මෙලෙස අදහස් දක්වා සිටියා.\nදිනේෂ් ගුණවර්ධන\nමොන කරුණු කාරනා  සම්මත කරගෙන කියා සිටියත් මැතිවරණ කොමිසමේ තමයි ජන්දය පැවත්විමේ බලය තියෙන්නේ. ඒ නිසා දැන්වත් වහාම ජන්දය පැවත්විමේ කටයුතු වලට ආදාල පියවරයන් ප්‍රකාශයට පත් කොට වහාම අපේ රටේ පලාත් පාලන ආයතන 330 ක ජන්ද දායකයන්ට අහිමි වෙලා තියෙන ආණ්ඩුව අවුරුදු 2ක් තිස්සේ අහිමි කල ජන්දය පවත්වන්න කියලා මැතිවරණ කොමිසමෙන් ආයාචනා කරනවා.\nවිමල් වීරවංශ\nඑක්සත් ජාතික පක්ෂය ආණ්ඩුවේ ඇතුලේ ඉන්න ශ්‍රී ලංකා නිදහස් පක්ෂයේ උදවිය ජනතා විමුක්ති පෙරමුණේ උදවිය දෙමල ජාතික සන්ධානය ඒ හැම සංශෝධනයක් පිලිබද ඒ අයට අවබෝධයක් තිබුනා පුර්ව අවබෝධයක් හදලා තිබුනා. ඒ වගේ ක්ෂත්‍ර නිලධාරින්ට ජන්දය ඉල්ලන්න තියෙන අයිතිය ආරක්ෂා කිරිම සදහා එකාබද්ධ විපක්ෂය විසින් ඉදිරිපත් කල යෝජනාවට විරුද්ධ වුනෙත් ආණ්ඩුවේ ඇතුලේ ඉන්න ශ්‍රී ලංකා කට්ට්ය ආණ්ඩුවේ ඇතුලේ යු.ඇන්.පි කට්ටිය ආණ්ඩුවේ නිල විපක්ෂය වන දෙමළ ජාතික සන්ධානය සහ ජනතා විමුක්ති පෙරමුණ. අඩුම තරමේ සම්බන්ධන් මහත්තය නැගිටලා කිව්වා අඩුම තරමේ ජන්ද කිරිමේ අයිතිය ආරක්ෂා කරන්න එක අහිමි කරන්න එපා කියලා. නමුත් ඒ පිලිබද සිහින් කෙදිරයක්වත් නගන්න විපක්ෂ සංවිධායකවරයා කටයුතු කලේ නැ. මෙකෙන් පේනවා නිල් පාටින් කොල පාටින් රතු පාටින් අර පාටින් මේ පාටින් හිටියට කට්ටිය ඉන්නේ එකම න්‍යාය පත්‍රයක එකම අවබෝධයක. ආණ්ඩුව හිතනවනම් අපේ ලැයිස්තුවෙන් ක්ෂත්‍ර නිලධාරින් ජන්ද ඉල්ලන්න ඉඩ තියනවා විශාල ගාණක් ඒ එන අය නවත්තන්න මේ නිතිය ගේනාවේ කියලා අපි ඒ ගොල්ලොන්නට මැතිවරණයේදි ඔප්පු කරලා පෙන්නනවා එක් කෙනෙකුට ජන්දය තියන්න තියෙන අයිතිය අහිමි කරත් තවත් 10ක් ඉන්නවා එ කොට්ඨාශයෙන් ජන්දය ඉල්ලන්න සුදුසුකම් මිනිස්සු අපිට. දැන් බලන්න එකේ කියනවා මැතිවරණයට තරග වදින නම් එයා ඉල්ලා අස්වෙන්න  ඕන අවුරුද්දකට පෙර දැන් පනත සම්මත වුනේ අද හෙට ඉල්ලා අස්වුනා මැතිවරණය තියනවා මේ අවුරුද්දේ අග දෙසැම්බර් අවුරුද්දක් නැනේ. ඒ කියන්නේ තනිකරම හිතා මතාම දැනට මන්ත්‍රීධුර හොබවමින් සිටින ක්ෂත්‍ර නිලධාරින් මේ සංශෝධනයෙන් අයින් කිරිම තමයි බැහැරකිරිම තමයි එකම පරමාර්ථය.\nප්‍රශ්නය  - ඉදිරියේදි පලාත් පාලන ජන්දය එන්නේ.\nවාසුදේව නානායක්කාර - නොවැම්බර් මාසයේ පලාත් පාලන ජන්දය එනවා මේ අනුව.\nප්‍රශ්නය- ඔබතුමාලා එකාබද්ධ විපක්ෂය විදියට එකතුවෙලා ජන්දය ගන්න ද බලාපොරොත්තුව\nවාසුදේව නානායක්කාර - ඔව් එකාබද්ධ විපක්ෂය ඒකාබද්ධ විපක්ෂය හැටියට පලාත් පාලන ජන්දය ඉල්ලලා බලය අපි අතට ගන්නවා.\nප්‍රශ්නය - පලාත් පාලන ජන්දයට ඒකාබද්ධ විපක්ෂය වැඩි වශයෙන් ඉදිරිපත් කරන්න හිටියේ ක්ෂත්‍ර නිලධාරින්. එතකොට ඒ අය නැ.\nවාසුදේව නානායක්කාර - ක්ෂත්‍ර නිලාධාරින්ගේ නෝනලා ඉන්නවා නේ. ඒ ගොල්ලන්ගේ කාන්නාවන්ගේ ලැයිස්තුව හරහා එනවා.\nඩලස් අලහප්පෙරුම - දැන් 19 න සංශෝධනය හරහා මහින්ද රාජපක්ෂ ජනාධිපතිතුමාගේ දේශපාලන ගමන නවත්වන්න පුලූවන් කියලා සමහරු කල්පනා කලානේ දැන් මොකද වුනේ. වෙන පාරක් තියෙනවා. හැම ප්‍රශ්නයටම එකකට වඩා නිවැරදි පිලිතුරක් තියෙනවා.\nමේ අතර පළාත් පාලන ආයතන ඡන්ද විමසීමේ පනත් කෙටුම්පත සම්බන්ධයෙන් පොදුජන පෙරමුණ පක්ෂ කාර්යාලයේදී මාධ්‍යවේදීන් අසන ලද ප්‍රශ්නවලට පිළිතුරු ලබාදෙමින් හිටපු අමාත්‍ය බැසිල් රාජපක්ෂ ද මෙලෙස අදහස් දක්වා සිටියා. එහිදී ඔහු කියා සිටියේ පොදුජන පෙරමුණ ලෙස ඉදිරියේදී මැතිවරණයට ඉදිරිපත්වීමට කටයුතු කරන බවයි. ඒ සඳහා එක්සත් ජාතික පක්ෂයට හැර අනෙකුත් සියලූ පක්ෂ සඳහා ආරාධනා කරන බව ද ඔහු කියා සිටියා. එමෙන්ම විජේදාස රාජපක්ෂ පොදු අපේක්ෂකයා ලෙස ඉදිරිපත් කිරීමට ඇති සූදානම සම්බන්ධයෙන් බැසිල් රාජපක්ෂගෙන් ප්‍රශ්න කර සිටි අතර, එහිදී ඔහු සඳහන් කළේ පොදු අපේක්ෂකයන් ඉදිරිපත් කිරීමට අදහසක් නොමැති බවත්, එම පුරුද්ද ඇත්තේ හංසයන්ට පමණක් බවයි.",
       "URL": "https://www.hirunews.lk/169373/ආණ්ඩුව-රාජ්‍ය-සේවකයින්ගේ-ඡන්ද-ඉල්ලීමේ-අයිතිය-කප්පාදු-කළා-ඒකාබද්ධ-විපක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4353"
}