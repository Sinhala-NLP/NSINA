{
       "Source": "hirunews",
       "Timestamp": "Sunday, 30 May 2021 - 18:08",
       "Headline": "\"වැලි ජාවාරම්කරුවන් සමඟ සබඳතා නැහැ\" - මහින්ද අමරවීර (වීඩියෝ)",
       "News Content": "මාඳුරුඔයේ අනවසරයෙන් වැලි ගොඩදැමූ පුද්ගලයින් පිරිසක් භූ විද්‍යා හා පතල් කැනීම් කාර්යාංශයේ වැටලීම් නිලධාරීන් සිය භාරයට ගනුලැබුවා.\nමඩකලපුව දිස්ත්‍රික්කයට අයත් වැලිකන්ද ප්‍රදේශයේ වඩමුනේ පාලම ආසන්නයෙන් මාඳුරුඔයේ කොටසක මෙම වැටලීම සිදුකළා.\nමෙම වැටලීමේදී පුද්ගලයින් 5 දෙනෙකු භූ විද්‍යා වැටලීම් නිලධාරීන් භාරයට ගැණුනු අතර ඔවුන් වාලච්චේන පොලීසිය වෙත රැගෙන ගොස් තිබුණා.\nඑහිදී  පොලිස් පරිශ්‍රයේ දී  ඇති වූ කතාබහ යෙදී එක් පුදගලයෙකු පවසන්නේ පරිසර අමාත්‍ය මහින්ද අමරවීරගේ ලොකු අම්මාගේ පුතා තමන් බවයි.\nකෙසේ වෙතත් පරිසර අමාත්‍ය මහින්ද අමරවීරගෙන් අප කළ විමසිමකදී ඔහු සඳහන් කළේ මෙලෙස පවසන පුද්ගලයා තමාගේ ඥාතියෙකු  නොවන බවත්  ඔහුගේ ප්‍රකාශය අසත්‍යක් බවයි.\nඅමාත්‍යවරයා වැඩි දුරටත් සඳහන් කළේ ලංකාවේ කිසිම තැනක  තමාගේ ඥාතිවරයෙක් වැලි ජාවාරම්කරුවෙකු  වීමට අවස්ථාවක් නොමැති අතර එය සඳහා තමා අනුබල දීමක් සිදුකර නොමැති බවයි.",
       "URL": "https://www.hirunews.lk/272885/වැලි-ජාවාරම්කරුවන්-සමඟ-සබඳතා-නැහැ-මහින්ද-අමරවීර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1918"
}