{
       "Source": "hirunews",
       "Timestamp": "Wednesday, 12 April 2023 - 9:02",
       "Headline": "සරසවි ඇදුරන්ගේ වර්ජනය අවසන්",
       "News Content": "විශ්වවිද්‍යාල ආචාර්යවරුන්  අධ්‍යයන කටයුතු වලින් බැහැරව ආරම්භ කළ වෘත්තීය ක්‍රියාමාර්ගය අත්හරින බවත් අප්‍රේල් 17 වැනි දා සිට යළි අධ්‍යයන කටයුතුවලට සම්බන්ධ වීමට තීරණය කර තිබෙන බවත් නිවේදනය කරනවා.\nඋසස් පෙළ උත්තර පත්‍ර පරීක්ෂා කිරීම සම්බන්ධයෙන් මෙතෙක් නිශ්චිතව තීරණය කර නොමැති බවත්, බොහෝ දුරට අප්‍රේල් 17 වනදා සිට ඔවුන් විශ්වවිද්‍යාල අධ්‍යයන කටයුතු වලට සහභාගි වනු ඇති බවටත් එහි ප්‍රකාශකයෙකු සඳහන් කළා.\nමීට පෙර ඔවුන් ප්‍රකාශ කරනු ලැබුවේ උසස් පෙළ උත්තර පත්‍ර පරික්ෂා කිරීම්වලින් ඉවත්ව ආරම්භ කළ වෘත්තීය ක්‍රියාමාර්ගය අඛණ්ඩව පවත්වාගෙන යන්නේ ද නැද්ද සම්බන්ධයෙන් තීරණය අද(12) දහවල් ප්‍රකාශ කරන බවයි.\nවිශ්වවිද්‍යාල ආචාර්යවරුන්ගේ සමිති සම්මේලනයේ සභාපති මහාචාර්ය ශ්‍යාම බන්නැහැක පැවසුවේ, පස්වරුවේ ඇරඹි සාකච්ඡා ඊයේ මධ්‍යම රාත්‍රිය පසුවනතෙක් පැවති බවයි.\nඒ අනුව ආචාර්යවරුන්ගේ සමිති සම්මේලනය ගනු ලැබූ තීරණය අද දහවල් ඒකාබද්ධ නිවේදනයක් ලෙස ප්‍රකාශ කරන බවද ඔහු කියා සිටියා.\nරජයේ නව බදු ප්‍රතිපත්තියට එරෙහිව පසුගිය මාර්තු 9 වනදා සිට විශ්වවිද්‍යාල ආචාර්යවරුන් අධ්‍යයන කටයුතු වලින් බැහැරව වෘත්තීය ක්‍රියාමාර්ගයක් ආරම්භ කළ අතර, ඊට පෙර සිටම ඔවුන් උසස් පෙළ පිළිතුරු පත්‍ර ඇගයීම් කටයුතු වලින් ද ඉවත් වුණා.",
       "URL": "https://www.hirunews.lk/332356/සරසවි-ඇදුරන්ගේ-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=419"
}