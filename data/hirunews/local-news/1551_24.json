{
       "Source": "hirunews",
       "Timestamp": "Friday, 19 November 2021 - 10:26",
       "Headline": "ජාත්‍යන්තර පාපන්දු සම්මෙලනයේ සභාපති දිවයිනට (වීඩියෝ)",
       "News Content": "ලෝක පාපන්දු සම්මේලනයේ සභාපති ඉතාලි ජාතික ජියානි ඉන්ෆැන්ටිනෝ දෙදින නිල සංචාරයක් සඳහා අද (19) උදෑසන ශ්‍රී ලංකාවට පැමිණියා.\nකටාර් රාජ්‍යයේ දෝහා සිට අද (19) උදෑසන 8.15ට පෞද්ගලික ජෙට් යානයකින් ඔහු කටුනායක ගුවන්තොටුපල වෙත පැමිණි බවයි හිරු ගුවන්තොටුපල වාර්තාකරු සඳහන් කළේ.\nඔහු සමග ලෝක පාපන්දු සම්මේලනයේ නිලධාරින් 5 දෙනෙකු ද දිවයිනට පැමිණ තිබෙනවා.\nලෝක පාපන්දු සම්මේලනයේ සභාපතිවරයා අද පැවැත්වෙන අග්‍රාමාත්‍ය මහින්ද රාජපක්ෂ සිව්කොන් පාපන්දු තරගාවලියේ ශ්‍රී ලංකාව සහ ෂී සෙල්ස් අතර අවසන් මහා තරගයේ ප්‍රධාන අමුත්තා ලෙස සහභාගි වීමට නියමිතයි.",
       "URL": "https://www.hirunews.lk/288509/ජාත්‍යන්තර-පාපන්දු-සම්මෙලනයේ-සභාපති-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1551"
}