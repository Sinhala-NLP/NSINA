{
       "Source": "hirunews",
       "Timestamp": "Wednesday, 01 September 2021 - 10:33",
       "Headline": "511,142කට ඊයේ කොරෝනා මර්දන එන්නත් ලබා දෙයි",
       "News Content": "මෙරට එන්නත්කරණ වැඩසටහන යටතේ පුද්ගලයින් 511,142කට ඊයේ කොරෝනා එන්නත් ලබා දී තිබෙනවා.\nවසංගත රෝග විද්‍යා අංශය සඳහන් කළේ, සයිනොෆාම් එන්නතේ පළමු මාත්‍රාව 41,166 දෙනෙකුට සහ දෙවන මාත්‍රාව 442,237 දෙනෙකුට ලබා දී ඇති බවයි.\nඑමෙන්ම, ඇස්ට්‍රාසෙනෙකා එන්නතේ පළමු මාත්‍රාව 4,018 දෙනෙකුට සහ දෙවන මාත්‍රාව 485 දෙනෙකුට ලබා දී තිබෙනවා.\nමොඩර්නා එන්නතේ පළමු මාත්‍රාව පුද්ගලයින් 169 දෙනෙකුට ලබාදී ඇති අතර, ඊයේ එහි දෙවන මාත්‍රාව ලබාගත් සංඛ්‍යාව 21,405 ක්.\nඑසේම ෆයිසර් එන්නතේ පළමු මාත්‍රාව 17 දෙනෙකුට සහ දෙවන මාත්‍රාව 1,645කට ලබා දී තිබෙනවා.",
       "URL": "https://www.hirunews.lk/281091/511142කට-ඊයේ-කොරෝනා-මර්දන-එන්නත්-ලබා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1718"
}