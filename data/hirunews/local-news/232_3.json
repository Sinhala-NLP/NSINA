{
       "Source": "hirunews",
       "Timestamp": "Tuesday, 27 June 2023 - 16:55",
       "Headline": "ඝාතනය කළ පෙර පාසල් දැරියකගේ සහ දිවි නසාගත් බාප්පාගේ සිරුර රද්දොළුගම නිවසකින් සොයාගැනේ",
       "News Content": "ඝාතනය කළ සිව් හැවිරිදි පෙර පාසල් දැරියකගේ සිරුර සහ සියදිවි නසාගත් බවට සැක කෙරෙන ඇයගේ පියාගේ බාල සහෝදරයෙකුගේ සිරුර රද්දොළුගම - සාම මාවතේ නිවසකින් සොයාගෙන තිබෙනවා.\nපොලිසිය සැක පළ කරන්නේ 45 හැවිරිදි අදාළ පුද්ගලයා දැරිය ඝාතනය කර පසුව ගෙළ වැළලාගෙන සියදිවි නසාගත් බවටයි.\nඊයේ දැරිය පෙර පාසලේ සිට කැඳවාගෙන යන අතරතුර මෙම සිද්ධියට මුහුණ පා ඇති බවටද සැක කෙරෙන බවයි පොලිසිය සඳහන් කළේ.\nදැරියගේ මව ඇඟළුම් කර්මාන්තශාලාවක සේවය කරන අතර, පියා කුලීකරුවෙකු ලෙස කටයුතු කරනවා.\nඇය පෙර පාසලට රැගෙන යාම සහ කැඳවාගෙන ඒම දිවි නසාගත් පියාගේ බාල සොහොයුරා විසින් සිදුකරන බවයි මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/339276/ඝාතනය-කළ-පෙර-පාසල්-දැරියකගේ-සහ-දිවි-නසාගත්-බාප්පාගේ-සිරුර-රද්දොළුගම-නිවසකින්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=232"
}