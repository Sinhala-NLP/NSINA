{
       "Source": "hirunews",
       "Timestamp": "Wednesday, 17 August 2016 - 11:24",
       "Headline": "අවසාන රන්දෝලි පෙරහැර අදයි",
       "News Content": "අසළ පෙරහැර මංගල්‍යයේ අවසාන රන්දෝලි පෙරහැර අද රාත්‍රී 08.09ට යෙදෙන සුභ මොහොතින් වීථි සංචාරය කිරීමට නියමිතව තිබෙනවා.\nපෙරහැර ශ්‍රී දළදා මාලිගාවෙන් පිටත්ව දළදා මාවත, යටිනොර් මාවත සහ කන්ද මාවත ඔස්සේ ගමන් කර ඩි.එස්. සේනානායක මාවත, රජ මාවත ඔස්සේ  දළදා මාලිගාවට පැමිණීමට නියමිත බව දිය වඩන නිලමේ ප්‍රදීප් නිලංගදෑල විසින් නිකුත්කර ඇති නිවේදනයේ සදහන්.\nමේ අවසාන රන්දෝලි පෙරහැර සියලු පහසුකම් සහ ආරක්ෂක ක්‍රමෝපායන් සහිතව ඉතා ව්චිත්‍රවත් පෙරහැරක් පැවැත්වීමට කටයුතු යොදා ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/140829/අවසාන-රන්දෝලි-පෙරහැර-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4919"
}