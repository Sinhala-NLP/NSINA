{
       "Source": "hirunews",
       "Timestamp": "Tuesday, 18 July 2023 - 17:25",
       "Headline": "ඇල්සයිමර් රෝගයට නව ඖෂධයක්",
       "News Content": "ඇමරිකානු ඖෂධ සමාගමක් විසින් ඇල්සයිමර් රෝගයට ප්‍රතිකාරයක් ලෙස ඩොනනෙමැබ් නමින් නව ඖෂධයක් නිපදවා තිබෙනවා.\nඇල්සයිමර් රෝගය මිනිසාගේ මතකය ක්‍රමයෙන් හීන කරන අතර, මෙම ඖෂධය භාවිතයෙන් එය සියයට 60 කින් පමණ මන්දගාමී කිරීමට හැකිවනු ඇති බවටයි සිදුකරන ලද පර්යේෂණවලින් හෙළිවී ඇත්තේ.\nරෝගයේ ආරම්භක අවධියේදී මොළයේ තැන්පත් වන ප්‍රෝටීන් මෙම ඖෂධය භාවිත කිරීමෙන් ඉවත් කිරීමට හැකි බවද හෙළිවී තිබෙනවා.\nකෙසේ වෙතත් මෙම ඖෂධය භාවිත කිරීමෙන් ජානමය කරුණු මත ඇල්සයිමර් රෝගයට ගොදුරු වූ අයගෙන් සියයට 40 කට පමණ අතුරු ආබාධයක් ලෙස මොළය ඉදිමීමේ අවදානමක්ද පවතින බවයි සිදුකළ වෙනත් පරීක්ෂණවලදී අනාවරණ වී තිබෙන්නේ.",
       "URL": "https://www.hirunews.lk/341667/ඇල්සයිමර්-රෝගයට-නව-ඖෂධයක්",
       "Category": "Local News",
       "Parent URL": "https://www.hirunews.lk/local-news.php?pageID=173"
}