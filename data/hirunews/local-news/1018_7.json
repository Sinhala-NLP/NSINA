{
       "Source": "hirunews",
       "Timestamp": "Saturday, 16 July 2022 - 6:54",
       "Headline": "හිටපු ජනපති ට්‍රම්ප්ගේ පළමු විවාහයේ බිරිඳගේ මරණයට හේතුව හෙළිවෙයි",
       "News Content": "අමරිකානු ඩිමොක්‍රටික් පක්ෂයේ මෙන්ම හිටපු ජනාධිපතිවරයෙකු වන ඩොනල්ඩ් ට්‍රම්ප්ගේ පළවෙනි විවාහයේ බිරිඳ වන ඉවානා ට්‍රම්ප් පෙරේදා (14) දිනයේ දී ජීවිතක්ෂයට පත් වුණා.\nඇයගේ මරණයට අදාළ පශ්චාත් මරණ පරීක්ෂණය ඊයේ දිනයේ දී සිදු කෙරුණේ නිව්යෝර්ක් නගරයේ වෛද්‍ය පරීක්ෂක කාර්යාලය විසින්.\nඑහිදී වෛද්‍ය නිර්දේශය අනුව ඉවානාගේ මරණයට හේතු වී ඇත්තේ මොට වූ ස්ථානයක කඳෙහි සුෂුම්නා කොටස වැදීම හේතුවෙන් එයට සිදු වූ බරපතළ හානි බවයි විදෙස් මාධ්‍ය වාර්තා සඳහන් කරන්නේ.\nකෙසේවෙතත් ඇය ජීවිතක්ෂයට පත්ව ඇදවැටී සිට ඇත්තේ ඇයගේ නිවසෙහි පඩිපෙළ පාමුලයි.\nමෙම මරණය හදිසි අනතුරක් බවත් නිව්යෝර්ක් වෛද්‍ය පරීක්ෂණ කාර්යාලය සඳහන් කර තිබෙනවා.\nඉවානා ට්‍රම්ප් ජීවිතක්ෂයට පත්වන විට 73 හැවිරිදි වියෙහි පසුවුණා.\nඇය සහ ට්‍රම්ප් 1977 වසරේ විවාහ වූ අතර, ඔවුන්ගේ පළමු විවාහයෙන් දරුවන් තිදෙනකු ද සිටිනවා.\nඔවුන් වසර 15ක විවාහ ජීවිතයක් ගත කිරීමෙන් අනතුරුව 1992 වර්ෂයේ දී විවාහ ජීවිතයෙන් වෙන් වුණා.\nකෙසේවෙතත් ඉවානා ට්‍රම්ප්ගේ අභාවය සම්බන්ධයෙන් හිටපු ජනපති ට්‍රම්ප් සංවේදී සටහනක් තබා තිබෙනවා.\nඒ ඇය\n\"She was a wonderful, beautiful, and amazing woman, who led a great and inspirational life,\"\nයනුවෙන්.\nඑහි සඳහන් ව ඇත්තේ ඇය විශිෂ්ට මෙන්ම සුන්දරව ජීවත් වූ තැනැත්තියක් බවයි.",
       "URL": "https://www.hirunews.lk/310095/හිටපු-ජනපති-ට්‍රම්ප්ගේ-පළමු-විවාහයේ-බිරිඳගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1018"
}