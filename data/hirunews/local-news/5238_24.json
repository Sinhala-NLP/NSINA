{
       "Source": "hirunews",
       "Timestamp": "Tuesday, 22 December 2015 - 16:55",
       "Headline": "මුදල් සොරකම් කළ මව සහ දියණිය කොටු",
       "News Content": "හොරණ - ඉංගිරිය - නගරයේ පාවහන් වෙළඳසැලකින් මුදල් සොරකම් කිරීම සම්බන්ධයෙන් මවක් සහ දියණියක් ඉංගිරිය පොලීසිය වෙත රැගෙන විත් තිබෙනවා. අදාළ වෙළදසැලෙන් මුදල් සොරකම් කරන ආකාරය එහි ආරක්ෂිත කැමරාවල සටහන් වී තිබුණා. පසුව වෙළදසැලේ හිමිකරු විසින් රුපියල් 50,000ක මුදලක් මෙලෙස සොරකම් කර ඇති බවට පොලීසියට පැමිණිල්ලක් ඉදිරිපත් කරනු ලැබුවා.\nඒ අනුව සිදුකළ විමර්ශනවලදී මෙම මව සහ කුඩා දියණිය හඳුනාගෙන තිබෙනවා. ආරක්ෂික කැමරා දර්ශනවල දැක්වෙන්නේ සංවිධානාත්මක පැමිණෙන මෙම දෙදෙනාගෙන් පළමුව, කුඩා දරුවා මුදල් කවුන්ටරය වෙත ගොස් එය විවෘත කිරීමට උත්සාහ දරණ ආකාරයයි.\nඑහෙත් එය අසාර්ථක වූ පසු දරුවාගේ මව පැමිණ අදාළ මුදල් කවුන්ටය විවෘත කර එහි තිබෙන මුදල් දරුවාට ගැනීමට සලස්වන ආකාරය එම දර්ශනවල පැහැදිලිව දිස්වුණා. කෙසේ වෙතත්, ඔවුන් දෙදෙනා මේ වන විට ඉංගිරිය පොලීසිය වෙත රැගෙන විත් ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/122599/මුදල්-සොරකම්-කළ-මව-සහ-දියණිය-කොටු",
       "Category": "Local News",
       "Parent URL": "https://www.hirunews.lk/local-news.php?pageID=5238"
}