{
       "Source": "hirunews",
       "Timestamp": "Tuesday, 02 November 2021 - 8:20",
       "Headline": "කොරෝනා ව්‍යාප්තිය ඉහළ යාමක් ගැන වෛද්‍ය සංගමයෙන් අනතුරු ඇඟවීමක්",
       "News Content": "පොදු ප්‍රවාහනයේ මගීන් සීමාව ඉක්මවා රැගෙන යාම හේතුවෙන් කොරෝනා ව්‍යාප්තිය ඉහළ යාමේ අවදානමක් පවතින බව ශ්‍රී ලංකා වෛද්‍ය සංගමය පවසනවා.\nඑසේම ඊයේ දිනයේත් කොරෝනා ආසාදිතයින් 566ක් සහ මරණ 17ක් ද වාර්තා වූ බවයි රජයේ ප්‍රවෘත්ති දෙපාර්තමේන්තුව සදහන් කළේ.\nගෙවුණු දිනයේ වාර්තා වූ කොරෝනා ආසාදිත මරණ 17ත් සමග මෙරට සමස්ත මරණ සංඛ්‍යාව 13,760 දක්වා ඉහළ ගියා.\nකොරෝනා ආසාදිතයින් 566ක් ද ඊයේ දිනයේ වාර්තා වූ අතර, මෙරට සමස්ත ආසාදිතයින් සංඛ්‍යාව ඒ අනුව දැක්වුණේ පන්ලක්ෂ 41,639ක් ලෙසටයි.\nමේ අතර, කොරෝනා ආසාදිතයින් 500 ඉක්මවා දෛනිකව වාර්තා වන බැවින්, සෞඛ්‍ය පුරුදු අනුගමනය නොකළහොත් වසංගත තත්ත්වය යළි ඉහළ යා හැකි බව සෞඛ්‍ය අංශ දිගින් දිගටම අනතුරු ඇගවීම් සිදු කරනවා.\nකොළඹ ඊයේ කැඳවා තිබූ මාධ්‍ය හමුවකට එක්වෙමින් ශ්‍රී ලංකා වෛද්‍ය සංගමය සභාපතිනි විශේෂඥ වෛද්‍ය පද්මා ගුණරත්න කියා සිටියේ, ගොවීන් ඇතුළු ඇතැම් පාර්ශ්ව සිදු කරන විරෝධතා හරහා කොරෝනා වෛරසය යළි ව්‍යාප්ත විය හැකි බවයි.",
       "URL": "https://www.hirunews.lk/286754/කොරෝනා-ව්‍යාප්තිය-ඉහළ-යාමක්-ගැන-වෛද්‍ය-සංගමයෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1590"
}