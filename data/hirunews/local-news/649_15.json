{
       "Source": "hirunews",
       "Timestamp": "Thursday, 22 December 2022 - 23:42",
       "Headline": "කලම්බු ස්ටාර්ස් අවසන් මහා තරගයට",
       "News Content": "ලංකා ප්‍රිමියර් ලීග් ක්‍රිකට් තරගාවලියේ අවසන් තරගයට පිවිසීමට අවස්ථාව කලම්බු ස්ටාර්ස් කණ්ඩායම විසින් හිමි කර ගත්තා.\nඒ, කැන්ඩි ෆැල්කන්ස් සහ කලම්බු ස්ටාර්ස් කණ්ඩායම අතර අද (22) පැවැති දෙවැනි අවසන් පූර්ව තරගයෙන් කැන්ඩි ෆැල්කන්ස් කණ්ඩායම කඩුලු 6කින් පරාජය කිරීමත් සමගයි.\nකාසිය වාසිය දිනාගත් කලම්බු ස්ටාර්ස් කණ්ඩායමේ ආරාධනයෙන් පළමුවෙන් පන්දුවට පහරදුන් කැන්ඩි ෆැල්කන්ස් නියමිත පන්දුවාර 20 අවසානයේ කඩුලු 06ක් දැවී ලකුණු 168ක් රැස් කළා.\nඑහි දී විශිෂ්ට ෛනිමක් ක්‍රීඩා කළ නායක වනිඳු හසරංග පන්දු 34ක දී නොදැවී ලකුණු 77ක් රැස් කළා.\nඒ අනුව ගොඩනැගුණු ලකුණු 169ක ජයග්‍රාහි ඉලක්කය, හඹාගිය කලම්බු ස්ටාර්ස් කණ්ඩායම පන්දුවාර 18යි පන්දු 5ක් තුළ කඩුලු 4ක් දැවී ජයග්‍රාහණය තමන් සතු කර ගත්තා.\nමෙම තරගයෙන් ජයගත් කලම්බු ස්ටාර්ස් කණ්ඩායම ලංකා ප්‍රිමියර් ලීග් ක්‍රිකට් තරගාවලියේ අවසන් තරගයේ දී ගියවර ශූරයන් වූ ජැෆ්නා කිංග්ස් කණ්ඩායම සමග LPL කිරුල වෙනුවෙන් තරග වැදීමට නියමිතයි.",
       "URL": "https://www.hirunews.lk/323333/කලම්බු-ස්ටාර්ස්-අවසන්-මහා-තරගයට",
       "Category": "Local News",
       "Parent URL": "https://www.hirunews.lk/local-news.php?pageID=649"
}