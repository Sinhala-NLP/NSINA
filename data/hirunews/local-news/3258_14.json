{
       "Source": "hirunews",
       "Timestamp": "Tuesday, 09 July 2019 - 7:38",
       "Headline": "මාතර කසල ගැටළුව ඔඩු දුවයි",
       "News Content": "මාතර නගරයේ උද්ගතව ඇති කසල ගැටළුවට කඩිනමින් විසදුමක් නොලැබුණහොත් හෙට දිනයේ සිට නගරයේ පාසල් වසා දැමීමට පළාත් අධ්‍යාපන ලේකම්වරයාට අවසර ලබාදෙන බව දකුණු පළාත් ආණ්ඩුකාර කීර්ති තෙන්නකෝන් ප්‍රකාශ කර තිබෙනවා.\nඒ, මාතර දිස්ත්‍රික් සංවර්ධන කමිටු රැස්වීමට ඊයේ එක්වෙමින්.\nමාතර - කොටවිල කසල අංගනය හේතුවෙන් තමන් පීඩාවට පත්ව ඇති බවට ප්‍රදේශවාසීන් පිරිසක් ඉදිරිපත් කළ පැමිණිල්ලකට අනුව මාතර මහනගර සභාවට එරෙහිව මීට පෙර නඩුවක් පවරා තිබුණා.\nඑහි තීන්දුව පසුගිය 27 වන දින ලබාදුන් අතර, ඒ අනුව මාස 3ක කාලයක් එම කසල අංගනයට කසල බැහැර කිරීම වළක්වාලමින් නියෝගයක් නිකුත් කෙරුණා.\nඒ හේතුවෙන් කසල බැහැර කිරීම සඳහා විකල්ප ස්ථානයක් නොමැති වීම හේතුවෙනුයි මෙලෙස මාතර නගරයේ කසල එක්රැස් වී ඇත්තේ.",
       "URL": "https://www.hirunews.lk/219940/මාතර-කසල-ගැටළුව-ඔඩු-දුවයි",
       "Category": "Local News",
       "Parent URL": "https://www.hirunews.lk/local-news.php?pageID=3258"
}