{
       "Source": "hirunews",
       "Timestamp": "Sunday, 14 March 2021 - 14:10",
       "Headline": "අතුරුදහන්ව සිටි තරුණයා පොලිස් කර මතින් රෝහලට (ඡායාරූප - වීඩියෝ )",
       "News Content": "කොත්මලේ රම්බොඩ දිය ඇල්ල අසල සංචාරක නිකේතනයකට පැමිණ සිටියදී අතුරුදහන් වූ තරුණයා රම්බොඩ දිය ඇල්ල අසල රක්ෂිතයේ සිටියදී අද (14)  පෙරවරු 10 ට පමණ සොයාගෙන තිබෙනවා.\nඅතුරුදහන්ව සිටි තරුණයා සොයා කොත්මලේ පොලිසිය, පොලිස් විශේෂ කාර්ය බලකායේ නිලධාරින් අද පෙරවරුවේ රම්බොඩ දිය ඇල්ල රක්ෂිතයේ මෙහෙයුමක් ක්‍රියාත්මක කළ අතර පසුව ඔහු රම්බොඩ ගඟ අසල රක්ෂිතයේ සැගවි සිටියදි සොයා ගෙන ඇති බවයි අප වාර්තාකරු සඳහන් කළේ.\nතරුණයා සොයාගන්නා අවස්ථාවේ ඔහු දැඩි විජලන තත්ත්වයෙන් සහ සුළු තුවාල ලබා සිට ඇති අතර පසුව ඔහුව රෝහල් ගත කළ බව කොත්මලේ පොලිසිය ප්‍රකාශ කළා.",
       "URL": "https://www.hirunews.lk/265299/අතුරුදහන්ව-සිටි-තරුණයා-පොලිස්-කර-මතින්-රෝහලට-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2089"
}