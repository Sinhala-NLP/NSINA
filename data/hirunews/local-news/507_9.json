{
       "Source": "hirunews",
       "Timestamp": "Tuesday, 28 February 2023 - 13:50",
       "Headline": "නවසීලන්තය එංගලන්තය සමඟ පැවති දෙවන ටෙස්ට් තරගය ලකුණකින් ජය ගනියි",
       "News Content": "එංගලන්තය සමඟ වෙලින්ටන් හි පැවති දෙවන ටෙස්ට් තරගය ලකුණකින් ජයගැනීමට නවසීලන්තය අද (28) සමත් වුණා.\nතරඟයේ මුලින්ම පන්දුවට පහරදුන් එංගලන්තය පළමු ඉනිම සඳහා කඩුලු 08ක් දැවී ලකුණු 435ක් ලබාගත් අතර නවසීලන්ත පළමු ඉනිම ලකුණු 209කට සීමා වුණා.\nඒ අනුව, දෙවනි ඉනිම ක්‍රීඩා කිරීමට එංගලන්තය නවසීලන්තයට අවස්ථාව ලබාදුන් අතර සියලු දෙනා දැවී එහිදී නවසීලන්තය රැස්කළ ලකුණු සංඛ්‍යාව 483ක්.\nඒ අනුව, එංගලන්තයට තරඟය ජයග්‍රහණය සඳහා ලකුණු 258ක ඉලක්කයක් හිමිවුණා.\nකෙසේ වෙතත් එංගලන්තයට දෙවැනි ඉනිම සඳහා සියලු දෙනා දැවී ලබාගත හැකිවූයේ ලකුණු 256ක් පමණයි.\nඒ අනුව, තරඟ දෙකකින් සමන්විත ටෙස්ට් තරඟාවලිය අවසන් වුණේ ජය පරාජයෙන් තොරවයි.",
       "URL": "https://www.hirunews.lk/328586/නවසීලන්තය-එංගලන්තය-සමඟ-පැවති-දෙවන-ටෙස්ට්-තරගය-ලකුණකින්-ජය-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=507"
}