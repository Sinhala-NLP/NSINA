{
       "Source": "hirunews",
       "Timestamp": "Monday, 18 July 2022 - 19:26",
       "Headline": "ඉන්ධන මිල තීරණය කරන්න අපිට අවසර දෙන්න - ජනක රත්නායක (වීඩියෝ)",
       "News Content": "ඉන්ධන සදහා නියාමනය ශ්‍රී ලංකා මහජන උපයෝගීතා ⁣කොමිසමට භාර දෙන්නැයි එහි සභාපති ජනක රත්නායක රජයෙන් ඉල්ලීමක් කරනවා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ රුපියල් 10 ක් 20 වැනි සුළු මුදලකින් ඉන්ධන මිළ අඩුකර ජනතාව මුළා කිරීමට රජය කටයුතු නොකළ යුතු බවයි.\nසාධාරණ පිරිවැය ජනතාවට දැන ගත හැකි වන ආකාරයට ඉන්ධන මිල තීරණය කිරීමේ ක්‍රමවේදයක් ක්‍රියාත්මක කළ යුතු බව ඔහු සඳහන් කළා.\nමේ සම්බන්ධයෙන් තමා පාර්ලිමේන්තුවේ කෝප් කමිටුව ද තොරතුරු ඉදිරිපත් කර ඇති අතර සත්‍ය ඉන්ධන මිල ගණන් සම්බන්ධයෙන් තමා මීට පෙර ඉදිරිපත් කළ දත්ත නිවැරදි බවට මුදල් අමාත්‍යාංශය විසින්ද තහවුරු කර ඇති බව ඔහු වැඩි දුරටත් සඳහන් කළා.",
       "URL": "https://www.hirunews.lk/310330/ඉන්ධන-මිල-තීරණය-කරන්න-අපිට-අවසර-දෙන්න-ජනක-රත්නායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1010"
}