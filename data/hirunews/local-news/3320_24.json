{
       "Source": "hirunews",
       "Timestamp": "Monday, 03 June 2019 - 9:20",
       "Headline": "මුහුදුබඩ මාර්ගයේ දුම්රිය ප්‍රමාදය අවසන්",
       "News Content": "බම්බලපිටිය සහ කොල්ලූපිටිය අතරදී දුම්රියක් කාර්මික දෝෂයකට ලක්වීම හේතුවෙන් මුහුදුබඩ මාර්ගයේ සිදු වූ දුම්රිය ප්‍රමාදය මේ වනවිට යථාතත්ත්වයට පත් කර තිබෙනවා.\nඅද පෙරවරුවේ මෙලෙස කාර්මික දෝ්ෂයකට ලක්වූයේ පානදුර සිට කොළඹ - කොටුව බලා ධාවනය වන කාර්යාලීය දුම්රියක් බවයි පාලක මැදිරිය සඳහන් කළේ. මේ හේතුවෙන්  පානදුර සහ මොරටුව සිට කොළඹ කොටුව දක්වා පැමිණෙන කාර්යාලීය දුම්රිය කිහිපයක් ප්‍රමාද වී ධාවනය වී තිබෙනවා.\nපසුව කාර්මික දෝෂයකට ලක්වූ දුම්රිය කොළඹ - කොටුව දක්වා වෙනත් දුම්රියක් මගින් රැගෙන ගොස් ඇති බවයි පාලක මැදිරිය වැඩිදුරටත් සඳහන් කළේ.",
       "URL": "https://www.hirunews.lk/217618/මුහුදුබඩ-මාර්ගයේ-දුම්රිය-ප්‍රමාදය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3320"
}