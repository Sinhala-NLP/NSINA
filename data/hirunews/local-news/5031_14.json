{
       "Source": "hirunews",
       "Timestamp": "Thursday, 26 May 2016 - 13:03",
       "Headline": "මනෝ ගනේෂන් ඇතුලු තුන්දෙනෙකු කොටුවේ සත්‍යග්‍රහයක-(ඡායාරූප)",
       "News Content": "වතු කම්කරුවන්ගේ දෛනික වැටුප රුපියල් සියයකින් ඉහළ දමන ලෙස ඉල්ලා අමාත්‍යවරුන් තිදෙනෙකු කොළඹ කොටුව දුම්රිය පොළ ඉදිරිපිට අද පෙරවරුවේ සත්‍යග්‍රහයක් ආරම්භ කළා.\nඅමාත්‍යවරුන් වන පී දිගම්බරන් මනෝ ගනේෂන් සහ රාජ්‍ය අමාත්‍ය වී රාධක්‍රිෂ්ණන් එම සත්‍යග්‍රහයට එක්ව සිටින බවයි එහි සිටින හිරු වර්තාකරු සදහන් කළේ.\nසත්‍යග්‍රහය අතරතුර මාධ්‍ය වෙත අදහස් දක්වමින් අමාත්‍ය පී දිගම්බරන් කියා සිටියේ දින 14 ක් ඇතුළත් වතු කම්කරුවන්ගේ වැටුප් වැඩි නොකළහොත් දිවයින පුරා වර්ජනයක්  ක්‍රියාත්මක කරන බවයි.",
       "URL": "https://www.hirunews.lk/134080/මනෝ-ගනේෂන්-ඇතුලු-තුන්දෙනෙකු-කොටුවේ-සත්‍යග්‍රහයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5031"
}