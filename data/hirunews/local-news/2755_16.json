{
       "Source": "hirunews",
       "Timestamp": "Monday, 04 May 2020 - 10:07",
       "Headline": "පාස්කු ප්‍රහාරයට කල්පිටියෙන් ඇල්ලූ සැකකරු අධිකරණයට",
       "News Content": "පාස්කු ඉරිදා ප්‍රහාරය සම්බන්ධයෙන් සිදුකෙරෙන වැඩිදුර විමර්ශණවලට අදාලව අත්අඩංගුවට ගැණුනු සැකකරු සම්බන්ධයෙන් කොටුව මහේස්ත්‍රාත් අධිකරණයට කරුණු වාර්තා කර රැඳවුම් නියෝග ලබාගැනීමට නියමිත බව පොලිසිය පවසනවා.\nපොලිස් මාධ්‍ය කොට්ඨාශය සඳහන් කළේ අපරාධ පරීක්ෂණ දෙපාර්තමේන්තුව ඊයේ පස්වරුවේ අත්අඩංගුවට ගනු ලැබූ සැකකරු මුන්දලම - මදුරන්කුලිය ප්‍රදේශයේ පවත්වාගෙන ගිය මෙම පුහුණු මධ්‍යස්ථානයේ තිබී පොත්පත් සහ ලිපි ලේඛන ගණනාවක් ද සොයාගෙන ඇති බවයි.\nමොහු පාස්කු ප්‍රහාරයේ මහමොළකරු ලෙස සැලකෙන සහරාන් හෂීම් ගෙන්වා, එම පුහුණු මධ්‍යස්ථානයේදී තරුණයන් පිරිසකට අන්තවාදී දේශන පැවැත්වීම සහ අවි පුහුණුව ලබාදී ඇති බවට ඊයේ හෙළි වුණා.\nපාස්කු ඉරිදා ත්‍රස්ත ප්‍රහාරයට අදාළව සිදුකළ විමර්ශනවලට අනුව පසුගිය මස 14 වනදා හිටපු අමාත්‍ය රිෂාඞ් බදියුදීන්ගේ සොහොයුරෙකු වන රියාජ් බදියුදීන් සහ 40 හැවිරිදි තවත් නීතීඥවරයෙකු අත්අඩංගුවට ගැනුනා.",
       "URL": "https://www.hirunews.lk/240019/පාස්කු-ප්‍රහාරයට-කල්පිටියෙන්-ඇල්ලූ-සැකකරු-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2755"
}