{
       "Source": "hirunews",
       "Timestamp": "Sunday, 07 February 2021 - 9:12",
       "Headline": "බැංකු හා මූල්‍ය ආයතන පිළිබඳ පසුවිපරමක්",
       "News Content": "බැංකු හා මූල්‍ය ආයතන පෙරදැනුම් දීමකින් තොරව ගණුදෙනුකරුවන්ගෙන් අය කරගන්නා විවිධ ගාස්තු පිළිබඳ පසු විපරමක් සිදු කිරීමට මුදල් අමාත්‍යාංශය මහ බැංකුවට යෝජනා කර තිබෙනවා.\nඒ, ගණුදෙනුකරුවන්ගෙන් ඉදිරිපත් වූ විවිධ පැමිණිලි සැළකිල්ලට ගනිමින්. දැනට සිදුකර ඇති මූලික සොයාබැලීමකදී මෙවැනි විවිධ අයකිරීම් වර්ග විස්සක් පමණ ලේඛනගත කර ඇති බව සඳහන්.\nපවතින ආර්ථික තත්වය මත මෙම ගාස්තු අවම කර හෝ ඉවත් කර යම් සහනයක් ලබාදෙන ලෙසයි මුදල් අමාත්‍යාංශය මහ බැංකුවට යෝජනා කර ඇත්තේ.\nක්‍ෂුද්‍ර මූල්‍ය ව්‍යාපාර සංවර්ධන හා රාජ්‍ය සම්පත් සංවර්ධන රාජ්‍ය අමාත්‍ය ෂෙහාන් සේමසිංහ හිරු ප්‍රවෘත්ති අංශය කළ විමසීමකදී සඳහන් කළේ හෙට දිනයේ අග්‍රාමාත්‍යවරයාගේ ප්‍රධානත්වයෙන් පැවැත්වෙන මුදල් අමාත්‍යාංශයේ ප්‍රගති සමාලෝචන රැස්වීමේදී මෙම කරුණ අවධානයට ලක් කිරීමට බලාපොරොත්තු වන බවයි.",
       "URL": "https://www.hirunews.lk/261871/බැංකු-හා-මූල්‍ය-ආයතන-පිළිබඳ-පසුවිපරමක්",
       "Category": "Local News",
       "Parent URL": "https://www.hirunews.lk/local-news.php?pageID=2163"
}