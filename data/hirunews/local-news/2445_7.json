{
       "Source": "hirunews",
       "Timestamp": "Friday, 18 September 2020 - 21:04",
       "Headline": "පාසල්වල මත්ද්‍රව්‍ය මඩින්න ශිෂ්‍ය භට ඛණ්ඩය,සීරුවෙන්",
       "News Content": "පාසැල් තුල සංසරණය වන මත්ද්‍රව්‍ය  සම්බන්ධයෙන්  තොරතුරු සොයා ගැනිම සඳහා  ශිෂ්‍ය භට කණ්ඩායම්වල ජ්‍යෙෂ්ඨ සාමාජිකයින් යොදා ගැනිමට පියවර ගන්නා බව ජාතික ශිෂ්‍ය භට බලකායේ අධ්‍යක්ෂ මේජර් ජනරාල් ජේ.ආර්.කුලතුංග පවසනවා.\nඔහු මේ බව ප්‍රකාශ කළේ අද (18)  ජාතික ශිෂ්‍ය භට බලකායේ මහනුවර වලල පිහිටි  මධ්‍යම පළාතේ පිහිටි 28 වන  බාලිකා බලඇණියේ  අධීක්ෂණය සඳහා පැමිණි අවස්ථාවේදීයි.\nඑහිදී වැඩිදුරටත් අදහස් දක්වමින් මේජර් ජනරාල්වරයා කියා සිටියේ ශිෂ්‍යභට කණ්ඩායම්වල ජ්‍යෙෂ්ඨ ශිෂ්‍යභටයින් කිහිප දෙනෙකු තෝරාගෙන බුද්ධි අංශය මගින් පුහුණුවක් ලබාදීමෙන් අනතුරුව පාසල් තුළ මත්ද්‍රව්‍ය සංසරණය වීම පිලිබඳ තොරතුරු එක්රැස් කිරීම සඳහා යෙදවීමට පියවර ගන්නා බවයි.\nපාසල් තුළින් මත්ද්‍රව්‍ය තුරන් කිරීම සඳහා ජාතික ශිෂ්‍යභට බලකාය විසින් ආරක්ෂක ලේකම්වරයාට ඉදිරිපත් කළ සැලසුමකට අනුමැතිය ලැබී ඇති අතර  එය  ජනාධිපතිවරයා වෙත ඉදිරිපත් කිරිමට නියමිත බව සඳහන්.",
       "URL": "https://www.hirunews.lk/250564/පාසල්වල-මත්ද්‍රව්‍ය-මඩින්න-ශිෂ්‍ය-භට-ඛණ්ඩයසීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2445"
}