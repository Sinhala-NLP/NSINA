{
       "Source": "hirunews",
       "Timestamp": "Tuesday, 17 August 2021 - 19:42",
       "Headline": "ඉන්ධන අරපිරිමැස්මෙන් භාවිත කරන්නැයි විෂයභාර ඇමතිගෙන් ඉල්ලීමක්",
       "News Content": "ඉන්ධන අරපිරිමැස්මෙන් භාවිත කරන ලෙස බලශක්ති අමාත්‍ය උදය ගම්මන්පිල ඉල්ලීමක් කර තිබෙනවා.\nට්විටර් පණිවුඩයක් නිකුත් කරමින් ඔහු සඳහන් කර ඇත්තේ රට මුහුණපා ඇති විදේශ විනිමය අර්බුදය හමුවේ මෙම වසරේ මුල් මාස හය තුළදී ආනයන වියදමෙන් සියයට 18 ක් වැයවූයේ ඉන්ධන ආනයනය සඳහා බවයි.\nඅවසන් මාස හය තුළදී එය සියයට 25 ක් දක්වා ඉහළ යා හැකි බව අමාත්‍ය උදය ගම්මන්පිල එමඟින් පෙන්වා දී තිබෙනවා.\nඑබැවින් ඖෂධ සහ ප්‍රතිශක්තිකරණ එන්නත් වැනි අත්‍යවශ්‍ය භාණ්ඩ සඳහා විදේශ විනිමය ඉතිරි කරගැනීමට ඉන්ධන අරපිරිමැස්මෙන් භාවිත කළ යුතු බවයි සිය ට්විටර් පණිවුඩයෙන් ඔහු තවදුරටත් දක්වා ඇත්තේ.",
       "URL": "https://www.hirunews.lk/279961/ඉන්ධන-අරපිරිමැස්මෙන්-භාවිත-කරන්නැයි-විෂයභාර-ඇමතිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1747"
}