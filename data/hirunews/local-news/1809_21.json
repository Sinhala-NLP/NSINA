{
       "Source": "hirunews",
       "Timestamp": "Monday, 19 July 2021 - 20:25",
       "Headline": "කෘෂිකර්ම උපදේශකවරුන්ගෙනුත් අනතුරු ඇගවීමක්",
       "News Content": "තම නිලධාරීන් ලබාදුන් උපදෙස් සහ යෝජනා ක්‍රියාත්මක කළේ නම් රට තුළ පොහොර ගැටළුවක් ඇති නොවන බව සමස්ත ලංකා කෘෂිකර්ම උපදේශක සංගමය පවසනවා.\nඑම සංගමයේ සභාපති ඒ.එන්. උදයසිරි මහනුවර අද කැදවා තිබූ මාධ්‍ය හමුවකට එක්වෙමින් සදහන් කළේ බලධාරීන් ඊට අවදානය යොමු නොකරන්නේ නම් ඉදිරියේදී වෘත්තීය ක්‍රියාමාර්ගයක නිරත වන බවයි.\nමේ අතර, අද දිනයේදීත් පොහොර නොමැති බවට පවසමින් ප්‍රදේශ කිහිපයක ගොවීන් උද්ඝෝෂණවල නිරත වුණා.\nසමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න ඇතුළු පිරිසක් ඊයේ රාත්‍රියේ පන්දම් දල්වමින් විරෝධතාවක නිරත වූයේ කුරුණෑගල - මීගලෑව පහළගම වෙල් යායේදීයි.",
       "URL": "https://www.hirunews.lk/277433/කෘෂිකර්ම-උපදේශකවරුන්ගෙනුත්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1809"
}