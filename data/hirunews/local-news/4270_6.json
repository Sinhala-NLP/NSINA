{
       "Source": "hirunews",
       "Timestamp": "Monday, 16 October 2017 - 7:19",
       "Headline": "අතුරුදන් වූ ඇළ මාර්ගයක ජලය",
       "News Content": "මීගහකිවුල ප්‍රාදේශිය ලේකම් කොට්ඨාසයට අයත් ප්‍රධාන ඇළ මාර්ගයක ජලය අතුරුදන්වී ඇළ මාර්ගය සිඳීගොස් තිබෙනවා.\nප්‍රදේශවාසීන් පවසන්නේ භූවිද්‍යා නිලධාරීන් මේ පිළිබඳ වහා අවධානය යොමුකළ යුතු බවයි.\nමීගහකිවුල ප්‍රාදේශිය ලේකම් කොට්ඨාසයට අයත් කෝමාරීක ගොවිජනපදයට ජලය සපයන වැල්ලේවෙල, ඩී - 02 ප්‍රධාන ඇළ මාර්ගයේ ජලය අතුරුදන්ව ඇත්තේ ඊයේ පස්වරුවේයි.\nඇළ මාර්ගය මැද සෑදුණු විශාල සිදුරක් ඔස්සේ ඒම ජලය ගලායාම හේතුවෙන් මෙම තත්ත්වය හටගෙන තිබෙනවා.\nවාරිමාර්ග නිලධාරීන් පැවසුවේ ඇළ මාර්ගය ඔස්සේ සැපයෙන ජලය අඛණ්ඩව සැපයුවත් අදාළ  සිදුර ඔස්සේ ගලාගොස් අතුරුදන්වන බවයි.\nපසුගියදා පස්වරුවේ හටගත් විශාල ශබ්දයත් සමග ඇළ මාර්ගය අභ්‍යන්තරයේ මෙම කුහරය හටගෙන තිබුණා.",
       "URL": "https://www.hirunews.lk/173580/",
       "Category": "Local News",
       "Parent URL": "https://www.hirunews.lk/local-news.php?pageID=4270"
}