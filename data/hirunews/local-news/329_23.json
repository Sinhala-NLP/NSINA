{
       "Source": "hirunews",
       "Timestamp": "Saturday, 20 May 2023 - 16:39",
       "Headline": "අදානිගේ ව්‍යාපාර සම්බන්ධයෙන් යම් ගැටලුකාරී තත්ත්වයක් - ඉන්දීය ආර්ථිකයටත් බලපෑම්",
       "News Content": "ලොව ප්‍රමුඛ පෙළේ ප්‍රකෝටිපති ව්‍යාපාරිකයෙකු වන ගෞතම් අදානිගේ ව්‍යාපාර සම්බන්ධයෙන් යම් ගැටලුකාරී තත්ත්වයක් උද්ගත වී ඇති බවත්, එම සමාගම ශීඝ්‍ර ලෙස කඩා වැටීමට හේතු වී ඇත්තේ විදේශීය ආයතන සමග පැවැත්වූ ඇතැම් අයහපත් ව්‍යාපාරික සබඳතා බව රොයිටර්ස් පුවත් සේවය පවසනවා.\nමෙම සමාගම සමග ව්‍යාපාරික සබඳතා පවත්වන විදේශීය ආයතන විසින් සිදු කරන ලද සැක සහිත ක්‍රියාදාමයන් ගැන සිදු කළ විමර්ශනවල දී හෙළිව ඇත්තේ\nඑම ක්‍රියාකාරකම් හරහා ඉන්දීය ආර්ථිකයට බරපතළ පසුගාමී බලපෑම් සිදු ව ඇති බවයි.\nජනවාරි මාසයේ අදානි සමාගම විසින් හදිසියේ සිදු කරන ලද කොටස් විකුණා දැමීම හේතුවෙන්, එම සමාගමේ කඩා වැටීම ආරම්භ වී ඇති බවත් හෙළිව තිබෙනවා.",
       "URL": "https://www.hirunews.lk/335741/අදානිගේ-ව්‍යාපාර-සම්බන්ධයෙන්-යම්-ගැටලුකාරී-තත්ත්වයක්-ඉන්දීය-ආර්ථිකයටත්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=329"
}