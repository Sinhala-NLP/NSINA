{
       "Source": "hirunews",
       "Timestamp": "Tuesday, 02 May 2023 - 20:07",
       "Headline": "දැරියක්  අපයෝජනය කළ පුද්ගලයෙක් රක්ෂිත බන්ධනාගාරයට",
       "News Content": "හපුතලේ ප්‍රදේශයේ 15 හැවිරිදි පාසල් දැරියක්ව කොළඹට දී අපයෝජනය කළ තරුණයෙකු ලබන 16 වැනිදා දක්වා රක්ෂිත බන්ධනාගාර ගත ගත කිරීමට බණ්ඩාරවෙල මහේස්ත්‍රාත් අධිකරණය අද (02) නියෝග කළා.\nඅපයෝජනයට ලක් වූ සිසුවිය සිය සොයුරිය සහ සොයුරියගෙ පෙම්වතා සමඟ දින 4කට පමණ පෙර නිවසට නොදන්වා කොළඹ ප්‍රදේශයට පැමිණ ඇති බවයි වාර්තා වෙන්නේ.\nපසුව ඔවුන් කොළඹ නිවසක නතර වී සිටිය දී සොයුරියගෙ පෙම්වතාගේ මිතුරකු විසින් දැරිය අපයෝජනයට ලක්කර ඇති බව පොලිසිය පවසනවා.\nදියණියන් දෙදෙනා නිවසෙන් අතුරුදන් බවට ලද පැමිණිල්ලක් මත විමර්ශන සිදුකළ හපුතලේ පොලිසිය විසින් සැකකරුවන් අත්අඩංගුවට ගෙන තිබුණා.",
       "URL": "https://www.hirunews.lk/334080/දැරියක්-අපයෝජනය-කළ-පුද්ගලයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=374"
}