{
       "Source": "hirunews",
       "Timestamp": "Sunday, 09 July 2023 - 9:47",
       "Headline": "පෝලන්තය දේශසීමා ආරක්ෂාව තර කරයි",
       "News Content": "පෝලන්තය සිය නැගෙනහිර දේශසීමාවේ ආරක්ෂාව තර කිරීමට පියවර ගෙන තිබෙනවා.\nරුසියාවේ අසාර්ථක කැරැල්ලක් දියත් කළ වැග්නර් කුලී හමුදාව අසල්වැසි බෙලරුස් රාජ්‍යයේ ස්ථානගතවීමත් සමඟයි පෝලන්තය මෙම තීරණයට එළඹ ඇත්තේ.\nඒ අනුව නැගෙනහිර දේශසීමාවේ භටයින් 100 කට අධික පිරිසක් ස්ථාන ගත කර ඇති බවයි විදෙස් වාර්තා සඳහන් කළේ.ගතවූ කාලසීමා තුළ බෙලරුස් දේශසීමාව හරහා සංක්‍රමණය වීමට උත්සාහ කළ සරණාගත සංඛ්‍යාවේද ඉහළ යෑමක් දක්නට ලැබුණු අතර, ඒ සම්බන්ධයෙන් යුක්රේන හිතවාදී රාජ්‍යයක් වන පෝලන්තය බෙලරුස් රාජ්‍යයට චෝදනා එල්ල කරමින් සිටින බවයි විදෙස් වාර්තා සඳහන් කළේ.",
       "URL": "https://www.hirunews.lk/340556/පෝලන්තය-දේශසීමා-ආරක්ෂාව-තර-කරයි",
       "Category": "Local News",
       "Parent URL": "https://www.hirunews.lk/local-news.php?pageID=200"
}