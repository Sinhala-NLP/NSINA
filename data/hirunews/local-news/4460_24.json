{
       "Source": "hirunews",
       "Timestamp": "Tuesday, 20 June 2017 - 15:02",
       "Headline": "ආපදාවලින් විපතට පත් ජනතාවට පොලිසියෙන් පණිවුඩයක්",
       "News Content": "ජල ගැලීම් සහ නායයාම්වලින් විපතට පත් ජනතාව කරන පැමිණිලිවල පිටපත් නොමිලේ නිකුත් කෙරෙන බව පොලිසිය පවසනවා.\nඒ අනුව ජල ගැලීම් සහ නායයාම් හේතුවෙන් මියගිය / අතුරුදන්වු පුද්ගලයන් පිළිබඳ සහ නිවාස / දේපළ සහ වටිනා ලියකියවිලි විනාශ වීම් සම්බන්ධයෙන් කෙරෙන පැමිණිලිවල පිටපත් නොමිලේ නිකුත් කිරීමටයි නීතිය සාමය සහ දක්ෂිණ සංවර්ධන අමාත්‍යංශ ලේකම්වරයා අනුමැතිය ලබාදී ඇත්තේ.\nඑබැවින් එවැනි පැමිණිලි පිටපත් නිකුත් කිරීමේදී ඒවා නොමිලේ ලබාදෙන ලෙසට පොලිස්පතිවරයා ද සියලු පොලිස් ස්ථාන වෙත උපදෙස්  ලබාදී තිබෙනවා.",
       "URL": "https://www.hirunews.lk/163998/ආපදාවලින්-විපතට-පත්-ජනතාවට-පොලිසියෙන්-පණිවුඩයක්",
       "Category": "Local News",
       "Parent URL": "https://www.hirunews.lk/local-news.php?pageID=4460"
}