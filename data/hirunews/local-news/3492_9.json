{
       "Source": "hirunews",
       "Timestamp": "Wednesday, 20 February 2019 - 17:06",
       "Headline": "ශ්‍රී ලංකා නීතීඥ සංගමයේ ඡන්ද ප්‍රකාශ  කිරීම අවසන්",
       "News Content": "2019 - 2020 වසර සඳහා ශ්‍රී ලංකා නීතීඥ සංගමයට නව සභාපතිවරයෙකු සහ ලේකම්වරයෙකු පත් කරගැනීම වෙනුවෙන් පැවති නිලවරණය මේ වනවිට අවසන්වී තිබෙනවා.\nඅද උදෑසන 7.30 ට  ආරම්භ වූ ඡන්ද ප්‍රකාශ කිරීම කොළඹ ඇතුලූ දිවයිනේ මධ්‍යස්ථාන 83කදී  පැවැත්වුණා.\nශ්‍රී ලංකා නීතීඥ සංගමයේ සභාපති ධුරය සදහා ජනාධිපති නීතිඥ කලිංග ඉන්දතිස්ස සහ ජ්‍යෙෂ්ඨ නීතිඥ මහින්ද ලොකුගේ තරග කළ අතර, ලේකම් ධුරයට තරග කළේ නීතිඥ කෞෂල්‍ය නවරත්න සහ නීතිඥ සමන් වැලිඅංගේයි.\nමේ වනවිට ප්‍රතිඵල ගණනය කිරීම ආරම්භ වී ඇති බවයි ශ්‍රී ලංකා නීතීඥ සංගමයේ සභාපති ජනාධීපති නීතීඥ යූ.ආර්. ද සිල්වා ප්‍රකාශ කළේ.",
       "URL": "https://www.hirunews.lk/210830/ශ්‍රී-ලංකා-නීතීඥ-සංගමයේ-ඡන්ද-ප්‍රකාශ-කිරීම-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3492"
}