{
       "Source": "hirunews",
       "Timestamp": "Friday, 16 September 2022 - 16:54",
       "Headline": "වසර 37ට පසුව ‍බ්‍රිතාන්‍ය පවුම ඇමරිකානු ඩොලරයට සාපේක්ෂව අඩුම අගය වාර්ථා කරයි",
       "News Content": "බ්‍රිතාන්‍ය නව අග්‍රාමාත්‍ය ලිස් ට්‍රස්ට් ගේ නව ආර්ථික ප්‍රතිසංස්කරණ සමඟ බ්‍රිතාන්‍ය පවුමේ යම් ඇද වැටීමක් සිදු ව ඇති බව එරට ආර්ථික විශ්ලේෂකයින් පෙන්වා දෙනවා.\nඒ අනුව මේ වන විට බ්‍රිතාන්‍යයේ සිල්ලර වෙළඳාම පහළ වැටීම හේතුවෙන් මතුවී ඇති ආර්ථික දුෂ්කරතා ඉවත් කිරීම සඳහා හදුන්වා දුන් මෙම ප්‍රතිසංස්කරණ හරහා බලාපොරොත්තු වූවාටත් වඩා දුර්වල ප්‍රතිඵලයක් පෙන්නුම් කරන බවයි ඔවුන් සඳහන් කරන්නේ.\nඒ අනුව මෙම නව ප්‍රතිසංස්කරණ හඳුන්වා දීමෙන් අනතුරුව අද (16) ස්ටර්ලිං පවුම එක්සත් ජනපද ඩොලරය ට සාපේක්ෂව වසර 37 කට පසු වාර්ථා වූ අවම මට්ටමකට පැමින තිබෙනවා.\nඒ අනුව පවුම ඩොලරයට සාපේක්ෂව 1%ට වඩා 1.1351 දක්වා පහත වැටුණු අතර, එය 1985 න් පසු වාර්ථා වූ එහි අඩුම අගයයි.\nමීට අමතරව යුරෝව පැන්ස 87.66 දක්වා ඉහළ ගොස් ඇති අතර එය 2021 පෙබරවාරියෙන් පසු වාර්ථා වූ එහි ඉහළම මට්ටම වන අතර අවසන් වරට 0.39%කින් 97.52 දක්වා පැන්සයක් ඉහල ගියා.\nබ්‍රිතාන්‍යයේ නව අග්‍රාමත්‍ය ලිස් ට්‍රස් (Liz Truss), පසුගිය සතියේ යුක්‍රේනයේ යුද්ධයේ ආර්ථික කම්පනය පාලනය කිරීම සඳහා වසර දෙකක් සඳහා පාරිභෝගික බලශක්ති බිල්පත් සීමාවක් ප්‍රකාශයට පත් කළා.\nකෙසේ වෙතත් බ්‍රිතාන්‍ය මුදල් අමාත්‍ය ක්වාසි ක්වාර්ටෙන්ග් මෙයට අරමුදල් සපයන්නේ කෙසේද යන්න පැහැදිලි කිරීම සඳහා නුදුරේ දීම මූල්‍ය ප්‍රකාශයක් කිරීමට නියමිත අතර, ඊට අමතරව කොන්සර්වේටිව් පක්ෂයේ නායකත්වය සඳහා වූ ප්‍රචාරක සමයේදී ට්‍රස් විසින් පොරොන්දු වූ බදු කප්පාදුව ඔහු ලබා දෙන්නේ කෙසේදැයි පැවසීමට අපේක්ෂිතයි.",
       "URL": "https://www.hirunews.lk/315569/වසර-37ට-පසුව-‍බ්‍රිතාන්‍ය-පවුම-ඇමරිකානු-ඩොලරයට-සාපේක්ෂව-අඩුම-අගය-වාර්ථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=863"
}