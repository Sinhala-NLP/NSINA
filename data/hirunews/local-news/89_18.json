{
       "Source": "hirunews",
       "Timestamp": "Friday, 18 August 2023 - 9:43",
       "Headline": "සතුන් මැරීමට අනුබල දුන් පොලිස් සැරයන්වරයකු අත්අඩංගුවට",
       "News Content": "සතුන් මැරීම සඳහා පුද්ගලයන් දෙදෙනෙකුට ටී 56 ගිනි අවියක් සහ උණ්ඩ 29 විසිනවයක් ලබා දුන් පොලිස් සැරයන්වරයකු වහල්කඩ පොලීසිය විසින් අත්අඩංගුවට ගෙන තිබෙනවා.\nවාහල්කඩ පොලීසියට ලද තොරතුරක් මත විමර්ශන සිදු කිරීමේ දී කැලෑවක් තුල වාඩියක සිටි පුද්ගලයින් දෙදෙනෙකු අත්අඩංගුවට ගැනීමෙන් පසු මෙම ගිනි අවිය සොයාගත් බව වාහල්කඩ පොලීසිය පවසනවා.\nඅත්අඩංගුවට ගත් පොලිස් සැරයන්වරයා රොටවැව පොලිස් මුර පොළට අනුයුක්තව රාජකාරි කරන අයෙකු වන අතර ගිනි අවිය සන්තකයේ තබාගෙන සිටි එක් අයෙකු බස්රථ වේලා සටහන්කරුවෙකු සහ අනිත් පුද්ගලයා ගොවිතැන් වල නියැලෙන පුද්ගලයකු බව පොලීසිය වැඩිදුරටත් අනාවරණය කරනවා.\nඅත්අඩංගුවට ගත් සැකකරුවන් අද (18) දින අධිකරණයට ඉදිරිපත් කිරීමට නියමිත බවයි වාහල්කඩ පොලිසිය පවසන්නේ.",
       "URL": "https://www.hirunews.lk/345240/සතුන්-මැරීමට-අනුබල-දුන්-පොලිස්-සැරයන්වරයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=89"
}