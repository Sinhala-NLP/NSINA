{
       "Source": "hirunews",
       "Timestamp": "Thursday, 29 December 2016 - 16:43",
       "Headline": "භූමදාන කළ කාන්තා මෘත දේහය රහසේම ගොඩගෙන සිදුකළ දේ",
       "News Content": "දින කිහිපයකට පෙර භූමදාන කරන ලද කාන්තා මෘත දේහයක් හොර රහසේම හාරා ගොඩගෙන ඇති පුවතක් නාරම්මල,මැදගොඩ ප්‍රදේශයෙන් වාර්තා වනවා.\nඊයේ (28) රාත්‍රියේ මෙය සිදුව ඇති බවයි අප වාර්තාකරු පැවසුවේ.\nකිසියම් අයෙකු මෘත දේහය ගොඩ ගැනීමෙන් අනතුරුව එහි තිබූ කරාඹු යුගල සොරාගෙන දේහය එම ස්ථානයේම දමා ගොස් ඇති බවයි වාර්තාවන්නේ.\nඅප වාර්තාකරු සදහන් කළේ මියගිය කාන්තාව මැදගොඩ ප්‍රදේශයේ පදිංචිව සිටි 67 හැවිරිදි අයෙකු බවයි.\nසිදිධිය සම්බන්ධයෙන් නාරම්මල පොලිසිය පරීක්ෂණ පවත්වනවා.",
       "URL": "https://www.hirunews.lk/150856/භූමදාන-කළ-කාන්තා-මෘත-දේහය-රහසේම-ගොඩගෙන-සිදුකළ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4732"
}