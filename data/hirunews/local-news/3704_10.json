{
       "Source": "hirunews",
       "Timestamp": "Thursday, 11 October 2018 - 13:13",
       "Headline": "විශ්‍රාමික රණවිරු සංසදය ආරම්භ කළ විරෝධතාව අවසන්",
       "News Content": "රාජ්‍ය සේවකයින් සඳහා වැඩිකළ රුපියල් දසදහසේ දීමනාව තම විශ්‍රාම වැටුපට එකතු කර නොමැති බවට පවසමින් විශ්‍රාමික රණවිරු සංසදය අද පෙරවරුවේ ආරම්භ කළ විරෝධතාව අවසන් කර තිබෙනවා.\nඔවුන් කොළඹ - කොටුව දුම්රියපල ඉදිරිපිට සිට ජනාධිපති ලේකම් කාර්යාලය දක්වා විරෝධතා පා ගමනින් පැමිණි අතර මේ හේතුවෙන් ලෝටස් වටරවුමෙන් ගාලූ මුවදොරට පිවිසෙන මාර්ගය අද පෙරවරුවේ තාවකාලිකව වසා දැමුණා.\nමේ විට එම මාර්ගය ගමනාගමන කටයුතු සඳහා යලි විවෘත කර තිබෙනවා.\nපසුව සංදේශයක් ජනාධිපති අතිරේක ලේකම්වරියකට භාරදී විරෝධතාව අවසන් කළ බවයි එම සංසදයේ ලේකම් එම්.ඒ. සේනාධිලංකාර හිරු ප්‍රවෘත්ති අංශයට සඳහන් කලේ.",
       "URL": "https://www.hirunews.lk/201902/විශ්‍රාමික-රණවිරු-සංසදය-ආරම්භ-කළ-විරෝධතාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3704"
}