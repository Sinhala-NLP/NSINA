{
       "Source": "hirunews",
       "Timestamp": "Friday, 18 August 2023 - 16:02",
       "Headline": "විදේශීය දුම්වැටි සමඟ සැකකරුවෙකු අත්අඩංගුවට",
       "News Content": "රුපියල් විසි එක් ලක්ෂ හතළිස් දහසක් පමණ වටිනා විදේශ රටක නිෂ්පාදිත දුම්වැටි තොගයක් සමඟ සැකකරුවෙකු කටුනායක ගුවන් තොටුපලේදී අත්අඩංගුවට ගෙන තිබෙනවා.\nගුවන් තොටුපල පොලිස් මත්ද්‍රව්‍යනාශක කාර්යාංශයේ නිලධාරීන් පිරිසක් විසින් මෙලෙස අත්අඩංගුවට ගෙන ඇත්තේ ඩුබායි සිට මෙරටට පැමිණි පුද්ගලයෙක්.\nඩුබායි හි ආපනශාලාවක සූපවේදියෙකු ලෙස රැකියාව කරන 38 හැවිරිදි ඔහු නාත්තන්ඩිය ප්‍රදේශයේ පදිංචිකරුවෙකු බවටයි හඳුනාගෙන ඇත්තේ.\nසිය ගමන් මල්ල තුළ දුම්වැටි 21,400 ක් මෙලෙස සඟවාගෙන පැමිණ ඇති බව වැඩිදුර විමර්ශනවලදී අනාවරණ වී තිබෙනවා.",
       "URL": "https://www.hirunews.lk/345294/විදේශීය-දුම්වැටි-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=88"
}