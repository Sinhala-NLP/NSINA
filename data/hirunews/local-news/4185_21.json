{
       "Source": "hirunews",
       "Timestamp": "Tuesday, 05 December 2017 - 19:29",
       "Headline": "සුනඛයන්ට ආහාරයක් වන මිනිස් අවයව",
       "News Content": "හිරු සී.අයි.ඒ වෙත පසුගියදා ලැබුණු තොරතුරකින් හෙළි කෙරුණේ පුත්තලමරෝහල් භුමිය මේ වනවිට රෝග පතුරවන මධ්‍යස්ථානයක් බවට පත්ව ඇති බවයි.\nසැත්කම් මගින් ඉවත් කරන මිනිස් අවයව කොටස් රෝහල් භූමියේ සිටින මේ සුනඛයින්ට ආහාරයක් බවට පත්ව ඇති අයුරු දැක ගත හැකියි.\nරෝහල් සූතිකාගාරයෙන් හා ශල්‍යාගාරයෙන් ඉවත් කරන මිනිස් අවයව කොටස් බැහැර කිරීමට රෝහල් භූමියේම ඇති කොන්ක්‍රීට් වළ කිසිදු ආවරණයකින් තොරව නිරන්තරයෙන් විවෘතව පවතින අතර එය මේ වනවිටත් මැසි මදුරුවන්ගේ රජ දහනක් වී අවසන්.\nතැන තැන හෙලන මිනිස් අවයව කොටස් රෝහල් භූමිය පුරා ඇදගෙන යන සුනඛයින් ඒවා ආහාරයට ගන්නවා.\nමහජනතාවගේ සෞඛ්‍යයට ද තර්ජනයක් එල්ල කරමින් කලක පටන් සිදුවන මෙම ක්‍රියාදාමය රෝහල් බලධාරීන් නොදුටුවේද?\nමෙම හෙළිදරව්වෙන් පසුව හෝ රෝහල් බලධාරීන්ගේ දෑස් මේ පිළිබදව විවිර වේදැයි හිරු සි.අයි.ඒ නිරන්තර අවධානයෙන්.",
       "URL": "https://www.hirunews.lk/177670/සුනඛයන්ට-ආහාරයක්-වන-මිනිස්-අවයව",
       "Category": "Local News",
       "Parent URL": "https://www.hirunews.lk/local-news.php?pageID=4185"
}