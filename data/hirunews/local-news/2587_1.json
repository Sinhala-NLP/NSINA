{
       "Source": "hirunews",
       "Timestamp": "Tuesday, 14 July 2020 - 14:15",
       "Headline": "මග්ගොන - උස්වැල්ල වෙරළ තීරයේ දියනෑමට ගොස් අතුරුදන් වූ දැරියන් දෙදෙනාගේ සිරුරු සොයා ගැනේ",
       "News Content": "පයාගල - මග්ගොන උස්වැල්ල මුහුදු තීරයේ දිය නෑමට ගොස් අතුරුදන් වූ එකම පවුලේ දැරියන් දෙදෙනෙකු සිරුරු අද (14) පෙරවරුවේ සොයා ගෙන තිබෙනවා.\nපොලීසිය සඳහන් කළේ පයාගල වෙරළ තීරයේ එම සිරුරු ගොඩ ගසා තිබියදී පොලීසියට ලද තොරතුරකට අනුව ඒවා සොයා ගත් බවයි.\nමෙලෙස මියගොස් ඇත්තේ වයස අවුරුදු 12 සහ 15 ක් වන දැරියන් දෙදෙනෙක්.\nඔවුන් ඊයේ (13) පස්වරුවේ සිය ඥාතියෙකු සහ තවත් දරු දැරියන් පිරිසක් සමඟ මුහුදේ දිය නෑමට යාමේදී රළ පහරකට හසුව ගසාගෙන ගොස් අතුරුදන් වුණා.\nඉන් අනතුරුව පොලීසිය සහ නාවික හමුදාව ඔවුන් සෙවීම සඳහා මෙහෙයුමක් ආරම්භ කරනු ලැබුවා.",
       "URL": "https://www.hirunews.lk/245475/මග්ගොන-උස්වැල්ල-වෙරළ-තීරයේ-දියනෑමට-ගොස්-අතුරුදන්-වූ-දැරියන්-දෙදෙනාගේ-සිරුරු-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2587"
}