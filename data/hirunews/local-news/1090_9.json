{
       "Source": "hirunews",
       "Timestamp": "Thursday, 16 June 2022 - 19:25",
       "Headline": "වී අලෙවි මණ්ඩලයෙන් මසකට සහල් මෙට්‍රික් ටොන් දස දහසක් (වීඩියෝ)",
       "News Content": "සහල් හිඟය සහ මිල පාලනය කිරීම සඳහා වී අලෙවි මණ්ඩලය මගින් මසකට සහල් මෙට්‍රික් ටොන් දස දහස බැගින් නිකුත් කරන ලෙස කෘෂිකර්ම අමාත්‍යාංශය එම මණ්ඩලයට උපදෙස් ලබාදී තිබෙනවා.\nමෙවර යල කන්නයේ වී අස්වනු මිලදී ගැනීම සම්බන්ධයෙන් වී අලෙවි මණ්ඩලයේදී අද පැවති විශේෂ සාකච්ඡාවකදී කෘෂිකර්ම අමාත්‍ය මහින්ද අමරවීර මෙම උපදෙස් ලබාදී තිබුණා.\nඑමෙන්ම යල කන්නයේ අස්වනු නෙලීම අද අම්පාර - රොටේ ප්‍රදේශයෙන් ආරම්භ වුණා. ඒ, අම්පාර දිස්ත්‍රික් ලේකම්වරයා, වාරිමාර්ග අධ්‍යක්ෂ ඇතුලු ගොවි නියෝජිතයින්ගේ සහභාගීත්වයෙන්.\nගොවීන් සඳහන් කරන්නේ ඉදිරියේදී ඇතිවන ආහාර අර්බුදයට විසඳුම් ලෙස සියලුදෙනා වගා කටයුතු සිදුකරන ලෙසයි.\nමේ අතර වෙළඳපොලේ සහල් ඇතුලු අත්‍යවශ්‍ය භාණ්ඩවල මිල ගණන් ඉහළ යාම ඇතුලු තවත් කරුණු හේතුවෙන් ඇතැම් ප්‍රදේශවල කොස්, දෙල්, සහ පොලොස් වැනි ආහාර වර්ග නොමිලේ බෙදාදීමේ වැඩසටහන් ආරම්භ කර ඇති බවද අප වාර්තාකරුවන් සඳහන් කළා.",
       "URL": "https://www.hirunews.lk/307325/වී-අලෙවි-මණ්ඩලයෙන්-මසකට-සහල්-මෙට්‍රික්-ටොන්-දස-දහසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1090"
}