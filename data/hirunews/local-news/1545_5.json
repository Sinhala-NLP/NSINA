{
       "Source": "hirunews",
       "Timestamp": "Monday, 22 November 2021 - 14:16",
       "Headline": "මන්ත්‍රිවරියන්ට පාර්ලිමේන්තුවේදී සිදුවන වාචික හිංසන ගැන කථානායකට ලිපියක්",
       "News Content": "මන්ත්‍රිවරියන්ට පාර්ලිමේන්තුවේදී සිදුවන වාචික හිංසනය වැළැක්වීමට පියවර ගන්නා ලෙස පාර්ලිමේන්තු මන්ත්‍රිවරියන්ගේ සංසදය කථානායකවරයා වෙත ලිපියක් යොමුකර තිබෙනවා.\nඑහි සභාපතිනි රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ යොමුකළ මෙම ලිපියෙහි තවදුරටත් දැක්වුණේ නීති සම්පාදනය දායක වන මහජන නියෝජිතවරියන් කාන්තාවන්වීම තුළ එම ස්ථානය තුළදීම හිංසනයට ලක්වන්නේ නම් එමඟින් පෙන්නුම් කරන්නේ සමස්ත සමාජයක පරිහානිය බවයි.\nමේ අතර ලබන වසරේ අයවැය සම්බන්ධයෙන් දෙවන වර කියවීමේ ජන්ද විමසීම අද පස්වරු 5ට සිදු කිරීමට නියමිතයි.",
       "URL": "https://www.hirunews.lk/288818/මන්ත්‍රිවරියන්ට-පාර්ලිමේන්තුවේදී-සිදුවන-වාචික-හිංසන-ගැන-කථානායකට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1545"
}