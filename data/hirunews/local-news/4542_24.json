{
       "Source": "hirunews",
       "Timestamp": "Friday, 28 April 2017 - 13:36",
       "Headline": "සරත් ෆොන්සේකාට දෙන්න යන නව තනතුර ගැන අදත් කතා",
       "News Content": "අමාත්‍ය ෆීල්ඩ් මාර්ෂල් සරත් ෆොන්සේකාට ලබාදීමට නියමිත බව කියන නව තනතුර සම්බන්ධයෙන් අදත් කොළඹ පැවති මාධ්‍ය හමු කිහිපයකදී අදහස් පළ වුණා.\nබත්තරමුල්ල - නෙළුම් මාවතේ පිහිටි හිටපු ජනාධිපති මහින්ද රාජපක්ෂගේ පක්ෂ කාර්යාලයේ අද (28) සංවිධානය කර තිබූ මාධ්‍ය හමුවට එක්වූ එස්.ඒ.ඩී ජගත් කුමාර කියා සිටියේ රජය විරෝධතා සමනය කරන්නේ ප්‍රශ්න විසදීමෙන් නොවන බවයි.\nආණ්ඩුව උද්ඝෝෂණය කරන ජනතාව බෙලහීන කිරීම සදහා මෙවැනි ක්‍රියාමාර්ග ගැනීමට සූදානම් වන බවයි අමාත්‍ය ෆීල්ඩ් මාර්ෂල් සරත් ෆොන්සේකාට ලබාදීමට නියමිත බව කියන නව තනතුර සම්බන්ධයෙන් අදහස් දක්වමින් පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ කියා සිටියේ.\nමව් බිම වෙනුවෙන් රණවිරුවෝ සංවිධානයේ කැදවුම්කරු නීතිඥ අජිත් ප්‍රසන්න ද ෆීල්ඩ් මාර්ෂල් සරත් ෆොන්සේකාට නව තනතුරක් ලබාදීමට යාම සම්බන්ධයෙන් අදහස් පළ කරමින් කියා සිටියේ රටේ විනය සකස් කිරීම සදහා දේශපාලන අරමුණු සහිත පුද්ගලයෙකුට භාරදීම පිළිගත නොහැකි බවයි.",
       "URL": "https://www.hirunews.lk/160176/සරත්-ෆොන්සේකාට-දෙන්න-යන-නව-තනතුර-ගැන-අදත්-කතා",
       "Category": "Local News",
       "Parent URL": "https://www.hirunews.lk/local-news.php?pageID=4542"
}