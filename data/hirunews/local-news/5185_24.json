{
       "Source": "hirunews",
       "Timestamp": "Tuesday, 02 February 2016 - 9:07",
       "Headline": "ජයලලිතාගෙන් මෝදිට හසුනක්",
       "News Content": "මෙරට මුහුදු තීරය ආක්‍රමණය කිරීම නිසා අත්අඩංගුවට පත්වන ඉන්දීය ධීවරයන් සහ බෝට්ටු නිදහස් කර ගැනීමට මැදිහත් වන්නැයි තමිල්නාඩු මහඇමතිනී ජයලලිතා ජයරාම් අග්‍රාමාත්‍ය නරේන්ද්‍ර මෝදිගෙන් නැවතත් ඉල්ලීමක් කර තිබෙනවා.\nඉන්දීය අග්‍රාමාත්‍යවරයා වෙත ලිපියක් යොමු කරමින් ඇය කියා සිටියේ පසුගිය වසරේදී ශ්‍රී ලංකාව විසින් අත්අඩංගුවට ගත් තමිල්නාඩු ධීවරයන් නිදහස් කර ගැනීමට හැකි වූයේ තම ප්‍රයත්නය නිසා බවයි.\nමහඇමතිනිය ලෙස තමා අඛණ්ඩව කළ ඉල්ලීම් අනුව මධ්‍යම රජය කටයුතු කිරීම නිසා ඔවුන් නිදහස් කර ගැනීමට හැකි වුවත් ධීවර බෝට්ටු මෙතෙක් මුදා හැර නොමැති බව ඇය යොමු කළ ලිපියේ සදහන්.\nමේ නිසා ඉන්දීය ධීවරයන් සහ ධීවර බෝට්ටු මුදා ගැනීමට පෞද්ගලිකව මැදිහත් වන ලෙස ජයලලිතා අග්‍රාමාත්‍ය නරේන්ද්‍ර මෝදිගෙන් ඉල්ලා තිබෙනවා.",
       "URL": "https://www.hirunews.lk/125277/ජයලලිතාගෙන්-මෝදිට-හසුනක්",
       "Category": "Local News",
       "Parent URL": "https://www.hirunews.lk/local-news.php?pageID=5185"
}