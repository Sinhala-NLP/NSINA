{
       "Source": "hirunews",
       "Timestamp": "Monday, 14 March 2022 - 15:32",
       "Headline": "හයිජැක් නොකෙරෙන ජන විරෝධය - ඉදිරියේ දී හදන ජනතාවාදී ආණ්ඩුව (වීඩියෝ)",
       "News Content": "ජනතා විරෝධය කිසිම දිනෙක හයිජැක් කිරීමට ඉඩ නොදෙන බව පාර්ලිමේන්තු මන්ත්‍රී මනුෂ නානායක්කාර පවසනවා.\nබල ලෝභීත්වයෙන් තොර ජනතාව වෙනුවෙන් අවංකව පෙනී සිටින අයට මෙම අරගලය සමග එක්වීමට හැකියාව ඇති බවයි විපක්ෂ නායක කාර්යාලයේ දී අද (14) පැවති මාධ්‍ය හමුවේදී මන්ත්‍රීවරයා ප්‍රකාශ කළේ.\nආණ්ඩුවට එරෙහිව ජනතාවගෙන් මතුවන විරෝධය කිසිම විටෙක කිසිවෙකුටත් හයිජැක් කිරීමට ඉඩ ලබානොදෙන බවත්, හෙට (15) දිනයේ දී ආරම්භ වන ආණ්ඩු විරෝධී සටන ඉදිරියට ගෙන ගොස් ජනතාවාදී ආණ්ඩුවක් පිහිටුවන බවත්, මන්ත්‍රීවරයා වැඩිදුරටත් සඳහන් කළා.\nහෙට දවසේදී කොළඹට එන්නේ රට බේරා ගැනීමට බව පැවසූ මන්ත්‍රීවරයා පැවසුවේ, දැන් ඉවසුවා ඇති බවයි.",
       "URL": "https://www.hirunews.lk/299462/හයිජැක්-නොකෙරෙන-ජන-විරෝධය-ඉදිරියේ-දී-හදන-ජනතාවාදී-ආණ්ඩුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1294"
}