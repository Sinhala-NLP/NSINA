{
       "Source": "hirunews",
       "Timestamp": "Thursday, 14 September 2017 - 13:09",
       "Headline": "update: යෝෂිතගෙන් පැය දෙකක් ප්‍රශ්න කරයි",
       "News Content": "හිටපු ජනාධිපති පුත් යෝෂිත රාජපක්ෂගෙන් පැය දෙකකට ආසන්න කාලයක් ප්‍රශ්න කර ප්‍රකාශ සටහන් කර ගත් බව පොලිස් මූල්‍ය අපරාධ කොට්ඨාශය ප්‍රකාශ කළා.\nඔහු අද එහි පැමිණියේ් මිත්තණිය වූ ඩේසි ෆොරස්ට් නමින් ගල්කිස්ස - මිහිඳු මාවතේ නිවසක් සහිත ඉඩමක් මිලදී ගැනීම සහ රත්මලාන - කෙකටිය ප්‍රදේශයේ ඉඩමක් මිලදී ගැනීම සම්බන්ධයෙන් සිදු කෙරෙන පරික්්ෂණයකට අදාළව ප්‍රකාශයක් ලබාදීමටයි.\nThursday, 14 September 2017 - 14.58\n----------------------------------------------------------------------------------\nහිටපු ජනාධිපති පුත් යෝෂිත රාජපක්ෂ අද පෙරවරුවේ පොලිස් මූල්‍ය අපරාධ කොට්ඨාශය වෙත පැමිණියා.\nඒ ඔහුගේ මිත්තණිය වූ ඩේසි ෆොරස්ට් නමින් ගල්කිස්ස - මිහිඳු මාවතේ නිවසක් සහිත ඉඩමක් මිලදී ගැනීම සහ රත්මලාන - කෙකටිය ප්‍රදේශයේ ඉඩමක් මිලදී ගැනීම සම්බන්ධයෙන් සිදු කෙරෙන පරික්ෂණයකට අදාළව ප්‍රකාශයක් ලබාදීම සඳහායි.\nපෙරවරු 11.30 ට පොලිස් මූල්‍ය අපරාධ කොට්ඨාශය වෙත පැමිණි යෝෂිත රාජපක්ෂගෙන් මේ වනවිටත් ප්‍රකාශය ලබාගනිමින් පවතින බවයි එහි ප්‍රකාශකයෙකු හිරු ප්‍රවෘත්ති අංශයට කියා සිටියේ.\nමෙම සිද්ධිය සම්බන්ධයෙන් ප්‍රකාශයක් ලබාදීම සඳහා පසුගිය 12 වනදා යෝෂිත රාජපක්ෂ පොලිස් මූල්‍ය අපරාධ කොට්ඨාශයට කැඳවා තිබූ අතර එහිදී ඔහු වෙනත් දිනයක් ඉල්ලා තිබුණා.\nඒ අනුවයි ඔහු අද දිනයේ මෙලෙස පොලිස් මූල්‍ය අපරාධ විමර්ශණ කොට්ඨාශය වෙත පැමිණියේ.\nමේ අතර යෝෂිත රාජපක්ෂගේ මිත්තණියගෙන් ලබන 20 වනදා මෙම පරීක්ෂණයට අදාළව වැඩිදුර ප්‍රකාශයක් ලබාගන්නා ලෙස පොලිස් මූල්‍ය අපරාධ කොට්ඨාශය අධිකරණයෙන් නියෝගයක්ද ලබාගෙන තිබෙනවා.",
       "URL": "https://www.hirunews.lk/170907/update-යෝෂිතගෙන්-පැය-දෙකක්-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4322"
}