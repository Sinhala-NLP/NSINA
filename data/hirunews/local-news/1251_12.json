{
       "Source": "hirunews",
       "Timestamp": "Monday, 04 April 2022 - 8:21",
       "Headline": "දිවයිනේ ප්‍රදේශ කිහිපයක ඊයේ රාත්‍රියේ විරෝධතා",
       "News Content": "දිවයිනේ ප්‍රදේශ කිහිපයක ඊයේ රාත්‍රියේ විරෝධතා සංවිධාන කර තිබුණා.\nමීගමුව - දූව ලෙල්ලම ප්‍රදේශයේ සිට විරෝධතා පාගමනකින් මීගමුව නගරයට පැමිණ විරෝධතාවයේ නිරතවූ බවයි ප්‍රදේශයේ හිරු වාර්තාකරු සඳහන් කළේ.\nඊට ධීවරයින් ඇතුළු විශාල පිරිසක් එක්ව සිටියා.\nමේ අතර, නුගේගොඩ - විජේරාම හන්දියේ පැවති විරෝධතාව රාත්‍රීය වනතුරු ක්‍රියාත්මක වුණා.\nබොරැල්ලේ දී ද ඊයේ තවත් විරෝධතාවක් පැවති අතර ඒ සඳහා හිටපු ක්‍රිකට් ක්‍රීඩක රොෂාන් මහානාම ද එක්ව සිටි බවයි අප වාර්තාකරු සඳහන් කළේ.\nමීට අමතරව, ඊයේ දිනයේ පේරාදෙණිය විශ්වවිද්‍යාලයීය මහා ශිෂ්‍ය සංගමය සංවිධාන කර තිබූ විරෝධතාවකට ජල සහ කඳුළු ගෑස් ප්‍රහාර එල්ල කිරීමට ද පියවර ගැණුනා.\nරටේ පවතින අර්බුදකාරි තත්ත්වයන්ට විරෝධය කොළඹ ඇතුළු ප්‍රදේශ කිහිපයක විරෝධතා සංවිධාන කර තිබූ අතර අප වාර්තාකරුවන් පැවසුවේ මීගොඩ, රාගම - පේරලන්ද, ගාල්ල, නිකවැරටිය, ගම්පොල සහ කැළණිය ඇතුළු ප්‍රදේශවල එම විරෝධතා පැවති බවයි.",
       "URL": "https://www.hirunews.lk/301142/දිවයිනේ-ප්‍රදේශ-කිහිපයක-ඊයේ-රාත්‍රියේ-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=1251"
}