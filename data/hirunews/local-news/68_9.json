{
       "Source": "hirunews",
       "Timestamp": "Monday, 28 August 2023 - 7:25",
       "Headline": "පුද්ගලයෙකු පිළිස්සී ජීවිතක්ෂයට",
       "News Content": "ඉලිප්පදෙණිය ප්‍රදේශයේ නිවසක් තුළ ඊයේ(27) පුද්ගලයෙකු පිළිස්සී මියගොස් තිබෙනවා.\nමෙහි විමර්ශන කටයුතු සිදු කර ඇත්තේ හලාවත පොලිසියට ලද තොරතුරක් මතයි.\nමියගිය පුද්ගලයා වයස අවුරුදු 46ක ඉලිප්පදෙණිය පදිංචිකරුවෙක්.\nපොලිසිය පැවසුවේ මියගිය පුද්ගලයා වසර 3කට පමණ පෙර සිට එක්තැන්ව සිට ඇති අතර සහෝදරිය සමඟ ජිවත්ව ඇති බවයි.\nමෙම අනතුර සිදු වී ඇත්තේ සොහොයුරිය නිවසින් පිටතට ගිය අවස්‍ථාවේ දී බවයි සඳහන් වන්නේ.\nපොලිසිය වැඩිදුරටත් පැවසුවේ මේ පිළිබඳව වැඩිදුර විමර්ශන හලාවත පොලිසිය සිදුකරන බවයි.",
       "URL": "https://www.hirunews.lk/346352/පුද්ගලයෙකු-පිළිස්සී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=68"
}