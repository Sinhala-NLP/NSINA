{
       "Source": "hirunews",
       "Timestamp": "Tuesday, 17 January 2023 - 13:28",
       "Headline": "ඉන්දියාව ශ්‍රී ලංකාවේ ණය ප්‍රතිව්‍යුහ ගත කිරීම ගැන සහතිකයක්?",
       "News Content": "විදේශ කටයුතු අමාත්‍ය මොහොමඩ් අලි සබ්රි සිය ට්විටර් ගිණුම හරහා විශේෂ පණිවිඩයක් නිකුත් කර තිබෙනවා.\nඒ අනුව, එහි සටහන්ව තිබුණේ, ''ශ්‍රී ලංකාව ගැන සැළකිලිමත්ව සිටිමින් සහය දැක්වීමට මිතුරෙකු සිටීම වාසනාවක්. ඔබේ උපකාරයෙන් නැවත ශ්‍රී ලංකාව ශක්තිමත් කළ හැකියි'' යනුවෙනි.\nමේ අතර, වත්මන් ආර්ථික අර්බුදය තුළ ශ්‍රී ලංකාවට සහාය දැක්වීම සම්බන්ධයෙන් ධනාත්මක ප්‍රතිචාරයක් ලබා දීමට ඉන්දීය විදේශ අමාත්‍ය එස්. ජයිශංකර්ගේ මෙරට සංචාරයේ දී අපේක්ෂාවෙන් පසුවන බව ඉන්දීය මාධ්‍ය වාර්තා කර තිබුණා.\nකෙසේවෙතත්, ශ්‍රී ලංකාවට IMF ණය පහසුකම ලබා ගැනීම සඳහා ණය ප්‍රතිව්‍යූහගත කිරීම අනිවාර්ය වී තිබෙන අතර ඉන්දියාව සහ චීනය ණය ප්‍රතිව්‍යුහ ගත කිරීම සඳහා මෙතෙක් අනුමැතිය ලබා දී නැහැ.\nනමුත් අලි සබ්රි ගේ මෙම ට්විටර් පණිවිඩය ඉන්දියාව ශ්‍රී ලංකාවේ ණය ප්‍රතිව්‍යුහ ගත කිරීමට ස්ථීර වශයෙන් සිය කැමැත්ත ප්‍රකාශ කිරීම විය හැකි බව ජාත්‍යන්තර විශ්ලේශකයන් මත පළ කර තිබෙනවා.",
       "URL": "https://www.hirunews.lk/325250/ඉන්දියාව-ශ්‍රී-ලංකාවේ-ණය-ප්‍රතිව්‍යුහ-ගත-කිරීම-ගැන-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=596"
}