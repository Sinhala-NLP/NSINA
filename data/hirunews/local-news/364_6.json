{
       "Source": "hirunews",
       "Timestamp": "Sunday, 07 May 2023 - 8:42",
       "Headline": "සමනල වත්තේ දී සිදු වූ අතුරුදන්වීම ගැන තවමත් තොරතුරක් නැහැ",
       "News Content": "බලංගොඩ - සමනලවත්ත ප්‍රදේශයේ පුද්ගලයෙකු දින 4ක් තිස්සේ අතුරුදන්වීමේ සිද්ධියක් සම්බන්ධයෙන් පුළුල් පරීක්ෂණයක් ආරම්භ කර තිබෙනවා.\nපොලිසිය සඳහන් කළේ 45 වන වියේ පසුවන මෙම පුද්ගලයා පසුගිය 3 වැනිදා උදෑසන සිට අතුරුදන්ව ඇති බවට පැමිණිල්ලක් ලැබී ඇති බවයි.\nඒ සම්බන්ධයෙන් ඔහුගේ සහෝදරයා විසින් බලගොඩ පොලීසියට ද පැමිණිල්ලක් ද සිදුකර තිබෙනවා.\nඉන් අනතුරුව පොලිස් නිළ සුනඛයෙකු යොදාගෙන අතුරුදහන් වු පුද්ගලයා පිළිබද තොරතුරු සෙව්වද මෙතෙක් කිසිදු හෝඩුවාවක් ලැබී නැහැ.\nඑමෙන්ම මීට වසර 5කට පමණ පෙර සමනලවත්ත ප්‍රදේශයේ දී කුඩා දරුවෙකු අතුරුදන් වූ අතර, ඒ සම්බන්ධයෙන් මෙතෙක් කිසිදු තොරතුරක් වාර්තා වී නැහැ.",
       "URL": "https://www.hirunews.lk/334457/සමනල-වත්තේ-දී-සිදු-වූ-අතුරුදන්වීම-ගැන-තවමත්-තොරතුරක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=364"
}