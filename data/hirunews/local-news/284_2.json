{
       "Source": "hirunews",
       "Timestamp": "Friday, 09 June 2023 - 7:32",
       "Headline": "තැන තැන මාරක රිය අනතුරු",
       "News Content": "කොළඹ අවිස්සාවේල්ල මාර්ගයේ පහත්ගම ප්‍රදේශයේදී යතුරුපැදියක් ලොරි රථයක ගැටීමෙන් ඊයේ (08) අනතුරක් සිදුව තිබෙනවා.\nඅනතුරින් බරපතළ තුවාල ලැබූ යතුරුපැදිකරු පාදුක්ක රෝහලට ඇතුළත් කර වැඩිදුර ප්‍රතිකාර සඳහා හෝමාගම රෝහලට ඇතුළත් කිටීමෙන් පසු මිය ගොස් තිබෙනවා.\nමෙලෙස මියගොස් ඇත්තේ වයස අවුරුදු 18ක හංවැල්ල ප්‍රදේශයේ පදිංචිකරුවෙක්.\nඅන්තුරට අදාළ ලොරි රථයේ රියැදුරු අත්අඩංගුවට ගෙන ඇති අතර හංවැල්ල පොලිසිය වැඩ්දුර විමර්ශන සිදු කරනවා.\nමේ අතර ඊයේ (08) ඇඹිලිපිටිය නෝනාගම මාර්ගයේ කිරලවැල්කටුව ප්‍රදේශයේදී ද යතුරුපැදියක් ත්‍රිරෝද රථයක ගැටී කාන්තාවක් මියගොස් තිබෙනවා.\nමෙම අනතුර සිදුව ඇත්තේ ඇඹිලිපිටිය දෙස සිට නෝනගම දෙසට ධාවනය වූ යතුරුපැදිය විරුද්ධ දිශාවෙන් පැමිණි ත්‍රිරෝද රථයක ගැටීමෙන්.\nයතුරුපැදිකරු හා ත්‍රිරෝද රථ ටියැදුරු තුවාල ලබා ඇති අතර ඔවුන් ඇඹිලිපිටිය රෝහලට ඇතුළත් කර තිබෙන අතර එහි ගමන් ගත් කාන්තාව එහිදී මියගොස් තිබෙනවා.\nමියගිය කාන්තාව 77 හැවිරිදි පදලංගල ප්‍රදේශයේ පදිංචිකරුවෙක්.\nඇඹිලිපිටිය පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/337416/තැන-තැන-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=284"
}