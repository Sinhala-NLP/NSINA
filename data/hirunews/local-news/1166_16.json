{
       "Source": "hirunews",
       "Timestamp": "Sunday, 15 May 2022 - 19:35",
       "Headline": "නිරිත දිග මෝසම සක්‍රීයයි - පළාත් රැසකට වැසි (වීඩියෝ)",
       "News Content": "නිරිතදිග මෝසම් කාලගුණ තත්වය දිවයින හරහා ක්‍රමයෙන් ස්ථාපිත වෙමින් පවතින බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් සබරගමුව පළාතේත්, මහනුවර, නුවරඑළිය, ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර 100 ඉක්මවූ තද වැසි ඇතිවිය හැකියි.\nබස්නාහිර, මධ්‍යම සහ වයඹ පළාත්වලට ගිගුරුම් සහිත වැසි ඇතිවිය හැකි බවද කාලගුණ විද්‍යා දෙපාර්තමේන්තුව සඳහන් කළා.\nඑමෙන්ම කන්කසන්තුරේ සිට පුත්තලම, ගාල්ල, හම්බන්තොට හරහා පොතුවිල් දක්වා මුහුදු ප්‍රදේශවල සුළඟේ වේගය පැයට කිලෝමීටර 60 දක්වා ඉහළ යාහැකි අතර ධීවර හා නාවික ප්‍රජාවට ඒ පිළිබඳ අවදානයෙන් පසුවන ලෙසද ඉල්ලීමක් කෙරෙනවා.\nමේ අතර, කැළණි, කළු, බෙන්තර, නිල්වලා, ගිං යන ගංඟා මෙන්ම මහඔය සහ අත්තනගලු ඔය ආශ්‍රිත පහත් බිම් වල වෙසෙන ජනතාවට ඒ සම්බන්ධයෙන් අවධානයෙන් පසුවන ලෙස වාරිමාර්ග දෙපාර්තමේන්තුවේ ජල කළමනාකරණ හා ආපදා කළමනාකරණ අංශයේ අධ්‍යක්ෂ එස්.පී.සී. සුගීෂ්වර දැනුම් දෙනවා.",
       "URL": "https://www.hirunews.lk/304436/නිරිත-දිග-මෝසම-සක්‍රීයයි-පළාත්-රැසකට-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1166"
}