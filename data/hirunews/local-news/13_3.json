{
       "Source": "hirunews",
       "Timestamp": "Friday, 22 September 2023 - 18:59",
       "Headline": "ගතවූ කාලයේ වගා හානි ප්‍රමාණය අක්කර 70,000 ක්",
       "News Content": "නියඟය, වර්ෂාව සහ සේනා දළඹු හානිය නිසා සිදු වූ වගා හානි ප්‍රමාණය අක්කර 70,000 කට ආසන්න බව කෘෂිකර්ම අමාත්‍යාංශය පවසනවා.\nඊයේ(21) දිනය වනවිට මෙවර යල කන්නයේ සිදු වී ඇති වගා හානි ප්‍රමාණය අක්කර 68,802 ක් දක්වා ඉහළ ගොස් ඇති අතර, බලපෑමට ලක් වූ ගොවීන් සංඛ්‍යාව 70,597 ක් බවයි කෘෂිකාර්මික හා ගොවිජන රක්ෂණ මණ්ඩලය විසින් නිකුත් කළ නව වාර්තාවේ දැක්වෙන්නේ.\nවී වගා කරන ලද කුඹුරු අක්කර 68,340 ක් වගා හානි සිදු වී ඇති අතර, එමඟින් ගොවීන් 70,188 දෙනෙකුට බලපෑම් එල්ල තිබෙනවා.\nඑමෙන්ම ලොකුලූණු, මිරිස්, බඩඉරිඟු‍ සහ සෝයා බෝංචි වගා කරන ලද ගොවීන් 409 දෙනෙකුට බලපෑම් එල්ල වී ඇති අතර, අක්කර 461.85 ක වගා හානි සිදු ව ඇති බව සඳහන්.",
       "URL": "https://www.hirunews.lk/349114/ගතවූ-කාලයේ-වගා-හානි-ප්‍රමාණය-අක්කර-70000-ක්",
       "Category": "Local News",
       "Parent URL": "https://www.hirunews.lk/local-news.php?pageID=13"
}