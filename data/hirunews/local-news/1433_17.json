{
       "Source": "hirunews",
       "Timestamp": "Tuesday, 11 January 2022 - 11:00",
       "Headline": "මිය ගිය වන අලියෙකුගේ සිරුරක් නාඋල - මොරගොල්ලෙන් හමුවෙයි",
       "News Content": "දින තුනකට පමණ පෙර මිය ගිය වන අලියෙකුගේ සිරුරක් හමුවී ඇති බව, වනජීවි දෙපාර්තමේන්තුව පවසනවා.\nනාඋල ප්‍රාදේශිය ලේකම් කොට්ඨාශයට අයත් මොරගොල්ල ග්‍රාම නිලධාරි වසමේ මොරගහකන්ද රක්ෂිත කලාපයට මායිම්වයි, මිය ගිය වන අලියාගේ සිරුර\nහමුවී තිබෙන්නේ.\nවයස අවුරුදු 20 ක් පමණ වන මෙම වන අලියා උසින් අඩි හයක් පමණ වන බව වනජීවි දෙපාර්තමේන්තුව සදහන් කරනවා.\nමල සිරැර පවතින ප්‍රදේශය පුරා අධික දුර්ගන්ධයක් වහනය වී ඇති අතර, දින ගණනක් ගතවීම හේතුවෙන් සිරුර ඉදිමී තිබෙනවා.\nසිරුරෙහි තුවාල කිහිපයක් ද දක්නට ලැබෙන අතර, සිරුර සම්බන්ධයෙන් පශ්චාත් මරණ පරික්ෂනය සිදුකිරිමට නියමිතයි.",
       "URL": "https://www.hirunews.lk/293644/මිය-ගිය-වන-අලියෙකුගේ-සිරුරක්-නාඋල-මොරගොල්ලෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1433"
}