{
       "Source": "hirunews",
       "Timestamp": "Monday, 16 January 2023 - 9:53",
       "Headline": "ජීව උණ්ඩ හා පැරණි නිලඇඳුම් තොගයක් පාළු නිවසකින් හමුවෙයි",
       "News Content": "විශේෂ කාර්‍ය බලකාය කුරුණෑගල කඳවුරේ නිලධාරින්ට ලද තොරතුරකට අනුව සිදු කළ මෙහෙයුමක දී අතහැර දමා තිබූ පාළු නිවසක තිබී ජීව උණ්ඩ හා පැරණි නිල ඇඳුම් තොගයක් සොයාගෙන තිබෙනවා.\nමෙම සෝදිසි කිරීම ඊයේ (15) සිදු කෙරුණේ නිකවැරටිය - ගලපිටියාගම ප්‍රදේශයේදියි.\nසෝදිසි මෙහෙයුමේ දී හමු වූ භාණ්ඩ අතර 303(7.7x56mm R) වර්ගයේ ජීව උණ්ඩ 47 ක්, 9mm ජීව උණ්ඩ 42 ක්, බෝර 16 වර්ගයේ නිල් පැහැති ජීව උණ්ඩ 25 ක්, යකඩ හෙල්මට් 01 ක්, පොසැ 1446 අංක තහඩුව සහිත උරහිස් ලාංඡන සඳහන් පොලිස් නිල ඇඳුම් කමීස 01 ක්, තහඩුව සහිත බෙල්ට් 02ක් ඇතුළු භාණ්ඩ රැසක් හමු වී තිබෙනවා.\nඅදාළ භාණ්ඩ වැඩිදුර විමර්ශන කටයුතු සඳහා පොලිසියට භාර දී ඇති බවයි වාර්තාවන්නේ.",
       "URL": "https://www.hirunews.lk/325152/ජීව-උණ්ඩ-හා-පැරණි-නිලඇඳුම්-තොගයක්-පාළු-නිවසකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=599"
}