{
       "Source": "hirunews",
       "Timestamp": "Wednesday, 30 August 2023 - 11:30",
       "Headline": "අනතුරකින් පොලිස් නිලධාරියෙකු මරුට",
       "News Content": "විවාහ වී වසරක් ඉකුත් වීමටත් පෙර අනුරාධපුරයේ පොලිස් නිලධාරියෙකු කිළිනොච්චියේ මුරුකණ්ඩි ඉරණමඩු හන්දියේදී සිදු වූ යතුරු පැදි අනතුරකින් (ඊයේ 29) දා මිය ගොස් තිබෙනවා.\nමෙම පොලිස් නිලධාරියා කිලිනොච්චිය පොලීසියට අනුයුක්තව සේවය කොට ඇති අතර ඔහු යාපනය මහනුවර ඒ-9 මාර්ගයේ සිය යතුරු පැදියෙන් ගමන් කරමින් සිටියදී ප්‍රතිවිරුද්ධ දෙසින් පැමිණි ලොරියක් යතුරු පැදියේ මුහුණට මුහුණ ගැටීම නිසා ලොරියට යටවීමෙන් මෙම අනතුර සිදුව ඇති බවයි වාර්තා වන්නේ.\nමෙසේ මියගොස් ඇත්තේ ඒ. සෙනෙවිරත්න නැමති අනුරාධපුරයේ පදිංචි පොලිස් නිලධාරියෙක්.\nකෙසේ වෙතත් අප වාර්තාකරු සඳහන් කළේ සිද්ධිය සම්බන්ධයෙන් පරීක්ෂණ පවත්වන මාන්කුලම පොලීසිය ලොරි රථ රියදුරා අත්අඩංගුවට ගෙන ඇති බවයි.",
       "URL": "https://www.hirunews.lk/346601/අනතුරකින්-පොලිස්-නිලධාරියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=63"
}