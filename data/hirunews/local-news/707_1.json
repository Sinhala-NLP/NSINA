{
       "Source": "hirunews",
       "Timestamp": "Saturday, 26 November 2022 - 14:06",
       "Headline": "ලුණුගම්වෙහෙර ජාතික වනෝද්‍යානය යාල කලාප හය ලෙස නම් කරයි",
       "News Content": "ලුණුගම්වෙහෙර ජාතික වනෝද්‍යානය මින් ඉදිරියට යාල ජාතික වනෝද්‍යානයට අයත් වනජීවී කලාපයක් ලෙස නම් කර තිබෙනවා.\nමීට අදාළව යාල කලාප හය ලෙස නම් කළ නාම පුවරුව ඊයේ පස්වරුවේ විවෘත කරනු ලැබුවේ වනජීවී හා වන සංරක්ෂණ අමාත්‍ය මහින්ද අමරවීර විසින්.\nලුණුගම්වෙහෙර ජාතික වනෝද්‍යානය හෙක්ටයාර 27,185 අටයි පහකින් යුක්ත වන අතර, යාල සහ උඩවලව පිහිටි ප්‍රධාන අලි මංකඩක් ද වනවා.\nමෙහි කොටි, වළස්සු සහ කුළු මීමුන් වැනි සත්ව විශේෂ රැසක්ද දැකබලාගත හැකියි.\nඒ අනුව යාල වනෝද්‍යානයේ වර්තමාන වපසරිය අක්කර 55,000 ක් බවයි වනජීවී හා වනසංරක්ෂණ අමාත්‍යාංශය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/321333/ලුණුගම්වෙහෙර-ජාතික-වනෝද්‍යානය-යාල-කලාප-හය-ලෙස-නම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=707"
}