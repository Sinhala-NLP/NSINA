{
       "Source": "hirunews",
       "Timestamp": "Monday, 21 October 2019 - 13:31",
       "Headline": "කිලිනොච්චියේදි සිදුවූ අනතුරකින් අයෙක් මරුට - හතරකට තුවාල",
       "News Content": "කිලිනොච්චිය පොලීසිය ආසන්නයේදී වෑන් රථයක් සහ ටිපර් රථයක් මුහුණට මුහුණ ගැටී සිදුවූ අනතුරකින් එක් අයෙකු මියගොස් තවත් හතරදෙනෙකු තුවාල ලැබුවා.\nඊයේ පස්වරුවේ සිදුවූ මෙම අනතුරින් මියගොස් ඇත්තේ යාපනය - වාසවිලාන් ප්‍රදේශයේ පදිංචිකරුවෙක්.\nතුවාල ලැබූවන් කිලිනොච්චිය රෝහලට ඇතුළත් කර තිබෙනවා.\nඅනතුරෙන් පසුව ටිපර් රථයේ රියදුරුට ප්‍රදේශවාසීන් පහරදීමටද උත්සාහ කර ඇති අතර, පොලීසිය මැදිහත්ව තත්ත්වය පාලනය කර ඇති බවයි වාර්තාවන්නේ.",
       "URL": "https://www.hirunews.lk/226684/කිලිනොච්චියේදි-සිදුවූ-අනතුරකින්-අයෙක්-මරුට-හතරකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3087"
}