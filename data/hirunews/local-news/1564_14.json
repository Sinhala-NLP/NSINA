{
       "Source": "hirunews",
       "Timestamp": "Saturday, 13 November 2021 - 11:18",
       "Headline": "කාලගුණ සමුළුවේ එකඟතාව කාල විරාමයෙනුත් ඔබ්බට",
       "News Content": "ස්කොට්ලන්තයේ ග්ලාස්ගෝ නුවර පැවැත්වෙන ලෝක කාලගුණ වෙනස පිළිබඳ සමුළුවේ අවසන් කෙටුම්පත පිළිබඳ සාකච්ඡා ඒ සඳහා පැවති කාල විරාමයෙන්ද ඔබ්බට ගොස් තිබෙනවා.\nඊයේ එම එකඟතාවට එළඹීමට නියමිතව තිබුණද ගල් අඟුරු සහ අනෙකුත් පොසිල ඉන්ධන සඳහා සහනාධාර ලබාදීම සහ කාලගුණ වෙනසට මුහුණදෙන දුප්පත් රටවලට මූල්‍ය සහාය ලබාදීම පිළිබඳව තවදුරටත් මතභේද පවතින බව සඳහන්.\nඊයේ සමුළුවේ අවසන් දිනයේදී කුඩා දූපත් රාජ්‍යයන් නියෝජනය කරන රටවල නියෝජිතයන් පෙන්වා දුන්නේ මුහුදු මට්ටම ඉහළ යාම නිසා සිය රටවල බිම් ප්‍රදේශ ක්‍ෂීන වෙමින් පවතින බවයි.\nකාලගුණ වෙනස පිළිබඳ සමුළුවේදී එකඟතාවට පැමිණීම සඳහා ධනාත්මක ආකල්පයකින් කටයුතු කරන්නැයි සමුළු සභාපති ආලෝක් ශර්මා සියලු රටවලින් ඉල්ලා සිටියා.\nඔහු සඳහන් කළේ, සමුළුවේ අවසන් කෙටුම්පත අද දහවල් ඉදිරිපත් කිරීමට හැකිවනු ඇති බවයි.",
       "URL": "https://www.hirunews.lk/287879/කාලගුණ-සමුළුවේ-එකඟතාව-කාල-විරාමයෙනුත්-ඔබ්බට",
       "Category": "Local News",
       "Parent URL": "https://www.hirunews.lk/local-news.php?pageID=1564"
}