{
       "Source": "hirunews",
       "Timestamp": "Tuesday, 12 July 2022 - 12:58",
       "Headline": "දිනේෂ්, අබේ වෙනුවෙන් සොව පළ කරයි",
       "News Content": "ජපාන හිටපු අග්‍රාමාත්‍ය ෂින්සො අබේගේ අභාවය වෙනුවෙන් ශෝකය පළ කිරීම සඳහා, රාජ්‍ය පරිපාලන, ස්වදේශ කටයුතු අමාත්‍ය, පළාත් සභා හා පළාත් පාලන අමාත්‍ය දිනේෂ් ගුණවර්ධන අද (12) ශ්‍රී ලංකාවේ ජපාන තානාපති කාර්යාලයට පැමිණ ශෝක සටහනක් තැබීමට කටයුතු කළා.\nජපාන හිටපු අග්‍රාමාත්‍ය ෂින්සො අබේගේ අභාවය වෙනුවෙන් අද (12) දිනය මෙරට ජාතික ශෝක දිනයක් ලෙස නම් කර තිබෙන අතර, රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යංශය මගින් එය ප්‍රකාශයට පත් කළා.\nශෝක සටහන තැබීමේ අවස්ථාවට අමාත්‍යවරයා සමග ශ්‍රී ලංකාවේ ජපාන තානාපති හිඩෙආකි මිසුකෝෂි ද සහභාගි වී සිටියා.\nඉකුත් 08 වැනි දා ජපානයේ නාරාහි දේශනයක් පවත්වමින් සිටින අතරතුර එල්ල වූ වෙඩි ප්‍රහාරයක් හේතුවෙන් ජපානයේ හිටපු අග්‍රාමාත්‍ය ෂින්සෝ අබේ ජීවිතක්ෂයට පත් වුණා.",
       "URL": "https://www.hirunews.lk/309785/දිනේෂ්-අබේ-වෙනුවෙන්-සොව-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1027"
}