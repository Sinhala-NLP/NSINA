{
       "Source": "hirunews",
       "Timestamp": "Wednesday, 20 July 2022 - 16:55",
       "Headline": "මේක පරාජයක් නෙමෙයි - ධෛර්ය සම්පන්න මගපෙන්වීමක් (වීඩියෝ)",
       "News Content": "ජනාධිපතිවරයෙකු තෝරා පත් කර ගැනීම වෙනුවෙන් පාර්ලිමේන්තුවේ පැවති ඡන්ද විමසීමේදී ලැබූ පරාජය පරාජයක් ලෙසට නොව ධෛර්ය සම්පන්න මගපෙන්වීමක් ලෙස භාරගන්නා බව මන්ත්‍රී ඩලස් අලහප්පෙරුම පවසනවා.\nජනපති අපේක්ෂකයා ලෙසට ඉදිරිපත් වූයේ ප්‍රායෝගිකව පළමු සම්මුතිවාදී රජය ගොඩනැගීමට බව ද ඔහු පෙන්වා දුන්නා.\nතමා ජනාධිපති අපේක්ෂකයා ලෙසට ඉදිරිපත් වූයේ ජනතා පරමාධිපත්‍ය පාවා දෙමින් නිදහස ලැබූ දින සිට අත්විඳි වංචනික දේශපාලන සංස්කෘතිය අවසන් කිරීමේ උවමනාව පෙරදැරිව බවයි ඔහු කියාසිටියේ.\nතමා ජනපති අපේක්ෂකත්වයට නිර්දේශ කළ විපක්ෂ නායකවරයාට ද තමා වෙනුවෙන් කැපවූ පිරිසට ද ඔහු සිය ස්තුතිය පළ කළා.",
       "URL": "https://www.hirunews.lk/310491/මේක-පරාජයක්-නෙමෙයි-ධෛර්ය-සම්පන්න-මගපෙන්වීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1006"
}