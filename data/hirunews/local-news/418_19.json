{
       "Source": "hirunews",
       "Timestamp": "Wednesday, 12 April 2023 - 11:10",
       "Headline": "මාරක රිය අනතුරු 6ක්",
       "News Content": "පොලිස් මාධ්‍ය නිවේදනයන් අනුව , ගත වූ පැය 24ක කාලය තුළ මාරක රිය අනතුරු 6ක් දිවයිනේ විවිධ ප්‍රදේශ වලින් වාර්තා වී තිබෙනවා.\nසපුකස්කන්ද දෙසට ඊයේ (11) දින ධාවනය වූ යතුරුපැදියක් ඒ දෙසටම ධාවනය වූ කැබ් රථයකක් පසුකර ඉදිරියට යාමට උත්සහ කිරීමේදී එම රථයේ ගැටී සිදූ වූ අනතුරකින් වයස අවුරුදු 67ක් වන යතුරුපැදියේ පසුපස ගමන් කළ කාන්තාව මිය ගොස් තිබෙනවා.\nඑමෙන්ම ඊයේ (11) දින රාත්‍රී කාලයේ අවිස්සාවේල්ල දෙස සිට කොළඹ දෙසට ධාවනය වූ යතුරුපැදියක් ඒ දෙසටම ධාවනය වූ බස් රථ‍ය පසුකර ඉදිරියට යාමට උත්සහ කිරීමේදී ත්‍රීරෝද රථයක ගැටී යතුරුපැදිකරුගේ හිස බස් රථයේ පිටුපස රෝදයට යටවී බරපතල තුවාල ලබා මිය ගිය බවයි අවිස්සාවේල්ල පොලීසිය විසින් වාර්තා කරන්නේ.\nමීට අමතරව වැල්ලව,දේවාලගම,බිබිල, බුත්තල යන ප්‍රදේශ වලින්ද පුදගල මරණ එක බැගින් වාර්තා වන මාරක රිය අනතුරු 4ක් වාර්තා වෙනවා.",
       "URL": "https://www.hirunews.lk/332368/මාරක-රිය-අනතුරු-6ක්",
       "Category": "Local News",
       "Parent URL": "https://www.hirunews.lk/local-news.php?pageID=418"
}