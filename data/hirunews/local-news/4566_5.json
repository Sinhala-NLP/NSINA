{
       "Source": "hirunews",
       "Timestamp": "Wednesday, 12 April 2017 - 16:45",
       "Headline": "ඩෙංගු මර්දන සහයකයින්ගේ වැටුප් ඩෙංගු මර්දන ඒකකයෙන් ගෙවීමට පියවර",
       "News Content": "බස්නාහිර පළාත සඳහා බඳවාගත් ඩෙංගු මර්දන සහයකයින් සඳහා අද දිනය තුළ වැටුප් ගෙවන ලෙස සෞඛ්‍ය අමාත්‍ය රාජිත සේනාරත්න ජාතික ඩෙංගු මර්දන ඒකකයට නියෝග කර තිබෙනවා.\nඩෙංගු මදුරු මර්දන සහයකයින්ට මෙතෙක් වැටුප් ගෙවා නොමැති බවට පළවූ වාර්තා සැළකිල්ලට ගනිමින් අමාත්‍යවරයා මෙම නියෝගය කර ඇති බව සඳහන්.\nඔවුන් සඳහා රුපියල් 2000 ක ගමන් වියදම් දීමනාවක්ද ලබාදෙන ලෙස නියෝග කර ඇති බවයි සෞඛ්‍ය අමාත්‍යාංශය නිවේදනය කළේ.\nඑසේම ලබන මස සිට එම සේවකයින්ගේ වැටුප් අඛන්ඩව ජාතික ඩෙංගු මර්දන ඒකකයෙන් ගෙවීමට කටයුතු කෙරෙනු ඇති.",
       "URL": "https://www.hirunews.lk/159084/ඩෙංගු-මර්දන-සහයකයින්ගේ-වැටුප්-ඒකකයෙන්-ගෙවීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4566"
}