{
       "Source": "hirunews",
       "Timestamp": "Sunday, 09 January 2022 - 14:28",
       "Headline": "සභාපතිගේ අණසකට යටවුණු හිනිදුම සම්භාණ්ඩ කම්හල (වීඩියෝ)",
       "News Content": "රට මුහුණ දී සිටින ආර්ථික ගැටලු හමුවේ නව කර්මාන්ත ආරම්භ කිරීම තරමක අභියෝගයක්.\nඑසේ තිබියදී දැනට පවත්වාගෙන යන කර්මාන්ත සදහා ද ප්‍රාදේශීය දේශපාලනඥයින්ගේ බලපෑම් එල්ල වන්නේ නම් එය කනගාටුදායක තත්ත්වයක්.\nඑවැනි පුවතක් අපිට වාර්තාවුණේ ගාල්ල ඉමදූව ප්‍රදේශයෙන්.\nගාල්ල ඉමදුව ප්‍රදේශයේ පවත්වාගෙන යන මෙම සම්භාණ්ඩ කම්හල ආරම්භ වන්නේ 2008 වර්ෂයේදීයි.\nඒ මහින්ද චින්තන වැඩපිළිවෙලට සමගාමීව සුළු පරිමාණ ව්‍යාපාරිකයින් දිරිමත් කිරීමේ අරමුණින්.\nකෙසේ නමුත් ඉමදූව ප්‍රා දේශිය සභාවේ සභාපති මෙම කර්මාන්තකරුවන් එම ගොඩනැගිල්ලෙන් ඉවත් කිරීමට උත්සහ කරන බවට ඔවුන් මැසිවිලි නගනවා.\nඔවුන් පවසන්නේ සිය කම්හලට විශාල ඇනවුම් ප්‍රමාණයක් මේ වන විටත් ලැබී ඇති බවයි.\nඒ අනුව ආයතනයේ සුරක්ෂිතභාවය ආරක්ෂා කර දීමෙන් සේවකයින් විශාල පිරිසකට රැකියා අවස්ථා ලබා දීමට හැකියාව පවතින බවයි ඔවුන් පෙන්වා දෙන්නේ.\nඅදාළ කර්මාන්ත ශාලාවේ ගැටලුව සම්බන්ධයෙන් ඉමදූව ප්‍රාදේශීය සභාවේ සභාපතිවරයා මෙලෙස ප්‍රතිචාර දැක්වුවා.",
       "URL": "https://www.hirunews.lk/293459/සභාපතිගේ-අණසකට-යටවුණු-හිනිදුම-සම්භාණ්ඩ-කම්හල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1438"
}