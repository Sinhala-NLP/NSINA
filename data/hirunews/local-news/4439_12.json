{
       "Source": "hirunews",
       "Timestamp": "Tuesday, 04 July 2017 - 12:00",
       "Headline": "පාසල් සිසුවියන් දෙදෙනෙක් කෙලෙසූ නිවුන් සොහොයුරෝ අත්අඩංගුවට",
       "News Content": "වයස අවුරුදු 14ක සහ 15ක සිසුවියන් දෙදෙනෙකු රවටාගෙන ගොස් බරපතල ලිංගික අපයෝජනයට ලක්කර බව කියන පුද්ගලයින් දෙදෙනෙක් පසුගියදා අත්අඩංගුවට ගැනීමට ගිරිඋල්ල පොලීසියට හැකිව තිබෙනවා.\nමෙලෙස අත්අඩංගුවට ගෙන ඇත්තේ 17 හැවිරිදි නිවුන් සහෝදරයින් දෙදෙනෙකු බවයි වාර්තා වන්නේ.\nඅදාල දැරියන් දෙදෙනා අවස්ථා කිහිපයකදී සැකකාර සහෝදරයින් දෙදෙනා අතින් අපයෝජනය වී ඇති බවට තොරතුරු අනාවරණය වී තිබෙනවා.\nමේ සම්බන්ධයෙන් එම සිසුවියන් දෙදෙනා ඉගෙනුම ලබන පාසලේ විදුහල්පතිවරයාට සැලවීමත් සමග මේ පිළිබදව පොලිසියට පැමිණිල්ලක් සිදු කර ඇති බවයි අප වාර්තාකරු සදහන් කළේ.\nසිදුවීම සැලවීමත් සමග ගිරිඋල්ල පොලිසිය සහ පිරිසක් විසින් නිවසට ගොස් අදාල නිවුන් සහෝදරයින් දෙදෙනා අත්අඩංගුවට ගෙන ඇති අතර ඔවුන් ගිරිඋල්ල ප්‍රදේශයේ පදිංචිකරුවන් බවයි වාර්තා වන්නේ.\nඅත්අඩංගුවට පත් සැකකරුවන් දෙදෙනා අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කරන ලෙස අධිකරණය නියෝග කර ඇති අතර අපයෝජනයට ලක්වූ සිසුවියන් දෙදෙනා වෛද්‍ය පරීක්ෂණයක් සදහා රෝහල් ගත කර තිබෙනවා.",
       "URL": "https://www.hirunews.lk/165049/පාසල්-සිසුවියන්-දෙදෙනෙක්-කෙලෙසූ-නිවුන්-සොහොයුරෝ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4439"
}