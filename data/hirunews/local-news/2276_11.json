{
       "Source": "hirunews",
       "Timestamp": "Monday, 14 December 2020 - 8:06",
       "Headline": "දිගන සෙලවීම ගැන වාර්තාව සති දෙකකින්",
       "News Content": "මහනුවර - දිගන ප්‍රදේශයේ පසුගියදා සිදුවූ භූ කම්පනය පිළිබඳව පර්යේෂණ කණ්ඩායමේ වාර්තාව මේ මස අවසන් සතියේ ලබාදීමට නියමිතයි.\nපසුගිය 19 වනදා මෙම භූ කම්පනය සම්බන්ධයෙන් වාර්තාවක් ලබාදෙන ලෙස විෂය භාර අමාත්‍ය මහින්ද අමරවීර භූ විද්‍යා සමීක්ෂණ හා පතල් කාර්යංශයට උපදෙස් ලබාදීමත් සමඟ පස් දෙනෙකුගෙන් සමන්විත විශේෂඥ කණ්ඩායමක් භූ කම්පන සිදුවූ ප්‍රදේශයට සොයා බැලීම සඳහා පිටත්ව ගියා.\nකෙටි කාලයක් තුළදී එම ප්‍රදේශයෙන් භූ කම්පන තුනක් වාර්තා වී ඇති අතර, දැනට ඒ සම්බන්ධයෙන් සිදුකරන ලද විමර්ශනවලදී අනාවරණ වී ඇත්තේ පොළොව අභ්‍යන්තරයේ හුණුගල් ස්ථරයන් හි පීඩනය නිදහස් කිරීමේ ක්‍රියාවලිය හේතුවෙන් මෙම භූ කම්පන සිදුවී ඇති බවයි.\nමෙම භූ කම්පන සමග වික්ටෝරියා ජලාශයේ බැම්මට හානි සිදුවිය හැකි ද යන්න සම්බන්ධයෙන්ද සොයා බැලෙනු ඇති.",
       "URL": "https://www.hirunews.lk/256970/දිගන-සෙලවීම-ගැන-වාර්තාව-සති-දෙකකින්",
       "Category": "Local News",
       "Parent URL": "https://www.hirunews.lk/local-news.php?pageID=2276"
}