{
       "Source": "hirunews",
       "Timestamp": "Sunday, 15 May 2022 - 19:09",
       "Headline": "21 ගැන සාකච්ඡා හෙට ඇරඹේ (වීඩියෝ)",
       "News Content": "සෞඛ්‍ය, ආහාර සහ පොහොර අංශ සඳහා තවදුරටත් ආධාර ලබාදෙන බව ලෝක බැංකුව සහ ආසියානු සංවර්ධන බැංකුව පොරොන්දු වූ බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ ලෝක බැංකුවේ සහ ආසියානු සංවර්ධන බැංකුවේ නියෝජිතයින් හමුවීමෙන් අනතුරුව මාධ්‍යය වෙත ප්‍රකාශයක් සිදුකරමින්.\nරටේ වත්මන් ආර්ථික අර්බුදය සම්බන්ධයෙන් අග්‍රාමාත්‍යවරයා මෙහිදී සාකච්ඡා කර ඇති අතර, ඖෂධ, ආහාර සහ පොහොර සැපයීමේ ගැටළුවලට සහය දැක්වීම පිළිබඳව ලෝක බැංකු හා ආසියානු සංවර්ධන බැංකු නියෝජිතයින් සමඟ පැවති සාකච්ඡාවේදී දීර්ඝ වශයෙන් අවධානය යොමුකර තිබෙනවා.\nමේ අතර විසි එක්වන ව්‍යවස්ථා සංශෝධනය පිළිබඳ හෙට දිනයේ සාකච්ඡාවට ගන්නා බව අග්‍රාමාත්‍ය රනිල් වික්‍රමසිංහ ප්‍රකාශ කළ අතර, පසුව එය කැබිනට් අනුමැතිය සඳහා ඉදිරිපත් කරන බවයි ඔහු කියා සිටියේ.",
       "URL": "https://www.hirunews.lk/304435/21-ගැන-සාකච්ඡා-හෙට-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1166"
}