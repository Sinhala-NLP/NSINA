{
       "Source": "hirunews",
       "Timestamp": "Monday, 06 February 2017 - 10:28",
       "Headline": "පල්ලම ඉඩමකින් කේරළ ගංජා කිලෝග්‍රෑම් 147 ක් අත්අඩංගුවට",
       "News Content": "ආණමඩුව - පල්ලම ප්‍රදේශයේ ඉඩමක වළදමා තිබියදී කේරළ ගංජා කිලෝග්‍රෑම් 147 ක් සමඟ සැකකරුවන් තුන්දෙනෙකු අත්අඩංගුවට ගෙන තිබෙනවා.\nඊයේ මෙම වැටලීම සිදුකර ඇත්තේ පුත්තලම නියෝජ්‍ය පොලිස්පති චම්පික සිරිවර්ධනට ලැබුණු තොරතුරකට අනුවයි.\nමෙම කේරළ ගංජා තොගය ඉන්දියාවේ සිට මෙරටට රැගෙන විත් ඇති බවට මූලික පරීක්ෂණවලදී අනාවරණ වුණා.\nසැකකරුවන් හලාවත - මාරවිල ප්‍රදේශයේ පදිංචිකරුවන් වන අතර, වයඹ ජ්‍යෙෂ්ඨ නියෝජ්‍ය පොලිස්පති රවී විජේගුණවර්ධනගේ මෙහෙයවීම යටතේ මේ පිළිබඳ වැඩිදුර විමර්ශන ක්‍රියාත්මක බවයි පුත්තලම ප්‍රදේශය භාර උසස් නිලධාරියෙකු කියා සිටියේ.",
       "URL": "https://www.hirunews.lk/153765/පල්ලම-ඉඩමකින්-කේරළ-ගංජා-කිලෝග්‍රෑම්-147-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4675"
}