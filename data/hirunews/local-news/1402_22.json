{
       "Source": "hirunews",
       "Timestamp": "Monday, 24 January 2022 - 14:12",
       "Headline": "ඉහළ යන එළවළු මිල - පොහොර අර්බුදයට විසඳුම් සෙවූ නාවුල තරුණයින් (වීඩියෝ)",
       "News Content": "වෙනත් දිනවලට සාපේක්ෂව පෑලියගොඩ මැනිං වෙළෙඳපොළේ එළවළු මිල ගණන් යළිත් ඉහළ ගොස් තිබෙනවා.\nවෙළෙඳුන් පවසන්නේ උඩරට ප්‍රදේශවලින් ලැබෙන එළවළු තොග විශාල වශයෙන් අඩුවීම හේතුවෙන් මෙලෙස මිල ඉහළ ගොස් ඇති බවයි.\nබදුල්ල ඇතුළු එළවළු වගා කරන ප්‍රදේශ රැසක ගොවීන් පොහොර නොමැතිවීම හේතුවෙන් වගා කටයුතුවලින් මේ වනවිට ඈත් වෙමින් සිටිනවා.\nපෑලියගොඩ මැනිං වෙළෙඳුන්ගේ සංගමය පවසන්නේ මේ හේතුවෙන් කොළඹට එළවළු තොග ලැබීමේ විශාල අඩුවක් පවතින බවයි.\nඑවන් පසුබිමක අද (24) දිනයේත් එළවළු මිල ගණන් යළිත් ඉහළ ගොස් තිබෙනවා.\nමේ අතර ප්‍රමාණවත් කෘමිනාශක හා වල්නාශක නොමැතිවීමෙන් වී ඇතුළු වගාවන්වල නිතර ගොවීන් තවදුරටත් පීඩාවට පත්ව සිටිනවා.\nමේ අතර කෘෂි රසායනික නොමැතිව අසාර්ථක වූ වී වගාවන්ට පිළියම් සෙවූ තරුණයින් පිරිසක් පිළිබඳ අපට නාවුල - හේනේගාල ප්‍රදේශයෙන් වාර්තා වුණා.\nඔවුන් මෙලෙස සාර්ථක බතල අස්වැන්නක් ලබා ගැනීමට කටයුතු කර තිබුණේ කාබනික පොහොර යොදා ගනිමින් වීම විශේෂත්වයක්.",
       "URL": "https://www.hirunews.lk/294986/ඉහළ-යන-එළවළු-මිල-පොහොර-අර්බුදයට-විසඳුම්-සෙවූ-නාවුල-තරුණයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1402"
}