{
       "Source": "hirunews",
       "Timestamp": "Monday, 06 February 2023 - 14:57",
       "Headline": "ජලය, විදුලිය නොමැතිව පීඩා විඳින ඉන්දුශක්ති ගම්මානයේ වැසියෝ (වීඩියෝ)",
       "News Content": "මීට වසර හතළිහකට පමණ පෙර රට තුළ ඇති වූ භීෂණ තත්ත්වයකින් පසුව නිවෙස් අහිමි වූ පිරිසක් මහනුවර කුණ්ඩසාලේ අඹකොටේ ගම්මානයේ ඉදි කළ පේලි නිවාසවල පදිංචි කර තිබුණා.\nපසුකාලීනව පසුගිය යහපාලන සමයේ ක්‍රියාත්මක වූ සැමට සෙවන නිවාස වැඩසටහන යටතේ එලෙස පදිංචි කළ පවුල් 28ක් සඳහා රජය මගින් නව ඉඩම් කට්ටි ලබා දී තිබෙනවා.\nඉන්දුශක්ති ගම ලෙස නම් කළ එහි නිවාස ඉදි කර ගැනීම ඉඩම් ලාභීන්ට පැවරුණු අතර ඒ අනුව ඉඩම් ලබා ගත් බොහෝ දෙනා තමන්ට හිමි වූ ඉඩම් කොටසේ නිවාස ඉදි කිරීම ආරම්භ කළා.\nනමුත් මෙම නිවාසවලට විදුලිය සහ ජල පහසුකම් මෙතෙක් ලබා දී නැහැ.\nඒ හේතුවෙන් ගම්මානයේ පදිංචිකරුවන් පත්ව සිටින්නේ දැඩි පීඩාවකටයි .\nතම ගැටළුවලට විසඳුම් ලබා දෙන ලෙස වසර හතරක් පුරා වග කිව යුතු අංශවලින් ඉල්ලීම් කළ ද තවමත් ඊට කිසිදු පිළියමක් නොලැබුණු බවයි ඔවුන් සඳහන් කළේ.\nගම්වාසීන් පවසන්නේ ප්‍රධාන විදුලි කණුවේ සිට ගම්මානය කෙළවරේ ම පිහිටි අවසන් නිවාසය දක්වා ඇත්තේ මීටර් 500කටත් වඩා අඩු දුරක් බවයි.",
       "URL": "https://www.hirunews.lk/326818/ජලය-විදුලිය-නොමැතිව-පීඩා-විඳින-ඉන්දුශක්ති-ගම්මානයේ-වැසියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=554"
}