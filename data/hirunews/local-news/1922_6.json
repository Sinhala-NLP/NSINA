{
       "Source": "hirunews",
       "Timestamp": "Friday, 28 May 2021 - 19:32",
       "Headline": "අනුරාධපුරයේදී පොලිස් නිලධාරීන් දෙදෙනෙකුට තියුණු ආයුධවලින් පහරදෙයි",
       "News Content": "අනුරාධපුර - පරසන්ගස්වැව - සියඹලෑව ප්‍රදේශයේදී පොලිස් නිලධාරීන් දෙදෙනෙකුට සහ ඔත්තු ලබාදුන් අයෙකුට තියුණු ආයුධවලින් පහරදුන් පුද්ගලයින් දෙදෙනෙකු පොලීසිය අත්අඩංගුවට ගෙන තිබෙනවා.\nතුවාල ලැබූ පොලිස් නිලධාරීන් ඇතුලු තුන්දෙනා මේ වනවිට අනුරාධපුර ශික්ෂණ රෝහලේ ප්‍රතිකාර ලබන බවයි පොලීසිය සඳහන් කළේ.\nපරසන්ගස්වැව ප්‍රදේශයේ මස් පිණිස ගවයන් සොරකම් සිදුවන බවට ලද තොරතුරකට අනුව අද අලුයම සිදුකළ වැටලීමක් අතරතුරදියි මෙම පහරදීම සිදුව ඇත්තේ.\nකෙසේ වෙතත් පහරදීමෙන් පසුව සැකකරුවන් පලාගොස් ඇති අතර, ඔවුන් එහිදී අත්අඩංගුවට ගෙන තිබෙනවා.",
       "URL": "https://www.hirunews.lk/272727/අනුරාධපුරයේදී-පොලිස්-නිලධාරීන්-දෙදෙනෙකුට-තියුණු-ආයුධවලින්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1922"
}