{
       "Source": "hirunews",
       "Timestamp": "Friday, 11 February 2022 - 15:58",
       "Headline": "ශ්‍රී ලංකා කණ්ඩායමට ලකුණු 150 ක ජයග්‍රාහී ඉලක්කයක්",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රෙලියානු කණ්ඩායම අතර ඔස්ට්‍රෙලියාවේ සිඩ්නි ජාත්‍යන්තර ක්‍රිකට් ක්‍රීඩාංගනයේ දී පැවැත්වෙන පළමු පන්දුවාර විස්ස ක්‍රිකට් තරගයේ පළමුව පන්දුවට පහරදුන් ඔස්ට්‍රෙලියානු කණ්ඩායම නියමිත පන්දුවාර 20 තුළ දී කඩුලු 9කට ලකුණු 149ක් රැස් කර ගත්තා.\nඔස්ට්‍රෙලියානු කණ්ඩායම වෙනුවෙන් වැඩිම ලකුණු රැස්කර ගත්තේ බෙන් මක්ඩොමට්.\nඔහු පන්දු 41ක දී ලකුණු 53 ක් ලබා ගත්තා.\nමීට අමතරව මාකස් ස්ටෝනික්ස් පන්දු 18 කදී ලකුණු 30 ක් ලබාගත් අතර ජොෂ් ඉංග්ලිෂ් පන්දු 18ක දී ලකුණු 23ක් රැස් කළා.\nපන්දු යැවීමේදී වනිදු හසරංග ලකුණු 38කට කඩුලු 3ක් දවාගත් අතර, දුෂ්මන්ත චමීර, බිනුර ප්‍රනාන්දු සහ චාමික කරුණාරත්න අතරෙ කඩුලු 2 බැගින් බෙදී ගියා.",
       "URL": "https://www.hirunews.lk/296761/ශ්‍රී-ලංකා-කණ්ඩායමට-ලකුණු-150-ක-ජයග්‍රාහී-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1362"
}