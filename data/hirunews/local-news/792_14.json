{
       "Source": "hirunews",
       "Timestamp": "Wednesday, 19 October 2022 - 17:43",
       "Headline": "ඩොනල්ඩ් ලූ, ජනපති හා විදෙස් ඇමති හමු වෙයි",
       "News Content": "අමෙරිකා එක්සත් ජනපදයේ දකුණු හා මධ්‍යම ආසියානු කලාප භාර සහකාර රාජ්‍ය ලේකම් ඩොනල්ඩ් ලූ, ජනාධිපති ලේකම් කාර්යාලයේදී අද (19) ජනාධිපති රනිල් වික්‍රමසිංහ හමු වූ බව ජනාධිපති මාධ්‍ය අංශය පවසනවා.\nමේ අතර එක්සත් ජනපදයේ දකුණු හා මධ්‍යම ආසියානු කලාප භාර සහකාර රාජ්‍ය ලේකම්වරයා විදේශ අමාත්‍ය අමාත්‍ය අලි සබ්රි ද හමු වුණා.\nවිදේශ අමාත්‍යවරයා සමඟ පැවති හමුව පිළිබඳව අදහස් දක්වමින් කොළඹ ඇමරිකානු තානාපතිනි ජුලී චුන්ග් ප්‍රකාශ කළේ ආර්ථික ප්‍රතිසංස්කරණ, වගවීම සහ ශ්‍රී ලාංකිකයන්ගේ අවශ්‍යතා සපුරාලීමේ වැදගත්කම පිළිබඳව මෙම සාකච්ඡාවේ දී අවධානය යොමු වූ බවයි.\n“ප්‍රජාතන්ත්‍රවාදී රාජ්‍යයන් ලෙස අපගේ දිගුකාලීන හවුල්කාරිත්වය සහ මිත්‍රත්වය, හවුල්කාරී අවශ්‍යතා සහ සාරධර්ම සමඟින් ඉදිරියට ගෙන යාමට බලාපොරොත්තු වෙනවා.” යනුවෙන් Twitter පණිවිඩයක් නිකුත් කරමින් ඇය සඳහන් කළා.",
       "URL": "https://www.hirunews.lk/318291/ඩොනල්ඩ්-ලූ-ජනපති-හා-විදෙස්-ඇමති-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=792"
}