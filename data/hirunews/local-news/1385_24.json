{
       "Source": "hirunews",
       "Timestamp": "Monday, 31 January 2022 - 8:51",
       "Headline": "එකොළොස් හැවිරිදි සිසුවියක් කොරෝනාවට බිලි වෙයි",
       "News Content": "නාත්තන්ඩිය දම්මිස්සර ජාතික පාසලේ සිසුවියක කොරෝනා වෛරසය ආසාදනය වීම හේතුවෙන් මියගොස් ඇති බව වාර්තා වනවා.\nමෙලෙස අවාසනාවන්ත ලෙස මියගොස් ඇත්තේ, එම විදුහලේ 6 වන ශ්‍රේණියේ ඉගෙනුම ලැබූ ශිෂ්‍යාවක්.\nඇය මාරවිල රෝහලේ දැඩි සත්කාර ඒකකයේ දින දෙකකට ආසන්න කාලයක් ප්‍රතිකාර ලැබීමෙන් අනතුරුව යි මෙලෙස මියගොස් ඇත්තේ.\nපසුගිය 28 වන දා පාසල් ගොස් නිවසට පැමිණෙන අතරතුර දැඩි ලෙස රෝගාතුර වීම හේතුවෙන් ඇයව මාරවිල රෝහලට ඇතුළත් කර ඇති අතර ඇයගේ අසාද්‍ය තත්ත්වය සලකා වැඩිදුර ප්‍රතිකාර සඳහා රෝහලේ දැඩි සත්කාර ඒකකය වෙත යොමු කර තිබෙනවා.\nමෙලෙස මියගොස් ඇත්තේ, තබ්බෝව ප්‍රදේශයේ පදිංචි බී.එම්.ටී මනීෂා කුමාරි නමැති ශිෂ්‍යාවයි.\nඇයව රෝහල්ගත කරන අවස්ථාවේ සිදු කළ පී.සී.ආර් පරීක්ෂණයේ ප්‍රතිඵල ලැබුණු පසුව යි ඇයට කොවිඩ් 19 ආසාදනය වී ඇති බව තහවුරු වී ඇත්තේ.\nකෙසේ වෙතත් ඇයට තිබූ වෙනත් සංකූලතා මොනව ද යන සම්බන්ධයෙන් තොරතුරු වාර්තා වී නැහැ.",
       "URL": "https://www.hirunews.lk/295729/එකොළොස්-හැවිරිදි-සිසුවියක්-කොරෝනාවට-බිලි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1385"
}