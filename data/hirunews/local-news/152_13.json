{
       "Source": "hirunews",
       "Timestamp": "Tuesday, 25 July 2023 - 17:17",
       "Headline": "හිටපු ජනාධිපති බැරැක් ඔබාමාගේ පෞද්ගලික සූපවේදීයා ජීවිතක්ෂයට",
       "News Content": "හිටපු ජනාධිපති බැරැක් ඔබාමාගේ පෞද්ගලික සූපවේදීයා ජීවිතක්ෂයට පත්ව තිබෙනවා.\nඔබාමාගේ මැසචුසෙට්ස් නිවස අසල පැඩ්ල් බෝඩිං චාරිකාවකදී ඔහු ජීවිතක්ෂයට පත්ව ඇති අතර ඔහුගේ සිරුර ඔබාමාගේ මැසචුසෙට්ස් නිවස අසල වැවක තිබියදී සොයාගෙන තිබෙනවා.\n45 හැවිරිදි ටෆාරි කැම්බල් ඔබාමා පවුලට ධවල මන්දිරයේ දී සේවය කර ඇති බවයි විදෙස් මාධ්‍ය වාර්තා කොට සිටින්නේ.\n2016 වසරේ දී ඔබාමා ජනාධිපති ධූරයෙන් නික්ම ගිය පසුත් ඔබාමා සමඟ රැඳී සිට පවුලේ සුපවේදියා ඔහු සේවය කළ බවයි වාර්තා වෙන්නේ.\nඉරිදා රාත්‍රියේ Paddle Boarder කරුවෙකු දිය යටට ගොස් නැවත මතු නොවු බවට ලැබුණු පුවතක් මත බලධාරීන් අතුරුදහන් වූ පුද්ගලයා සෙවීම ආරම්භ කර තිබූ අතර සිරුර පරික්ෂා කිරීමේදී එය හිටපු ජනපතිගේ සූපවේදියා වූ ටෆාරි කැම්බල් ලෙස තහවුරු වී තිබෙනවා.\nඑමෙන්ම ක්‍රීඩාවේ නිරතවන අවස්ථාවේදී ඔහු ජීවිතාරක්ෂක කබායක් පැළඳ සිට නොමැති බවයි වාර්තා වෙන්නේ.\nජීවිතක්ෂයට පත් වූ ටෆාරි කැම්බල් දරුවන් දෙදෙනෙකුගේ පියෙක් බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/342501/හිටපු-ජනාධිපති-බැරැක්-ඔබාමාගේ-පෞද්ගලික-සූපවේදීයා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=152"
}