{
       "Source": "hirunews",
       "Timestamp": "Wednesday, 09 January 2019 - 15:15",
       "Headline": "ශ්‍රී ලංකාවේ ක්‍රිකට් වංචා දැනුම්දීමට අයි.සී.සී. යෙන් සති දෙකක්",
       "News Content": "මෙරට ක්‍රිකට් ක්‍රීඩාවේ දූෂණ, වංචා පිළිබඳව තොරතුරු ලබාදීමට ජාත්‍යන්තර ක්‍රිකට් කවුන්සිලයෙන් සති දෙකක සහන කාලයක් ලබාදී තිබෙනවා.\nක්‍රීඩා අමාත්‍යාංශය ප්‍රකාශ කළේ එම කාලය තුළ ජාත්‍යන්තර ක්‍රිකට් කවුන්සිලයේ කාර්යාලයක් ශ්‍රී ලංකාවේ පවත්වාගෙන යන බවයි.\nඑහි නියෝජිතයෙකු වන ස්ටීව් රිචඩ්සන් අදාළ කටයුතු සඳහා දිවයිනට පැමිණ තිබෙනවා.\nමෙම සති දෙකක සහන කාලය තුළ ක්‍රිකට් දූෂණ, වංචා පිළිබඳ වාර්තා ලබාදෙන ලෙසයි ක්‍රීඩා අමාත්‍යාංශය ඉල්ලා සිටින්නේ.",
       "URL": "https://www.hirunews.lk/207832/ශ්‍රී-ලංකාවේ-ක්‍රිකට්-වංචා-දැනුම්දීමට-අයි-සී-සී-යෙන්-සති-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=3564"
}