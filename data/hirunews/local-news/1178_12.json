{
       "Source": "hirunews",
       "Timestamp": "Tuesday, 10 May 2022 - 18:06",
       "Headline": "ආර්ථික අර්බුදයේ ගැඹුර හිතා ගන්නවත් බෑ, ආචාර්ය හර්ෂ ද සිල්වා",
       "News Content": "විපක්ෂ නායක සජිත් ප්‍රේමදාස මහ බැංකු අධිපති සහ මුදල් අමාත්‍යාංශ ලේකම්වරයා සමඟ අද විශේෂ සාකච්ඡාවක් පවත්වා තිබෙනවා.\nමේ වන විට රටේ උද්ගතවී ඇති බරපතල ආර්ථික අර්බුදය සම්බන්ධයෙන් යම්කිසි අදහසක් ලබා ලබා ගැනීම සඳහා මේ\nසාකච්ඡාව පැවැත්වූ බවයි ඒ පිළිබඳව ව ට්විටර් පණිවිඩයක් නිකුත් කරමින් පාර්ලිමේන්තු මන්ත්‍රී ආචාර්ය හර්ෂ ද සිල්වා පවසන්නේ.\nමෙම හමුවේ දී රට තුළ මේ වන විට මතුව ඇති ආර්ථික අර්බුදය අතිශය බරපතල බව හැඟී ගිය බවත් ඔහු සඳහන් කරනවා.\nමේ වනවිට රට තුළ ඩොලර් හෝ රුපියල් නොමැති බවත් ඉදිරියේදී රට කරවීමට භාරගන්නා ඕනෑම කණ්ඩායමකට එය අතිශය දුෂ්කර ව්‍යායාමයක් වනු ඇති බවටත් ඔහුගේ ට්විටර් පණිවිඩයේ වැඩිදුරටත් සඳහන්.\nපැය තුනකට අධික කාලයක් පැවති මෙම සාකච්ඡාව සඳහා විපක්ෂ නායක සජිත් ප්‍රේමදාස, ආචාර්ය හර්ෂ ද සිල්වා, එරාන් වික්‍රමසිංහ සහ කබීර් හෂීම් යන පාර්ලිමේන්තු මන්ත්‍රීවරුන් එක්ව සිටි බවටයි ඔහුගේ පණිවිඩයේ සඳහන් වන්නේ.",
       "URL": "https://www.hirunews.lk/304014/ආර්ථික-අර්බුදයේ-ගැඹුර-හිතා-ගන්නවත්-බෑ-ආචාර්ය-හර්ෂ-ද-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=1178"
}