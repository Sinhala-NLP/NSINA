{
       "Source": "hirunews",
       "Timestamp": "Thursday, 16 February 2023 - 12:56",
       "Headline": "සබරගමුව විශ්වවිද්‍යාලයේ ගැටුමකින් 9 දෙනෙකු රෝහලට  (ඡායාරූප)",
       "News Content": "සබරගමුව විශ්වවිද්‍යාලයේ කළමනාකරණ පීඨයේ පළමු වසරේ සිසුන් පිරිසක් හා එම විශ්ව විද්‍යාලයේ ඉගෙනුම ලබන තවත් පිරිසක් අතර ඇතිවූ ගැටුමකින් සිසුන් 09 දෙනෙකු බලංගොඩ රෝහලට ඇතුළත් කර තිබෙනවා.\nපහරකෑමට ලක්ව ඇති සිසුන් පිරිසට විශ්වවිද්‍යාලයේ ජ්‍යෙෂ්ඨ සිසුන් ඊයේ රාත්‍රියේ නේවාසිකාගාරයට ඇතුළු වී කොණ්ඩය කපානොමැති බව පවසමින් පහරදී ඇති බවයි වාර්තා වන්නේ.\nසිද්ධිය සම්බන්ධයෙන් මෙතෙක් සැකකරුවන් අත්අඩංගුවට ගෙන නොමැති අතර සමනල වැව පොලිසිය වැඩිදුර විමර්ශන මෙහෙයවනු ලබනවා.",
       "URL": "https://www.hirunews.lk/327538/සබරගමුව-විශ්වවිද්‍යාලයේ-ගැටුමකින්-9-දෙනෙකු-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=532"
}