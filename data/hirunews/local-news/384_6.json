{
       "Source": "hirunews",
       "Timestamp": "Friday, 28 April 2023 - 16:25",
       "Headline": "කැළණිය මහා ශිෂ්‍ය සංගමය විරෝධතාවක (වීඩියෝ)",
       "News Content": "රක්ෂිත බණ්ධනාගාර ගතකර සිටින කැළණිය විශ්ව විද්‍යාලයේ මහා ශිෂ්‍ය සංගමයේ සභාපති කැළුම් මුදන්නායක සහ සිව්වන වසරේ ශිෂ්‍යය දිල්ශාන් හර්ෂණ නිදහස් කරන ලෙස සහ මහපොළ ශිෂ්‍යාධාර ලබාදීම ඇතුළු ගැටළු කිහිපයකට විසදුම් ඉල්ලා එම විශ්ව විද්‍යාලයේ මහා ශිෂ්‍ය සංගමය අද(28) විරෝධතාවයක නිරත වුණා.\nඒ, විශ්වවිද්‍යාලයට පිවිසෙන මාර්ගය අවහිර කරමින්.\nඑම අවස්ථාවේ පොලිස් කණ්ඩායම් කිහිපයක්ද අවට ප්‍රදේශයේ යොදවා තිබුනා.\nඅන්තර් විශ්වවිද්‍යාලීය ශිෂ්‍ය බලමණ්ඩලයේ කැදවුම්කරු වසන්ත මුදලිගේද විරෝධතාවට එක්ව සිටියා.\nමේ අතර මිරිහාන ජුබිලි කණුව මංසන්ධියේ පසුගිය මාර්තු 31 වනදා පැවති විරෝධතාවට එක්ව සිටි පිරිසක් අත්අඩංගුවට ගැනීම සම්බන්ධයෙන් සමාජ ක්‍රියාකාරීන් පිරිසක් අද මානව හිමිකම් කොමිෂන් පැමිණිල්ලක් ඉදිරිපත් කළා.\nඒ මිරිහාන පොලිසියට එරෙහිවයි.",
       "URL": "https://www.hirunews.lk/333698/කැළණිය-මහා-ශිෂ්‍ය-සංගමය-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=384"
}