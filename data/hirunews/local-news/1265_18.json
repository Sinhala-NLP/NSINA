{
       "Source": "hirunews",
       "Timestamp": "Monday, 28 March 2022 - 13:02",
       "Headline": "ඩොලරය 300ට ආසන්නතම අගයකට පැමිණෙයි",
       "News Content": "මහ බැංකුව විසින් අද (28) දිනයේ දී නිකුත් කළ විනිමය අනුපාතවලට අනුව ඩොලරයේ විකුණුම් මිල රුපියල් 300ට ආසන්නත ම අගයකට පැමිණ තිබෙනවා.\nඒ අනුව අමරිකානු ඩොලරයේ ගැනුම් මිල රුපියල් 288.74ක් ලෙස සටහන් වන අතර, විකුණුම් මිල ලෙස දැක්වුණේ රුපියල් 298.99ක් ලෙසයි.\nයුරෝ ගැනුම් මිල රුපියල් රුපියල් 319.50ක් ලෙසත්, එහි විකුණුම් මිල රුපියල් 330.75ක් ලෙසත් සටහන් වුණා.\nබ්‍රිතාන්‍ය පවුමක අගය ගැනුම් මිලෙහි දැක්වුණේ රුපියල් 380.66ක් ලෙසයි.\nඑහි විකුණුම් මිල රුපියල් 395.07ක් ලෙස දැක්වුණු අතර, යෙන් ගැනුම් මිල රුපියල් 2.35ක් වුණා.\nඅද දිනයේ දී රුපියල් 2.45කටයි යෙන් විකුණුම් මිල ලෙස සටහන් වූයේ.",
       "URL": "https://www.hirunews.lk/300599/ඩොලරය-300ට-ආසන්නතම-අගයකට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=1265"
}