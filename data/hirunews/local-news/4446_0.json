{
       "Source": "hirunews",
       "Timestamp": "Thursday, 29 June 2017 - 20:38",
       "Headline": "වාසයට සුදුසු නිවසක් නොමැතිව දරුවන් දෙදෙනෙක් සමඟ ජීවන අරගලයක නිරතවන කාන්තාවක්",
       "News Content": "වාසයට සුදුසු නිවසක් නොමැතිව දරුවන් දෙදෙනෙකුද සමඟ දැඩි ජීවන අරගලයක නිරතවන කාන්තාවක් පිළිබඳ පුවතක් හිරු ප්‍රවෘත්ති අංශයට වාර්තා වුණා.\nඒ වාරියපොල - මාස්පොත ප්‍රදේශයෙන්.\nඅග හිඟ කම් උපතින් උරුම කරගත් 38 හැවිරිදි ඉනෝකා ජීවත්වන්නේ වාරියපොල මාස්පොත ප්‍රදේශයේයි.\nඇගේ සහෝදරයෙකුට අයත් ඉඩමක ලෑලි ආධාරයෙන් ඉදිකර තිබෙන කඩා වැටීමට ඉතා ආසන්න මෙම අතුපැල ඉනෝකා සතු එකම වත්කමයි.\nසැමියා ඇය අතහැර වෙනත් විවාහයක් කරා යාමත් සමඟ වයස අවුරුදු 8 ක දියණිය හා අවුරුද්දක් වැයසැති පිරිමි දරුවා සමඟ ඉනෝකා මෙලොව තනිවනවා.\nඅසල්වාසීන් පවසන්නේ මෙම පැල තුළ බතක් ඉදෙන වාර ගණනට වඩා ඔවුන් කුසගින්නේ හිඳින වාර ගණන අපමණ බවයි.\nඒ හේතුවෙන් මෙම දරුවා මන්ද පෝෂණයට ගොදුරුව තිබෙනවා.",
       "URL": "https://www.hirunews.lk/164722/වාසයට-සුදුසු-නිවසක්-නොමැතිව-දරුවන්-දෙදෙනෙක්-සමඟ-ජීවන-අරගලයක-නිරතවන-කාන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=4446"
}