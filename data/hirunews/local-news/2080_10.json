{
       "Source": "hirunews",
       "Timestamp": "Thursday, 18 March 2021 - 14:01",
       "Headline": "කොරෝනා වසංගතයෙන් රැකියා අහිමිවූවන් ගැන සංගණනයක්",
       "News Content": "කොරෝනා වසංගත සමයේ රැකියා අහිමිවූ පෞද්ගලික අංශයේ සේවකයින් පිළිබඳ සංගණනයක් සිදුකිරීමට කම්කරු දෙපාර්තමේන්තුව පියවර ගෙන තිබෙනවා.\nරැකියා අහිමිවූවන් සේවය කළ  ස්ථානයේ තොරතුරු, සේවා කාලය සහ වැටුප් තොරතුරු ද සමගින් අප්‍රේල් පළමුවන දිනට පෙර කම්කරු කොමසාරිස්, 11 වන මහල, කොළඹ 05 යන ලිපිනයට ලිපි යොමුකරන ලෙසටයි කම්කරු දෙපාර්තමේන්තුව ඉල්ලීමක් කරන්නේ.\nඑමෙන්ම මේ සම්බන්ධයෙන් වැඩිදුර තොරතුරු 0112 368 502 දුරකථනය ඔස්සේ ද ලබාගත හැකි බවයි කම්කරු අමාත්‍යාංශය නිවේදනයක් නිකුත් කරමින් කියා සිටියේ.",
       "URL": "https://www.hirunews.lk/265745/කොරෝනා-වසංගතයෙන්-රැකියා-අහිමිවූවන්-ගැන-සංගණනයක්",
       "Category": "Local News",
       "Parent URL": "https://www.hirunews.lk/local-news.php?pageID=2080"
}