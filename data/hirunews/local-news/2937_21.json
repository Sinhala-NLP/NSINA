{
       "Source": "hirunews",
       "Timestamp": "Friday, 24 January 2020 - 7:34",
       "Headline": "කථානායකගෙන් මහබැංකු අධිපතිවරයාට ලිපියක්",
       "News Content": "අදාළ ඇමුණුම් සහිතව වෝහාරික විගණන වාර්තා කඩිනමින් පාර්ලිමේන්තුවට යොමුකරන ලෙස කතානායක කරූ ජයසූරිය මහ බැංකු අධිපතිවරයා වෙත ලිපියක් මගින් දැනුම් දී තිබෙනවා.\nඒවා නොමැතිව මහ බැංකු බැඳුම්කර සම්බන්ධ වෝහාරික විගණන වාර්තා 05 අසම්පූර්ණ බවයි කතානායකවරයා, පාර්ලිමේන්තු මහ ලේකම්වරයා හරහා ඊයේ ලිපියක් මහ බැංකු අධිපතිවරයාට දැනුම් දී ඇත්තේ.\nභාණ්ඩාගාර බැඳුම්කර නිකුත් කිරීම පිළිබඳව විමර්ශනය කිරීම සඳහා පත්කරන ලද ජනාධිපති විමර්ශන කොමිෂන් සභාවේ නිර්දේශයට අනුකූලව මහ බැංකුව විසින් සිදුකරන ලද වෝහාරික විගණනයෙන් අනාවරණ වූ කරුණු මෙම වාර්තාවලට ඇතුළත් වනවා.\nවාර්තා අසම්පූර්ණ බවට ආණ්ඩුවේ මෙන්ම විපක්ෂයේ මන්ත්‍රීවරුන්ද පාර්ලිමේන්තුවේදී අවස්ථා කිහිපයකදී කරුණු දක්වා සිටියා.",
       "URL": "https://www.hirunews.lk/232916/කථානායකගෙන්-මහබැංකු-අධිපතිවරයාට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=2937"
}