{
       "Source": "hirunews",
       "Timestamp": "Thursday, 02 June 2022 - 8:40",
       "Headline": "අයිස් සමග දෙදෙනකු පොලිසියට මාට්ටු",
       "News Content": "පොලිස් විශේෂ කාර්යය බලකායේ වැලිගම - කොක්මාදූව කඳවුරේ නිලධාරීන්ට ලද තොරතුරක් මත සිදු කරන ලද වැටලීමක දී අයිස් මත්ද්‍රව්‍ය සමග පුද්ගලයින් දෙදෙනකු අත් අඩංගුවට ගෙන තිබෙනවා.\nඊයේ (01) රාත්‍රියේ දී මෙම වැටලීම සිදුකර ඇති අතර, සැකකරුවන් අත් අඩංගුවට ගෙන ඇත්තේ, වැලිගම - පැලෑන ප්‍රදේශයේ දියි.\nඅත්අඩංගුවට ගන්නා අවස්ථාවේ දී අයිස් මත්ද්‍රව්‍ය ග්‍රෑම් 12යි මිලිග්‍රෑම් 250ක් සොයා ගැනුණා.\nඔවුන් සතුව තිබී යතුපැදියක් සහ රුපියල් 5000ක මුදලක් ද සොයාගෙන තිබෙනවා.\nසැකකරුවන් දෙදෙනා වයස අවුරුදු 25 හා 39 යන වයස්වල පසුවන්නන්.\nසිද්ධිය සම්බන්ධයෙන් වැලිගම පොලිසිය පරීක්ෂණ සිදු කරනවා.",
       "URL": "https://www.hirunews.lk/305974/අයිස්-සමග-දෙදෙනකු-පොලිසියට-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=1125"
}