{
       "Source": "hirunews",
       "Timestamp": "Friday, 18 November 2022 - 9:00",
       "Headline": "ගල්ගමුවේ අනතුරකින් යුද හමුදා මේජර්වරයෙකු ඇතුළු තුන් දෙනෙකු මරුට",
       "News Content": "ගල්ගමුව - ඉහළ ගම ප්‍රදේශයේ දී සිදු වූ අනතුරකින් යුද හමුදා මේජර්වරයෙකු ඇතුලු තුන්දෙනෙකු ජීවිතක්ෂයට පත්ව තවත් දෙදෙනෙකු තුවාල ලබා තිබෙනවා.\nපොලිසිය සඳහන් කළේ මෝටර් රථයක් මාර්ගයෙන් ඉවතට පැන අසළ තිබූ තාප්පයක ගැටීමෙන් මෙම අනතුර සිදුව ඇති බවයි.\nඅනතුර සිදුවන අවස්ථාවේ මෝටර් රථයේ පස්දෙනෙකු ගමන් කර තිබෙනවා.\nතුවාල ලැබූ දෙදෙනා ගල්ගමුව සහ පොළොන්නරුව රෝහලට ඇතුළත් කර ඇති බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/320673/ගල්ගමුවේ-අනතුරකින්-යුද-හමුදා-මේජර්වරයෙකු-ඇතුළු-තුන්-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=726"
}