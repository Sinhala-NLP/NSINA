{
       "Source": "hirunews",
       "Timestamp": "Sunday, 15 October 2017 - 8:58",
       "Headline": "නිවෙස්වලට ඇතුලූවී වාලම්පුරි ඇතුලූ වටිනාදෑ සොරකම් කළ සැකකරුවෙකු අත්අඩංගුවට",
       "News Content": "ගල්කිස්ස සහ පානදුර පොලිස් වසම්වල සිදුකළ සොරකම් ගණනාවකට වරෙන්තු නිකුත් කර අධිකරණය මග හරිමින් සිටි සැකකරුවෙකු පොලීසිය අත්අඩංගුවට ගෙන තිබෙනවා.\nමිරිහාන විශේෂ අපරාධ මෙහෙයුම් ඒකකයේ නිලධාරීන්ට ලද තොරතුරකට අනුව මෙම පුද්ගලයා පොල්ගහවෙල ප්‍රදේශයේදී ඊයේ අත්අඩංගුවට ගෙන ඇති බව සඳහන්.\nමොහු ගල්කිස්ස සහ පානදුර ප්‍රදේශවල නිවෙස්වලට ඇතුලූවී රන් භාණ්ඩ, ජංගම දුරකථන, වාලම්පූරි ආදී භාණ්ඩ සොරාගෙන ඇති බවටයි තොරතුරු අනාවරණ වී ඇත්තේ.\nඉඹුල්ගස්දෙණිය ප්‍රදේශයේ පදිංචිකරුවෙකු වන 37 හැවිරිදි සැකකරු අද ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/173520/නිවෙස්වලට-ඇතුලූවී-වාලම්පුරි-ඇතුලූ-වටිනාදෑ-සොරකම්-කළ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4271"
}