{
       "Source": "hirunews",
       "Timestamp": "Friday, 05 February 2021 - 15:27",
       "Headline": "ශ්‍රී ලංකා ක්‍රිකට් සංවර්ධනය වෙනුවෙන් තාක්ෂණික උපදේශක කමිටුවක්",
       "News Content": "ක්‍රීඩා අමාත්‍ය නාමල් රාජපක්ෂ විසින් ක්‍රිකට් ක්‍රීඩාවේ දියුණුව සඳහා තාක්ෂණික උපදේශන කමිටුවක් පත් කර තිබෙනවා.\nඑහි සභාපතිත්වය හිටපු ක්‍රිකට් නායක අරවින්ද ද සිල්වා විසින් දරණ අතර, රොෂාන් මහානාම, මුත්තයියා මුරලිදරන් සහ කුමාර සංගක්කාර එහි සෙසු සාමාජිකයින්.\nක්‍රීඩා අමාත්‍යවරයාට, අමාත්‍යාංශ නිලධාරීන්ට සහ ජාතික ක්‍රීඩා සභාවට මෙරට ක්‍රිකට් ක්‍රීඩාවට අදාළ සියලු කරුණු පිළිබඳව උපදෙස් ලබාදීම කමිටුවේ මූලික කාර්යභාරයයි.",
       "URL": "https://www.hirunews.lk/261730/ශ්‍රී-ලංකා-ක්‍රිකට්-සංවර්ධනය-වෙනුවෙන්-තාක්ෂණික-උපදේශක-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2167"
}