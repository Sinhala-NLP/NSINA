{
       "Source": "hirunews",
       "Timestamp": "Monday, 09 August 2021 - 12:47",
       "Headline": "ගල්ගමුවේ සිද්ධිය ගැන පශ්චාත් මරණ පරීක්ෂණය අද",
       "News Content": "ගල්ගමුව - මහනාන්නේරිය ප්‍රදේශයේදී 28 හැවිරිදි කාන්තාවක් සහ ඇගේ දස හැවිරිදි පුත්‍රයා ඝාතනය කර 28 හැවිරිදි තරුණයකු සියදිවි හානි කරගත් බව කියන සිද්ධියට අදාල පශ්චාත් මරණ පරීක්ෂණ අද පස්වරුවේ සිදු කිරීමට නියමිතයි.\nපොලීසිය සඳහන් කළේ මෘත දේහ වල කොරෝනා පරීක්ෂණ වාර්තා අද ලැබීමෙන් අනතුරුව එම කටයුතු සිදු කරන බවයි.\nදැනට ලැබී ඇති සාක්ෂි වලට අනුව ඝාතන සිදු කර ඇත්තේ සියදිවි හානිකර ගත් 28 හැවිරිදි තරුණයා විසින් බවට පොලීසිය සැක කරනවා.\nඔහු විසින් ලියූ බවට සැක කෙරෙන ලිපියක් ද අදාළ නිවස තුළ තිබී පොලීසිය විසින් පසුගියදා සොයා ගැණුනා.\nඝාතනයට ලක්වූ කාන්තාවගේ, ඇගේ දරුවාගේ සහ සියදිවි හානිකරගත් තරුණයාගේ සිරුරු කාන්තාවගේ නිවස තුළ තිබී හමු වුනේ පෙරේදා දිනයේදීයී.\nමවට සහ පුතුගේ දෑස්වලට තියුණු ආයුධයකින් පහරදී මෙම ඝාතන සිදුකර ඇති බවට මූලික පොලිස් පරීක්ෂණවලදී හෙළිවුණා. ඝාතනය අතරතුර නිවසේ සිටි අදාළ කාන්තාවගේ 5 හැවිරිදි පුත්‍රයා යාබද නිවසට පළා ගොස් දිවි බේරාගෙන ඇති බවටයි අනාවරණය වුනේ.\nමිය ගිය කාන්තාව සහ සියදිවි හානි කර ගත් බවට සැක කෙරෙන තරුණයා අතර අනියම් සබඳතාවක් පැවති බවට ද පොලිසිය තොරතුරු හෙළි කරගෙන තිබුණා.",
       "URL": "https://www.hirunews.lk/279251/ගල්ගමුවේ-සිද්ධිය-ගැන-පශ්චාත්-මරණ-පරීක්ෂණය-අද",
       "Category": "Local News",
       "Parent URL": "https://www.hirunews.lk/local-news.php?pageID=1766"
}