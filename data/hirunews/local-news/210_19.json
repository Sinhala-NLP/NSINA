{
       "Source": "hirunews",
       "Timestamp": "Wednesday, 05 July 2023 - 20:30",
       "Headline": "කර්මාන්තශාලාවක සිදු වූ අනතුරකින් තරුණයෙකුට අත අහිමි වෙයි",
       "News Content": "රබර් මෙට්ට කර්මාන්ත ශාලාවක අද (5) සිදු වූ අනතුරකින් තරුණයෙකුට අතක් අහිමි වී තිබෙනවා.\nකළුතර පැපොල්වල ප්‍රදේශයේ රබර් මෙට්ට කර්මාන්තශාලාව දී මෙම අනතුර සිදු වී ඇති බවයි වාර්තා වෙන්නේ.\nමෙම අනතුරට මුහුණ දී ඇත්තේ ගල්පාත යටවර ප්‍රදේශයේ පදිංචි 18 හැවිරිදි තරුනයෙකු බවයි සඳහන්.\nසේවය කරන අතරතුර ඔහු මෙම අනතුරට මුහුණ දී ඇති අතර එහිදී ඔහුගේ දකුණු අත එක්වරම යන්ත්‍රය තුලට ඇඳී ගොස් ඇති අතර එම අනතුරෙන් ඔහුගේ දකුණු අත වැලමිට ඉහළ කොටසින් වෙන්ව ගොස් ඇති බවයි වාර්තා වෙන්නේ.",
       "URL": "https://www.hirunews.lk/340140/කර්මාන්තශාලාවක-සිදු-වූ-අනතුරකින්-තරුණයෙකුට-අත-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=210"
}