{
       "Source": "hirunews",
       "Timestamp": "Wednesday, 24 May 2023 - 7:38",
       "Headline": "ගම්පොළ හා දිඹුලාගල ජලය පරිභෝජනයට සුදුසු නැහැ (වීඩියෝ)",
       "News Content": "ගම්පොළ දොළුවේ පවුල් 15000ක් බොන වතුරට අසූචි මිශ්‍ර වී ඇති බවට අනාවරණය වී තිබෙනවා.\nඑම ජලය පානය කිරීමෙන් පාචනය වැළදී අවුරුදු 14ක පාසල් සිසුවෙක් ද මිය ගොස් ඇති බවයි අප ප්‍රාදේශීය වාර්තාකරු සඳහන් කළේ.\nගම්පොළ සෞඛ්‍ය වෛද්‍ය නිලධාරී කාර්‍යාලය සඳහන් කළේ ගම්පොළ දොළුව ප්‍රදේශයේ ජනතාව පරිභෝජනයට ගන්නා ජල මූලාශ්‍ර 31ටම අසූචි මිශ්‍ර වී ඇති බවයි.\nඑමෙන්ම දිඹුලාගල ප්‍රදේශයේ සිරිපුර, නුවරගල ,වෙහෙරගල ගම්මානවලට ජලය ලබා දෙන පානීය ජල ටැංකිවලට කල් ඉකුත් වූ ක්ලෝරීන් මිශ්‍ර කර ඇති බවට හෙළි වී තිබෙනවා.\nඒ අනුව පවුල් 7000ක පුද්ගලයින් 25000ගේ ජීවිත අවදානමට ලක් ව ඇති බව සෞඛ්‍ය පරීක්ෂකවරු සඳහන් කරනවා.\nඔවුන් වැඩිදුරටත් පෙන්වා දෙන්නේ මෙම ප්‍රාදේශීය සභාවෙන් ලබා දෙන ජලය පානය කිරීමෙන් වැළකී හැකිතාත් පිරිපහදු කළ පානීය ජලය පානය කරන ලෙසයි.\nඅදාළ පුද්ගලයින් මෙම කල් ඉකුත් වීමේ දිනය වසා වෙනස් ස්ටිකර් එකක් අලවා ඇති බවයි පොළොන්නරුව පළාත් පාලන සහකාර කොමසාරිස් ජේ. එම් අමීන් සඳහන් කළේ.\nතවද බෝගම්බර හිර ගෙදර අපද්‍රව්‍ය මහවැලියට බැහැර කරන බවටත් ඉන් මහවැලියේ ජලය දැඩි ලෙස දූෂණයට ලක්ව ඇති බවටත් චෝදනා එල්ල වී තිබෙනවා.\nඑමෙන්ම වැඩිදුරටත් සඳහන් වන්නේ මේ සම්බන්ධයෙන් නඩු දැමීමට ආණ්ඩුකාරවරයා උපදෙස් ලබා දී ඇති බවයි.",
       "URL": "https://www.hirunews.lk/336046/ගම්පොළ-හා-දිඹුලාගල-ජලය-පරිභෝජනයට-සුදුසු-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=321"
}