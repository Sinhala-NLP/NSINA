{
       "Source": "hirunews",
       "Timestamp": "Wednesday, 19 April 2017 - 18:35",
       "Headline": "පෙම්වතෙකුට සහ පෙම්වතියට ගම්මුන් පහරදෙයි",
       "News Content": "තම පෙම්වතියගේ නිවසට අවුරුදු නෑගම් පැමිණි පෙම්වතෙකුට ප්‍රදේශයේ තරුණයන් පිරිසක් පහරදීමේ පුවතක් කටුගස්තොට - යටිවාවල ප්‍රදේශයෙන් වාර්තා වුණා.\nමහනුවර - ගුරුදෙණිය ප්‍රදේශයේ පදිංචි මෙම තරුණයා සිය පෙම්වතියගේ නිවසට පැමිණ ඇත්තේ ඔහුට අයත් ත්‍රීරෝද රථයෙන්.\nඑය මාර්ගයේ නවතා ඔහු පෙම්වතියගේ නිවසට ගොස් ඇති අතර එම අවස්ථාවේදි ප්‍රදේශයේ තරුණයන් 07 දෙනෙකු අදාල නිවසට පැමිණ ත්‍රීරෝද රථය මාර්ගය අවහිර වන අයුරින් නවතා ඇති බව පවසමින් තරුණයාට බැණ වැදී තිබෙනවා.\nඑහිදී ඇතිවූ බහින්බස්වීමකින් පසු ගමේ පදිංචි තරුණයන් අදාළ තරුණයාට පහරදී ඇති අතර, එය සමථයකට පත් කිරීමට මැදිහත් වූ තරුණයාගේ පෙම්වතියද ඔවුන්ගේ පහරකෑමට ලක්ව තිබුණා.\nඇසකට හානිවීම හේතුවෙන් තරුණිය මහනුවර මහ රෝහලටද, ඇයගේ පෙම්වතා කටුගස්තොට රෝහලටද ඇතුළත් කර ඇති බවයි පොලීසිය ප්‍රකාශ කළේ.\nඅත්අඩංගුවට ගත් පහරදීම සිදුකළ තරුණයන් මහනුවර මහේස්ත්‍රාත් අධිකරණය වෙත ඉදිරිපත් කිිරිමෙන් පසු මේ මස 25 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/159518/පෙම්වතෙකුට-සහ-පෙම්වතියට-ගම්මුන්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4556"
}