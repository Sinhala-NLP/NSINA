{
       "Source": "hirunews",
       "Timestamp": "Thursday, 20 October 2022 - 16:26",
       "Headline": "ඇමති නිමල්ට එරෙහිව තිබූ අල්ලස් චෝදනා ඉවතට",
       "News Content": "ප්‍රමාණවත් සාක්ෂි නොමැති වීම හේතුවෙන් අමාත්‍ය නිමල් සිරිපාල ද සිල්වාට එරෙහිව ඉදිරිපත්ව තිබූ අල්ලස් චෝදනාවලින් නිදහස් කර තිබෙනවා.\nඉදිකිරීම් , කොන්ත්‍රාත්කරුවෙකු ජපානයේ තායිසේ සමාගමෙන් අල්ලස් ඉල්ලූ බවට විපක්ෂය විසින් මීට පෙර චෝදනා එල්ල කර තිබුණා.\nපසුව ඒ පිළිබඳ විමර්ශනයක් සිදු කිරීම සඳහා ජනාධිපතිවරයා විසින් ත්‍රිපුද්ගල කමිටුවක් ද පත්කළ අතර එමඟින්ද අමාත්‍යවරයාට එරෙහවි එල්ලකර ඇති චෝදනා පදනම් විරහිත බවට ප්‍රකාශ කළා.\nඑහෙත් පාර්ලිමේන්තු මන්ත්‍රීවරුන් කිහිපදෙනෙකු එම කමිටු වාර්තාව පිළිගත නොහැකි බවත් එය විභාග කළ යුත්තේ අල්ලස් හෝ දූෂණ චෝදනා විමර්ශන කොමිසම බවටයි කියා සිටියේ.\nඒ අනුව වරාය හා නාවික ගුවන්සේවා අමාත්‍ය නිමල් සිරිපාල ද සිල්වාට එරෙහිව පූර්ණ පරීක්ෂණයක් සිදු කිරීමට අල්ලස් හෝ දූෂණ විමර්ශන කොමිසන් සභාව පියවර ගත් අතර එමඟින් ද අනාවරණය වී ඇත්තේ අමාත්‍යවරයාට එල්ල කර ඇති චෝදනා සඳහා ප්‍රමාණවත් සාක්ෂි නොමැති බවටයි.",
       "URL": "https://www.hirunews.lk/318394/ඇමති-නිමල්ට-එරෙහිව-තිබූ-අල්ලස්-චෝදනා-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=790"
}