{
       "Source": "hirunews",
       "Timestamp": "Saturday, 02 February 2019 - 14:21",
       "Headline": "හබරන අනතුරකින් තරුණයෙකු මරුට - 4කට තුවාල",
       "News Content": "හබරන - අනුරාධපුර මාර්ගයේ යකානුගස්වැව ප්‍රදේශයේ සිදුවූ රිය අනතුරකින් තරුණයෙකු මිය ගොස් සිව් දෙනෙකු තුවාල ලබා රෝහල් ගත කර තිබෙනවා.\nයාපනය සිට මොණරාගල දෙසට ධාවනය වූ ශ්‍රී ලංගම බස් රථයක් ඊට ප්‍රතිවිරුද්ධ දිශාවෙන් පැමිණි කැබ් රථයක ගැටී ඊයේ රාත්‍රියේ මෙම අනතුර සිදුවී ඇති බවයි පොලීසිය සඳහන් කළේ.\nසිද්ධියෙන් තුවාල ලැබූ කැබ් රථයේ ගමන් ගත් පුද්ගලයින් 5 දෙනා හබරන රෝහලට ඇතුළත් කිරීමෙන් අනතුරුව ඉන් එක් අයෙකු ජීවිතක්ෂයට පත්වුණා.\nමෙලෙස මිය ගොස් ඇත්තේ 25 හැවිරිදි කැකිරාව ප්‍රදේශයේ පදිංචි තරුණයෙක්.",
       "URL": "https://www.hirunews.lk/209575/හබරන-අනතුරකින්-තරුණයෙකු-මරුට-4කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3521"
}