{
       "Source": "hirunews",
       "Timestamp": "Monday, 21 September 2020 - 12:45",
       "Headline": "නීතිපති දෙපාර්තමේන්තුවට මධ්‍යම පරිසර අධිකාරියෙන් ඉල්ලීමක්",
       "News Content": "පරිසරයට හානි සිදුකරන පුද්ගලයන් අත්අඩංගුවට ගැනීම සඳහා තම නිලධාරීන්ටද බලය ලබාදෙන ලෙස නීතිපති දෙපාර්තමේන්තුවෙන් ඉල්ලීමක් කර ඇති බව මධ්‍යම පරිසර අධිකාරියේ සභාපති සිරිපාල අමරසිංහ ප්‍රකාශ කළා.\nඔහු මේ බව කියා සිටියේ මධ්‍යම පරිසර අධිකාරියේ අද (21) පැවති මාධ්‍ය හමුවකට එක්වෙමින්.\nඑමෙන්ම පරිසර හිතකාමී ලෙස නිෂ්පාදිත ලන්ච් ෂීට් තහනම් කිරීමට සූදානම් වන බවට පොලිතින් නිෂ්පාදකයන්ගේ සංගමය එල්ල කරන චෝදනා වලට ද මධ්‍යම පරිසර අධිකාරියේ සභාපතිවරයා පිළිතුරු ලබා දුන්නා.\nඔහු කියා සිටියේ එවැනි කිසිදු තීරණයක් මෙතෙක් ගෙන නොමැති බවයි.\nකෙසේ වෙතත් පරිසරයට හානිකර පොලිතින්වලින් නිෂ්පාදිත ලන්ච් ෂීට් අලෙවිකරන පුද්ගලයන් අත්අඩංගුවට ගැනීමේ ක්‍රියාවලිය මන්දගාමී වී ඇති බවද සභාපතිවරයා මෙහිදී සඳහන් කළා.",
       "URL": "https://www.hirunews.lk/250737/නීතිපති-දෙපාර්තමේන්තුවට-මධ්‍යම-පරිසර-අධිකාරියෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2440"
}