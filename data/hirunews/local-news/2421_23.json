{
       "Source": "hirunews",
       "Timestamp": "Tuesday, 29 September 2020 - 18:19",
       "Headline": "අදත් අසාදිතයන් 10 දෙනෙකු හඳුනාගැනේ",
       "News Content": "තවත් ආසාදිතයන් 10 දෙනෙකු වාර්තාවීමත් සමඟ මෙරටින් වාර්තාවන කොරෝනා ආසාදිතයන් සංඛ්‍යාව 3,373 දක්වා ඉහළ ගොස් තිබෙනවා.\nරජයේ ප්‍රවෘත්ති දෙපාර්තමේන්තුව ප්‍රකාශ කළේ  ඕමානයේ සිට පැමිණි හත්දෙනෙකු, කටාරය, එක්සත් අරාබි එමීර් රාජ්‍යය සහ ලෙබනනයේ සිට දිවයිනට පැමිණි තුන්දෙනෙකු මෙලෙස ආසාදිතයන් ලෙස වාර්තාවූ බවයි.\nඅද දිනයේදී විසි දෙනෙකු සුවය ලබා රෝහල්වලින් පිටව යාමත් සමඟ පුද්ගලයින් 3,230 දෙනෙකු මේ වනවිට සම්පූර්ණයෙන්ම සුවය ලබා තිබෙනවා. ඒ අනුව තවදුරටත් රෝහල්ගතව ප්‍රතිකාර ලබන්නේ 130 දෙනෙකු පමණයි.\nමේ අතර ලොව පුරා රටවලින් වාර්තාවන කොරෝනා ආසාදිතයන්ගේ සංඛ්‍යාව තුන්කෝටි තිස්පන් ලක්ෂ 84,726 ක් වන අතර, සිදුව ඇති මරණ සංඛ්‍යාව දසලක්ෂ 7,193 ක්.\nඑසේම කොවිඞ් 19 ගෝලීය වසංගතයෙන් මියගිය ලෝකවාසීන් සංඛ්‍යාව මිලියනය ඉක්මවීම ශෝකජනක සන්ධිස්ථානයක් බව ජගත් සංවිධාන මහ ලේකම් අන්තෝනියෝ ගුටේරස් ප්‍රකාශ කළා. එලෙස අහිමිවූ සෑම ජීවිතයක් පිළිබඳවම අවධානය ඉවත නොදැමිය යුතු බවයි ඔහු  අවධාරණය කළේ.\nඑලෙස මියගොස් ඇත්තේ පියවරුන්, මව්වරුන්, බිරින්දෑවරුන්, සැමියන්, සහෝදරයන්, සහෝදරියන්, මිතුරන් සහ සහෘදයන් බවද ජගත් මහ  ලේකම්වරයා සිහිපත් කළා.\nඒ අනුව කොවිඞ් 19 මරණ මිලියනයේ වේදනාව එමෙන් කිහිප ගුණයක් වන බවයි මහලේකම් අන්තෝනියෝ ගුටේරස් නිවේදනයක් නිකුත් කරමින් ප්‍රකාශ කළේ.",
       "URL": "https://www.hirunews.lk/251411/අදත්-අසාදිතයන්-10-දෙනෙකු-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2421"
}