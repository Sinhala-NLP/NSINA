{
       "Source": "hirunews",
       "Timestamp": "Sunday, 20 February 2022 - 16:46",
       "Headline": "‍තවත් චක්‍රලේඛයක් හෙට එළියට",
       "News Content": "රාජ්‍ය ආයතනවල විදුලිය සහ ඉන්ධන අරපිරිමැස්මෙන් භාවිත කිරීම සම්බන්ධයෙන් වන නව චක්‍රලේඛයක් නිකුත් කිරීමට රජය තීරණය කර තිබෙනවා.\nඒ අනුව අදාළ නව චක්‍රලේඛය හෙට (21) දිනයේදී නිකුත් කෙරෙනු ඇති.\nමෙම චක්‍රලේඛය නිකුත් කරනු ලබන්නේ මේ දිනවල රට තුළ හටගෙන ඇති දැඩි ඉන්ධන අර්බුදය හේතුවෙන් විදුලි බලාගාර වෙත අවශ්‍ය තෙල් පහසුකම් ලබාදීමේ නොහැකියාව මතයි.\nරාජ්‍ය පරිපාලන අමාත්‍යාංශ ලේකම්වරයා පවසා සිටියේ, ඒ අනුව සියලුම රාජ්‍ය ආයතනවල දෛනික ඉන්ධන සහ විදුලි භාවිත කිරීම යම් මට්ටමකට පාලනය කිරීම සඳහා මෙම පියවර ගන්නා බවයි.",
       "URL": "https://www.hirunews.lk/297540/‍තවත්-චක්‍රලේඛයක්-හෙට-එළියට",
       "Category": "Local News",
       "Parent URL": "https://www.hirunews.lk/local-news.php?pageID=1344"
}