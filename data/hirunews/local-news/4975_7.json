{
       "Source": "hirunews",
       "Timestamp": "Thursday, 07 July 2016 - 12:29",
       "Headline": "වැට් විරෝධය රත්නපුර සහ හම්බන්තොට දිස්ත්‍රික්කවලටත්",
       "News Content": "තොග සහ සිල්ලර වෙළඳාමට රජය විසින් පනවා ඇති වැට් බද්දට විරෝධය පළ කරමින් රත්නපුර සහ හම්බන්තොට යන දිස්ත්‍රික්කවල කඩසාප්පු වසා දමා වෙළඳසැල් හිමිකරුවන් අද (07) විරෝධතාවල නිරතවුණා.\nවැට් බද්දට විරෝධය පළ කරමින් රත්නපුර දිස්ත්‍රික්කයේ කලවාන, බලංගොඩ, ඇඹිලිපිටිය ආදී නගරවල මෙන්ම හම්බන්තොට දිස්ත්‍රික්කයේ මිද්දෙණිය, තිස්සමහාරාමය, හුංගම සහ අම්බලන්තොට යන ප්‍රදේශවල වෙළඳසැල් සියල්ල වසා දමා තිබූ බවයි එම ප්‍රදේශවල සිටින හිරු ප්‍රාදේශීය වාර්තාකරුවන් සඳහන් කළේ.\nමීට පෙර ගාල්ල, මාතර, අනුරාධපුරය, කඩවත, බණ්ඩාරවෙල යන නගරවල ද වෙළඳසැල් වසා දමා ව්‍යාපාරිකයින් විරෝධතාවයේ නිරත වූයේ තොග සහ සිල්ලර වෙළඳාමට රජය විසින් පනවා ඇති වැට් බද්දට එරෙහිවයි.",
       "URL": "https://www.hirunews.lk/137419/වැට්-විරෝධය-රත්නපුර-සහ-හම්බන්තොට-දිස්ත්‍රික්කවලටත්",
       "Category": "Local News",
       "Parent URL": "https://www.hirunews.lk/local-news.php?pageID=4975"
}