{
       "Source": "hirunews",
       "Timestamp": "Sunday, 16 January 2022 - 9:56",
       "Headline": "රිය අනතුරක් සිදුකර පලාගිය සැකකරුවෙකු අත්අඩංගුවට",
       "News Content": "රඹුක්කන - හේවාදිවෙල ප්‍රදේශයේදී පදිකයෙකු යටකර පළාගිය වෑන් රථ රියදුරෙකු කොටවැල්ල ප්‍රදේශයේදී අත්අඩංගුවට ගෙන තිබෙනවා.\nමොහු 50 හැවිරිදි වැලිගම ප්‍රදේශයේ පදිංචිකරුවෙකු වන අතර, වැඩිදුර පරීක්ෂණවලදී හෙළිවී ඇත්තේ දිවයිනේ විවිධ ප්‍රදේශවල පදිංචි පුද්ගලයන්ට විදේශ රැකියා ලබාදෙන බවට පවසා මුදල් වංචා කිරීමේ සිද්ධීන් රැසකට මොහු සම්බන්ධ බවටයි.\nසැකකරු අද දින කෑගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.",
       "URL": "https://www.hirunews.lk/294139/රිය-අනතුරක්-සිදුකර-පලාගිය-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1421"
}