{
       "Source": "hirunews",
       "Timestamp": "Sunday, 14 May 2017 - 7:44",
       "Headline": "18ත්, 25ත් අතර රජයේ පුටු මාරුවක්",
       "News Content": "මේ මස 18 වනදා සහ 25 වනදා අතර කාලය තුළ රජයේ පුටු මාරුවක් සිදුවන බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන පවසනවා.\nඔහු මේ බව කියා සිටියේ මාතර - හක්මන ප්‍රදේශයේ ඊයේ පැවති ජනහමුවකට එක්වෙමින්.\nඒ තුළින් ශක්තිමත්ව ඉදිරි කටයුතු සිදුකළ හැකි බවත්, එය ජනතාවගේ අපේක්ෂාවන් ඉෂ්ට කිරීම බවත් අමාත්‍යවරයා සදහන් කළා.\nමෙහිදී ඉන්දීය අග්‍රාමාත්‍යවරයාට එරෙහිව කළු කොඩි ඔසවන්නයැයි ඇතැම් දේශපාලන පක්ෂ කළ ඉල්ලීම සම්බන්ධයෙන්ද අමාත්‍යවරයා අදහස් පළ කළා.\nකැබිනට් සංශෝධනයක් පිළිබදව මේ දිනවල දේශපාලන වේදිකාවේ විවිධ අදහස් පළ වනවා.\nකෙසේ වෙතත්, බණ්ඩාරවෙල ප්‍රදේශයේ අද පැවති ජනහමුවකට එක්වෙමින් එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි කියා සිටියේ ශ්‍රී ලංකා නිදහස් පක්ෂයේ අවශ්‍යතාවය මත අමාත්‍ය ධුර සංශෝධනයක් කරන්නේ නම් ඊට විරුද්ධ වන බවයි.",
       "URL": "https://www.hirunews.lk/161283/18ත්-25ත්-අතර-රජයේ-පුටු-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=4518"
}