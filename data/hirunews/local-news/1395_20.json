{
       "Source": "hirunews",
       "Timestamp": "Wednesday, 26 January 2022 - 20:24",
       "Headline": "අද කොරෝනා ආසාදිතයන් 927ක්",
       "News Content": "ශ්‍රී ලංකාවෙන් අද කොරෝනා ආසාදිතයන් 927 දෙනෙකු වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 604581ක් ලෙසටයි.\nමෙම ආසාදිතයන් අතර විදේශගතව සිට පැමිණ සිටියදී හඳුනාගත් 05 දෙනෙකු ද වනවා.\nමෙරටින් හමුවී ඇති ආසාදිතයන්ගෙන් 12454ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 576,781ක්.\nමෙරටින් කොරෝනා මරණ 15346ක් ද වාර්තාවී තිබෙනවා. ඒ අද වාර්තා කළ මරණ 16ත් සමගින්.\nමේ අතර කොරෝනා රෝගීන් සඳහා වෙන් කර ඇති දැඩි සත්කාර ඒකක වල ඇති ඇඳන් 70 වෙන් 63කම කොරෝනා රෝගීන් ප්‍රතිකාර ලබන බව සෞඛ්‍ය අංශ පෙන්වා දෙනවා.\nඑසේම, කොච්චිකඩේ ප්‍රදේශයේ පැවති මංගල උත්සවයකට සහභාගිවු පුද්ගලයින් එකසිය පනස් දෙනෙකුගෙන් තිස් දෙනෙකුට කොරෝනා අසාදනය වී ඇති බව හඳුනා ගැනුනා.\nගෙවුනු දිනයේ ලොව පුරා ලක්ෂ 33 ඉක්මවු කොරෝනා අසාදිතයින් වාර්තා වී ඇති අතර පිට පිට 07වන දිනටත් අඛණ්ඩව ඊයේ මෙරටින් කොරෝනා අසාදිතයින් 800 සීමාව ඉක්මවා ගියා.\nඑසේම, කොච්චිකඩේ ප්‍රදේශයේ පැවති මංගල උත්සවයකට සහභාගිවු පුද්ගලයින් 150කගේ 30නෙකුට කොරෝනා අසාදනය වි ඇති බව ඇති බව කටාන සෞඛ්‍ය වෛද්‍ය නිලධාරී කාර්යාලය තහවුරු කළා.\nඊට අමතරව එම සෞඛ්‍ය වෛද්‍ය නිලධාරී කාර්යාලයට අයත් තිඹිරිගස්කටුව ප්‍රදේශයේ පුද්ගලයින් 153 දෙනෙකුට කළ කොරෝනා පරීක්ෂණ වලදි 65 දෙනෙකු අසාදිතයින් බව හදුනාගෙන තිබෙනවා.\nමීට අමතරව තවත් පුද්ගලයින් 43 දෙනෙකු කටාන සෞඛ්‍ය වෛද්‍ය නිලධාරී කාර්යාලයට දැනුම් දී ඇත්තේ පෞද්ගලිකව සිදුකළ කොරෝනා පරීක්ෂණවලදී තමන් අසාදිතයින් බව හදුනා ගැනුන බවයි.\nඑසේම, පෞද්ගලිකව රෝහල් මගීන් සිදුකරණ කොරෝනා පරික්ෂණ වලින් අනතුරුව අසාදිතයින් වාර්තාවුව හොත් ඒ පිළිබඳව සෞඛ්‍ය වෛද්‍ය නිලධාරී කාර්යාල දැනුවත් කිරීමක් මේ වන විට සිදුනොවන බව මහජන සෞඛ්‍ය පරීක්ෂකවරුන්ද චෝදනා කරනවා.",
       "URL": "https://www.hirunews.lk/295277/අද-කොරෝනා-ආසාදිතයන්-927ක්",
       "Category": "Local News",
       "Parent URL": "https://www.hirunews.lk/local-news.php?pageID=1395"
}