{
       "Source": "hirunews",
       "Timestamp": "Thursday, 24 March 2016 - 19:10",
       "Headline": "එක්නැලිගොඩගේ බිරිඳගෙන් ජනපතිට ඉල්ලීමක්",
       "News Content": "මාධ්‍යවේදී ප්‍රගීත් එක්නැලිගොඩගේ පරීක්ෂණ කඩිනම් කරන ලෙසට ඔහුගේ බිරිඳ වන සන්ධ්‍යා එක්නැලිගොඩ ජනාධිපති මෛත්‍රීපාල සිරිසේනගෙන් ඉල්ලීමක් කළා.\nකොළඹ අද (24) පැවති මාධ්‍ය හමුවකට එක්වෙමින් ඇය කියා සිටියේ තම සැමියා අතුරුදන්ව අදට දින 2265 ගතව ඇති බවයි.\nඅතුරුදන්වූ පුද්ගලයින් සම්බන්ධයෙන් පරීක්ෂණ පවත්වා ආණ්ඩුව යුක්තිය ඉටු කළ යුතු බව එම මාධ්‍ය හමුවට එක්වු ලංකා ගුරු සංගමයේ ලේකම් ජෝශප් ස්ටාර්ලින් කියා සිටියා.\nමේ අතර, එහිදී වමේ කේන්ද්‍රයේ සම කැඳවුම්කරු චමීර පෙරේරා සඳහන් කළේ යුක්තිය ඉටු කිරීමේදී ශ්‍රී ලංකා නිදහස් පක්ෂයේවත්, එක්සත් ජාතික පක්ෂයේවත් පුද්ගලික න්‍යාය පත්‍රයන් වෙනුවෙන් කටයුතු නොකළ යුතු බවයි.",
       "URL": "https://www.hirunews.lk/129297/එක්නැලිගොඩගේ-බිරිඳගෙන්-ජනපතිට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=5116"
}