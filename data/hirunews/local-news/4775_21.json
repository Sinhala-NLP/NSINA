{
       "Source": "hirunews",
       "Timestamp": "Tuesday, 29 November 2016 - 11:57",
       "Headline": "බොදුබල සේනා සංවිධාන මහලේකම් ඥානසාර හිමියන්ට අභියාචනාධිකරණයෙන් නොතීසි",
       "News Content": "බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමියන්ට අභියාචනාධිකරණය අද නොතීසි නිකුත් කළා.\nඒ, තලාහේන ප්‍රදේශයේ දේවස්ථානයකට පහර දීම සම්බන්ධයෙන් වන නඩුව අභියාචනාධිකරණය හමුවේ කැදවූ අවස්ථාවේදීයි.\nමෙම සිද්ධිය පිළිබඳ කොළඹ මහාධිකරණය හමුවේ නඩුවක් විභාග වූ අතර එහිදී චෝදනා එල්ල වූ ගලගොඩඅත්තේ ඥානසාර හිමියන් ඇතුළු 13 දෙනෙකු නිදොස් කොට නිදහස් කෙරුණා.\nපසුව නීතිපතිවරයා විසින් ඊට එරෙහිව අභියාචනාධිකරණය හමුවේ පෙත්සමක් ගොනු කළා.\nඒ අනුව එම පෙත්සම අද සලකා බැලුණු අවස්ථාවේදීයි පූජ්‍ය ගලගොඩඅත්තේ ඥානසාර හිමියන් අධිකරණයේ පෙනී නොසිටි අතර ඒ අනුවයි ලබන වසරේ ජනවාරි 20 වැනිදා අධිකරණයේ පෙනී සිටින ලෙසට උන්වහන්සේට නොතීසි නිකුත් කෙරුණේ.",
       "URL": "https://www.hirunews.lk/148576/බොදුබල-සේනා-සංවිධාන-මහලේකම්-ඥානසාර-හිමියන්ට-අභියාචනාධිකරණයෙන්-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4775"
}