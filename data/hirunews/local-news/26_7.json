{
       "Source": "hirunews",
       "Timestamp": "Saturday, 16 September 2023 - 14:56",
       "Headline": "අතුරුදන් වූ පොලිස් කොස්තාපල් සොයා මෙහෙයුම්",
       "News Content": "මානසික ආබාධයකට ප්‍රතිකාර ලබාගෙන සිටින පොලිස් කොස්තාපල් සැමියා අතුරුදන් බවට ඔහුගේ බිරිඳ විසින් බකමූණ පොලිසියට පැමිණිල්ලක් ඉදිරිපත් කර තිබෙනවා.\nමෙලෙස අතුරුදන්ව ඇත්තේ 27 හැවිරිදි මන්නාරම පොලිස් ස්ථානයට අනුයුක්තව රාජකාරි  කරන පොලිස් කොස්තාපල්වරයෙකු බව වාර්තා වෙනවා.\nමෙම පොලිස් කොස්තාපල්වරයා නිවාඩු ලබා අතරගල්ලෑව, මිනිපුර ගම ප්‍රදේශයේ  පිහිටි බිරිඳගේ නිවසට පැමිණි අවස්ථාවේදී ආරවුලක් හේතුවෙන් නිවසින් පිටව ගොස් ඇති බව පොලීසිය පවසනවා.\nඅතුරුදන් වූ පොලිස් කොස්තාපල්වරයා සොයා පොලිස් කණ්ඩායමක් විමර්ශන සිදුකරන බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/348463/අතුරුදන්-වූ-පොලිස්-කොස්තාපල්-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=26"
}