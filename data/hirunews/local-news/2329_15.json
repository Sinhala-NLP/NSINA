{
       "Source": "hirunews",
       "Timestamp": "Monday, 16 November 2020 - 16:24",
       "Headline": "කල් දැමූ නඩු සඳහා නව දින ලබාදීමට කොළඹ මහාධිකරණය තීරණය කරයි",
       "News Content": "කොරෝනා වසංගත ව්‍යාප්තිය හේතුවෙන් කල් දමා තිබූ නඩු සඳහා නව දින ලබාදීමට කොළඹ මහාධිකරණය තීරණය කර තිබෙනවා.\nකොළඹ මහාධිකරණයේ විනිසුරු මඩුල්ල විසින් මෙම තීරණයට එළඹි බවයි සඳහන් වන්නේ.\nඒ අනුව, අද (16) පෙරවරුවේ කොළඹ මහාධිකරණ විනිසුරුවරුන් විසින් කල් දමා ඇති නඩු සියල්ල යළි පරිශීලනයට ලක් කළ බව හිරු අධිකරණ වාර්තාකරු සඳහන් කළා.\nඉන් අනතුරුව, එම නඩු සඳහා නව දින ලබාදීමට පියවර ගන්නා ලෙසටයි විනිසුරුවරුන් විසින් අධිකරණයේ රෙජිස්ටාර්වරයාට නියෝග කර ඇත්තේ.\nකල් දමනු ලැබූ නඩු යළි කැඳවන දින මහජනතාවගේ දැන ගැනීම පිණිස දැන්වීමක් වශයෙන් ඉදිරියේදී අධිකරණ භූමියේ ප්‍රදර්ශනය කිරීමට නියමිතයි.",
       "URL": "https://www.hirunews.lk/254855/කල්-දැමූ-නඩු-සඳහා-නව-දින-ලබාදීමට-කොළඹ-මහාධිකරණය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2329"
}