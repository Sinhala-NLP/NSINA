{
       "Source": "hirunews",
       "Timestamp": "Tuesday, 15 August 2023 - 13:51",
       "Headline": "ඇල්ල ප්‍රදේශයේ බඹර ප්‍රහාරවලින් මිදීමට ආරක්ෂිත කුටියක් (වීඩියෝ)",
       "News Content": "ඇල්ල ප්‍රදේශයේ දෙස්විදෙස් සංචාරකයින්ට බඹර ප්‍රහාරවලින් වැළකීම සඳහා ආරක්ෂිත කුටියක් ඇල්ල ප්‍රාදේශීය ලේකම් කාර්යාලයේ මූලිකත්වයෙන් ස්ථාපිත කර තිබෙනවා.\nඒ, ඉකුත් සමයේ සංචාරකයින් වැඩි වශයෙන් මෙම ප්‍රදේශයේදී බඹර ප්‍රහාරවලට ලක්වීම සැලකිල්ලට ගනිමින්.\nඇල්ල නගරය දෙස් විදෙස් සංචාරකයින්ගේ තෝතැන්නක් වන අතර විශේෂයෙන්ම ඇල්ල දුම්රිය මාර්ගයේ ඇති ආරුක්කු 9 පාලම විදෙස් සංචාරකයින් අනිවාර්යයෙන්ම සිය ගමනාන්ත අතරට එකතු කර ගන්නවා.\nකෙසේවෙතත් සංචාරකයින්ගේ පැමිණීමත් සමග ඇති වන ඝෝෂාකාරී ශබ්දවල බලපෑමෙන් පසුගිය මාස කිහිපයේම සංචාරකයින් බඹර ප්‍රහාරවලට ලක්වුණා.\nඒ, ආරුක්කු පාලම ආශ්‍රිතව විශාල බඹර වද ප්‍රමාණයක් පැවතීම හේතුවෙන්.\nමෙම ස්ථානයේ ඩ්‍රෝන යානා භාවිතයේදී ඇතිවන ශබ්දයද බඹරුන් ඇවිස්සීම කෙරෙහි බලපා ඇති බවයි වාර්තා වන්නේ.",
       "URL": "https://www.hirunews.lk/344906/ඇල්ල-ප්‍රදේශයේ-බඹර-ප්‍රහාරවලින්-මිදීමට-ආරක්ෂිත-කුටියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=96"
}