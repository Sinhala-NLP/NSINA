{
       "Source": "hirunews",
       "Timestamp": "Tuesday, 24 October 2017 - 7:18",
       "Headline": "තමන්ට අපහාස කළ බවට චෝදනා කරමින් විදුහල්පතිවරයෙක් පාසල් ළමයින් 05 දෙනෙකුට දරුණු ලෙස පහර දෙයි",
       "News Content": "දෙනියාය මධ්‍ය විද්‍යාලයේ විදුහල්පතිවරයාට අපහාසාත්මක ලෙස ආමන්ත්‍රණය කළ බව පවසමින්, විදුහල්පතිවරයා තමන්ට පහරදුන් බවට සිසුන් පිරිසක් පවසනවා.\nඅප වාර්තාකරු සඳහන් කළේ දරුවන් මේ වනවිට ප්‍රතිකාර සඳහා කරාපිටිය රෝහලේ විශේෂ ඒකකයක් වෙත යොමු කර ඇත බවයි.\nදෙනියාය මධ්‍ය විද්‍යාලයේ සිසුවියන් 04 දෙනෙකු සහ සිසුවෙකු මෙලෙස විදුහල්පතිවරයාගේ පහර කෑමට ලක්වූ බව කියන සිද්ධිය වාර්තා වන්නේ පසුගිය 17 වැනිදායි.\nඒ පාසල් බස් රථයෙන් ගමන් කරමින් සිටියදී, විදුහල්පතිවරයාට අපහාස වන ලෙස ආමන්ත්‍රණය කළ බවට එම පාසලේම ගුරුවරියක විසින් විදුහල්පතිවරයා දැනුවත් කිරීමෙන් පසුවයි.",
       "URL": "https://www.hirunews.lk/174246/තමන්ට-අපහාස-කළ-බවට-චෝදනා-කරමින්-විදුහල්පතිවරයෙක්-පාසල්-ළමයින්-05-දෙනෙකුට-දරුණු-ලෙස-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4257"
}