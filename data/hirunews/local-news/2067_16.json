{
       "Source": "hirunews",
       "Timestamp": "Wednesday, 24 March 2021 - 8:44",
       "Headline": "සුවඳ විලවුන් සහ රූපලාවන්‍ය ආනයනයට බිලියන 17ක්",
       "News Content": "2015 වසරේ සිට 2019 වසර දක්වා මෙරටට සුවඳ විලවුන් සහ රූපලාවන්‍ය ද්‍රව්‍ය ආනයනය සඳහා රුපියල් රුපියල් බිලියන 17.2 ක් වැය කර ඇති බව පාර්ලිමේන්තුවේදී ඊයේ අනාවරණ වුණා.\nඅදාළ කාලය තුළ මෙරටට ආනයනය කර ඇති සුවඳ විලවුන් සහ රූපලාවන්‍ය ද්‍රව්‍ය ප්‍රමාණය කිලෝග්‍රෑම් මිලියන 13.8 ක්.\nපාර්ලිමේන්තු මන්ත්‍රී මොහොමඩ් මුසම්මිල් ඒ සම්බන්ධයෙන් සිදුකළ ප්‍රශ්න කිරීමකදී රාජ්‍ය අමාත්‍ය අජිත් නිවාඩ් කබ්රාල් ප්‍රතිචාර දැක්වීමත් සමඟයි මෙම තොරතුරු අනාවරණ වුණේ.\nමේ අතර, මෙරටට ආනයනය කරනු ලබන රූපලාවන්‍ය ද්‍රව්‍යවල ප්‍රමිතිය සම්බන්ධයෙන් විවිධ ගැටළු මතුව තිබෙනවා.\nප්‍රමිතියෙන් තොර රූපලාවන්‍ය ද්‍රව්‍ය සොයා දිගින් දිගටම වැටලීම් සිදුකරන අතර ඒ අනුව ජාත්‍යන්තර වෙළද නාමයක් යටතේ ව්‍යාජ ලෙස සකස් කරන ලද ප්‍රමිතියෙන් තොර රූපලාවන්‍ය ද්‍රව්‍ය තොගයක් සමඟ පුද්ගලයෙකු බොරැල්ල - කොටා පාර ප්‍රදේශයේදී අත්අඩංගුවට ගෙන තිබුණා.\nමොහු ළඟ තිබී සොයා ගත් මෙම ද්‍රව්‍යවල වටිනාකම රුපියල් ලක්ෂ 10කට ආසන්නයි.",
       "URL": "https://www.hirunews.lk/266343/සුවඳ-විලවුන්-සහ-රූපලාවන්‍ය-ආනයනයට-බිලියන-17ක්",
       "Category": "Local News",
       "Parent URL": "https://www.hirunews.lk/local-news.php?pageID=2067"
}