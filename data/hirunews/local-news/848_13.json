{
       "Source": "hirunews",
       "Timestamp": "Friday, 23 September 2022 - 23:07",
       "Headline": "සූරියවැව ළමා මන්දපෝෂණ තත්ත්වයක් නොමැති බව රාජ්‍ය නිලධාරීන් කියයි (වීඩියෝ)",
       "News Content": "ළමා මන්දපෝෂණය පිටුදැකීම සම්බන්ධයෙන් විශේෂ වැඩසටහනක් සූරියවැව ප්‍රාදේශීය ලේකම් කාර්යාලයේදී පැවැත්වුණා.\nඒ පසුගියදා හම්බන්තොට ප්‍රදේශයේ සිදුකළ සමීක්ෂණයකින් එම ප්‍රදේශයේ ළමා මන්දපෝෂණය ඉහළ ගොස් ඇති බවට වාර්තා පළවූ පසුබිමකයි.\nඑම වැඩසටහනට හම්බන්තොට දිස්ත්‍රික් පාර්ලිමේන්තු මන්ත්‍රී නාමල් රාජපක්ෂ මහතා සහභාගී වීමට නියමිත බවට තොරතුරු වාර්තා වීමත් සමඟ ප්‍රදේශවාසීන් පිරිසක් ඔහුට එරෙහිව විරෝධතාවක නිරත වුණා.\nකෙසේ වෙතත් නාමල් රාජපක්ෂ මහතා එම වැඩසටහනට සහභාගී'වුණේ නැහැ.\nමෙම වැඩසටහනේදී රාජ්‍ය නිලධාරීන් ළමා මන්දපෝෂණ තත්ත්වයක් නොමැති බවට ඇඟවෙන පරිදි අදහස් පළ කිරීම සම්බන්ධයෙන් ජනතාව විරෝධය පළ කළා.",
       "URL": "https://www.hirunews.lk/316156/සූරියවැව-ළමා-මන්දපෝෂණ-තත්ත්වයක්-නොමැති-බව-රාජ්‍ය-නිලධාරීන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=848"
}