{
       "Source": "hirunews",
       "Timestamp": "Sunday, 19 August 2018 - 19:04",
       "Headline": "ආනමඩුව හෝටලයකට මහ රෑ ප්‍රහාරයක්",
       "News Content": "පුත්තලම - ආනමඩුව - ආඩිගම නගරයට ආසන්නයේ පිහිටි හෝටලයකට ආයුධ සන්නද්ධ පිරිසක් ඊයේ (18) රාත්‍රියේ පහර දී තිබෙනවා.\nපහරදීමෙන් හෝටලයේ දේපළවලට දැඩි හානි සිදුව ඇති බවයි වාර්තා වන්නේ.\nමීට අමතරව පහරදීමට පැමිණි පුද්ගලයින් රුපියල් ලක්ෂ එක හමාරකට වැඩි මුදලක් ද කොල්ල කා පළා ගොස් තිබෙනවා.\nපහරදීම සඳහා කඩු, මුගුරු රැගත් පුද්ගලයින් 04 දෙනෙකු පමණ පැමිණ ඇති බවයි හෝටලයේ හිමිකරු හිරු ප්‍රවෘත්ති අංශයට කියා සිටියේ.\nප්‍රදේශයේ මත්ද්‍රව්‍ය ජාවාරම්කරුවෙකු කලක සිට පවතින ආරවුලක් හේතුවෙන් මෙම පහරදීම සිදුකර ඇති බවට ද ඔහු චෝදනා කරනවා.\nමෙම පහරදීම සම්බන්ධයෙන් හිරු ප්‍රවෘත්ති අංශය ආනමඩුව පොලීසියෙන් විමසීමක් කළා.\nඑහි ප්‍රකාශකයෙකු හිරු ප්‍රවෘත්ති අංශයට සඳහන් කළේ කට්ටකඩුවේ නිහාල් නැමති ප්‍රදේශයේ මත්ද්‍රව්‍ය ජාවාරම්කරුවෙකු ඇතුළු පිරිසක් මෙම පහරදීම සිදුකර ඇති බවට තොරතුරු අනාවරණ වී ඇති බවයි.\nඔහු ඇතුළු එම පිරිස ප්‍රදේශය අතහැර පළා ගොස් ඇති බැවින් අත්අඩංගුවට ගැනීම සඳහා දැනටමත් විමර්ශන සිදුකරන බව ද ඔහු සඳහන් කළා.",
       "URL": "https://www.hirunews.lk/197913/ආනමඩුව-හෝටලයකට-මහ-රෑ-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3791"
}