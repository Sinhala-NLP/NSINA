{
       "Source": "hirunews",
       "Timestamp": "Tuesday, 02 February 2021 - 8:45",
       "Headline": "කොරෝනා එන්නත වෙනුවට සේලයින් ලබාදුන් ජාවාරමක් චීනයෙන්",
       "News Content": "කොරෝනා වෛරසයට එරෙහිව නිපදවූ බව කියන ව්‍යාජ එන්නත් මාත්‍රා 3,000 කට වැඩි ප්‍රමාණයක් සමඟ 80 දෙනෙකු චීන පොලීසිය අත්අඩංගුවට ගෙන තිබෙනවා.\nකොරෝනා වෛරසයට එරෙහි ඖෂධය වෙනුවට සේලයින් ලබාදීමේ ජාවාරමක් සම්බන්ධයෙන් සිදුකළ විමර්ශනයකදි මෙම පිරිස අත්අඩංගුවට ගෙන ඇති බවයි විදෙස් වාර්තා සඳහන් කළේ.\nපසුගිය සැප්තැම්බර් මාසයේ සිට සැකකරුවන් මෙම ජාවාරම සිදුකර ඇති බවට තොරතුරු අනාවරණ වී තිබෙනවා.\nපොලීසිය චීනයේ බීජිං අගනුවර, ෂැංහයි සහ නැගෙනහිර පළාතේ ෂැන්ඩොන්ග් හි ස්ථාන කිහිපයක මෙම වැටලීම් සිදුකර තිබුණා.\nඑමෙන්ම අදාළ ව්‍යාජ එන්නත් විදේශ රටවලට යොමු කිරීමටද සැකකරුවන් සැළසුම් කර ඇති බවටයි අනාවරණ වී ඇත්තේ.",
       "URL": "https://www.hirunews.lk/261400/කොරෝනා-එන්නත-වෙනුවට-සේලයින්-ලබාදුන්-ජාවාරමක්-චීනයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2174"
}