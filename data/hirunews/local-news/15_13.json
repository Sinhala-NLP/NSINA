{
       "Source": "hirunews",
       "Timestamp": "Thursday, 21 September 2023 - 16:49",
       "Headline": "සුරාබදු දෙපාර්තමේන්තුවට පොලු තැබූ සමාගම් දෙකක්",
       "News Content": "සුරාබදු ගෙවීම් ප්‍රමාද වූ ආයතන 7ක් මෙරට තුල පවතින අතර සමාගම් දෙකක් රුපියල් බිලියන 1.5කට වැඩි මුදල් ප්‍රමාණයක් ගෙවිය යුතුව ඇති බවට අනාවරණය වී තිබෙනවා.\nමේ සම්බන්ධයෙන් තොරතුරු තවමත් ලැබී නොමැති බවයි ඊයේ (20) පාර්ලිමේන්තුවේදී පැවති ක්‍රම හා විධි කාරක සභාවේදී අනාවරණය වී ඇත්තේ.\nමෙහිදී වැඩිදුරටත් සඳහන් වුයේ මෙම සමාගම් දෙක ග්ලෝබ් බ්ලෙන්ඩර් සහ වයඹ ස්ප්‍රිතු ගබඩාව යන සමාගම් බවයි.\nඅදාළ සමාගම් මෙම හිඟ බදු මුදල් ඔක්තෝබර් 15 දිනට පෙර ගෙවීමේ අවශ්‍යතාව බව යළි අවධාරණය කෙරුණු අතර, එසේ නොකළහොත් ඔක්තෝබර් 30 වනදා වන විට බලපත්‍ර අත්හිටුවිය යුතු බව ප්‍රකාශ කර තිබෙනවා.",
       "URL": "https://www.hirunews.lk/348997/සුරාබදු-දෙපාර්තමේන්තුවට-පොලු-තැබූ-සමාගම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=15"
}