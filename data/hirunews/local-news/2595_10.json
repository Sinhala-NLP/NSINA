{
       "Source": "hirunews",
       "Timestamp": "Saturday, 11 July 2020 - 7:31",
       "Headline": "ජනතාව වෙනුවෙන් අරගල කළ යුතු බව චාල්ස් කියයි",
       "News Content": "2009 වසරේදී තම නායකයා අතහැර දැමූ දේ සමගිව ඉදිරියටත් ආරම්භ කළ යුතු බව දෙමළ ජාතික සන්ධානයේ හිටපු පාර්ලිමේන්තු මන්ත්‍රී චාල්ස් නිර්මලනාදන් පවසනවා.\nඔහු මේ බව කියා සිටියේ වව්නියාව ප්‍රදේශයේ පසුගියදා පැවති ජනහමුවකට එක්වෙමින්.\n“අපි සමගිව හිටියොත් තමයි අපේ ජනතාව වෙනුවෙන් අරගල කරන්න පුළුවන් වෙන්නේ. ඒකීය පාලන සිද්ධාන්තය නැති කරලා ෆෙඩරල් විසඳුමක් ලබා ගැනීම සඳහා අපි කටයුතු කළ යුතුයි. ඒ වගේම 2009 වසරේදී නායකයා අතහැර දැමූ දේ අපි එක්සත් ජාතීන්ගේ සංවිධානය තුළ ක්‍රියාත්මක වෙමින් ඉදිරියටත් ආරම්භ කළ යුතු වනවා. ඒකට සියලුදෙනාගේ පූර්ණ සහය දෙමළ ජාතික සන්ධානයට ලබාදිය යුතුයි.”",
       "URL": "https://www.hirunews.lk/245185/ජනතාව-වෙනුවෙන්-අරගල-කළ-යුතු-බව-චාල්ස්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2595"
}