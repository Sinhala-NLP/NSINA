{
       "Source": "hirunews",
       "Timestamp": "Sunday, 08 September 2019 - 14:16",
       "Headline": "කේරළ ගංජා ළඟ තබාගත් දෙදෙනෙකු අත්අඩංගුවට",
       "News Content": "වළස්මුල්ල - බෝවල මංසන්ධියේ්දී කේරළ ගංජා කිලෝග්‍රෑමයකට අධික ප්‍රමාණයක් ළඟ තබාගෙන සිටි පුද්ගලයෙකු නාවික හමුදාව අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය සමඟ එක්ව කළ සිදුකළ මෙහෙයුමක් අතරතුර ඊයේ මෙම සැකකරු අත්අඩංගුවට ගෙන ඇති බව සඳහන්.\n30 හැවිරිදි ඔහු වලස්මුල්ල ප්‍රදේශයේ පදිංචිකරුවෙක්.\nමේ අතර, මන්නාරම දුම්රිය ස්ථානය අසළදී කේරළ ගංජා ග්‍රෑම් 75 ක් සමඟ පුද්ගලයෙකු අත්අඩංගුවට ගෙන තිබෙනවා.\nඔහු 35 හැවිරිදි එප්පාවල ප්‍රදේශයේ පදිංචිකරුවෙකු වන අතර, සැකකරු මන්නාරම පොලිස් ස්ථානය වෙත භාර දුන් බවයි නාවික හමුදා මාධ්‍ය ඒකකය සඳහන් කළේ.",
       "URL": "https://www.hirunews.lk/223851/කේරළ-ගංජා-ළඟ-තබාගත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3157"
}