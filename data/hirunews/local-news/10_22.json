{
       "Source": "hirunews",
       "Timestamp": "Sunday, 24 September 2023 - 8:11",
       "Headline": "පාප්වහන්සේගෙන් යුක්රේනයට අවවාද",
       "News Content": "සමහර රටවල් යුක්රේනයට අවි ආයුධ ලබාදී යුද්ධය දිගින් දිගටම පවත්වා ගැනීමේ උත්සහයක නිරතවන බවට ශුද්ධෝත්තම ප්‍රැන්සිස් පාප්වහන්සේ පවසනවා.\nප්‍රංශයේ සංචාරයක නිරතවීමෙන් අනතුරුව යළි වතිකානුව බලා ගමන් කරන අවස්ථාවේදියි උන්වහන්සේ මේ බව ප්‍රකාශ කර ඇත්තේ.\nරුසියාව සහ යුක්රේනය අතර සාමය ඇති කිරීමට පාප්වහන්සේ ගත් උත්සහයන් අසාර්ථක වීම සම්බන්ධයන් කණගාටුවට පත්වන්නේද යන්න පිළිබදව මෙහිදී මාධ්‍යවේදීන් නැගූ ප්‍රශ්නයකට පිළිතුරු ලබාදෙමිනුයි උන්වහන්සේ මේ බව කියා සිටියේ.\nඑමෙන්ම අවි ආයුධ ලබාදෙන රටවල් ඒවායේ ප්‍රතිවිපාක අත් නොවිඳින නමුත් යුක්රේන ජනතාවට ඊට දිවි පිදීමට සිදුව ඇති බවද උන්වහන්සේ වැඩිදුරටත් ප්‍රකාශ කළ බවයි විදෙස් වාර්තා සඳහන් කළේ.",
       "URL": "https://www.hirunews.lk/349226/පාප්වහන්සේගෙන්-යුක්රේනයට-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=10"
}