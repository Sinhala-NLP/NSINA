{
       "Source": "hirunews",
       "Timestamp": "Friday, 21 July 2023 - 6:50",
       "Headline": "දිමුත්ගෙන් ප්‍රකාශයක්",
       "News Content": "ශ්‍රී ලංකා ටෙස්ට් නායක දිමුත් කරුණාරත්න ඊයේ (20) නායකත්වය සම්බන්ධයෙන් අදහස් දැක්වීමක් සිදු කළා.\nඑහිදී ඔහු පවසා සිටියේ තමන්ට මෙම ටෙස්ට් තරගාවලියෙන් පසුව නායකත්වයෙන් සමුගැනීමට අවශ්‍ය බව ශ්‍රී ලංකා ක්‍රිකට් තේරීම් කමිටුව දැනුවත් කළ බව යි.\nඊයේ පාකිස්තානයට එරෙහිව පැවති ටෙස්ට් තරගාවලියෙන් අනතුරුවයි ඔහු මේ පිළිබඳව පවසා සිටියේ.\nනායකත්වයෙන් ඉවත් වුණද පිතිකරුවෙක් ලෙස ක්‍රීඩා කිරීමට තමන් කැමති බව‍යි ඔහු ප්‍රකාශකර සිටියේ.\nඑහිදී වැඩිදුරටත් දිමුත් පවසා සිටියේ මෙවැනි අදහසක්.\n“නායකත්වයෙන් ඉවත් වෙන්න අවශ්‍ය බව මා කලින්ම තේරීම් කමිටුවට කීවාම තව ටිකක් ඇදන් යන්න කියලා කිව්වා. නමුත් මේ තරගාවලියෙන් පස්සේ මා කැමැතියි නායකත්වයෙන් ඉවත් වෙන්න. පිතිකරුවෙක් විදිහට පූර්ණ අවධානය යොමු කරන්න මට පුළුවන්. කණ්ඩායමේ නායකත්වයට සුදුසු කිහිප දෙනකුම මා දකිනවා. ඔවුන් හොඳ තැනකට ඇවිත් තියෙනවා. අපිට මීළඟ ටෙස්ට් තරගාවලිය තියෙන්නේ ලබන පෙබරවාරි මාසයේ. ඒ නිසා කල් තියෙනවා අලුත් නායකයෙකු තෝරන්න”",
       "URL": "https://www.hirunews.lk/341958/දිමුත්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=166"
}