{
       "Source": "hirunews",
       "Timestamp": "Monday, 11 January 2016 - 18:40",
       "Headline": "යුරෝපා සංගමයේ ඉහළ නිලධාරීන් පිරිසක් දිවයිනට",
       "News Content": "යුරෝපා කොමිසමේ සහ යුරෝපීය විදේශීය ක්‍රියාකාරි සේවාවේ නියෝජිතයින් පිරිසක් ද ඊට ඇතුළත් ජී එස් පී ප්ලස් තීරුබදු සහනය නැවත ශ්‍රී ලංකාවට ලබාදීම ඇතුළු කරුණු රැසක් සම්බන්ධයෙන් මෙරට බලධාරින් සමග සාකච්ඡා කිරීම සදහා යුරෝපා සංගම් නියෝජිත පිරිස ලබන 19 වනදා සිට 22 වනදා දක්වා දිවයිනේ රැදී සිටිනු ඇති.\nයුරෝපා සංගම් නියෝජිත පිරිසේ ශ්‍රී ලංකා සංචාරයට සමගාමීව ශ්‍රී ලංකා  යුරෝපා වානිජ මණ්ඩලය, ඇගලූම් අපනයන සංගමය සහ මෙරට යුරෝපා සංගම් නියෝජිත කාර්යාලය ව්‍යාපාරික සමුළුවක් ද සංවිධාන කර තිබෙනවා.\nඑහිදී ප්‍රධාන වශයෙන් තේමා වන්නේ ජී එස් පී ප්ලස් තීරුබදු සහනය ශ්‍රී ලංකාවට නැවත ලබා ගැනීම පිළිබදවයි.\nඑම සමුළුවේදී මෙරට ව්‍යාපාරික ප්‍රජාවට යුරෝපා සංගම් ප්‍රතිපත්ති සම්පාදකයන් සමග ඍජුව අදහස් හුවමාරු කර ගැනීමට අවස්ථාවක් හිමිවනවා.",
       "URL": "https://www.hirunews.lk/123822/යුරෝපා-සංගමයේ-ඉහළ-නිලධාරීන්-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=5213"
}