{
       "Source": "hirunews",
       "Timestamp": "Monday, 02 January 2023 - 9:22",
       "Headline": "2023 වසර දුෂ්කර වනු ඇති බවට බව මූල්‍ය අරමුදලේ ප්‍රධානීගෙන් ප්‍රකාශයක්",
       "News Content": "පසුගිය වසරට වඩා 2023 වසර සමස්ත ලෝකයටම දුෂ්කර වසරක් වනු ඇති බව ජාත්‍යන්තර මූල්‍ය අරමුදලේ ප්‍රධානී ක්‍රිස්ටලීනා ජියොජියේවා පවසනවා.\nඇමරිකාව, යුරෝපා සංගමය සහ චීනයේ මන්දගාමී වර්ධනයක් පැවතීම ඊට හේතුව බවයි මාධ්‍ය සාකච්ඡාවකට එක්වෙමින් ඇය ප්‍රකාශ කර ඇත්තේ.\nයුක්රේන යුද්ධය සහ ඉහළ පොලී අනුපාත හේතුවෙන් පසුගිය ඔක්තෝම්බරයේ ගෝලීය ආර්ථික වර්ධන අනුපාතය සියයට 2.7 ක් ලෙස ජාත්‍යන්තර මූල්‍ය අරමුදල ප්‍රකාශයට පත් කළා.\nඑමෙන්ම ලෝකයේ දෙවන ආර්ථිකය හිමි චීනය කොරෝනා සෞඛ්‍ය ප්‍රතිපත්ති ලිහිල් කිරීමෙන් පසු ආසාදිතයන් ඉහළ යෑමෙන් වසර 40කට පසු පළමුවරට ආර්ථික වර්ධන වේගය අඩුවී ඇති බවයි ක්‍රිස්ටලීනා ජියොජියේවා ප්‍රකාශ කළේ.\nඑමෙන්ම යුක්රේන යුද්ධයෙන් යුරෝපා සංගමයේ ආර්ථිකයට එල්ලවූ දැඩි බලපෑමත් සමඟ දැඩි ආර්ථික අවපාතයක ලක්ෂණ පෙන්නුම් කරන බවයි ඇය කියා සිටියේ.",
       "URL": "https://www.hirunews.lk/324069/2023-වසර-දුෂ්කර-වනු-ඇති-බවට-බව-මූල්‍ය-අරමුදලේ-ප්‍රධානීගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=629"
}