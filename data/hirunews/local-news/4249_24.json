{
       "Source": "hirunews",
       "Timestamp": "Friday, 27 October 2017 - 14:31",
       "Headline": "අනිද්දා සිට වැසි තත්ත්වයේ තරමක වැඩිවීමක්",
       "News Content": "දිවයිනේ බස්නාහිර, සබරගමුව, මධ්‍යම ඇතුළු බොහෝ ප්‍රදේශවලට අනිද්දා සිට පවතින වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඇතැම් ප්‍රදේශවලට මිලිමීටර් 100 ඉක්ම වූ තද වැසි ඇති විය හැකි බවයි එම දෙපාර්තමේන්තුව නිකුත් කළ නිවේදනයක දැක්වුණේ.\nබොහෝ ප්‍රදේශවල සවස 2 න් පසු වැසි හෝ ගිගුරුම් සහිත වැසි ඇතිවන අතර බස්නාහිර සහ නිරිතදිග වෙරළබඩ ප්‍රදේශවල උදෑසන කාලයේ ද වැසි ඇතිවිය හැකියි.\nකාලගුණ විද්‍යා දෙපාර්තමේන්තුව නිවේදනය කළේ බස්නාහිර / සබරගමුව / මධ්‍යම / වයඹ සහ ඌව පළාත්වල ඇතැම් ස්ථානවල උදෑසන කාලයේ මිහිදුම් සහිත තත්වයක් අපේක්ෂා කරන බවයි.",
       "URL": "https://www.hirunews.lk/174590/අනිද්දා-සිට-වැසි-තත්ත්වයේ-තරමක-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4249"
}