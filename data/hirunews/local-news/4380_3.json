{
       "Source": "hirunews",
       "Timestamp": "Wednesday, 09 August 2017 - 12:12",
       "Headline": "දැඩි කොන්දේසි මත අන්තරේ ළහිරුට ඇප",
       "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරු ළහිරු වීරසේකරට අධිකරණය අද (09) ඇප ලබාදුන්නා.\nකොළඹ ප්‍රධාන මහාධිකරණ විනිසුරුවරයා මෙසේ ඇප නියම කළේ කොන්දේසි කිහිපයකට යටත්වයි.\nරජයේ දේපළවලට හානි කළ නොහැකි බවත්, ප්‍රචණ්ඩකාරී ලෙස නොහැසිරිය යුතු බවත්, ඇප කොන්දේසි කඩ නොකළ යුතු බවත් මෙහිදී අධිකරණය ළහිරු විරසේකරට තරයේ අවවාද කළා.\nඇප කොන්දේසි කඩ කළහොත් නඩුව අවසන් වනතුරු රක්ෂිත බන්ධනාගාර ගතකරන බවයි අධිකරණය කියා සිටියේ.\nඅන්තර් විශ්වවිද්‍යාලයීය භික්ෂු  බලමණ්ඩලයේ කඳවුම්කරු ටැම්පිටියේ සුගතානන්ද හිමිට ඊයේ (08) ඇප ලබාදුන්නා.\nපසුගිය ජුනි 21 තවත් සිසුන් පිරිසක් සමඟ කොළඹ සෞඛ්‍ය අමාත්‍යංශ ගොඩනැගිල්ලට කඩා වැදී එහි දේපළවලට රුපියල් ලක්ෂ 09කට ආසන්න පාඩුවක් සිදුකිරීම මොවුන්ට එල්ලවී ඇති චෝදනාවයි.",
       "URL": "https://www.hirunews.lk/167992/දැඩි-කොන්දේසි-මත-අන්තරේ-ළහිරුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4380"
}