{
       "Source": "hirunews",
       "Timestamp": "Friday, 24 August 2018 - 14:59",
       "Headline": "වැටුප් කොමිසම සහ දුම්රිය වෘත්තීය සමිති අතර සාකච්ඡා එකඟතාවකින් තොරව අවසන්",
       "News Content": "දුම්රිය වෘත්තීය සමිති සහ ජාතික වැටුප් කොමිසම අතර අද පැවති සාකච්ඡාව එකඟතාවකින් තොරව අවසන් වී තිබෙනවා.\nවැටුප් කොමිසමේදී පැවති සාකච්ඡාවට එහි සභාපති කේ.එල්. විජේරත්න ඇතුළු නිලධාරීන් පිරිසක් සහ දුම්රිය වෘත්තීය සමිති නියෝජිතයින් එක්ව සිටියා.\nඑහිදී වැටුප් විෂමතාවට අදාළව ගැටළු සම්බන්ධයෙන් දුම්රිය වෘත්තීය සමිති නියෝජිතයින් දීර්ඝ ලෙස කරුණු පැහැදිලි කළ බවයි දුම්රිය එන්ජින් රියදුරු සංගමයේ ලේකම් ඉන්දික දොඩම්ගොඩ හිරු ප්‍රවෘත්ති අංශයට කියා සිටියේ.\nලබන 29 වන දා මධ්‍යම රාත්‍රියේ සිට වර්ජනයක් ආරම්භ කරන බව වැටුප් කොමිසම සමඟ පැවති සාකච්ඡාවට පෙර දුම්රිය වෘත්තීය සමිති ප්‍රකාශ කළා.\nඊට දුම්රිය නියාමකවරුන්, පාලකවරුන්, ස්ථානාධිපති, රියදුරු ඇතුලු අධික්ෂණ නිළධාරින් එක්වනු ඇති.",
       "URL": "https://www.hirunews.lk/198304/වැටුප්-කොමිසම-සහ-දුම්රිය-වෘත්තීය-සමිති-අතර-සාකච්ඡා-එකඟතාවකින්-තොරව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3783"
}