{
       "Source": "hirunews",
       "Timestamp": "Saturday, 26 November 2022 - 16:10",
       "Headline": "පොල් අහුලන්නට ගොස් විදුලිසැර වැදී තරුණයෙකු මරුට",
       "News Content": "මහවැලි රක්ෂිත ඉඩමක අනවසරයෙන් ඇද තිබූ විදුලි රැහැනක ගැටිමෙන් තරුණයෙකු ජීවිතක්ෂයට පත්වීමේ පුවතක් මහනුවර-කුණ්ඩසාලේ ප්‍රදේශයෙන් වාර්තා වනවා.\nමෙලෙස ජීවිතක්ෂයට පත්ව ඇත්තේ වයස අවුරුදු 21 ක තරුණයෙක්.\nඔහු ඊයේ රාත්‍රී තම සහෝදරිය සමඟ නිවස අසල පිහිටි මහවැලි රක්ෂිතයට ගොස් ඇත්තේ රාත්‍රී ආහාරය සකස් කර ගැනීම සඳහා පොල් ගෙඩියක් අහුලාගෙන ඒමට බව සඳහන්.\nඑම අවස්ථාවේ අදාල අනවසර විදුලි රැහැනේ ගැටී ඔහු ජිවිතක්ෂයට පත්ව ඇති බවයි පොලීසිය සඳහන් කළේ.",
       "URL": "https://www.hirunews.lk/321347/පොල්-අහුලන්නට-ගොස්-විදුලිසැර-වැදී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=706"
}