{
       "Source": "hirunews",
       "Timestamp": "Thursday, 24 June 2021 - 19:19",
       "Headline": "අදත් ගොවීන් පොහොර ඉල්ලා උද්ඝෝෂණයේ (වීඩියෝ)",
       "News Content": "නිසි පරිදි පොහොර නොලැබීම හේතුවෙන් සිය වගාවන් විනාශයට පත්වෙමින් පවතින බව ගොවීන් චෝදනා කරනවා.\nපොහොර නොලැබීම නිසා අපහසුතාවයට පත්වූ කුඩා තේ වතු කර්මාන්තයේ නිරත ගොවීන් පිරිසක් ගාල්ල - යක්කලමුල්ල තේ වතුයායක අද දහවල් උද්ඝෝෂණයක නිරත වූයේ විරෝධතා පුවරු ද ප්‍රදර්ශනය කරමින්.\nඇඹිලිපිටිය ගොවිජන සේවා මධ්‍යස්ථානයට එළවළු සඳහා යොදන පොහොර ලබා ගැනීමට පැමිණි ගොවීන් හා නිලධාරීන් අතර අද පෙරවරුවේ උණුසුම් තත්ත්වයක් හටගත්තා.\nඒ, ගොවිජන නිළධාරීන් පොහොර ලබාදීම වෙනත් දිනයක සිදුකරන බවට දැනුම්දීමත් සමඟයි.\nමේ අතර, විල්ගමුව ප්‍රදේශීය ලේකම් කොට්ඨාශයේ මාරක ප්‍රදේශයේ වෙළදසැලක ගබඩා කර තිබූ පොහොර තොගයක් පාරිභෝගික සේවා නිලධාරීන් පැමිණ විමර්ශනය කිරීමෙන් පසු රජයේ පාලන මිලට ගොවීන්ට ලබාදෙන ලෙස ව්‍යාපාරිකයාට උපදෙස් ලබාදී තිබෙනවා.\nඒ අනුව පොහොර මිටියක් රු 5000කට අලෙවි කළ ව්‍යාපාරිකයා රුපියල් 1500කට පොහොර මිටියක් ගොවීන්ට ලබාදීමට කටයුතු කළා.",
       "URL": "https://www.hirunews.lk/275246/අදත්-ගොවීන්-පොහොර-ඉල්ලා-උද්ඝෝෂණයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1862"
}