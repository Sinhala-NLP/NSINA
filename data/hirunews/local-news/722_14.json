{
       "Source": "hirunews",
       "Timestamp": "Sunday, 20 November 2022 - 7:21",
       "Headline": "ගාල්ලේ වයස්ගතම පුරවැසියා අභාවප්‍රාප්ත වෙයි",
       "News Content": "ගාල්ල දිස්ත්‍රික්කයේ වයස්ගතම පුරවැසියා වූ තවලම ප්‍රාදේශීය ලේකම් කොට්ඨාසයේ පනංගල විසූ කේ.පී. උපසේන ඊයේ (19) මියගොස් තිබෙනවා.\nමියයන විට ඔහුගේ වයස අවුරුදු 107 ක්.\nකෝරළේගම පතිරණගේ උපසේන 1916 මාර්තු මස 14 වැනිදා තවලම කෝරලේගම දී උපත ලබා තිබෙනවා.\nදූ දරුවන් 09 දෙනෙකු පියෙකු වන ඔහුට මුණුබුරු මිණිපිරියන් ඇතුළු පරම්පරාවේ සාමාජිකයන් 90කට ආසන්න පිරිසක් ජීවත්ව සිටියදීම දැක ගැනීමට වරම් හිමිවුණා.\nඔහුගේ බිරිඳ මේ වන විට 103 වැනි වියෙහි පසුවනවා.\nපසුගියදා පැවති ලෝක වැඩිහිටි දිනයේදී ගාල්ල දිස්ත්‍රික් ලේකම් ශාන්ත වීරසිංහගේ උපදෙස් පරිදි තවලම ප්‍රාදේශීය ලේකම් කාර්යාලය විසින් කේ.පී. උපසේනට උපහාරයක්ද පිරිනමනු ලැබුවා.",
       "URL": "https://www.hirunews.lk/320820/ගාල්ලේ-වයස්ගතම-පුරවැසියා-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=722"
}