{
       "Source": "hirunews",
       "Timestamp": "Tuesday, 25 December 2018 - 8:17",
       "Headline": "Update - කුඩාවැල්ලේ වෙඩි තැබීමෙන් හතරක් ජීවිතක්ෂයට",
       "News Content": "තංගල්ල - කුඩාවැල්ල ධීවර වරාය තුළ අද උදෑසන සිදුවූ වෙඩි තැබීමකින් පුද්ගලයින් 4 දෙනෙකු මිය ගොස් තවත් 5 දෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ යතුරුපැදියකින් පැමිණි පුද්ගලයින් දෙදෙනෙකු විසින් ටී - 56 ගිනි අවියකින් සහ පිස්තෝලයකින් මෙම වෙඩි තැබීම සිදුකර පළා ගොස් ඇති බවයි.\nතුවාල ලැබූවන් මේ වන විට තංගල්ල රෝහලට ඇතුළත් කර තිබෙනවා.\nකුඩාවැල්ල ධීවර වරායේ කටයුතුවල නිරත දෙපිරිසක් අතර කලක සිට පවතින ආරවුලක් මෙම වෙඩි තැබීමට හේතු වී ඇති බවටයි වාර්තා වන්නේ.\nUpdate :-  Tuesday, December 25, 2018,8.46 am\n-------------------------------------------------------------\nතංගල්ල - කුඩාවැල්ල ධීවර වරායේ වෙඩි පත්තුවෙයි\nතංගල්ල - කුඩාවැල්ල ධීවර වරාය තුළ අද (25) උදෑසන සිදුවූ වෙඩි තැබීමකින් පුද්ගලයින් 5 දෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ යතුරුපැදියකින් පැමිණි පුද්ගලයින් දෙදෙනෙකු විසින් මෙම වෙඩි තැබීම සිදුකර පළා ගොස් ඇති බවයි.\nතුවාල ලැබූවන් මේ වන විට තංගල්ල රෝහලට ඇතුළත් කර තිබෙනවා.\nවෙඩි තැබීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/206750/update-කුඩාවැල්ලේ-වෙඩි-තැබීමෙන්-හතරක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3589"
}