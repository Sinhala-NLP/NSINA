{
       "Source": "hirunews",
       "Timestamp": "Wednesday, 24 November 2021 - 8:14",
       "Headline": "උත්සව සමයේ කොරෝනා ව්‍යාප්තිය ගැන සිහි කැඳවීමක්",
       "News Content": "එළඹෙන උත්සව සමයේදී මෙරට කොරෝනා ව්‍යාප්තිය ඉහළ යාමේ අවදානමක් පවතින බැවින් එය වළක්වා ගැනීම සඳහා අදාළ නීති සකස් කිරීමට පියවර ගත යුතු බව සෞඛ්‍ය අංශ අවධාරණය කරනවා.\nමේ අතර ඊයේ (23) දිනයේ මෙරටින් කොරෝනා ආසාදිතයින් 740 දෙනෙකු හඳුනාගෙන ඇති බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nමෙරටින් ඊයේ හඳුනාගත් නව ආසාදිතයින් 740 දෙනා සමඟ මෙරට සමස්ත ආසාදිතයින් සංඛ්‍යාව 5 ලක්ෂ 58 දහස් 860ක් දක්වා ඉහළ ගියා.\nඑමෙන්ම නව මරණ 24ක් සමඟ මෙරට මුළු මරණ සංඛ්‍යාව දැක්වුණේ 14,182ක් ලෙසයි.\nමේ වන විට මෙරට කොරෝනා ආසාදිතයන් සහ මරණ වාර්තාවීම දිනෙන් දින ඉහළ යාම හේතුවෙන් එළඹෙන උත්සව සමයේදී මෙරට කොරෝනා අවදානම උපරිම මට්ටමට ළඟා වීමේ අවදානමක් පවතින බව රජයේ වෛද්‍ය නිලධාරීන්ගේ සංගමය පවසනවා.\nඑහි මධ්‍යම කමිටු සාමාජික වෛද්‍ය ප්‍රසාද් කොළඹගේ කොළඹ ඊයේ (24) පැවති මාධ්‍ය හමුවකදී කියා සිටියේ ඊට මුහුණ දීමට පූර්ව සූදානමින් පසුවීම සඳහා අවශ්‍ය පියවර ගැනීමට අවධානය යොමු කළ යුතු බවයි.",
       "URL": "https://www.hirunews.lk/288978/උත්සව-සමයේ-කොරෝනා-ව්‍යාප්තිය-ගැන-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1541"
}