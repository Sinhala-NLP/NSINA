{
       "Source": "hirunews",
       "Timestamp": "Saturday, 30 January 2016 - 23:23",
       "Headline": "පාර්ලිමේන්තුව හිමිවෙන මීළඟ වාසනාවන්තයා",
       "News Content": "අභාවප්‍රාප්ත එම්.කේ.ඒ.ඩී.එස්. ගුණවර්ධන මහතාගෙන් පුරප්පාඩු වු පාර්ලිමේන්තු මන්ත්‍රී ධුරයට ඉදිරි දින 3 තුළදී පුද්ගලයෙකු නම් කරන බව එක්සත් ජාතික පක්ෂ මහ ලේකම් අමාත්‍ය කබීර් හෂීම් පවසනවා.\nමහලේකම්වරයා සඳහන් කළේ මන්ත්‍රී ධුරය සඳහා ෆීල්ඩ් මාර්ෂල් සරත් ෆොන්සේකාගේ නම ද යෝජනා වී ඇති බවයි.\nප්‍රජාතන්ත්‍රවාදී පක්ෂයේ නායක ෆීල්ඞ් මාර්ෂල් සරත් ෆොන්සේකාගේ බිරිඳ වන අනෝමා ෆොන්සේකාගෙන් හිරු ප්‍රවෘත්ති අංශය මේ පිළිබඳව විමසීමක් කළා.\nඑහිදී ඇය කියා සිටියේ එවැනි දැනුම්දීමක් තම පක්ෂයට සිදුකර නොමැති බවයි.\nඑසේම මන්ත්‍රී ධුරයක් ලබාගැනීමට තම සැමියා තවමත් සූදානම් නොමැති බවද ඇය සඳහන් කළා.\nහිටපු අමාත්‍ය එම්.කේ.ඒ.ඩී.එස්. ගුණවර්ධන මහතා පසුගිය මහ මැතිවරණයෙන් පසුව පාර්ලිමේන්තුවට පිවිසුනේ එක්සත් ජාතික පක්ෂ ජාතික ලැයිස්තුවෙන්. ඔහුගේ මියයෑමත් සමඟ හිස්වූ මන්ත්‍රී ධුරයට කිහිප දෙනෙකුගේ නම් යෝජනා වී තිබෙනවා.",
       "URL": "https://www.hirunews.lk/125101/පාර්ලිමේන්තුව-හිමිවෙන-මීළඟ-වාසනාවන්තයා",
       "Category": "Local News",
       "Parent URL": "https://www.hirunews.lk/local-news.php?pageID=5189"
}