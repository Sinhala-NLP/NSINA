{
       "Source": "hirunews",
       "Timestamp": "Monday, 21 February 2022 - 10:04",
       "Headline": "රත්මලානේ රොහාගේ මස්සිනා ඝාතනය කෙරෙයි",
       "News Content": "පොලිස් වෙඩි පහරින් ජීවිතක්ෂයට පත් වූ සංවිධානාත්මක අපරාධකරුවෙකු මෙන්ම මත්ද්‍රව්‍ය ජාවාරම්කරුවෙකු වන රත්මලාන රොහා නැමැත්තාගේ මස්සිනා තියුණු ආයුධවලින් පහර දී ඝාතනය කර තිබෙනවා.\n33 හැවිරිදි මොරටුව - කල්දෙමුල්ල ප්‍රදේශයේ පදිංචි අසංක සිල්වා නැමති ඔහු ඊයේ රාත්‍රියේ මෙලෙස ඝාතනයට ලක් ව ඇත්තේ, රත්මලාන - රස්ටම්වත්ත ප්‍රදේශයේදි යි.\nජංගම දුරකථනයක් උකස් තැබීමේ සිද්ධියක් සම්බන්ධයෙන් ඇති වූ බහින්බස් වීමක් දුරදිග යාමෙන් මෙම ඝාතනය සිදුකර ඇති බව යි පොලිසිය සඳහන් කළේ.\nඊට සම්බන්ධ සැකකරු ත්‍රිරෝද රථ රියදුරෙකු වන අතර, ඔහු රත්මලාන කුඩු අංජු නැමැත්තාගේ ඥාතියෙකුද වනවා.",
       "URL": "https://www.hirunews.lk/297588/රත්මලානේ-රොහාගේ-මස්සිනා-ඝාතනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1343"
}