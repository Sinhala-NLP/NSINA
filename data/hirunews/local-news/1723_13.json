{
       "Source": "hirunews",
       "Timestamp": "Monday, 30 August 2021 - 7:28",
       "Headline": "තවත් කොරෝනා මරණ 192 ක්",
       "News Content": "ෆයිසර් එන්නත් එක්ලක්ෂ පනස් දහසක තොගයක් අද අලුයම දිවයිනට රැගෙන එනු ලැබුවා. මේ අතර නව කොරෝනා මරණ 192 ක් සමඟ මෙරට සමස්ත මරණ සංඛ්‍යාව 8,775 ක් දක්වා ඉහළ ගියා.\nනව ආසාදිතයන් 4,612 ක් සමඟ සමස්ත ආසාදිතයන් සංඛ්‍යාව දැක්වුණේ හාරලක්ෂ 26,169 ක් ලෙසයි.\nමේ අතර ඊයේ මෙරටින් වාර්තාවූ නව ආසාදිතයන් 4,612 දෙනාම අලුත් අවුරුදු කොවිඩ් පොකුරේ ආශ්‍රිතයන් වන අතර, ඒ අනුව තවදුරටත් ආසාදිතයන් 59,796 ක්  රෝහල් ගතව ප්‍රතිකාර ලබනවා.\nසුවය ලැබූ මුළු සංඛ්‍යාව 357,598 ක්.\nඑමෙන්ම සෞඛ්‍ය සේවා අධ්‍යක්ෂ ජනරාල්වරයා විසින් පෙරේදා සිදුවූ බවට ඊයේ තහවුරු කරන ලද කොරෝනා මරණ 192 න් 156 ක් ම වයස අවුරුදු  60 ට වැඩි පුද්ගලයින් බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nමීට අමතරව වයස අවුරුදු 30 ත් 59 ත් අතර පුද්ගලයින් 36 දෙනෙකුද කොරෝනා ආසාදනය වී මිය ගොස් තිබෙනවා.",
       "URL": "https://www.hirunews.lk/280896/තවත්-කොරෝනා-මරණ-192-ක්",
       "Category": "Local News",
       "Parent URL": "https://www.hirunews.lk/local-news.php?pageID=1723"
}