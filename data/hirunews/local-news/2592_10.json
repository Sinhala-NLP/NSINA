{
       "Source": "hirunews",
       "Timestamp": "Sunday, 12 July 2020 - 13:24",
       "Headline": "නීතිවිරෝධීව ඉන්දියාවේ සිට මෙරටට පැමිණීමට උත්සාහ කළ හතරදෙනෙකු අත්අඩංගුවට",
       "News Content": "නීතිවිරෝධීව බෝට්ටු මාර්ගයෙන් ඉන්දියාවේ සිට මෙරටට පැමිණෙමින් සිටි පුද්ගලයන් හතරදෙනෙකු නාවික හමුදාව විසින් අත්අඩංගුවට ගෙන තිබෙනවා.\nඒ අතර සිටි එක් පුද්ගලයෙකු ස්වසන ආබාධයක් හේතුවෙන් යාපනය රෝහලට ඇතුළත් කළ බවයි නාවික හමුදාව ප්‍රකාශ කළේ.\nමෙලෙස නාවික හමුදා භාරයට පත්වූ දෙදෙනෙකු ඉන්දියාවේ සිට මෙරටට පැමිණීමට උත්සාහ කළ ශ්‍රී ලාංකිකයන් වන අතර, අනෙක් දෙදෙනා ඔවුන් රැගෙන ඒම සඳහා ඉන්දීය මුහුදු සීමාවට ගිය අයයි.\nඑමෙන්ම ස්වසන ආබාධයට ලක්වූ පුද්ගලයා ඇතුලූ පුද්ගලයින් හතරදෙනාම පී.සී.ආර්. පරීක්ෂණවලට ලක් කර තිබෙනවා.",
       "URL": "https://www.hirunews.lk/245298/නීතිවිරෝධීව-ඉන්දියාවේ-සිට-මෙරටට-පැමිණීමට-උත්සාහ-කළ-හතරදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2592"
}