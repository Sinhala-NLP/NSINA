{
       "Source": "hirunews",
       "Timestamp": "Saturday, 09 April 2016 - 6:52",
       "Headline": "ප්‍රභූ ආරක්ෂාවට හමුදාව නෑ",
       "News Content": "හිටපු ජනාධිපති මහින්ද රාජපක්ෂ මහතාගේ ආරක්ෂක කණ්ඩයට සහකාර පොලිස් අධිකාරිවරුන් තිදෙනෙකු අනුයුක්ත කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පවසනවා.\nඔවුන් ජනාධිපති ආරක්ෂක අංශයේ සේවය කරනා නිලධාරීන් වන අතර නීතිය හා සාමය පිළිබද අමාත්‍යාංශ ලේකම්වරයාගේ අනුමැතිය මත මෙම පත්කිරීම සිදුකර ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.\nමේ අතර ආරක්ෂක රාජ්‍ය අමාත්‍ය රුවන් විජේවර්ධන මහතා අද පනාගොඩ යුද හමුදා කඳවුරේ  පැවති උත්සවයකට එක්වෙමින් පැවසුවේ ඉදිරියේදී කිසිදු ප්‍රභූවරයෙකුට හමුදා ආරක්ෂාව ලබා නොදීමට ආණ්ඩුව ප්‍රතිපත්තිමය තීරණයක් ගෙන ඇති බවයි.",
       "URL": "https://www.hirunews.lk/130442/ප්‍රභූ-ආරක්ෂාවට-හමුදාව-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5096"
}