{
       "Source": "hirunews",
       "Timestamp": "Wednesday, 22 December 2021 - 11:25",
       "Headline": "වැඩ වර්ජනය අතහැරීම පිළිබඳ රජයේ වෛද්‍ය නිලධාරීන්ගේ සංගමයෙන් ප්‍රකාශයක්(වීඩියෝ)",
       "News Content": "වෛද්‍යවරුන්ගේ පත්වීම් සහ ස්ථාන මාරු සම්බන්ධයෙන් දේශපාලන අත පෙවීම් සම්පූර්ණයෙන් නතර කරන බවට සෞඛ්‍ය අමාත්‍යවරයාගෙන් සහතිකයක් ලැබෙන්නේ නම්, වැඩ වර්ජනය අතහැරීමට හැකි බව රජයේ වෛද්‍ය නිලධාරීන්ගේ සංගමය අවධාරණය කළා.\nඑහි විධායක සභික වෛද්‍ය ප්‍රසාද් කොළඹගේ අද (22)දින මාධ්‍ය වෙත අදහස් දක්වමින් පැවසුවේ, වෛද්‍යවරු විසින් ක්‍රියාත්මක කර තිබෙන දීප ව්‍යාප්ත වැඩවර්ජනය සම්බන්ධයෙන් ජනාධිපතිවරයාගෙන් ලැබුණු උපදෙස් මත සෞඛ්‍ය ලේකම්වරයා සමඟ ඊයේ දින සාකච්ජාවක් පැවැත් වූ බවයි.\nඑහිදී, පවතින ප්‍රශ්නාකාරී තත්ත්වය සම්බන්ධයෙන් ලේකම්වරයා තේරුම් ගත් අතර, ඇතැම් තීරණ ගැනීමේදී ඔහුගේ සීමාවෙන් එහාට ගොස් අමාත්‍යවරයාගේ අනුමැතිය අවශ්‍ය නිසා අමාත්‍යවරයා සමඟ සාකච්ජා කර දැනුම් දෙන බවට සෞඛ්‍ය ලේකම්වරයා එම සාකච්ජාවේදී පැවසූ බව කොළඹගේ පවසා සිටියා.\nඒ අනුව, දැන් ඇත්තේ සෞඛ්‍ය අමාත්‍යවරයා විසින් තීන්දු තීරණ ගැනීමේ ප්‍රමාදයක් බව හා මීට පෙරම අමාත්‍යවරයා ක්‍රියාත්මක වූයේ නම්, වැඩවර්ජනය මෙලෙස දීර්ඝ නොවීමට ඉඩ තිබුණු බවයි, ඔහු පැහැදිලි කළේ.\nඑහෙයින් මෙලෙස වැඩවර්ජනයක් සිදුවීමේ වගකීම අමාත්‍යවරයා භාර ගත යුතු බවයි, ඔහු ප්‍රකාශ කළේ.",
       "URL": "https://www.hirunews.lk/291795/වැඩ-වර්ජනය-අතහැරීම-පිළිබඳ-රජයේ-වෛද්‍ය-නිලධාරීන්ගේ-සංගමයෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1477"
}