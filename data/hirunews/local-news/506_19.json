{
       "Source": "hirunews",
       "Timestamp": "Tuesday, 28 February 2023 - 17:01",
       "Headline": "තුනකට මරු කැඳ වූ නෝටන් ප්‍රපාතයට පැලවෙන පිළියමක් (වීඩියෝ)",
       "News Content": "ඉකුත් 19 වැනි දා ශ්‍රි පාද වන්දනාකරුවන් තිදෙනෙකුට මරු කැඳවමින් බස් රථයක් අනතුරට පත් වූ නෝටන්බ්‍රිජ් දියගල ප්‍රධාන මාර්ගයේ හුළං වංගුව ස්ථානයේ තාවකාලිකව ආරක්ෂිත වැටක් ඉදි කර ඇති බව අප වාර්තාකරු පවසනවා.\nඒ අනුව ඊයේ (27) ප්‍රදේශයේ මාර්ග සංවර්ධන අධිකාරියේ කාර්යාලය විසින් අදාල අනතුර සිදු වූ වංගුවේ අධික බෑවුම පෙනන සේ ලි දඬු යොදාගෙන තාවකාලික ආරක්ෂිත වැටක් ඉදි කර තිබෙනවා.\nකෙසේ නමුත් අදාල ක්‍රියාමාර්ගය සම්බන්ධයෙන් නෝටන්බ්‍රිජ් පොලිසියේ ස්ථානාධිපති ප්‍රධාන පොලිස් පරික්ෂක කපිල නිශාන්ත විජේරත්න කියා සිටියේ, එම මාර්ගයේ අවධානම් සහිත ස්ථාන රියදුරන්ගේ අවධානය යොමු වන සේ මෙවැනි ආරක්ෂිත වැටවල් ඉදි කිරිමට පියවර ගන්නා ලෙස ඉල්ලිමක් කළ බවත්, ඒ අනුව නෝර්වුඩ් මාර්ග සංවර්ධන අධිකාරි කාර්යාලයේ විධායක ඉංජිනේරුවරයා විසින් එම කාර්යාලයේ කම්කරුවන් යෙදා මෙම ආරක්ෂිත වැට ඉදි කළ බවයි.\nහැටන් මාර්ගය ඔස්සේ ශ්‍රි පාද වන්දනාවේ පැමිණෙන වන්දනාකරුවන් රැගත් බස් රථ සහ සෙසු වාහන නල්ලතන්නියට පිවිසිමට ඇති කෙටි මාර්ගයක් වශයෙන් නෝටන්බ්‍රිජ් දියගල ප්‍රධාන මාර්ගය භාවිතා කරනු ලබන අතර එම මාර්ගයේ කාපට් අතුරා සංවර්ධනය කිරීමට සැලසුම් කර තිබුණත් මේ වන තුරු එම කටයුතු සම්පූර්ණ වී නැහැ.",
       "URL": "https://www.hirunews.lk/328605/තුනකට-මරු-කැඳ-වූ-නෝටන්-ප්‍රපාතයට-පැලවෙන-පිළියමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=506"
}