{
       "Source": "hirunews",
       "Timestamp": "Saturday, 24 September 2022 - 12:41",
       "Headline": "දුම්රිය අනතුරු වැඩිවෙයි",
       "News Content": "සෑම සතියක් තුළදී අවම වශයෙන් පුද්ගලයින් 10 දෙනෙකුවත් දුම්රිය අනතුරුවලට ලක්වන බව දුම්රිය දෙපාර්තමේන්තුවේ නියෝජ්‍ය සාමාන්‍යාධිකාරි ගාමිණී සෙනෙවිරත්න පවසනවා.\nදුම්රිය අනතුරුවලින් බහුතරයක් මගීන්ගේ නොසැලකිලිමත්කම නිසා සිදුවන අනතුරු බවයි ඔහු සඳහන් කළේ. එමෙන්ම සියදිවි හානි කර ගැනීම් මෙන්ම දුම්රිය පාපුවරුවේ ගමන් කිරීමෙන් ද අනතුරු වැඩි වශයෙන් සිදුවන බව සඳහන්.\nමේ අතර පසුගිය කාලසීමාවේ පැවති ඉන්ධන අර්බුදය මෙන්ම ප්‍රවාහන ගාස්තු ඉහළ යාමත් සමග මගීන් විශාල ප්‍රමාණයක් දුම්රියෙන් ගමන් පෙළඹී සිටිනවා.\nදුම්රිය භාවිතයේදී මෙන්ම හරස් මාර්ග හරහා ගමන් කිරීමේ තම ආරක්ෂාව පිළිබඳව සැලකිලිමත් වන ලෙසයි දුම්රිය දෙපාර්තමේන්තුවේ නියෝජ්‍ය සාමාන්‍යාධිකාරි ගාමිණී සෙනෙවිරත්න මගීන්ගෙන් වැඩිදුරටත් ඉල්ලා සිටියේ.",
       "URL": "https://www.hirunews.lk/316185/දුම්රිය-අනතුරු-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=847"
}