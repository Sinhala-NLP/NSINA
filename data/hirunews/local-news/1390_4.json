{
       "Source": "hirunews",
       "Timestamp": "Saturday, 29 January 2022 - 10:53",
       "Headline": "මිල කළ නො හැකි ගජමුතු සොයාගත් STF මෙහෙයුම (ඡායාරූප)",
       "News Content": "විශේෂ කාර්ය බලකාය වව්නතිව් කඳවුරේ නිලධාරීන්ට, නාවික හමුදා බුද්ධි අංශ නිලධාරීන්ගෙන් ලද තොරතුරකට අනුව ඊයේ (28) පස්වරුවේ වැටලීමක් සිදු කර තිබෙනවා.\nඒ කරදියනාරු පොලිස් වසමේ මුණවර - පෙරියපිල්ලුමලේ ප්‍රදේශයේ දී යි.\nඑහිදී මිල ගණනක් තක්සේරු කළ නොහැකි ගජමුතු දෙකක් ළඟ තබාගැනීමේ චෝදනාව මත පුද්ගලයින් දෙදෙනකු අත්අඩංගුවට ගැනුණා.\nමෙහිදී බලපත්‍ර රහිතව මෙම සැකකරුවන් විසින් ගජමුතු යතුරුපැදියකින් ගෙන යමින් සිටියදියි අත්අඩංගුවට ගැනුණේ.\nසමගිපුර - මහඔය ප්‍රදේශයේ පදිංචි මෙම සැකකරුවන් දෙදෙනා වයස අවුරුදු 29ත් 52 අතර පසුවන්නන්.\nසිදු කළ වැඩිදුර පරීක්ෂණවලින් හෙළි වී ඇත්තේ, රක්ෂිත තුළ වෙසෙන ඇතුන් ඝාතනය කර ලබාගෙන ඇති බවයි.\nසිද්ධිය සම්බන්ධයෙන් මඩකලපුව වනජීවි සංරක්ෂණ දෙපාර්තමේන්තුව වැඩිදුර විමර්ශන සිදු කරනවා.",
       "URL": "https://www.hirunews.lk/295542/මිල-කළ-නො-හැකි-ගජමුතු-සොයාගත්-stf-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1390"
}