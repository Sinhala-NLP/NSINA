{
       "Source": "hirunews",
       "Timestamp": "Monday, 13 April 2020 - 20:20",
       "Headline": "කොරෝනාවෙන් අතරමං වූ පිරිසක් විහාරමහාදේවි උද්‍යානයේ (වීඩියෝ)",
       "News Content": "කොරෝනා වෛරස ව්‍යාප්තිය පාලනය කිරීම සදහා දිවයින පුරා බලපැවැත්වෙන පරිදි ඇදිරි නීතිය ක්‍රියාත්මක කිරීමත් සමග කොළඹ හා තදාසන්න ප්‍රදේශවල නිවෙස්වලට යා ගත නොහැකිව අතරමං වූ පිරිස් සම්බන්ධයෙන් අප මීට පෙර අවස්ථා කිහිපයකදී වාර්තා කළා.\nඑවන් වූ තවත් පිරිසක් අද අපට හමුවූයේ කොළඹ විහාර මහාදේවි උද්‍යානයෙන්.\nඅලූත් අවුරුදු දිනයේදී මෙලෙස නිවෙස්වලට යාගත නොහැකිව සිටින මෙම පිරිස පවසන්නේ පසුගිය 20 වනදා සිට තමන් මේ ආකාරයෙන් විහාර මහාදේවි උද්‍යානයේ රැදී සිටින බවයි.\nදෛනිකව ආහාරපාන මෙන්ම, තම මූලික සෞඛ්‍ය අවශ්‍යතාවයන් පවා සපුරාගත නොහැකිව කල්ගෙවන මෙම පිරිසට පෞද්ගලික ආයතනවල ආරක්ෂක අංශවල සේවකයන්, ලොතරැයි අලෙවි කරන්නන් ආදී තවත් පිරිස් අයත්. අගනගරය කේන්ද්‍ර කර ගනිිමින් විවිධ රැකියාවල නිරත වූ මෙම පිරිස බලධාරීන්ගෙන් ඉල්ලා සිටින්නේ පවතින තත්ත්වය හමුවේ ඇදිරි නීතිය අවසන් වනතුරු තමන්ට රැදී සිටීමට සුදුසු ස්ථානයක් ලබාදෙන ලෙසයි.",
       "URL": "https://www.hirunews.lk/238575/කොරෝනාවෙන්-අතරමං-වූ-පිරිසක්-විහාරමහාදේවි-උද්‍යානයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2798"
}