{
       "Source": "hirunews",
       "Timestamp": "Sunday, 11 December 2016 - 15:12",
       "Headline": "ගලහ ප්‍රදේශයේ ඇති වූ ගැටුමකින් පුද්ගලයෙකු ජීවිතක්ෂයට",
       "News Content": "ගලහ - ලේවලන්වත්ත - පුපුරැස්ස ප්‍රදේශයේ දී දෙපිරිසක් අතර පෞද්ගලික හේතුවක් මත ඊයේ ඇති වූ ගැටුමකින් එක් අයෙකු මිය ගොස් තවත් පුද්ගලයෙකු බරපතල තුවාල ලබා ගලහ රෝහලට ඇතුලත් කර තිබෙනවා.\nමෙලෙස මිය ගොස් ඇත්තේ  එම ප්‍රදේශයේම පදිංචි අවුරුදු 54 වයසැති පුද්ගලයෙක්.\nමේ සම්බන්ධයෙන් සැකකරුවන් සිව් දෙනෙකු ගලහ පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවෙකුට ඇති වූ හෘදයාබාදයක් හේතුවෙන් ඔහු ද පොලිස් ආරක්ෂාව යටතේ  මහනුවර රෝහලේ ප්‍රතිකාර ලබන බවයි පොලිස් මධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/149452/ගලහ-ප්‍රදේශයේ-ඇති-වූ-ගැටුමකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4758"
}