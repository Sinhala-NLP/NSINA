{
       "Source": "hirunews",
       "Timestamp": "Saturday, 01 May 2021 - 21:03",
       "Headline": "කම්කරු දිනයක් නැති කම්කරුවෝ (වීඩියෝ)",
       "News Content": "මුළු ලොවම එකම දිනයක කම්කරුවා පිළිබඳව කථා බහ කරන දිනය අදයි.\nකම්කරුවන් වෙනුවෙන් හඬ නඟන ජනරැළි, පෙළපාළි අද දක්නට නැතත් වැඩ කරන ජනතාව අදත් සිය රාජකාරිය වෙනුවෙන් කැපවී සිටිනවා.\nඅප කිසිවෙකුගේ ඇස නොගැටුණු එවන් කම්කරුවන් පිරිසක් සොයා ගියා.\nකොවිඩ් වසංගතය හමුවේ බොහෝ දෙනා රැකියාවල නිරතවන්නේ තම ජීවිත අවධානම ද නොතකමින්.\nඒ අතර සුසාන භූමිවල අදාහනාගාර භාරකරුවන් ඉටුකරන්නේ සුවිශේෂී මෙහෙවරක්.\nමෙරට ප්‍රථම කොවිඩ් මරණය ආදාහනය කිරීම භාරවන්නේ කොටිකාවත්ත සුසානභූමියේ මෙම අදාහනාගාර ක්‍රියාකරුටයි.\nදෙදරු පියෙකු වන ඔහු ලොවක් සලිත කළ වසංගත තත්ත්වය හමුවේ වුවත් සිය වගකීම වෙනුවෙන් කැප වුණා.\nමේ වනවිට ලියනගේ කොවිඩ් ආසාධිතව මියගිය පුද්ගලයන් 60 කට ආසන්න සංඛ්‍යාවකගේ මෘත දේහ ආදාහනය කර තිබෙනවා.\nආදාහනයෙන් පසු මෙම අදාහනාගාර සේවකයන්ට අදාහනාගාරය ඇතුලත පවිත්‍රතා කටයුතු සිදුකිරීමේ අවදානම් සහගත වගකීමද පැවරෙනවා.\nවැඩකරන ජනතාව වෙනුවෙන් කතාකරන බොහෝ දෙනා නිවාඩු සුව වින්දත් ලයනල් අදත් සේවයේ නිරතවනවා.\nලයනල් පමණක් නොව තවත් පිරිසක් අදත් වැඩකරන ජනතාව බවට පත්ව සිටිනවා.\nමේ ඔවුන් ජාත්‍යන්තර කම්කරු දිනය දුටු ආකාරයයි.",
       "URL": "https://www.hirunews.lk/270139/කම්කරු-දිනයක්-නැති-කම්කරුවෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1982"
}