{
       "Source": "hirunews",
       "Timestamp": "Friday, 11 August 2023 - 21:41",
       "Headline": "ක්‍රිකට් ආයතනය ගැන ලබන 24 පාර්ලිමේන්තු විවාදයක් (වීඩියෝ)",
       "News Content": "ශ්‍රී ලංකා ක්‍රිකට් ආයතනය සම්බන්ධයෙන් වන විවාදය ලබන 24 වන බ්‍රහස්පතින්දා පැවත්වීමට කථානායකවරයාගේ ප්‍රධානත්වයෙන් අද (11) රැස්වූ පක්ෂ නායක රැස්වීමේදී තීරණය කෙරුණා.\nඊට අමතරව සෞඛ්‍ය අමාත්‍ය කෙහෙළිය රඹුක්වැල්ලට එරෙහිව විපක්ෂය විසින් කථානායකවරයාට භාරදුන් විශ්වාසභංග යෝජනාව සැප්තැම්බර් මස 1 වන සතියේ විවාදයට ගැනීමට තීරණය වූ බවයි සභානායක අමාත්‍ය සුසිල් ප්‍රේමජයන්ත කියා සිටියේ.\nඒ අනුව එම සතියේ පාර්ලිමේන්තුව රැස්වන මුල් දින 3 තුළ අදාළ විවාදය සිදුකිරීමෙන් අනතුරුව ඡන්ද විමසීම පැවැත්වෙනු ඇති.\nමේ අතර, පුද්ගලයන් සඳහා ඩිජිටල් හැඳුනුම්පත ලබාදීමේ වැඩසටහන ක්‍රියාත්මක කිරීමට ඉඩ දෙන ලෙස තාක්ෂණ රාජ්‍ය අමාත්‍ය කනක හේරත් විපක්ෂයෙන් අද පාර්ලිමේන්තුවේදී ඉල්ලීමක් කළා.",
       "URL": "https://www.hirunews.lk/344490/ක්‍රිකට්-ආයතනය-ගැන-ලබන-24-පාර්ලිමේන්තු-විවාදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=105"
}