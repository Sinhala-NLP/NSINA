{
       "Source": "hirunews",
       "Timestamp": "Monday, 07 March 2022 - 12:29",
       "Headline": "නැදුන්ගමුවේ හස්ති රාජයා ජාතික වස්තුවක් ලෙස නම් කෙරේ - දේහය සංරක්ෂණයටත් පියවර (වීඩියෝ)",
       "News Content": "ශ්‍රී දළදා වහන්සේ වැඩසිටින කරඬුව වැඩම කර වූ මියගිය නැදුන්ගමුවේ රාජා හස්තිරාජයා ජාතික වස්තුවක් ලෙස නම් කරන ලෙස ජනාධිපති ගෝඨාභය රාජපක්ෂ විසින් උපදෙස් ලබාදෙනු ලැබුවා.\nඒ බුද්ධශාසන, ආගමික හා සංස්කෘතික කටයුතු අමාත්‍යාංශයේ ලේකම් මහාචාර්ය කපිල ගුණවර්ධන වෙතයි.\nඅනාගත පරපුරට දැකගැනීම සඳහා නැදුන්ගමුවේ හස්තිරාජයාගේ සිරුර සංරක්ෂණය කරන ලෙසයි ජනාධිපතිවරයා උපදෙස් දී ඇත්තේ.\nජාතික කෞතුකාගාරයේ නිලධාරීන් කණ්ඩායමක් ඒ සඳහා හස්තිරාජයා සිටි ගම්පහ, වැලිවේරිය, නැදුන්ගමුව වෙත ගොස් සිටින බව ජනාධිපති මාධ්‍ය අංශය ප්‍රකාශ කළා.",
       "URL": "https://www.hirunews.lk/298860/නැදුන්ගමුවේ-හස්ති-රාජයා-ජාතික-වස්තුවක්-ලෙස-නම්-කෙරේ-දේහය-සංරක්ෂණයටත්-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1313"
}