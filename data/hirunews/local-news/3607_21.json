{
       "Source": "hirunews",
       "Timestamp": "Wednesday, 12 December 2018 - 20:02",
       "Headline": "ශ්‍රී ලංකා චීන ජනමාධ්‍යවේදීන්ගේ සංසදය සහ චොන්චින්ග් සරසවිය අතර අවබෝධතා ගිවිසුමක්",
       "News Content": "ශ්‍රී ලංකා චීන ජනමාධ්‍යවේදීන්ගේ සංසදය සහ චීනයේ ප්‍රධාන පෙලේ සරසවියක් වන චොන්චින්ග් විශ්ව විද්‍යාලය අතර අවබෝධතා ගිවිසුමක් ඊයේ (11) කොළඹදී අත්සන් කෙරුනා.\nමේ සඳහා එම සරසවියේ විශේෂ දුත පිරිසක් ද ලංකාවට පැමිණ සිටියා.\nශ්‍රී ලංකා චීන ජනමාධ්‍යවේදීන්ගේ සංසදය වෙනුවෙන් එහි සභාපති නලින් අපොන්සු සහ චොන්චින්ග් විශ්ව විද්‍යාලය වෙනුවෙන් මහාචාර්ය ෂූ ෂෑන්ග් ගිවිසුමට අත්සන් තැබුවා.\nමෙම ගිවිසුම මගින් ශ්‍රී ලංකා ජනමාධ්‍ය ක්ෂේත්‍රයේ දියුණුවට විශාල උන්නතියක් සිදුවන බවයි නලින් අපොන්සු කියාසිටියේ.\nශ්‍රී ලංකාවේ මාධ්‍යවේදීන්ට තම ක්ෂේත්‍රයේ දැනුම පුළුල් දැනුමක් ලබා ගැනීම සඳහා මෙමගින් ඉඩකඩ ලැබෙන බව ද ප්‍රකාශ කළා.\nමෙහිදී අදහස් දැක්වු මහාචාර්ය ෂූ ෂෑන්ග් පෙන්වා දුන්නේ දෙපාර්ශවය අතර ඇරඹුනු මෙම සහයෝගීතාව දීර්ඝ කාලීනව පවත්වාගෙන යාමට අපේක්ෂා කරන බවයි.",
       "URL": "https://www.hirunews.lk/206031/ශ්‍රී-ලංකා-චීන-ජනමාධ්‍යවේදීන්ගේ-සංසදය-සහ-චොන්චින්ග්-සරසවිය-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=3607"
}