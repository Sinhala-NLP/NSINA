{
       "Source": "hirunews",
       "Timestamp": "Sunday, 29 October 2017 - 13:00",
       "Headline": "අරියාලේ ඝාතන පරීක්ෂණ සී.අයි.ඩී. යට",
       "News Content": "යාපනය - අරියාලේ - මානියන්තෝට්ටම් ප්‍රදේශයේදී නාඳුණන යතුරුපැදිකරුවන් දෙදෙනෙකු විසින් තරුණයන් දෙදෙනෙකුට වෙඩි තැබීමේ සිද්ධිය සම්බන්ධයෙන් වැඩිදුර පරීක්ෂණ අපරාධ පරික්ෂණ දෙපාර්තමේන්තුව වෙත භාරදී තිබෙනවා.\nපොලිස්පති පූජිත් ජයසුන්දරගේ නියෝගයකට අනුව ඊයේ දිනයේදී මෙලෙස අදාළ පරීක්ෂණ එම දෙපාර්තමේන්තුවට භාරදුන් බවයි පොලිස් මූලස්ථානය සඳහන් කළේ.\nපසුගිය 22 වනදා යතුරුපැදියකින් ගමන් කරමින් සිටි අරියාලේ - උදයපුරම් ප්‍රදේශයේ පදිංචි 24 හැවිරිදි සහ 27 හැවිරිදි තරුණයන් දෙදෙනෙකු මෙම වෙඩි තැබීමෙන් ජීවිතක්ෂයට පත්වුණා.\nමෙම ඝාතනය සිදුවූ දිනයේ ඒ අසළ නිවසක සී.සී.ටී.වී දර්ශන ද පරීක්ෂණ සඳහා යොදාගෙන තිබෙනවා.",
       "URL": "https://www.hirunews.lk/174716/අරියාලේ-ඝාතන-පරීක්ෂණ-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=4247"
}