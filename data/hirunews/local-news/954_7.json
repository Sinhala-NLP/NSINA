{
       "Source": "hirunews",
       "Timestamp": "Tuesday, 09 August 2022 - 8:16",
       "Headline": "බත් පැකට්ටුවක සහ ප්ලේන්ටියක මිල අඩු වෙයි (වීඩියෝ)",
       "News Content": "UPDATED 2022 - 08 - 09 10.00AM\nබත් පැකට්ටුවක මිල 10%කින් අඩු කිරීමට ආපණශාලා හිමියන්ගේ සංගමය තීරණය කර ඇති අතර, සාමාන්‍ය තේ කෝප්පයක මිල රුපියල් 30 දක්වා අඩු වන බව යි වාර්තා වන්නේ.\n_______________________\nගෑස් මිල අඩු කිරීමත් සමඟ ආපණශාලාවල ආහාර මිල ගණන් ද අඩු කිරීමට ආපණශාලා හිමියන්ගේ සංගමය තීරණය කර තිබෙනවා.\nඒ අනුව බත් පැකට්ටුවක මිල සියයට 10ත් 15ත් අතර අගයකින් අඩු කිරීමට යි එම සංගමය තීරණය කර ඇත්තේ.\nමීට අමතරව ප්ලේන්ටියක් සඳහා ද ස්ථීර මිලක් නියම කිරීමට තීරණය කර ඇති බව යි ආපණශාලා හිමියන්ගේ සංගමයේ සභාපති අසේල සම්පත් කියා සිටියේ.\nකෙසේ වෙතත් ගෑස් මිල අඩු වුවත් සිය නිෂ්පාදන අඩු කිරීමට නො හැකි බව සමස්ත ලංකා බේකරි හිමියන්ගේ සංගමය පවසනවා.\nඑහි සභාපති එන්.කේ. ජයවර්ධන සදහන් කළේ, සිය නිෂ්පාදන සඳහා වැඩි වශයෙන් භාවිතා කරන්නේ, කිලෝග්‍රෑම් 37ත විශාල ප්‍රමාණයේ ගෑස් සිලින්ඩරය බැවින් එහි මිල අඩු නො වීම නිසා බේකරි නිෂ්පාදනවල මිල ගණන් වෙනසක් නොවන බව යි.",
       "URL": "https://www.hirunews.lk/312290/බත්-පැකට්ටුවක-සහ-ප්ලේන්ටියක-මිල-අඩු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=954"
}