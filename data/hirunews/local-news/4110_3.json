{
       "Source": "hirunews",
       "Timestamp": "Wednesday, 24 January 2018 - 16:47",
       "Headline": "දූෂණයට එරෙහි සටන පෙබරවාරි 10 වනදායින් පසු",
       "News Content": "දුෂණයට එරෙහි සටන පෙබරවාරි 10 වනදායින් පසු ආරම්භ කරන බව ජනාධිපති මෛත්‍රීපාල සිරිසේන පවසනවා.\nයහපත් රටක් සහ සදාචාරවත් දේශපාලන සංස්කෘතියක් ගොඩනැගීමේ අරමුණින් මෙම පියවර ගන්නා බවයි පොළොන්නරුව බකමුණ ප්‍රදේශයේ අද පැවති ජන හමුවකට එක්වෙමින් ජනාධිපතිවරයා කියාසිටියේ.\nශ්‍රී ලංකාව අනෙක් දියුණු රටවල් මට්ටමට ගෙන ඒමට නොහැකි වී ඇත්තේ දුෂිත දේශපාලනය හේතුවෙන් වන අතර පිරිසිදු දේශපලාන ව්‍යාපාරයක් වෙනුවෙන් තම ධුර කාලය තුල උපරිම වගකීම් ඉටු කරන බව ද ජනාධිපතිවරයා අවධාරණය කළා.\nමේ රටේ උගතුන් බුද්ධිමතුන්ගෙන් කිසි අඩුවක් නැහැ. නමුත් මේ රට දියුණු කරන්න සියයට 50ක් දේශපාලනයේ නුසුදුසු අය ඉන්නේ. බලය අරගෙන ඒ බලය පාවිච්චි කරන්නේ රට සංවර්ධනය කරන්න නෙවෙයි. ඒ බලය පාවිච්චි කරන්නේ ජනතාවට සේවය කරන්න නෙවෙයි. තමන් පොහොසත් වෙන්න. සාක්කු පුරවගන්න. ම්ක තමයි අශීලාචාර දේශපාලන සංස්කෘතියග අද පාර්ලිමේන්තුවට ඉදිරිපත් කළා, මහබැංකු කොමිසමේ වාර්තාව වගේම බරපතල වංචා දූෂණ ජනාධිපති කොමිෂන් සභා වාර්තා දෙකම. සුද්දන්ගෙන් නිදහස ගත්තාට පස්සේ රටේ දේශපාලනඥයින්ට රිදෙන විදිහට, වදින් විදිහට සහ ගහන විදිහට සහ දේෂපාලනඥයින්ට ඇඬෙන්න හොරකම් කරන අයට ඔහොම වාර්තා කිසිම ආණ්ඩුවක් මේ ඉතිහාසයේ මේ රටේ ඉදිරිපත් කරලා නැහැයි කියන එක මම තමුන්නාන්සේලාට කියන්නට ඕනේ. සමහර අය කියනවා, කෑගහනවා මේ වාර්තාවේ පිටු අඩුවෙලයි කියලා. පිටු අඩුවීමක් නෙවෙයි තියෙන්නේ. පිට බොහොම පැහැදිළිව  එළියට තාම විවෘතව දෙන්න බැරි  නඩුවලට බලපාන ලේඛන කිහිපයක් තියෙනවා. ඒ ටික එළියට දැම්මොත් මේ වගඋත්තර කාරයින්ට බරපතල වාසි වෙනවා. ඒ නිසා කවුරුවත් මේකට කලබල වෙන්න වුවමනාවක් නැහැ. කොමිසම පත්කෙරුවා වගේම ඉදිරියට ඒ කටයුතු කරගෙන යාමේ වගකීම මම පෞද්ගලිකවත් භාරගන්නවා කියන එක මේ රටේ සමස්ත ජනතාවටම මම කියනවාග ඊයේ මහනුවර රැස්වීමේදී මම කිව්වා, අපේ හිටපු මුදල් ඇමතිතුමා, රවී කරුණානායක ඇමතිතුමාට විශ්වාසභංග යෝජනාවක් 2016 අවුරුද්දේ ආපු ඉදිරිපත්කරපු එක එයාට. එතනදි විශ්වාසභංග යෝජනාවට ඡන්දය දීලා ආණ්ඩුවක් විදිහට එදා ඒ යෝජනාව විපක්ෂයෙන් ආපු පරාජය වුණා. මම ඊයේ නුවරදී කිව්වා මහින්ද රාජපක්ෂ මහත්මයා රවී කරුණානායක මහත්මයාට විරුද්ධව ඡන්දය දෙන්න එදා පාර්ලිමේන්තු ආවේ නැහැ. මං දැන් මේ හවස රූපවාහිනිය බලන් ඉන්නතොර එන්න ලෑස්තිවෙලා මගේ මිත්‍ර මහින්ද රාජපක්ෂ මහත්තයා අද කොහෙද රැස්වීමක කියනවා අනේ සිරිසේන මහත්තයෝ ඔයාට වැරදිලා. එහෙම විශ්වාසභංගයක් ආවේ නැහැනේ කියලා. එයාට මතක නැහැ. පාර්ලිමේන්තු එන්නේත් නැහැ. ඒ වෙලාවේ එයා රවී කරුණානායක මහත්මයාට විරුද්ධව ඡන්දේ දෙන්න එදා පාර්ලිමේනතුවට ආවේ නැහැ. තවත් මේක අභියෝග කරනවානම්, විශ්වාසභංගය ඉදිරිපත් වෙච්ච දිනේ, පාවිච්චි වෙචච් ඡන්ද ඒ ඔක්කෝම මං හෙට අනිද්දා කියන්නම්.",
       "URL": "https://www.hirunews.lk/181922/දූෂණයට-එරෙහි-සටන-පෙබරවාරි-10-වනදායින්-පසු",
       "Category": "Local News",
       "Parent URL": "https://www.hirunews.lk/local-news.php?pageID=4110"
}