{
       "Source": "hirunews",
       "Timestamp": "Tuesday, 22 December 2015 - 18:59",
       "Headline": "ආරක්ෂකයා කැමරාව වහලා හොරකම් කරන හැටි",
       "News Content": "පන්නල ඇලබඩගම ප්‍රදේශයේ පිහිටි ප්ලාස්ටික් භාණ්ඩ නිශ්පාදන ආයතනයක ආරක්ෂක නිලධාරියා රුපියල් අට ලක්ෂ විසි දහසක මුදලක් රැගෙන පළාගොස් ඇතැයි එහි හිමිකරු පවසනවා.\nඔහු සඳහන් කරන්නේ සී සී ටී වී කැමරාව පොලිතින් කවරයකින් ආවරණය කර සැකකරු මෙම සොරකම  සිදුකර ඇති බවයි.\nපසුගිය 14 වනදා අලුයම 1 ට පමණ ආරක්ෂක නිලධාරියා බව පැවසෙන පුද්ගලයා පොලිතින් කවරයකින් කැමරාව ආවරණය කරන ආකාරය සහ සුලු වේලාවකින් එය ඉවත් කරන ආකාරය සී සී ටී වී කැමරාවේ සටහන් වී තිබෙනවා.\nවෙළඳසැල් හිමිකරු සඳහන් කලේ මේ සම්බන්ධයෙන් පොලිසියට පැමිණිලි කර ඇති අතර සැකකරු පදිංචි පොළොන්නරුව ප්‍රදේශයේ ද ඔහු නොමැති බවයි.\nසොරකම සිදුවු බව පැවසෙන අවස්ථාවේ එම දර්ශණ සී සී ටී වී කැමරාවල පටිගත වී ඇත්තේ මේ ආකාරයෙන්.",
       "URL": "https://www.hirunews.lk/122604/ආරක්ෂකයා-කැමරාව-වහලා-හොරකම්-කරන-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5238"
}