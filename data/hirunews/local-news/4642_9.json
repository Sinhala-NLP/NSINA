{
       "Source": "hirunews",
       "Timestamp": "Sunday, 26 February 2017 - 11:11",
       "Headline": "හිරු පුවතින් පසු මවට දරුවන් පිහිට වෙයි",
       "News Content": "හිරු පුවත් තුළින් අනාවරණය කළ කැළයක ජිවත් වූ 72 හැවරදී මව මේවනවිට ඇයගේ එක් දරුවෙකු විසින් රැගෙන ගොස් ඇති බව වාර්තාවනවා.\nබැංකුවක රාජකාරි කරන පුතෙකු විසින් ඇය රැගෙන ගොස් ඇති බවයි අරලගංවිල පොලිසිය සඳහන් කළේ.\nතම දරුවන්ගේ යහපත වෙනුවෙන් දිවි කැප කරන මව්වරුන් රැකගැනීම සෑම පුතෙකුගේම දියණියකගේම වගකීමක්.\nමේ උතුම් වගකීම මගහැරීම හේතුවෙන් 72 හැවිරිදි මවක් කැලයක ජීවත්වන පුවතක් අප මීට ඉහතදී වාර්තා කළා.\nඅසරණව මෙලෙස වනයක තනි වූ තමන්ට දරුවන් 8 දෙනෙකු සිටින බව ඇය අපවෙත පැවසුවේ කඳුලින් දෙනෙත් පුරවා ගනිමින්.\nඇය පුතුන් සිව් දෙනෙකු සහ දියණියන් සිව් දෙනෙකු මෙලොවට බිහිකළ උතුම් මවක්.\nතම දරුවන් විවිධ ප්‍රදේශවල ජීවත් වන බවත් එක් පුතෙකු මියගිය බවත් ඇය අප වෙත ප්‍රකාශ කළා.\nතම දරුවන් අතර රජයේ ඉහළ රැකියා කරන දරුවන්ද සිටින බව ඇය අපට පැවසුවේ සුසුම් හෙළමින්.\nඇයගේ සැමියා 2002 වසරේදී මියගොස් ඇත්තේ අංශභාග රෝගය වැළඳීම හේතුවෙන්.\nමේ සම්බන්ධයෙන් මීට ඉහතදී පළවූ පුවත පහතින් නරඹන්න.",
       "URL": "https://www.hirunews.lk/155487/හිරු-පුවතින්-පසු-මවට-දරුවන්-පිහිට-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4642"
}