{
       "Source": "hirunews",
       "Timestamp": "Sunday, 13 September 2020 - 14:33",
       "Headline": "නායයාමේ අධි අවදානමේ සිටි පිරිසකට ඉදිකළ නිවාස ව්‍යාපෘතියකට විරෝධය (වීඩියෝ)",
       "News Content": "නායයාමේ අධි අවදානම් ප්‍රදේශයක ජීවත්වන පිරිසකට නිවාස ඉදිකිරීමේ ව්‍යාපෘතියකට විරෝධය පළ කරමින් බණ්ඩාරවෙල - වටබැද්ද ගම්මානයේ ජනතාව උපවාසයක් ආරම්භ කර තිබෙනවා.\nමේ අතර විපතට පත් ජනතාව විරෝධතාවක නිරත වුණේ හැකි ඉක්මනින් සිය නිවාස ගැටළුවට විසඳුමක් ලබා දෙන ලෙස ඉල්ලමින්.\nහාලිඇල ප්‍රාදේශීය ලේකම් කොට්ඨාශයට අයත් බණ්ඩාරවෙල මලිත්ත වටබැද්ද ගම්මානයේ ජනතාව ඉඩම් ගැටළුවක් මුල්කර ගනිමික් ආරම්භ කල මාරාන්තික උපවාසය දෙවන දිනටත් පැවැත්වෙනවා.\nනාය යාමේ අධි අවධානම් ප්‍රදේශයක පදිංචිව සිටින පවුල් 10කට නිවාස ඉදිකිරීම සදහා දේශපාලන බලධාරින්ගේ උවමනාව මත ප්‍රදේශයේ පාසල් ක්‍රීඩා පිටිය වෙන් කර ඇති බවටයි ඔවුන් චෝදනා කරන්නේ.\nමේ අතර මලිත්ත කටුගහ ප්‍රදේශයේ නාය යාමේ අධි අවදානම් ප්‍රදේශයේ පදිංචිව සිටි පවුල් තමන්ට සුදුසු ස්ථානයකින් නිවාස ලබා දෙන ලෙස බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/250105/නායයාමේ-අධි-අවදානමේ-සිටි-පිරිසකට-ඉදිකළ-නිවාස-ව්‍යාපෘතියකට-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}