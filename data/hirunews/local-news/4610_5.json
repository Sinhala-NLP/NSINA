{
       "Source": "hirunews",
       "Timestamp": "Friday, 17 March 2017 - 9:38",
       "Headline": "ඉංගිරිය වෙඩි තැබීමේ සැකකරු කොටුවෙයි",
       "News Content": "ඉංගිරිය හඳපාන්ගොඩදී ත්‍රී රෝද රථයකින් ගමන් කල පුද්ගලයකුට වෙඩි තැබීමේ සිද්ධියට අදාළව පුද්ගලයකු අත්අඩංගුවට ගෙන තිබෙනවා.\nහොරණ අධිකරණයේ නඩුවකට පෙනී සිටීම සඳහා ගොස් යළි පැමිණෙමින් සිටි පුද්ගලයකුට මෙලෙස වෙඩි තබා තිබුනේ පෙරේදා පස්වරුවේයි.\nවෙඩි තැබීමට සම්බන්ධයෙන් අත්අඩංගුවට ගත් සැකකරු හඳපාන්ගොඩ ප්‍රදේශයේම පදිංචි 28 හැවිරිදි අයෙක්.\nඔහු ඊයේ අත්අඩංගුවට ගෙන ඇත්තේ ගැටකොස්සාව ප්‍රදේශයේදීයි.\nවෙඩි තැබීමට යොදාගත් ගිනි අවියක් සහ හිස් පතොරම් කොපුවක් ද සොයාගෙන තිබෙනවා.\nසැකකරු අද හොරණ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/157064/ඉංගිරිය-වෙඩි-තැබීමේ-සැකකරු-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}