{
       "Source": "hirunews",
       "Timestamp": "Thursday, 29 April 2021 - 13:45",
       "Headline": "පෞද්ගලික බස් රථයක් ප්‍රපාතයකට පෙරලීමෙන් 15 දෙනෙක් රෝහල් ගත කෙරේ",
       "News Content": "නුවරඑලිය හයිෆොරස්ට් ප්‍රදේශයේ සිට රාගල නගරය දක්වා ධාවනය වු පෞද්ගලික බස් රථයක් මාර්ගයෙන් ඉවතට පැන ප්‍රපාතයකට පෙරලිමෙන් එම බස් රථයේ ගමන් ගත් මගින් 15 දෙනෙකු පමණ නුවරඑළිය මහ රෝහලට සහ හයිෆොරස්ට් ප්‍රාදේශිය රෝහලට ඇතුළත් කර තිබෙනවා.\nමෙම අනතුර සිදු වි ඇත්තේ හයිෆොරස්ට් රාගල ප්‍රධාන මාර්ගයේ මහතුඩුගල ප්‍රදේශයේයි.\nරෝහල් ගත කළ තුවාලකරුවන් කිහිප දෙනෙකුගේ තත්ත්වය බරපතල බවයි අනතුර පිලිබදව පරික්ෂණ පවත්වන රාගල පොලිසිය කියා සිටියේ.\nබස් රථය ධාවනය කළ රියදුරාට හදිසියේ ඇති වු අසනිප තත්ත්වයක් හේතුවෙන් මෙම අනතුර සිදුව තිබෙනවා.\nඅනතුරෙන් බස් රථයට දැඩි අලාභ හානි ද සිදු වී ඇති බවයි වාර්තා වන්නේ.",
       "URL": "https://www.hirunews.lk/269886/පෞද්ගලික-බස්-රථයක්-ප්‍රපාතයකට-පෙරලීමෙන්-15-දෙනෙක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1988"
}