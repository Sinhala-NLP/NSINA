{
       "Source": "hirunews",
       "Timestamp": "Monday, 04 January 2016 - 19:10",
       "Headline": "2020 දී මෙරට දුම්කොළ වගාව තහනම්",
       "News Content": "2020 වසරේ සිට දුම්කොළ වගාව මෙරට සම්පූර්ණයෙන්ම තහනම් කිරීමට බලාපොරොත්තු වන බව ජනාධිපති මෛත්‍රීපාල සිරිසේන පවසනවා.\nබත්තරමුල්ල - අපේගම පරිශ්‍රයේ අද පැවැති උත්සවයකට එක්වෙමින් ජනාධිපතිවරයා කියා සිටියේ අමාත්‍ය මණ්ඩලය සමඟ මේ සම්බන්ධයෙන් සාකච්ඡා කොට තීරණයක් ගන්නා බවයි.\nමේ අතර, රටේ සියලූ ආයතන පරිපාලනය කිරිමේ කේන්ද්‍රස්ථානය වන ජනාධිපති කාර්යාලයේ සේවය කරන සියලූ දෙනා නාස්තිය,  දුෂණය පිටු දකිමින් මහජනතාවගේ හඬට කන්දීම අත්‍යවශ්‍ය බව ජනාධිපති මෛත්‍රීපාලි සිරිසේන ප්‍රකාශ කළා.\nජනාධිපතිවරයා මේ බව ප්‍රකාශ කළේ නව වසර උදාව වෙනුවෙන් ජනාධිපති කාර්යාලයේ අද උදෑසන පැවැති හමුවකට සහභාගි වෙමින්.",
       "URL": "https://www.hirunews.lk/123384/2020-දී-මෙරට-දුම්කොළ-වගාව-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=5222"
}