{
       "Source": "hirunews",
       "Timestamp": "Wednesday, 16 August 2017 - 12:59",
       "Headline": "කෘත්‍යාධිකාරියේදී විජේදාස ගැන සාකච්ඡා නැහැ - කබීර්",
       "News Content": "හෙට පැවැත්වෙන පක්ෂ කෘත්‍යාධිකාරි මණ්ඩල රැස්වීමේ න්‍යාය පත්‍රයට අධිකරණ අමාත්‍ය විජේදාස රාජපක්ෂ සම්බන්ධයෙන් සාකච්ඡා කිරීමේ වගන්තියක් ඇතුළත් කර නොමැති බව එක්සත් ජාතික පක්ෂයේ මහලේකම් අමාත්‍ය කබීර් හෂීම් ප්‍රකාශ කළා.\nමාවනැල්ල ප්‍රදේශයේ ඊයේ (15) පැවති උත්සවයකින් අනතුරුව, අධිකරණ අමාත්‍යවරයාට එරෙහිව එක්සත් ජාතික පක්ෂයේ මන්ත්‍රීවරුන් පිරිසක් ගෙන එන බව පවසන විශ්වාසභංග යෝජනාව පිළිබදව මාධ්‍යවේදීන් විමසා සිටි අතර, ඊට ප්‍රතිචාර දක්වමිනුයි ඔහු මේ බව කියා සිටියේ.",
       "URL": "https://www.hirunews.lk/168579/කෘත්‍යාධිකාරියේදී-විජේදාස-ගැන-සාකච්ඡා-නැහැ-කබීර්",
       "Category": "Local News",
       "Parent URL": "https://www.hirunews.lk/local-news.php?pageID=4368"
}