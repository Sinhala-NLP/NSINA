{
       "Source": "hirunews",
       "Timestamp": "Wednesday, 24 May 2023 - 11:23",
       "Headline": "හෙරොයින් ළඟ තබා ගෙන සිටි විශ්වවිද්‍යාල සිසුවකු ඇතුළු 3ක් දැලේ",
       "News Content": "වැල්ලවාය ප්‍රදේශයේදී හෙරොයින් මත්ද්‍රව්‍ය සන්තකයේ තබා ගෙන සිටි විශ්වවිද්‍යාල සිසුවකු ඇතුළු පුද්ගලයන් තිදෙනෙකු අත්අඩංගුවට ගෙන තිබෙනවා.\nමෙම සැකකරුවන් සන්තකයේ තිබී හෙරොයින් ග්‍රෑම් 5යි මිලිග්‍රෑම් 760ක්, ග්‍ර්‍රෑම් 6යි මිලිග්‍රෑම් 530ක් සහ මිලිග්‍රෑම් 15ක් පොලිස් භාරයට ගත් බව පොලිසිය පැවසුවා.\nඅත්අඩංගුවට ගත් සැකකරුවන් මාතර, බලහරුව සහ වෙහෙරයාය ප්‍රදේශවල පදිංචිකරුවන් බවයි වාර්තා වන්නේ.\nසිද්ධිය සම්බන්ධයෙන් වැඩිදුර විමර්ශන වැල්ලවාය පොලිසිය විසින් සිදු කරනු ලබනවා.\nඅත්අඩංගුවට ගත් පිරිස වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/336070/හෙරොයින්-ළඟ-තබා-ගෙන-සිටි-විශ්වවිද්‍යාල-සිසුවකු-ඇතුළු-3ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=320"
}