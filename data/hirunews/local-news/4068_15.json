{
       "Source": "hirunews",
       "Timestamp": "Thursday, 22 February 2018 - 19:00",
       "Headline": "අවසන් නොවන ගැටළුව",
       "News Content": "මාළඹේ සයිටම් ආයතනයේ සිසුන් කොතලාවල ආරක්ෂක විශ්ව විද්‍යාලයේ වෛද්‍ය පීඨයට ඇතුලත් කිරීමෙන් සයිටම් ගැටළුව අවසන් නොවන බව රජයේ වෛද්‍ය නිලධාරීන්ගේ සංගමය පවසනවා.\nකොළඹදී අද පැවති ප්‍රවෘත්ති සාකච්ඡාවකදී ඔවුන් මෙම අදහස් පලකළා.\nජනාධිපති මෛත්‍රිපාල සිරිසේන මහතා හා පාර්ශව කිහිපයක් අතර ඊයේ දිනයේ පැවති සාකච්ඡාවකින් අනතුරුව තීරණය වූයේ සයිටම් ආයතනයේ දැනට ඉගෙනුම ලබන සිසුන් 1000 කගේ පමණ සුදුසුකම් පරීක්ෂා කර බලා කොතලාවල ආරක්ෂක විශ්වවිද්‍යාලයේ වෛද්‍ය පීඨය වෙත ඇතුලත් කර\nගැනීමටයි.\nමේ අතර අන්තර් විශ්වවිද්‍යාලීය ශිෂ්‍යබල මණ්ඩලය පවසන්නේ සයිටම් සිසුන් කොතලාවල වෛද්‍ය පීඨයට ඇතුලත් කිරීමට තමන් විරෝධය පලකරන බවයි.",
       "URL": "https://www.hirunews.lk/184274/අවසන්-නොවන-ගැටළුව",
       "Category": "Local News",
       "Parent URL": "https://www.hirunews.lk/local-news.php?pageID=4068"
}