{
       "Source": "hirunews",
       "Timestamp": "Monday, 19 July 2021 - 9:17",
       "Headline": "නිදහස් පක්ෂයේ විනය කැඩූ පළාත් පාලන මන්ත්‍රීවරුන් 75කට විනය පරීක්ෂණ",
       "News Content": "ශ්‍රී ලංකා නිදහස් පක්ෂයේ පළාත් පාලන ආයතන මන්ත්‍රිවරුන් 75කට වැඩි පිරිසකට එරෙහිව විනය පරීක්ෂණ ආරම්භ කර ඇති බව එම පක්ෂ මහ ලේකම් නීතීඥ දයාසිරි ජයසේකර සඳහන් කළා.\nඔහු කියා සිටියේ පක්ෂයේ රැස්වීම්වලට සහභාගි නොවීම, සංවිධායකවරු සමඟ එක්ව කටයුතු නොකිරීම මෙන්ම පක්ෂයේ එකඟතාවන්ට පටහැනිව කටයුතු කිරීම ඇතුලු චෝදනා සම්බන්ධයෙන් මොවුන්ට එරෙහිව විනය පරීක්ෂණ සිදුකරන බවයි.\nමේ අතර ඊයේ ශ්‍රී ලංකා නිදහස් පක්ෂයේ මාතලේ දිස්ත්‍රික්කයේ පළාත්පාලන මන්ත්‍රීවරුන් 16 දෙනෙකු කැඳවා විනය පරික්ෂණ සිදුකර තිබුණා.\nපසුගිය මහ මැතිවරණයේදී මාතලේ දිස්ත්‍රික් අපේක්ෂක හිටපු අමාත්‍ය ලක්ෂ්මන් වසන්ත පෙරේරාට සහය නොදක්වා ශ්‍රී ලංකා පොදුජන පෙරමුණේ අපේක්ෂකයන්ට සහය දැක්වූ බවටයි එම මන්ත්‍රිවරුන් 16 දෙනාට චෝදනා එල්ලවී ඇත්තේ.",
       "URL": "https://www.hirunews.lk/277383/නිදහස්-පක්ෂයේ-විනය-කැඩූ-පළාත්-පාලන-මන්ත්‍රීවරුන්-75කට-විනය-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1811"
}