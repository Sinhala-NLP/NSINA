{
       "Source": "hirunews",
       "Timestamp": "Wednesday, 06 September 2023 - 17:16",
       "Headline": "පොලිස් නිලධාරීන්ව සපා කා තුවාල සිදු කල කාන්තාව සොයා විමර්ශන",
       "News Content": "පොලිස් නිලධාරීන්ගේ  අත් පා  සපා කා තුවාල සිදු කළ කාන්තාවක් සොයා කහටගස්දිගිලිය පොලීසිය විමර්ශන ආරම්භ කර තිබෙනවා.\nකහටගස්දිගිලිය පොලීසියේ නිලධාරීන් විසින් අපරාධයකට සම්බන්ධ සැකකරුවෙකු ඕලන්ද රෙපරමාදු පල්ලිය ඉදිරිපිට දී අත්අඩංගුවට ගැනීමට යාමේදී එම සැකකරු අත්අඩංගුවෙන් මුදවා ගැනීමේ අදහසින් එම ස්ථානයේ සිටි කාන්තාවක් මෙලෙස පොලිස් නිලධාරීන් සපා කෑ බව වාර්තා වෙනවා.\nකාන්තාවගේ  සපාකෑමට ලක්වූ  පොලිස් නිලධාරීන් කහටගස්දිගිලිය රෝහලෙන් ප්‍රතිකාර ලබාගෙන ඇති අතර අපරාධයට සම්බන්ධ සැකකරු ද අත්අඩංගුවට ගත් බව පොලිසිය අනාවරණය කරනවා.",
       "URL": "https://www.hirunews.lk/347362/පොලිස්-නිලධාරීන්ව-සපා-කා-තුවාල-සිදු-කල-කාන්තාව-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=48"
}