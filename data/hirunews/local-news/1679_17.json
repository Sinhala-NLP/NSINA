{
       "Source": "hirunews",
       "Timestamp": "Monday, 20 September 2021 - 16:37",
       "Headline": "එක්ස්ප්‍රස් පර්ල් නෞකාව ගැන සමුද්‍රීය පරිසර ආරක්ෂණ අධිකාරියෙන් ප්‍රකාශයක්",
       "News Content": "ගිණි ගැනීමට ලක්ව මුහුදුබත් වූ එක්ස්ප්‍රස් පර්ල් නෞකාව ඉවත් කිරීමට පෙර එහි පැවති ඉන්ධන සම්පූර්ණයෙන් ඉවත්වී ඇති බවට තහවුරු කරගත යුතු බව, සමුද්‍රීය පරිසර ආරක්ෂණ අධිකාරිය එම නැව් සමාගමට දන්වා තිබෙනවා.\nයම් හෙයකින් නෞකාවේ ඉන්ධන ඉතිරි වී ඇත්නම් ඒවා සම්පූර්ණයෙන්ම ඉවත්කර ගැනීමෙන් පසු නෞකාව සහ බහාලුම් ඉවතට ගත හැකි බවයි එහි සභාපතිනී දර්ශනී ලහඳපුර ප්‍රකාශ කළේ.\nමේ වන විටත් අදාළ සමාගම නෞකාවේ තත්ත්වය සම්බන්ධයෙන් යාන්ත්‍රික නිරීක්ෂණ හරහා තොරතුරු ලබා ගනිමින් සිටිනවා.",
       "URL": "https://www.hirunews.lk/282750/එක්ස්ප්‍රස්-පර්ල්-නෞකාව-ගැන-සමුද්‍රීය-පරිසර-ආරක්ෂණ-අධිකාරියෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1679"
}