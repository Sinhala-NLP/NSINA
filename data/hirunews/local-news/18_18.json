{
       "Source": "hirunews",
       "Timestamp": "Wednesday, 20 September 2023 - 11:38",
       "Headline": "වතුකරයේ අඩු ආදායම්ලාභීන්ට ලෝක ආහාර සංවිධානයෙන් ආහාර මල්ලක්",
       "News Content": "ලෝක ආහාර සංවිධානය මගින් වතුකරයේ අඩු ආදායම්ලාභි පවුල්, ආබාධිත, අසරණ පවුල් වෙනුවෙන් ගිනිගත්හේන ප්‍රාදේශීය ලේකම් කාර්යාල බල ප්‍රදේශයේ ආහාර මලු බෙදා දිම ඊයේ (19) සිට ආරම්භ කරනු ලැබුවා.\nසහල් කිලෝ 50 ක්, පරිප්පු කිලෝ 20ක් සහ ආහාර පිසින තෙල් ලිටර් 05 බැගින් එක් පවුලකට ලබාදෙන අතර, මෙය මාස දෙකකට වරක් මාස හයක කාලයක් තෙක් නොමිලේ ලබා දෙන බවයි ගිනිගත්හේන ප්‍රාදේශීය ලේකම් කාර්යාලයේ නිලධාරියකු කියා සිටියේ.\nප්‍රදේශයේ ග්‍රාමසේවා නිලධාරිවරයා සහ සංවර්ධන නිලධාරිවරයා මඟින් ප්‍රතිලාභින් තෝරා ගෙන ඇති අතර, නෝර්වුඩ් ප්‍රදේශයේ එම ප්‍රතිලාභින් තොරා ගැනිමේදි අසාධාරණයක් සිදු වු බව පවසමින් නෝර්වුඩ් ප්‍රදේශයේ අඩු ආදායම්ලාභින් සහ ආබාධිත අසරණ පුද්ගලයන් විශාල පිරිසක් ගිනිගත්හේන ප්‍රාදේශීය ලේකම් කාර්යාලය වෙත ගොස් පැමිණිලි ඉදිරිපත් කර තිබෙනවා.",
       "URL": "https://www.hirunews.lk/348835/වතුකරයේ-අඩු-ආදායම්ලාභීන්ට-ලෝක-ආහාර-සංවිධානයෙන්-ආහාර-මල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=18"
}