{
       "Source": "hirunews",
       "Timestamp": "Thursday, 03 September 2020 - 17:33",
       "Headline": "නඩු 600කට වඩා ගොඩගැසී ඇති මහාධිකරණ 4කට තවත් රජයේ අධි නීතිඥවරයෙක්",
       "News Content": "කළුතර, මිගමුව, මාතර හා හෝමාගම මහාධිකරණවල නඩු 600කට වඩා ගොඩගැසී ඇති නිසා, නීතිපති දෙපාර්තමේන්තුව ඒ සඳහා අතිරේක රජයේ අධි නීතිඥවරයෙක් යෙදවීමට තීරණය කර තිබෙනවා.\nදැනට එක් රජයේ අධි නීතිඥවරයෙක්, නීතිපති දෙපාර්තමේන්තුව විසින් මහාධිකරණ සඳහා පත් කර සිටින අතර නීතිපතිවරයාගේ නව තීරණයත් සමග එම මහාධිකරණ 4 සඳහා, තවත් රජයේ අධි නීතිඥවරයෙක් යොදවන බව, නීතිපති සම්බන්ධීකාරිනී රජයේ අධි නීතිඥ නිශාරා ජයරත්න පැවසුවා.\nගොඩගැසී ඇති නඩු සංඛ්‍යාව අවම කිරීම සඳහා නීතිපති දෙපාර්තමේන්තුවට ගත හැකි පියවරක් ලෙස මෙම නව තීරණය හඳුන්වා දිය හැකියි.",
       "URL": "https://www.hirunews.lk/249350/නඩු-600කට-වඩා-ගොඩගැසී-ඇති-මහාධිකරණ-4කට-තවත්-රජයේ-අධි-නීතිඥවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=2478"
}