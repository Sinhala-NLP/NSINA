{
       "Source": "hirunews",
       "Timestamp": "Thursday, 09 February 2017 - 12:31",
       "Headline": "විදේශ රැකියාවේදී කරදරවලට ලක්වූ ශ්‍රමිකයින් වෙනුවෙන් වන්දි පිරිනැමේ",
       "News Content": "විදේශ සේවා නියුක්ති කාර්යාංශයේ ලියාපදිංචිව විදෙස් රැකියා සඳහා පිටව ගොස් විදේශ රට වලදී  විවිධ කරදරවලට ලක්වූ ශ්‍රමිකයින් 55 දෙනෙකු වෙනුවෙන් වන්දි මුදල් පිරිනැමීම ඊයේ සිදු වුණා.\nඒ විදේශ රැකියා අමාත්‍ය තලතා අතුකෝරලගේ ප්‍රධානත්වයෙන්.\nවිදේශ සේවා නියුක්ති කාර්යාංශයේ සේවක සුභසාධක අරමුදල මඟින් ලක්‍ෂ 62ක වන්දි මුදලක් මොවුන් වෙනුවෙන් පිරිනමනු ලැබුවා.\nඑම අවස්ථාවේදී  අදහස් දැක්වූ අමාත්‍යවරිය කියා සිටියේ සේවා ගිවිසුම් කාලය අවසන් වූ පසු විදෙස් ශ්‍රමිකයන් විදේශ සේවා නියුක්ති කාර්යාංශයේ තම ලියාපදිංචිය අලුත් කර ගත යුතු බවයි.\nඑමඟින් කිසියම් කරදරයකදී කාර්යාංශය මඟින් ක්‍රියාත්මක වන රක්‍ෂණ ක්‍රමය මගින් ලක්‍ෂ 5ක වන්දි මුදලක් ලැබෙන බව අමාත්‍යවරිය කියා සිටියා.",
       "URL": "https://www.hirunews.lk/154059/විදේශ-රැකියාවේදී-කරදරවලට-ලක්වූ-ශ්‍රමිකයින්-වෙනුවෙන්-වන්දි-පිරිනැමේ",
       "Category": "Local News",
       "Parent URL": "https://www.hirunews.lk/local-news.php?pageID=4669"
}