{
       "Source": "hirunews",
       "Timestamp": "Friday, 14 October 2022 - 16:57",
       "Headline": "ආර්ථික අර්බුදයෙන් ගොඩඑන්න සහාය වන්න - අගමැති රතු කුරුස සම්මේලනයෙන් ඉල්ලයි",
       "News Content": "පවතින ආර්ථික අර්බුදය හේතුවෙන් විපතට පත් වැඩි පිරිසකට ආහාර බෙදා හැරීමේ වැඩසටහන් හා ඖෂධ මෙන් ම අතිරේක ආධාර ලබාදෙන ලෙස අග්‍රාමාත්‍ය දිනේෂ් ගුණවර්ධන ජාත්‍යන්තර රතු කුරුස සම්මේලනයෙන් ඉල්ලීමක් කර තිබෙනවා.\nජාත්‍යන්තර රතු කුරුස සම්මේලනයේ ආසියා පැසිෆික් කලාපීය අධ්‍යක්ෂ ඇලෙක්සැන්ඩර් මැතියෝ සමග ඊයේ (13) කොළඹ අග්‍රාමාත්‍ය කාර්‍යාලයේ දී පැවති හමුවකදියි මෙම ඉල්ලීම සිදු කර ඇත්තේ.\nජාත්‍යන්තර රතු කුරුස සම්මේලනයේ ආසියා පැසිෆික් කලාපීය අධ්‍යක්ෂවරයා මෙහිදී සඳහන් කළේ, ශ්‍රී ලංකාවේ මානුෂීය ආධාර වැඩසටහන් වැඩිදියුණු කිරීමට තම සංවිධානය ධනවත් පරිත්‍යාගශීලීන්ගේ සහාය අපේක්ෂා කරන බවයි.",
       "URL": "https://www.hirunews.lk/317875/ආර්ථික-අර්බුදයෙන්-ගොඩඑන්න-සහාය-වන්න-අගමැති-රතු-කුරුස-සම්මේලනයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=803"
}