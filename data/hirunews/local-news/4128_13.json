{
       "Source": "hirunews",
       "Timestamp": "Saturday, 13 January 2018 - 8:57",
       "Headline": "මෙරට දරුවන් ගැන, අනිද්දා ජිනීවා නුවර දී සාකච්ඡාවක්",
       "News Content": "මෙරට ළමා අයිතිවාසිකම් සම්බන්ධයෙන් විමර්ශනය කිරීම සඳහා ජගත් මානව හිමිකම් කොමිසමේ ළමා අයිතිවාසිකම් පිළිබඳ කමිටුව අනිද්දා ජිනිවා හිදී රැස්වනවා.\nඑම සාකච්ඡාව සඳහා ලක් රජය නියෝජනය කිරීමෙන් ද දූත පිරිසක් සහභාගි වන බවයි එක්සත් ජාතීන්ගේ මානව හිමිකම් කොමිසම ප්‍රකාශ කළේ.\nශ්‍රී ලංකාවට අමතරව ගෝතමාලාව, පැනමාව, ස්පාඤ්ඤ ඇතුළු රාජ්‍යයන් කිහිපයක ළමා අයිතිවාසිකම් සුරක්ෂිත කිරීම පිළිබදව ද මෙහිදී ඇගයීමට ලක්වනු ඇති.\nඑම සංවාදය ශ්‍රී ලංකාව පිළිබඳ සාකච්ඡාවෙන් ආරම්භවීම ද විශේෂත්වයක්.\nමෙහිදී ජගත් ළමා අයිතිවාසිකම් පිළිබද කමිටුවේ සාමාජිකයන් රජය නියෝජනය කරමින් සහභාගි වන දූත පිරිසෙන් දරුවන් වෙනුවෙන් ගෙන ඇති ක්‍රියාමාර්ග පිළිබඳ කරුණු විමසන අතර ඊට අදාළව වාර්තාවක් ද ඉදිරිපත් කිරීමට නියමිත බව මානව හිමිකම් කොමිසම කියා සිටියා.",
       "URL": "https://www.hirunews.lk/180933/මෙරට-දරුවන්-ගැන-අනිද්දා-ජිනීවා-නුවර-දී-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4128"
}