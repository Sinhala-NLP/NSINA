{
       "Source": "hirunews",
       "Timestamp": "Tuesday, 13 April 2021 - 6:07",
       "Headline": "දිවයිනේ බොහෝ ප්‍රදේශවලට අද පස්වරුවේ වැසි",
       "News Content": "දිවයිනේ බොහෝ ප්‍රදේශවල අද (13) සවස් කාලයේදී හෝ රාත්‍රී කාලයේදී තැනින් තැන වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nසබරගමුව, මධ්‍යම, බස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 75ට වැඩි තරමක තද වැසි ද ඇතිවිය හැකියි.\nබස්නාහිර පළාතේ වෙරළබඩ ප්‍රදේශවල උදෑසන කාලයේදීත් වැසි ස්වල්පයක් ඇතිවිය හැකි බවයි එම දෙපාර්තමේන්තුව නිවේදනය කරන්නේ.\nදෘශ්‍ය ලෙස සූර්යයා උතුරට ගමන් කිරීමේදී සූර්යයා, අප්‍රේල් මස 05 සිට 14 දක්වා දිනවලදී ශ්‍රී ලංකාව ආශ්‍රිත අක්ෂාංශ වලට සෘජුවම ඉහළින් පවතින අතර අද (13) දින දහවල් 12:10ට තිකාලි, මලාවි, වන්නිවිලන්කුලම්, ඉදායික්කඩුසහ ආන්දන්කුලම් යන ප්‍රදේශ වලට හිරු මුදුන්ව පවතිනවා.",
       "URL": "https://www.hirunews.lk/268291/දිවයිනේ-බොහෝ-ප්‍රදේශවලට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2024"
}