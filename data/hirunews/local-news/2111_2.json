{
       "Source": "hirunews",
       "Timestamp": "Thursday, 04 March 2021 - 12:12",
       "Headline": "කාන්තාවන්ගේ ගෙල බැඳි රන් මාල කඩා ගැනීමේ සිද්ධීන් ඉහළ යයි (වීඩියෝ)",
       "News Content": "පසුගිය මාස දෙක තුළ දිවයිනේ ප්‍රදේශ කිහිපයකින් කාන්තාවන්ගේ ගෙළ බැඳි රන් මාල කඩා ගැනීමේ සිද්ධි 130ක් වාර්තා වන බව පොලීසිය පවසනවා.\nඅපරාධ හා සංවිධානාත්මක අපරාධ අංශයේ නියෝජ්‍ය පොලිස්පති ප්‍රියන්ත ජයකොඩි සඳහන් කළේ යතුරුපැදිවලින් පැමිණ ලිපිනයක් විමසන ආකාරයෙන් මෙලෙස කාන්තාවන්ගේ ගෙළ බැඳි රන් මාල කඩාගැනීමේ සිද්ධීන් පසුගිය කාලය තුළ වැඩි වශයෙන් වාර්තාවී ඇති බවයි.\nඒ අනුව කළුතර, වව්නියාව, පුත්තලම, තංගල්ල සහ මීගමුව යන ප්‍රදේශවලින් මෙලෙස රන් මාල කොල්ලකෑම් වාර්තා වනවා.\nඔහු වැඩිදුරටත් කියා සිටියේ පසුගිය මාස දෙක තුළ යතුරුපැදි 149ක් ද සොරකම් කර ඇති බවයි.",
       "URL": "https://www.hirunews.lk/264311/කාන්තාවන්ගේ-ගෙල-බැඳි-රන්-මාල-කඩා-ගැනීමේ-සිද්ධීන්-ඉහළ-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2111"
}