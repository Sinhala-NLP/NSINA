{
       "Source": "hirunews",
       "Timestamp": "Saturday, 05 August 2023 - 15:08",
       "Headline": "මත්ද්‍රව්‍ය හා පාතාලය මඩින්න කමිටුවක්",
       "News Content": "මත්ද්‍රව්‍ය හා පාතාල ක්‍රියාකාරකම් මැඩපැවැත්වීමට ගෙන ඇති ක්‍රියාමාර්ගවලට අදාළව පොලිස් නිලධාරීන්ගෙන් සමන්විත විශේෂ කමිටුවක් පත්කර තිබෙනවා.\nමහජන ආරක්ෂක අමාත්‍ය ටිරාන් අලස්ගේ නියෝග පරිදි පොලිස්පති විසින් එම තීරණය ගෙන තිබෙනවා.\nඒ අනුව මත්ද්‍රව්‍ය හා පාතාල ක්‍රියාකාරකම් මැඩපැවැත්වීමට ගත හැකි ක්‍රියාමාර්ග සම්බන්ධව පොලිස් මූලස්ථානයට හා අමාත්‍යාංශයට වාර්තා කිරීම සඳහා බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ සභාපතිත්වයෙන් සහ පහත සඳහන් නිලධාරීන් ගෙන් සමන්විත කමිටුවක් මෙලෙස පත් කෙරුණා.\nජ්‍යෙෂ්ඨ නියෝජ්‍ය පොලිස්පති - බස්නාහිර පළාත - ටී.එම්.ඩබ්.ඩී තෙන්නකෝන්\nජ්‍යෙෂ්ඨ නියෝජ්‍ය පොලිස්පති - උතුරු පළාත - කේ.පී.එම් ගුණරත්න\nජ්‍යෙෂ්ඨ නියෝජ්‍ය පොලිස්පති - දකුණු පළාත - එස්.සී මැදවත්ත\nඅණදෙන නිළධාරී - විශේෂ කාර්ය බලකාය - ඩබ්.එස්.ඊ ජයසුන්දර\nනියෝජ්‍ය පොලිස්පති - අපරාධ පරීක්ෂණ දෙපාර්තමේන්තුව - එස්.පී රණසිංහ\nනියෝජ්‍ය පොලිස්පති - මත්ද්‍රව්‍ය නාශක කාර්යාංශය - ඔෂාන් හේවාවිතාරණ\nනියෝජ්‍ය පොලිස්පති - විශේෂ කාර්යාංශය - ටී.සී.ඒ. ධනපාල\nඅධ්‍යක්ෂක - කොළඹ අපරාධ කොට්ඨාසය - එන්. සිල්වා",
       "URL": "https://www.hirunews.lk/343712/මත්ද්‍රව්‍ය-හා-පාතාලය-මඩින්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=123"
}