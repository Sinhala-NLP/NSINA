{
       "Source": "hirunews",
       "Timestamp": "Sunday, 24 November 2019 - 12:47",
       "Headline": "ඊසාන දිග මෝසම 27 වනදා සිට ස්ථාපිත වන ලකුණු",
       "News Content": "ඊසාන දිග මෝසම් තත්ත්වය ලබන 27 වනදා වනවිට දිවයින හරහා මුළුමනින්ම ස්ථාපිත වනු ඇති බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් උතුර සහ නැගෙනහිර පළාත්වල පවතින වැසි තත්ත්වය තවදුරටත් වර්ධනය වනු ඇති බවයි එම දෙපාර්තමේන්තුව සඳහන් කළේ.\nත්‍රිකුණාමලය, මඩකලපුව, අම්පාර, මොණරාගල, බදුල්ල සහ පොළොන්නරුව දිස්ත්‍රික්කවලට මිලිමීටර 150 ඉක්මවූ තද වැසි ඇතිවිය හැකියි.\nඑමෙන්ම මුලතිව්, වවුනියාව, අනුරාධපුරය, රත්නපුර, කෑගල්ල, නුවරඑළිය, ගාල්ල, මාතර, මන්නාරම සහ ගම්පහ යන දිස්ත්‍රික්කවලට මිලිමීටර 100 ඉක්මවූ තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව වැඩිදුරටත් කියා සිටියේ.",
       "URL": "https://www.hirunews.lk/228868/ඊසාන-දිග-මෝසම-27-වනදා-සිට-ස්ථාපිත-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3034"
}