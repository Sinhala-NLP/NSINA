{
       "Source": "hirunews",
       "Timestamp": "Wednesday, 11 December 2019 - 14:14",
       "Headline": "මඤ්ඤොක්කා ව්‍යාංජනයක සඟවා මත්කුඩු රැගෙන යාමට තැත් කළ කාන්තාවක් අත්අඩංගුවට",
       "News Content": "මත්ද්‍රව්‍ය ජාවාරම් කිරීම සම්බන්ධයෙන් ගාල්ල බන්ධනාගාරයේ සිටින සිය පුතුට හෙරොයින් රැගෙන යාමට තැත් කිරීමේදී අත්අඩංගුවට ගත් මවක් ලබන 16 වනදා දක්වා රක්ෂිත බන්ධනාගාර ගත කෙරුණා.\nඒ ඇය ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nමෙම කාන්තාව මඤ්ඤොක්කා ව්‍යාංජනයක් රැගෙන පැමිණ ඇති අතර එය පරීක්ෂාවට ලක්කිරීමේදී සූක්ෂම ලෙස පුළුන් කැබැල්ලක සඟවා තිබූ හෙරොයින් ග්‍රෑම් 2යි මිලිග්‍රෑම් 130ක් බන්ධනාගාර නිලධාරින් විසින් සොයා ගනු ලැබුවා.\nසැකකාරිය වෙනත් රැඳවියෙකු හමුවීමට අවසර ලබා ගනිමින් මෙම මත්කුඩු රැගෙන යාමට තැත් කර ඇති බවයි පොලීසිය ප්‍රකාශ කළේ.\n54 හැවිරිදි වියේ පසුවන ඇය ගාල්ල - වැලිවත්ත ප්‍රදේශයේ පදිංචිකාරිනියක්.",
       "URL": "https://www.hirunews.lk/230029/මඤ්ඤොක්කා-ව්‍යාංජනයක-සඟවා-මත්කුඩු-රැගෙන-යාමට-තැත්-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3007"
}