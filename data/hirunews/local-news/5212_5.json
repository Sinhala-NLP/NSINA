{
       "Source": "hirunews",
       "Timestamp": "Tuesday, 12 January 2016 - 15:40",
       "Headline": "සහකාර විදුහල්පතිට පහරදුන් සිසුවාට වැඩ වරදී",
       "News Content": "ගාල්ල ලබුදුව ප්‍රදේශයේ පාසැලක සහකාර විදුහල්පතිවරයාට පහරදී තුවාල සිදු කිරීමේ චෝදනා එල්ලවු සිසුවා ලබන 18 වනදා දක්වා රක්ෂිත බන්ධනාගාර ගතකර තිබෙනවා.\nගාල්ල ප්‍රධාන මහේස්ත්‍රාත් නිලුපුලි ලංකාපුර මෙනවියයි අද මෙම නියෝගය ලබාදුන්නේ.\n12 ශ්‍රේණියේ ඉගෙනුම ලබන සිසුවකු කල පහරදීමෙන් තුවාල ලැබු සහකාර විදුහල්පතිවරයා මේවන විට කරාපිටිය රෝහලේ ප්‍රතිකාර ලබනවා.\nසිසුවාගේ නොමනා හැසිරීම් පිළිබඳ කල අවවාදවලට උරණ වීම හේතුවෙනුයි ඔහු සහකාර විදුහල්පතිවරයාට පහරදී තිබුනේ.\nසිසුවා ප්‍රකාශකර තිබුනේ තමාට දිගින් දිගටම සහකාර විදුහල්පතිවරයාගෙන් සිදුවන කරදර හේතුවෙන් මෙලෙස පහරදුන් බවයි.\nඅක්මීමන පොලිසිය සිද්ධිය පිළිබඳ වැඩිදුර විමර්ශණ මෙහෙයවනවා.",
       "URL": "https://www.hirunews.lk/123880/සහකාර-විදුහල්පතිට-පහරදුන්-සිසුවාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5212"
}