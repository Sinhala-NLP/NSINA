{
       "Source": "hirunews",
       "Timestamp": "Thursday, 13 July 2023 - 8:24",
       "Headline": "මූල්‍ය අරමුදල පාකිස්ථානයට ඩොලර් බිලියන 3ක ණයක් අනුමත කරයි",
       "News Content": "පාකිස්ථානය සඳහා ඩොලර් බිලියන 3ක ණය මුදලක් ජාත්‍යන්තර මූල්‍ය අරමුදල අනුමත කර තිබෙනවා.\nඑහි පළමු වාරිකය ලෙස ඩොලර් බිලියන 1.2ක් ලබාදෙන අතර ඉතිරි කොටස ඉදිරි මාස 9 ඇතුළත ලබාදෙන බවයි ඔවුන් ප්‍රකාශ කර ඇත්තේ.\nමෙම ණය මුදලත් සමඟ පාකිස්ථානයේ විදේශ සංචිත ප්‍රමාණය මේ මස අවසන් වනවිට ඩොලර් බිලියන 15ක් දක්වා ඉහළ යනු ඇති.\nජූනි මාසයේ දී පාකිස්ථානයේ පොලී අනුපාතය වාර්තාගත ලෙස 22%ක් දක්වා ඉහළ ගිය අතර උද්ධමන අනුපාතය මේ වනවිට 30%ට ආසන්න වී ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/341026/මූල්‍ය-අරමුදල-පාකිස්ථානයට-ඩොලර්-බිලියන-3ක-ණයක්-අනුමත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=189"
}