{
       "Source": "hirunews",
       "Timestamp": "Wednesday, 13 July 2022 - 15:06",
       "Headline": "අගමැති කාර්යාලය ඉදිරිපිට නොසන්සුන්තාවයේදී තුවාල ලැබූ 24ක් රෝහලට (වීඩියෝ)",
       "News Content": "අග්‍රාමාත්‍ය කාර්යාලය ඉදිරිපිට ඇති වූ නොසන්සුන්කාරී තත්ත්වය අතරතුර තුවාල ලැබූ 24 දෙනෙකු කොළඹ ජාතික රෝහලට ඇතුලත් කර තිබෙනවා.\nඅද දහවල් විරෝධතාකරුවන් මල් පාරේ අගමැති කාර්යාලයට ද ඇතුළු වුණා.\nපොලිසිය හා යුද හමුදාව ඔවුන් පාලනය කිරීමට කඳුළු ගෑස් හා ජල ප්‍රහාර එල්ල කිරීමට පියවර ගත්තා.\nඅග්‍රාමාත්‍ය කාර්යාලයේ තාප්පයට යාබද ගස් මතට නැඟී එමඟින් ඔවුන් අගමැති කාර්යාලයට ද ඇතුළු වී ඇතැයි සඳහන්.\nඅද ඇතිවූ නොසන්සුන් තත්ත්වයත් සමග බස්නාහිර පළාතට ඇඳිරි නීතිය පැනවීමට සහ මුළු දිවයිනටම හදිසි නීතිය බලත්මක කිරීමටත් අග්‍රාමාත්‍ය රනිල් වික්‍රමසිංහ ආරක්ෂක අංශ වෙත නියෝග කර තිබෙනවා.\nකලහකාරී ලෙස හැසිරෙන පිරිස් සහ ඔවුන් ගමන් ගන්නා ලොරි රථ මෙන්ම ටිපර් රථ වහාම අත්අඩංගුවට ගන්නා ලෙසටයි අගමැතිවරයා නියෝග කර ඇත්තේ.",
       "URL": "https://www.hirunews.lk/309885/අගමැති-කාර්යාලය-ඉදිරිපිට-නොසන්සුන්තාවයේදී-තුවාල-ලැබූ-24ක්-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1024"
}