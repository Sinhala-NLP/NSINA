{
       "Source": "hirunews",
       "Timestamp": "Monday, 12 March 2018 - 12:06",
       "Headline": "නොමඟ ගිය ලොරි රථය (ඡායාරූප)",
       "News Content": "තලවාකැලේ - නාවලපිටිය ප්‍රධාන මාර්ගයේ බෝගහවත්ත, ක්වීන්ස්බෙරි ප්‍රදේශයේදී ඊයේ (11) රාත්‍රියේදී සිදුවූ අනතුරකින් පුද්ගලයින් තිදෙනෙක් තුවාල ලබා ඇති බව දිඹුල - පතන පොලීසිය පවසනවා.\nලොරි රථයක් මාර්ගයෙන් ඉවත පැන ප්‍රපාතයට පෙරළීමෙන් මෙම අනතුර සිදුව ඇති බවයි වාර්තා වන්නේ.\nඅනතුර සිදුවන අවස්ථාවේ දී ලොරි රථයේ ගමන් කරමින් සිටි පිරිස බීමතින් සිට ඇති බවට අනාවරණය වී තිබෙනවා.\nඅනතුර සම්බන්ධයෙන් දිඹුල - පතන පොලීසිය වැඩිදුර පරීක්ෂණ පවත්වනු ලබනවා.\nඡායාරූප - මස්කෙළිය, ගාමිණී බණ්ඩාර",
       "URL": "https://www.hirunews.lk/185690/නොමඟ-ගිය-ලොරි-රථය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4042"
}