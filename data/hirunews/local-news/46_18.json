{
       "Source": "hirunews",
       "Timestamp": "Thursday, 07 September 2023 - 13:24",
       "Headline": "පොලිස් ජීප් රථයට පහර දුන් කාන්තාව බන්ධනාගාරයට",
       "News Content": "පාදුක්ක පොලිසියේ ජීප් රථයට පහරදී අලාභානි සිදු කළ කාන්තාවක් ලබන 8 වැනිදා දක්වා රක්ෂිත බන්ධනාගාර ගතකිරීමට හෝමාගම මහේස්ත්‍රාත් අධිකරණය ඊයේ නියෝග කර තිබෙනවා.\nමෙලෙස රක්ෂිත බන්ධනාගාර ගත කර ඇත්තේ 34 හැවිරිදි පාදුක්ක අරුක්වත්ත ප්‍රදේශයේ පදිංචි කාන්තාවක් බව සඳහන්.\nපාගමනින් පොලිස් ස්ථානයට පැමිණි කාන්තාව ගඩොල් කැටයකින් පොලිස් ජීප් රථයට පහර දී තිබෙන බව පොලීසිය පවසනවා.\nපහරදීමට හේතුව මෙතෙක් අනාවරණය වී නොමැති අතර මේ සම්බන්ධව පාදුක්ක පොලිසිය විමර්ශන කරන බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/347449/පොලිස්-ජීප්-රථයට-පහර-දුන්-කාන්තාව-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=46"
}