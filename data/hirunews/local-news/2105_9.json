{
       "Source": "hirunews",
       "Timestamp": "Sunday, 07 March 2021 - 8:24",
       "Headline": "රාජ්‍ය සේවකයින් හෙට සිට සාමාන්‍ය පරිදි යළි සේවයට",
       "News Content": "හෙට සිට සියලු රාජ්‍ය සේවකයින් සේවයට කැඳවමින් රාජ්‍ය ආයතන යළි සාමාන්‍ය පරිදි පවත්වාගෙන යා යුතු බව රාජ්‍ය පරිපාලන, ස්වදේශ කටයුතු සහ පළාත් පාලන අමාත්‍යංශය පවසනවා.\nමහජන සේවාවන් නිසි පරිදි පවත්වාගෙන යමින් රට යථා තත්වයට ගෙන ඒමට කාලය පැමිණ ඇති බැවින් එම තීරණය ගත් බවයි එම අමාත්‍යංශයේ ලේකම් ජේ.ජේ රත්නසිරි ප්‍රකාශ කළේ.\nඊට අදාල චක්‍රලේඛයක්ද පසුගිය 5 වනදා නිකුත් කෙරුණා. ඒ අනුව රාජ්‍ය නිලධාරීන්ගේ සහ මහජනතාවගේ සෞඛ්‍ය ආරක්ෂාව සදහා පිළිපැදිය යුතු සෞඛ්‍ය උපදෙස් සියලු රාජ්‍ය ආයතන තවදුරටත් අඛණ්ඩව අනුගමනය කළ යුතුයි.\nඊට අදාල වගකීම ආයතන ප්‍රධානීන් වෙත පැවරෙන බවයි අදාල චක්‍රලේඛයේ වැඩිදුරටත් දැක්වෙන්නේ.",
       "URL": "https://www.hirunews.lk/264570/රාජ්‍ය-සේවකයින්-හෙට-සිට-සාමාන්‍ය-පරිදි-යළි-සේවයට",
       "Category": "Local News",
       "Parent URL": "https://www.hirunews.lk/local-news.php?pageID=2105"
}