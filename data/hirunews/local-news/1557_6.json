{
       "Source": "hirunews",
       "Timestamp": "Tuesday, 16 November 2021 - 20:52",
       "Headline": "රටේ මධ්‍යම පන්තිය විනාශයි - දැන් තරුණයින් ට මඤ්ඤොක්කා කාලා පුරුදු නෑ - රනිල් වික්‍රමසිංහ (වීඩියෝ)",
       "News Content": "ආර්ථිකයේ ස්ථාවර බවක් ඇති කිරීමට නම් IMF එකට යා යුතු බව එක්සත් ජාතික පක්ෂ නායක, රනිල් වික්‍රමසිංහ පවසනවා.\n2022 අයවැය දෙවන වර කියවීමේ විවාදයේ තුන් වන දිනය අදට යෙදී තිබු අතර එයට සහභාගී වෙමින් වික්‍රමසිංහ එම අදහස් පළ කළා.\nවැඩිදුරටත් අදහස් දැක්වු රනිල් වික්‍රමසිංහ ,\n\"මොකද්ද අද වෙන්නේ, ප්‍රධාන වශයෙන්, රටේ මධ්‍යම පන්තිය විනාශ වෙනවා. දැන් මේ මධ්‍යම පන්තිය නැතිකරන්න යනවා ද? අද අමාරුවෙන් ජීවත් වෙන්නේ. 70 වගේ නෙමෙයි. අද තියෙන්නේ වෙනත් කාලයක්. දැන් තරුණයින් ට මඤ්ඤොක්කා කාලා පුරුදු නෑ. අපි කෑවා පොඩි කාලේ කොළඹ හිටියත්. අද ඒක වෙන්නේ නෑ. අලුත් තැනකට යන්නේ. ඒ නිසා මම කියන්නේ මේක ස්ථාවරභාවය ඇති කරන්න නම් ජාත්‍යන්තර මූල්‍ය අරමුදලට ගිහින් කතා කරන්න.  මම හිතන්නේ නැහැ රැකියා ඉවත් කරන්න කියන කොන්දේසි දායි කියලා.\"",
       "URL": "https://www.hirunews.lk/288226/රටේ-මධ්‍යම-පන්තිය-විනාශයි-දැන්-තරුණයින්-ට-මඤ්ඤොක්කා-කාලා-පුරුදු-නෑ-රනිල්-වික්‍රමසිංහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1557"
}