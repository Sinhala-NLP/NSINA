{
       "Source": "hirunews",
       "Timestamp": "Tuesday, 18 June 2019 - 14:39",
       "Headline": "හොරොව්පතානේ විදුහල්පතිවරයා ඇතුළු 5 දෙනා යළි රිමාන්ඩ්",
       "News Content": "පාස්කු ඉරිදා ප්‍රහාරය සිදුකළ ත්‍රස්ත කණ්ඩායමට ආධාර අනුබල දුන් බවට සැකපිට අත්අඩංගුවට ගත් හොරොව්පතාන ප්‍රදේශයේ විදුහල්පතිවරයා ඇතුළු පස්දෙනා ලබන 25 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ සැකකරුවන් කැබිතිගොල්ලෑව මහේස්ත්‍රාත් අධිකරණයට අද ඉදිරිපත් කළ අවස්ථාවේදියි.\nපසුගිය මස 27 වනදා අත්අඩංගුවට ගත් මෙම පිරිසට හොරොව්පතාන ප්‍රාදේශීය ලේකම් කාර්යාලයේ සංවර්ධන නිලධාරියෙකු මෙන්ම ගුරුවරුන් දෙදෙනෙකු ද ඇතුළත්.\nමේ අතර, පාස්කු ඉරිදා ප්‍රහාරය සම්බන්ධයෙන් සැකපිට අත්අඩංගුවට ගත් තවත් පුද්ගලයින් 4 දෙනෙකු ද අද අධිකරණයට ඉදිරිපත් කෙරුණු අතර, ඔවුන් ද ලබන 25 වන දා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/218641/හොරොව්පතානේ-විදුහල්පතිවරයා-ඇතුළු-5-දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3294"
}