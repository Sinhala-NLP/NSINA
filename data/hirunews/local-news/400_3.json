{
       "Source": "hirunews",
       "Timestamp": "Friday, 21 April 2023 - 16:36",
       "Headline": "ආවාසගෙය බිඳ රන් පිළිම හා මුදල් කොල්ලකෑ පහක් අල්ලයි",
       "News Content": "හම්බන්තොට - කුඩාඉඳිවැව ප්‍රදේශයේ විහාරස්ථානයක ආවාස ගෙය බිඳ එහි තිබූ රුපියල් ලක්ෂ විස්සක මුදලක් සහ රන් ආලේපිත බුදු පිළිමයක් කොල්ලකෑමේ සිද්ධියට අදාළව සැකකරුවන් පස්දෙනෙකු අත්අඩංගුවට ගෙන තිබෙනවා.\nපසුගිය මස 28 වනදා සැකකරුවන් එය කොල්ලකා තිබුණේ ආවාස ගෙයි සිටි පුද්ගලයන් දෙදෙනකුගේ අත්පා ගැට ගසා තබමින්.\nඒ සම්බන්ධයෙන් ලද පැමිණිල්ලකට අනුව තංගල්ල කොට්ඨාස අපරාධ විමර්ශන අංශයේ නිලධාරීන් විමර්ශන ආරම්භ කළ අතර ඒ අනුවයි සූරියවැව සහ මත්තලදී සැකකරුවන් අත්අඩංගුවට ගෙන ඇත්තේ.\nඔවුන් සන්තකයේ තිබී කොල්ලකන ලද අඟල් හතරක් පමණ උසැති රන් ආලේපිත බුදු පිළිමයද සොයාගෙන තිබෙනවා.",
       "URL": "https://www.hirunews.lk/333088/ආවාසගෙය-බිඳ-රන්-පිළිම-හා-මුදල්-කොල්ලකෑ-පහක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=400"
}