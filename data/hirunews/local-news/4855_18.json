{
       "Source": "hirunews",
       "Timestamp": "Saturday, 01 October 2016 - 15:09",
       "Headline": "සමථ මණ්ඩලයට යොමු කළ පැමිණිල්ලක් ඝාතනයකින් කෙළවර වේ",
       "News Content": "කුරුණෑගල -  ඇත්කඳ විහාරයේ අද රැස්වූ කුරුණෑගල කලාපයේ සමථ මණ්ඩලයේදී සිදුවූ පිහි ඇණුමකින් පුද්ගලයෙකු මියගොස් තිබෙනවා.\nඝාතනයට ලක්වූ පුද්ගලයා සහ තවත් පුද්ගලයෙකු අතර ඉඩමක් සම්බන්ධයෙන් පැවති ආරවුලක් විසඳීම සඳහා පොලීසිය අදාළ සිද්ධිය සමථ මණ්ඩලයට යොමුකර තිබුණා.\nඒ අනුව පැමිණිල්ල විභාග කිරීම සඳහා ඔවුන් අද පැමිණ ඇති අතර, එහිදී දෙපාර්ශවය අතර බහින්බස්වීමක් සිදුව තිබෙනවා.\nඅනතුරුව චෝදනාව එල්ලවී ඇති පාර්ශවයේ පුද්ගලයා පැමිණිලිකරුට පිහියකින් ඇණ ඇති අතර, ඔහු එම ස්ථානයේදීම ජීවිතක්ෂයට පත්වුණා.\nමියගිය පුද්ගලයා කුරුණෑගල - විල්ලෝරා වත්ත ප්‍රදේශයේ පදිංචිකරුවෙකු වන අතර ඝාතනය සිදුකළ පුද්ගලයා ඔහුගේ අසල්වැසියායි.\nසැකකරු කුරුණෑගල පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/144239/සමථ-මණ්ඩලයට-යොමු-කළ-පැමිණිල්ලක්-ඝාතනයකින්-කෙළවර-වේ",
       "Category": "Local News",
       "Parent URL": "https://www.hirunews.lk/local-news.php?pageID=4855"
}