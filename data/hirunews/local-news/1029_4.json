{
       "Source": "hirunews",
       "Timestamp": "Monday, 11 July 2022 - 14:04",
       "Headline": "අර්බුදවලට විසඳුම් ඉල්ලමින් රට වටා විරෝධතා (වීඩියෝ)",
       "News Content": "රටේ අර්බුදකාරී තත්ත්වයට සහ පවතින ගැටලුවලට විසඳුම් ලබාදෙන ලෙස ඉල්ලමින් දිවයිනේ විවිධ ප්‍රදේශවල ජනතාව විරෝධතා පාගමන් සහ උද්ඝෝෂණ සංවිධාන කර තිබුණා.\nහිඟුරක්ගොඩ සන්සුන්ගම,කවුඩුල්ල හා පිංපාර ගම්වාසීන් විරෝධතා පාගමනක නිරත වුණා.\nහිගුරක්ගොඩ සන්සුන්ගම මංසන්ධියේ සිට ජන පීඩක ආණ්ඩුවට ඉවත්වන ලෙසට බල කරමින් හිඟුරක්ගොඩ පිංපාර මංසන්ධිය දක්වා විරෝධතා පාගමනකින් පැමිණි පිරිස් එහිදි උත්ඝෝෂණයක නිරත වුණා.\nපසුව විරෝධතා කරුවන් දේශභිමානී ගීත ගායනා කරනු ලැබුවා.\nපවතින රජයට විරෝධය පල කරමින් බලන්ගොඩ ප්‍රදේශයේ ජනතාව බලන්ගොඩ නගරයේ දී විරෝධතාවයක නිරත වුණා.\nඊයේ දිනට යෙදි තිබුණු හජ් සැමරුම අතරතුරුදි බදුල්ල ප්‍රදේශයේ මුස්ලිම් ජනතාව පවතින රජයට විරෝධය පලකරමින් බදුල්ල නගරයයේ දී විරෝධතාවයක නිරත වුණා.\nපසුව ඔවුන් එම ස්ථානයේදීම ආගමික වතාවත් වල නිරතවන ආකාරය ද දක්නට ලැබුණා.\nකාලා ඔය රාජංගන විල්පත්තු ඇතුළු ප්‍රදේශ කිහිපයක ජනතාව කාලා ඔය ප්‍රදේශයේ සිට නොච්චියාගම නගරය දක්වා විරෝධතා පාගමනක නිරත වුණා.\nපසුව ඔවුන් නොච්චියාගම නගරයේදී විරෝධතාවයක නිරත වුණේ පවතින ගැටළුවලට විසිදුම් ලබාදෙන ලෙස ඉල්ලමින්.",
       "URL": "https://www.hirunews.lk/309705/අර්බුදවලට-විසඳුම්-ඉල්ලමින්-රට-වටා-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1029"
}