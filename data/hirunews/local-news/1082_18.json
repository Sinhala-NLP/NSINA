{
       "Source": "hirunews",
       "Timestamp": "Sunday, 19 June 2022 - 21:58",
       "Headline": "මූල්‍ය අරමුදලේ නියෝජිතයින් හෙට දිවයිනට (වීඩියෝ)",
       "News Content": "ජාත්‍යන්තර මූල්‍ය අරමුදලේ නියෝජිතයින් කණ්ඩායමක් හෙට මෙරටට පැමිණීමට නියමිතයි. පසුගියදා මෙරට නියෝජිත කණ්ඩායමක් ඇමෙරිකාවට ගොස් ජාත්‍යන්තර මූල්‍ය අරමුදලේ නියෝජිතයින් හමුවී සාකච්ඡාවක ද නිරත වී තිබුණා.\nඑහි දිගුවක් ලෙසයි ජාත්‍යන්තර මූල්‍ය අරමුදලේ නියෝජිතයින් හෙට මෙරටට පැමිණීමට නියමිතව ඇත්තේ.\nමේ අතර විදේශ කටයුතු අමාත්‍ය මහාචාර්ය ජී.එල්. පීරිස්, එක්සත් ජාතීන්ගේ මානව හිමිකම් පිළිබද මහ කොමසාරිස් මිචෙල් බැචිලර්, ජාත්‍යන්තර රතු කුරුස සම්මේලනයේ මහ ලේකම්, චීනය, යුරෝපා සංගමය, ඕස්ටේ්‍රලියාව, කොරියානු ජනරජය, ජර්මනිය, නෙදර්ලන්තය සහ ජෝර්දානය යන රටවල නිත්‍ය නියෝජිතයන් හමුවී තිබනවා. ඒ, එක්සත් ජාතීන්ගේ මානව හිමිකම් කවුන්සිලයේ 50 වන සැසිවාරයට සමගාමීවයි.",
       "URL": "https://www.hirunews.lk/307613/මූල්‍ය-අරමුදලේ-නියෝජිතයින්-හෙට-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1082"
}