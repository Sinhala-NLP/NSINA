{
       "Source": "hirunews",
       "Timestamp": "Thursday, 10 March 2022 - 16:18",
       "Headline": "ඉන්ධන ගැටලුව ලබන සතියෙන් ඉවරයි - සඳුදා සිට යථා තත්ත්වයට (වීඩියෝ)",
       "News Content": "මේ වන විට රට පුරා පවතින ඉන්ධන සැපයීම සම්බන්ධ ගැටලු මෙම සෙනසුරාදා (12) වැනි දිනය වන විට සමනය වී එළැඹෙන සඳුදා සිට යථා තත්ත්වයට පත්වනු ඇති බව බලශක්ති අමාත්‍යාංශ ලේකම් කේ. ඩී. ආර්. ඔල්ගා පැවසුවා.\n“බලශක්තිය රටට ශක්තියක්” මැයෙන් අද (10) පෙරවරුවේ ජනාධිපති මාධ්‍ය කේන්ද්‍රය සංවිධානය කළ මාධ්‍ය හමුවේ දී ලේකම්වරිය මෙම අදහස් පළ කළා.\nඛණිජ තෙල් නීතිගත සංස්ථාවේ සභාපති, සුමිත් විජේසිංහ ද සහභාගී වුණා.\nමේ වන විටත් කොළඹ වරායට ඩීසල් නැවක් පැමිණ ඇති බවත් මෙම මස තුළ ඉන්ධන නැව් තොග හතරකින් ඩීසල් මෙට්‍රික් ටොන් 172,000ක් ලැබීමට නියමිත බවත්, එසේ ලැබෙන ඉන්ධන බෙදාහැරීම වේගවත්ව සිදු කරන බවත් බලශක්ති අමාත්‍යාංශ ලේකම්වරිය ප්‍රකාශ කළා.\nවිදුලි බලාගාර සඳහා අවශ්‍ය දැවි තෙල් නැව් තොග කිහිපයක් ද ලැබී ඇති බවත් (මෙට්‍රික් ටොන් 30,000) එමඟින් දැවී තෙල් භාවිතා කරන වෙස්ට් කෝස්ට් වැනි විදුලි බලාගාර සම්පුර්ණ ධාරිතාවයෙන් යුතුව ක්‍රියාත්මක කළහැකි බවත් ලේකම්වරිය මෙහිදී පෙන්වාදෙන දුන්නා.\nමාර්තු 20 වන දින තවත් දැවි තෙල් නැව් තොග ලැබීමට ද නියමිතයි.",
       "URL": "https://www.hirunews.lk/299161/ඉන්ධන-ගැටලුව-ලබන-සතියෙන්-ඉවරයි-සඳුදා-සිට-යථා-තත්ත්වයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1302"
}