{
       "Source": "hirunews",
       "Timestamp": "Monday, 12 June 2023 - 7:06",
       "Headline": "රජයේ පාසල් හා රජයේ අනුමත පෞද්ගලික පාසල්වල මෙම වසරේ නව පාසල් වාරය අද ඇරඹේ",
       "News Content": "රජයේ පාසල් හා රජයේ අනුමත පෞද්ගලික පාසල්වල මෙම වසරේ පළමු පාසල් වාරයේ තෙවන අදියර අද (12) ආරම්භ වෙනවා.\nමෙම පාසල් සඳහා නිවාඩු දෙනු ලැබුවේ පසුගිය මැයි මස 26 වන දිනයි.\nඒ, අධ්‍යයන පොදු සහතික පත්‍ර සාමාන්‍ය පෙළ විභාගය වෙනුවෙන්.\nඒ අනුව ඔක්තෝම්බර් මාසයේ දී පැවැත්වීමට නියමිත අධ්‍යයන පොදු සහතික උසස් පෙළ විභාගය ආරම්භ වන දිනය දක්වා පැසල් පැවැත්වීමට නියමිතයි.\nමේ අතර ලබන වසර සඳහා පළමු ශ්‍රේණියට ළමුන් ඇතුළත් කිරීම වෙනුවෙන් සකස් කළ නව රෙගුලාසි ඇතුළත් කැබිනට් පත්‍රිකාව අද දිනයේ අමාත්‍ය මණ්ඩලයට ඉදිරිපත් කිරීමට නියමිත බව වාර්තා වෙනවා.\nමෙහිදී පළමු වරට ආබාධිත දරුවන් පළමු ශ්‍රේණියට ඇතුළත් කිරීමට අදාළ විධිවිධාන ද මෙවර චක්‍ර ලේඛයට ඇතුළත් කර ඇති බවයි වාර්තා වෙන්නේ.",
       "URL": "https://www.hirunews.lk/337665/රජයේ-පාසල්-හා-රජයේ-අනුමත-පෞද්ගලික-පාසල්වල-මෙම-වසරේ-නව-පාසල්-වාරය-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=277"
}