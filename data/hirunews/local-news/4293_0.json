{
       "Source": "hirunews",
       "Timestamp": "Monday, 02 October 2017 - 8:42",
       "Headline": "2009 වසරේ සිදුවූ ඝාතනයකට සැකකරුවෙකු අත්අඩංගුවට",
       "News Content": "2009 වර්ෂයේ පුද්ගලයෙකු ඝාතනය කර අතුරුදන් කිරීමේ කිරීමේ සිද්ධියකට සම්බන්ධ සැකකරුවෙකු පොලීසිය අත්අඩංගුවට ගෙන තිබෙනවා.\nඊයේ පස්වරුවේ ත්‍රිරෝද රථයක්ද සමග මෙලෙස අත්අඩංගුවට ගෙන ඇත්තේ වාද්දුව ප්‍රදේශයේ පදිංචි අවුරුදු 45 ක් වයසැති පුද්ගලයෙක්.\nසැකකරුගෙන් කරන ලද ප්‍රශ්න කිරීම්වලදී අනාවරණ වී ඇත්තේ අතුරුදන්වූ පුද්ගලයාව ඔහුගේ පුත්‍රයා විසින් ඝාතනය කර මොරොන්තුඩුව - කන්දෙකඬේ සුසානභූමියේ මෘතදේහයක් තැන්පත් කර ඇති වළකට දමා ඇති බවටයි.\nමෙම සිද්ධියට සහය දැක්වීමේ චෝදනාව මතයි අදාළ සැකකරු අත්අඩංගුවට ගෙන ඇත්තේ.\nපොලීසිය සඳහන් කළේ ස්ථානීය මහේස්ත්‍රාත් පරීක්ෂණය සිදුකළ යුතු බැවින් මෙම සුසානභූමියට පොලිස් ආරක්ෂාව ලබාදී ඇති බවයි.\nසිද්ධියට සම්බන්ධ ප්‍රධාන සැකකරු සොයා මෙහෙයුම් ක්‍රියාත්මකයි.",
       "URL": "https://www.hirunews.lk/172343/2009-වසරේ-සිදුවූ-ඝාතනයකට-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4293"
}