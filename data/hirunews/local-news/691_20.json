{
       "Source": "hirunews",
       "Timestamp": "Saturday, 03 December 2022 - 9:07",
       "Headline": "ඇමති සබ්‍රි බ්ලින්කන් හමු වෙයි - සමන්තාගෙන් සහතිකයක් (වීඩියෝ)",
       "News Content": "විදේශ ඇමති අලි සබ්රි සහ ඇමරිකානු රාජ්‍ය ලේකම් අතර හමුවක්\nශ්‍රී ලංකාවේ දේශපාලනික සහ ආර්ථික ස්ථාවරත්වය ඉදිරියටත් රැගෙන යාමට ඇමරිකාව සහය ලබාදෙන බව එරට රාජ්‍ය ලේකම් ඇන්තනී බ්ලින්කන් පවසනවා. ඔහුගේ ආරාධනාවක් මත මෙරට විදේශ අමාත්‍ය ජනාධිපති නීතීඥ අලි සබ්රි ඇමරිකාවට ගොස් සිටින අතර, අද ඔවුන් දෙදෙනා අතර සාකච්ඡාවක් පැවැත්වුණා.\nඑහිදී රාජ්‍ය ලේකම්වරයා සඳහන් කර ඇත්තේ දෙරට අතර වසර 75 කට ආසන්න මිත්‍රත්වයක් පවතින බවයි. එමෙන්ම ආර්ථික සහ දේශපාලන ස්ථාවරත්වය ඉදිරියට රැගෙන යාමට එය වැදගත්වන බවද ඔහු සඳහන් කර තිබෙනවා.\nදේශගුණික විපර්යාස ඇතුලු ගෝලීය ආනයන ගැටළු සම්බන්ධයෙන් ශ්‍රී ලංකාව සමඟ ඉතා සමීප සබඳතාවකින් කටයුතු කරන බවද සඳහන් කළ රාජ්‍ය ලේකම්වරයා, ශ්‍රී ලංකාව ගෙන ඇති ඇතැම් පියවර සම්බන්ධයෙන් සතුට පළ කරන බවද ප්‍රකාශ කර තිබෙනවා.\nමේ අතර ශ්‍රී ලංකාව යළි යථා තත්වයට පත් කරගැනීමට අවශ්‍ය සහය ලබාදෙන බව ජාත්‍යන්තර සංවර්ධනය සඳහා වූ එක්සත් ජනපද නියෝජිතායතනය හෙවත් යූ එස් ඒඩ් හි ප්‍රධානී සමන්තා පවර් ප්‍රකාශ කර තිබෙනවා. ඒ, විදේශ අමාත්‍ය ජනාධිපති නීතීඥ අලි සබ්රි හමුවූ අවස්ථාවේදියි.\nවොෂින්ටන් නුවර පැවති මෙම හමුවේදී ආර්ථික අර්බුදය හමුවේ ඉදිරියේදී ලබාදීමට නියමිත සහන පිළිබඳව සාකච්ඡා වී ඇති බව සඳහන්.\nඑමෙන්ම, ශ්‍රී ලංකාවේ ආර්ථීක ප්‍රතිසංස්කරණය මෙන්ම දේශපාලන වශයෙන්ද ප්‍රතිසංස්කරණය විය යුතු බව ඇය එහිදී අවධාරණය කර තිබෙනවා.",
       "URL": "https://www.hirunews.lk/321841/ඇමති-සබ්‍රි-බ්ලින්කන්-හමු-වෙයි-සමන්තාගෙන්-සහතිකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=691"
}