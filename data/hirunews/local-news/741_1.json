{
       "Source": "hirunews",
       "Timestamp": "Friday, 11 November 2022 - 19:30",
       "Headline": "අඩු මුදලට වාහන විකිණීමේ වැඩි ප්‍රවණතාවක් - අමතර කොටස්වල මිලත් 500%කින් ඉහළට",
       "News Content": "වාහන ආනයනය තාවකාලිකව අත්හිටුවීම හේතුවෙන් මේ වන විට අඩු මුදලට වාහන විකිණීමේ වැඩි ප්‍රවණතාවක් මතුව ඇති බව වාහන ආනයනකරුවන් පවසනවා.\nරටේ පවතින ආර්ථික තත්වය හේතුවෙන් තමන් සතු වාහනවල නියම වටිනාකමට වඩා අඩු මුදලකට අලෙවි කිරීම මේ වන විට බහුලව සිදුවන බවයි වාහන ආනයනකරුවන්ගෙන් අප සිදුකල විමසීමකදී ඔවුන් සඳහන් කළේ.\nකෙසේ වෙතත් මෙම තත්වය හමුවේ වාහන තැරැව්කරුවන් අයථා අන්දමින් වාසි ලබා ගැනීම් සිදුකරන බවද වාර්තා වනවා.\nමේ අතර වාහන අමතර කොටස්වල මිල ගණන් සියයට 500 කින් පමණ ඉහළ යාම හේතුවෙන් තමන් දැඩි අපහසුතාවට පත්ව ඇති බව ඒකාබද්ධ ප්‍රවාහන වෘත්තීය සමිති මධ්‍යස්ථානය පවසනවා.\nමේ සම්බන්ධයෙන් ඔවුන් අද පාරිභෝගික සේවා අධිකාරියට පැමිණිල්ලක්ද ඉදිරිපත් කළා.",
       "URL": "https://www.hirunews.lk/320181/අඩු-මුදලට-වාහන-විකිණීමේ-වැඩි-ප්‍රවණතාවක්-අමතර-කොටස්වල-මිලත්-500කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=741"
}