{
       "Source": "hirunews",
       "Timestamp": "Saturday, 16 September 2023 - 14:55",
       "Headline": "විදුලිබල ක්‍ෂේත්‍රයේ ප්‍රතිසංස්කරණ පිළිබඳව දැනුවත් කිරීමට රැස්වීම් දෙකක්",
       "News Content": "විදුලිබල ක්‍ෂේත්‍රයේ ප්‍රතිසංස්කරණ පිළිබඳව දැනුවත් කිරීම සඳහා අමාත්‍ය කංචන විජේසේකර විසින් ලංකා විදුලිබල මණ්ඩලයේ සභාපතිවරයා සහ ප්‍රධාන ඉංජිනේරුවරුන් ඇතුලු ජ්‍යෙෂ්ඨ කළමනාකාරීත්වය සමඟ රැස්වීම් දෙකක් පවත්වා තිබෙනවා.\nඅමාත්‍යවරයා කියා සිටියේ පෙරේදා (14) පැවති එම සාකච්ඡාවේදී විදුලි බල ක්‍ෂේත්‍රයේ ප්‍රතිසංස්කරණවල ප්‍රගතිය, විදුලිබල ක්ෂේත්‍රය සඳහා යෝජිත ව්‍යුහය, ප්‍රතිසංස්කරණ ලේකම් කාර්යාලය පිහිටුවීම සහ එහි භූමිකාව සම්බන්ධයෙන් සාකච්ඡා වූ බවයි.\nඑමෙන්ම සේවකයින්ගේ සහ වත්කම් පැවරීමේ සැලසුම්, උත්පාදනය භාර ගැනීමට අනුප්‍රාප්තික සමාගම් පිහිටුවීම, සම්ප්‍රේෂණය සහ බෙදා හැරීම පිළිබඳව ද සාකච්ඡා කර ඇති බව සඳහන් වන්නේ.",
       "URL": "https://www.hirunews.lk/348464/විදුලිබල-ක්‍ෂේත්‍රයේ-ප්‍රතිසංස්කරණ-පිළිබඳව-දැනුවත්-කිරීමට-රැස්වීම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=26"
}