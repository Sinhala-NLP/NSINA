{
       "Source": "hirunews",
       "Timestamp": "Monday, 10 January 2022 - 10:07",
       "Headline": "ඇයි අපි ව කරපිංචා ගාණට දාන්නේ ? - මෛත්‍රීපාල සිරිසේන (වීඩියෝ)",
       "News Content": "ශ්‍රී ලංකා නිදහස් පක්ෂයට දුන් පොරොන්දු කිසිවක් ඉටු නො කළ ශ්‍රී ලංකා පොදුජන පෙරමුණේ නායකයින් ඡන්දෙන් පසු තම මන්ත්‍රීවරුන් කරපිංචා හපයක් සේ විසිකර දැමූ බව හිටපු ජනාධිපති පොළොන්නරුව දිස්ත්‍රික් පාර්ලිමේන්තු මන්ත්‍රී මෛත්‍රිපාල සිරිසේන පවසනවා.\nශ්‍රී ලංකා පොදුජන පෙරමුණ සහ ශ්‍රී ලංකා නිදහස් පක්ෂය අතර අත්සන් කෙරුණු ගිවිසුමේ කොන්දේසි කිසිවක් අද වන තුරු ඉටු කර නැතැයි ද යනුවෙන් ද ඔහු සඳහන් කළා.\nඔහු මෙසේ පැවසුවේ, ශ්‍රී ලංකා නිදහස් පක්ෂයේ මාතර දිස්ත්‍රික් සමුළුව අමතමින්.\nඅද රට ම අවුල් වී ඇති බවත් මෙහෙම ආහාර අහේනියක් මැතිනියගේ කාලෙදිවත් නො තිබූ බවත් හිටපු ජනාධිපතිවරයා අවධාරණය කරනවා.",
       "URL": "https://www.hirunews.lk/293524/ඇයි-අපි-ව-කරපිංචා-ගාණට-දාන්නේ-මෛත්‍රීපාල-සිරිසේන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1437"
}