{
       "Source": "hirunews",
       "Timestamp": "Friday, 20 May 2022 - 11:16",
       "Headline": "අමරකීර්ති අතුකෝරල ඝාතනයේ සැකකරුවකු අත්අඩංගුවට (වීඩියෝ)",
       "News Content": "පසුගිය 9 වනදා ඇතිවු නොසන්සුන්තාව අතරතුර නිට්ටඹුව ප්‍රදේශයේදී පාර්ලිමේන්තු මන්ත්‍රී අමරකීර්ති අතුකෝරලගේ ඝාතනයට සම්බන්ධ ප්‍රධාන සැකකරුවෙකු අපරාධ පරීක්ෂණ දෙපාර්තමේන්තුව විසින් අද අත්අඩංගුවට ගත්තා.\n29 හැවිරිදි එම සැකකරු බස් රථ රියදුරෙක් බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව ප්‍රකාශ කළේ.\nඊයේ දිනයේදීද මෙම ඝාතනය සම්බන්ධයෙන් සැකකරුවන් තුන්දෙනෙකු අත්අඩංගුවට ගනු ලැබූ අතර, එහි දී එක් සැකකරුවෙකු සතුව තිබී මන්ත්‍රිවරයාගේ ආරක්ෂක නිලධාරියාගේ ගිනි අවියද සොයාගනු ලැබුවා.\nමේ අතර ගාලු‍ මුවදොර සහ කොල්ලු‍පිටියේ පසුගිය 09 වනදා ඇතිවූ ගැටුම සම්බන්ධයෙන් පාර්ලිමේන්තු මන්ත්‍රීනි පවිත්‍රා වන්නිආරච්චි සහ ඇගේ සැමියා වන කංචන ජයරත්නගෙන් මෙන්ම පාර්ලිමේන්තු මන්ත්‍රී ඉන්දික අනුරුද්ධ ගෙන්ද ඊයේ පැය 4ට ආසන්න කාලයක් අපරාධ පරීක්ෂණ දෙපාර්තමේන්තුව ප්‍රකාශ සටහන් කරගනු ලැබුවා.\nමේ අතර ගාලු‍ මුවදොර විරෝධතාවයට අද 42 වන දිනටත් ක්‍රියාත්මකයි.\nඑමෙන්ම අරලියගහ මන්දිරය අසළ පැවැත්වෙන විරෝධතාව තවදුරටත් පැවැත්වෙනවා.",
       "URL": "https://www.hirunews.lk/304807/අමරකීර්ති-අතුකෝරල-ඝාතනයේ-සැකකරුවකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1156"
}