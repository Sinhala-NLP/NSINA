{
       "Source": "hirunews",
       "Timestamp": "Monday, 08 November 2021 - 7:26",
       "Headline": "මීගමුවේ දී ගණිකා නිවාසයක් වටලා සැකකාරියන් සිවු දෙනෙකු අත් අඩංගුවට",
       "News Content": "මීගමුව පොලිස් වසමේ කුරණ ප්‍රදේශයේ දී මීගමුව පොලිස් ස්ථානයේ නිලධාරින් විසින් සිදු කෙරුණු වැටලීමකින් ගණිකා නිවාසයක් වටලා තිබෙනවා.\nලැගුම්හලක මුවාවෙනුයි මෙම ගණිකා නිවාසය පවත්වාගෙන ගොස් ඇත්තේ.\nඑහි දී ගණිකා නිවාසය කළමනාකරණය කිරීම සම්බන්ධයෙන් සැකකාරියක හා ගණිකා සේවයේ යෙදීම සම්බන්ධ සැකකාරියන් තිදෙනෙක් අත් අඩංගුවට පත් වුණු බව වාර්තා වෙනවා.\nමෙසේ අත් අඩංගුවට ගෙන ඇත්තේ, වයස අවුරුදු 26ත් 50ත් අතර වයස්වල පසු වෙන අත්තනගල්ල, දෙහිඅත්තකණ්ඩිය, කල්පිටිය හා නුගවෙල ප්‍රදේශවල පදිංචිකාරිනියන් පිරිසක්.\nඅදාළ සැකකාර පිරිස අද (08) දින මීගමු මහේස්ත්‍රාත් අධිකරණයට ඉදිරිපත් කිරීමට නියමිත අතර, මීගමු පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/287327/මීගමුවේ-දී-ගණිකා-නිවාසයක්-වටලා-සැකකාරියන්-සිවු-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1577"
}