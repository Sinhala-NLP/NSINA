{
       "Source": "hirunews",
       "Timestamp": "Tuesday, 28 February 2023 - 23:20",
       "Headline": "ජනකගේ දොර අරින්න පොලිසියෙන් නැහැ",
       "News Content": "මුද්‍රා තබා ඇති මහජන උපයෝගීතා කොමිෂන් සභාවේ සභාපති ජනක රත්නායකගේ නිල කාමරයේ මුද්‍රා ඉවත් කර විවෘත කිරීමට අද (28) දිනයේදී ඔහු අපේක්ෂා කළත් එය සාර්ථක වූයේ නැහැ.\nඒ, පොලිස් නිලධාරීන් එහි නොපැමිණීම හේතුවෙන්.\nමහජන උපයෝගීතා කොමිෂන් සභාවේ සභාපති, ජනක රත්නායකගේ නිල කාමරයට කොල්ලුපිටිය පොලීසිය පසුගියදා මුද්‍රා තැබුවේ, කොටුව මහේස්ත්‍රාත් අධිකරණයෙන් ලබාගත් නියෝගයක් අනුවයි.\nකෙසේ වෙතත් විදෙස්ගතව සිට දිවයිනට පැමිණි සභාපතිවරයා අද සිය නිල කාමරයට ඇතුළු වීම සඳහා එහි පැමිණියත් එහි මුද්‍රා ඉවත් කර තිබුණේ නැහැ.\nජනක රත්නායක පැවසුවේ, කාර්යාලය විවෘත කර දෙන ලෙස පොලීසියට මීට පෙර දැනුම් දී තිබුණද අවශ්‍ය ක්‍රියාමාර්ග ගෙන නොමැති බවයි.\nකෙසේ වෙතත් අපරාධ පරීක්ෂණ දෙපාර්තමේන්තුවෙන් පැමිණි නිලධාරීන් කණ්ඩායමක් එම ස්ථානය පරීක්ෂාකර බලා පිටව ගොස් තිබෙනවා.",
       "URL": "https://www.hirunews.lk/328628/ජනකගේ-දොර-අරින්න-පොලිසියෙන්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=506"
}