{
       "Source": "hirunews",
       "Timestamp": "Tuesday, 10 September 2019 - 8:12",
       "Headline": "අකුරැස්සේ දී පොලිස් නිලධාරීන්ට වෙඩි තැබීමේ සිද්ධියට 5 දෙනෙකු අත්අඩංගුවට",
       "News Content": "අකුරැස්ස - තිබ්බටුවාව ප්‍රදේශයේදී පොලිස් නිලධාරින් දෙදෙනෙකුට වෙඩි තබා පලාගිය යාමේ සිද්ධියට සැකපිට 5 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ ඊයේ අත්අඩංගුවට ගත් සැකකරුවන් අතර යුද හමුදා සෙබලූන් දෙදෙනෙකු ද වන බවයි.\nඔවුන්ගෙන් කරන ලද ප්‍රශ්න කිරීම්වලදී  සඟවා තිබූ ටී - 56 ගිනි අවි දෙකක් ද සොයා ගත් අතර, ඒවා පානදුර - උතුර පොලීසියෙන් මීට පෙර අස්ථානගත වූ ගිනි අවි බවට ද අනාවරණ වී තිබෙනවා.\nපසුගිය 6 වන දා අලූයම තිබ්බටුවාව ප්‍රදේශයේ රාජකාරියේ යෙදී සිටියදී අණ නොතකා ධාවනය වූ යතුරුපැදියක් ලූහුබැඳ යන අවස්ථාවේදීයි අකුරැස්ස පොලිස් ස්ථානයට අනුයුක්තව සේවය කළ සැරයන්වරයෙකුට සහ කොස්තාපල්වරයෙකුට ඔවුන් වෙඩි තබා පළා ගොස් තිබුණා.",
       "URL": "https://www.hirunews.lk/223974/අකුරැස්සේ-දී-පොලිස්-නිලධාරීන්ට-වෙඩි-තැබීමේ-සිද්ධියට-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3154"
}