{
       "Source": "hirunews",
       "Timestamp": "Friday, 21 April 2023 - 14:58",
       "Headline": "අහංගමදී ස්පාඤ්ඤ ජාතිකයෙකු කාණුවකට වැටී මරුට",
       "News Content": "යතුරුපැදියකින් ගමන් කරමින් සිටි ස්පාඤ්ඤ ජාතිකයෙකු අහංගම තැපැල් කාර්යාලය අසළදී කොන්ක්‍රීට් කාණුවකට වැටී ජීවිතක්ෂයට පත්ව තිබෙනවා.\nඅනතුර සිදුවන අවස්ථාවේදී ඔහු බීමතින් සිට ඇති බවටයි පොලිස් පරීක්ෂණවලදී අනාවරණ වී ඇත්තේ.\nස්කූටි වර්ගයේ යතුරුපැදියකින් අහංගම සිට ගාල්ල දෙසට ගමන් කරමින් සිටියදී මෙම විදේශිකයා අනතුරට ලක්ව ඇති අතර, පසුව ඔහු හබරාදූව කළුගල රෝහලට ඇතුළත් කිරීමේදී ජීවිතක්ෂයට පත්ව ඇති බව සඳහන්.\n31 හැවිරිදි මෙම ස්පාඤ්ඤ ජාතිකයා මීට මාස එකහමාරකට පමණ කාලයක සිට අහංගම ප්‍රදේශයේ හෝටලයක නවාතැන් ගෙන සිට ඇති බවටයි පොලිස් විමර්ශනවලදී තවදුරටත් අනාවරණ වී ඇත්තේ.",
       "URL": "https://www.hirunews.lk/333077/අහංගමදී-ස්පාඤ්ඤ-ජාතිකයෙකු-කාණුවකට-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=400"
}