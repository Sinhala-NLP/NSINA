{
       "Source": "hirunews",
       "Timestamp": "Monday, 04 July 2022 - 19:30",
       "Headline": "මෛත්‍රී සහ සජිත් හමුවෙයි - සර්ව පාක්ෂික ආණ්ඩුවක් ගැනත් සාකච්ඡා (වීඩියෝ)",
       "News Content": "විපක්ෂ නායක සජිත් ප්‍රේමදාස, හිටපු ජනාධිපති මෛත්‍රිපාල සිරිසේන සහ තවත් පක්ෂ නියෝජිතයින් කිහිප දෙනෙකු අතර හමුවක් අද පස්වරුවේ පැවැත් වුණා.\nඒ, විපක්ෂ නායක කාර්යාලයේදියි. බරපතල ලෙස කඩාවැටී ඇති දේශය ගොඩනැගීම උදෙසා වූ ජාතික ප්‍රතිසංස්කරණ හා ඉදිරි ගමන වැඩසටහනට අදාළවයි මෙම හමුව පැවැත් වුණේ.\nඒ සඳහා සමගි ජනබලවේගයේ මහ ලේකම් පාර්ලිමේන්තු මන්ත්‍රී රංජිත් මද්දුමබණ්ඩාර, පාර්ලිමේන්තු මන්ත්‍රී රාජිත සේනාරත්න, දෙමළ ජාතික සන්ධානය නියෝජනය කරන මන්ත්‍රීවරුන්, දෙමළ ජනතා ජාතික සන්ධානයේ නායක සී. වී. විග්නේෂ්වරන් ඇතුළු පිරිසක් එක්ව සිටියා.\nමෙම හමුවේදී නව ආණ්ඩුක්‍රම ව්‍යවස්ථා ප්‍රතිසංස්කරණය සහ සර්වපාක්ෂික ආණ්ඩුවක් පිහිටුවීම පිළිබඳව දෙපාර්ශවය අතර සාකච්ඡා වී තිබෙනවා.",
       "URL": "https://www.hirunews.lk/309044/මෛත්‍රී-සහ-සජිත්-හමුවෙයි-සර්ව-පාක්ෂික-ආණ්ඩුවක්-ගැනත්-සාකච්ඡා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1046"
}