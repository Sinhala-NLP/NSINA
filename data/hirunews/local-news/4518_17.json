{
       "Source": "hirunews",
       "Timestamp": "Sunday, 14 May 2017 - 10:47",
       "Headline": "දෙවියන්ගෙනුත් සොරකම්කරණ හොරු",
       "News Content": "මඩකලපුව කාත්තාන්කුඩි පොලිස් වසමට අයත් ආරයම්පදියේ හින්දු දේවාල දෙකක්  ඊයේ (13) එකම අවස්ථාවේ කඩා වටිනා පහන් හා වටිනා දේවාලයේ භාණ්ඩ හොරකම් කර ඇති බවට කාත්තාන්කුඩි පොලිසිය පවසනවා.\nආරයම්පදි සෙංගුන්දර් පාරේ තීරුනීලකන්ඩර් විනායගම් දේවාලය කඩා විශාල පහන් දෙකක් ඇතුලු පහන් හතක් හා එල්ලන පහන් සොරුන් විසින් රැගෙන ගොස් තිබෙනවා.\nමෙහි වටිනාකම රුපියල් ලක්ෂ තුනක් බවයි දේවාලයේ භාණ්ඩාගාරික එස්.මනිසේකරන් මහතා සඳහන් කර තිබෙන්නේ.\nආරයම්පදි පේච්චියම්මන් කෝවිල් පාර ශ්‍රී සිත්ති විනායගර් එල්ලුචේනෙයි පිල්ලයාර් දේවාලයෙන් පහන් හතරක් වටිනා භාණ්ඩ සොරකම් කර ඇති අතර මෙහි වටිනාකම ලක්ෂ දෙක හමාරක් බවයි දේවාලයේ සභාපති එස්.පුස්පාකරන් මහතා සඳහන් කළේ.",
       "URL": "https://www.hirunews.lk/161299/දෙවියන්ගෙනුත්-සොරකම්කරණ-හොරු",
       "Category": "Local News",
       "Parent URL": "https://www.hirunews.lk/local-news.php?pageID=4518"
}