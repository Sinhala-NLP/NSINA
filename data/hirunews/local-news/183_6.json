{
       "Source": "hirunews",
       "Timestamp": "Saturday, 15 July 2023 - 10:14",
       "Headline": "උතුරු කොරියාවේ මිසයිල අත්හදාබැලීමට ඇමරිකාව, ජපානය සහ දකුණු කොරියාවේ විරෝධය",
       "News Content": "උතුරු කොරියාව අන්තර් මහද්වීපික බැලස්ටික් මිසයිලයක් අත්හදාබැලීම සම්බන්ධයෙන් ඇමරිකාව, දකුණු කොරියාව සහ ජපානය සිය විරෝධය පළ කර තිබෙනවා.\nඒකාබද්ධ නිවේදනයක් නිකුත් කරමින් ඔවුන් කියා සිටියේ උතුරු කොරියාව විසින් මෙම මිසයිලය දියත් කිරීමෙන් කලාපයේ සාමයට සහ ස්ථාවරත්වයට තර්ජනයක් සිදුවූ බවයි.\nඑමෙන්ම උතුරු කොරියාව ජගත් සංවිධානයේ නීති උල්ලංඝනය කරමින් මෙම මිසයිලය දියත් කර ඇති බවටද එම රටවල් චෝදනා කරනවා.\nපසුගිය බදාදා අත්හදාබැලූ මෙම මිසයිලය මිනිත්තු 74 ක් තුළදී කිලෝමීටර 6,000 ක දුරකට යොමු කළ අතර, එය මෙතෙක් උතුරු කොරියාව සිදුකළ දීර්ඝතම මිසයිල පියාසැරි කාලය බවටයි විදෙස් වාර්තා සඳහන් කළේ.",
       "URL": "https://www.hirunews.lk/341271/උතුරු-කොරියාවේ-මිසයිල-අත්හදාබැලීමට-ඇමරිකාව-ජපානය-සහ-දකුණු-කොරියාවේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=183"
}