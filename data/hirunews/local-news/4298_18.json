{
       "Source": "hirunews",
       "Timestamp": "Thursday, 28 September 2017 - 15:21",
       "Headline": "ගණිකා නිවාසයක් වටලා දෙදෙනෙකු අත්අඩංගුවට",
       "News Content": "බත්තරමුල්ල කොස්වත්ත ප්‍රදේශයේ පවත්වාගෙන ගිය ගණිකා නිවාසයක් වටලා එහි කළමණාකරු සහ ගණිකා වෘත්තියේ යෙදී සිටි කාන්තාවක් අත්අඩංගුවට ගෙන තිබෙනවා.\nකුලී පදනම මත ලබාගත් දෙමහල් නිවසක මෙම ගණිකා නිවස පවත්වාගෙන ගොස් ඇති බවයි අප වාර්තාකරු සඳහන් කළේ.\nපරිගණක අලුත්වැඩියා කරන ස්ථානයක් ලෙසට මෙම ස්ථානය පවත්වාගෙන ගොස් තිබෙනවා.\nතලංගම පොලිසියේ දුෂණ මර්දන ඒකකයේ ස්ථානාධිපතිවරයාට ලැබුනු තොරතුරකට අනුව දීර්ඝ කාලයක් සිදු කළ විමර්ශණයෙන් අනතුරුවයි වැටලීම සිදුකර ඇත්තේ.\nපොලිස් උපාය දුතයෙකු යොදවා වැටලීම සිදුකර ඇති අතර ඔහු සමග සිටි වයස අවුරුදු 33 ක කාන්තාවක් මෙහිදී අත්අඩංගුවට ගැනුනා.\nවැටලීම සිදුවන අවස්ථාවේ නිවසින් පැන ගොස් සැගවී සිටි එම ස්ථානයේ කළමණාකරු ද අත්අඩංගුවට ගෙන ඇති බවයි අප වාර්තාකරු කියාසිටියේ.\nසැකකරුවන් අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/172065/ගණිකා-නිවාසයක්-වටලා-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4298"
}