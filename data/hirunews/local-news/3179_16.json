{
       "Source": "hirunews",
       "Timestamp": "Monday, 26 August 2019 - 7:23",
       "Headline": "එජාපයේ අපේක්ෂකයා ගැන තීන්දුව තවත් කල් යයි",
       "News Content": "එක්සත් ජාතික පක්ෂය ජනාධිපතිවරණ අපේක්ෂකයා සහ නව සන්ධානය බිහි කිරීම තවදුරටත් කල් යනු ඇති බව පක්ෂ ආරංචි මාර්ග ප්‍රකාශ කළා.\nසැප්තැම්බර් මස 6 වන දා පැවැත්වීමට නියමිත පක්ෂ සම්මේලනයේදී ජනාධිපති අපේක්ෂකයා සහ නව සන්ධානය බිහි කිරීමටයි මීට පෙර තීරණය කර තිබුණේ.\nමේ සතිය අවසන්වීමට පෙර එක්සත් ජාතික පක්ෂ ජනාධිපති අපේක්ෂකයා නම් කරන ලෙසට එක්සත් ජාතික පක්ෂ පසුපෙළ මන්ත්‍රීවරුන් මීට පෙර ඉල්ලීමක් කර තිබුණා.\nඒ සඳහා කෘත්‍යාධිකාරී මණ්ඩලය කැදවා තීරණයක් ගත යුතු බවටයි පක්ෂ නායකත්වයෙන් පසුපෙළ මන්ත්‍රීවරුන් ඉල්ලා සිටියේ. කෙසේ වෙතත් මෙතෙක් ඊට ප්‍රතිචාර ලැබී නොමැති බවයි වාර්තාවන්නේ.\nඑවන් පසුබිමක එක්සත් ජාතික පක්ෂයේ සභාපති අමාත්‍ය කබීර් හෂීම් කෑගල්ලේ ඊයේ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්ණවලට පිළිතුරු ලබාදෙමින් සඳහන් කළේ ජනාධිපතිවරණ අපේක්ෂකත්වය සඳහා පාර්ලිමේන්තු මන්ත්‍රී ෆීල්ඞ් මාර්ෂල් සරත් ෆොන්සේකා ඇතුලූ සිව්දෙනෙකුගේ නම් යෝජනාවී ඇති බවයි.",
       "URL": "https://www.hirunews.lk/222965/එජාපයේ-අපේක්ෂකයා-ගැන-තීන්දුව-තවත්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3179"
}