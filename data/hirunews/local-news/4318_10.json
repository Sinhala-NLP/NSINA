{
       "Source": "hirunews",
       "Timestamp": "Sunday, 17 September 2017 - 13:17",
       "Headline": "සරත් ෆොන්සේකාට සහ රන්ජන් රාමනායකට කන්තලේදී විරෝධය",
       "News Content": "නැගෙනහිර ජන අයිතීන් සුරැකීමේ සංවිධානය කන්තලේ - ගංතලාව - 93 කණුව අසල අද පෙරවරුවේ උද්ඝෝෂණයක නිරත වුණා.\nඒ, යුද අපරාධ සහ මහා සංඝරත්නය සම්බන්ධයෙන් අමාත්‍ය ෆීල්ඩ් මාර්ෂල් සරත් ෆොන්සේකා සහ නියෝජ්‍ය අමාත්‍ය රන්ජන් රාමනායක සිදුකළ ප්‍රකාශවලට විරෝධය පළ කරමින්.\nඑමෙන්ම මහා සංඝ රත්නය සම්බන්ධයෙන් නියෝජ්‍ය අමාත්‍ය රන්ජන් රාමනායක සහ ෆීල්ඩ් මාර්ෂල් අමාත්‍ය සරත් ෆොන්සේකා පසුගියදා සිදුකළ ප්‍රකාශවලට එරෙහිව වහාම පියවර ගත යුතු බව ඒකාබද්ධ විපක්ෂය පවසනවා.\nඑහි පාර්ලිමේන්තු මන්ත්‍රී කුමාර වෙල්ගම හාලිඇළ ඊයේ පැවති ජන හමුවකට එක්වෙමින් මේ බව කියා සිටියා.\nමේ අතර සිය ප්‍රකාශ හමුවේ කුපිත වී ඇත්තේ දුෂ්ශීල භික්ෂූන් බව නියෝජ්‍ය අමාත්‍ය රංජන් රාමනායක පවසනවා.\nඔහු මේ බව සදහන් කළේ අද කොළඹ පැවැති ප්‍රවෘත්ති සාකච්ඡාවකට එක් වෙමින්.",
       "URL": "https://www.hirunews.lk/171116/සරත්-ෆොන්සේකාට-සහ-රන්ජන්-රාමනායකට-කන්තලේදී-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4318"
}