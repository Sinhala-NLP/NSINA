{
       "Source": "hirunews",
       "Timestamp": "Wednesday, 07 September 2022 - 9:51",
       "Headline": "මෝල්කාවේ චමියා අත් අඩංගුවට",
       "News Content": "යතුරුපැදි දෙකක් හා පාපැදි හයක් ඇතුළු ලක්ෂ 20ක දේපළ සොරාගත් 'මෝල්කාවේ චමියා' නමැති පුද්ගලයා අත් අඩංගුවට පත් වී තිබෙනවා.\nඅදාළ සැකකරු විසින් බුලත්සිංහල පොලිස් වසම තුළ සොරකම් රැසක් සිදු කර ඇති බව යි බුලත්සිංහල පොලිසිය පවසන්නේ.\nසැකකරු සතු ව තිබී සොරා ගෙන තිබූ යතුරුපැදි 2ක් පාපැදි 6ක් වතුර මෝටරයක් ගෘහස්ථ ගෑස් සිලින්ඩර 2ක් වායු පීඩන යන්ත්‍රයක් වාහන බැටරියක් හා රබර් ෂීට් තොගයක් පොලිසිය භාරයට ගත් බව සඳහන්.\nඑම සැකකරු‍ දැඩි ව හෙරොයින් මත්කුඩු පානයට ඇබ්බැහි ව සිටින අයෙකු බවත් ඔහු රාත්‍රී කාලයේ දී සැකකටයුතු අයුරින් සැරිසරන බවටත් ලද තොරතුරක් අනුව යි අත් අඩංගුවට ගැනීම සිදු කර ඇත්තේ.\nසැකකරු මෝල්කාව පදිංචි 35 හැවිරිදි පුද්ගලයෙක්.\nසැකකරු කළුතර අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් බුලත්සිංහල පොලිසිය පරීක්ෂණ පවත්වනු ඇති.",
       "URL": "https://www.hirunews.lk/314752/මෝල්කාවේ-චමියා-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=886"
}