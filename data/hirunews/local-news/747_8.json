{
       "Source": "hirunews",
       "Timestamp": "Wednesday, 09 November 2022 - 14:20",
       "Headline": "අයවැය කාරක සභා අවස්ථා විවාදයේ කාලය දීර්ඝ කරයි",
       "News Content": "ලබන 14 වනදා පාර්ලිමේන්තුවට ඉදිරිපත් කෙරෙන විසර්ජන පනත් කෙටුම්පතට අදාළ කාරක සභා අවස්ථාවේ විවාදය පැවැත්වෙන දිනක කාලය පැය එකහමාරකින් දීර්ඝ කර තිබෙනවා.\nඒ ඊයේ රැස්වූ පාර්ලිමේන්තු කටයුතු පිලිබඳ කාරක සභාවේදීයි.\nකාරක සභා අවස්ථා විවාදය මේ මස 23 සිට දෙසැම්බර් 7 දක්වා කාලය තුල පැවැත්වෙන අතර, ඒ අනුව, එම දිනයන්හි විවාදය රාත්‍රී 7 දක්වා පැවැත්වෙනු ඇති.\nඑහි තුන්වන වර කියවීමේ ඡන්ද විමසීම මීට පෙර යොදා ගත් පරිදි දෙසැම්බර් 8 වනදින පස්වරු 5 ට පැවැත්වෙනවා.",
       "URL": "https://www.hirunews.lk/319972/අයවැය-කාරක-සභා-අවස්ථා-විවාදයේ-කාලය-දීර්ඝ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=747"
}