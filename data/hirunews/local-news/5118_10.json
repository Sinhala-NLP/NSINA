{
       "Source": "hirunews",
       "Timestamp": "Wednesday, 23 March 2016 - 19:10",
       "Headline": "ගෝඨාභයට එරෙහි බලවේගයක්",
       "News Content": "මාධ්‍යවේදී ප්‍රගීත් එක්නැලිගොඩ අතුරුදන්වීමේ සිද්ධියට හිටපු ආරක්ෂක ලේකම් ගෝඨාභය රාජපක්ෂ සම්බන්ධ බවට ප්‍රකාශ කරන්නැයි, සැකපිට අත්අඩංගුවට ගෙන සිටින බුද්ධි අංශ නිලධාරීන්ට බලපෑම් එල්ලවන බව රණවිරුවන් සුරැකීමේ ජාතික ව්‍යාපාරය පවසනවා.\nඑහි කැඳවුම්කරු පූජ්‍ය බෙංගමුවේ නාලක හිමියන් කොළඹ අද කැඳවා තිබූ මාධ්‍ය හමුවකට එක්වෙමින් මේ බව ප්‍රකාශ කළා.\nමෙහිදී පූජ්‍ය බෙංගමුවේ නාලක හිමියන් අමාත්‍ය සරත් ෆොන්සේකා සම්බන්ධයෙන්ද අදහස් පළ කර අතර ඔහු නළුවෙකු ලෙසයි හඳුන්වනු ලැබුවේ.\nමේ අතර බෙංගමුවේ නාලක හිමියන් ප්‍රකාශ කලේ රණවිරුවන්ට දඬුවම්දීම සිදු කරන්නේ යහපාලන ආණ්ඩුවේ අවශ්‍යතාව මත බවයි.",
       "URL": "https://www.hirunews.lk/129211/ගෝඨාභයට-එරෙහි-බලවේගයක්",
       "Category": "Local News",
       "Parent URL": "https://www.hirunews.lk/local-news.php?pageID=5118"
}