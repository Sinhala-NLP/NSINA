{
       "Source": "hirunews",
       "Timestamp": "Saturday, 18 July 2020 - 21:42",
       "Headline": "2020 මහ මැතිවරණය ගැන දේශපාලන වේදිකාවේ පක්ෂ විපක්ෂ විවිධ අදහස් (වීඩියෝ)",
       "News Content": "තවත් දින 18කින් පැවැත්වෙන 2020 මහ මැතිවරණය සම්බන්ධයෙන් දේශපාලන වේදිකාවේ පක්ෂ විපක්ෂ දේශපාලනඥයින් විවිධ අදහස් පළ කළා.\nමෙවර මහ මැතිවරණයේදී පොදුජන පෙරමුණට තුනෙන් දෙකක බලයක් ලබාගැනීමට සහයෝගය ලබාදෙන ලෙසට ජනතාවගෙන් ඉල්ලා සිටින බව ප්‍රසන්න රණතුංග මාධ්‍ය අමතමින් කියාසිටියා.\nඑම බලයත් සමග ජනාධිපතිවරයාගේ වැඩපිළිවෙල සාර්ථක කර ගැනීමට හැකිවන බවයි ඔහු පෙන්වා දුන්නේ.\nමේ අතර එක්සත් ජාතික පක්ෂයේ අපේක්ෂක වජිර අබේවර්ධන ජන හමුවක් අමතමින් සඳහන් කළේ තමන්ගෙන් විමසීමක් කළේ නම් තුනෙන් දෙකක බලය ලබාගන්නා ආකාරය ප්‍රකාශ කරන බවයි.\nජාතික ජන බලවේගයේ අf්පක්ෂක අනුර කුමාර දිසානායක මහතා ජන හමුවක් අමතමින් පෙන්වා දුන්නේ සාමාන්‍ය තර්කය නම් අධික බලය අධික විනාශය බවයි.\nඑක්සත් ජාතික පක්ෂ අපේක්ෂක රවී කරුණානායක ද මැතිවරණ ජන හමුවකට එක්වෙමින් අදහස් පළ කළා.\nඔහු කියාසිටියේ ඇතැම් අමාත්‍යවරුන් හම්බන්තොටින් තරුණයන් රැකියාවලට රැගෙන ආව ද ඔවුන්ට වැටුප් ගෙවීමක් සිදු කර නොමැති බවයි.\nඑවැනි පුද්ගලයන් දැන් සෑම පවුලකටම රුපියල් විසිදහසක් ලබාදීමට සූදානම් වන බවයි රවි කරුණානායක කියාසිටියේ.",
       "URL": "https://www.hirunews.lk/245857/2020-මහ-මැතිවරණය-ගැන-දේශපාලන-වේදිකාවේ-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2575"
}