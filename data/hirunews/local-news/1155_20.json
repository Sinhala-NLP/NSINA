{
       "Source": "hirunews",
       "Timestamp": "Friday, 20 May 2022 - 14:11",
       "Headline": "හරින් නව තනතුරේ රාජකාරි කටයුතු අද පස්වරුවේදී ම අරඹයි",
       "News Content": "නව අමාත්‍ය ධුරයේ දිවුරුම් දුන් හරීන් ප්‍රනාන්දු අද (20) පස්වරුවේ දී සිය ධුරයේ රාජකාරි කටයුතු ආරම්භ කර තිබෙනවා.\nජනාධිපති ගෝඨාභය රාජපක්ෂ ඉදිරියේ දී අද පෙරවරුවේ ජනාධිපති මන්දිරයේ දියි කැබිනට් අමාත්‍යවරයෙකු වශයෙන් හරීන් සිය ධුරයන් භාරගනු ලැබුවේ.\nසමගි ජන බලවේගය නියෝජනය කරමින් පාර්ලිමේන්තුව නියෝජනය කළ මන්ත්‍රීවරයෙකු වශයෙන් විපක්ෂයේ කටයුතු කළ හරින් ප්‍රනාන්දු නව අග්‍රාමාත්‍යවරයා වශයෙන් රනිල් වික්‍රමසිංහ ධුරයට පත්වීමත් සමග එදින රාත්‍රියේ දී ම පාර්ලිමේන්තුවේ ස්වාධීන ව කටයුතු කිරීමට තමන් තීරණය කළ බවයි මාධ්‍යයට මෙන්ම සිය පක්ෂයේ නායක සජිත් ප්‍රේමදාස වෙත ප්‍රකාශ කර සිටියේ.\nඒ අනුව අද දිනයේ දී මන්ත්‍රීවරයෙකු වශයෙන් සිටි හරින් හට කැබිනට් අමාත්‍යාංශ දෙකක වගකීම් පැවරුණා.\nමෙලෙස හිමි වූ වගකීම් සහිත අමාත්‍යාංශ වන්නේ සංචාරක අමාත්‍යාංශය හා ඉඩම් කටයුතු අමාත්‍යාංශයයි.",
       "URL": "https://www.hirunews.lk/304829/හරින්-නව-තනතුරේ-රාජකාරි-කටයුතු-අද-පස්වරුවේදී-ම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1155"
}