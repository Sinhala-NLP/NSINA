{
       "Source": "hirunews",
       "Timestamp": "Saturday, 12 August 2023 - 9:36",
       "Headline": "පාපන්දු ගැටුම දුරදිග රැගෙන යාමට ආ පාසල් සිසුන් අත්අඩංගුවට",
       "News Content": "ගැටුමකට පැමිණි  මරදාන සහිරා විදුහලේ පාසල් සිසුන් දහනම දෙනෙකු හා සිවිල් පුද්ගලයෙකු බොරැල්ල පොලිසිය විසින් අත්අඩංගුවට ගෙන තිබෙනවා.\nපසුගිය හත්වැනි දා මරදාන සහිරා විද්‍යාලය හා  බොරැල්ල වෙස්ලි විද්‍යාලය අතර වැල්ලවත්ත කුරේ ක්‍රිඩාංගනයේ දි  පවත්වන ලද පාපන්දු තරඟය අතරතුරදී ඇතිවූ ගැටුමට අදාලව නැවතත් ගැටුමක් ඇති කර ගැනීමට මෙම පිරිස බොරැල්ල ප්‍රදේශයට පැමිණ ඇති බව පොලීසිය පවසනවා.\nඅත්අඩංගුවට ගත් සිසුන් දහනම දෙනාගෙන් දහදෙනකු බාලවයස්කාර සිසුන් වන බැවින් ඔවුන් පොලිස් ඇප මත  මුදාහැරීමට පොලිසිය කටයුතු කර තිබෙනවා.\nඉතිරි සිසුන් නමදෙනා හා සිවිල් පුද්ගලයා විමර්ශන සිදු කිරීමෙන් අනතුරුව අද දින අධිකරණයට  ඉදිරිපත් කිරීමට නියමිතව ඇති බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/344535/පාපන්දු-ගැටුම-දුරදිග-රැගෙන-යාමට-ආ-පාසල්-සිසුන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=104"
}