{
       "Source": "hirunews",
       "Timestamp": "Saturday, 14 May 2016 - 19:07",
       "Headline": "මුහුද ක්ෂණිකව රළු වීමේ අවධානමක්",
       "News Content": "දිවයින ආසන්න වායුගෝලයේ ස්ථාපිත වී පවතින කැළඹිළි ස්වභාවය තවදුරටත් වර්ධනය වී පීඩන අවපාතයක් දක්වා වර්ධනය වෙමින් පවතින බව කාලගුණ විද්‍යා දෙපාර්තමේන්තුව පවසනවා.\nමේ හේතුවෙන් ක්ෂණිකව මුහුදු ප්‍රදේශ රලූ වීමේ වැඩි හැකියාවක් පවතින බැවින් ඒ පිළිබද අවධානයෙන් සිටින ලෙස එම දෙපාර්තමේන්තුව ධීවර හා නාවික ප්‍රජාවගෙන් ඉල්ලීමක් කරනවා.\nපැයට කිලෝ මීටර් 70 ත් 80 ත් අතර ප්‍රමාණයකට දිවයින වටා මුහුදු ප්‍රදේශවල සුළගේ වේගය වැඩිවීම හේතුවෙන් මෙම තත්ත්වය ඇති විය හැකි බවයි කාලගුණ විද්‍යා දෙපාර්තමේන්තුව පෙන්වා දෙන්නේ.\nඅධික වැසි සහිත කාලගුණ තත්ත්වය මත උඩවලව ජලාශයේ සහ දැදුරුඔය ජලාශයේ වාන් දොරටු අද (14) විවෘත කළා.\nආපදා කළමානකරණ මධ්‍යස්ථානයේ නියෝජ්‍ය අධ්‍යක්ෂ රවී ජයරත්න ප්‍රකාශ කළේ වැසි හේතුවෙන් වෙහෙරගල, ඉගිනිමිටිය හා තබ්බෝව ජලාශද පිටාර මට්ටමට පැමිණ ඇති බවයි.\nඑමෙන්ම කරුවලගස්වැව - පහරිය ප්‍රදේශ හරහා ඊයේ රාත්‍රී හමා ගිය දැඩි සුළගකින් නිවාස 10 කට හානි සිදුව තිබෙනවා.\nඅයහපත් කාලගුණය හේතුවෙන් බදුල්ල දිස්ත්‍රික්කයේ ප්‍රදේශ කිහිපයක අධික මීදුමක් පවතින බව වාර්තා වනවා.\nහපුතලේ, බෙරගල, ඇටම්පිටිය ,මඩොල්සිම යන ප්‍රදේශවලටයි මෙම මීදුම් තත්ත්වය බලපා ඇත්තේ.\nමේ හේතුවෙන් රිය පැදවීමේ දැඩි අවදානයෙන් කටයුතු කරන ලෙස බදුල්ල දිස්ත්‍රික් ආපදා  කළමනාකරණ ඒකකය රියදුරන්ගෙන් ඉල්ලීමක් කළා.",
       "URL": "https://www.hirunews.lk/133224/මුහුද-ක්ෂණිකව-රළු-වීමේ-අවධානමක්",
       "Category": "Local News",
       "Parent URL": "https://www.hirunews.lk/local-news.php?pageID=5046"
}