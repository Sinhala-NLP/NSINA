{
       "Source": "hirunews",
       "Timestamp": "Wednesday, 26 April 2017 - 19:33",
       "Headline": "ජනපති සමග ඇතිවු එකඟතාවක් ගැන මල්වතු අනුනායක හිමියන් කියයි",
       "News Content": "රටේ ප්‍රශ්න පිළිබඳ සාකච්ඡා කිරීම සදහා භික්ෂූන්වහන්සේ ද ඇතුළත් මණ්ඩලයක් පත් කිරීම සම්බන්ධයෙන් ජනාධිපතිවරයා එකඟතාව පළ කළ බව මල්වතු පාර්ශ්වයේ අනු නායක පුජ්‍ය දිඹුල්කුඹුරේ විමලධම්ම හිමියන් පවසනවා.\nජාතික සංවිධාන එකමුතුවේ නියෝජිතයන් පිරිසක් තමන් වහන්සේ බැහැදුටු අවස්ථාවේදී අනු නා හිමියන් මේ බව සදහන් කළා.\nජිනිවා මානව හිමිකම් කවුන්සිලයේදී ශ්‍රී ලංකාව සම්බන්ධයෙන් සම්මත කරගත් යෝජනාව පිළිබද සහ රටතුළ උද්ගත වී ඇති දේශපාලනික කාරණා සම්බන්ධයෙන් මහ නා හිමිවරුන් දැනුවත් කිරීම සදහා ජාතික සංවිධාන එකමුතුවේ නියෝජිතයන් පිරිසක් ඊයේ මහනුවරට පැමිණියා.\nඅස්ගිරි පාර්ශ්වයේ මහ නායක අති පුජ්‍ය වරකාගොඩ ශ්‍රී ඤානරතන නා හිමියන් බැහැදැකීමෙන් අනතුරුව ඔවුන් මල්වතු මහා විහාරයට පැමිණ අනු නායක දිඹුල්කුඹුරේ විමලධම්ම හිමියන් බැහැදුටුවා.",
       "URL": "https://www.hirunews.lk/160050/ජනපති-සමග-ඇතිවු-එකඟතාවක්-ගැන-මල්වතු-අනුනායක-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4545"
}