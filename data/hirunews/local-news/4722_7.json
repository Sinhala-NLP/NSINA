{
       "Source": "hirunews",
       "Timestamp": "Thursday, 05 January 2017 - 20:03",
       "Headline": "නිදහස් අධ්‍යාපනය නිදහසේ භුක්ති විඳීමේ අයිතිය අහිමිවූ සිසුන්",
       "News Content": "නිදහස් අධ්‍යාපනය නිදහසේ භුක්ති විඳීමේ අයිතිය අහිමිවූ සිසුන් පිරිසක් පිළිබඳ ඛේදනීය පුවතක් කෑගල්ල - දෙහිඕවිට ප්‍රදේශයේ පාසලකින් වාර්තා වනවා.\nපසුගිය මැයි මාසයේ සිදුවූ නායයාමකින් දෙහිඕවිට දෙමළ මහා විදුහලට අලාභහානි සිදුවු අතර එම අවස්ථාවේදී පාසලේ ළමුන් තාවකාලික පිලියමක් දෙහිඕවිට ජාතික පාසල වෙත යොමුකර පස්වරු කාලයේ ඉගැන්වීම් කටයුතු සිදුකරනු ලැබුවා.\nකෙසේ වෙතත් මේ වසර ආරම්භයේ සිට දෙමළ මහා විදුහලේ අලාභහානි සිදුවූ ගොඩනැගිලි තුළම සිසුන් සඳහා අධ්‍යයන කටයුතු ආරම්භ කර තිබෙනවා.\nමෙම විද්‍යාලය පිහිටි භූමිය ජාතික ගොඩනැගිලි හා ඉඩම් පර්යේෂණ ආයතනය විසින් නායයාම් අවධානම් කලාපයක් ලෙසද නම්කර තිබෙනවා.\nඅප මේ පිළිබඳව විදුහල්පතිවරයාගෙන් විමසූ අවස්ථාවේ ඔහු පැවසුවේ බලධාරීන්ගේ අවධානය පාසල වෙත මෙතෙක් යොමුව නොමැති අතර ළමුන්ගේ අධ්‍යාපන කටයුතු අඩාල වන බැවින් අවදානමක් දරමින් අධ්‍යාපන කටයුතු සිදුකරන බවයි.",
       "URL": "https://www.hirunews.lk/151391/නිදහස්-අධ්‍යාපනය-නිදහසේ-භුක්ති-විඳීමේ-අයිතිය-අහිමිවූ-සිසුන්",
       "Category": "Local News",
       "Parent URL": "https://www.hirunews.lk/local-news.php?pageID=4722"
}