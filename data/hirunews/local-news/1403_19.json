{
       "Source": "hirunews",
       "Timestamp": "Monday, 24 January 2022 - 9:16",
       "Headline": "විශේෂ කාර්ය බලකායේ උකුසු ඇසට හසු වූ නීතිවිරෝධී ජාවාරම",
       "News Content": "විශේෂ කාර්ය බලකායේ තංගල්ල කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී පුද්ගලයෙකු අත්අඩංගුවට ගෙන තිබෙනවා.\nඒ නීතිවිරෝධී මත්ද්‍රව්‍ය ළඟ තබා ගැනීම සහ ජාවාරමේ යෙදීමේ චෝදනාව මතයි.\nමෙලෙස අත්අඩංගුවට ගත් සැකකරු සන්තකයේ තිබී හෙරොයින් ග්‍රෑම් 09 යි, මිලිග්‍රෑම් 900 ක් සොයා ගැනුණා.\nමෙම සැකකරු 53 හැවිරිදි වියෙහි පසුවන තංගල්ල ප්‍රදේශයේ ම පදිංචිකරුවෙකු වන අතර, වැඩිදුර විමර්ශන කටයුතු සිදු කිරීම සඳහා අත්අඩංගුවට ගත් සැකකරු තංගල්ල පොලීසියට භාර දී තිබෙනවා.",
       "URL": "https://www.hirunews.lk/294937/විශේෂ-කාර්ය-බලකායේ-උකුසු-ඇසට-හසු-වූ-නීතිවිරෝධී-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=1403"
}