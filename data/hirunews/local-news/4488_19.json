{
       "Source": "hirunews",
       "Timestamp": "Thursday, 01 June 2017 - 15:35",
       "Headline": "ආපදාවට ලක්නොවූ ප්‍රදේශවල අමාත්‍යවරුන් ආපදාවට පත් වූ ආසනවලට",
       "News Content": "ආපදාවට ලක් නොවූ ප්‍රදේශවල අමාත්‍යවරු 24 දෙනෙකු ආපදාවට ලක්ව ඇති ආසනවල සම්බන්ධීකරණ කටයුතු සඳහා සංවිධායකවරු ලෙස පත්කර තිබෙනවා.\nඊට අදාළ පත්වීම් ලිපි ජනාධිපති මෛත්‍රීපාල සිරිසේන, ඔවුන් වෙත භාර දුන්නේ ජනාධිපති ලේකම් කාර්යාලයේ අද (01) පැවති විශේෂ ආණ්ඩු පක්ෂ රැස්විමේදියි.\nඒ අනුව කළුතර දිස්ත්‍රික්කයේ බුලත්සිංහල ආසනය සඳහා අමාත්‍ය නිමල් සිරිපාල ද සිල්වා, අගලවත්ත ආසනයට අමාත්‍ය එස්.බී.දිසානායක, බණ්ඩාරගම ආසනයේ සම්බන්ධීකරණ කටයුතු සඳහා අමාත්‍ය පාඨලී චම්පික රණවක සහ මතුගම ආසනය සඳහා අමාත්‍ය ලක්ෂ්මන් කිරිඇල්ල පත්කර තිබෙනවා.\nඅමාත්‍ය රාවුෆ් හකීම් සහ අර්ජුණ රණතුංග පත්කර ඇත්තේ කළුතර ආසනයේ සම්බන්ධීකරණ කටයුතු සඳහායි.\nහොරණ ආසනයේ ආපදා සහන සේවා සම්බන්ධීකරණ කටයුතු සඳහා අමාත්‍ය සරත් අමුණුගම පත්කර තිබෙනවා.\nමාතර දිස්ත්‍රික්කයේ අකුරැස්ස ආසනයට අමාත්‍ය අනුර ප්‍රියදර්ශන යාපා, දෙනියාය ආසනයට අමාත්‍ය අකිල විරාජ් කාරියවසම්, මාතර ආසනයට අමාත්‍ය රවී කරුණානායක, වැලිගම ආසනය සඳහා අමාත්‍ය රංජිත් සියඹලාපිටිය සහ හක්මන ආසනය සඳහා අමාත්‍ය විජිත් විජයමුණි සොයිසා පත් කෙරුණා.\nගාල්ල දිස්ත්‍රික්කයේ හිනිඳුම ආසනයේ ආපදා සහන සේවා කටයුතු සම්බන්ධීකරණය කිරිම සඳහා පත්කර ඇත්තේ අමාත්‍ය දුමින්ද දිසානායකයි.\nඅමාත්‍යවරුන් වන පී.හැරිසන්, බද්දේගම ආසනය සඳහාත්, විජේදාස රාජපක්ෂ බෙන්තර - ඇල්පිටිය ආසනය සඳහාත් පත්කර තිබෙනවා.\nරත්නපුර දිස්ත්‍රික්කයේ කලවාන ආසනයේ ආපදා සහන සේවා කටයුතු සම්බන්ධිකරණය කිරිම සදහා පත්කර ඇත්තේ අමාත්‍ය සුසිල් ප්‍රේමජයන්තයි.\nඅමාත්‍යවරුන් වන රිෂාඩ් බදියුදීන් රත්නපුර ආසන සඳහාත්, එස්.බී.නාවින්න ඇහැලියගොඩ ආසනය සඳහාත්, ගාමිණී ජයවික්‍රම පෙරේරා පැල්මඩුල්ල ආසනය සඳහාත්, නවීන් දිසානායක නිවිතිගල ආසනය සඳහාත් පත් කෙරුණා.\nහම්බන්තොට දිස්ත්‍රික්කයේ ආපදාවට ලක්වු ජනතාවට සහන සැලසීම සඳහා පත්කර ඇත්තේ අමාත්‍යවරුන් වන ෆයිසර් මුස්තාෆා සහ හරීන් ප්‍රනාන්දුයි.\nඊට අමතරව කෑගල්ල දිස්ත්‍රික්කයේ සහන සේවා කටයුතු සම්බන්ධිකරණය කිරිමේ  වගකිම අමාත්‍යවරුන් වන දයා ගමගේ සහ ෆීල්ඩ් මාර්ෂල් සරත් ෆොන්සේකා වෙත ජනාධිපතිවරයා විසින් පවරා තිබෙනවා.",
       "URL": "https://www.hirunews.lk/162612/ආපදාවට-ලක්නොවූ-ප්‍රදේශවල-අමාත්‍යවරුන්-පත්-වූ-ආසනවලට",
       "Category": "Local News",
       "Parent URL": "https://www.hirunews.lk/local-news.php?pageID=4488"
}