{
       "Source": "hirunews",
       "Timestamp": "Sunday, 01 August 2021 - 8:16",
       "Headline": "අන්තර් පළාත් බස් සහ දුම්රිය ධාවනය යළි ක්‍රියාත්මකයි",
       "News Content": "අන්තර් පළාත් සියළු බස් සහ දුම්රිය සේවා සෞඛ්‍ය උපදෙස්වලට අනුව අද සිට යළි ආරම්භ කෙරනවා.\nප්‍රවාහන රාජ්‍ය අමාත්‍ය දිළුම් අමුණුගම සඳහන් කළේ ආසන ධාරිතාවයෙන් පමණක් බස් රථ ධාවනය කරන ලෙසටයි උපදෙස් ලබා දී ඇති බවයි.\nශ්‍රී ලංකා ගමනාගමන මණ්ඩලයේ සභාපති කිංස්ලි රණවක කියා සිටියේ ලංගම සතු සියළු අන්තර් පළාත් සහ පළාත් අතර ධාවනය කෙරෙන බස් රථ මේ සඳහා යොදවන බවයි.\nඅද සිට අන්තර් පළාත් පෞද්ගලික බස් රථ ද ධාවනයට පියවර ගන්නා ලෙස පළාත් සභා වෙත දැනුම් දුන් බව ජාතික ගමනාගමන කොමිෂන් සභාව සඳහන් කළා.\nමේ අතර, දුම්රිය සේවා ක්‍රියාත්මක කිරීමට සැලසුම් කර ඇති ආකාරය සම්බන්ධයෙන් අදහස් දැක්වූ දුම්රිය සාමාන්‍යාධිකාරි ධම්මික ජයසුන්දර කියා සිටියේ ප්‍රවාහන ලේකම්වරයාගේ උපදෙස් මත පළාත් අතර දුම්රිය ධාවනයේ යොදවන බවයි.",
       "URL": "https://www.hirunews.lk/278546/අන්තර්-පළාත්-බස්-සහ-දුම්රිය-ධාවනය-යළි-ක්‍රියාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=1782"
}