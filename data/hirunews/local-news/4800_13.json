{
       "Source": "hirunews",
       "Timestamp": "Friday, 11 November 2016 - 10:04",
       "Headline": "වකුගඩු ජාවාරමට සම්බන්ධව රැදවුම්භාරයේ සිටියදී පලාගිය සැකකරුවන් 5 ක් අත්අඩංගුවට (ඡායාරූප)",
       "News Content": "වකුගඩු ජාවාරම සම්බන්ධයෙන් අත්අඩංගුවට ගෙන මිරිහාන රැදවුම් කදවුරේ රදවාගෙන සිටියදී පසුගිය 8 වනදා පලාගිය ඉන්දීය ජාතික සැකකරුවන් පස් දෙනෙකු පොලිසිය මන්නාරම - පේසාලේ ප්‍රදේශයේ රැඳී සිටියදී අත්අඩංගුවට ගෙන තිබෙනවා.\nමෙලෙස අත්අඩංගුවට ගත් සැකකරුවන් වයස අවුරුදු 26 ත්, 33 ත් අතර වයස් කාණ්ඩවල පසුවන අයයි.\nමෙම සැකකරුවන්ට සහය ලබාදුන් තලෙයිමන්නාරම ප්‍රදේශයේ පදිංචි පුද්ගලයෙකු ද පොලිසිය අත්අඩංගුවට ගෙන තිබෙනවා.\nමීට අමතරව, මෙම සිද්ධියට අදාළව පසුගිය ඔක්තෝම්බර් මස 28 වනදා මිරිහාන රැඳවුම් කඳවුරේ රදවාගෙන සිටි තවත් ඉන්දීය ජාතිකයන් දෙදෙනෙකු ද පලාගොස් තිබුණා.\nඔවුන් දෙදෙනා ඉන්දියාවට පලාගොස් ඇති බවටයි සැක කෙරෙන්නේ.\nඡායාරූප - දිනසේන රතුගමගේ",
       "URL": "https://www.hirunews.lk/147306/වකුගඩු-ජාවාරමට-සම්බන්ධව-රැදවුම්භාරයේ-සිටියදී-පලාගිය-සැකකරුවන්-5-ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4800"
}