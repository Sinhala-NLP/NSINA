{
       "Source": "hirunews",
       "Timestamp": "Wednesday, 18 December 2019 - 12:50",
       "Headline": "හලාවත ගම් දෙකක විදුලි බිල අසාමාන්‍ය ලෙස වැඩි වෙයි",
       "News Content": "පසුගිය මැයි සහ ජූනි මාසවල විදුලිබල අසාමාන්‍ය ලෙස වැඩිවීම නිසා හලාවත - කුමාරකට්ටුව සහ ගුරුමිදැන්න යන ප්‍රදේශවල පදිංචිකරුවන් දැඩි අපහසුතාවකට පත්ව සිටිනවා.\nමේ සම්බන්ධයෙන් තමන් විදුලිබල මණ්ඩලයට මෙන්ම මහජන උපයෝගීතා කොමිසමට පැමිණිලි කළත් පසුගියදා විදුලිබල මණ්ඩලයෙන් පැමිණ විදුලිය කපා හැරීමට ක්‍රියාකළ බවයි ඔවුන් චෝදනා කරන්නේ.\nඅප මේ සම්බන්ධයෙන් විදුලිබල මණ්ඩලයේ හලාවත පිහිටි විදුලි ඉංජිනේරු කාර්යාලයෙන්ද විමසීමක් කළ අතර, එහි ප්‍රකාශකයෙකු සඳහන් කළේ තමන්ටද මේ සම්බන්ධයෙන් පැමිණිලි ලැබී ඇති බවයි.\nඅදාළ බිල්පත් මුදල නොගෙවා අනෙකුත් මාසවල බිල ගෙවන ලෙසට ඔවුන්ට දැනුම්දී ඇති බවද එම ප්‍රකාශකයා කියා සිටියා.",
       "URL": "https://www.hirunews.lk/230491/හලාවත-ගම්-දෙකක-විදුලි-බිල-අසාමාන්‍ය-ලෙස-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2996"
}