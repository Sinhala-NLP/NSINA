{
       "Source": "hirunews",
       "Timestamp": "Saturday, 12 September 2020 - 19:28",
       "Headline": "බලූ පැටවෙකු නිසා මරණයක්",
       "News Content": "නිවසක සුරතලයකට ඇති කළ බලූ පැටවෙකු නිසා ඇති වූ බහින් බස්වීමක් දුරදිග යාමෙන් සිදුකළ පහරදීමකින් පුද්ගලයෙකු මියයාමේ පුවතක් මහනුවර - දෙල්තොටවත්ත ප්‍රදේශයෙන් වාර්තා වුණා.\nප්‍රදේශයේ නිවසක සුරතලයට ඇති කරන ලද බලූ පැටවෙකු තවත් පුද්ගලයෙකු විසින් ඔහුගේ නිවසට රැගෙන ගොස් ඇත්තේ පසුගිය 10 වැනිදායි.\nපසුව, බලූපැටවාගේ හිමිකරු මේ පිලිබඳව විමසීම සඳහා ඔහුගේ නිවසට ගිය අවස්ථාවේ ඇති වූ බහින් බස්වීමක් දුරදිග යාමෙන් දෙදෙනා අතර ගුටිබැට හුවමාරුවක් සිදුව ඇති බවයි පොලීසිය ප්‍රකාශ කළේ.\nඑහිදී බරපතල තුවාල ලැබූ බලූපැටවා රැගෙන ආ පුද්ගලයා මහනුවර මහරෝහලට ඇතුළත් කිරීමෙන් අනතුරුව ඊයේ මියගොස් තිබෙනවා.\nපහරදීම සිදුකළ බලූ පැටවාගේ හිමිකරු පොලීසිය අත්අඩංගුවට ගත්තා.",
       "URL": "https://www.hirunews.lk/250053/බලූ-පැටවෙකු-නිසා-මරණයක්",
       "Category": "Local News",
       "Parent URL": "https://www.hirunews.lk/local-news.php?pageID=2459"
}