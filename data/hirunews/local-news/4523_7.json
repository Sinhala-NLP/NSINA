{
       "Source": "hirunews",
       "Timestamp": "Thursday, 11 May 2017 - 7:47",
       "Headline": "තරුණයෙක් නිකරුණේ අවසන් ගමන් යයි",
       "News Content": "අනාරක්ෂිත ලෙස අධික වේගයෙන් පැදවූ යතුරු පැදියක් කුඹුක් ගසක ගැටීමෙන් සිදුවී ඇති අනතුරකින් තරුණයෙකු මිය ගොස් තවත් අයෙකු බරපතල ලෙස තුවාල ලබා රෝහල් ගත කර ඇති බව ආණමඩුව පොලීසිය පවසනවා.\nපසුගිය 10 වැනිදා වෙසක් පොහොය දිනයේ සවස 4.45 ට පමණ ආණමඩුව - තලාකොලවැව ප්‍රදේශයේදී මෙම අනතුර සිදුව තිබෙනවා.\nඅනතුරින් තුවාල ලබා සිටි ආණමඩුව - තලාකොලවැව පදිංචිව සිටි වයස අවුරුදු 16 ක් වූ තරුණයෙකු මිය ගොස් ඇති බවයි අප වාර්තාකරු සඳහන් කරේ.\nබරපතල ලෙස තුවාල ලබා ඇති වයස අවුරුදු 14 ක්  වූ  අනෙක් තරුණයා පුත්තලම මූලික රෝහලේ ප්‍රතිකාර ලබමින් සිටී.\nඅනතුරින් බරපතල ලෙස තුවාල ලබා සිටි දෙදෙනාව එම අවස්ථාවේදීම ආණමඩුව දිසා රෝහලට ඇතුළත් කර තිබෙනවා.\nඅනතුරට පත් වූ දෙදෙනාම ආරක්ෂිත  හිස් වැසුම් පැළද සිට නොමැති බව පොලීසිය විසින් කරන ලද විමර්ශණවලදී අනාවරණය වී ඇති බවයි අප වාර්තාකරු සඳහන් කරේ.",
       "URL": "https://www.hirunews.lk/161060/තරුණයෙක්-නිකරුණේ-අවසන්-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4523"
}