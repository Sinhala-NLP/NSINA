{
       "Source": "hirunews",
       "Timestamp": "Saturday, 04 March 2017 - 13:30",
       "Headline": "හිස නැති මළ සිරුර ගැන පරීක්ෂණ ඇරඹේ (ඡායාරූප)",
       "News Content": "පුත්තලම - මදිරිගම ප්‍රදේශයේ ඇළක තිබී හිස නොමැති මළ සිරුරක් පොලීසිය සොයාගෙන තිබෙනවා.\nපුත්තලම පොලීසිය සදහන් කළේ ප්‍රදේශවාසීන්ගෙන් ලද තොරතුරක් මත ඊයේ පස්වරුවේ මෙම මළ සිරුර සොයා ගත් බවයි.\nමිය ගිය පුද්ගලයාගේ අනන්‍යතාව මෙතෙක් තහවුරු වී නොමැති අතර, පශ්චාත් මරණ පරීක්ෂණය සඳහා එය පුත්තලම මූලික රෝහලට රැගෙන විත් තිබෙනවා.\nමෙම මළ සිරුර සම්බන්ධයෙන් පරීක්ෂණය පැවැත්වීම සඳහා පොලිස් කණ්ඩායම් කිහිපයක් යොදවා ඇති බවයි පොලීසිය සදහන් කළේ.\nඉන් පොලිස් කණ්ඩායම් 3ක් පොලිස් නිළ සුනඛයින් සමඟ පුත්තලම - ලක් දනවි විදුලි බලාගාරය පිටුපස කැළෑ ප්‍රදේශයට යොදවා ඇත්තේ ඒ පිළිබඳ හෝඩුවාවක් ලබා ගැනීමේ අරමුණින්.\nඡායාරූප - පුත්තලම හිරාන් ප්‍රියංකර",
       "URL": "https://www.hirunews.lk/156039/හිස-නැති-මළ-සිරුර-ගැන-පරීක්ෂණ-ඇරඹේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4632"
}