{
       "Source": "hirunews",
       "Timestamp": "Monday, 14 August 2023 - 16:06",
       "Headline": "ශ්‍රී ලංකා - එක්සත් රාජධානි පාර්ලිමේන්තු මිත්‍රත්ව සංගමයේ නිල මඬුල්ල පත් කරයි",
       "News Content": "ශ්‍රී ලංකා - එක්සත් රාජධානි පාර්ලිමේන්තු මිත්‍රත්ව සංගමයේ 09 වන\nපාර්ලිමේන්තුවේ නිල මඬුල්ල තෝරා පත් කර ගැනීම පසුගිය දා පාර්ලිමේන්තුවේදී කථානායක මහින්ද යාපා අබේවර්ධනගේ ප්‍රධානත්වයෙන් පැවැත්වුණා.\nඑම පාර්ලිමේන්තුවේ සභාපති ලෙස තේරී පත් වුණේ පාර්ලිමේන්තු මන්ත්‍රී චන්දිම වීරක්කොඩියි.\nමෙහිදී රාජ්‍ය අමාත්‍ය ඩයනා ගමගේ, පාර්ලිමේන්තු මන්ත්‍රී එස්.එම්.එම්. මුෂාරෆ් සහ අශෝක් අබේසිංහ එහි උප සභාපතිවරුන් ලෙස පත් කෙරුණා.\nඑම්.ඒ. සුමන්තිරන්, හර්ෂණ රාජකරුණා යන පාර්ලිමේන්තු මන්ත්‍ර්‍රිවරුන් පිළිවෙළින් ශ්‍රී ලංකා - එක්සත් රාජධානි පාර්ලිමේන්තු මිත්‍රත්ව සංගමයේ ලේකම් සහ සහකාර ලේකම් ලෙස පත් වුණා.\nමන්ත්‍රී සාගර කාරියවසම් තෝරා පත් කර ගත්තේ භාණ්ඩාගාරික ලෙසයි.\nපාර්ලිමේන්තුවේදී පැවති මෙම වාර්ෂික රැස්වීමට ශ්‍රී ලංකාවේ එක්සත් රාජධානියේ වැඩ බලන මහ කොමසාරිස් ලීසා වැන්ස්ටෝල් ප්‍රධාන ආරාධිත අමුත්තා ලෙස සහභාගි වුණා.",
       "URL": "https://www.hirunews.lk/344813/ශ්‍රී-ලංකා-එක්සත්-රාජධානි-පාර්ලිමේන්තු-මිත්‍රත්ව-සංගමයේ-නිල-මඬුල්ල-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=98"
}