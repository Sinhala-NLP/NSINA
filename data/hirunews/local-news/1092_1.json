{
       "Source": "hirunews",
       "Timestamp": "Thursday, 16 June 2022 - 13:18",
       "Headline": "ඉන්ෆ්ලුවන්සා රෝගීන්ගේ වැඩිවීමක් (වීඩියෝ)",
       "News Content": "රත්නපුර දිස්ත්‍රික්කයේ කලවාන ප්‍රදේශය ආශ්‍රිතව පසුගිය මාසය ඇතුළත ඉන්ෆ්ලුඑන්සා ආසාදිතයින්ගේ ඉහළ යාමක් පෙන්නුම් කරන බව සෞඛ්‍ය අංශ පවසනවා.\nඉන්ෆ්ලුවෙන්සා රෝගීන් 14 දෙනෙකු ජීවිතක්ෂයට පත්ව ඇති බවයි සබරගමු පළාත් සෞඛ්‍ය සේවා අධ්‍යක්ෂක වෛද්‍ය කපිල කන්නන්ගර සඳහන් කළේ.\nගර්භණී කාන්තාවන්, වයස්ගත පුද්ගලයින් සහ නිධන්ගත රෝග සහිත පුද්ගලයින්ට මෙම වෛරසය ආසාදනය වීමේ වැඩි ප්‍රවණතාවක් පවතිනවා.\nපසුගිය සති 4 තුළ දිවයින පුරා ඉන්ෆ්ලුඑන්සා A වෛරසය ආසාදනය වීමේ ඉහළ යෑමක් වාර්තා වන බව සෞඛ්‍ය අංශ පවසනවා.\nවිශේෂයෙන්ම රත්නපුර දිස්ත්‍රික්කයේ කලවාන ප්‍රදේශය ආශ්‍රිතව රෝගීන්ගේ වැඩිවීමක් වාර්තා වන බවයි පළාත් සෞඛ්‍ය සේවා කාර්යාලය ප්‍රකාශ කළේ.\nමේ වනවිට කලවාන රෝහලට අසාදිතයින් 103ක් වාර්තා වී ඇති අතර, ඉන් බහුතරය කාන්තාවන්.\nඉන් 14 දෙනෙකු ජීවිතක්ෂයට පත්ව ඇති අතර ඒ සියලු දෙනා වයස අවුරුදු 75 වැඩි පුද්ගලයින් බවයි සබරගමු පළාත් සෞඛ්‍ය සේවා අධ්‍යක්ෂක වෛද්‍ය කපිල කන්නන්ගර ප්‍රකාශ කළේ.",
       "URL": "https://www.hirunews.lk/307274/ඉන්ෆ්ලුවන්සා-රෝගීන්ගේ-වැඩිවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1092"
}