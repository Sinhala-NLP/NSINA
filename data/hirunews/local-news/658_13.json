{
       "Source": "hirunews",
       "Timestamp": "Sunday, 18 December 2022 - 19:40",
       "Headline": "ඇමති ප්‍රසන්නගෙන් අරගලකරුවන්ට අවවාද",
       "News Content": "මත්ද්‍රව්‍ය ලබාදී අරගල සිදුකළ බවත්, ඒවා මෙහෙයවූ පුද්ගලයින් සහ දේශපාලඥයින් සිටින්නේ නම් ඔවුන්ගේ නම් පොලිසියට ලබාදෙන ලෙසත් නාගරික සංවර්ධන සහ නිවාස අමාත්‍ය ප්‍රසන්න රණතුංග අරගලකරුවන්ට දැනුම් දුන්නා.\nඒ මිනුවන්ගොඩ වෙළඳ සංකීර්ණයක් විවෘත කිරීමේ අවස්ථාවට අද එක්වෙමින්.\nඑම අවස්ථාවට අරගලයට සහභාගි වූ තරුණ කණ්ඩායමක්ද පැමිණ සිටි අතර ඔවුන් එහිදී අමාත්‍යවරයා හමුවූයේ කිසියම් අවශ්‍යතාවක් ඉටුකර ගැනීම සඳහායි.\nඑම අවස්ථාවේදී එම පිරිස සහ අමාත්‍යවරයා අතර අදහස් හුවමාරු වී තිබුණා.",
       "URL": "https://www.hirunews.lk/322992/ඇමති-ප්‍රසන්නගෙන්-අරගලකරුවන්ට-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=658"
}