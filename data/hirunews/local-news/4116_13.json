{
       "Source": "hirunews",
       "Timestamp": "Saturday, 20 January 2018 - 17:34",
       "Headline": "පානදුර රෝහලේ උණුසුම",
       "News Content": "පානදුර රෝහලට ඇතුළත් කළ පුද්ගලයෙකු රෝහලෙන් අතුරුදන්ව අභිරහස් ලෙස මිය ගොස් ඇති බවට චෝදනා කරමින් ඔහුගේ ඥාතීන් ඊයේ රාත්‍රියේ රෝහල ඉදිරිපිට කළහකාරී ලෙස හැසිරුණා.\nඔවුන් චෝදනා කළේ සිද්ධිය සම්බන්ධයෙන් පොලීසිය නිසි පරිදි නීතීය ක්‍රියාත්මක නොකළ බවයි.\nපානදුර - වෑකඩ ප්‍රදේශයේ පදිංචි පිරිසක් මෙලෙස කළහාකරී ලෙස හැසිරුණේ පානදුර රෝහලට ඇතුළත් කළ 41 හැවිරිදි චමින්ද වසන්ත කුමාර නැමැති පුද්ගලයා පොලීසිය කළ පහරදීමකින් මියගොස් ඇති බවට චෝදනා කරමින්.\nපසුගිය 16 වෙනිදා පානදුර රෝහලට ඇතුළත් කර මෙම පුද්ගලයා රෝහලෙන් අතුරුදන්ව ඇති බවට ඥාතීන්ට දැන ගැනීමට ලැබී ඇත්තේ ඔහු බැලීම සඳහා රෝහලට පැමිණි අවස්ථාවේදීයි.",
       "URL": "https://www.hirunews.lk/181583/පානදුර-රෝහලේ-උණුසුම",
       "Category": "Local News",
       "Parent URL": "https://www.hirunews.lk/local-news.php?pageID=4116"
}