{
       "Source": "hirunews",
       "Timestamp": "Thursday, 24 March 2022 - 16:16",
       "Headline": "චෙන්නායි පිලේ නායකත්වය ජඩේජාගේ හිස මතට",
       "News Content": "ඉන්දීය ප්‍රිමියර් ලීග් ක්‍රිකට් තරගාවලියේ 15 වැනි තරගාවලිය ආරම්භ වීමට පෙර ඉන්දීය සුපිරි ක්‍රිකට් ක්‍රීඩක මහේන්ද්‍ර සිං දෝනි සිය නායකත්වයේ වගකීම එම කණ්ඩායමේ තුන් ඉරියව් ක්‍රීඩක රවීන්ද්‍ර ජඩේජා වෙත ලබා දී තිබෙනවා.\nඒ අනුව 2022 චෙන්නායි සුපර් කිංග්ස් කණ්ඩායමේ නායකත්වයේ වගකීම තුන් ඉරියව් ක්‍රීඩක රවීන්ද්‍ර ජඩේජා වෙත පැවරෙනු ඇති.\nඅද (24) පස්වරුවේ දී මෙම නායකත්ව වෙනස සිදු වූ බවයි ඉන්දීය මාධ්‍ය වාර්තා කළේ.\nමෙම වසරේ ඉන්දීය ප්‍රිමියර් ලීගයේ තරග මෙම මස 26 වන දින ආරම්භ වීමට නියමිතයි.\nඒ අනුව තරගාවලියේ පළමු තරගය චෙන්නායි සුපර් කිංග්ස් කණ්ඩායම හා කොල්කටා නයිට් රයිඩර්ස් අතර පැවැත්වෙනවා.\n2008 වසරේ දී මහේන්ද්‍ර සිං දෝනිව අදාළ කණ්ඩායමේ සත්කාරක සමාගම විසින් නායකයා ලෙස මිල දී ගත් අතර, ඔහුගේ නායකත්වය යටතේ වාර 12ක දී චෙන්නායි සුපර් කිංග්ස් කණ්ඩායම ඉන්දීය ප්‍රිමියර් ලීග් ශූරතාව සිව් වරක් ජයග්‍රහණය කරනු ලැබුවා.\n2012 වසරේ සිට චෙන්නායි සුපර් කිංග්ස් කණ්ඩායමේ අත්‍යවශ්‍ය ක්‍රීඩකයෙකු බවට පත් වූ ජඩේජා CSK පිලට නායකත්වය දෙන තෙවැනි ක්‍රීඩකයා වනු ඇති.",
       "URL": "https://www.hirunews.lk/300288/චෙන්නායි-පිලේ-නායකත්වය-ජඩේජාගේ-හිස-මතට",
       "Category": "Local News",
       "Parent URL": "https://www.hirunews.lk/local-news.php?pageID=1274"
}