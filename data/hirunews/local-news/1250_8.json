{
       "Source": "hirunews",
       "Timestamp": "Monday, 04 April 2022 - 17:42",
       "Headline": "එක්කෝ දහ නවය බලාත්මක කරන්න - එක්කෝ ගෝඨාභය ගෙදර යන්න - නැත්නම් මට බෑ",
       "News Content": "හිටපු අග්‍රාමාත්‍ය රනිල් වික්‍රමසිංහ භාරකාර ආණ්ඩුවකට එක්වීමේ ජනාධිපතිවරයාගේ ආරාධනාව ප්‍රතික්ෂේප කරමින් මෙලෙස ප්‍රකාශ කර තිබෙනවා.\nජනාධිපතිවරයා අද උදෑසන සිදු කළ විවෘත ආරාධනාව සම්බන්ධයෙන් දහස් දක්වමින් එක්සත් ජාතික පක්ෂ නායක රනිල් වික්‍රමසිංහ පවසා ඇත්තේ, පාර්ලිමේන්තුවට බලය පවරා එතුලින් අගමැතිවරයෙකු පත් කර ගැනීමට කටයුතු කළ යුතු බවයි.\nඒ සඳහා 19 වන ව්‍යවස්ථා සංශෝධනය නැවත බලාත්මක කළ යුතු බවටත් ඔහු යෝජනා කර තිබෙනවා.\nඑය එසේ නොවන්නේ නම්, ජනාධිපති ගෝඨාභය රාජපක්ෂ එම තනතුරින් ඉවත් වී පාර්ලිමේන්තුවට අන්තර්වාර ජනාධිපතිවරයකු සහ රජයක් පිහිටුවීමේ අවස්ථාව ලබාදිය යුතු බවටත් ඔහු යෝජනා කර තිබෙනවා.\nකෙසේ වෙතත් හිටපු අග්‍රාමාත්‍යවරයාගේ මෙම යෝජනා දෙකට ම ජනාධිපති ගෝඨාභය රාජපක්ෂගෙන් යහපත් ප්‍රතිචාරයක් හිමි වී නෑ.\nඒ සම්බන්ධයෙන් අදහස් දැක්වූ හිටපු අග්‍රාමාත්‍යවරයා කියා සිටියේ, තමන්ට මේ මොහොතේ ජනාධිපති ගෝඨාභය රාජපක්ෂට සුභ පැතීම හැරෙන්නට වෙන කළ හැකි කිසිවක් මේ මොහොතේ ඉතිරි ව නොමැති බවයි.",
       "URL": "https://www.hirunews.lk/301185/එක්කෝ-දහ-නවය-බලාත්මක-කරන්න-එක්කෝ-ගෝඨාභය-ගෙදර-යන්න-නැත්නම්-මට-බෑ",
       "Category": "Local News",
       "Parent URL": "https://www.hirunews.lk/local-news.php?pageID=1250"
}