{
       "Source": "hirunews",
       "Timestamp": "Saturday, 01 June 2019 - 21:03",
       "Headline": "රට රකින ජන හඩෙන් ජනපති අපේක්ෂකයන්ට යෝජනා 10ක්",
       "News Content": "ආණ්ඩුව වැටීමට ඉඩ නොදෙන බව පවසන අග්‍රාමාත්‍යවරයා මුළු රටම අගාධයට හෙළා ඇති බව පූජ්‍ය බෙල්ලන්විල ධම්මරතන හිමියන් පවසනවා.\nඋන්වහන්සේ මේ බව සඳහන් කළේ අද කොළඹදී පැවති වැඩසටහනක් අමතමින්.\nපූජ්‍ය පක්ෂය, වෘත්තීය සමිති නියෝජිතයින්, කලාකරුවන් එක්ව සංවිධාන කර තිබෙන රට රකින ජන හඬ සංවිධානයේ පළමු රැස්වීම අද පස්වරුවේ පැවැත්වුණේ නාරාහේන්පිට අභයාරාම විහාරස්ථානයේදී.\nමෙහිදී ඉදිරි මැතිවරණයන්හිදී ඉදිරිපත්වන අපේක්ෂකයින් සඳහා යෝජනා 10ක් ද ඉදිරිපත් කරනු ලැබුවා.\nඊට රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන්, ජනාධීපති නීතීඥ අලි සබ්රි සහ පූජ්‍ය මැදගොඩ අභයතිස්ස හිමියන් ද එක්වුණා.",
       "URL": "https://www.hirunews.lk/217544/රට-රකින-ජන-හඩෙන්-ජනපති-අපේක්ෂකයන්ට-යෝජනා-10ක්",
       "Category": "Local News",
       "Parent URL": "https://www.hirunews.lk/local-news.php?pageID=3322"
}