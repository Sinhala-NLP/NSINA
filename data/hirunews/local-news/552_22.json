{
       "Source": "hirunews",
       "Timestamp": "Tuesday, 07 February 2023 - 8:11",
       "Headline": "හිටපු ඇමති රාජිතට එරෙහි නඩුවක ලේඛනයක් අස්ථානගත වෙයි",
       "News Content": "හිටපු ධීවර අමාත්‍ය රාජිත සේනාරත්න ඇතුළු විත්තිකරුවන් තුන් දෙනෙකුට එරෙහිව අධිකරණයට ඉදිරිපත් කිරීමට තිබූ ලේඛන අතුරින් එක් ලේඛනයක් අස්ථානගත වී තිබෙනවා.\nමෙම කරුණු අනාවරණ වූයේ, විත්තිකරුවන්ට එරෙහිව අල්ලස් හෝ දූෂණ චෝදනා විමර්ශන කොමිසම ඉදිරිපත් කළ සංශෝධිත අධිචෝදනා පත්‍රයට අදාළ නඩුව පූර්ව නඩු විභාග සම්මන්ත්‍රණයක් සඳහා කොළඹ මහධිකරණ විනිසුරු නවරත්න මාරසිංහ හමුවේ, ඊයේ කැඳවූ අවස්ථාවේදීයි.\nමෝදර ධීවර වරාය අඩු මුදකට පෞද්ගලික සමාගමකට බදු දීමෙන් රජයට පාඩු කළ බවට හිටපු අමාත්‍යවරයාට එරෙහිව චෝදනා එල්ලවී තිබෙනවා.\nමෙලෙස අතුරුදන්ව ඇත්තේ, මෙම නඩුවේ පැමිණිල්ලේ සාක්ෂි ලේඛනයක් වශයෙන් නම් කර තිබූ ධීවර වරාය නීතිගත සංස්ථාවේ 2014 සැත්තැම්බර් 11 වනදා ට අදාළ අධ්‍යක්ෂ මණ්ඩල පත්‍රිකාව බවයි අල්ලස් කොමිසම අධිකරණයට ප්‍රකාශ කළේ.",
       "URL": "https://www.hirunews.lk/326858/හිටපු-ඇමති-රාජිතට-එරෙහි-නඩුවක-ලේඛනයක්-අස්ථානගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=552"
}