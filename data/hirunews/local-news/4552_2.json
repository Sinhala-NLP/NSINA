{
       "Source": "hirunews",
       "Timestamp": "Saturday, 22 April 2017 - 19:29",
       "Headline": "කසල ගැටලූවට විසදුමක් සෙවූ තරුණයා ගැන ඇමති සුසිල්ගේ අවධානය",
       "News Content": "කසල ගැටලූව විසදීම වෙනුවෙන් යන්ත්‍රයක් නිර්මාණය කළ ගම්පොල - දොළුව ප්‍රදේශයේ තරුණයෙකු පිළිබදව හිරු ප්‍රවෘත්ති අංශය ඊයේ (21) අනාවරණ කළා. එම අනාවරණයත් සමග බලධාරින්ගේ අවධානය ඒ සදහා යොමුව තිබෙනවා.\nගම්පොල දොළුව ප්‍රදේශයේ පදිංචි 37 හැවිරිදි වියේ පසුවන විකුම් සම්පත් දිඹුල්ගස්තැන්න කසල ගැටලූවලට විසදුමක් ලෙස 2011 වසරේදී අදාළ යන්ත්‍රය නිපදවා ඇති බව හිරු ප්‍රවෘත්ති තුළින් අනාවරණ කළා.\nරුපියල් ලක්ෂ 37 ක් වැය කරමින් නිපදවා ඇති මෙම යන්ත්‍රය මගින් දිනකට කසල ට්‍රැක්ටර් 300 ක් ප්‍රතිචක්‍රීකරණය කිරීමේ හැකියාව පවතිනවා.\nකෙසේ වෙතත්, මෙම නිර්මාණය කෙරෙහි වසර ගණනාවක් වගකිව යුත්තන්ගේ  අවධානයට යොමුකළත් ඊට කිසිවෙකුගේත් අවධානය යොමු නොවූ බවයි ඔහු හිරු ප්‍රවෘත්ති අංශයට සදහන් කළේ.\nමෙම පුවත විකාශය වීමත් සමඟ විද්‍යා, තාක්ෂණ හා පර්යේෂණ අමාත්‍ය සුසිල් ප්‍රේමජයන්ත මේ සම්බන්ධයෙන් සිය අවධානය යොමුකර තිබුණා.\nඒ අනුව හෙට දිනයේදී එම තරුණයා මුණ ගැසීම සඳහා කණ්ඩායමක් පිටත් කර යැවීමට පියවර ගන්නා බවයි අමාත්‍යවරයා කියා සිටියේ.",
       "URL": "https://www.hirunews.lk/159759/කසල-ගැටලූවට-විසදුමක්-සෙවූ-තරුණයා-ගැන-ඇමති-සුසිල්ගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=4552"
}