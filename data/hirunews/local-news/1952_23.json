{
       "Source": "hirunews",
       "Timestamp": "Saturday, 15 May 2021 - 7:34",
       "Headline": "ලෝක සෞඛ්‍ය සංවිධාන ප්‍රධානියාගෙන් ඉල්ලීමක්",
       "News Content": "ලොව ධනවත් රටවල් වයස අවුරුදු 18ට අඩු යෞවනයන්ට සහ දරුවන්ට කොරෝනා එන්නත් ලබාදීමට වඩා ඒවා අඩු ආදායම්ලාභී රටවලට ලබාදෙන්නේ නම්, වඩාත් සුදුසු බව ලෝක සෞඛ්‍ය සංවිධානයේ ප්‍රධානී ටෙඩ්‍රොස් ඇඩිනම් ග්‍රෙබ්රියේසස් පවසනවා.\nඔහු කියා සිටියේ එලෙස වුවහොත් කොවැක්ස් වැඩසටහන වඩාත් සාර්ථක වනු ඇති බවයි.\nධනවත් රටවල් වැඩි වැඩියෙන් එන්නත් ඇනවුම් කිරීම නිසා අඩු ආදායම්ලාභී රටවලට කොරෝනා එන්නත් ලබාදීම ගැටළුවක් වී ඇති බව ද ඔහු ප්‍රකාශ කළා.\nමේ අතර, ලොව පුරා කොරෝනා ආසාදිතයින් 16 කෝටි 25 ලක්ෂ 15,661ක් දක්වා ඉහළ ගොස් ඇති අතර මරණ සංඛ්‍යාව දැක්වෙන්නේ 3,370,668ක් ලෙසයි.\nගත වූ පැය 24 තුල ලොව වැඩිම ආසාදිතයින් සහ මරණ සංඛ්‍යාවක් ඉන්දියාවෙන් වාර්තා වනවා.\nඊයේ දිනයේ එරටින් මරණ 3879ක් සහ ආසාදිතයින් 326,123ක් වාර්තා වුණා.",
       "URL": "https://www.hirunews.lk/271408/ලෝක-සෞඛ්‍ය-සංවිධාන-ප්‍රධානියාගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1952"
}