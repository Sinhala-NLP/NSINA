{
       "Source": "hirunews",
       "Timestamp": "Friday, 12 May 2023 - 21:43",
       "Headline": "කඩු රැගෙන ගල්කිස්සේ වෙළඳසැලට කඩා වැදුණු සැකකරුවන් දෙදෙනා අත්අඩංගුවට",
       "News Content": "පසුගිය මැයි පළමුවනදා (01) ගල්කිස්ස පීරිස් පාරේ එළවළු වෙළඳසැලකට කඩු දෙකක් ඇතැතුව කඩා වැදුණු පුද්ගලයන් දෙදෙනා ගල්කිස්ස කොට්ඨාස අපරාධ විමර්ශන කාර්යාංශ නිලධාරීන් විසින් අත්අඩංගුවට ගනු ලැබුවා.\nඒ භාවිත කළ කඩු හා ඔවුන් පැමිණි ත්‍රිරෝද රථය ද සමගයි.\nස්ථානාධිපතිවරයා ඇතුළු පොලිස් නිලධාරීන් පිරිසක් එම ස්ථානයට පැමිණ වෙනත් පුද්ගලයෙකු සැකකරු නැග සිටි දුරකථන කුළුණ මතට යවා ජංගම දුරකථනය හරහා ඔහු සමග සම්බන්ධ වී උපක්‍රමශීලීව සැක්කරු බිමට බස්සවා ගෙන අත්අඩංගුවට ගෙන තිබෙනවා..\nසැකකරු සන්තකයේ තිබී හෙරොයින් ග්‍රෑම් 10යි මිලිග්‍රෑම් 100ක් ද පොලිසිය භාරයට ගෙන ඇති බවද සඳහන්.\nමෙම සැකකරු සමඟ එම කොල්ලකෑමට පැමිණි අනෙක් සැකකරු රුපියල් ලක්ෂ 25ක් පමණ වටිනා රන් ආභරණ සමඟ මීට පෙර පොලිසිය මඟින් අත්අඩංගුවට ගෙන තිබුණා.\nමෙලෙස අත්අඩංගුවට ගත් සැක්කරු පොල්ගස්මාට, හල්පිට පාසල් මාවතේ පදිංචිකරුවෙක් බවයි වැඩිදුරටත් වාර්තා වන්නේ.",
       "URL": "https://www.hirunews.lk/335016/කඩු-රැගෙන-ගල්කිස්සේ-වෙළඳසැලට-කඩා-වැදුණු-සැකකරුවන්-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=348"
}