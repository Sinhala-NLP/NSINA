{
       "Source": "hirunews",
       "Timestamp": "Wednesday, 04 April 2018 - 13:23",
       "Headline": "විරෝධතාවක් හේතුවෙන් රත්නපුර - ඇඹිලිපිටිය මාර්ගය අවහිර වෙයි",
       "News Content": "උඩවලව - සංඛපාල - දෙමටගල ප්‍රදේශයේදි රිය අනතුරකින් මිය ගිය තරුණයින්  දෙදෙනෙකුගේ මෘත ශරිර තබා ගනිමින් පිරිසක්  අද දහවල් රත්නපුර  පල්ලේබැද්ද නගර මධ්‍යයේදි විරෝධතාවයක නිරත වුණා.\nරත්නපුර - ඇඹිලිපිටිය ප්‍රධාන මාර්ගය අවහිර කරමින් පැවති මෙම විරෝධතාවය නිසා පැය 4ක පමණ කාලයක් මාර්ගයේ ගමනාගමන කටයුතුවලට බාධා එල්ල වු බවයි හිරු වාර්තාකරු කියා සිටියේ.\nපසුගිය සදුදා යතුරුපැදියකින් ගමන් කරමින් සිටියදි බස් රථයක ගැටීමෙන් මෙම අනතුර සිදුව තිබු අතර එහි රියදුරු එදිනම ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදා හැරුණා.\nකෙසේ වෙතත් විරෝධතාකරුවන් චෝදනා කළේ  ඔහුට ලබා දුන් දඩුවම ප්‍රමාණවත් නොවන බවයි.\nපසුව අසළ විහාරාස්ථානයක හිමිනමකගේ මැදිහත් වීමෙන් බස් රථයේ හිමිකරු සහ විරෝධතාකරුවන් අතර සාකච්ඡාවක් පැවැත්වු අතර එහිදි මියගිය පුද්ගලයන්ට වන්දි මුදලක් ලබා දෙන බවට ඔහු ලිඛිතව පොරොන්දු වීමෙන් අනතුරුව විරෝධතාකරුවන් විසිර ගිය බවයි හිරු වාර්තාකරු කියා සිටියේ.",
       "URL": "https://www.hirunews.lk/187631/විරෝධතාවක්-හේතුවෙන්-රත්නපුර-ඇඹිලිපිටිය-මාර්ගය-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4005"
}