{
       "Source": "hirunews",
       "Timestamp": "Friday, 22 September 2023 - 9:56",
       "Headline": "යකඩ පොල්ලකින් පහර දී පුද්ගලයෙකු ජීවිතක්ෂයට",
       "News Content": "කුරුවිට - කොක්ඕවිට ප්‍රදේශයේ නිවසකට පුද්ගලයෙකු ගෙන ගොස් නිවස තුළ සිර කර යකඩ පොල්ලකින් පහර දීමෙන්  මියගොස් තිබෙනවා.\nමෙහි විමර්ශන සිදු කර ඇත්තේ කුරුවිට පොලිසියට ලද තොරතුරක් මතයි.\nපොලිස් විමර්ශන වලදී අනාවරණය වී ඇත්තේ පුද්ගලික අමනාපයක් මත යකඩ පොල්ලකින් පහර දී ඇති බවයි.\nපහර කෑමට ලක් වූ පුද්ගලයා කැළෑව තුළ දමා සිටිය දී පොලිසිය විසින් සොයා රත්නපුර රෝහල වෙත ඇතුළත් කිරීමෙන් පසු මියගොස් තිබෙනවා.\nමියගිය පුද්ගලයා වයස අවුරුදු 32ක පරකඩුව ප්‍රදේශයේ පදිංචිකරුවෙක් බවයි සඳහන් වන්නේ.\nපොලිසිය වැඩිදුරටත් සඳහන් කළේ මේ පිළිබඳ වැඩිදුර විමර්ශන කුරුවිට පොලිසිය විසින් සිදු කරන බවයි.",
       "URL": "https://www.hirunews.lk/349057/යකඩ-පොල්ලකින්-පහර-දී-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=14"
}