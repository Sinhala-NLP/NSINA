{
       "Source": "hirunews",
       "Timestamp": "Friday, 08 September 2023 - 7:15",
       "Headline": "ලබා ගත් ණය මුදල ආපසු දීමට නොහැකිව මිතුරන් දෙදෙනා සියදිවි නසාගනී",
       "News Content": "ණය මුදලක් නිසා හොඳම මිතුරන් දෙදෙනා සියදිවි නසා ගැනීමේ අවාසනාවන්ත පුවතක් පිළිබඳව තොරතුරු වාර්තා වෙනවා.\nඒ මාතලේ ප්‍රදේශයෙන්.\nතම හොඳම මිතුරාට සයිප්‍රසයේ රැකියාවකට යෑමට වෙනත් පුද්ගලයකුගෙන් ඉල්ලා දුන් රුපියල් ලක්ෂ තුනක මුදල ආපසු ඉල්ලා සිටි අවස්ථාවේදී එම මුදල දීමට නොහැකි වූ මිතුරා සියදිවි නසාගෙන ඇති අතර ණයට දුන් පුද්ගලයා අදාළ ණය මුදල ඉල්ලා බැණ වැදීම නිසා සිත් තැවුලට පත්ව අනෙක් මිතුරාද කනේරු ඇට කා දිවි නසාගෙන තිබෙන බවයි වාර්තා වෙන්නේ.\nමෙලෙස මිතුරාගේ විදේශ රැකියා සිහිනය සැබෑ කර ගැනීමට මුදල් ණයට ඉල්ලා දී ඇත්තේ මාතලේ හිග්ගොල්ල ප්‍රදේශයේ විසිඅට හැවිරිදි එක්දරු පියෙක්.\nමොහු විදේශ රැකියාවකට යන සිය මිතුරාට රුපියල් ලක්ෂ තුනක ණය මුදලක් වෙනත් අයකුගෙන් මුදල් අතමාරුවක් කර තිබුණත් නැවත මුදල් ඉල්ලීමේදී එම මුදල ආපසු දීමට නොහැකිවීම නිසා මිතුරා සිය දිවි නසාගෙන ඇති බවයි වාර්තා වෙන්නේ.\nමොහු මෙලෙස මුදල් ලබාගෙන ඇත්තේ වෙනත් අයකුගෙන් බැවින් ඔහුද මුදල් ඉල්ලා නිවෙසට පැමිණ දොස් පැවරීම නිසාවෙන් සිත් තැවුලට පත්ව ඔහුත් කනේරු ඇට කා සියදිවි නසාගෙන ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/347530/ලබා-ගත්-ණය-මුදල-ආපසු-දීමට-නොහැකිව-මිතුරන්-දෙදෙනා-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=44"
}