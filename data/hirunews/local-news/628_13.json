{
       "Source": "hirunews",
       "Timestamp": "Monday, 02 January 2023 - 17:06",
       "Headline": "කාශ්මීරයේ උණුසුම් තත්වයක්",
       "News Content": "ගත වූ පැය 24 තුළ සිදු වූ ප්‍රහාර දෙකකින් සිවිල් වැසියන් 05 දෙනෙකු මිය යාමත් සමඟ කාශ්මීරයේ, ඉන්දියාවේ පාලනය යටතේ පවතින ප්‍රදේශයේ නොසන්සුන්කාරි තත්වයක් හටගෙන තිබෙනනවා.\nරාජෝරි දිස්ත්‍රික්කයේ නිවාස තුනකට සටන්කාමින් ඊයේ එල්ල කරන ලද වෙඩි ප්‍රහාරවලින් පුද්ගලයින් 04 දෙනෙකු මිය ගොස් 09 දෙනෙකු තුවාල ලැබූ අතර අද එම නිවෙස් අසළ සිදු වූ පිපිරීමකින් කුඩා දරුවෙකු මිය ගොස් සිව් දෙනෙකු තුවාල ලැබුවා.\nඊයේ ඝාතනයට ලක් වූ සිවු දෙනා ම මුස්ලිම් ජාතිකයන් බහුතරයක් වෙසෙන ප්‍රදේශයක ජීවත් වූ හින්දු ප්‍රජාවට අයත් පුද්ගලයන් බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/324104/කාශ්මීරයේ-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=628"
}