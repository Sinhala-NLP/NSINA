{
       "Source": "hirunews",
       "Timestamp": "Thursday, 25 January 2018 - 18:47",
       "Headline": "දණ ගැස්ස වූ විදුහල්පතිනිය පැය 7 ක ප්‍රකාශයක් දෙයි",
       "News Content": "ඌව පළාත් ප්‍රධාන අමාත්‍යවරයා විසින් දණගැස්වූ බව කියන බදුල්ල දෙමල බාලිකා විද්‍යාලයේ විදුහල්පතිනි ආර්. භවානිගෙන් අද (25) ශ්‍රී ලංකා මානව හිමිකම් කොමිසම පැය 7 කට ආසන්න කාලයක් ප්‍රකාශයක් ලබා ගත්තා.\nඑසේම, සිද්ධිය සම්බන්ධයෙන් ප්‍රකාශයක් ලබාදීමට පැමිණෙන ලෙස ඌව පළාත් අධ්‍යාපන ලේකම් සන්ධ්‍යා අඹන්වල ඇතුලූ හත්දෙනෙකුට ද එම කොමිසම සිතාසි නිකුත් කර තිබුණා.\nඒ අනුව, ඌව පළාත් අධ්‍යාපන ලේකම්වරියට අමතරව  පළාත් අධ්‍යාපන ලේකම්වරිය, පළාත් අධ්‍යාපන අධ්‍යක්‍ෂවරයා, කලාප අධ්‍යාපන අධ්‍යක්‍ෂවරයා සහ බදුල්ල පොලිස් ස්ථානාධිපතිවරයා වෙනුවෙන් නියෝජිතයෙකු ද අද මානව හිමිකම් කොමිසම හමුවේ පෙනී සිට තිබෙනවා.\nඑම සිද්ධියට අදාළ පැමිණිල්ල ගොනුකළේ ලංකා ගුරු සංගමයයි.\nමේ අතර, ඊයේ පත්කෙරුණු ඌව පළාත් නව දෙමළ අධ්‍යාපන අමාත්‍ය සෙන්දිල් තොණ්ඩමාන් අද බදුල්ල දෙමළ බාලිකා විද්‍යාලයට පැමිණියා.\nඑමෙන්ම, අදාළ සිද්ධියේ විමර්ශන වාර්තාව ලැබුණු පසු ඌව පළාත් අධ්‍යාපන ලේකම් සන්ධ්‍යා අඹන්වල සහ පළාත් අධ්‍යාපන අධ්‍යක්ෂවරයා ඇතුළු 3 දෙනෙකු සම්බන්ධයෙන් ඉදිරි පියවර ගන්නා බවයි ඌව පළාත් ආණ්ඩුකාර එම්.පී. ජයසිංහ හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/182037/දණ-ගැස්ස-වූ-විදුහල්පතිනිය-පැය-7-ක-ප්‍රකාශයක්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4108"
}