{
       "Source": "hirunews",
       "Timestamp": "Saturday, 20 August 2022 - 22:41",
       "Headline": "පොලිසිය සොයන සැකකරුවෙක් නුගේගොඩ රැළියේ (වීඩියෝ)",
       "News Content": "පසුගිය ජූලි 9 වැනිදා අරලියගහ මන්දිරයට ඇතුළු වී එහි දේපළවලට අලාභ හානි කළ සැකකරුවන් සම්බන්ධයෙන් කොළඹ දකුණ කොට්ඨාසයේ අපරාධ විමර්ශන ඒකකය සිදුකරන විමර්ශනයන්ට අදාළව හදුනාගැනීම සඳහා තවත් සැකකරුවන් 50 දෙනෙකුගේ ඡායාරූප ද මාධ්‍ය වෙත නිකුත් කෙරුණා.\nපොලිසිය විසින් නිකුත් කළ අදාළ පුද්ගල ඡායාරූප අතර සමාජවාදී තරුණ සංගමයේ ජාතික සංවිධායක එරංග ගුණසේකරද සිටින අතර ඔහු අද පස්වරුවේ ජාතික ජන බලවේගය නුගේගොඩදී සංවිධානය කර තිබූ විරෝධතා රැළියට එක්ව සිටි අයුරු දැකගත හැකි වුණා.",
       "URL": "https://www.hirunews.lk/313318/පොලිසිය-සොයන-සැකකරුවෙක්-නුගේගොඩ-රැළියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=925"
}