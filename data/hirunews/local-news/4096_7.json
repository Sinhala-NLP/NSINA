{
       "Source": "hirunews",
       "Timestamp": "Friday, 02 February 2018 - 16:55",
       "Headline": "අද පස්වරුවේ ප්‍රදේශ රැසකට තද වැසි",
       "News Content": "මධ්‍යම, සබරගමුව, දකුණ, ඌව, බස්නාහිර පළාත්වල මෙන්ම ගාල්ල, මාතර දිස්ත්‍රික්කවලට අද පස්වරුවේ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ ඇතැම් ප්‍රදේශවලට මිලිමීටර් 100 ඉක්ම වූ වැසි ඇති විය හැකි බවයි.\nවැසි සමඟ අකුණු අනතුරු ද ඇති විය හැකි බැවින් ඒ පිළිබදව අවදානයෙන් පසුවන ලෙසටයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.\nමේ අතර මන්නාරම සිට පුත්තලම හරහා කොළඹ දක්වා සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය පැයට කිලෝමීටර් 50 දක්වා වැඩිවිය හැකියි.\nඑවිට එම මුහුදු ප්‍රදේශ තරමක් රලු වනවා.\nකෙසේවෙතත් ගිගුරුම් සහිත වැසි ඇතිවන විට එම ප්‍රදේශවල පැයට කිලෝමීටර් 70 ත් 80 ත් පමණ දක්වා තාවකාලිකව ඉතා තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nඑවිට එම මුහුදු ප්‍රදේශ තාවකාලිකව ඉතා රලුවන බව ද ඔවුන් නිවේදනය කළා.",
       "URL": "https://www.hirunews.lk/182721/අද-පස්වරුවේ-ප්‍රදේශ-රැසකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4096"
}