{
       "Source": "hirunews",
       "Timestamp": "Saturday, 01 May 2021 - 16:58",
       "Headline": "අසේල සම්පත්ගේ ප්‍රකාශය ගැන පරීක්ෂණයක් පවත්වන්නැයි බන්ධනාගාරයෙන් පොලිස්පතිට ඉල්ලීමක්",
       "News Content": "ආපනශාලා හිමියන්ගේ සංගමයේ ජාතික සංවිධායක අසේල සම්පත්ට බන්ධනාගාරය තුළදී පහරදුන් බව කියන සිද්ධිය සම්බන්ධයෙන් පරීක්ෂණයක් පවත්වන ලෙස බන්ධනාගාර දෙපාර්තමේන්තුව පොලිස්පතිවරයාගෙන් ඉල්ලීමක් කර තිබෙනවා.\nඒ, එලෙස පහරදීමක් සිදු කර ඇති බවට සිරකරු අයිතිවාසිකම් සුරැකිමේ සංවිධානය විසින් සිදු කරන ලද පැමිණිල්ලකට අදාළවයි.\nමේ පිළිබඳව අසේල සම්පත් සහ සිරකරු අයිතිවාසිකම් සුරැකිමේ සංවිධානයේ සභාපති නිතීඥ සේනක පෙරේරාට ප්‍රකාශ ලබාදීම සඳහා බන්ධනාගාර දෙපාර්තමේන්තුවට පැමිණෙන ලෙසට දැනුම්දී තිබුණා.\nකෙසේ වෙතත් ඔවුන් නොපැමිණි නිසා ඒ සම්බන්ධයෙන් සිදුකළ ප්‍රකාශ සම්බන්ධයෙන් පොලිස්පතිට කරුණු වාර්තාකළ බවයි බන්ධනාගාර මාධ්‍ය ප්‍රකාශක චන්දන ඒකනායක කියා සිටියේ.",
       "URL": "https://www.hirunews.lk/270109/අසේල-සම්පත්ගේ-ප්‍රකාශය-ගැන-පරීක්ෂණයක්-පවත්වන්නැයි-බන්ධනාගාරයෙන්-පොලිස්පතිට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1983"
}