{
       "Source": "hirunews",
       "Timestamp": "Sunday, 10 July 2022 - 14:08",
       "Headline": "ජනතාව ඉල්ලන සර්ව පාක්ෂික පාලනයකට ඉඩ දීය යුතුයි - ආණ්ඩු පක්ෂ ප්‍රධාන සංවිධායකගෙන් නිවේදනයක්",
       "News Content": "මේ මොහොතේ මහජන නියෝජිතයින්ගේ වගකීම වන්නේ ජනතාව ඉල්ලා සිටින සර්ව පාක්ෂික අන්තර්වාර ආණ්ඩුවකට ඉඩ ලබාදීම බව ආණ්ඩු පක්ෂයේ ප්‍රධාන සංවිධායක අමාත්‍ය ප්‍රසන්න රණතුංග පවසනවා.\nනිවේදනයක් නිකුත් කරමින් අමාත්‍යවරයා පෙන්වා දෙන්නේ අද ජනතාව මුහුණ දෙන ආර්ථික පීඩාවන්ට ප්‍රධානතම හේතුව අකාර්යක්ෂම රාජ්‍ය පාලනය බවයි.\nආණ්ඩු ක්‍රම ව්‍යවස්ථාවට අනුව ජනතාව විශ්වාස කරන නියෝජිතයන් පත් කරගැනීමට ඉඩ කඩ ලබාදීය යුතු වනවා.\nඑසේ පිහිටුවා ගන්නා සර්ව පාක්ෂික අන්තර්වාර ආණ්ඩුවට ජනතාව මුහුණ දෙන තෙල් ,ගෑස් ,පොහොර , විදුලිය සහ අතවශ්‍ය ආහාර වැනි සියලු ගැටලුවලට විසදුම් ලබාදීම සදහා සහාය වීම සියලු පාර්ශව වල වගකීම බවද අමාත්‍යවරා නිකුත් කළ නිවේදනයේ සදහන්.",
       "URL": "https://www.hirunews.lk/309595/ජනතාව-ඉල්ලන-සර්ව-පාක්ෂික-පාලනයකට-ඉඩ-දීය-යුතුයි-ආණ්ඩු-පක්ෂ-ප්‍රධාන-සංවිධායකගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1032"
}