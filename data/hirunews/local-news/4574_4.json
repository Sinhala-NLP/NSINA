{
       "Source": "hirunews",
       "Timestamp": "Friday, 07 April 2017 - 15:43",
       "Headline": "මීගමුවේ රතිඤ්ඤා කර්මාන්ත ශාලාවක ගින්නක් - දෙදෙනෙක් මරුට",
       "News Content": "මීගමුව, කිඹුලපිටිය, ඉද්දගොල්ල ප්‍රදේශයේ රතිඤ්ඤා කර්මාන්ත ශාලාවක ගින්නක් හටගෙන තිබෙනවා.\nඅද පස්වරුවේ මෙම ගිනි ගැනීම සිදුව ඇති බවයි අප වාර්තාකරු පැවසුවේ.\nමෙම අනතුරෙන් පුද්ගලයින් දෙදෙනෙකු ජිවිතක්ෂයට පත්ව ඇති බවයි වාර්තා වන්නේ.\nඅනතුරෙන් මියගොස් ඇත්තේ කර්මාන්ත ශාලාවේ හිමිකරු සහ එහි සේවය කරමින් සිටි මස්කෙළිය ප්‍රදේශයේ පදිංචි 19 හැවිරිදි තරුණයෙක්.\nපොලීසිය සඳහන් කළේ මේ වන විට ගින්න නිවීමේ කටයුතු සිදුකරමින් පවතින බවයි.",
       "URL": "https://www.hirunews.lk/158713/මීගමුවේ-රතිඤ්ඤා-කර්මාන්ත-ශාලාවක-ගින්නක්-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4574"
}