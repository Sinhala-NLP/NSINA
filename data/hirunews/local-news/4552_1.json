{
       "Source": "hirunews",
       "Timestamp": "Saturday, 22 April 2017 - 19:30",
       "Headline": "ජනපති මහියංගනයේ",
       "News Content": "ජනාධිපති මෛත්‍රීපාල සිරිසේන අද (22) ඵෙතිහාසික මහියංගනය රජමහා විහාරස්ථානය  වැඳපුඳා ගත්තා.\nවිහාරස්ථානයට ගිය ජනාධිපතිවරයා, විහාරාධිපති පූජ්‍ය උරුලෑවත්තේ ධම්මරක්ඛිත හිමියන් බැහැ දැක උන්වහන්සේගේ සුවදුක් විමසූ බවයි ජනාධිපති මාධ්‍ය අංශය සඳහන් කළේ.\nඅනතුරුව ආගමික වතාවත්වල නිරත වූ ජනාධිපති මෛත්‍රීපාල සිරිසේන ධාතු මන්දිරය වැඳ පුඳා ගත් අතර, තම සම්ප්‍රාප්තිය සනිටුහන් කරමින් විහාරස්ථාන භූමියේ අඹ පැළයක්ද රෝපණය කෙරුණා.\nමේ අතර, 1987 වසරේ අරන්තලා භික්ෂූ ඝාතනයේදී දිවි බේරාගත් ආඳාඋල්පත බුද්ධසාර හිමියන්ට ජනාධිපතිවරයා මූල්‍ය පරිත්‍යාගයක්ද සිදුකළ අතර, උන්වහන්සේගේ ගමන් පහසුව සඳහා වෑන් රථයක්ද පරිත්‍යාග කරනු ලැබුවා.\nඑමෙන්ම, යුද්ධයේදී දෘශ්‍යාබාධිත වූ ප්‍රදේශයේ එච්.ඒ. සුරේෂ් කුමාර රණවිරුවාටද මෙහිදී ජනාධිපතිවරයා මූල්‍ය පරිත්‍යාගයක් සිදුකර තිබෙනවා.",
       "URL": "https://www.hirunews.lk/159760/ජනපති-මහියංගනයේ",
       "Category": "Local News",
       "Parent URL": "https://www.hirunews.lk/local-news.php?pageID=4552"
}