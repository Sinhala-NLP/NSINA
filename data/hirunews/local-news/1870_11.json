{
       "Source": "hirunews",
       "Timestamp": "Monday, 21 June 2021 - 13:59",
       "Headline": "කළුතරදී කොරෝනා ආසාදිතයෙකුට සාර්ථක මුඛ සැත්කමක්",
       "News Content": "රිය අනතුරකින් තුවාල ලැබූ කොරෝනා ආසාදිත පුද්ගලයෙකුට සාර්ථක මුඛ හා හනුක සැත්කමක් සිදුකිරීමට කළුතර නාගොඩ රෝහලේ සෞඛ්‍ය කාර්ය මණ්ඩලය සමත්ව තිබෙනවා.\nපාපැදියකින් යමින් සිටියදී පසුගිය 15 වනදා රාත්‍රියේ මොහු මෙම රිය අනතුරකට ලක්වීමෙන් මුහුණේ අස්ථි බිඳීමක් සිදුව තිබෙනවා.\nඅසාධ්‍ය තත්වයෙන් දැඩි සත්කාර ඒකකයකට ඇතුළත් කළ 40 හැවිරිදි මොහුට කොරෝනා ආසාදිත බවට හදුනාගෙන ඇත්තේ රිය අනතුරෙන් පසු රෝහල් ගත කිරීමෙන් අනතුරුවයි.\nපැය හතරහමාරක පමණ කාලයක් සිදුකළ මෙම සැත්කම ඉතා සාර්ථකව සිදුකළ බවයි රෝහල් ආරංචි මාර්ග සඳහන් කළේ.",
       "URL": "https://www.hirunews.lk/274902/කළුතරදී-කොරෝනා-ආසාදිතයෙකුට-සාර්ථක-මුඛ-සැත්කමක්",
       "Category": "Local News",
       "Parent URL": "https://www.hirunews.lk/local-news.php?pageID=1870"
}