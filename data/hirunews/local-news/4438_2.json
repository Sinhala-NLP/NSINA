{
       "Source": "hirunews",
       "Timestamp": "Wednesday, 05 July 2017 - 7:56",
       "Headline": "ලොරියක් දුම්රියක ගැටේ - කැළණිවැලි මාර්ගයේ දුම්රිය ප්‍රමාදයක්",
       "News Content": "අවිස්සාවේල්ලේ සිට කොළඹ කොටුව දක්වා ධාවනය වන දුම්රියක පුවක්පිටිය දුම්රිය ස්ථානය අසළ දී ලොරි රථයක් ගැටීම හේතුවෙන් කැළණිවැලි දුම්රිය මාර්ගයේ මේ වන විට ප්‍රමාදයක් ඇතිව තිබෙනවා.\nඅවිස්සාවේල්ල පොලීසිය සදහන් කළේ පුවක්පිටිය දුම්රිය ස්ථානය ආසන්නයේ ඇති හරස් මාර්ගය හරහා අනාරක්ෂිත ලෙස මෙම ලොරිය ධාවනය කිරීම හේතුවෙන් මෙම අනතුර සිදුව ඇති බවයි.\nසිද්ධියෙන් ලොරි රථයේ රියදුරා සුළු තුවාල ලබා අවිස්සාවේල්ල රෝහලට ඇතුළත් කර තිබෙනවා.\nමේ අතර, පාදුක්කේ සිට කොළඹ කොටුව බලා ධාවනය වන තවත් දුම්රියක් කාර්මික දෝෂයට ලක්ව ඇති බවයි දුම්රිය පාලක මැදිරිය සදහන් කළේ.",
       "URL": "https://www.hirunews.lk/165105/ලොරියක්-දුම්රියක-ගැටේ-කැළණිවැලි-මාර්ගයේ-දුම්රිය-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=4438"
}