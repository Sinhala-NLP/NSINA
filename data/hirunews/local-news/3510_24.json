{
       "Source": "hirunews",
       "Timestamp": "Saturday, 09 February 2019 - 14:58",
       "Headline": "පැය 4 ක මෙහෙයුමකින් පුද්ගලයින් 3876 දෙනෙකු අත්අඩංගුවට",
       "News Content": "පොලිස්පතිවරයාගේ උපදෙස් මත දිවයිනම ආවරණය වන පරිදි සිදුකළ පැය 4ක මෙහෙයුමකදී වරෙන්තුකරුවන් 950 දෙනෙකු ඇතුළු පුද්ගලයින් 3876 දෙනෙකු අත්අඩංගුවට ගෙන තිබෙනවා.\nඒ අතර බීමත් රියදුරන් 904 දෙනෙකු හා මත්ද්‍රව්‍ය වැරදි සම්බන්ධයෙන් පුද්ගලයින් 1033 දෙනෙකු වන බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර කියා සිටියේ.\nඊයේ රාත්‍රී 11 ත් අද අලූයම 3 ත් අතර කාලය තුළ සිදුකළ මෙම මෙහෙයුමේදී රථ වාහන වැරදි සම්බන්ධයෙන් 5022 දෙනෙකුට නඩු පවරා තිබෙනවා.\nබලපත්‍ර නොමැති ගිනි අවි ළග තබාගත් පුද්ගලයන් 5 දෙනෙකු ද අත්අඩංගුවට පත්වූ පිරිස අතර වනවා.\nමෙහෙයුම සඳහා එක්වූ පොලිස් නිලධාරීන්ගේ සංඛ්‍යාව 18453 ක්.",
       "URL": "https://www.hirunews.lk/210049/පැය-4-ක-මෙහෙයුමකින්-පුද්ගලයින්-3876-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3510"
}