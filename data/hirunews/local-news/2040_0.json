{
       "Source": "hirunews",
       "Timestamp": "Monday, 05 April 2021 - 15:50",
       "Headline": "දහසේ සහන මල්ල ‘රුපියල් 950ට දෙන’ හැටන් වෙළෙන්ඳු",
       "News Content": "සිංහල හින්දු අලුත් අවුරුදු සමයේ සතොස මගින් ලබාදෙන රුපියල් දහසක සහන මල්ල තමන් රු 950 ට පාරිභෝගිකයන්ට ලබාදෙන බව හැටන් ප්‍රදේශයේ වෙළඳුන් සඳහන් කරනවා.\nතමන් පාරිභෝගිකයන්ට ලබාදෙන රු 950 සහන මල්ලට සතොසින් ලබාදෙන ආහාර මල්ලේ තිබෙන භාණ්ඩ වලට වඩා හොඳ තත්ත්වයේ ආහාර ද්‍රව්‍ය තිබෙන බවයි හැටන් ප්‍රදේශයේ ව්‍යාපාරිකයන් කියා සිටියේ.\nපෞද්ගලික අංශයේ වෙළෙඳසල්වලින් ලබාදෙන සහන මල්ලේ ටී.වී.පී පැකට් එකක් රු 25ක් , කෑලි මිරිස් ග්‍රෑම් 100 රු 70ක් , තේ කුඩු ග්‍රෑම් 100 රුපියල් 70ක් , ලුණු පැකට් එකක් රු 40ක් , තිරිගු පිටි කිලෝ එකක් රු 83ක් , හාල් මැස්සෝ ග්‍රෑම් 200 රු 95ක් , සුදු හාල් කිලෝ එකක් රු 93ක් , මයිසුර් පරිප්පු කිලෝ එකක් රු 165ක් , සිනි කිලෝ එකක් 108ක් , රතු සහල් කිලෝ එකක් රු 93ක් ,මාස්ක් එකක් රුපියල් 12 ක් වශයෙන් වශයෙන් ඇතුළත් වනවා.\nසතොසින් සහන මල්ල ලබාදිමට ප්‍රථම තමන් එම මිලට සහන මල්ල පාරිභෝගිකයන්ට ලබාදුන් එම සහන මල්ල තමන් අඛණ්ඩව පාරිභෝගිකයන්ටලබාදෙන බවයි හැටන් ප්‍රදේශයේ ව්‍යාපාරිකයන් වැඩි දුරටත් කියා සිටියේ.\nපෞද්ගලික අංශයෙන් රු 950 ට සහන මල්ලක් ලබාදෙද්දි සතොසට මිට වඩා අඩු මිලට සහන මල්ල ලබාදිමේ හැකියාවක් තිබිය යුතු බවද එම ව්‍යාපාරිකයන් පේනවා දෙනවා.",
       "URL": "https://www.hirunews.lk/267580/දහසේ-සහන-මල්ල-රුපියල්-950ට-දෙන-හැටන්-වෙළෙන්ඳු",
       "Category": "Local News",
       "Parent URL": "https://www.hirunews.lk/local-news.php?pageID=2040"
}