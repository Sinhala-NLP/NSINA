{
       "Source": "hirunews",
       "Timestamp": "Saturday, 13 April 2019 - 6:58",
       "Headline": "බස් රථයකට යටවී කුඩා දරුවෙකු බරපතල තුවාල ලබයි",
       "News Content": "හැටන්, බගවන්තලාව ලොයිනොල් වතුයායේ සිට බගවන්තලාව දක්වා වූ පෞද්ගලික බස් රථයකට යටවී කුඩා දරුවෙකු බරපතල ලෙස තුවාල ලබා තිබෙනවා.\nඊයේ(12) සවස මෙම අනතුර සිදුව ඇති අතර අනතුරින් තුවාල ලබා ඇත්තේ තුන් හැවිරිදි පිරිමි දරුවෙක්.\nඔහු මේ වනවිට දික්ඔය මුලික රෝහලේ ප්‍රතිකාර ලබන බවයි අප වාර්තාකරු සදහන් කළේ.\nබස් රථයේ අධික වේගය අනතුරට හේතුව බවයි පොලිසිය පැවසුවේ.\nඅනතුරින් පසුව බස් රථයේ රියදුරු පොලිසියට භාර වී තිබෙනවා.\nබගවන්තලාව පොලිසිය අනතුර සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/214372/බස්-රථයකට-යටවී-කුඩා-දරුවෙකු-බරපතල-තුවාල-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=3406"
}