{
       "Source": "hirunews",
       "Timestamp": "Wednesday, 14 September 2016 - 12:31",
       "Headline": "අභාවප්‍රාප්ත හිටපු ශ්‍රේෂ්ඨාධිකරණ විනිසුරු සරත් අබෲ පිළිබඳ හෙළිදරව්වක්",
       "News Content": "අභාවප්‍රාප්ත හිටපු ශ්‍රේෂ්ඨාධිකරණ විනිසුරු සරත් අබෲ නිර්දෝෂී පුද්ගලයෙකු ලෙස සලකන බව කොළඹ මහාධිකරණ විනිසුරු බන්දුල කරුණාරත්න අද දැනුම් දුන්නා.\nඒ, කාන්තාවක් ලිංගික අපයෝජනයට ලක්කිරීම ඇතුළු චෝදනා කිහිපයක් යටතේ හිටපු විනිසුරුවරයාට එරෙහිව නීතිපතිවරයා පවරා තිබූ නඩුව අද කැදවූ අවස්ථාවේදීයි.\nඑහිදී හිටපු විනිසුරුවරයා වෙනුවෙන් පෙනී සිටි නීතිඥවරයා අධිකරණයට කියා සිටියේ තම සේවාදායකයා අධිකරණය විසින් වැරදිකරුවෙකු ලෙස නම් කර නොමැති බවයි.\nඑම නිසා තම සේවාදායකයා නිර්දෝෂි පුද්ගලයෙකු ලෙස නම් කරන ලෙස ද සරත් අබෲගේ නීතිඥවරයා විනිසුරු බන්දුල කරුණාරත්නගෙන් ඉල්ලීමක් කළා.\nඒ අනුව කරුණු සලකා බැලූ මහාධිකරණ විනිසුරුවරයා සරත් අබෲ නිර්දෝෂි පුද්ගලයෙකු ලෙස නම් කර මෙම නඩුව අවසන් කරනු ලැබුවා.",
       "URL": "https://www.hirunews.lk/142961/අභාවප්‍රාප්ත-හිටපු-ශ්‍රේෂ්ඨාධිකරණ-විනිසුරු-සරත්-අබෲ-පිළිබඳ-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4880"
}