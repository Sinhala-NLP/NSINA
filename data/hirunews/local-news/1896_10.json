{
       "Source": "hirunews",
       "Timestamp": "Wednesday, 09 June 2021 - 15:02",
       "Headline": "\"මාළු එනවා මිලක් නෑ\" - එළවළු වෙළෙන්දෝ ආපසු හැරෙයි (වීඩියෝ)",
       "News Content": "සංචරණ සීමා උල්ලංඝනය කිරීම හේතුවෙන් ගතවූ දිනයේ පුද්ගලයින් 1,034 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා සඳහන් කළා.\nඒ අනුව සංචරණ සීමා සහ නිරෝධානයන නීතී උල්ලංඝනය කිරීම හේතුවෙන් මේ දක්වා අත්අඩංගුවට ගත් සමස්ත සංඛ්‍යාව 26,920ක්.\nසංචරණ සීමා පැනවීමත් සමඟ අත්‍යවශ්‍ය සේවා සඳහා කොළඹට ඇතුළු වන රථ වාහන පරීක්ෂාව කාර්යක්ෂම කිරීම සඳහා පොලිසිය විසින් කාණ්ඩ 11ක් යටතේ වර්ණ 11කින් නව ස්ටිකර් ක්‍රමවේදයක් මේ වන විට හඳුන්වා දී තිබෙනවා.\nඒ අනුව අදත් කොළඹට ඇතුළු වන රථ වාහන පරික්ෂාව සිදු වූ අයුරු දක්නට ලැබුණා.\nඅද දිනයේත් දිවයිනේ ආර්ථික මධ්‍යස්ථාන විවෘත කිරීම සඳහා කෘෂිකර්ම රාජ්‍ය අමාත්‍යාංශය අවසර ලබා දුන්නා.\nකෙසේ වෙතත් පෑලියගොඩ මැනිං වෙළෙදපොළහි එළවළු මිල ඉතා ඉහල බැවින් වෙළෛදුන් එළවළු මිලදී ගැනීම අවම වී ඇති බව මැනිං පොදු වෙළෙද සමිතිය සඳහන් කළා.\nපැළියගොඩ මාළු වෙළෙදපොල අදත් විවෘතව පැවතියද පාරිභාගිකයින් පැමිණීමේ අඩුවක් පවතින බවට වෙළෙදුන් මැසිවිලි නගනවා.",
       "URL": "https://www.hirunews.lk/273829/මාළු-එනවා-මිලක්-නෑ-එළවළු-වෙළෙන්දෝ-ආපසු-හැරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1896"
}