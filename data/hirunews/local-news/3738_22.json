{
       "Source": "hirunews",
       "Timestamp": "Thursday, 20 September 2018 - 19:39",
       "Headline": "ඩොලරය මැතිසබයත් උණුසුම් කරයි",
       "News Content": "ඇමරිකානු ඩොලරයට සාපෙක්ෂව රුපියල දිගින් දිගටම අවප්‍රමාණය වීම හේතුවෙන් රට දැඩි මුල්‍ය අර්බුදයකට ලක්වෙමින් පවතින බව ඒකාබද්ධ විපක්ෂය අද පාර්ලිමේන්තුවේදී ප්‍රකාශ කළා.\nපාර්ලිමේන්තු මන්ත්‍රී ආචාර්ය බන්දුල ගුණවර්ධන ඊට අදාළව අදහස් පළ කිරීමේදී සභානායක ලක්ෂමන් කිරිඇල්ල සහ අමාත්‍ය මලික් සමරවික්‍රමද ඊට මැදිහත් වුණා.\nමුදල් සහ ජනමාධ්‍ය අමාත්‍ය මංගල සමරවීර මහතා අද පාර්ලිමේන්තුවේදි ප්‍රකාශ කළේ එළඹෙන සති කිහිපයේදී ද තවදුරටත් රුපියල අවප්‍රමාණය විය හැකි බවයි.\nඔහු පැවසූවේ මේ වනවිට සියයට හතයි දශම හතරකින් රුපියල අවප්‍රමාණය වී ඇති බවයි.",
       "URL": "https://www.hirunews.lk/200359/ඩොලරය-මැතිසබයත්-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3738"
}