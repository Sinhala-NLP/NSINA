{
       "Source": "hirunews",
       "Timestamp": "Sunday, 02 July 2017 - 14:08",
       "Headline": "නිවිතිගල පතලක් කඩා වැටී එක් අයෙකු මරුට",
       "News Content": "රත්නපුර -  නිවිතිගල - මඩාර ප්‍රදේශයේ මැණික් පතලක් කඩා වැටීම හේතුවෙන් එහි සිටි එක් පුද්ගලයෙකු මිය ගොස් තවත් දෙදෙනෙකු තුවාල ලබා රත්නපුර රෝහලට ඇතුළත් කර තිබෙනවා.\nසිද්ධියෙන් මිය ගොස් ඇත්තේ මඩාර ප්‍රදේශයේ පදිංචි 34 හැවිරිදි පුද්ගලයෙක්.\nතුවාල ලැබූ දෙදෙනාගේ තත්ත්වය බරපතල නොවන බවයි රත්නපුර රෝහලේ ප්‍රකාශකයෙකු සඳහන් කළේ.\nඅදාළ මැණික් පතල නීතිවිරෝධී ලෙස පෞද්ගලික ඉඩමක අනවසරයෙන් පවත්වාගෙන ගොස් ඇති බවටයි වාර්තා වන්නේ.",
       "URL": "https://www.hirunews.lk/164907/නිවිතිගල-පතලක්-කඩා-වැටී-එක්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4442"
}