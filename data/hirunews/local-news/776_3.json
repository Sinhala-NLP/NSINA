{
       "Source": "hirunews",
       "Timestamp": "Thursday, 27 October 2022 - 8:46",
       "Headline": "ගෙදරට පැන්න සොරුන්ට ගෙදර ම නින්ද ගිහින් - එක් අයකු පලා යයි",
       "News Content": "යාපනය වඩුක්කොඩ්ඩෙයි පොලිස් වසමේ මූලායි ප්‍රදේශයේ නිවසක් මංකොල්ල කෑමට පැමිණි සොරුන් දෙදෙනෙකුට නිවසේ ම නින්ද ගිය සිදුවීමක් වාර්තා වනවා.\nඉන් එක් සොරකු නින්ද ගොස් සිටිය දී ඊයේ (26) ප්‍රදේශවාසින් විසින් අල්ලා පොලිසියට භාර දුන් බව යි වාර්තා වන්නේ.\nමූලායි ප්‍රදේශයේ පිහිටි අදාළ නිවසට සොරුන් දෙදෙනා ඇතුළු වී ඇති අතර, නිවසේ කිසිවකු නොමැති නිසා නිවසේ ආහාර පිස පසු ව රූපවාහනිය ද නරඹමින් ඔවුන් ආහාර ගෙන ඇති බව සඳහන්.\nපසු ව සොරුන් දෙදෙනාට ම නිවසේ නින්ද ගිස් ඇති බව වාර්තා වනවා.\nඅනතුරු ව නිවෙස් හිමිකරු ඊයේ අලුයම නිවසට පැමිණෙන අවස්ථාවේ දී සොරුන් දෙදෙනා නිවස තුළ සිටිනු දැක ඒ පිළිබඳ ප්‍රදේශවාසීන්ට දැනුම් දී ඇති බව යි ආරංචි වන්නේ.\nඑහි දී එක් සොරකු පලා ගොස් ඇති අතර, අනෙක් සොරා අල්ලා පොලිසියට භාර දීමට ප්‍රදේශවාසින් කටයුතු කර තිබෙනවා.\nකෙසේ වෙතත් නිවසට ඇතුළු වූ සොරුන් දෙදෙනා නිවසේ කිසිවක් සොරාගෙන නොමැති අතර, ඔවුන්ට ඇති වූ තෙහෙට්ටුව නිසා ආහාර ගැනීමෙන් අනතුරුව නින්ද ගොස් ඇතැ යි පොලිසිය පවසනවා.\nවඩුක්කොඩ්ඩෙයි පොලිසිය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/318929/ගෙදරට-පැන්න-සොරුන්ට-ගෙදර-ම-නින්ද-ගිහින්-එක්-අයකු-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=776"
}