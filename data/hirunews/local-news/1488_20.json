{
       "Source": "hirunews",
       "Timestamp": "Friday, 17 December 2021 - 6:25",
       "Headline": "නීති නො තකා ධාවනය කළ රියදුරාට වැඩ වැරදෙයි - පොලිස් නිලධාරියාට තුවාල(වීඩියෝ)",
       "News Content": "පිටකොටුව ප්‍රධාන වීදියේ රථවාහන රාජකාරියේ නිරතව සිටි පිටකොටුව පොලිසියට අනියුක්ත රථවාහන පොලිස් නිලධාරියෙක් මීටර හැත්තෑවක් පමණ යතුරු පැදියක එල්ලී ගොස් සැකකරුවකු අත්අඩංගුවට ගැනීමේ සිද්ධියක් පිළිබඳව වාර්තා වනවා.\nපිටකොටුව ප්‍රධාන වීදියේ රථවාහන නවතා තැබිය නොහැකි ස්ථානයක නවතා තිබූ යතුරු පැදියක් සම්බන්ධයෙන් අදාළ පොලිස් නිලධාරියා දැඩි විමසිල්ලෙන් පසු වී තිබෙනවා.\nඑහි හිමිකරු පිළිබඳව ඒ අවට සිටි අයගෙන් විපරම් කළ ද ඒ පිළිබඳව නිශ්චිත තොරතුරක් ඔහුට හමු වී නැහැ.\nකෙසේ වෙතත් පැයකට පමණ පසුව පැමිණි යතුරු පැදියේ හිමිකරු එය පණගන්වා එම ස්ථානයෙන් පළා යාමට උත්සාහ දරා තිබෙනවා.\nඑම අවස්තාවේදී අදාළ පොලිස් නිලධාරියා පැමිණ ඔහු සිදු කළ වරද සම්බන්ධයෙන් රාජකාරි කටයුතු කිරීමට සූදානම් වන අවස්ථාවේ යතුරුපැදිකරු පළා යෑමට උත්සාහ දරා තිබෙනවා.\nඑහිදී සැකකාර යතුරුපැදිකරු අල්ලා ගැනීමට පොලිස් නිලධාරියා උත්සාහ කළ අවස්ථාවේදී ඔහු මහමඟ ඇදගෙන යමින් යතුරුපැදිය පළා යෑමටයි උත්සාහ කර ඇත්තේ.\nකෙසේ වෙතත් මීටර් 70ක පමණ දුරක් පොලිස් නිලධාරියා ඇදගෙන ගිය මෙම සැකකටයුතු යතුරුපැදිය තවත් ත්‍රීරෝද රථයක ගැටී පෙරළී\nයනවා.\nඑහි දී කොටුව ප්‍රධාන වීදියේ සිටි පුද්ගලයින් පැමිණ අදාළ යතුරු පැදිකරු හට පලායාමට අවස්ථාව ලබා නොදී ඔහුව පොලිස් අත්අඩංගුවට ගැනීමට උපකාර කරන අයුරු දැක්වෙන සී.සී.ටී.වී දර්ශන පෙළක් අප වෙත ලැබී තිබෙනවා.\nමේ සිද්ධියෙන් රථ වාහන පොලිස් නිලධාරියාට බරපතළ තුවාල සිදු වී ඇති අතර, අත්අඩංගුවට ගත් සැකකරු සම්බන්ධයෙන් වැඩිදුර විමර්ශන කටයුතු පිටකොටුව පොලිසිය විසින් සිදු කරනවා.",
       "URL": "https://www.hirunews.lk/291278/නීති-නො-තකා-ධාවනය-කළ-රියදුරාට-වැඩ-වැරදෙයි-පොලිස්-නිලධාරියාට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1488"
}