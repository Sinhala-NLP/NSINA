{
       "Source": "hirunews",
       "Timestamp": "Tuesday, 14 December 2021 - 18:47",
       "Headline": "ප්‍රේමදාස පිටියේ දී කොළඹ තරු බබළයි මහනුවර රණකාමීන් පරදවමින් කඩුලු 5ක තියුණු ජයක්",
       "News Content": "කොළඹ ආර් ප්‍රේමදාස ජාත්‍යන්තර ක්‍රිකට් ක්‍රීඩාංගනයේ මේ වන විට ක්‍රියාත්මක වන ලංකා ප්‍රිමියර් ලීග් පන්දුවාර විස්ස ක්‍රිකට් තරඟාවලියේ කැන්ඩි වොරියර්ස් සහ කලම්බූ ස්ටාර්ස් කණ්ඩායම් අතර තරගයෙන් කඩුළු 5ක ජයක් හිමි කර ගන්නට කලම්බූ ස්ටාර්ස් කණ්ඩායම සමත් වුණා.\nමේ තරගයේ පළමුව පන්දුවට පහරදුන් කැන්ඩි වොරියර්ස් කණ්ඩායම සිය පන්දු ඕවර 20 තුළදී කඩුලු 9ක් දැවී ලකුණු 146 ක් රැස් කර ගත්තා.\nමෙහිදී ආරම්භකක කඩුල්ල වෙනුවෙන් චරිත් අසලංක සහ කෙනර් ලුවිස් අතර අගනා සම්බන්ධතාවක් ගොඩ නැඟුනා.\nපන්දු ඕවර අටයි පන්දුවක් තුළදී පළමු කඩුල්ල සඳහා මේ දෙදෙනා ගොඩනැගූනු සම්බන්ධතාව ලකුණු 77ක්.\nඑය බිඳ වැටුනේ ලකුණු 28ක් ලබා සිටි චරිත් අසලංක නවීන් උල් හක්ගේ පන්දුවක් හමුවේ අශාන් ප්‍රියංන්ජන් ට ලබාදුන් උඩපන්දුවක් හේතුවෙන්.\nඉන් අනතුරුව කැන්ඩි වොරියර්ස් කණ්ඩායමේ අනෙක් කිසිදු පිතිකරුවෙකුට සාර්ථක වන්නට කලම්බූ ස්ටාර්ස් පන්දු යවන්නන් ඉඩ ලබා දුන්නේ නැහැ.\nඑක් අන්තයක හුදකලා වූ කෙනර් ලූවිස් පන්දු 44 කදී ලකුණු හැට දෙකක් රැස්කර ගත්තා ඔහු එයට හතරේ පහර දෙකක් සහ දැවැන්ත හයේ පහර හයක් ඇතුළත් කර තිබුණා.\nඔවුන් දෙදෙනාට අමතරව ලකුණු 10 සීමාව ඉක්මවා ගිය අනෙක් එකම පිතිකරුවා වූයේ නිමේෂ් විමුක්ති පමණයි.\nඔහු ලකුණු 12ක් රැස්කර ගත්තේ හතරේ පහර දෙකක් ද සමගින්.\nපන්දු යැවීමේදී දුෂ්මන්ත් දුෂ්මන්ත චමීර ලකුණු 35 කට කඩුලු 4ක් දවා ගත්තා.\nලකුණු එක 147ක් ක ජයග්‍රහි ඉලක්කයක් හඹාගිය කලම්බූ ස්ටාර්ස් කණ්ඩායමේ පළමු කඩුලු හතරම මුළු ලකුණු සංඛ්‍යාව 61ක් ව තිබියදී බිඳ වැටුණා.\nඇන්ජලෝ මැතිව්ස් ලකුණු 29 යි, තක්ෂිල ද සිල්වා සහ අශාන් ප්‍රියංජන ලකුණු 15 බැගින් ලබාගත්තා.\nඉන්පසුව පිටියට පිවිසි දිනේෂ් චන්දිමාල් ප්‍රවේගකාරී ඉනිමක් දියත් කරමින් පන්දු 27කට ලකුණු 44ක් රැස් කර ගත්තේ හතරේ පහර 4ක් සහ එක් හයේ පහරක් සමගින්.\nඔහු කලම්බූ ස්ටාර්ස් කණ්ඩායමෙන් ගිලිහී යමින් තිබූ තරගයේ ග්‍රහණය නැවතත් ඔවුන් ගේ පැත්තට හරවා ගන්නට සමත් වුණා.\nකෙසේ වෙතත් තරගයේ 16 වැනි ඕවරය ක්‍රියාත්මක වෙද්දි දිනේෂ් චන්දිමාල් ලකුණු 44 කට දැවී ගියා.\nජයග්‍රහණය සඳහා අවසන් පන්දුවාරයේ ලබා ගැනීමට තිබුණු ලකුණු 16 දැවැන්ත හයේ පහර 3කින් සම්පූර්ණ කරගත් සීක්කුගේ ප්‍රසන්න කලම්බූ ස්ටාර්ස් කණ්ඩායම කඩුලු 5ක ජයග්‍රහනයක් කරා රැගෙන ගියා.\nතරඟයේ අවසන් පන්දුවාර තුනේදී ගිනිකෙළි සංදර්ශනයක් දියත් කළ සීක්කුගේ ප්‍රසන්න ලකුණු 32ක් රැස්කර ගත්තේ පන්දු හයකට පමණක් මුහුණ දෙමින්.\nඔහු ඉන් පන්දු 5ක් ම හතරේ සීමාවට ඉහළින් යොමු කරන්නට සමත් වුණා.\nමෙම තරගයේ ක්‍රියාත්මක කළ එක්ම පන්දු ඕවරය යොමු කළ ලහිරු කුමාර එහි පන්දු හතරක් පමණක් ක්‍රියාත්මක කරමින් ලකුණු දහ දහනවයක් ලබා  දී තිබුණා.\nපන්දු යැවීමේ දි දස්කම් දැක්වූ නිමේෂ් විමුක්ති සිය පන්දු ඕවර හතර තුළදී ලකුණු 11 ක් පමණක් ලබා දෙමින් ප්‍රතිවාදී කඩුලු දෙකක් බිඳ දැමුවා.",
       "URL": "https://www.hirunews.lk/291026/ප්‍රේමදාස-පිටියේ-දී-කොළඹ-තරු-බබළයි-මහනුවර-රණකාමීන්-පරදවමින්-කඩුලු-5ක-තියුණු-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1494"
}