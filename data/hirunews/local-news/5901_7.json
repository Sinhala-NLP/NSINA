{
       "Source": "hirunews",
       "Timestamp": "Monday, 22 July 2013 - 10:25",
       "Headline": "ඡන්දයට විදේශීය නිරීක්ෂකයන් ගෙන්වීමේ තීරණයක්.",
       "News Content": "උතුර, වයඹ සහ මධ්‍යම පළාත් සභා ඡන්ද විමසීමේ නිරීක්ෂණ කටයුතු සඳහා ජාත්‍යන්තර නිරීක්ෂකයන් ගෙන්වන බව මැතිවරණ කොමසාරිස් මහින්ද දේශප්‍රිය පවසනවා. දැනටමත් මේ සම්බන්ධයෙන් දකුණු ආසියානු මැතිවරණ බලධාරීන්ගේ සංගමයට සහ ආසියානු මැතිවරණ බලධාරීන්ගේ සංගමයට ලිඛිතව දැනුම් දීමට කටයුතු කර ඇති බවයි ඔහු කියා සිටියේ.  ඊට අමතරව පොදු රාජ්‍ය මණ්ඩලීය නිරීක්ෂකයන්ගේ සංගමයටද ආරාධනා කිරීමට බලාපොරොත්තු වන බව මැතිවරණ කොමසාරිස්වරයා ප්‍රකාශ කළා. කෙසේ වෙතත් යුරෝපීය මැතිවරණ නිරීක්ෂකයන්ගේ සංගමයට මැතිවරණ නිරීක්ෂණ කටයුතු සඳහා එක්වන ලෙස ආරාධනා කිරීම පිළිබඳව මෙතෙක් තීරණයක් ගෙන නොමැති බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/63521/ඡන්දයට-විදේශීය-නිරීක්ෂකයන්-ගෙන්වීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=5901"
}