{
       "Source": "hirunews",
       "Timestamp": "Saturday, 08 April 2017 - 7:21",
       "Headline": "වෛද්‍ය වර්ජනය උදේ 8ට අවසන්",
       "News Content": "මාළඹේ පෞද්ගලික වෛද්‍ය විද්‍යාලයට විරෝධය පල කරමින් රජයේ වෛද්‍ය නිලධාරීන්ගේ සංගමය ආරම්භ කර ඇති වැඩ වර්ජනය අද පෙරවරු 8ට අවසන් වනවා.\nඊයේ උදෑසන 8ට ආරම්භ කළ මෙම වැඩ වර්ජනය හේතුවෙන් රෝහල් රැසක කටයුතුවලට බාධා එල්ල වූ අතර රෝගීන් රැසක් දැඩි පීඩාවට ලක්වුණා.\nමේ අතර, මෙම වැඩ වර්ජනය තුළින් පාඩු සිදුවන්නේ රජයට නොව ජනතාවට බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර ප්‍රකාශ කළා.\nහික්කඩුව - පැරෑලිය ධීවර වරායේ ඉදිකිරීම් කටයුතු නිරීක්ෂණය කිරීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමිනුයි අමාත්‍යවරයා මේ බව සඳහන් කළේ.",
       "URL": "https://www.hirunews.lk/158745/වෛද්‍ය-වර්ජනය-උදේ-8ට-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4573"
}