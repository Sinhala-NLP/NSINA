{
       "Source": "hirunews",
       "Timestamp": "Friday, 27 November 2020 - 14:39",
       "Headline": "ජනාධිපති, රාමඤ්ඤ මහා නිකායේ අභිනව මහ නා හිමියන් බැහැදකී",
       "News Content": "ජනාධිපති ගෝඨාභය රාජපක්ෂ, රාමඤ්ඤ මහා නිකායේ අභිනව මහා නායක අතිපූජ්‍ය මකුලෑවේ විමල නා හිමියන් බැහැ දුටුවා.\nඋන්වහන්සේ වැඩ වෙසෙන මීරිගම, මිණිඔලුව, විද්‍යාවාස පිරිවෙන වෙත අද (27) පෙරවරුවේ ගිය ජනාධිපතිතුමා අභිනව මහා නා හිමියන් වෙත සිය සුභාශිංසන පුද කළ බවයි ජනාධිපති මාධ්‍ය අංශය නිවේදනය කළේ.\nශාසනික, ආගමික සහ ජාතික වශයෙන් රාමඤ්ඤ මහා නිකායෙන් සිදුවන සේවය අගය කළ ජනාධිපතිතුමා එම මෙහෙවර අඛණ්ඩව කරගෙන යාමට තමාගේත්, රජයේත් පූර්ණ සහය ලබාදෙන බවයි එහිදී පවසා සිටියේ.",
       "URL": "https://www.hirunews.lk/255717/ජනාධිපති-රාමඤ්ඤ-මහා-නිකායේ-අභිනව-මහ-නා-හිමියන්-බැහැදකී",
       "Category": "Local News",
       "Parent URL": "https://www.hirunews.lk/local-news.php?pageID=2308"
}