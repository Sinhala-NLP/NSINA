{
       "Source": "hirunews",
       "Timestamp": "Sunday, 26 February 2017 - 15:59",
       "Headline": "Update - පෑලියගොඩ පොලීසියේ උප පොලිස් පරීක්ෂකවරයෙකු සහ කොස්තාපල්වරුන් 4 දෙනෙකු අත්අඩංගුවට",
       "News Content": "පෑලියගොඩ පොලිස් අත්අඩංගුවට පත්ව සිටියදී සැකකරුවෙකු මියයාමේ සිද්ධිය සම්බන්ධයෙන් එම අවස්ථාවේ රාජකාරියේ නිරතව සිටි උප පොලිස් පරීක්ෂකවරයෙකුගේ සහ කොස්තාපල්වරුන් 4 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක, නියෝජ්‍ය පොලිස්පති ප්‍රියන්ත ජයකොඩි සදහන් කළේ පෑලියගොඩ විශේෂ විමර්ශන ඒකකය මගින් සැකකරුවන් අද පස්වරුවේ අත්අඩංගුවට ගෙන ඇති බවයි.\nඅදාළ සිද්ධිය සම්බන්ධයෙන් සහකාර පොලිස් අධිකාරිවරයෙකුගේ මූලිකත්වයෙන් විමර්ශන සිදුකරන බව ද පොලිස් මාධ්‍ය ප්‍රකාශකවරයා සදහන් කළා.\nඅදාළ සැකකාර පොලිස් නිලධාරින් ඉදිරියේදී හදුනා ගැනීමේ පෙරට්ටුවක් සදහා අධිකරණය හමුවට ඉදිරිපත් කිරීමට නියමිතයි.\nඊයේ අලුයම පොලිස් නිලධාරින් 4 දෙනෙකු මියගිය පුද්ගලයාගේ නිවසට පැමිණ ඔහු අත්අඩංගුවට ගෙන තිබුණා.\nUpdate - Sunday, February 26, 2017 5.00pm\n---------------------------------------------\nපෑලියගොඩ පොලිස් අත්අඩංගුවේ සිටියදී පුද්ගලයෙකු මිය යාමේ සිද්ධිය සම්බන්ධයෙන් පොලිස්පතිවරයාගේ උපදෙස් මත විශේෂ පරීක්ෂණයක් ආරම්භ කර තිබෙනවා.\nඒ අනුව අද දිනය ඇතුළත එම පරීක්ෂණය පවත්වා තීරණයකට එළඹෙන ලෙසයි පොලිස්පති පූජිත ජයසුන්දර අදාළ බලධාරීන්ට උපදෙස් ලබාදී ඇත්තේ.\nමල්වාන - ඉහළ බෝමිරිය ප්‍රදේශයේ පදිංචි 41 හැවිරිදි පුද්ගලයෙකු පෑලියගොඩ පොලීසිය තුළ දී ඊයේ හදිසියේ මිය ගොස් තිබුණා.",
       "URL": "https://www.hirunews.lk/155507/update-පෑලියගොඩ-පොලීසියේ-උප-පොලිස්-පරීක්ෂකවරයෙකු-සහ-කොස්තාපල්වරුන්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4641"
}