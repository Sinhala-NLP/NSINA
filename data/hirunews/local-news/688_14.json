{
       "Source": "hirunews",
       "Timestamp": "Sunday, 04 December 2022 - 20:56",
       "Headline": "අයවැය පරද්දන්න හෙට - අනිද්දා විරෝධතා",
       "News Content": "අයවැය පරාජයට පත්කිරීම සඳහා බලපෑම සිදුකිරීමට වෘත්තිය සමිති සම්බන්ධිකරණ මධ්‍යස්ථානය හෙට (05) සහ අනිද්දා (06) දිවයින පුරා විරෝධතා ව්‍යාපාරයක් සංවිධාන කර තිබෙනවා.\nඑම මධ්‍යස්ථානයේ ඒකාබද්ධ ජනතා ව්‍යාපාරයේ සම කැදවුම්කරු වසන්ත සමරසිංහ කොළඹ අද (04) පැවති මාධ්‍ය හමුවකදි සදහන් කළේ ඒ පෞද්ගලික, අර්ධ රාජ්‍ය, රාජ්‍ය ආයතනවල සේවකයින් ඒ සම්බන්ධයෙන් දැනුවත් කර ඇති බවයි.\nවරාය, සෞඛ්‍ය, වෙළද කලාප, ජල සම්පාදන, තෙල් සංස්ථාව, හෝටල් ආදි අංශ නියෝජනය කරන වෘත්තිය සමිති නියෝජිතයින් එම මාධ්‍ය හමුවට එක්ව සිටියා.\nලංකා විදුලිබල මණ්ඩලයේ එකාබද්ධ වෘත්තිය සමිති මධ්‍යස්ථානයේ කැදවුම්කරු රන්ජන් ජයලාල් කියා සිටියේ ලක්ෂපාන,වික්ටෝරියා, නොරොච්චෝලේ යන බලාගාර විදෙස් සමාගම්වලට විකිණිමට රජය සැලසුම් කරමින් සිටින බවයි.",
       "URL": "https://www.hirunews.lk/321955/අයවැය-පරද්දන්න-හෙට-අනිද්දා-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=688"
}