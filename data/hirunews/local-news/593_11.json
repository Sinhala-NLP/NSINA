{
       "Source": "hirunews",
       "Timestamp": "Wednesday, 18 January 2023 - 19:28",
       "Headline": "කටුගස්තොට බැංකුවක සභාපති කෝටි 7ක් සමග අතුරුදන්",
       "News Content": "සභාපතිවරයා රුපියල් කෝටි 7 කට වැඩි මුදලක් රැගෙන අතුරුදන්වී ඇති බව පවසමින් සහ තමන්ගේ තැන්පතු මුදල් ලබා දෙන ලෙස ඉල්ලමින් ගනුදෙනුකරුවන් පිරිසක් කටුගස්තොට - කහල්ල ප්‍රදේශයේ පිහිටි බැංකුවක් ඉදිරිපිට අද (18) විරෝධතාවයක නිරත වුණා.\nඔවුන් කියා සිටියේ දහසකට වැඩි පිරිසක් එහි මුදල් තැන්පත්කර ඇති බවයි.\nමේ අතර, ව්‍යාජ හැදුනුම්පතක් ඉදිරිපත් කර රුපියල් මිලියන 65ක මුදලක් රජයේ ප්‍රධාන බැංකුවකින්, වංචා කිරීමේ සිද්ධියකට අත්අඩංගුවට ගත් එම බැංකුවේම මුදල් අංශයේ නිළධාරියෙකු ලබන මස පළමු වැනිදා දක්වා රක්ෂිත බන්ධනාගාර ගත කර තිබෙනවා.\nසැකකරු කොටුව මහේස්ත්‍රාත් අධිකරණයට ඉදිරිපත් කළ අවස්ථාවේ අපරාධ පරීක්ෂණ දෙපාර්තමේන්තුව දැනුම් දුන්නේ අදාළ බැංකුවේ සේවකයන් පිරිසක් විසින් සංවිධානාත්මකව මෙම මුදල් වංචාව සිදු කර ඇති බවයි.\nඒ අනුව, තවදුරටත් විමර්ශන සිදු කරන බවයි ඔවුන් ප්‍රකාශ කර ඇත්තේ.",
       "URL": "https://www.hirunews.lk/325359/කටුගස්තොට-බැංකුවක-සභාපති-කෝටි-7ක්-සමග-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=593"
}