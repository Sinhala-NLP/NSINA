{
       "Source": "hirunews",
       "Timestamp": "Tuesday, 30 June 2020 - 14:23",
       "Headline": "සුරාබදු දෙපාර්තමේන්තුවේ වෘත්තීය සමිති ජනපති හමුවෙයි",
       "News Content": "සුරාබදු දෙපාර්තමේන්තුව දීර්ඝ කාලයක සිට මුහුණ පා සිටින වෘත්තීය ගැටළුවලට කඩිනමින් විසදුම් ලබාදීම සම්බන්ධයෙන් ජනාධිපති ගෝඨාභය රාජපක්ෂගේ අවධානය යොමු වී තිබෙනවා.\nසේවා ව්‍යවස්ථාව කඩිනම් කිරීමට මෙන්ම බඳවා ගැනීම් හා උසස්වීම්වලට සම්බන්ධ ගැටළුවලට ආයතන මට්ටමින් විසදුම් සෙවීමටයි ජනාධිපතිවරයා ඊයේ බලධාරීන්ට උපදෙස් ලබාදී ඇත්තේ.\nසුරාබදු දෙපාර්තමේන්තුවේ වෘත්තීය සමිති එකමුතුව සමඟ ජනාධිපති කාර්යාලයේ ඊයේ පැවති සාකච්ඡාවකදී ජනාධිපතිවරයා මේ බව ප්‍රකාශ කළා.\nඋපාධිධාරී රැකියා වැඩසටහන යටතේ තෝරා ගනු ලබන අභ්‍යාසලාභීන් දෙපාර්තමේන්තුවේ පවතින පුරප්පාඩු සඳහා යොමු කිරීමටත්, පහළ තනතුරු සඳහා නිපුණතාවක් නොමැති අඩු ආදායම්ලාභී පිරිස් බදවා ගන්නා ලෙසත් ජනාධිපතිවරයා මෙහිදී නිලධාරීන්ට උපදෙස් ලබාදුන්නා.",
       "URL": "https://www.hirunews.lk/244320/සුරාබදු-දෙපාර්තමේන්තුවේ-වෘත්තීය-සමිති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2621"
}