{
       "Source": "hirunews",
       "Timestamp": "Saturday, 07 January 2017 - 7:54",
       "Headline": "විගණන පනත කඩිනමින් පාර්ලිමේන්තුවට ඉදිරිපත් කරන්නැයි ජවිපෙ ඉල්ලයි",
       "News Content": "විගණන පනත් කෙටුම්පත කඩිනමින් පාර්ලිමේන්තුවට ඉදිරිපත් කරන්නැයි ජනතා විමුක්ති පෙරමුණ රජයෙන් ඉල්ලීමක් කරනවා.\nඑම පක්ෂයේ පාර්ලිමේන්තු මන්ත්‍රී සුනිල් හඳුන්නෙත්ති හිරු ප්‍රවෘත්ති අංශයට කියා සිටියේ දින 100යේ ආණ්ඩුව යටතේ මෙය ඉදිරිපත් කරන බවට පැවසුව ද මෙතෙක් එය පාර්ලිමේන්තුවට ඉදිරිපත් කර නොමැති බවයි.\nමේ අතර,විගණන පනත නොබෝ දිනකින් පාර්ලිමේන්තුවට ගෙන එන බව කථානායක කරු ජයසුරිය පවසනවා.\nකොළඹ නව නගර ශාලාවේ ඊයේ පැවති ශ්‍රී ලංකා විගණන සේවා සංගමයේ වාර්ෂික සමුළුවට එක්වෙමින් කථානායකවරයා මේ බව ප්‍රකාශ කළා.\nඑතුලින් රාජ්‍ය මුල්‍ය භාවිතය පිළිබඳ පාර්ලිමේන්තුව සතු බලය ශක්තිමත් කර,වැඩ කිරීමට අවශ්‍ය පසුබිම සකස් කරන බවත් රජයේ මූල්‍ය කලමනාකරණය ජනතාවට ප්‍රශ්න කල හැකි විම ප්‍රජාතන්ත්‍රවාදයේ උත්තරීතර ලක්ෂණයක් බවත් කථානායක කරු ජයසුරිය එහිදි ප්‍රකාශ කල බවයි කථානායක මාධ්‍ය එකකය සදහන් කලේ.\nගිණුම් කාරක සභා ක්‍රියාවලිය මෙන්ම පොදු ව්‍යාපාර පිළිබඳ කාරක සභාවේ කටයුතු සාර්ථක වීමට ද විගණන නිලධාරීන්ගේ දායකත්වය අත්‍යවශ්‍ය වන බව කථානායකවරයා එහිදි අවාධාරණය කර තිබෙනවා.\nදුෂණයට එරෙහිව කටයුතු කරන ශ්‍රේෂ්ඨ නිලධාරින් රාජ්‍ය සේවය තුල තවදුරටත් සිටින බවයි කථානායකවරයා එහිදි වැඩිදුරටත් අවධාරණය කර ඇත්තේ.",
       "URL": "https://www.hirunews.lk/151474/විගණන-පනත-කඩිනමින්-පාර්ලිමේන්තුවට-ඉදිරිපත්-කරන්නැයි-ජවිපෙ-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4720"
}