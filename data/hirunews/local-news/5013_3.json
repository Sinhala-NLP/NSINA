{
       "Source": "hirunews",
       "Timestamp": "Thursday, 09 June 2016 - 18:00",
       "Headline": "සුඩානයේ සාම සාධක කටයුතු සඳහා ගුවන් හමුදාවේ පළමු ආදේශණ කණ්ඩායම පිටත්වෙයි (ඡායාරූප)",
       "News Content": "දකුණු සුඩානයේ ක්‍රියාත්මක එක්සත් ජාතීන්ගේ සාම සාධක රාජකාරී සඳහා යොදවනු ලැබු අනුප්‍රාප්තික භට කණ්ඩායම දකුණු සුඩානය බලා පිටත්වී තිබෙනවා.\nමේවන විට රාජකාරීවල නිරතව වසරක සේවා කාලය අවසන්වු ගුවන් හමුදා හෙලිකොප්ටර් බලඝණයේ භට පිරිස් වෙනුවෙනුයි මෙම කණ්ඩායම අනුයුක්ත කර ඇත්තේ.\nඑහි පළමු කණ්ඩායම ලෙස ගුවන් හමුදා සේවා පුද්ගලයන් 55 දෙනෙකුගෙන් සමන්විත කණ්ඩායමක් ඊයේ පිටත්වුනා.\nවසරක සේවා කාලය සාර්ථකව අවසන් කල කණ්ඩායම අද දකුණු සුඩානයේ සිට ශ්‍රී ලංකාවට පැමිණියා.\nපිටත්ව ගිය සහ දිවයිනට පැමිණි ගුවන් හමුදා සාමාජිකයන්ට සුබ පැතීම සඳහා නිලධාරීන් / සෙසු නිළයන් සහ හමුදා සාමාජිකයන්ගේ පවුල්වල සාමාජික සාමාජිකාවන් ද පිටවීමේ සහ පැමිණීමේ පර්යන්තවලට පැමිණ සිටි බවයි ගුවන් හමුදාව නිවේදනය කලේ.",
       "URL": "https://www.hirunews.lk/135153/සුඩානයේ-සාම-සාධක-කටයුතු-සඳහා-ගුවන්-හමුදාවේ-පළමු-ආදේශණ-කණ්ඩායම-පිටත්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5013"
}