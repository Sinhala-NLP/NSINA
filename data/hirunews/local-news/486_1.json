{
       "Source": "hirunews",
       "Timestamp": "Friday, 10 March 2023 - 11:25",
       "Headline": "වෘත්තීය විෂමාචාර චෝදනාවලට වරදකරු වූ නීතිඥවරයකුගේ නීතිඥ භාවය අහෝසි කෙරේ",
       "News Content": "වෘත්තීය විෂමාචාර චෝදනාවලට වරදකරු කෙරනු නීතිඥවරයකු, නීතිඥ භාවයෙන් ඉවත් කරන ලෙස ශ්‍රේෂ්ඨාධිකරණය අද (10) නියෝග කළා.\nවිජිත් මළල්ගොඩ, මුර්දු ප්‍රනාන්දු සහ එස්. තුරෙයිරාජා යන විනිසුරුවරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල විසින් මෙම තීන්දුව ලබා දුන්නේ.\nඉඩම් ගනුදෙනුවකට අදාළ ඔප්පු කටයුත්තක දී අදාළ නීතිඥවරයා නීති විරෝධී ක්‍රියාවක් සිදුකළ බවට ඉදිරිපත් කළ පැමිණිල්ලක් දීර්ඝ වශයෙන් විභාග කිරීමෙන් අනතුරුවයි ශ්‍රේෂ්ඨාධිකරණය විසින් එම තීන්දුව ප්‍රකාශයට පත් කළේ.\nඒ අනුව අදාළ නීතිඥවරයාගේ නම නීතිඥ නාමලේඛනයෙන් ඉවත් කිරීමට පියවර ගන්නා ලෙසත් ශ්‍රේෂ්ඨාධිකරණය වැඩිදුරටත් නියෝග කර සිටියා.",
       "URL": "https://www.hirunews.lk/329523/වෘත්තීය-විෂමාචාර-චෝදනාවලට-වරදකරු-වූ-නීතිඥවරයකුගේ-නීතිඥ-භාවය-අහෝසි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=486"
}