{
       "Source": "hirunews",
       "Timestamp": "Wednesday, 12 July 2017 - 19:54",
       "Headline": "ලංකාවේ පෞරාණික උරුමයන්, සංස්කෘතිය වෙනස් කරන පිරිසක් හමුවෙයි",
       "News Content": "මෙරට ක්‍රියාත්මක සංවර්ධන ව්‍යාපෘති සදහා කම්කරුවන් ලෙස චීන ජාතිකයන් විශාල පිරිසක් මේවනවිට මෙරටට පැමිණ තිබෙනවා.\nමෙරට පෞරාණික උරුමයන්, සංස්කෘතිය ආදිය පිළිබද නිසි කරුණු නොදත් එම චීන ජාතිකයන් බොහෝ දෙනෙකු මේ වනවිට නීති විරෝධීව සංචාරක මගපෙන්වන්නන් ලෙස කටයුතු කරන බවයි හිරු සී.අයි.ඒ.වෙත තොරතුරු වාර්තා වුයේ.\nමෙරට සංචාරක මග පෙන්වන්නෙකු ලෙස කටයුතු කිරීමට නම් සංචාරක අමාත්‍යාංශය මගින් නිකුත් කරනා මෙම අවසර පත්‍රය ලබාගෙන තිබීම අනිවාර්ය කටයුත්තක්.\nනමුත් මේ වනවිට චීන ජාතික පිරිමි පුද්ගලයින් මෙන්ම කාන්තාවන් ද නීති විරෝධීව මෙරට ඓතිහාසික ස්ථාන පිළිබඳ ව්‍යාජ තොරතුරු ලබාදෙමින් සංචාරක මග පෙන්වන්නන් ලෙස කටයුතු කිරීම මේ වනවිට සීග්‍ර ලෙස ඉහලගොස් තිබෙනවා.\nව්‍යාජ සංචාරක මගපෙන්වන්නෙකු සීගිරි පර්වතයේ තඹ අන්තර් ගත බවට අසත්‍ය තොරතුරු ගෙන හැර දක්වද්දී  නිත්‍යානුකූල මග පෙන්වන්නෙකු ඒ පිළිබද ප්‍රශ්න කළ අයුරු අප කැමරාකාචයේ මෙලෙස සටහන් වුණා.",
       "URL": "https://www.hirunews.lk/165746/ලංකාවේ-පෞරාණික-උරුමයන්-සංස්කෘතිය-වෙනස්-කරන-පිරිසක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4425"
}