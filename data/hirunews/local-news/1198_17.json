{
       "Source": "hirunews",
       "Timestamp": "Sunday, 01 May 2022 - 11:12",
       "Headline": "සුරාසල් වැසෙයි",
       "News Content": "ලෝක කම්කරු දිනය සමරමින් අද මැයි පෙළපාලි ගමන් කරන මාර්ග සහ රැස්වීම් පැවැත්වෙන ප්‍රදේශ ආශ්‍රිතව පිහිටා ඇති මත්පැන් අලෙවිසැල් අද දහවල් 12 සිට දිනය අවසන් වනතෙක් වසා තබන බව සුරාබදු දෙපාර්තමේන්තුව දැනුම් දෙනවා.\nමැයි දින පෙළපාලි ගමන් කිරීමට නියමිත මාර්ග සහ රැස්වීම් පැවැත්වෙන ස්ථාන පොලිස් මාධ්‍ය ප්‍රකාශක කාර්යාලය මගින් මේ වනවිට ප්‍රකාශයට පත් කර ඇති අතර, එම මාර්ග සහ රැස්වීම් භූමිය ආශ්‍රිතව පිහිටා ඇති මත්පැන් හල් සම්බන්ධයෙන් මෙම නියෝගය බලපැවැත්වෙනු ඇති.\nසුරාබදු කොමසාරිස් ජනරාල් මේ බව නිවේදනය කළා.",
       "URL": "https://www.hirunews.lk/303235/සුරාසල්-වැසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1198"
}