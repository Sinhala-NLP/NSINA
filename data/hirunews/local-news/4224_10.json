{
       "Source": "hirunews",
       "Timestamp": "Saturday, 11 November 2017 - 13:54",
       "Headline": "නෙවිල් ප්‍රනාන්දු රෝහල වසර දෙකක් තුළ මුල්ලේරියාව රෝහල සමඟ ඒකාබද්ධ කෙරේ",
       "News Content": "මාළඹේ නෙවිල් ප්‍රනාන්දු ශික්ෂණ රෝහල මුල්ලේරියාව මූලික රෝහල සමග ඒකාබද්ධ කරන බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nමුල්ලේරියාව රෝහලේ අද (11) පැවති උත්සවයකට එක්වෙමින් සෞඛ්‍ය අමාත්‍යවරයා මේ බව කියා සිටියා.\nනෙවිල් ප්‍රනාන්දු රෝහල පහසුකම්වලින් සපිරි රෝහලක් බව පෙන්වා දුන් අමාත්‍යවරයා එමඟින් ජනතාවට ප්‍රතිලාභ හිමිවන බවද සඳහන් කළා.\nඅමාත්‍යවරයාගේ එම තීරණය සම්බන්ධයෙන් අන්තර් විශ්වවිද්‍යාලයීය ශිෂ්‍ය බල මණ්ඩලය අද පැවැත්වූ මාධ්‍ය හමුවකදී එහි කැදවුම්කරු ළහිරු වීරසේකර අදහස් පළ කරමින් කියා සිටියේ නෙවිල් ප්‍රනාන්දු රෝහල තවදුරටත් රජයේ රෝහලක්ද යන්න සම්බන්ධයෙන් ගැටලූ මතුවන බවයි.\nමේ අතර, සයිටම් ආයතනය අහෝසි කළ බවට රජය ප්‍රකාශයට පත් කිරීමත් සමඟ වෛද්‍ය පීඨ ශිෂ්‍යයින් දේශන සඳහා සහභාගිවීම සම්බන්ධයෙන් වෛද්‍ය පීඨ පීඨාධිපතිවරුන් සමඟ අද සාකච්ඡාවක් පවත්වා තිබෙනවා.\nකෙසේ වෙතත්, දේශණ වලට සහභාගි වීම සම්බන්ධයෙන් වෛද්‍ය පීඨ සිසුන් සමග ද ඉදිරියේදී සාකච්ඡා කර තීරණයක් ගන්නා බවයි වෛද්‍ය පීඨ ශිෂ්‍ය ක්‍රියාකාරි කමිටුවේ කැදවුම්කරු රයන් ජයලත් අද පැවති මාධ්‍ය හමුවේදී කියා සිටියේ.",
       "URL": "https://www.hirunews.lk/175784/නෙවිල්-ප්‍රනාන්දු-රෝහල-වසර-දෙකක්-තුළ-මුල්ලේරියාව-සමඟ-ඒකාබද්ධ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4224"
}