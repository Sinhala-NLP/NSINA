{
       "Source": "hirunews",
       "Timestamp": "Friday, 14 May 2021 - 19:17",
       "Headline": "වහලයක් මත සරුංගල් යවමින් සිටි තුන්දෙනෙකු වහල කඩාවැටීමෙන් මරුට (ඡායාරූප)",
       "News Content": "ගාල්ල - මකුළුව ප්‍රදේශයේ තෙමහල් ගොඩනැගිල්ලක වහලය මත නැගී සරුංගල් යවමින් සිටි පියා, පුත්‍රයා සහ තවත් අයෙකු ඉන් ඇද වැටී මිය ගොස් තිබෙනවා.\nමියගිය පියාගේ වයස අවුරුදු 40ක් වන අතර පුත්‍රයා පස් හැවිරිදි වියේ පසුවන බවයි පොලිසිය සඳහන් කළේ.\nමියගිය අනෙක් පුද්ගලයා 40 හැවිරිදි වියේ පසුවනවා.\nමිය ගිය පියා, පුත්‍රයා සහ අනෙක් පුද්ගලයා තවත් කුඩා දරුවෙකු ද සමඟ අද (14) පස්වරුවේ සරුංගල් යැවීම සඳහා ඉදිකෙරෙමින් පවතින ගොඩනැගිල්ලකට නැග තිබෙනවා.\nඑහි වහලය මත තිබූ තහඩුවක් මත සිටිමින් අදාළ පිරිස් සරුංගල් යැවීමට උත්සහ කළ අවස්ථාවේ පියා පුත්‍රයා සහ අනෙක් පුද්ගලයා තහඩුව කඩාගෙන බිම ඇද වැටී එම ස්ථානයේදීම මිය ගොස් ඇති බවයි පොලිසිය කියා සිටියේ.\nඅනෙක් දරුවා වහලයෙන් ඇද වැටී නැහැ.\nමිය ගිය අනෙක් පුද්ගලයා මෙම ගොඩනැගිල්ල ඉදිකිරීම භාරව සිට ඇති කොන්ත්‍රාත්කරුවා බවයි පොලීසිය සඳහන් කළේ.",
       "URL": "https://www.hirunews.lk/271383/වහලයක්-මත-සරුංගල්-යවමින්-සිටි-තුන්දෙනෙකු-වහල-කඩාවැටීමෙන්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1953"
}