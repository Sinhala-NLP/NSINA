{
       "Source": "hirunews",
       "Timestamp": "Tuesday, 17 July 2018 - 15:13",
       "Headline": "මනුෂ්‍ය ඝාතන සිද්ධියකට තුන්දෙනෙකුට මරණ දඩුවම",
       "News Content": "පුද්ගල ඝාතන සිද්ධියකට වරදකරුවන් වූ තුන්දෙනෙකුට කොළඹ මහාධිකරණ විනිසුරු විකුම් කළුආරච්චි අද මරණ දඩූවම නියම කළා.\n1996 වසරේ නොවැම්බර් 2 වනදා පන්නිපිටිය ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර ඔහුගේ බිරිඳට බරපතල තුවාල සිදුකළ බවටයි ඔවුන්ට එරෙහිව චෝදනා එල්ලවී තිබුණේ.\nඑසේම එම කාන්තාවට බරපතල තුවාල සිදුකළ බවට චෝදනා එල්ලවූ සැකකරුට වසර හතහමාරක බරපතල වැඩ සහිත සිරදඩූවමක් නියම කිරීමටද කොළඹ මහාධිකරණ විනිසුරුවරයා නියෝග කළා.\nසැකකරුවන් පන්නිපිටිය ප්‍රදේශයේම පදිංචිකරුවන්.",
       "URL": "https://www.hirunews.lk/195413/මනුෂ්‍ය-ඝාතන-සිද්ධියකට-තුන්දෙනෙකුට-මරණ-දඩුවම",
       "Category": "Local News",
       "Parent URL": "https://www.hirunews.lk/local-news.php?pageID=3844"
}