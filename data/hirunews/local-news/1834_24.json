{
       "Source": "hirunews",
       "Timestamp": "Thursday, 08 July 2021 - 8:30",
       "Headline": "එන්නත් ලබාගෙන මෙරටට පැමිණෙන අයට සහනයක්",
       "News Content": "මින් ඉදිරියට විදෙස් රටවල සිට කොරෝනා මර්දන එන්නත් මාත්‍රා දෙකම ලබාගෙන දින 14කට පසු මෙරටට පැමිණෙන පුද්ගලයින්ට නිරෝධායනය අවශ්‍ය නොවන බව සිවිල් ගුවන් සේවා අධිකාරිය ප්‍රකාශ කළා.\nකෙසේ වෙතත්, මෙරට පැමිණීමෙන් පසු කොරෝනා පරීක්ෂණ  වාර්තාවක්  ලබාගෙන එමගින් කොවිඩ් ආසාදිත නොවන බවට තහවුරු වීමෙන් පසු නිවෙස් බලා යා හැකි බවයි එහි සභාපති උපුල් ධර්මදාස සඳහන් කළේ.\nඊයේ දිනයේ මෙරටින් නව ආසාදිතයන් 1,243 දෙනෙකු හඳුනාගැනීමත් සමඟ මෙරට සමස්ත ආසාදිතයන් සංඛ්‍යාව 268,676 ක් දක්වා ඉහළ ගියා.\nනව ආසාදිතයන්ගෙන් 1,229 දෙනෙකු අලුත් අවුරුදු කොවිඩ් පොකුරේ ආශ්‍රිතයන් වන අතර, විදේශයන් හි සිට පැමිණි 14 දෙනෙකුද ආසාදිතයන් ලෙස හඳුනා ගැනුනා.\nඒ අනුව තවදුරටත් ආසාදිතයන් 27,232 කු රෝහල්ගතව ප්‍රතිකාර ලබන අතර, සුවය ලැබූ මුළු සංඛ්‍යාව 238,131 ක්.\nඑමෙන්ම කොරෝනා ආසාදනය වී පුද්ගලයින් 38 දෙනෙකු පෙරේදා මියගොස් ඇති බව රජයේ ප්‍රවෘත්ති දෙපාර්තමේන්තුව ඊයේ තහවුරු කළා.\nඒ අනුව මෙරට සමස්ත මරණ සංඛ්‍යාව ඉහළ ගියේ 3,351 ක් දක්වා යි.",
       "URL": "https://www.hirunews.lk/276396/එන්නත්-ලබාගෙන-මෙරටට-පැමිණෙන-අයට-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=1834"
}