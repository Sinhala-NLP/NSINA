{
       "Source": "hirunews",
       "Timestamp": "Thursday, 10 August 2017 - 18:33",
       "Headline": "සුපිරි පිතිකරුවෙකු යොදා ගනිමින් සිදු කළ මහා පරිමාණ ජාවාරම (ඡායාරූප)",
       "News Content": "මොරගහහේන - වීදියගොඩ - හාලපිටිය ප්‍රදේශයේ රුපියල් 16000ක මාසික කුලියට නිවසක් ගෙන මහා පරිමාණයෙන් මත්කුඩු පැකට් කරමින් සිටි පුද්ගලයන් 3දෙනෙක් පොලිසිය අද(10) අත්අඩංගුවට ගත්තා.\nමොවුන් දැනට මෙරටින් පලාගොස් සිටින මහා පරිමාණ මත ද්‍රව්‍ය ජාවාරම්කරුවකු වන \"රත්මලානේ අංජු\"නැමැත්තාගේ ගෝලයන් බව පොලිසියට අනාවරණ වී තිබෙනවා.\nඑක සැකකරුවකු කහතුඩුව- දියකඩ ප්‍රදේශයේ දී අත්අඩංගුවට ගෙන ඔහුගෙන් ලද තොරතුරු මත මෙම නිවාස වටලා මිරිහාන විශේෂ අපරාධ මෙහෙයුම් ඒකකය දොර කඩා අද(10) නිවසට ඇතුළු වී තිබෙනවා.\nඑහිදී හෙරොයින් පැකට් කරමින් සිටි දෙදෙනෙකු මත් ද්‍රව්‍යවලට ගිනි තබා ඇතත් පිලිස්සී ඇත්තේ ග්‍රෑම් 150 ක පමණ හෙරොයින් පමණයි.\nඑහිදී රුපියල් ලක්ෂ 50කට ආසන්න වටිනාකමක් ඇති හෙරොයින් පැකට් 4000ක් සහ තවත් හෙරොයින් ග්‍රෑම් 650 ක් අත්අඩංගුවට ගත්තා.\nඑමෙන්ම ඇසුරුම් කිරීමට කඩදාසි කපන යන්ත්‍රයක්, මුද්දර ප්‍රමාණයේ වෙළඳ ප්‍රචාරක පින්තුර තොගයක්, සංඥා ලකුණු දැක්වෙන තවත් පින්තුර තොගයක් ද අත්අඩංගුවට ගෙන තිබෙනවා.\nවිශේෂත්වය වන්නේ ලොව ප්‍රකට බටහිර ඉන්දීය කොදෙව් සුපිරි පිතිකරු ක්‍රිස් ගේල් ගේ පින්තූරයක් ද කුඩු පැකට්හි වෙළඳ ප්‍රචාරක පින්තුරයක් ලෙස භාවිත කර තිබීමයි.\nක්‍රිස් ගේල්ගේ පින්තුර තොගයක් සමග තවත් රතු ඉන්දියානුවෙකු ලෙස පෙනෙන පින්තුර තොගයක් ද එහි තිබී පොලිසිය සොයා ගත්තා.\nඡායාරූප - බණ්ඩාරගම බිමල්\nශ්‍යාමන්",
       "URL": "https://www.hirunews.lk/168114/සුපිරි-පිතිකරුවෙකු-යොදා-ගනිමින්-සිදු-කළ-මහා-පරිමාණ-ජාවාරම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4377"
}