{
       "Source": "hirunews",
       "Timestamp": "Friday, 02 July 2021 - 12:33",
       "Headline": "එංගලන්තයට පරාජය වූ ශ්‍රී ලංකාව අවමන් සහගත වර්තාවක පෙරමුණ ගනී",
       "News Content": "එක්දින තරඟ ඉතිහාසයේ වාර්තාවක්ද සමඟින් එංගලන්තය සමඟ පැවති තරඟ තුනකින් සමන්විත එක්දින තරඟාවලිය තවත් එක් තරඟයක් ඉතිරිව තිබියදී පරාජය වන්නට ශ්‍රී ලංකා කණ්ඩායමට ඊයේ සිදුවුණා.\nඒ දෙරට අතර පැවති දෙවන එක්දින තරඟය කඩුලු 08 කින් එංගලන්තය ජය ගැනීමත් සමඟයි.\nමෙම තරඟ පරාජයත් සමඟ මෙතෙක් ඉන්දියාව සතුව පැවති වැඩිම එක්දින තරඟ පරාජයන්ගේ වාර්තාව ශ්‍රී ලංකා කණ්ඩායම තමන් සතුකර ගත්තේ මෙරට ක්‍රිකට් ප්‍රේක්ෂකයින්ට තව තවත් ක්‍රිකට් ක්‍රීඩාව එපා කරවමින්.\nඒ අනුව ශ්‍රී ලංකාව එම සටහනේ පළමු ස්ථානයේ වැජබෙන්නේ එක්දින තරඟ 428ක් පරාජයට පත්වෙමින්.\nශ්‍රී ලංකා කණ්ඩායමේ එක්දින තරඟ ඉතිහාසය දෙස හැරී බලනවිට 1975 වසරේ සිට 2021 වසරේ මේදක්වා කාලය තුල එක්දින තරඟ 860කට සහභාගී වී තිබෙනවා.\nඑම තරඟ 860න් තරඟ 438ක් පරාජය වී ඇති අතර ජයග්‍රහණය කර ඇති තරඟ සංඛ්‍යාව 390ක්.\nජාත්‍යන්තර එක්දින තරඟ 350කට වඩා වැඩි තරඟ සංඛ්‍යාවක් ක්‍රිඩාකර ඇති රටවල් අතුරින් අඩුම පරාජයන්ගේ අනුපාතයක් දකුණු අප්‍රිකාව පවත්වාගෙන යන අතර එය දැක්වෙන්නේ 1.770ක් ලෙසයි.\n2015 වර්ෂයේ සිට ශ්‍රී ලංකාව සහභාගී වූ එක්දින තරඟවලින් ලද පරාජය සීයයට 62ක් වීම විශේෂත්වයක්.\nඑක්දින තරඟ ජය, පරාජය අනුපාතය අනුව ශ්‍රී ලංකාවේ අගය දැක්වෙන්නේ 0.911ක් ලෙසයි.",
       "URL": "https://www.hirunews.lk/275857/එංගලන්තයට-පරාජය-වූ-ශ්‍රී-ලංකාව-අවමන්-සහගත-වර්තාවක-පෙරමුණ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1846"
}