{
       "Source": "hirunews",
       "Timestamp": "Wednesday, 22 June 2022 - 16:14",
       "Headline": "අග්නි දිග ආසියානු කලාපයට අයත් රටවල තානාපතිවරුන් සහ මහකොමසාරිස්වරුන් ජනපති හමුවේ",
       "News Content": "අග්නිදිග ආසියානු කලාපයට අයත් රටවල තානාපතිවරුන් සහ මහකොමසාරිස්වරුන් ජනාධිපති ගෝඨාභය රාජපක්ෂ හමුවී තිබෙනවා.\nඑම හමුව අද පස්වරුවේ කොළඹ - කොටුව ජනාධිපති මන්දිරයේදි සිදු කෙරුණු බවයි ජනාධිපති මාධ්‍ය අංශය නිවේදනය කළේ.\nවත්මන් ආර්ථික අර්බුදය විසඳා ගැනීමට අග්නිදිග ආසියානු කලාපයේ රටවලින් ශ්‍රී ලංකාවට ලබාදුන් සහ ලබා දෙන සහාය ජනාධිපතිවරයා මෙහිදි අගයනු ලැබු බවයි ජනාධිපති මාධ්‍ය අංශය පැවසුවේ.\nභුගෝලිය සමීපතාවය මත ලංකාව හා කලාපයේ රටවල් අතර සංචාරක කර්මාන්තයේ ප්‍රවර්ධනය, ආයෝජන අවස්ථා, කෘෂිකර්මාන්තය නගා සිටුවීම හා අධ්‍යාපනය ඇතුළු ක්ෂෙත්‍ර ගණනාවක් පිළිබදව ජනාධිපතිවරයා එහිදි දූත මණ්ඩල ප්‍රධානීන් දැනුවත් කර තිබෙනවා.\nඑසේම ක්ෂෙත්‍ර ගණනාවකින් අග්නිදිග ආසියානු කලාපයේ රටවලට මෙරටින් අපනයන කල හැකි ද්‍රව්‍ය හා භාණ්ඩ පිලිබදව ද එහිදි දීර්ඝ වශයෙන් සාකච්ජාවට ලක්වුණා.",
       "URL": "https://www.hirunews.lk/307899/අග්නි-දිග-ආසියානු-කලාපයට-අයත්-රටවල-තානාපතිවරුන්-සහ-මහකොමසාරිස්වරුන්-ජනපති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1076"
}