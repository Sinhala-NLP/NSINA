{
       "Source": "hirunews",
       "Timestamp": "Friday, 29 January 2021 - 15:07",
       "Headline": "නැගෙනහිර ජැටිය ඉන්දියාවට ලබාදීමට එරෙහිව ගාලු වරාය සේවකයිනුත් විරෝධතාවක (වීඩියෝ)",
       "News Content": "කොළඹ වරායේ නැගෙනහිර ජැටිය ඉන්දියාවට ලබාදීමට විරෝධය පළ කරමින් කොළඹ වරාය සේවකයන් ගෙන යන වෘත්තීය ක්‍රියාමාර්ගයට සහය පළ කරමින් ගාල්ල වරායේ වෘත්තීය සමිති එකමුතුව විසින් අද දහවල් විරෝධතාවක් පවත්වනු ලැබුවා.\nදහවල් කෑම පැයේ වරාය පිටතට පැමිණි සේවකයින් කොළඹ - මාතර ප්‍රධාන මාර්ගයේ වරාය පිවිසුම් මාර්ගය අවහිර කරමින් සිය විරෝධය පළ කළ බවයි එහි සිටි හිරු වාර්තාකරු සඳහන් කළේ.\nපැයක පමණ විරෝධතාවලින් අනතුරුව ඔවුන් යළි රාජකාරි සඳහා පිටව ගොස් තිබෙනවා.",
       "URL": "https://www.hirunews.lk/261071/නැගෙනහිර-ජැටිය-ඉන්දියාවට-ලබාදීමට-එරෙහිව-ගාලු-වරාය-සේවකයිනුත්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2181"
}