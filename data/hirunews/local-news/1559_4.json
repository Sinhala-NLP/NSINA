{
       "Source": "hirunews",
       "Timestamp": "Tuesday, 16 November 2021 - 7:06",
       "Headline": "ජන ජීවිතයට අවදානමක් වූ ඉපැරණි ජල ටැංකියක් පුපුරා හැරේ",
       "News Content": "බිඳීයාමේ අවදානමකට ලක්ව තිබූ, වසර 45ක් පමණ පැරණි ජල ටැංකියක් මන්නාරම මහේස්ත්‍රාත් අධිකරණ නියෝග යටතේ ජල සම්පාදන මණ්ඩලයේ අනුමැතිය මත ඊයේ (15) දින පුපුරවා හැරීමට කටයුතු කර තිබෙනවා.\nඒ මන්නාරම ,උප්පුකුලම -කෝන්දපිට්ටි ගම්මානයේදී යි.\nප්‍රදේශයේ ජනතාව අවදානමකට ලක් කරමින්, කැඩී යාමට ආසන්නව පැවති මෙම ජල ටැංකිය යුද හමුදා බෝම්බ නිෂ්ක්‍රීය අංශයේ සහයෝගයෙන් පුපුරණ ද්‍රව්‍ය යොදා පුපුරවා හැරීමට පියවර ගත් බවයි මන්නාරම පොලිසිය පැවසුවේ.\nප්‍රදේශවාසීන් මන්නාරම දිස්ත්‍රික් ලේකම්වරියගෙන් සිදු කළ ඉල්ලීමකට අනුවයි, මෙම ජල ටැංකිය පුපුරුවා හැරීම සිදු කර ඇත්තේ.",
       "URL": "https://www.hirunews.lk/288124/ජන-ජීවිතයට-අවදානමක්-වූ-ඉපැරණි-ජල-ටැංකියක්-පුපුරා-හැරේ",
       "Category": "Local News",
       "Parent URL": "https://www.hirunews.lk/local-news.php?pageID=1559"
}