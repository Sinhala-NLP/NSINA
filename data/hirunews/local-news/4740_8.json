{
       "Source": "hirunews",
       "Timestamp": "Saturday, 24 December 2016 - 11:06",
       "Headline": "උඩරට මාර්ගයේ දුම්රිය ගමනාගමනයට බාධා",
       "News Content": "කොළඹ කොටුවේ සිට බදුල්ල දක්වා ධාවනය වූ රාත්‍රී තැපැල් දුම්රිය බදුල්ල දුම්රිය ස්ථානයට නුදුරු දෙයියන්නෙවෙල බිම් ගේ අසළ දී අද උදෑසන පීලි පැනීමකට ලක්වී තිබෙනවා.\nමේ නිසා බදුල්ලේ සිට කොළඹ බලා ධාවනය කිරීමට නියමිතව තිබූ දුම්රිය 3ක් තවමත් ගමන් ආරම්භ කිරීමට නොහැකි වී ඇති බවයි දුම්රිය පාලක මැදිරිය සඳහන් කළේ.\nඋදෑසන 7.30ට බදුල්ලෙන් ගමන් ආරම්භ කිරීමට නියමිතව තිබූ විශේෂ සීග්‍රගාමී දුම්රිය, 8.30ට නික්මීමට නියමිතව තිබූ පොඩි මැණිකේ දුම්රිය සහ උදෑසන 10ට පිටත්වීමට නියමිතව තිබූ සීග්‍රගාමී දුම්රිය ද මෙලෙස නතර වී තිබෙනවා.",
       "URL": "https://www.hirunews.lk/150469/උඩරට-මාර්ගයේ-දුම්රිය-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4740"
}