{
       "Source": "hirunews",
       "Timestamp": "Tuesday, 20 April 2021 - 12:07",
       "Headline": "ඉන්දියාවේ කොරෝනා මරණ වාර්තාගත ලෙස ඉහළට",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් කොරෝනා මරණ 1761ක් වාර්තා වී ඇති අතර, ඒ අනුව එරට සමස්ත කොරෝනා මරණ සංඛ්‍යාව එක්ලක්ෂ 80,550 දක්වා ඉහළ ගියා.\nඑමෙන්ම, ගත වූ පැය 24 තුළ ඉන්දියාවෙන් නව ආසාදිතයින් දෙලක්ෂ 59,000කට වැඩි සංඛ්‍යාවක් වාර්තා වී තිබෙනවා.\nඒ අනුව එරරට මුළු ආසාදිත සංඛ්‍යාව එක්කෝටි 53 ලක්ෂයකට අධිකයි.\nමේ අතර, කොරෝනා ව්‍යාපාප්තියට එරෙහිව ඉන්දීය මධ්‍යම රජය සහ ප්‍රාන්ත රජයන් විසින් නව පියවර රැසක් ගෙන ඇති අතර, මේ වන විට දිල්ලිය ඇතුළු නගර රැසක් වසා දමා තිබෙනවා.\nඑමෙන්ම, වයස අවුරුදු 18 ඉක්මවූවන්ට ද ලබන 1 වන දා සිට කොරෝනා එන්නත් ලබාදීමට ඊයේ තීරණය කෙරුණා.\nමහාරාෂ්ට්‍ර ප්‍රාන්තයෙන් ඉන්දියාවේ වැඩිම කොරෝනා ආසාදිතයන් සහ මරණ වාර්තා වන අතර, කේරළ, කර්ණාටක, තමිල්නාඩු සහ ආන්ද්‍ර ප්‍රදේශ් ප්‍රාන්තවලින් ද ආසාදිතයින් වැඩි වශයෙන් වාර්තා වුණා.",
       "URL": "https://www.hirunews.lk/268965/ඉන්දියාවේ-කොරෝනා-මරණ-වාර්තාගත-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2008"
}