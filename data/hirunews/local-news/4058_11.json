{
       "Source": "hirunews",
       "Timestamp": "Thursday, 01 March 2018 - 13:17",
       "Headline": "හෙරොයින් ජාවාරමේ නිරතවූ කාන්තාවක් ඇතුලූ තුන්දෙනෙකු අත්අඩංගුවට",
       "News Content": "හෙරොයින් ජාවාරමේ නිරතවූ කාන්තාවක් සහ තවත් පුද්ගලයින් දෙදෙනෙකු දෙමටගොඩ විද්‍යාලංකාර මාවතේදී අත්අඩංගුවට ගෙන තිබෙනවා.\nඒ, පොලිස් මත්ද්‍රව්‍ය නාශක කාර්යාංශයට ලද තොරතුරකට අනුව ඊයේ (28) සිදුකළ වැටලීමකදියි.\nත්‍රිරෝද රථයකින් ගමන් කරමින් සිටියදී අත්අඩංගුවට ගන්නා විට ඔවුන් සතුව තිබී හෙරොයින් ග්‍රෑම් 500 කට අධික ප්‍රමාණයක් සොයාගෙන තිබෙනවා.\nමොවුන් මට්ටක්කුලිය සහ වත්තල යන ප්‍රදේශවල පදිංචිකරුවන්.\nසැකකාරියගේ වයස අවුරුදු 54 ක් වන අතර සැකකරුවන් වයස අවුරුදු 24 සහ 52 වයස්වල පසුවනවා.\nමෙම සැකකරුවන් සහ සැකකාරිය අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලිසිය සඳහන් කළේ.",
       "URL": "https://www.hirunews.lk/184817/හෙරොයින්-ජාවාරමේ-නිරතවූ-කාන්තාවක්-ඇතුලූ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4058"
}