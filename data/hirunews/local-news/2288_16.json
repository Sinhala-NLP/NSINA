{
       "Source": "hirunews",
       "Timestamp": "Tuesday, 08 December 2020 - 12:40",
       "Headline": "ගල්කිස්ස දුම්රිය ස්ථානයේ චීනපුවරු ගැන පරීක්ෂණයක්",
       "News Content": "ගල්කිස්ස දුම්රිය ස්ථානයේ චීන භාෂාව සහිත කාලසටහන්  පුවරු සවිකර තිබීම සම්බන්ධයෙන් දුම්රිය දෙපාර්තමේන්තුව පරීක්ෂණයක් ආරම්භ කර තිබෙනවා.\nඒ, මේ සම්බන්ධයෙන් සමාජ මාධ්‍යය තුළ කථාබහක් ඇතිවීමත් සමඟයි.\nමීට වසර හයකට පෙර අදාළ පුවරු සවිකර ඇති බව දුම්රිය දෙපාර්තමේන්තුවේ උසස් නිලධාරියෙකු සඳහන් කළා.\nකෙසේ වෙතත් මේ සම්බන්ධයෙන් පැමිණිලිද ලැබී ඇති බවයි ඔහු කියා සිටියේ. ඉංග්‍රීසි සහ චීන භාෂාවෙන් පමණක් අදාළ කාලසටහනේ තොරතුරු සටහන් කර තිබෙනවා.\nකෙසේ වෙතත් එය මෙරට භාෂා ප්‍රතිපත්තියට පටහැනි වන අතර, දුම්රිය දෙපාර්තමේන්තුවේ උසස් නිලධාරියා සඳහන් කළේ චීන භාෂාව සහිත පුවරු ඉවත් කර සිංහල, දෙමළ සහ ඉංග්‍රීසි භාෂා ඇතුළත් කර අදාළ පුවරු සංශෝධනය කිරීමට පියවර ගන්නා බවයි.",
       "URL": "https://www.hirunews.lk/256559/ගල්කිස්ස-දුම්රිය-ස්ථානයේ-චීනපුවරු-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2288"
}