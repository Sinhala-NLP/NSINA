{
       "Source": "hirunews",
       "Timestamp": "Thursday, 15 September 2016 - 13:13",
       "Headline": "රේගු නිලධාරීන් අද ලෙඩ වෙයි",
       "News Content": "නව රේගු පනතට එරෙහිව රේගු නිලධාරින් අද (15) ලෙඩ නිවාඩු මත සේවයට වාර්තා නොකිරිමේ වෘත්තීය ක්‍රියාමාර්ගයක් ආරම්භ කර තිබෙනවා.\nනව රේගු පනතට එරෙහිව රේගු නිලධාරින් අද සංකේත වර්ජනයක් ආරම්භ කිරීමට තීරණය කර තිබුණත් රේගු නිලධාරින්ගේ ආරක්ෂාව මත වර්ජනයෙන් ඉවත්ව ලෙඩ නිවාඩු වාර්තා කළ බවයි රේගු වෘත්තීය සමිති සන්ධානයේ සම සභාපති විපුල මිනුවන්පිටිය කියා සිටියේ.\nමෙම වෘත්තිය ක්‍රියාමාර්ගය හේතුවෙන් ජනතාව අපහසුතාවයට පත්වීම වැළැක්වීම සඳහා කටුනායක ගුවන්තොටුපලේ අපනයන, මගී භාණ්ඩ නිෂ්කාශන සහ තැපැල් යන අංශවල  සාමාන්‍ය පරිදි රාජකාරි සිදු කෙරෙන බවයි ඔහු තවදුරටත් සඳහන් කළේ.\nමේ අතර, කම්කරු නිලධාරින්ගේ වර්ජනය අද අටවන දිනටත් ක්‍රියාත්මකයි.\nකම්කරු නිලධාරීන්ගේ නිවාඩු අවලංගු කර ඇති බවට කම්කරු කොමසාරිස් ජනරාල්වරිය ඊයේ නිවේදනය කර තිබුණත් අද දිනයේ ඔවුන් සේවයට වාර්තාකර තිබුණේ නැහැ.\nකම්කරු දෙපාර්තමේන්තුව ප්‍රතිව්‍යූහ ගත කිරීමේ ක්‍රියාවලිය ඇතුලු ගැටලු කිහිපයක් මුල් කරගනිමින් දිවයින පුරා සිටින රාජ්‍ය සේවා කම්කරු නිලධාරීන්ගේ සංගමයට අයත් නිලධාරීන් වර්ජනයක් ආරම්භ කළේ පසුගිය හත්වනදායි.",
       "URL": "https://www.hirunews.lk/143054/රේගු-නිලධාරීන්-අද-ලෙඩ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4878"
}