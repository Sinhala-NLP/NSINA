{
       "Source": "hirunews",
       "Timestamp": "Friday, 31 March 2017 - 14:47",
       "Headline": "නීතිවිරෝධී ලෙස ධීවර කටයුතුවල නිරත වූ ශ්‍රී ලාංකිකයින් 8 දෙනෙකු නාවික හමුදා අත්අඩංගුවට",
       "News Content": "තහනම් දැල් භාවිත කරමින් නීතිවිරෝධී ලෙස ධීවර කටයුතුවල නිරත වූ ශ්‍රී ලාංකික ධීවරයින් 8 දෙනෙකු නාවික හමුදාව ඊයේ අත්අඩංගුවට ගෙන තිබෙනවා.\nමන්නාරම - වන්කාලෙයිපාඩු මුහුදු ප්‍රදේශයේදී මෙම ධීවරයින් අත්අඩංගුවට ගත් බවයි නාවික හමුදාව සඳහන් කළේ.\nඑහිදී ඩිංගි යාත්‍රා දෙකක්, තහනම් දැල් දෙකක් සහ ඒවා උපයෝගී කර ගනිමින් අල්ලන ලද මසුන් තොගයක් නාවික හමුදා භාරයට ගැනුණා.\nඉදිරි නීතිමය කටයුතු සඳහා එම ධීවරයින් සහ නාවික හමුදා භාරයට ගත් ධීවර ආම්පන්න මන්නාරම සහකාර ධීවර අධ්‍යක්ෂ කාර්යාලය වෙත භාර දී ඇති බව සඳහන්.",
       "URL": "https://www.hirunews.lk/158193/නීතිවිරෝධී-ලෙස-ධීවර-කටයුතුවල-නිරත-වූ-ශ්‍රී-ලාංකිකයින්-8-දෙනෙකු-නාවික-හමුදා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4585"
}