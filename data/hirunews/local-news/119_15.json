{
       "Source": "hirunews",
       "Timestamp": "Sunday, 06 August 2023 - 19:26",
       "Headline": "මවු පිය ආරවුලකට මැදි වූ 12 හැවිරිදි දරුවෙකු දැඩි සත්කාර ඒකකයට  (වීඩියෝ)",
       "News Content": "මට්ටක්කුලිය කදිරානවත්ත ප්‍රදේශයේදී මව සහ පියා අතර ඇති වූ ආරවුලකට මැදිව බරපතල තුවාල ලැබූ වයස අවුරුදු 12ක කුඩා පිරිමි දරුවෙකු රෝහල් ගත කර තිබෙනවා.\nපොලිසිය සඳහන් කළේ සිද්ධියෙන් පසු දරුවාගේ පියා ගෙළවැළලාගෙන ජීවිතක්ෂයට පත්ව ඇති බවයි.\nදරුවාගේ පියා බීමතින් පැමිණ මවට පහර දී ඇති අතර එම අවස්ථාවේදී පියා විසින් නිවසෙහි තිබූ භාණ්ඩයකින් මවට පහර දී ඇති අතර එය දරුවාගේ හිසෙහි වැදී තිබෙනවා.\nඑහිදී දරුවා සිහිසුන්වී ඇති අතර පසුව ප්‍රදේශවාසීන් මැදිහත් වී රෝහල්ගත කර ඇති බවයි පොලිසිය සඳහන් කළේ.\nසිද්ධියෙන් පසු දරුවාගේ පියා නිවස තුළදී ගෙළවැළලාගෙන ජීවිතක්ෂයට පත්ව තිබෙනවා.\nමේ අතර මුදල් ආරවුලක් මත පියා සහ පුත්‍රයා අතර අතිවූ ආරවුලක් දුරදීග යෑමෙන් පියා විසින් පොරවකින් පහරදීම හේතුවෙන් පුත්‍රයා ජිවිත්ක්ෂයට පත්ව තිබෙනවා.\nමෙලෙස මියගොස් ඇත්තේ 23 හැවිරිදි කුරුණෑගල - මාඑළිය ප්‍රදේශයේ පදිංචිකරුවෙක්. පහරදීම සම්බන්ධයෙන් 45 හැවිරිදි පියා අත්අඩංගුවට ගෙන තිබෙනවා.",
       "URL": "https://www.hirunews.lk/343859/මවු-පිය-ආරවුලකට-මැදි-වූ-12-හැවිරිදි-දරුවෙකු-දැඩි-සත්කාර-ඒකකයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=119"
}