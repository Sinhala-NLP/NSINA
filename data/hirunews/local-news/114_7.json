{
       "Source": "hirunews",
       "Timestamp": "Tuesday, 08 August 2023 - 14:51",
       "Headline": "කාන්තාවන්ගේ රන් මාල කැඩු කල්ලිය අත්අඩංගුවට",
       "News Content": "වවුනියාවේ පදික කාන්තාවන්ගේ රන් මාල කඩන කල්ලියක සාමාජිකයන්6 දෙනෙකු හා එම කොල්ලකෑම් සඳහා යොදා ගන්නා ලද මෝටර් රථ 2ක්, යතුරුපැදි 4ක් වවුනියාව නෙළුකුලම පොලීසිය විසින් ඊයේ(07) අත්අඩංගුවට ගෙන තිබෙනවා.\nඅප වර්තාකරු සඳහන් කළේ පොලීස් භාරයට ගත් එක් මෝටර් රථයක වෛද්‍යවරයෙකු භාවිතා කරන ස්ටිකරයක් තිබි පොලිසිය සිදුකළ විමර්ශන වලදී හෙළි වී තිබෙන්නේ එය ව්‍යාජ ස්ටිකරයක් බවයි.\nපොලීසිය පැවසුවේ මේ පිළිබඳව පරීක්ෂණ ආරම්භ කර ඇත්තේ වවුනියාවේ පම්පමඩු, නෙළුකුලම්, වේප්පන්කුලම යන ප්‍රදේශ වලදී පදික කාන්තාවන්ගේ රන් මාල කැඩීම පසුගිය මාසයේ දී වැඩි විම හේතුවෙන් බවයි.\nඑක් හොරකමක් සිදුවන ආකාරය සී.සී.ටිවී කැමරාවක ඉතා පැහැදිලිව සටහන් වී තිබිමෙන් පසුව නෙළුකුලම පොලිසියට මෙම හොරකමට සම්බන්ධ තරුණයින් දෙදෙනෙකු අත්අඩංගුවට ගැනිමට හැකි වී තිබෙනවා.\nඅත්අඩංගුවට ගත් සැකකරුවන්ගෙන් සිදුකළ ප්‍රශ්න කිරීම් වලදී තවත් වාහන හා සැකකරුවන් දෙදෙනෙකු අත්අඩංගුවට ගෙන තිබෙනවා.\nපොලීසිය වැඩිදුරටත් පැවසුවේ සැකකරුවන් වවුනියාව අධිකරණය වෙත ඉදිරිපත් කිරීමට නියමිත බවයි.",
       "URL": "https://www.hirunews.lk/344092/කාන්තාවන්ගේ-රන්-මාල-කැඩු-කල්ලිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=114"
}