{
       "Source": "hirunews",
       "Timestamp": "Sunday, 07 February 2016 - 17:01",
       "Headline": "සිංගිමලේ වැහිලිහිණි කූඩු බේරගන්න විශේෂ මෙහෙයුමක්-(ඡායාරූප)",
       "News Content": "හැටන් - සිංගිමලේ උමං මාර්ගයේ වැහිළිහිණි කූඩු කැඞීමේ ජාවාරමට සම්බන්ධ පුද්ගලයන් අත්අඩංගුවට ගැනීම සඳහා අද පස්වරුවේ විශේෂ මෙහෙයුමක් ආරම්භ වුණා.\nඒ පොලිසියේ සහ වනජිවි නිලධාරින්ගේ ප්‍රධානත්වයෙන්.\nඊයේ රාත්‍රියේ ද උමං මාර්ගයේ තිබෙන වැහිලිහිණි කූඩු රැසක් කඩා ඒවායේ තිබෙන මැලියම් රැගෙන ගොස් තිබූ අතර ඒ හේතුවෙන් වැහිලිහිණි පැටවුන් විශාල ප්‍රමාණයක් දුම්රිය මාර්ගයට වැටී මියගොස් තිබුණා.\nමෙම වැහිලිහිණි කූඩුවේ තිබෙන මැලියම් වල අධිප්‍රෝටීන අඩංගු බවට සැලකෙන අතර ඒ හේතුවෙන් ජාවාරම්කරුවන් මෙම මැලියම් සුප් පිළියෙල කිරීම සඳහා සංචාරක හෝටල් වෙත අලෙවි කරන බව සඳහන්.\nපොලිසිය සහ වනජිවි නිලධාරින් අද දිනයේ මේ සම්බන්ධයෙන් ප්‍රදේශවාසීන් දැනුවත් කිරීමට ද පියවර ගෙන තිබෙනවා.\nඡායාරූප-රංජීත් රාජපක්ෂ",
       "URL": "https://www.hirunews.lk/125674/සිංගිමලේ-වැහිලිහිණි-කූඩු-බේරගන්න-විශේෂ-මෙහෙයුමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5178"
}