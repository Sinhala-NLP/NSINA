{
       "Source": "hirunews",
       "Timestamp": "Friday, 29 December 2017 - 15:22",
       "Headline": "ඇත් දළ ජාවාරමක්",
       "News Content": "අනුරාධපුරය - තන්තිරිමලේ ප්‍රදේශයේ සිදුකළ විශේෂ වැටලීමකදී ඇත් දළ යුගලක් සමග පුද්ගලයින් 3 දෙනෙකු අත්අඩංගුවට ගෙන තිබෙනවා.\nඊයේ රාත්‍රියේ සිට අද අලූයම දක්වා සිදුකළ විශේෂ පොලිස් මෙහෙයුමකදියි මොවුන් අත්අඩංගුවට ගෙන ඇත්තේ.\nරුපියල් ලක්ෂ 50 කට ඇත් දළ යුගලයක් අලෙවි කිරීමට සුදානම් කර ඇති බවට අනුරාධපුර කොට්ඨාශය භාර පොලිස් අධිකාරීවරයාට තොරතුරක් ලැබී තිබුනා.\nඒ අනුව සිදුකළ විමර්ශණයේදී මන්නාරම ප්‍රදේශයේ පදිංචි පුද්ගලයෙකු අත්අඩංගුවට ගෙන කළ ප්‍රශ්ණ කිරීම්වලදී ලැබුනු තොරතුරුවලට අනුවයි අනෙක් සැකකරුවන් දෙදෙනා අත්අඩංගුවට ගෙන ඇත්තේ.\nඔවුන්ගෙන් කළ ප්‍රශ්ණ කිරීම්වලදී හෙළි කරගත් කරුණු අනුව තන්තිරිමලේ ප්‍රදේශයේ වලදමා තිබු ඇත් දළ යුගලය ද සොයාගෙන තිබෙනවා.\nඅත්අඩංගුවට ගත් එක් ඇත් දළයක් අඩි 4 යි අගල් 4 ක් දිගින් යුක්ත වන අතර අනෙක් ඇත් දළය අඩි 4 යි අගල් 3 ක පමණ දිගින් යුක්ත වනවා.\nඑමෙන්ම ඒවා අඩි 1 යි අගල් දෙකක වට ප්‍රමාණයකින් ද යුක්ත බවයි පොලිසිය සඳහන් කළේ.\nසැකකරුවන් සිලාවතුර ප්‍රදේශයේ පදිංචිකරුවන් පිරිසක්.\nඔවුන් හෙට අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.\nසැකකරුවන්ට මෙම ඇත් දළ යුගලය ලැබුණේ කෙසේ ද යන්න පිලිබඳව ප්‍රශ්ණ කෙරෙන බවයි පොලීසිය වැඩිදුරටත් සඳහන් කළේ.",
       "URL": "https://www.hirunews.lk/179643/ඇත්-දළ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4151"
}