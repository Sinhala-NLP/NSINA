{
       "Source": "hirunews",
       "Timestamp": "Tuesday, 24 October 2017 - 7:48",
       "Headline": "කතරගම දේවාලය ගැන සොයන්න, ඒකපුද්ගල කමිටුවක්",
       "News Content": "රුහුණු කතරගම මහා දේවාලයේ ආදායම් වියදම් පරිපාලනයේ සිදුව ඇතැයි කියන ගැටළුකාරී තත්වයන් සම්බන්ධයෙන් විමර්ශනයක් කිරීම සඳහා බෞද්ධ කටයුතු කොමසාරිස් විසින් ඒකපුද්ගල කමිටුවක් පත් කර තිබෙනවා.\nඒ, විශ්‍රාම ලත් මහාධිකරණ විනිසුරු බන්දුල අතපත්තුගේ ප්‍රධානත්වයෙන්.\nඑම කමිටුව මගින් දේවාලයේ බස්නායක නිලමේවරයා සහ කපු මහත්වරුන් අතර පසුගිය දා සිදුවූ ගැටුම්කාරී තත්වය සම්බන්ධයෙන් ද විමර්ශනයක් කොට දින 45ක් ඇතුළත වාර්තාවක් ලබාදෙන ලෙසයි බෞද්ධ කටයුතු කොමසාරිස් ජනරාල් නිමල් කොටවෙලගෙදර උපදෙස් ලබාදී ඇත්තේ.",
       "URL": "https://www.hirunews.lk/174251/කතරගම-දේවාලය-ගැන-සොයන්න-ඒකපුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=4256"
}