{
       "Source": "hirunews",
       "Timestamp": "Saturday, 21 May 2022 - 9:08",
       "Headline": "වඳුරු උණ වසංගතය ගැන ලෝක සෞඛ්‍ය සංවිධානය විශේෂ සාකච්ඡාවක",
       "News Content": "බටහිර සහ මධ්‍යම අප්‍රිකාවේ ප්‍රචලිත මන්කි ෆොක්ස් හෙවත් වඳුරු උණ වසංගතය යුරෝපයේ ව්‍යාප්තවීමත් සමඟ ලෝක සෞඛ්‍ය සංවිධානය ලන්ඩනයේදී හදිසි රැස්වීමක් කැඳවා තිබෙනවා.\nජර්මනිය, ප්‍රංශය, බෙල්ජියම, ඉතාලිය, නෙදර්ලන්තය, පෘතුගාලය ස්පාඤ්ඤය, ස්වීඩනය සහ එක්සත් රාජධානිය යන යුරෝපා රටවල මෙන්ම ඇමරිකා එක්සත් ජනපදය, කැනඩාව සහ ඕස්ටේ්‍රලියාව යන රටවලින් වඳුරු උණ ආසාදිතයන් සොයාගැනුනා.\nයුරෝපයෙන් පමණක් එලෙස හමුවූ ආසාදිත සංඛ්‍යාව 100 ඉක්මවනවා.\nඋණ සහ සමේ ආසාදනයක් දැකිය හැකි වඳුරු උණ මුලින්ම අප්‍රිකානු වඳුරන්ගෙන් හඳුනාගැනුනු අතර, එය, අප්‍රිකානු මහද්වීපයෙන් පිටත ව්‍යාප්තවීම විරල සිද්ධියක් ලෙසයි සැළකෙන්නේ.\nඒ සඳහා විශේෂිත එන්නතක් නොමැතිව ද වසූරිය එන්නත මගින් වඳුරු උණ ද සියයට 85 ක් පමණ වළක්වන බව සඳහන්.\nවෛරසය සහිත පුද්ගලයෙකු හෝ තැවුරුණු ද්‍රව්‍යයක් ස්පර්ශයෙන් සහ සමීප සබඳතාවයෙන් වඳුරු උණ පැතිරෙන බව සොයාගෙන ඇති කරුණක්.\nඑය ආසාදිත පුද්ගලයෙකුගේ කැස්සෙන් නික්මෙන ඛේට බිඳිති මගින් ද ප්‍රචාරණය විය හැකියි.\nකෙසේ නමුත් වඳුරු උණ , කොරෝනා වසංගතය මෙන් පහසුවෙන් පැතිරී යාමේ හැකියාවක් නොමැති බවයි වෛද්‍ය විද්‍යාඥයන් පෙන්වා දෙන්නේ.",
       "URL": "https://www.hirunews.lk/304889/වඳුරු-උණ-වසංගතය-ගැන-ලෝක-සෞඛ්‍ය-සංවිධානය-විශේෂ-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=1154"
}