{
       "Source": "hirunews",
       "Timestamp": "Sunday, 24 July 2022 - 13:29",
       "Headline": "යාල හරහා කතරගමට පා ගමනින් යන බැතිමතුන්ට වනජීවීයෙන් පහසුකම්",
       "News Content": "කතරගම ඇසළ මහ පෙරහැර සහභාගිවීම සඳහා නැගෙනහිර පළාතේ සිට යාල අභයභූමිය ඔස්සේ පා ගමනින් පැමිණෙන බැතිමතුන්ට පහසුකම් සැළසීමට වනජීවී දෙපාර්තමේන්තුව කටයුතු කර තිබෙනවා.\nඒ, වනජීවී අමාත්‍ය මහින්ද අමරවීරගේ උපදෙස් අනුවයි.\nඔවුන්ට අවශ්‍ය පානීය ජලය සහ වෙනත් පහසුකම් සහ වනසතුන්ගෙන් ආරක්ෂා වීම සඳහා විශේෂ වැඩපිළිවෙලක් ද සකස් කර ඇති බවයි එම දෙපාර්තමේන්තුව සඳහන් කළේ.\nකතරගම දේවාලයේ පැවැත්වෙන ඓතිහාසික ඇසළ මහ පෙරහරට සහභාගි වීමේ අරමුණින් නැගෙනහිර පළාතේ සිට සෑම වසරකම දහස් ගණනක් බැතිමතුන් යාල අභයභූමිය ඔස්සේ පැමිණෙනවා.",
       "URL": "https://www.hirunews.lk/310826/යාල-හරහා-කතරගමට-පා-ගමනින්-යන-බැතිමතුන්ට-වනජීවීයෙන්-පහසුකම්",
       "Category": "Local News",
       "Parent URL": "https://www.hirunews.lk/local-news.php?pageID=996"
}