{
       "Source": "hirunews",
       "Timestamp": "Sunday, 16 August 2020 - 12:42",
       "Headline": "CIA අනාවරණයෙන් පසු පාරිභෝජනයට නුසුදුසු හාල් මැස්සන් ගබඩාව මුද්‍රා තබයි (වීඩියෝ)",
       "News Content": "කිලෝ 3000 කට අධික තොගයක් සිය භාරයට ගැනීමට පාරිභෝගික කටයුතු පිළිබඳ අධිකාරියේ නිලධාරීන් සමත් වුණා.\nහිරු සී.අයි.ඒ. අනාවරණයෙන් පසුව කුරුණෑගල - පොල්පිතිගම විවිධ සේවා සමුපාකාර සමිති ගබඩාව වටලා පාරිභෝජනයට නුසුදුසු හාල් මැස්සන් කිලෝ 3000 කට අධික තොගයක් සිය භාරයට ගැනීමට පාරිභෝගික කටයුතු පිළිබඳ අධිකාරියේ නිලධාරීන් සමත් වුණා.\nප්‍රශ්න කිරීම්වලදී හෙළිවුණේ ප්‍රදේශයේ අනෙක් සමූපකාර සමිතිවලට ද පාරිභෝජනයට නුසුදුසු හාල් මැස්සන් තොග මෙම සමිතිය හරහා නිකුත් කර ඇති බවයි.\nපුස් බැදී හා නරක් වී පාරිභෝජනයට නුසුදුසු තත්ත්වයේ පවතින මෙම හාල් මැස්සන් තොගය ගබඩා කර තිබුනේ පොල්පිතිගම විවිධ සේවා සමුපකාර සමිතියට අයත් මඩගල්ල ගබඩාවේයි.\nඑම සමුපකාර සමිතියේ සභාපතිවරයාගේ අවශ්‍යතාව මත කිලෝ 7000 කට අධික මෙම හාල්මැස්සන් තොගය රුපියල් ලක්ෂ 45 ක පමණ මුදලක් ගෙවා පෞද්ගලික ආයතනයකින් මිලදී ගෙන තිබුනා.\nඊයේ අප හිරු සී.අයි.ඒ. හරහා මේ පිළිබඳ හෙළිකිරීමත් සමග පාරිභෝගික කටයුතු පිළිබද අධිකාරියේ කුරුණෑගල කාර්යාලයේ නිලධාරීන් අදාල ගබඩාව වටලනු ලැබුවා.\nපොල්පිතිගම සමුපාකාර සමිතියේ සභාපතිවරයාගේ මෙම අත්තනෝමතික ක්‍රියාකලාපය හේතුවෙන් මේ වනවිට සිදුව ඇති පාඩුව රුපියල් ලක්ෂ ගණනක්.\nහිරු සී.අයි.ඒ. අනාවරණයත් සමග මේ හරහා සිදුකර ඇති මුල්‍ය අක්‍රමිකතාව මෙන්ම කුරුණෑගල ජනතාවට පරිභෝජනයට නුසුදුසු හාල්මැස්සන් අලෙවිකිරීමේ ජාවාරම ද හෙළි වු අතර, නිලධාරීන් විසින් අදාල ගබඩාවද මුද්‍රා තැබුණා.",
       "URL": "https://www.hirunews.lk/247936/cia-අනාවරණයෙන්-පසු-පාරිභෝජනයට-නුසුදුසු-හාල්-මැස්සන්-ගබඩාව-මුද්‍රා-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}