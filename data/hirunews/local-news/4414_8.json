{
       "Source": "hirunews",
       "Timestamp": "Wednesday, 19 July 2017 - 13:37",
       "Headline": "තරුණියන්ගේ කාමරවලට බැල්ම හෙළන අය අල්ලන්න මෙහෙයුමක්",
       "News Content": "රාත්‍රී කාලයේ නිවෙස්‌වලට ඇතුළු වී කාන්තාවන් හා තරුණියන් නිදා සිටින කාමරවලට බැල්ම හෙළන හා කාන්තාවන් සිප වැළඳ ගැනීමට තැත් කරන කල්ලිය අත්අඩංගුවට ගැනීමට ඉකුත් 17 වැනිදා දකුණ හා පයාගල යන පොලිස්‌ ඒකාබද්ධ මෙහෙයුමක්‌ ක්‍රියාත්මක කර තිබෙනවා.\nකෙසේ නමුත් සැකකටයුතු පුද්ගලයන් අත්අඩංගුවට ගැනීමට නොහැකි වූ බවයි පොලිසිය සදහන් කළේ.\nමෙම මෙහෙයුමට ඈතගම, කලමුල්ල හා පයාගල ප්‍රදේශවල ගම්වැසියෝ සහභාගී වූ බවත් අනන්‍යතාවය අනාවරණය කිරීමට නොහැකි වූ තරුණයන් සිවු දෙනකු පමණක් අත්අඩංගුවට ගැනීමට හැකි වූ බවත් පොලිසිය පවසනවා.\nනමුත් අත්අඩංගුවට ගත් තරුණයින් අදාළ සිද්ධීන්වලට සම්බන්ධ අය නොවන බවට තහවුරු වීමත් සමග ඔවුන් පවුලේ සාමාජිකයින් වෙත භාර දී තිබෙනවා.",
       "URL": "https://www.hirunews.lk/166238/තරුණියන්ගේ-කාමරවලට-බැල්ම-හෙළන-අය-අල්ලන්න-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4414"
}