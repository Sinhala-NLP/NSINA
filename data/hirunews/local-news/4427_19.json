{
       "Source": "hirunews",
       "Timestamp": "Tuesday, 11 July 2017 - 12:01",
       "Headline": "ඩෙංගු පාලනය කරන ලෝක සෞඛ්‍ය සංවිධාන වාර්තාව සෞඛ්‍ය ඇමතිට",
       "News Content": "සති 04 ක් තුල ඩෙංගු මදුරු ඝණත්වය සහ රෝගීන්ගේ සංඛ්‍යාව සියයට 50 ක් දක්වා අඩු කිරීමේ සැළසුම් සහිත ලෝක සෞඛ්‍ය සංවිධානයේ නියෝජිතයින් විසින් සකස් කළ ක්‍රමෝපායන් සහිත වාර්තාව සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්නට ඊයේ (10) බාරදී තිබෙනවා.\nඒ නාරාහේන්පිට රුධිර පාරවිලයන මධ්‍යස්ථානයේ දී යි.\nමෙම වාර්තාව සකස් කිරීම සදහා ඉන්දියාව, නේපාලය, ශ්‍රී ලංකාව යන රටවල් නියෝජනය කරමින් වෛද්‍යවරුන් සිවි දෙනෙකු ලෝක සෞඛ්‍ය සංවිධානය නම් කර තිබුණා.\nඔවුන් දිවයින පුරා සංචාරය කරමින් මෙම වාර්තාව සකස් කළ අතර ඒ පිළිබදව අද (11) පෙරවරුවෙි අමාත්‍ය මණ්ඩලය ද දැනුවත් කිරිමට නියෝජිත කණ්ඩායම සහභාගි වීමට නියමිතව තිබුණා.\nශ්‍රී ලංකාවෙි ඩෙංගු රෝගය පැතිරීම ආරම්භ වීමත් සමග රෝහල් ප්‍රතිකාර සේවා නිසි අයුරින් සිදූ කර ඇති බවත්, මරණ සංඛ්‍යාව පාලනය කිරිම ඉතා හොද ලක්ෂණයක් බවත්, ලෝක සෞඛ්‍ය සංවිධානයේ නියෝජිතයින් මෙහිදී පෙන්වා දී තිබෙනවා.\nවියට්නාමය, ලාඕසය, කාමිබෝජය වැනි රටවල ද මේ වනවිට මදුරු ඝණත්වය වැඩිවී ඇති බවත්, අමාත්‍යවරයා සමග මෙම සාකචිඡාවේ දී හෙළිවූ බව අමාත්‍යංශය නිකුත් කළ නිවේදනයේ සඳහන්.\nමෙම වාර්තාව බාරදීමේ අවස්ථාවට සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතා, සියලුම නියෝජ්‍ය අධ්‍යක්ෂවරුන්, අධ්‍යක්ෂවරුන්, ලෝක සෞඛ්‍ය සංවිධානයේ ශ්‍රී ලංකාවෙි නේවාසික නියෝජිත වෛද්‍ය රාෂියා, සෞඛ්‍ය අමාත්‍යතුමාගේ පෞද්ගලික ලේකම් විශේෂඥ වෛද්‍ය සුජාතා සේනාරත්න ඇතුලු පිරිසක් එක්ව සිටියා.",
       "URL": "https://www.hirunews.lk/165602/ඩෙංගු-පාලනය-කරන-ලෝක-සෞඛ්‍ය-සංවිධාන-වාර්තාව-ඇමතිට",
       "Category": "Local News",
       "Parent URL": "https://www.hirunews.lk/local-news.php?pageID=4427"
}