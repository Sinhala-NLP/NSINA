{
       "Source": "hirunews",
       "Timestamp": "Friday, 30 September 2022 - 13:15",
       "Headline": "කෝටි 17 ඉක්ම වූ රන් සමඟ හතර දෙනෙකු රේගු අත්අඩංගුවට",
       "News Content": "රුපියල් කෝටි 17 ඉක්මවූ රත්‍රං සමඟ සැකකරුවන් හතරදෙනෙකු අත්අඩංගුවට ගෙන තිබෙනවා.\nඕමානයේ මස්කට් නුවර සිට අද (30) උදෑසන කටුනායක වෙත පැමිණි ගුවන් යානයක මගීන් තුන්දෙනෙකු සතුව තිබූ රුපියල් කෝටි 16කට අධික වටිනාකමකින් යුත් කිලෝග්‍රෑම් 7යි ග්‍රෑම් 500ක රත්‍රං තොගයක් පළමුව රේගු නිලධාරීන් විසින් සිය භාරයට ගෙන තිබුණා.\nඒ අතර කාන්තාවක්ද සිටින බවයි රේගුව ප්‍රකාශ කළේ.\nසූක්ෂම ලෙස රන් තහඩු සාදා ඒවා තම ගමන් මල්ලේ බහා ගුවන් තොටුපල මගී පර්යන්තයෙන් පිටතට රැගෙන යාමට මොවුන් උත්සහ කර තිබුණා.\nඑසේම එම ගුවන් යානයෙන්ම දිවයිනට පැමිණි තවත් මගියෙකු තම ගුද මාර්ගයේ රත්‍රං කිලෝග්‍රෑමයකට ආසන්න ප්‍රමාණයක් සඟවාගෙන පැමිණ ඇති අතර, ඔහුද අත්අඩංගුවට ගෙන තිබෙනවා.\nඑම රන්වල වටිනාකම ආසන්න වශයෙන් රුපියල් එක්කෝටි විසිලක්ෂයක් පමණ වනවා.",
       "URL": "https://www.hirunews.lk/316694/කෝටි-17-ඉක්ම-වූ-රන්-සමඟ-හතර-දෙනෙකු-රේගු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=834"
}