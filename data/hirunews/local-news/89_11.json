{
       "Source": "hirunews",
       "Timestamp": "Friday, 18 August 2023 - 11:21",
       "Headline": "ප්‍රසව හා නාරිවේද එක් ඇඳකට කාන්තාවන් 984ක්",
       "News Content": "මෙරට ප්‍රසව හා නාරිවේද එක් ඇඳකට කාන්තාවන් 984 දෙනෙක් සිටින බව නවතම විගණන වාර්තාවකින් හෙළිවෙනවා.\nජාතික විගණන කාර්යාලය මඟින් නිකුත් කොට ඇති නවතම විගණන වාර්තාවක සඳහන් වන පරිදි ශ්‍රී ලංකාවේ රෝහල්වල මුළු ප්‍රසව හා නාරිවේද ඇඳන් සංඛ්‍යාව 14,572ක් වන අතර මෙරට වයස අවුරුදු 15ට වැඩි මුළු කාන්තාවන් සංඛ්‍යාව 14,342,549ක්.\nඒ අනුව, විගණනය මඟින් අනාවරණය කර ගෙන ඇත්තේ මෙරට ප්‍රසව හා නාරි ඇඳකට සිටින කාන්තාවන් සංඛ්‍යාව 984ක් බවයි.\nඑමෙන්ම, ප්‍රසව හා නාරිවේද ඇඳන් බෙදා හැරීම දිස්ත්‍රික්ක අතර ව්‍යාප්ත කාන්තා ජනගහනයට සමානව සිදු වී නොමැති වී බවද සඳහන්.\nගම්පහ සහ කළුතර දිස්ත්‍රික්කවල ප්‍රමාණවත් තරම් ප්‍රසව හා නාරිවේද ඇඳන් නොමැති වීම බ‍රපතළ ගැටලුකාරී තත්ත්වයක් බව ද විගණන වාර්තාවේ වැඩිදුරටත් සඳහන් වෙනවා.",
       "URL": "https://www.hirunews.lk/345251/ප්‍රසව-හා-නාරිවේද-එක්-ඇඳකට-කාන්තාවන්-984ක්",
       "Category": "Local News",
       "Parent URL": "https://www.hirunews.lk/local-news.php?pageID=89"
}