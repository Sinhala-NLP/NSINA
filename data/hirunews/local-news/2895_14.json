{
       "Source": "hirunews",
       "Timestamp": "Tuesday, 18 February 2020 - 9:25",
       "Headline": "තුන් හැවිරිදි දරුවා මුහුණ පෑ අනතුර ආරක්ෂිත කැමරාවේ සටහන් වූ හැටි",
       "News Content": "පසුගියදා දෙල්තොට නගරයේදී මාර්ගය හරහා මාරු වීමට උත්සහ කළ කුඩා දරුවෙකු යතුරුපැදියක ගැටීමෙන් අනතුරට ලක්ව තුවාල ලබා තිබෙනවා.\nවයස අවුරුදු 03ක කුඩා දරුවෙකුයි මෙලෙස අනතුරට මුහුණ පා ඇත්තේ.\nතුවාල ලැබූ දරුවා දෙල්තොට රෝහලට ඇතුළත් කර ඇති අතර යතුරුපැදි පදවාගෙන පැමිණ පුද්ගලයාට රියදුරු බලපත්‍රයක් නොමැති බව අනාවරණය වී තිබෙනවා.\nඅදාල පැදිකරු පොලීසිය විසින් අත්අඩංගුවට ගෙන ඇති අතර ඔහු මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව දින 14ක් රක්ෂිත බන්ධනාගාර ගතකළ බවයි අප වාර්තාකරු සඳහන් කළේ.\nමෙම අනතුර අසල සවිකර තිබූ ආරක්ෂිත කැමරාවක මෙලෙස සටහන්ව තිබුනා.",
       "URL": "https://www.hirunews.lk/234677/තුන්-හැවිරිදි-දරුවා-මුහුණ-පෑ-අනතුර-ආරක්ෂිත-කැමරාවේ-සටහන්-වූ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=2895"
}