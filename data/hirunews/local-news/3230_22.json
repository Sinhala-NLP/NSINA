{
       "Source": "hirunews",
       "Timestamp": "Wednesday, 24 July 2019 - 19:12",
       "Headline": "මාවතගම සිසුවෙකු පාසලේදී වැටී මියයයි",
       "News Content": "කුරුණෑගල - මාවතගම - ඩී.පී. විද්‍යාලයේ ඉගෙනුම ලැබූ පාසල් සිසුවෙකු පාසළ තුළදී හදිසියේ ඇදවැටී ජීවිතක්ෂයට පත්වීමේ පුවතක් හිරු ප්‍රවෘත්ති අංශයට වාර්තාවුණා.\nපොලිස් මාධ්‍ය ප්‍රකාශක කාර්යාලය සඳහන් කළේ ඔහු අද පෙරවරුවේ පාසලේ ක්‍රීඩා පිටියේ  ක්‍රීඩා කරමින් සිටි අතරතුර එක්වරම ඇදවැටී මියගොස් ඇති බවයි.\nමෙලෙස මියගොස් ඇත්තේ මාවතගම - ගලගෙදර ප්‍රදේශයේ පදිංචි 12 හැවිරිදි සිසුවෙක්.\nඔහුගේ දේහය මේ වනවිට මාවතගම රෝහලේ තැන්පත් කර තිබෙනවා.\nසිසුවා මියයෑමට හේතුව නිශ්චිත හේතුව මෙතෙක් අනාවරණ වී නැහැ.\nකෙසේ වෙතත් ක්‍රීඩා පිටියේ ඔහු ක්‍රීඩා කරන අතරතුර අවස්ථා කිහිපයකදී හති දමා නතර වන ආකාරය අසළ පිහිටි CCTV කැමරාවල සටහන් වී ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/220951/මාවතගම-සිසුවෙකු-පාසලේදී-වැටී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3230"
}