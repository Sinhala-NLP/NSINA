{
       "Source": "hirunews",
       "Timestamp": "Tuesday, 30 March 2021 - 20:23",
       "Headline": "වැලිවේරියේ පොලිස් නිලධාරියෙකු අල්ලස් ගත් පන්දහසේ නෝට්ටු දෙක ගිල දමයි",
       "News Content": "අල්ලස් ලෙස ලබා ගන්නා ලද රුපියල් 10,000ක මුදලක් ගිල දැමීම හේතුවෙන් වැලිවේරිය පොලිසියේ නිලධාරියෙකු ගම්පහ රෝහලට ඇතුළත් කර තිබෙනවා.\nවැලිවේරිය නගරයේ හෝටලයක් පවත්වාගෙන යන ව්‍යාපාරිකයෙකුගෙන් අල්ලස් ලබා ගන්නා අවස්ථාවේදි අදාළ පොලිස් නිලධාරීයා අල්ලස් කොමිසමේ නිලධාරීන් විසින් අත්අඩංගුවට ගෙන ඇති බව සදහන්.\nඑහිදි අල්ලස් වශයෙන් ලබාදුන් රුපියල් 5000 නෝට්ටු  දෙක ඔහු විසින් ගිල දමා ඇති බවයි පොලිසිය සදහන් කළේ.\nකළුතර ප්‍රදේශයේ පදිංචි මෙම පොලිස් නිලධාරියා වැලිවේරිය පොලිසියේ විවිධ පැමිණිලි අංශයේ සේවයේ නියුතු අයෙක්.\nකෙසේ වෙතත්, සිද්ධිය සම්බන්ධයෙන් පොලිසිය ගම්පහ ප්‍රධාන මහේස්ත්‍රාත් මංජුල කරුණාරත්න හමුවට අද දින කරුණු ඉදිරිපත් කල අවස්ථාවේ දී සැකකාර පොලිස් නිළධාරියා අප්‍රේල් 08 දක්වා රක්ෂිත බන්ධනාගාර ගත කරන ලෙසටයි නියෝග කලේ.",
       "URL": "https://www.hirunews.lk/267033/වැලිවේරියේ-පොලිස්-නිලධාරියෙකු-අල්ලස්-ගත්-පන්දහසේ-නෝට්ටු-දෙක-ගිල-දමයි",
       "Category": "Local News",
       "Parent URL": "https://www.hirunews.lk/local-news.php?pageID=2051"
}