{
       "Source": "hirunews",
       "Timestamp": "Thursday, 21 September 2023 - 18:23",
       "Headline": "පොලිසිය අසල කාර් පිපිරීමකින් දෙදෙනෙක් මරුට",
       "News Content": "නිරිතදිග කොලොම්බියාවේ (Southwest colombia) සිදුවූ පිපිරීමකින් පුද්ගලයින් දෙදෙනෙකු මියගොස් තිබෙනවා.\nඑමෙන්ම මෙම සිද්ධියෙන් තවත් පුද්ගලයින් දෙදෙනෙකු තුවාල ලබා ඇති බවයි ජාත්‍යන්තර මාධ්‍ය වාර්තා කළේ.\nනිරිතදිග කොලොම්බියාවේ ටිම්බා පොලිස් ස්ථානය ආසන්නයේ මෝටර් රථයක් තුළ මෙම පිපිරීම සිදුව ඇති බව ද සඳහන්.\nවිදෙස් මාධ්‍ය වාර්තා කළේ පිපිරීමෙන් අසල පිහිටි රෝහලට, නිවාසවලට සහ වෙළෙඳ ආයතනවලට ද හානි සිදුව ඇති බව‍යි.\nප්‍රහාරය ත්‍රස්තවාදීන්ගේ ක්‍රියාවක් විය හැකි බවට පොලිසිය සැක පළකර තිබෙනවා.",
       "URL": "https://www.hirunews.lk/349006/පොලිසිය-අසල-කාර්-පිපිරීමකින්-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=15"
}