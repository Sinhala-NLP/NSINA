{
       "Source": "hirunews",
       "Timestamp": "Wednesday, 11 May 2022 - 8:32",
       "Headline": "රත්ගම වෙඩි වැදීමෙන් තුවාල ලැබූවන්ගේ තත්ත්වය බරපතළ නැහැ",
       "News Content": "රත්ගම ප්‍රදේශයේ දී ඊයේ රාත්‍රියේ ඇති වූ වෙඩි තැබීමෙන් තුවාල ලැබූ 8 දෙනාගේ තත්ත්වය බරපතළ නො වන බව රෝහල් ආරංචි මාර්ග පවසනවා.\nඔවුන් මේ වන විට කරාපිටිය රෝහලේ ප්‍රතිකාර ලබන අතර, පොලීසිය මේ වන විට ඔවුන්ගෙන් ප්‍රකාශ සටහන් කර ගනිමින් සිටින බවයි වාර්තා වන්නේ.\nරත්ගම ප්‍රාදේශීය සභාවේ සභාපතිගේ නිවස අසල දී ඊයේ රාත්‍රියේ සිදු වූ වෙඩි තැබීමකින් පුද්ගලයින් 8 දෙනෙකු තුවාල ලබා තිබුණා.\nප්‍රදේශීය සභාවේ සභාපතිගේ නිවස ඉදිරිපිට උද්ඝෝෂණයක නිරත වූ පිරිසකට යි මෙම වෙඩි තැබීම සිදුකර තිබුණේ.\nකෙසේ වෙතත්, කවුරුන් විසින් මෙම වෙඩි තැබීම සිදු කළේ ද යන්න මෙතෙක් අනාවරණ වී නැහැ.",
       "URL": "https://www.hirunews.lk/304045/රත්ගම-වෙඩි-වැදීමෙන්-තුවාල-ලැබූවන්ගේ-තත්ත්වය-බරපතළ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1177"
}