{
       "Source": "hirunews",
       "Timestamp": "Saturday, 07 October 2017 - 17:17",
       "Headline": "කේරළ ගංජා සමගින් සමෘද්ධි නිලධාරිනියක් අත්අඩංගුවට (ඡායාරූප)",
       "News Content": "කේරළ ගංජා තොගයක් ළග තබාගෙන සිටි සමෘද්ධි සංවර්ධන නිලධාරිනියක් අත්අඩංගුවට ගෙන තිබෙනවා.\nඋතුරු මැද පළාත් නියෝජ්‍ය පොලිස්පත් කාර්යාලයට ලැබුනු තොරතුරකට අනුවයි උතුරු මැද දිසා විශේෂ වැටලීම් ඒකකය අද දහවල් වැටලීම සිදුකර ඇත්තේ.\n47 හැවිරිදි සැකකාරිය සතුව තිබී කේරළ ගංජා කිලෝ 1 යි ග්‍රෑම් 250 ක් සොයාගෙන ඇති අතර ඇයගේ පුත්‍රයා ළග තිබී තවත් කේරළ ගංජා ග්‍රෑම් 250 ක් සොයා ගැනුනා.\nඒවායෙහි වටිනාකම රුපියල් ලක්ෂ 2 ක් පමණ වන බවටයි අනාවරණ වී ඇත්තේ.\nඅත්අඩංගුවට පත්වු සැකකාරිය ගල්නෑව ප්‍රාදේශීය ලේකම් කාර්යාලයට අනුයුක්ත සමෘද්ධි නිලධාරිනියක් බව සඳහන්.\nතම නිවසේ සුක්ෂම ලෙස සගවා තිබී ඇති අතර ඒවා සොයා ගැනීමට පොලිස් නිල සුනඛයෙකුගේ සහය ලබාගෙන තිබෙනවා.\nඅත්අඩංගුවට ගත් සැකකරු සහ සැකකාරිය වැඩිදුර විමර්ශණ සඳහා කැකිරාව පොලිස් ස්ථානයට භාරදී ඇති බවයි අප වාර්තාකරු කියාසිටියේ.\nඡායාරූප - කැකිරාව කුෂාන් ජයවර්ධන",
       "URL": "https://www.hirunews.lk/172854/කේරළ-ගංජා-සමගින්-සමෘද්ධි-නිලධාරිනියක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4284"
}