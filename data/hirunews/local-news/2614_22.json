{
       "Source": "hirunews",
       "Timestamp": "Thursday, 02 July 2020 - 20:47",
       "Headline": "ජනතා අවශ්‍යතා හඳුනා ගනිමින් බැංකු සේවා ක්‍රියාත්මක විය යුතුයි - ජනපති  (වීඩියෝ)",
       "News Content": "ගම ගොඩනැගීමට නම් ග්‍රාමීය ආර්ථිකය සහ ජනතා අවශ්‍යතා හඳුනා ගනිමින් බැංකු සේවා ක්‍රියාත්මක විය යුතු බව ජනාධිපති ගෝඨාභය රාජපක්ෂ අවධාරණය කළා.\nජනාධිපති කාර්යාලයේ අද පැවති සාකච්ඡාවකට එක්වෙමින් ජනාධිපතිවරයා සඳහන් කළේ වාණිජ බැංකු ණය සම්පාදනයේදී නිෂ්පාදන ක්ෂේත්‍රයට වඩා වෙළඳ අංශ කෙරෙහි වැඩි අවධානයක් යොමුකළ යුතු බවයි.\nදීර්ඝකාලීනව ගෙවීමේ පදනම මත මහා පරිමාණ ලෙස ණය ගෙන ගෙවීම් පැහැර හරින පුද්ගලයින්ට එරෙහිව තදින් ක්‍රියාකළ යුතු බව සඳහන් කළ ජනාධිපතිවරයා, රාජ්‍ය බැංකුවලට අයවිය යුතු ණය අයකර ගැනීමේ ක්‍රමවේදයක් සැකසීමේ අවශ්‍යතාවයද අවධාරණය කළා.",
       "URL": "https://www.hirunews.lk/244530/ජනතා-අවශ්‍යතා-හඳුනා-ගනිමින්-බැංකු-සේවා-ක්‍රියාත්මක-විය-යුතුයි-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2614"
}