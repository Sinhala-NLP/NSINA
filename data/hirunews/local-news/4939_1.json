{
       "Source": "hirunews",
       "Timestamp": "Wednesday, 03 August 2016 - 7:28",
       "Headline": "ජනපතිගේ පාර්ලිමේන්තු දිවියට දින 10,000ක් සම්පූර්ණ වෙයි",
       "News Content": "ජනාධිපති මෛත්‍රිපාල සිරිසේනගේ පාර්ලිමේන්තු දිවියට දින දස දහසක් සම්පූර්ණවීමේ නිමිත්තෙන් ආගමික වැඩසටහන් රැසක් සංවිධාන කර තිබෙනවා.\nඑහි එක් අදියරක් ඊයේ පස්වරුවේ ඓතිහාසික කැළණි රජමහා විහාර පුදබිමේදී පැවැත්වුණා.\nජනාධිපතිවරයා පොළොන්නරුව දිස්ත්‍රික්කය නියෝජනය කරමින් පාර්ලිමේන්තු දිවිය ඇරඹුවේ 1989 වර්ෂයේ මාර්තු 9 වනදායි.\nඑතැන් පටන් අඛන්ඩව සෑම මැතිවරණයකින් ජයග්‍රණය කර ඇති ජනාධිපති මෛත්‍රිපාල සිරිසේන පාර්ලිමේන්තුවට පිවිස ගතව ඇති දින ගණන දස දහසක්.\nඊයේ පස්වරුවේ කැළණි රජමහා විහාරයට පැමිණි ජනාධිපතිවරයා ආගමික  වතාවත්වල නිරතවූයේ රටට සහ සමස්ත රටවාසීන්ටම සෙත් පැතීමේ අරමුණින්.\nශ්‍රී පාදස්ථානාධිපති පූජ්‍ය බෙංගමුවේ ධම්මදින්න නා හිමියන් පිරිස පංචශීලයේ පිහිටවූ අතර, බෝධි පූජා පිංකම පැවැත්වූයේ කොටපොල අමරකිත්ති හිමියන් විසින්.\nමෙහිදී පැමිණ සිටි පිරිස ඇමතූ කැළණිය ජමහා විහාරාධිපති මහාචාර්ය පූජ්‍ය කොල්ලුපිටියේ මහින්ද සංඝරක්ඛිත හිමියන් පෙන්වා දුන්නේ රජයේ කටයුතු ඉදිරියට පවත්වාගෙන  යෑම සඳහා සියලුදෙනාගේ සහය අවශ්‍ය බවයි.",
       "URL": "https://www.hirunews.lk/139681/ජනපතිගේ-පාර්ලිමේන්තු-දිවියට-දින-10000ක්-සම්පූර්ණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4939"
}