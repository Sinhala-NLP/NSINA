{
       "Source": "hirunews",
       "Timestamp": "Thursday, 04 August 2022 - 12:53",
       "Headline": "බලපත්‍ර නොමැතිව ඩීසල් හා පෙට්ට්‍රල් මුදලට අලෙවි කල පුද්ගලයකු මුතූර්හී දී පොලිස් විශේෂ කාර්ය බලකායේ අත්අඩංගුවට",
       "News Content": "බලපත්‍ර නොමැතිව ඩීසල් හා පෙට්ට්‍රල් මුදලට අලවි කරමින් සිටි මුතූර් ප්‍රදේශයේ පදිංචි පුද්ගලයෙකු අත් අඩංගුවට ගැනීමට පොලිස් විශේෂ කාර්ය බලකායේ නිලදාරීන් කටයුතු කර තිබෙනවා.\nඒ විශේෂ කාර්ය බලකාය ත්‍රිකුණාමලය කඳවුරේ නිලධාරීන්ට ලද තොරතුරකට අනුව, වව්නියාව කඳවුරේ නිලධාරීන් කණ්ඩායමක් විසින් ඊයේ (03) මුතූර්, ආනොච්චලි, අසරැස් වීදිය දී සිදුකරන ලද ප්‍රදේශයේ දී කරන ලද වැටලීමක් අතරතුර දී යි.\nඑහි දී බලපත්‍ර නොමැතිව ඩීසල් හා පෙට්ට්‍රල් මුදලට අලවි කරමින් සිටි මුතූර් ප්‍රදේශයේ පදිංචි වයස අවුරුදු 33 ක පුද්ගලයකු අත් අඩංගුවට ගෙන ඇති අතර ඔහු සතුව තිබී ඩීසල් ලීටර් 50 යි, පෙට්ට්‍රල් ලීටර් 20 ක් ද අත්අඩංගුවට ගෙන තිබෙනවා.\nවැඩිදුර විමර්ශන කටයුතු සඳහා ඔහුව සහ අත්අඩංගුවට ගැනුණු ඉන්ධන තොගය මුතූර් පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/311857/බලපත්‍ර-නොමැතිව-ඩීසල්-හා-පෙට්ට්‍රල්-මුදලට-අලෙවි-කල-පුද්ගලයකු-මුතූර්හී-දී-පොලිස්-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=966"
}