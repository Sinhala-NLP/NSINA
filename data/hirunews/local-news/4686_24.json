{
       "Source": "hirunews",
       "Timestamp": "Sunday, 29 January 2017 - 18:16",
       "Headline": "විදේශිකයන්ට ආණ්ඩුව ඉඩම් ලබාදීම ගැන බන්දුල කතා කරයි",
       "News Content": "අධික ණය බර හේතුවෙන් රටට අහිතකර කොන්දේසි යටතේ විදේශ ආයෝජකයන්ට ඉඩම් ලබාදීමට රජය, කටයුතු කරන බව ඒකාබද්ධ විපක්ෂය පවසනවා.\nකොළඹදී අද පැවති විශේෂ මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ ජාත්‍යන්තර ආයතනවල සමීක්ෂණ වාර්තාවන්ට අනුව රජයේ ආර්ථික වැඩපිළිවෙළේ අසාර්ථකත්වය පැහැදිලි වන බවයි.\nකොම්පඤ්ඤ වීදියේ අක්කර 08 භුමි ප්‍රදේශයක් ඇමරිකානු ඩොලර් මිලියන 130කට පෞද්ගලික සමාගමකට අලෙවි කිරීම සඳහා අමාත්‍ය මලික් සමරවික්‍රම මහතා ගැසට් නිවේදනයක් නිකුත් කර ඇති බව ද මන්ත්‍රී බන්දුල ගුණවර්ධන මහතා සඳහන් කළා.",
       "URL": "https://www.hirunews.lk/153200/විදේශිකයන්ට-ආණ්ඩුව-ඉඩම්-ලබාදීම-ගැන-බන්දුල-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4686"
}