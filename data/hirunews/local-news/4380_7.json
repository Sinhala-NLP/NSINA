{
       "Source": "hirunews",
       "Timestamp": "Wednesday, 09 August 2017 - 10:46",
       "Headline": "පේරුදුතුඩුවේදී නීතිවිරෝධී ලෙස වැලිගොඩදැමූ 09 දෙනෙකු අත්අඩංගුවට",
       "News Content": "පේදුරුතුඩුව සහ මනල්කාඩු අතර ප්‍රදේශයේදී අනවසරයෙන් වැලිගොඩ දැමූ පුද්ගලයින් 9 දෙනෙකු නාවික හමුදාව විසින් අත්අඩංගුවට ගෙන තිබෙනවා.\nමොවුන් මෙම වැලිතොගය ට්‍රැක්ටර් රථයක පටවා රැගෙන යාමට සූදානම් කර ඇති බවට නාවික හමුදාවේ විශේෂ යාත්‍රා බල ගණයට සහ වෙරළාරක්ෂක දෙපාර්තමේන්තුවට ලද තොරතුරකට අනුව මෙම වැටලීම සිදුකළ බවයි නාවික හමුදා මාධ්‍ය ඒකකය සදහන් කළේ.\nඅත්අඩංගුවට ගත් සැකකරුවන් සහ ට්‍රැක්ටර් රථය ඉදිරි නීතිමය කටයුතු සදහා පේදුරුතුඩුව පොලිසියට භාරදී තිබෙනවා.",
       "URL": "https://www.hirunews.lk/167983/පේරුදුතුඩුවේදී-නීතිවිරෝධී-ලෙස-වැලිගොඩදැමූ-09-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4380"
}