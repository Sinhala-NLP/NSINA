{
       "Source": "hirunews",
       "Timestamp": "Monday, 01 October 2018 - 12:39",
       "Headline": "‘‘කුඩු සුද්දී’’ පැන්නාට පොලීසියේ තුනකගේ වැඩ තහනම්",
       "News Content": "හික්කඩුව පොලිස් ස්ථානයට අනුයුක්තව සේවය කළ පොලිස් පරික්ෂකවරයෙකුගේ සහ කොස්තාපල්වරුන් දෙදෙනෙකුගේ වැඩ තහනම් කර තිබෙනවා.\nඒ, හෙරොයින් මිලිග්‍රෑම් 1600 ක් සමඟ හික්කඩුව - කළුපෙ ප්‍රදේශයේදී පෙරේදා අත්අඩංගුවට ගත් කාන්තාවක් පොලිස් භාරයේ සිටියදී පලා යාමේ සිද්ධියක් සම්බන්ධයෙන්.\nපලාගොස් ඇති මෙම කාන්තාව කුඩු සුද්දි නමිනුයි ප්‍රදේශයේ ප්‍රකටව ඇත්තේ.\n35 හැවිරිදි මෙම කාන්තාව හෙරොයින් සමඟ අත්අඩංගුවට ගෙන පොලිස් භාරයේ සිටියදී මෙලෙස පලාගොස් තිබෙනවා.\nමේ අතර රුපියල් පනස් අටලක්ෂයක් වටිනා මෙතම්ෆෙටමින් හෙවත් අයිස් නැමති මත්ද්‍රව්‍ය සමඟ ඉන්දීය ජාතික තරුණයෙකු අද අලූයම කටුනායක ගුවන් තොටුපල රේගුව අත්අඩංගුවට ගෙන තිබෙනවා.\nචෙන්නායි නුවර සිට පැමිණි 22 හැවිරිදි මෙම තරුණයා සතුව තිබී සොයාගත්  මත්ද්‍රව්‍යවල බර ග්‍රෑම් 484ක්.\nඔහු සිය ගමන් මල්ලේ සඟවා මෙම මත්ද්‍රව්‍ය පාර්සල් ලෙස සකස් කර රැගෙන විත් තිබෙනවා.\nඑමෙන්ම රුපියල් ලක්ෂ 10 කට අධික වටිනාකමකින් යුත් හෂීස් මත්ද්‍රව්‍ය තොගයක් සමග පුද්ගලයෙකු කටුනායක ගුවන්තොටුපල රේගුව අද උදෑසන අත්අඩංගුවට ගෙන තිබෙනවා.\nමොහු චෙන්නායි සිට පැමිණි අවස්ථාවේදී ඔහුගේ ගමන් මළු පරීක්ෂා කළ රේගු නිලධාරීන් එහි තිබී මෙම හෂීස් මත්ද්‍රව්‍ය කිලෝ 01 යි ග්‍රෑම් එක සොයාගෙන ඇති බව සඳහන්.\nසැකකරු 37 හැවිරිදි කටුගස්තොට ප්‍රදේශයේ පදිංචිකරුවෙක්.",
       "URL": "https://www.hirunews.lk/201130/කුඩු-සුද්දී-පැන්නාට-පොලීසියේ-තුනකගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=3721"
}