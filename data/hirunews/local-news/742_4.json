{
       "Source": "hirunews",
       "Timestamp": "Friday, 11 November 2022 - 13:12",
       "Headline": "සංචාරකයින් 6,000 රැගත් නෞකා දෙකක් දිවයිනට",
       "News Content": "සංචාරකයින් 6,300 ක් රැගත් නෞකා දෙකක් මෙම මාසයේදී දිවයිනට ළඟාවීමට නියමිතව තිබෙනවා. ඒ අනුව ඉන්දියාවේ සිට සංචාරකයින් 2,800 ක් සහ ඕමානයේ සිට සංචාරකයින් 3,500 ක් රැගත් නෞකා දෙකක් මෙලෙස දිවයිනට පැමිණීමට නියමිත බවයි වරාය, නාවික හා ගුවන් සේවා අමාත්‍යාංශය නිවේදනය කළේ.\nඊට අමතරව ඉදිරි මාස දෙක තුළදී , සංචාරකයින් රැගත් නෞකා 08 ක් කොළඹ සහ ත්‍රිකුණාමල වරායන් වෙත පැමිණිමට නියමිතව තිබෙනවා.\nමේ අතර, මේ මාසයේ මුල් සතිය තුළ විදේශ සංචාරකයින් 12,431 මෙරටට පැමිණ තිබෙනවා.\nඉන් වැඩි පිරිසක් පැමිණ ඇත්තේ ඉන්දියාව,රුසියාව, චීනය වැනි රටවලින් වලින් බවයි සංචාරක අමාත්‍යංශය සඳහන් කළේ.\nඒ අනුව මේ වසරේ ජනවාරි මස සිට මේ මස 7 වනදා දක්වා මෙරටට පැමිණ ඇති විදේශ සංචාරකයින් ගණන 586,689ක්.",
       "URL": "https://www.hirunews.lk/320145/සංචාරකයින්-6000-රැගත්-නෞකා-දෙකක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=742"
}