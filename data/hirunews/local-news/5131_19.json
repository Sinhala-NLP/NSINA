{
       "Source": "hirunews",
       "Timestamp": "Sunday, 13 March 2016 - 8:30",
       "Headline": "ගොඩනැගිල්ලකින් වැටී පිරිමි දරුවෙකු මියයයි",
       "News Content": "මැදිරිගිරිය - අඹගස්වැව ප්‍රදේශයේ විහාරස්ථානයක අලූතින් ඉදිකරමින් පැවති ගොඩනැගිල්ලක දෙවන මහලෙන් වැටී පිරිමි දරුවෙකු ජීවිතක්ෂයට පත්ව තිබෙනවා.\nඑම ගොඩනැගිල්ලේ දෙවන මහලේ පිරිසක් සමඟ ඊයේ වී වේලමින් සිටියදී මෙම දරුවා ඉන් බිමට වැටී ඇති බව සඳහන්.\nතුවාල ලැබූ දරුවා මැදිරිගිරිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බවයි පොලිස් මාධ්‍ය ප්‍රකාශක කාර්යාලය කියා සිටියේ.\nමැදිරිගිරිය - අඹගස්වැව පදිංචි 13 හැවිරිදි මෙම දරුවාගේ මෘත ශරීරය සම්බන්ධයෙන් පශ්චාත් මරණ පරීක්ෂණය අද පැවැත්වීමට නියමිතයි.",
       "URL": "https://www.hirunews.lk/128418/ගොඩනැගිල්ලකින්-වැටී-පිරිමි-දරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5131"
}