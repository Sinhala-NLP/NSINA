{
       "Source": "hirunews",
       "Timestamp": "Saturday, 17 June 2023 - 14:08",
       "Headline": "තොරතුරු අනාවරණය නොකළාට බුද්ධි අංශ සැරයන්ගේ වැඩ තහනම්",
       "News Content": "වැලි ජාවාරම් පිළිබඳව තොරතුරු අනාවරණය කරගැනීමට  අපොහොසත් වූ මදුරන්කුලිය පොලිසියේ බුද්ධි අංශ භාර පොලිස් සැරයන්වරයාගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nමදුරන්කුලිය පොලිස් බල ප්‍රදේශයේ මාළු වගා කිරීමේ ව්‍යාපෘතියක් ලෙස හඟවමින් මහා පරිමාණ වැලි කැණීම්  ජාවාරම් ස්ථානයක් පවත්වාගෙන ගොස් ඇත.පුත්තලම  කොට්ඨාශ අපරාධ විමර්ශන ඒකකයේ නිලධාරීන් විසින් පසුගියදා එය වටලා එහි තිබූ යන්ත්‍රසූත්‍ර ඇතුළුව පුද්ගලයින් අත්අඩංගුවට ගැනීමක් සිදු කර තිබේ.\nඑම නිසා මාස ගණනාවක් මදුරන්කුලිය පොලිසියේ බුද්ධි අංශය භාරව සිටි මෙම සැරයන්වරයා තොරතුරු අනාවරණය කර ගැනීමට අපොහොසත්වීම හේතුවෙන් මෙලෙස වැඩ තහනමට ලක්කර ඇති බව පොලිසිය පවසයි.",
       "URL": "https://www.hirunews.lk/338214/තොරතුරු-අනාවරණය-නොකළාට-බුද්ධි-අංශ-සැරයන්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=260"
}