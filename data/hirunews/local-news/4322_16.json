{
       "Source": "hirunews",
       "Timestamp": "Thursday, 14 September 2017 - 13:21",
       "Headline": "අතුරුදන්ව සිටි කාන්තාවගේ සිරුර දින 14 කට පසු හමුවේ",
       "News Content": "කඩුවෙල - කොතලාවල - පට්ටියවත්ත ප්‍රදේශයේ වැසිකිලි වළක තිබී කාන්තා මළ සිරුරක් අද පෙරවරුවේ සොයාගෙන තිබෙනවා.\nඑම කාන්තාව මීට සති 2 කට පෙර අතුරුදන් වී ඇති බව පවසමින් නිවැසියන් විසින් නවගමුව පොලිස් ස්ථානය වෙත පැමිණිල්ලක්ද කර තිබුණා.\nඒ අනුවයි 43 හැවිරිදි මෙම කාන්තාවගේ මළ සිරුර නිවසේ වැසිකිලි වළේ තිබී සොයාගෙන ඇත්තේ.\nලලනි ලේඛානි අමරසිංහ නමැති ඇය අවිවාහක කාන්තාවක්.\nඇය කිසියම් මානසික රෝගී තත්වයකට ප්‍රතිකාර ලබන බවද අනාවරණ වී තිබෙනවා.\nකෑම කෑමට සුදානම් වන අවස්ථාවක දියණිය ගැන සෙවීමේ දී ඇය නිවසේ නොමැති බව දැන සොයා බැලුවත් නිවැසියන්ට ඇය සොයා ගැනීමට හැකි වී නැහැ.\nපසුව පොලිසියේ පැමිණිල්ලක් ද දමා තිබෙනවා.\nඅද(14) වත්ත පහළ වැසිකිලි වල දෙසින් අමුතු දුර්ගන්ධයක් එනු දැනී අගේ සහෝදරයා ඒ ගැන සොයා බැලීමේ දී සිය සහෝදරියිට වැටි සිටින අයුරු දැක ඇති බවයි අප වාර්තාකරු කියා සිටියේ.\nමහේස්ත්‍රාත් පරීක්ෂණය පැවැත්වීමට නියමිතව තිබෙනවා.\nමෙම වැසිකිලි වල පිහිටා ඇත්තේ නිවසට මීටර් 35ක් පමණ දුරින් බව සඳහන්.\nඇය මියගොස් ඇත්තේ කෙසේද යන්න පොලිස් පරීක්ෂණ පැවැත්වෙනවා.",
       "URL": "https://www.hirunews.lk/170909/අතුරුදන්ව-සිටි-කාන්තාවගේ-සිරුර-දින-14-කට-පසු-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4322"
}