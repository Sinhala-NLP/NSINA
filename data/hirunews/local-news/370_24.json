{
       "Source": "hirunews",
       "Timestamp": "Thursday, 04 May 2023 - 7:57",
       "Headline": "සිසුවියන්ට අතවර කළ විදුහල්පති අත්අඩංගුවට",
       "News Content": "ගම්පොළ අධ්‍යාපන කලාපයට අයත් ප්‍රධාන පෙළේ පාසලක ශිෂ්‍යාවන් දෙදෙනෙකුට ලිංගික අතවර කළ විදුහල්පතිවරයෙක් අත්අඩංගුවට ගෙන තිබෙනවා.\nමෙසේ අත්අඩංගුවට ගෙන ඇත්තේ වයස අවුරුදු 51ක් වන පුද්ගලයෙක් බවයි වාර්තා වන්නේ.\nඅදාළ ශිෂ්‍යාවන්ගේ දෙමාපියන් පොලිසිය වෙත සිදු කළ පැමිණිල්ලකට අනුව මෙම විදුහල්පතිවරයා අත්අඩංගුවට ගත් බව ගම්පොළ පොලිසිය සඳහන් කළා.\nමෙම විදුහල්පතිවරයාට එරෙහිව මීට පෙරද පාසල් සංවර්ධන සමිතිය සහ දෙමාපියන් එක්ව කලාප අධ්‍යාපන කාර්‍යාලයට පැමිණිලි කර ඇති අතර කලාප අධ්‍යාපන කාර්‍යාලය මඟිනන් ද පරීක්ෂණයක් සිදු කරන බව අප ප්‍රාදේශීය වාර්තාකරු සඳහන් කළා.\nඅත්අඩංගුවට ගත් විදුහල්පතිවරයා ඊයේ (03) අධිකරණයට ඉදිරිපත් කර තිබෙනවා.",
       "URL": "https://www.hirunews.lk/334197/සිසුවියන්ට-අතවර-කළ-විදුහල්පති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=370"
}