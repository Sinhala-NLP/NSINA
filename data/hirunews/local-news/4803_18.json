{
       "Source": "hirunews",
       "Timestamp": "Tuesday, 08 November 2016 - 18:16",
       "Headline": "රට දැඩි ආර්ථික අර්බුදයක - ඒකාබද්ධ විපක්ෂය",
       "News Content": "ඇමරිකානු ඩොලරයට සාපේක්ෂව රුපියල අඛන්ඩව අවප්‍රමාණ වීම නිසා රට දැඩි ආර්ථික අර්බුදයකට මුහුණදී ඇතැයි පාර්ලිමේන්තු මන්ත්‍රී බන්දුල ගුණවර්ධන ප්‍රකාශ කළා.\nඔහු මේ බව කියා සිටියේ ඒකාබද්ධ විපක්ෂය කොළඹ අද කැඳවා තිබූ මාධ්‍ය හමුවකට  එක්වෙමින්.\nඑහිදී වැඩිදුරටත් අදහස් දැක්වූ මන්ත්‍රිවරයා මහ බැංකු බැඳුම්කර සිද්ධිය හේතුවෙන් රටට ජාත්‍යන්තර වශයෙන් දැඩි බලපෑම් එල්ලවූ බව කියා සිටියා.\nමාධ්‍ය හමුවට එක්වූ හිටපු අමාත්‍ය මහාචාර්ය ජී.එල්. පීරිස් කියා සිටියේ පර්පෙචුවෙල් ටෙ‍්‍රෂරීස් සමාගමේ ගිණුම් අත්හිටුවීමට රජය කඩිනම් පියවර ගත යුතු බවයි.\nමෙම සිද්ධියට අදාළ තොරතුරු ප්‍රචාරය වීම වැළැක්වීම සඳහා අග්‍රාමාත්‍යවරයා මාධ්‍යයට තර්ජනය කරමින් සිටින බවටද ඔහු චෝදනා කළා.",
       "URL": "https://www.hirunews.lk/147124/රට-දැඩි-ආර්ථික-අර්බුදයක-ඒකාබද්ධ-විපක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4803"
}