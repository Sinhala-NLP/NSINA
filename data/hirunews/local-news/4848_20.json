{
       "Source": "hirunews",
       "Timestamp": "Thursday, 06 October 2016 - 18:24",
       "Headline": "මධ්‍යම අධිවේගයේ දෙවන අදියර ඇරඹේ",
       "News Content": "මධ්‍යම අධිවේගී මාර්ග ව්‍යාපෘතියේ මීරිගම සිට කුරුණෑගල දක්වා වන දෙවන කොටසේ ඉදිකිරීම් කටයුතු අද (06) ආරම්භ කළා.\nඒ, ගිරිවුල්ල - බෝයවලාන මංසන්ධියේ අද පැවති උත්සවයකින් අනතුරුවයි.\nඅද ආරම්භ කරන ලද මීරිගම සිට කුරුණෑගල දක්වා දිවෙන දෙවන කොටසේ දුර කිලෝමීටර් 39 ක්.\nඊට අඹේපුස්ස දක්වා දිවෙන කිලෝමීටර් 9 ක කොටස ද ඇතුළත් වන බවයි උසස් අධ්‍යාපන හා මහාමාර්ග අමාත්‍යාංශය සදහන් කළේ.\nමීරිගම සිට කුරුණෑගල දක්වා දෙවන කොටස මංතීරු 4 කින් යුක්ත වන අතර, පැයට කිලෝමීටර් 100 ක වේගයෙන් රථ වාහන ධාවනය කළ හැකි අයුරින් නිම කරන මෙම කොටසට අන්තර් හුවමාරු මධ්‍යස්ථාන 5 ක් ද ඇතුළත් වනවා.\nමෙහි ඉදිකිරීම් කටයුතු වසර දෙකහමාරකින් අවසන් කිරීමට ද නියමිත බව එම අමාත්‍යාංශය සදහන් කළා.",
       "URL": "https://www.hirunews.lk/144608/මධ්‍යම-අධිවේගයේ-දෙවන-අදියර-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4848"
}