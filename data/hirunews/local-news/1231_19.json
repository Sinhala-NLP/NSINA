{
       "Source": "hirunews",
       "Timestamp": "Thursday, 14 April 2022 - 7:28",
       "Headline": "විශ්වාසභංගය ගැන ඉරිදා තවත් සාකච්ඡාවක්",
       "News Content": "ආණ්ඩුවට සහ ජනාධිපතිවරයාට එරෙහි ව ඉදිරිපත් කිරීමට සූදානම් වන විශ්වාසභංගය සහ දෝෂාභියෝග යෝජනාව එළැඹෙන පාර්ලිමේන්තු සතියේ දී බොහෝ දුරට කතානායකවරයාට ලබාදීමට අපේක්ෂා කරන බව සමගි ජන බලවේගයේ ජාතික සංවිධායක පාර්ලිමේන්තු මන්ත්‍රී තිස්ස අත්තනායක පවසනවා.\nඊට අදාළව එළැඹෙන 17 වැනිදා සමගි ජන බලවේගයේ පාර්ලිමේන්තු කණ්ඩායමේ සාකච්ඡාවක් පැවැත්වීමට නියමිතව ඇති බවද ඔහු කියා සිටියා.\nමේ අතර, දෙමළ ජාතික ජනතා පෙරමුණ නියෝජනය කරන පාර්ලිමේන්තු මන්ත්‍රීවරුන් වන ගජේන්ද්‍ර කුමාර් පොන්නම්බලම් සහ සෙල්වරාසා ගජේන්ද්‍රන් ආණ්ඩුවට සහ ජනාධිපතිවරයාට එරෙහිව සමගි ජනබලවේගය කථානායකවරයාට ඉදිරිපත් කිරීමට සූදානම් වන විශ්වාසභංගයට සහ දෝෂාභියෝග යෝජනාවට අත්සන් කර තිබෙනවා.\nමේ අතර, ආණ්ඩුවෙන් ඉවත් වී ස්වාධින වූ පක්ෂ එකොලහේ නියෝජිතයින් ඊයේ කොළඹ පැවැත්වූ මාධ්‍ය හමුවේ දී මෙම විශ්වාසභංගය සහ දෝෂාභියෝග යෝජනාව සම්බන්ධයෙන් මාධ්‍යවේදීන් විමසනු ලැබුවා.\nඊට පාර්ලිමේන්තු මන්ත්‍රීවරුන් වන දයාසිරි ජයසේකර සහ විමල් වීරවංශ පිළිතුරු ලබා දුන්නා.",
       "URL": "https://www.hirunews.lk/301920/විශ්වාසභංගය-ගැන-ඉරිදා-තවත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1231"
}