{
       "Source": "hirunews",
       "Timestamp": "Friday, 06 November 2020 - 8:24",
       "Headline": "හිඟයක් පවතින බැවින් රුධිරය දෙන්නැයි ලේ බැංකුවෙන් ඉල්ලීමක් (වීඩියෝ)",
       "News Content": "පවතින තත්ත්වයත් සමඟ රුධිරය පරිත්‍යාග කිරීමේ වැඩසටහන් සංවිධාන නොවීම හමුවේ රුධිර හිඟයක් නිර්මාණය වී ඇති බව ජාතික රුධිර පාරවිලයන සේවය පවසනවා.\nඒ සම්බන්ධයෙන් පැහැදිලි කළ එහි අධ්‍යක්ෂ වෛද්‍ය ලක්ෂ්මන් එදිරිසිංහ කියා සිටියේ ජංගම රුධිර පරිත්‍යාග කිරීමේ මධ්‍යස්ථාන පසුගිය කාලවකවානුව පුරාම නිසි පරිදි සිදුකිරීමට නොහැකි වූ බවයි.\nවිශේෂයෙන් බස්නාහිර පළාත තුළ ඇඳිරි නීතිය පැනවීමත් සමඟ එම වැඩපිලිවෙලට දැඩි බලපෑම් එල්ල වූ අතර, මේ හේතුවෙන් පිට පළාත්වලද එවැනි වැඩසටහන් ක්‍රියාත්මක කිරීමට අවස්ථාව ලැබී නැහැ.\nඑම තත්ත්වය මත රුධිරය පරිත්‍යාග කිරීමට කැමති පරිත්‍යාගශීලින්ට ඒ සඳහා අවස්ථාව හිමිවන බවයි වෛද්‍ය ලක්ෂ්මන් එදිරිසිංහ සඳහන් කළේ.\nඒ සඳහා ජාතික රුධිර පාරවිලයන මධ්‍යස්ථානය ඇමතීමෙන් වැඩිදුර තොරතුරු ලබාගත හැකියි.",
       "URL": "https://www.hirunews.lk/254114/හිඟයක්-පවතින-බැවින්-රුධිරය-දෙන්නැයි-ලේ-බැංකුවෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2348"
}