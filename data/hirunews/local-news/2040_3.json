{
       "Source": "hirunews",
       "Timestamp": "Monday, 05 April 2021 - 14:39",
       "Headline": "නිසි මිලක් නොලැබීමෙන් නිවසට සීමා වූ  බඩ ඉරිඟු (වීඩියෝ)",
       "News Content": "ගලෙන්බිදුණුවැව ප්‍රදේශයේ ජීවත් වන බොහෝ පිරිසකගේ ප්‍රධාන ජීවනෝපාය වන්නේ බඩ ඉරිගු වගාවයි.\nප්‍රදේශයේ පනස් පන් දහසකට අධික ගොවි පවුල් සංඛ්‍යාවක් බඩ ඉරිගු වගාවේ නියැලෙන අතර අක්කර දස දහසකට අධික ප්‍රමාණයක ඔවුන් තම වගා කටයුතු සිදු කර තිබෙනවා.\nකෙසේ වෙතත්, මෙම ගොවීන් චෝදනා කරන්නේ විශාල මුදලක් වැය කොට නෙලා ගත් අස්වැන්නට නිසි මිලක් නොලැබෙන බවටයි.\nරුපියල් 80ත් 85 ත් අතර අලෙවි වූ බඩ ඉරිඟු කිලෝවක් මේ වන විට රුපියල් 50ත් 60 ත් අතර මිලක් දක්වා පහළ බැස ඇති බව ගොවීන් පෙන්වා දෙනවා.\nමෙම තත්ත්වය යටතේ ගොවීන් අඩු මුදලකට අස්වනු විකුණා දැමීමට පෙළඹී ඇත්තේ වගා කටයුතු වෙනුවෙන් ලබා ගත් ණය ගෙවා දැමීමට වෙනත් විකල්පයක් නොමැති වීම හේතුවෙන්.\nඑහෙත් ඇතැම් ගොවීන් සාධාරණ මිලක් ලැබෙන තුරු නිවෙස් තුළ අස්වනු ගබඩා කිරීමටද පියවර ගෙන තිබෙනවා.\nගලෙන්බිඳුණුවැව බඩඉරිඟු ගොවීන්ගේ මෙම ගැටලු වෙත බලධාරීන්ගේ අවධානය යොමුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/267573/නිසි-මිලක්-නොලැබීමෙන්-නිවසට-සීමා-වූ-බඩ-ඉරිඟු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2040"
}