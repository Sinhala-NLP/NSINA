{
       "Source": "hirunews",
       "Timestamp": "Saturday, 22 July 2023 - 9:49",
       "Headline": "සමලිංගික ප්‍රජාව වෙනුවෙන් විශේෂ වූ පානයක්",
       "News Content": "සමලිංගික ප්‍රජාව (LGBTQ+) වෙනුවෙන් විශේෂ වූ පානයක් වෙළෙඳපොළට නිකුත්කර තිබෙනවා.\nඑය හදුන්වා ඇත්තේ 'Gay Water' යන නාමයෙන් වන අතර සමලිංගික ප්‍රජාව දිරිගැන්වීමේ අරමුණින් මෙම පානය වෙළෙදපොලට නිකුත් කර ඇති බවයි වාර්තා වන්නේ.\nමෙම පානය නිපදවා ඇත්තේ Hoddeson නම් පුද්ගලයෙක්.\nඑම පුද්ගලයාද සමලිංගිකයකු වන අතර \"අපිව නියෝජනයක් ඇති කරන සන්නාමයක් නිර්මාණය කරනවා\" ලෙස ඔහු පවසා ඇති බවයි විදෙස් මාධ්‍ය වර්තා කරන්නේ.\nඔහු වැඩිදුරටත් පවසා සිටින්නේ මෙම පානය නිර්මාණය කිරීමට සිතුවේ මීට වසරකට පමණ පෙර බීම කර්මාන්තයේ රැකියාවක් ලැබූ තම මිතුරා සමඟ නිවාඩුවක් ගත කරන අතරතුර බවයි.",
       "URL": "https://www.hirunews.lk/342097/සමලිංගික-ප්‍රජාව-වෙනුවෙන්-විශේෂ-වූ-පානයක්",
       "Category": "Local News",
       "Parent URL": "https://www.hirunews.lk/local-news.php?pageID=162"
}