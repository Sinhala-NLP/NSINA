{
       "Source": "hirunews",
       "Timestamp": "Tuesday, 26 October 2021 - 7:04",
       "Headline": "පාසල් පිරිසිදු කිරීමට දේශපාලඥයින් යොදවන්නැ යි විදුහල්පතිවරයෙකුගෙන් ඉල්ලීමක්",
       "News Content": "රත්නපුර - ඇහැළියගොඩ විද්‍යාලයක විදුහල්පතිවරයෙකු, දෙහිඕවිට කලාප අධ්‍යක්ෂවරයාට ලිපි‍යක් යොමු කොට තිබෙනවා.\nඒ හය ශ්‍රේණියේ සිට දහ තුන ශ්‍රේණිය දක්වා පාසල් විවෘත කිරීමට අවශ්‍ය පහසුකම් සලසා දෙන ලෙසට දන්වමින්.\nපාසල විවෘත කිරීම සඳහා කැලෑ එළිපෙහෙළි කර, පිරිසිදු කර දෙන ලෙසයි එම ලිපියෙන් විදුහල්පතිවරයා ඉල්ලා සිටින්නේ.\nඒ සඳහා, පසුගිය කාල වකවානුවේ පාසල් විවෘත කිරීම ගැන මහත් උනන්දුවකින් කතා කළ දේශපාලඥයින්, පොලිස් නිලධාරින්, ප්‍රාදේශිය ලේකම් කාර්‍යාලවල පිරිස් යොදවන ලෙසට විදුහල්පතිවරයා දන්වනවා.\nඉගැන්වීමේ කටයුතුවල හැර වෙනත් කිසිඳු බාහිර කාර්‍යයක නිරත නො වීමට ගුරුවරු තීරණය කර ඇති බැවින්, මෙම තීරණය ගත් බවයි එම ලිපියේ වැඩිදුරටත් දැක්වෙන්නේ.",
       "URL": "https://www.hirunews.lk/286059/පාසල්-පිරිසිදු-කිරීමට-දේශපාලඥයින්-යොදවන්නැ-යි-විදුහල්පතිවරයෙකුගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1605"
}