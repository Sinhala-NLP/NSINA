{
       "Source": "hirunews",
       "Timestamp": "Wednesday, 30 November 2022 - 16:27",
       "Headline": "ඇල්ලේ සහ දකුණේ රාත්‍රී විදුලි කප්පාදුව නවතී",
       "News Content": "දකුණු සහ ඇල්ල සංචාරක කලාප හෙට සිට රාත්‍රී විදුලි කප්පාදුවෙන් නිදහස් කර තිබෙනවා.\nවිෂය භාර අමාත්‍ය කංචන විජේසේකර ට්විටර් පණිවුඩයක් නිකුත් කරමින් සඳහන් කළේ දෙසැම්බර් 15 වනදා තෙක් දිවයින පුරා සෙසු ප්‍රදේශ සඳහා දහවල් කාලයේ පැයක් සහ රාත්‍රී කාලයේදී පැයයි විනාඩි 20 ක කාලයක් විදුලි කප්පාදුව සිදුකෙරෙන බවයි.\nඑමෙන්ම, දෙසැම්බර් 15 වනදායින් පසුව සංචාරක අමාත්‍යාංශය විසින් හඳුනාගෙන ඇති සියලු සංචාරක කලාප සඳහා රාත්‍රී විදුලි කප්පාදුවක් සිදු නොකරන බවයි අමාත්‍ය කංචන විජේසේකර වැඩිදුරටත් සඳහන් කළේ.",
       "URL": "https://www.hirunews.lk/321658/ඇල්ලේ-සහ-දකුණේ-රාත්‍රී-විදුලි-කප්පාදුව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=697"
}