{
       "Source": "hirunews",
       "Timestamp": "Sunday, 25 December 2022 - 10:59",
       "Headline": "මානව වර්ගයාගේ ධනය සහ බලයට පවතින දැඩි ඇල්ම හෙළා දකින බව පාප්වහන්සේ කියති",
       "News Content": "මානව වර්ගයාගේ ධනය සහ බලය වෙනුවෙන් පවතින දැඩි ඇල්ම, ශුද්ධෝත්තම ප්‍රැන්සිස් පාප්වහන්සේ හෙළා දැක තිබෙනවා.\nඒ වතිකානුවේ පැවති මධ්‍යම රාත්‍රී නත්තල් දේව මෙහෙයේදියි.\nතම ජීවිත කාලය තුළ බෝහෝ යුද්ධ දැක ඇති බව එහිදී පාප්වහන්සේ ප්‍රකාශ කර තිබෙනවා.\nඒ හේතුවෙන් දුප්පතුන් පීඩාවට පත්වන බව වතිකානුවේ ශාන්ත පීතර බැසිලිකා දෙව් මැදුරේ ප්‍රධාන දේව මෙහෙය එක්වෙමින් පාප්වහන්සේ සඳහන් කර තිබුණා.\nලොව පුරා යුද්ධවලින් පීඩාවට පත්වන්නේ දුගී ජනතාව බවත්, තමන් යුද්ධයෙන් පීඩාවට පත්වූ සහ දුගී දරුවන් ගැන වැඩි වශයෙන් අවධානය යොමු කරන බවටත් උන්වහන්සේ එහි දී ප්‍රකාශ කළ බවයි විදෙස් මාධ්‍ය වාර්තා වැඩිදුරටත් සඳහන් කළේ.",
       "URL": "https://www.hirunews.lk/323508/මානව-වර්ගයාගේ-ධනය-සහ-බලයට-පවතින-දැඩි-ඇල්ම-හෙළා-දකින-බව-පාප්වහන්සේ-කියති",
       "Category": "Local News",
       "Parent URL": "https://www.hirunews.lk/local-news.php?pageID=644"
}