{
       "Source": "hirunews",
       "Timestamp": "Monday, 03 January 2022 - 11:27",
       "Headline": "පෞද්ගලික බැංකුවක ආරක්ෂක නිලධාරියෙකු සතු ගිනි අවියක් අත්වැරදීමකින් ක්‍රියාත්මක වෙයි",
       "News Content": "කුරුණෑගල - නාරම්මල නගරයේ රාජ්‍ය බැංකුවක ආරක්ෂක නිලධාරියෙකුගේ ගිනි අවියක් අත්වැරදීමකින් ක්‍රියාත්මක වීමෙන් එහි සේවිකාවක් තුවාල ලබා අද(03) උදෑසන රෝහල් ගත කෙරුණා.\nකුරුණෑගල - අලුත්වැව ප්‍රදේශයේ පදිංචි 20 හැවිරිදි එම තරුණියගේ තත්වය බරපතල නොවන බවයි, කුරුණෑගල රෝහලේ ප්‍රකාශකයෙකු සඳහන් කළේ.\nසිද්ධිය සම්බන්ධයෙන් 57 හැවිරිදි ආරක්ෂක නිලධාරියා අත්අඩංගුවට ගෙන තිබෙනවා.",
       "URL": "https://www.hirunews.lk/292879/පෞද්ගලික-බැංකුවක-ආරක්ෂක-නිලධාරියෙකු-සතු-ගිනි-අවියක්-අත්වැරදීමකින්-ක්‍රියාත්මක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1453"
}