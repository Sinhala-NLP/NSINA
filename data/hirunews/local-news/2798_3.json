{
       "Source": "hirunews",
       "Timestamp": "Tuesday, 14 April 2020 - 6:37",
       "Headline": "ලොව පුරා කොරෝනා ආසාදිතයින් 19 ලක්ෂය ඉක්මවයි",
       "News Content": "ලොව රටවල් රැසක් පුරා පැතිර ගොස් ඇති කොරෝනා වසංගතය හේතුවෙන් මිය ගිය සංඛ්‍යාව 119,587ක් දක්වා ඉහළ ගොස් තිබෙනවා.\n19 ලක්ෂ 23,280කට වෛරසය ආසාදනය වී ඇති අතර ඉන් සුවය ලැබූ සංඛ්‍යාව 423,554ක්.\nඇමරිකාව තුළ ඊයේ දිනයේ පමණක් මරණ 1,505ක් වාර්තා වී ඇති අතර, ඒ අනුව එරටින් මෙතෙක් වාර්තා වූ මුළු මරණ 23,610ක්.\nඑමෙන්ම, 586,377ක් මේ වන විට වෛරසය ආසාදනය වී තිබෙනවා.\nප්‍රංශයේ දිනක් තුළ මරණ 574ක් වාර්තා වන අතර, එරටින් වාර්තා වන මුළු මරණ සංඛ්‍යාව 14,967ක්.\nආසාදිතයින් 136,779ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nස්පාඤ්ඤයේ දිනක් තුළ මරණ 547ක් වාර්තා වන අතර ඒ අනුව එහි සමස්ත මරණ සංඛ්‍යාව 17,756ක්.\nඑක්ලක්ෂ 170,099ක් ආසාදිතයින් එරටින් වාර්තා වනවා.\nගත වූ පැය 24 තුළ පමණක් ඉතාලියේ මරණ 566ක් වාර්තා වන අතර ඒ අනුව එරටින් වාර්තා වන මුළු මරණ සංඛ්‍යාව 20,465ක්.\nආසාදිතයින් සංඛ්‍යාව එක්ලක්ෂ 59,516ක් දක්වා ඉහළ ගොස් තිබෙනවා.\nඉන්දියාව තුළ ඊයේ දිනයේ පමණක් මරණ 27ක් වන අතර එරටින් වාර්තා වන මුළු ආසාදිතයන් සංඛ්‍යාව 10,453ක්.\nමේ අතර,චීනයේ කොරෝනා වෛරස් ආසාදිතයන්ගේ සංඛ්‍යාව මේ වන විට 82,160ක් ලෙස සටහන් වන අතර, වෛරසයේ කේන්ද්‍රය වූ වූහාන් නගරයෙන් ඊයේ මරණ 2ක් වාර්තා වීමත් සමඟ එරට මුළු කොරෝනා මරණ සංඛ්‍යාව 3341ක් දක්වා ඉහළ යනවා.\nචීනයට මෙලෙස පිටතින් කොරෝනා ආසාදිතයන් වැඩිම සංඛ්‍යාවක් පැමිණ ඇත්තේ රුසියානු දේශසීමාව හරහා බව සඳහන්.\nඑම තත්ත්වය වැළැක්වීම සඳහා රුසියාව සමඟ පවතින සියළු ගොඩබිම් දේශසීමා වසා දමන බව මොස්කව් නුවර චීන තානාපති කාර්යාලය නිවේදනය කළා.\nපසුගිය ජනවාරි මාසයේ රුසියාව එලෙස චීන දේශසීමා වසා දැමූයේ චීනයේ සිට රුසියාවට කොරෝනා ආසාදිතයින් පැමිණීම වැළැක්වීමේ අරමුණෙන්.\nඑමෙන්ම, රුසියාවේ කොරෝනා වෛරස් ආසාදිතයන් සංඛ්‍යාව ගත වූ පැය 24ක් තුළ වාර්තාගත අන්දමින් ඉහළ යාම විශේෂත්වයක්.\nඒ, දිනකදී නව ආසාදිතයන් 2558ක් වාර්තා වීමෙන්.\nඒ අනුව රුසියාවේ කොරෝනා වෛරස් ආසාදිතයන්ගේ සංඛ්‍යාව 18,328ක් දක්වා ඉහළ යන අතර, එරට කොරෝනා මරණ සංඛ්‍යාව ද 148ක් දක්වා ඉහළ ගොස් තිබෙනවා.",
       "URL": "https://www.hirunews.lk/238585/ලොව-පුරා-කොරෝනා-ආසාදිතයින්-19-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2798"
}