{
       "Source": "hirunews",
       "Timestamp": "Monday, 08 August 2022 - 9:58",
       "Headline": "තායිවානය ඇමරිකාවේ කොටසක් නොවේ - තම ප්‍රදේශයක් බව චීන විදේශ ඇමති කියයි",
       "News Content": "තායිවානය සම්බන්ධයෙන් චීනයේ ක්‍රියාමාර්ග උචිත හා නීත්‍යානුකූල බව චීනය පවසනවා.\nචීන විදේශ අමාත්‍ය වැන්ග් යී බංග්ලාදේශයේ සංචාරයක් අතරතුර මේ බව සඳහන් කර ඇති බවයි විදෙස් මාධ්‍ය වාර්තා කළේ.\nඔහු එහිදී පෙන්වා දී ඇත්තේ තායිවානය, ඇමරිකාවේ කොටසක් නොවන නමුත්, එය, චීනයේ ප්‍රදේශයක් බවයි.\nඑබැවින් තායිවානය සම්බන්ධයෙන් චීනයේ ක්‍රියාමාර්ග එරට ස්වෛරීත්වයට සහ භූමියේ ආරක්ෂාව අරමුණු කරගත්තක් බව චීන විදේශ අමාත්‍යවරයා සඳහන් කර තිබෙනවා.\nඇමරිකානු කථානායිකා නැන්සි පෙලොසිගේ මතභේදාත්මක තායිවාන සංචාරයත් සමඟ චීනය තායිවාන මුහුදු ප්‍රදේශයේ හමුදා අභ්‍යාසයක් ආරම්භ කළ අතර, ඇමරිකාව ඒ පිළිබඳව දැඩි විවේචන සිදු කළා.",
       "URL": "https://www.hirunews.lk/312214/තායිවානය-ඇමරිකාවේ-කොටසක්-නොවේ-තම-ප්‍රදේශයක්-බව-චීන-විදේශ-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=956"
}