{
       "Source": "hirunews",
       "Timestamp": "Saturday, 15 July 2023 - 16:56",
       "Headline": "ගිනස් වාර්තා පොතට එකතු වූ පාකිස්ථානයේ පවුල (ඡායාරූප)",
       "News Content": "පාකිස්ථානයේ එකම පවුලේ සාමාජිකයින් 9 දෙනෙකු ගිනස් වාර්තා පොතට එකතු වී තිබෙනවා.\nඒ එකම දිනයක තම උපන්දිනය සැමරීම හේතුවෙන්.\nපාකිස්ථානයේ සින්ද් පළාතේ අමීර් අලි-ඛුදේජා යුවළට දරුවන් 7 දෙනෙක් සිටින අතර අම්මයි තාත්තයි වගේම ළමයි 7 දෙනාම ඉපදී ඇත්තේ අගෝස්තු 1 වෙනිදා බවයි වාර්තා වන්නේ.\nමෙම යුවළ 1991 දී එකම දිනයක විවාහ වී ඇති අතර මෙම යුවළට වයස අවුරුදු 19 ත් 30 ත් අතර දරුවන් 7 දෙනෙකු සිටිනවා.\nදරුවන් 7න් 4ක් නිවුන් දරුවන්. ඒ කියන්නේ එක දරු ප්‍රසූතියකදී නිවුන් පිරිමි දරුවන් දෙදෙනෙක් සහ තවත් දරු ප්‍රසූතියකදී ගැහැණු ළමයි නිවුන් දරුවන් බිහි කර තිබෙනවා.\nමෙහි විශේෂත්වය වන්නේ දරුවන් 7 දෙනාම එකම දිනයක ඉපදීමයි.\nඑලෙසම පවුලේ ප්‍රධානියාගේ සහ පවුලේ ප්‍රධානියාගේ උපන්දිනය එකම දිනයක වීම අමතර විශේෂත්වයකි.\nඅමීර් අලි සහ කුඩේජා විවාහ වූයේ 1991 අගෝස්තු 1 වැනිදායි.\nමීට පෙර, 1952 පෙබරවාරි 20 සහ 1966 හි උපත ලැබූ ඇමරිකාවේ කමින්ස් පවුලේ දරුවන් පස් දෙනෙකු මෙම වාර්තා කාණ්ඩයේ ගිනස් වාර්තා පොතේ ලැයිස්තුගත කර තිබුණා.\nඒ අනුව කමින්ස් පවුලේ එම වාර්තාව බිඳ දමමින් අමීර් අලි පවුල ගිනස් වාර්තා පොතට එක්වී ඇති බවයි විදෙස් මාධ්‍ය වාර්තා කර සිටියේ.\nඅමීර් අලි පැවසුවේ “ඒ සියල්ල ස්වභාවිකව සිදුවුණා. දෙවියන්ගෙන් තෑග්ගක්. \"අපේ දරුවන් එකම දිනයක ඉපදිය යුතුයි කියලා අපි හිතාමතා සැලසුම් කළේ නැහැ. \" ලෙසයි.",
       "URL": "https://www.hirunews.lk/341323/ගිනස්-වාර්තා-පොතට-එකතු-වූ-පාකිස්ථානයේ-පවුල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=181"
}