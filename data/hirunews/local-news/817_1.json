{
       "Source": "hirunews",
       "Timestamp": "Saturday, 08 October 2022 - 14:34",
       "Headline": "හිරු හෙළි කළ රබර් නිෂ්පාදකයින්ගේ ගැටලුවට රජයේ අවධානය (වීඩියෝ)",
       "News Content": "දේශීය රබර් නිෂ්පාදකයින්ට නිසි මිලක් ලබාදීම සඳහා සිදුකළ යුතු කාර්යයන් පිළිබඳ වාර්තාවක් ලබන බදාදා වනවිට ලබාදෙන ලෙස මුදල්\nඅමාත්‍යාංශය ඒ පිළිබඳව පත්කර ඇති කමිටුවට දැනුම් දී තිබෙනවා.\nඅමු රබර් මිලදී ගැනීම අදාළ ආයතන විසින් ප්‍රතික්ෂේප කිරීමත් සමඟ සුළු පරිමාණ රබර් නිෂ්පාදකයින් පත්ව ඇති පීඩාව සම්බන්ධයෙන් හිරු\nප්‍රවෘත්ති කළ හෙළිදරව්ව කෙරෙහි අවධානය යොමු කරමින් මුදල් රාජ්‍ය අමාත්‍ය රංජිත් සියඹලාපිටිය මේ බව සඳහන් කළා.\nදෙසතියක පමණ සිට තම රබර් අස්වැන්න ලබාගැනීම වෙළෙඳුන් විසින් ප්‍රතික්ෂේප කිරීමෙන් ප්‍රදේශ කිහිපයක රබර් නිෂ්පාදකයින් පත්ව ඇති පීඩාව සම්බන්ධයෙන් හිරු ප්‍රවෘත්ති තොරුතුරු වාර්තා කළේ පසුගිය 4 වැනිදා හිරු මධ්‍යාහ්න ප්‍රවෘත්ති විකාශය ඔස්සේයි.\nමේ සම්බන්ධයෙන් අවධානය යොමු කරමින් මුදල් අමාත්‍යාංශයේ මැදිහත්වීමෙන් එම ගැටලුවලට විසඳුම් සෙවීම සඳහා විශේෂ කමිටුවක් පත් කර තිබෙනවා.\nමුදල්, වැවිලි කර්මාන්ත‍, ආයෝජන ප්‍රවර්ධන සහ කර්මාන්ත අමාත්‍යාංශ මෙන්ම ආයෝජන මණ්ඩලය හා රබර් ආශ්‍රිත මහා පරිමාණ කර්මාන්ත කරුවන්ගෙන් එම කමිටුව සමන්විතයි.\nඑම කමිටුව රැස්වී විශේෂ රබර් ගැටලුව සම්බන්ධයෙන් විශේෂ සාකච්ඡාවක් පැවැත්වුවා.",
       "URL": "https://www.hirunews.lk/317350/හිරු-හෙළි-කළ-රබර්-නිෂ්පාදකයින්ගේ-ගැටලුවට-රජයේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=817"
}