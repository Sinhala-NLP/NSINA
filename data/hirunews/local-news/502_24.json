{
       "Source": "hirunews",
       "Timestamp": "Thursday, 02 March 2023 - 13:45",
       "Headline": "G20 විදේශ අමාත්‍යවරුන්ගේ හමුවක් ඉන්දියාවේ",
       "News Content": "ජී 20 විදේශ අමාත්‍යවරුන්ගේ හමුවක් ඉන්දියාවේ - නවදිල්ලි නුවරදී අද ආරම්භ වුණා.\nඑහි සමාරම්භක අවස්ථාවට එක්වෙමින් ඉන්දීය අග්‍රාමාත්‍ය නරේන්ද්‍ර මෝදි සඳහන් කළේ ජී 20 රටවල් සියල්ල එක්ව කටයුතු කළ යුතු බවයි.\nඑහිදී රුසියා - යුක්රේන යුද තත්ත්වය සම්බන්ධයෙන් ද ඉන්දීය අග්‍රාමාත්‍යවරයා අදහස් පළ කළත්, රුසියාවට කිසිදු ආකාරයකට විවේචනයක් එල්ල කර නැහැ.\nමෙම හමුව සඳහා සහභාගිවී සිටින ඇමෙරිකා විදේශ අමාත්‍ය ඇන්තනී බ්ලින්කන් සඳහන් කළේ, මෙම සමුළුවට සමගාමීව රුසියානු හෝ චීන විදේශ අමාත්‍යවරුන් හමුවීමට තමන් කිසිසේත් බලාපොරොත්තු නොවන බවයි.",
       "URL": "https://www.hirunews.lk/328771/g20-විදේශ-අමාත්‍යවරුන්ගේ-හමුවක්-ඉන්දියාවේ",
       "Category": "Local News",
       "Parent URL": "https://www.hirunews.lk/local-news.php?pageID=502"
}