{
       "Source": "hirunews",
       "Timestamp": "Sunday, 18 October 2020 - 8:10",
       "Headline": "තේවලට ඉහළ මිලක්",
       "News Content": "කොරෝනා වෛරස් ගෝලීය වසංගතය නිසා ඉන්දියාවේ නිෂ්පාදනය අඩාලවීම හේතුවෙන් මෙරට තේ නිෂ්පාදනය සඳහා ඉහළ මිලක් හිමිවී තිබෙනවා.\nවිශේෂයෙන් චීන සහ රුසියානු තැරැව්කරුවන් මෙලෙස ශ්‍රී ලංකා තේ වැඩි වශයෙන් මිලදී ගැනීමට පෙළඹී ඇති බවයි වාර්තාවන්නේ.\nරුසියාව මේ වනවිට තේ තොග රැස් කරන්නේ එළඹෙන ශීත ඍතුව ඉලක්ක කරගෙනයි.\nකෙසේ නමුත් ගෝලීය වසංගතය හේතුවෙන් මෙවර ශීත ඍතුව සඳහා බොහෝ  රටවලින් ලැබෙන ඇනවුම් අඩු වී ඇති බව සඳහන්.\nපසුගිය තේ වෙන්දේසියේදී තේ කිලෝග්‍රෑම් මිලියන 5.3 ක් අලෙවි වූ අතර, ප්‍රමිතිය පවත්වාගැනීම සඳහා වතු යායන් හි තබා අලෙවි කළ තේ තොගය කිලෝග්‍රෑම් හයලක්ෂයක්.",
       "URL": "https://www.hirunews.lk/252763/තේවලට-ඉහළ-මිලක්",
       "Category": "Local News",
       "Parent URL": "https://www.hirunews.lk/local-news.php?pageID=2384"
}