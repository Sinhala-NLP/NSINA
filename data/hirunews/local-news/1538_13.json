{
       "Source": "hirunews",
       "Timestamp": "Thursday, 25 November 2021 - 12:14",
       "Headline": "විදුලිබල මණ්ඩලයේ ඉංජිනේරු සංගමය අකුරට වැඩ කිරීමේ ක්‍රියාමාර්ගයක (වීඩියෝ)",
       "News Content": "යුගදනවි බලාගාරයේ රජය සතු කොටස් ඇමෙරිකානු සමාගමකට පවරාදීමේ ගිවිසුමට එරෙහිව සහ විදුලිබල කේෂත්‍රයේ පවතින ගැටලු කිහිපයක් මුල් කර ගනිමින් ලංකා විදුලිබල මණ්ඩලයේ ඉංජිනේරු සංගමය අද දහවල් 12 සිට අකුරට වැඩි කිරීමේ වෘත්තීය ක්‍රියාමාර්ගයක් ආරම්භ කළා.\nකොළඹ අද පැවැති මාධ්‍ය හමුවක දී ලංකා විදුලිබල මණ්ඩලයේ ඉංජිනේරු සංගමයේ සභාපති සෞම්‍ය කුමාරවඩු කියා සිටියේ, විසදුම් නො දුනහොත් වෘත්තීය ක්‍රියාමාර්ගය වර්ජනයක් දක්වා වර්ධනය විය හැකි බවයි.\nමේ අතර, වැටුප් විෂමතා ඇතුළු ඉල්ලීම් කිහිපයක් මුල් කර ගනිමින් සෞඛ්‍ය වෘත්තීය සමිති ආරම්භ කළ පැය 48 සංකේත වර්ජනය හෙට උදෑසන 7ට අවසන් වීමට නියමිතයි.\nඊයේ ආරම්භ කළ මෙම වර්ජනය හේතුවෙන් දිවයින පුරා රෝහල්වල සායනික සහ බාහිර රෝගී අංශවල කටයුතුවලට බලපෑම් එල්ල වුණා.",
       "URL": "https://www.hirunews.lk/289122/විදුලිබල-මණ්ඩලයේ-ඉංජිනේරු-සංගමය-අකුරට-වැඩ-කිරීමේ-ක්‍රියාමාර්ගයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1538"
}