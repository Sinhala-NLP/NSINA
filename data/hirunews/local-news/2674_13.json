{
       "Source": "hirunews",
       "Timestamp": "Monday, 08 June 2020 - 14:17",
       "Headline": "මුතුපන්තියේ මුහුදු ඛාදනය (වීඩියෝ)",
       "News Content": "මුතුපන්තිය දූපත මේ වන විට දරුණු ලෙස මුහුදු ඛාදනයට ලක්ව තිබෙනවා.\nමේ මුහුදින් හා කලපුවෙන් වටවූ මුතු පන්තිය දූපතයි.\nපුත්තලම දිස්ත්‍රික්කයේ ආරච්චිකට්ටුව ප්‍රාදේශීය ලේකම් කොට්ඨාසයට අයත් මුතුපන්තිය දූපතේ පවුල් 135ක පුද්ගලයින් 500කට ආසන්න පිරිසක් ජීවත් වනවා.\nදශකයකට ආසන්න කාලයක් තුළදී මුතුපන්තිය දූපත අවස්ථා ගණනාවක් දරුණු ලෙස මුහුදු ඛාදනයට ලක්ව ඇති අතර එය වළක්වා ගැනීමට වෙරළ සංරක්ෂණ දෙපාර්තමේන්තුව කටයුතු කර තිබුණ ද එම කටයුතු අවසන් නොකිරීම හේතුවෙන් නැවතත් මෙම දූපත වෙරළ ඛාදනයට ලක්වෙමින් පවතින්නේ මෙලෙසින්.\nමුතුපන්තිය දූපතේ සිදු වන වෙරළ ඛාදනය බලධාරීන්ගේ නිසි අවධානයට ලක් නොවීම හේතුවෙන් එම ප්‍රදේශයේ ධීවරයින් පත්ව ඇත්තේ දැඩි අසිරුතාවයකටයි.",
       "URL": "https://www.hirunews.lk/242584/මුතුපන්තියේ-මුහුදු-ඛාදනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2674"
}