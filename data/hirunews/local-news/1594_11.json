{
       "Source": "hirunews",
       "Timestamp": "Sunday, 31 October 2021 - 7:54",
       "Headline": "T20 ලෝක කුසලානයේ අවසන් පූර්ව වටයේ ස්ථානයකට ශ්‍රී ලංකාවටට තවමත් අවස්ථාව",
       "News Content": "ඊයේ දකුණු අප්‍රිකාවට එරෙහිව තරගය තියුනු සටනකින් පසු පරාජය වුවද, ICC T20 ක්‍රිකට් ලෝක කුසලානයේ අවසන් පූර්ව වටයේ ස්ථානයක් සඳහා ශ්‍රී ලංකා කණ්ඩායමට තවමත් අවස්ථාව විවරව තිබෙනවා.\nඒ සඳහා ඉඩ සලසා ගැනීමට නම් ශ්‍රී ලංකාව සිය අවසන් තරග දෙකම ජයගෙන ලකුණු 6ක් රැස් කර ගත යුතුයි.\nයම් හෙයකින් ශ්‍රී ලංකාව ලකුණු හයකින් බී කන්ඩයේ තරග අවසන් කර ගත්තේයැයි උපකල්පනය කළහොත්, දල ළකුනු ලබා ගැනීමේ වේගය නොසලකා ඔවුන්ට සුදුසුකම් ලැබිය හැකි ආකාරයයි මේ.\nඑංගලන්තය ශ්‍රී ලංකාව හමුවේ පරාජය වී ඔවුන් දකුණු අප්‍රිකාව පරාජය කළ යුතුයි.\nඔස්ට්‍රේලියාව  බටහිර ඉන්දීය කොදෙව් සහ බංග්ලාදේශයට එරෙහිව ඉතිරි තරග දෙකම පරාජය විය යුතුයි.\nදකුණු අප්‍රිකාව බංග්ලාදේශයට සහ එංගලන්තයට පරාජය විය යුතු අතර බංග්ලාදේශය ඕස්ට්‍රේලියාව සහ දකුණු අප්‍රිකාව පරාජය කළ යුතු වනවා.\nබටහිර ඉන්දීය කොදෙව්වන් ඕස්ට්‍රේලියාව පරාජය කළ යුතු අතරම ඔවුන් ශ්‍රී ලංකාව හමුවේ පරාජය ද විය යුතුයි.\nයම් ලෙසකින් මේ සියල්ල සිදුවන්නේ නම්, ශ්‍රී ලංකාවට දල ලකුණු ළබා ගැනීමේ වේගය සැලකිල්ලට නොගෙන තරගාවලියේ ඉදිරියට යාමට හැකියාව පවතිනවා.\nකෙසේ වෙතත් මෙම අවස්ථා සියල්ල කක්‍රියාත්මක වී ශ්‍රී ලංකා කණ්ඩායමට අවසන් පූර්ව තරගයට සුදුසුකම් ලැබුවහොත් ඔවුන්ගේ දෝතට ලෝක කුසලානය නොලැබෙතැයි කිව හැක්කේ කාට ද ?\nමීට අමතරව ශ්‍රී ලංකාවට තවමත් සුදුසුකම් ලැබිය හැකි තවත් අවස්ථා කිහිපයක් ඇති නමුත් එම අවස්ථා වලදී දල ලකුණු ලබා ගැනීමේ වේගය මත පදනම්ව එම අවස්ථාවන් ක්‍රියාත්මක වනු ඇති.",
       "URL": "https://www.hirunews.lk/286563/t20-ලෝක-කුසලානයේ-අවසන්-පූර්ව-වටයේ-ස්ථානයකට-ශ්‍රී-ලංකාවටට-තවමත්-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=1594"
}