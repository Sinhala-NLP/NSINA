{
       "Source": "hirunews",
       "Timestamp": "Tuesday, 14 March 2023 - 16:08",
       "Headline": "ඉන්දීය ආධාර යටතේ ඉදි කෙරෙන නිවාසවල ඉදිකිරීම් පිරිවැය ඉහළ නංවයි",
       "News Content": "මෙරට වතුකරයේ ජනතාවට ඉන්දීය රජයේ ආධාර යටතේ ක්‍රියාත්මක නිවාස ව්‍යාපෘතියේ තුන්වන අදියරයේ නිවසක් ඉදිකිරීම සඳහා වන පිරිවැය තුන් ගුණයකින් ඉහළ නංවා තිබෙනවා.\nඒ, ශ්‍රී ලංකාවේ ඉන්දීය මහ කොමසාරිස් ගෝපාල් බාග්ලේ සහ ජලසම්පාදන හා වතු යටිතල පහසුකම් සංවර්ධන අමාත්‍ය ජීවන් තොණ්ඩමන් අතර පැවති සාකච්ඡාවකින් අනතුරුවයි.\nමෙහිදී මධ්‍යම, ඌව සහ දකුණු පළාත්වල දිස්ත්‍රික්ක හතක ජීවත්වන වතු ජනතාව වෙනුවෙන් ඉන්දීය රජයේ ආධාර යටතේ නිවාස 4,000ක් ඉදි කෙරෙමින් පවතිනවා.\nපළමු සහ දෙවන අදියර යටතේ මෙරට විවිධ ප්‍රදේශවල ඉන්දීය රජයේ ආධාර මගින් නිවාස 46,000කට ආසන්න ප්‍රමාණයක් ඉදි කෙරුණා.",
       "URL": "https://www.hirunews.lk/329935/ඉන්දීය-ආධාර-යටතේ-ඉදි-කෙරෙන-නිවාසවල-ඉදිකිරීම්-පිරිවැය-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=476"
}