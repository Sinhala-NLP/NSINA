{
       "Source": "hirunews",
       "Timestamp": "Monday, 13 June 2022 - 22:29",
       "Headline": "තුඹගොඩ සමුපකාර ඉන්ධන පිරවුම්හල අසල නොසන්සුන් තත්ත්වයක්",
       "News Content": "ගෑස් හිඟය නිසා ජනතාව භූමිතෙල් භාවිතයට යොමු වූවත් දැඩි භූමිතෙල් හිඟයක් ද රට තුළ පවතිනවා.\nමේ හේතුවෙන් භූමිතෙල් ලබාගැනීමට පැමිණි පිරිස් අතර ඇතැම් ප්‍රදේශවල දී නොසන්සුන්තා ද හටගන්නා ආකාරය දැකගත හැකි යි.\nමේ අතර, මාස දෙකකට පසු බලන්ගොඩ තුඹගොඩ සමුපකාර ඉන්ධන පිරවුම්හලට අද ලැබුණු භූමිතෙල්වල ජලය මිශ්‍ර වී ඇතැ යි ජනතාව චෝදනා කිරීමත් සමඟ එහි නොසන්සුන් තත්ත්වයක් ඇති වූ බව වාර්තා වනවා.\nඑහි දී ජනතාව පැවසුවේ, ඔවුන්ට ලබා දුන් භූමිතෙල්වල වර්ණය ද වෙනස් වී ඇති බව යි.\nඅදාළ ඉන්ධන පිරවුම්හලේ කළමනාකරු පැවසුවේ, මේ සම්බන්ධයෙන් අදාළ බලධාරින් දැනුම්වත් කළ බව යි.",
       "URL": "https://www.hirunews.lk/307056/තුඹගොඩ-සමුපකාර-ඉන්ධන-පිරවුම්හල-අසල-නොසන්සුන්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1097"
}