{
       "Source": "hirunews",
       "Timestamp": "Wednesday, 06 September 2017 - 16:12",
       "Headline": "ඩග්ලස් දේවානන්ද සහ රෙජිනෝල්ඩ් කුරේ ගැටෙයි",
       "News Content": "යාපනය බලකොටුව ඓතිහාසික නටබුන් සහිත ස්ථානයක් බැවින් යාපනය කොටුව තුළ යුධ හමුදා කඳවුරු ස්ථාපිත කිරීමට සුදානම් වීම අනුමත නොකරන බව ඊ.පි.ඩි.පි.පක්ෂ නායක ඩග්ලස් දේවානන්ද පවසනවා.\nඋතුරු පළාත් ආණ්ඩුකාර රෙජිනෝල්ඩ් කුරේ පසුගියදා පැවසූවේ යාපනය සිවිල් ජනතාවගේ ඉඩම් තුළ පවතින ආරක්ෂක අංශ කඳවුරු ඉවත් කොට අක්කර 45 කින් පමණ සමන්විත යාපනය කොටුව තුළ යුධ හමුදා කඳවුරු ස්ථාපිත කිරීම අසාධාරණ නොවන බවයි.\nඅදාළ ප්‍රකාශය වෙනුවෙන් පිළිතුරු යොමු කරමින් දේවානන්ද සදහන් කරන්නේ යාපනය බලකොටුව තුළ පෞරාණික නටබුන් රැසක් පවතින අතර, යාපනය කොටුව පුරාවිද්‍යා සංරක්ෂිත ප්‍රදේශයක් වන බවයි.\nඑබැවින් ඒ තුළ යුධ හමුදා කදවුරු ස්ථාපිත කිරීම තුළින් ඓතිහාසික නටබුන් විනාශවීමේ අවධානමක් පවතින බවද හෙතෙම සදහන් කළා.\nයාපනය යුධ හමුදා කදවුරු සිවිල් ජනතාවගේ ඉඩම් තුළින් ඉවත් කොට යාපනය ප්‍රදේශයේ පවතින වෙනත් රජයේ ස්ථානයක ස්ථාපිත කිරීම අනුමත කරන නමුත්, යාපනය කොටුව තුළ යුධ හමුදා කදවුරු ස්ථාපිත කිරීම සුදුසු නොවන බව හෙතෙම පෙන්වා දෙනවා.\nඋතුරු පළාත් ආණ්ඩුකාර රෙජිනෝල්ඩ් කුරේ පසුගියදා කළ ප්‍රකාශය පහතින්.\nවව්නියාව - මාධව කුලසූරිය.",
       "URL": "https://www.hirunews.lk/170287/ඩග්ලස්-දේවානන්ද-සහ-රෙජිනෝල්ඩ්-කුරේ-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=4335"
}