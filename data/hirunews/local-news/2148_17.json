{
       "Source": "hirunews",
       "Timestamp": "Sunday, 14 February 2021 - 9:16",
       "Headline": "හෙරොයින් ජාවාරමේ නිරත කාන්තාවක් වත්තලදී අත්අඩංගුවට",
       "News Content": "හෙරොයින් ග්‍රෑම් 150ක් සමඟ වත්තල - ඔලියමුල්ල ප්‍රදේශයේදී කාන්තාවක් අත්අඩංගුවට ගෙන තිබෙනවා.\nවත්තල පොලීසිය ඊයේ සිදුකළ වැටලීමකදී මෙම සැකකාර කාන්තාව අත්අඩංගුවට ගෙන ඇති බවයි පොලිස් මාධ්‍ය කොට්ඨාසය සඳහන් කළේ.\nඇය සතුව තිබී හෙරොයින් ජාවාරමෙන් උපයා ගන්නා ලද බවට සැක කෙරෙන රුපියල් නවලක්ෂ පනස් දහසක මුදලක්ද පොලීසිය භාරයට ගෙන තිබෙනවා.\n38 හැවිරිදි අදාළ කාන්තාව වත්තල ඔලියමුල්ල ප්‍රදේශයේ පදිංචිකාරිනියක්.\nමේ අතර සංවිධානාත්මක අපරාධකරුවෙකු වන කංජිපානි ඉම්රාන්ගේ ගෝලයෙකු ඇතුලු හයදෙනෙකු හෙරොයින් ග්‍රෑම් විස්සක් සහ අත්බෝම්බයක් සමඟ කෙසෙල්වත්ත පොලීසිය ඊයේ සිදුකළ විශේෂ වැටලීමකදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති කංජිපානි ඉම්රාන්ගේ ගෝලයා මොහොමඩ් අජීබ් ලෙස හඳුන්වන බවයි පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/262541/හෙරොයින්-ජාවාරමේ-නිරත-කාන්තාවක්-වත්තලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2148"
}