{
       "Source": "hirunews",
       "Timestamp": "Tuesday, 17 October 2017 - 17:22",
       "Headline": "බාල වයස්‌කාර දැරියක් මවගේ කැමැත්තෙන් 19 හැවිරිදි තරුණයෙකුට දෙයි",
       "News Content": "බාල වයස්‌කාර පාසල් සිසුවියකට දැරියගේ මවගේ කැමැත්ත මත රැගෙන ගොස්‌ දූෂණය කරන ලදයි තරුණයෙකු හා මව අත්අඩංගුවට ගෙන තිබෙනවා.\n19 හැවිරිදි තරුණයා සහ 12 හැවිරිදි එම දැරිය හලාවත මහවැව පහළකුඩාවැව නිවසක සිටියදී පසුගියදා හලාවත පොලිසිය විසින් අත්අඩංගුවට ගත් බවයි වාර්තා වන්නේ.\nසැකකාර තරුණයා සහ සිසුවිය අධිකරණ වෛද්‍ය නිලධාරිවරයාගේ පරීක්‍ෂාව සඳහා හලාවත මහ රෝහලට ඇතුළත් කර ඇගේ මිත්තනිය භාරයට පත් කර ඇති බව සඳහන්.\nපසුගිය මැයි මාසයේ 05 දින හලාවත අදාළ ප්‍රදේශයේ ග්‍රාම නිලධාරිනිය ,හලාවත පොලිසියට පැමිණිල්ලක්‌ කර තිබෙන්නේ තම වසමේ වයස අවුරුදු 12 ක පාසල් දැරියක්‌ ඇයගේ මවගේ කැමැත්ත මත පිරිමි ළමයකු සමඟ ප්‍රේම සම්බන්ධයක්‌ පවත්වන බවත් ඔහු ඇයගේ නිවසට යන එන බවත් දැරියගේ මව දැරියව නිසි ආකාරයෙන් බලා නොගන්නා බවත් දැරියගේ පියා මියගොස්‌ ඇති බවත් සඳහන් කරමින්.\nපොලිසිය විමර්ශන කිරීමට යොදවා සිටියදී  දැරියගේ මව සිය දියණියව 19 හැවිරිදි තරුණයාගේ ග්‍රහණයට පොළඹවා ඇති බව අනාවරණ වී තිබෙනවා.\nදැරියගේ මව අත්අඩංගුවට ගෙන ඇයගේ දියණියව ලිංගික අපයෝජනය කිරීමට අනුබල දීමේ වරදට අධිකරණයට ඉදිරිපත් කළා.\nඅනතුරුව ඇයව රක්‍ෂිත බන්ධනාගාර ගතකර සිට ඇපමත මුදාහැර තිබෙනවා.\nඑම අපරාධය සම්බන්ධයෙන් විමර්ශනය කරමින් සිටියදී සැප්තැම්බර් මස 09 දින පොලිසිය ට ලද තොරතුරක්‌ මත සැකකරු හා දැරිය මහවැව කුඩාවැව ප්‍රදේශයේ නිවසක සිටියදී අත්අඩංගුවට ගත් බවයි වාර්තා වන්නේ.\nමෙම අපරාධයට අදාළ ස්‌ත්‍රී දූෂණය සිදුව ඇත්තේ මහබාගේ පොලිස්‌ වසමේදියි.",
       "URL": "https://www.hirunews.lk/173747/බාල-වයස්‌කාර-දැරියක්-මවගේ-කැමැත්තෙන්-19-හැවිරිදි-තරුණයෙකුට-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4267"
}