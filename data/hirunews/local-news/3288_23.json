{
       "Source": "hirunews",
       "Timestamp": "Friday, 21 June 2019 - 15:45",
       "Headline": "වැසි සහ සුළං තත්වය ඉදිරි දින කිහිපයේදීත්",
       "News Content": "දිවයින හරහා පවතින සුළං තත්වයේ ඉහළ යාමක් සහ දිවයිනේ නිරිතදිග කොටසේ පවතින වැසි තත්වය ඉදිරි දින කිහිපයේදී තවදුරටත් බලාපොරොත්තුවන බව කාලගුණ විද්‍යා දෙපාර්තමේන්තුව පවසනවා.\nබස්නාහිර, මධ්‍යම, සබරගමුව, දකුණ, වයඹ සහ උතුරු මැද පළාත්වලත් ත්‍රිකුණාමලය සහ මොණරාගල දිස්ත්‍රික්වලත් විටින් විට පැයට කිලෝමීටර් 50ත් 60ක් දක්වා තද සුළං ඇතිවිය හැකියි.\nසෙසු ප්‍රදේශවල පැයට කිලෝමීටර් 40ත් 50ත් දක්වා තරමක් තද සුළං ඇතිවීමේ ඉහළ හැකියාවක් පවතිනවා.\nබස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්වලත් විටින් විට වැසි හෝ ගිගුරුම් සහිත වැසි ඇතිවන අතර වයඹ පළාතේ සහ හම්බන්තොට දිස්ත්‍රික්කයේ වැසි වාර කිහිපයක් ඇතිවිය හැකියි.\nසබරගමුව සහ මධ්‍යම පළාත්වලත් කළුතර සහ මාතර දිස්ත්‍රික්වලත් ඇතැම් ස්ථානවලට මිලිමීටර් 100ක පමණ තද වැසි ද කොළඹ, ගම්පහ සහ ගාල්ල දිස්ත්‍රික්වල ඇතැම් ස්ථානවලට මිලිමීටර් 50ක පමණ තරමක තද වැසි ද ඇතිවිය හැකි බවයි කාලගුණ විද්‍යා දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/218842/වැසි-සහ-සුළං-තත්වය-ඉදිරි-දින-කිහිපයේදීත්",
       "Category": "Local News",
       "Parent URL": "https://www.hirunews.lk/local-news.php?pageID=3288"
}