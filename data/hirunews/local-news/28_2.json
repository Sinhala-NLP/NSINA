{
       "Source": "hirunews",
       "Timestamp": "Friday, 15 September 2023 - 16:02",
       "Headline": "ජෝර්දානයේ නිවෙස් වල රැකියාවන්වලට යන කාන්තාවන්ට නව රක්ෂණාවරණයක්",
       "News Content": "ජෝර්දානයේ ගෘහාශ්‍රිත රැකියා සඳහා යොමුවන කාන්තාවන්ගේ සුරක්ෂිතතාව වෙනුවෙන් නව රක්ෂණාවරණයක් හඳුන්වාදී තිබෙනවා.\nවිදේශ සේවා නියුක්ති කාර්යාංශය සඳහන් කළේ ශ්‍රමික කාන්තාව බඳවා ගන්නා සේවා යෝජකයා විසින් අනිවාර්යෙන්ම මෙම රක්ෂණය ලබා ගෙන සිටිය යුතු බවයි.\nරැකියාව සඳහා එම කාන්තාව කාර්යාංශයේ ලියාපදිංචිය ලබා ගැනීමේදී අදාළ රක්ෂණ සහතිකය ඉදිරිපත් කළ යුතුයි.\nඑහිදී ජෝර්දාන රජය විසින් අනුමත කර ඇති රක්ෂණ යෝජනා 3 ක් අතරින් සුදුසු රක්ෂාවරණයක් තෝරා ගැනීමේ අවස්ථාව සළසා තිබෙනවා.\nශ්‍රමිකයන් මිය ගිය හොත් සහ හදිසි අනතුරකින් පූර්ණ ලෙස අබාධ තත්ත්වයට පත් වුවහොත් එහි වන්දිය පිරිණැමෙණු ඇති.",
       "URL": "https://www.hirunews.lk/348378/ජෝර්දානයේ-නිවෙස්-වල-රැකියාවන්වලට-යන-කාන්තාවන්ට-නව-රක්ෂණාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=28"
}