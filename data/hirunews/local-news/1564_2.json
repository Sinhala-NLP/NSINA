{
       "Source": "hirunews",
       "Timestamp": "Saturday, 13 November 2021 - 15:51",
       "Headline": "බද්දේගමින් ජීව උණ්ඩ තොගයක් සොයාගැනේ",
       "News Content": "ගාල්ල - බද්දේගම ආදාහනාගාරය අසළ ඉඩමක තිබී ජීව උණ්ඩ තොගයක් සොයාගෙන තිබෙනවා.\nඒ අතර මිලිමීටර 9 ප්‍රමාණයේ උණ්ඩ 45 ක්, මිලිමීටර 38 වර්ගයේ උණ්ඩ 13ක් සහ තවත් පතොරම් 7ක් මෙන්ම හිස් කොපු හතරක් ද, සොයාගෙන ඇති බවයි, පොලීසිය සඳහන් කළේ.\nවල් බිහි වී තිබූ අදාළ ඉඩම සුද්ධ පවිත්‍ර කරමින් සිටියදී පසුගිය මාසයේ 26 වන දින සහ මෙම මස 5 වන දින මළබැඳුණු බෝම්බ දෙකක් හමු වී තිබෙනවා.\nඉන් අනතුරුව රත්ගම විශේෂ කාර්ය බලකා කඳවුරේ නිලධාරීන් විසින් එම ඉඩම තවදුරටත් සෝදිසි කර ඇති අතර, එහිදීයි, මෙම උණ්ඩ තොගය සොයාගෙන ඇත්තේ.",
       "URL": "https://www.hirunews.lk/287903/බද්දේගමින්-ජීව-උණ්ඩ-තොගයක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1564"
}