{
       "Source": "hirunews",
       "Timestamp": "Sunday, 21 May 2023 - 19:38",
       "Headline": "හිරු සී.අයි.ඒ අනාවරණයෙන් පසු විදෙස් ගමන්බලපත්‍ර ලබාදීමේදී මුදල්ගත් තවත් තැරැව්කරුන් 06 දෙනෙකු අත්අඩංගුවට",
       "News Content": "හිරු සී.අයි.ඒ අනාවරණයෙන් පසු ආගමන විගමන දෙපාර්තමේන්තුව අසල රැදී සිටිමින් විදේශ ගමන් බලපත්‍ර සකස් කරදීම සඳහා ජනතාවගෙන් මුදල් අය කිරීමේ සිද්ධියට අදාළව තවත් තැරැව්කරුවන් 06 දෙනෙකු පොලිසිය අත්අඩංගුවට ගෙන තිබෙනවා.\nමීට පෙරද සිද්ධියට අදාළව තැරැව්කරුවන් 09 දෙනෙකු පොලිස් භාරයට ගත් අතර ඒ අනුව අත්අඩංගුවට ගත් මුළු තැරැව්කරුවන් ගණන 15 ක්.\nපෝලිම්වල රැදී නොසිට නියමිත ක්‍රමවේදයෙන් බැහැරව ගමන් බලපත්‍රයක් නිකුත් කිරීම සඳහා මොවුන් රුපියල් 25,000 බැගින් අය කර ඇති බවට හිරු සී.අයි.ඒ ඔස්සේ අනාවරණය කළා.\nඒ අනුව මහජන ආරක්ෂක අමාත්‍ය ටිරාන් අලස්ගේ නියෝග මත මෙම වංචනික ක්‍රියාවට සම්බන්ධ නිලධාරින් සහ අනෙකුත් පිරිස් සොයා තවදුරටත් විමර්ශන ක්‍රියාත්මකයි.",
       "URL": "https://www.hirunews.lk/335850/හිරු-සී-අයි-ඒ-අනාවරණයෙන්-පසු-විදෙස්-ගමන්බලපත්‍ර-ලබාදීමේදී-මුදල්ගත්-තවත්-තැරැව්කරුන්-06-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=327"
}