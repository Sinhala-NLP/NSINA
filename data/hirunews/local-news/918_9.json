{
       "Source": "hirunews",
       "Timestamp": "Wednesday, 24 August 2022 - 8:21",
       "Headline": "අයි.එම්.එෆ් සාකච්ඡා අද (වීඩියෝ)",
       "News Content": "ජාත්‍යන්තර මූල්‍ය අරමුදලේ නියෝජිතයින් සමඟ අද (24) පෙරවරුවේ තාක්ෂණික මට්ටමේ සාකච්ඡා ආරම්භ කරන බව මහ බැංකු අධිපති ආචාර්ය නන්දලාල් වීරසිංහ ප්‍රකාශ කළා.\nමෙම සාකච්ඡා සදහා මහ බැංකු අධිපතිවරයා ඇතුළු එහි නිලධාරීන් මෙන්ම මුදල් අමාත්‍යාංශයේ නිලධාරීන් කණ්ඩායමක්ද සහභාගිවන වනු ඇති.\nජාත්‍යන්තර මූල්‍ය අරමුදලේ ශ්‍රී ලංකාවේ ජ්‍යෙෂ්ඨ දූත මණ්ඩල ප්‍රධානී පීටර් බෲවර් සහ එහි ශ්‍රී ලංකාව සම්බන්ධව කටයුතු කරන මෙහෙයුම් ප්‍රධානී මසයිරෝ නොසාකි එම නියෝජිත කණ්ඩායමේ නායකත්වය දරනු ලබනවා.\nඔවුන් ලබන 31 වනදා දක්වා මෙරට රැදී සිටීමට නියමිත යි.",
       "URL": "https://www.hirunews.lk/313583/අයි-එම්-එෆ්-සාකච්ඡා-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=918"
}