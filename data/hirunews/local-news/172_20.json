{
       "Source": "hirunews",
       "Timestamp": "Tuesday, 18 July 2023 - 19:16",
       "Headline": "කොහුවල තෙමහල් නිවසකින් මියගිය යුවළකගේ සිරුරු සොයාගැනේ",
       "News Content": "කොහුවල - තෙමහල් නිවසක උඩුමහලේ කාමරයක තිබී මියගිය යුවළකගේ සිරුරු පොලිසිය සොයාගෙන තිබෙනවා.\nඅදාළ කාන්තාවගේ සිරුර බාල්කයක එල්ලෙමින් තිබී ඇති අතර, පිරිමි පුද්ගලයාගේ සිරුර ඊට යාබදව වැටී තිබුණා.\nපසුගිය 13 වනදා ඔවුන් දෙදෙනා මෙම කාමරයේ කුලියට පදිංචිවීමට පැමිණ ඇති අතර, කාන්තාව මෙහෙකාරියක ලෙසත්, පිරිමි පුද්ගලයා කුළී වැඩ කරන පුද්ගලයෙකු ලෙසත් නිවසේ හිමිකරුට හඳුන්වාදී තිබෙනවා.\nමෘත ශරීර මේ වනවිට කළුබෝවිල රෝහලේ තැන්පත් කර ඇති බවයි පොලිසිය පැවසුවේ.",
       "URL": "https://www.hirunews.lk/341678/කොහුවල-තෙමහල්-නිවසකින්-මියගිය-යුවළකගේ-සිරුරු-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=172"
}