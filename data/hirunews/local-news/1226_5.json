{
       "Source": "hirunews",
       "Timestamp": "Sunday, 17 April 2022 - 14:04",
       "Headline": "මහ බැංකුවෙන් ගෙවීම් සේවා සඳහා මාර්ගෝපදේශ අත්පොතක්",
       "News Content": "ගෙවීම් සේවා සඳහා මාර්ගෝපදේශය නමින් අත්පොතක් ශ්‍රී ලංකා මහ බැංකුව විසින් නිකුත් කර තිබෙනවා.\nමහබැංකුවේ සහකාර අධිපති ඩී. කුමාරතුංග විසින් එම අත්පොත මහ බැංකු අධිපති ආචාර්ය පී. නන්දලාල් වීරසිංහට පසුගියදා පිළිගැන්වූ බවයි ශ්‍රී ලංකා මහ බැංකුව නිවේදනය කළේ.\nමෙම අත්පොත මගින් සාම්ප්‍රදායික ගෙවීම් ක්‍රම වන චෙක්පත්, ගෙවීම් කාඩ්පත් මෙන්ම මෑතක දී හඳුන්වාදුන් ජංගම ගෙවීම් යෙදුම් සහ කිව්.ආර්. කේත පදනම් කරගත් ගණුදෙනු සහ තත්කාලීන දළ පියවීම් පද්ධතිය, අන්තර් බැංකු ගෙවීම් පද්ධතිය මෙන්ම ජංගම දුරකථන පදනම් කරගත් විද්්‍යුත් මුදල් පද්ධති පිළිබඳ සවිස්තරාත්මක පැහැදිළි කිරීමක් සිදු කර තිබෙනවා.\nසුළු පරිමාණ ගෙවීම්, යටිතල පහසුකම්, ස්වයංක්‍රිය ටේලර් යන්ත්‍ර ආශ්‍රිත සේවා සඳහා වූ පොදු යාන්ත්‍රණය, විද්්‍යුත් අරමුදල් පැවරීම සඳහා වූ පොදු යාන්ත්‍රණය පිළිබඳවද විස්තර ඇතුළත්.\nසාමාන්‍ය ජනතාවට වඩාත් පහසුවෙන් මූල්‍ය ගණුදෙනු සිදු කළ හැකි ආකාරය අවබෝධ කරගැනීමට උපකාරී වන ලෙස මහ බැංකුව විසින් මෙම අත්පොත නිකුත් කර තිබෙනවා.\nමෙහි ඉලෙක්ට්‍රොනික පිටපත ශ්‍රී ලංකා මහ බැංකුවේ වෙබ් අඩවියෙන් ලබාගත හැකියි.",
       "URL": "https://www.hirunews.lk/302140/මහ-බැංකුවෙන්-ගෙවීම්-සේවා-සඳහා-මාර්ගෝපදේශ-අත්පොතක්",
       "Category": "Local News",
       "Parent URL": "https://www.hirunews.lk/local-news.php?pageID=1226"
}