{
       "Source": "hirunews",
       "Timestamp": "Monday, 16 November 2020 - 17:26",
       "Headline": "\"කුරුඳුවත්තේ අනතුර කළේ මම නෙවෙයි\" - සමාජ මාධ්‍යවල කතාවන තරුණියගෙන් විශේෂ ප්‍රකාශයක්",
       "News Content": "රියදුරු බලපත්‍රයක් නොමැතිව අපරික්ෂාකාරීව සුඛෝපභෝගී ජීප් රථයක් ධාවනය කර අනතුරක් සිදුකිරීම හේතුවෙන් නුගේගොඩ කොට්ඨාස භාර ජ්‍යෙෂ්ඨ පොලිස් අධිකාරීවරයාගේ දියණිය සහ තවත් පුද්ගලයෙකු කුරුඳුවත්ත පොලිසිය විසින් අත්අඩංගුවට ගැනුණා.\nනුගේගොඩ කොට්ඨාශය භාර ජ්‍යෙෂ්ඨ පොලිස් අධිකාරීවරයාගේ දියණිය පදවාගෙන ආ සුඛෝපභෝගී ජීප් රථය පාලනය කර ගැනීමට පාලනය කර ගැනීමට නොහැකි වීමෙන් ඊයේ (15) පස්වරුවේ මෙම අනතුර සිදුව තිබුණා.\nඅදාළ ජීප් රථය නෙළුම් පොකුණ රඟහල ඉදිරිපිටින් දිවෙන නිදහස් මාවත අසළ පිහිටි පෞද්ගලික මොටර් රථ ප්‍රදර්ශනාගාරයක ගැටී තිබුණු අතර, ඒ හේතුවෙන් ප්‍රදර්ශනාගාරයට දැඩි අලාභහානි සිදුව තිබුණා.\nමෙම අනතුරත් සමඟ අනතුර සිදුවූ ස්ථානයේ සිටි තරුණියක් පිළිබදව සමාජ මාධ්‍යවල දැඩි කතා බහට ලක් වූ අතර ඒවායේ සඳහන් වුණේ අදාල තරුණිය අනතුර සිදුකළ ජ්‍යෙෂ්ඨ පොලිස් අධිකාරීවරයාගේ දියණිය බවටයි.\nකෙසේ වෙතත් එම ඡායාරූපයේ සිටින සින්ඩි වික්‍රමනායක නැමැති තරුණිය පවසනේ තමන් එම අනතුරට සම්බන්ධ අයෙක් නොවන බවත් තමා ජ්‍යෙෂ්ඨ පොලිස් අධිකාරීවරයාගේ දියණිය නොවන බවයි.\nසිය මිතුරියක් වන පොලිස් අධිකාරීවරයාගේ දියණිය අතින් මෙම අනතුර සිදුවූ බවත් එම අවස්ථාවේ ඇයට උදව් කිරීම සඳහා එම ස්ථානයේ රැඳී සිටි බවයි  සින්ඩි වික්‍රමනායක නැමැති තරුණිය පවසන්නේ.\nමේ සම්බන්ධයෙන් විශේෂ සටහනක් ඇය සිය ෆේස්බුක් ගිණුමට එක්කර තිබුණා.",
       "URL": "https://www.hirunews.lk/254859/කුරුඳුවත්තේ-අනතුර-කළේ-මම-නෙවෙයි-සමාජ-මාධ්‍යවල-කතාවන-තරුණියගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2329"
}