{
       "Source": "hirunews",
       "Timestamp": "Thursday, 29 July 2021 - 20:18",
       "Headline": "තවත් ඖෂධ 2ක් මෙරටදීම නිෂ්පාදනය කිරීමට පියවර (වීඩියෝ)",
       "News Content": "මෙරට වැඩි වශයෙන් භාවිතයට ගන්නා තවත් ඖෂධ 2ක් මෙරටදීම නිෂ්පාදනය කිරීමට ශ්‍රී ලංකා රාජ්‍ය ඖෂධ නිෂ්පාදන සංස්ථාව පියවර ගෙන තිබෙනවා\nශ්‍රී ලංකා රාජ්‍ය ඖෂධ නිෂ්පාදන සංස්ථාව මඟින් නිෂ්පාදන කරන මෙම ඖෂධ වන්නේ ට්‍රැමඩොල් මිලිග්‍රෑම් 50 සහ තයිරොක්සින් මිලිග්‍රෑම් 50 ඖෂධයි.\nට්‍රැමඩොල් ඖෂධය වේදනා නාශකයක් ලෙස වෛද්‍ය අනුමැතිය මත ලබා දෙන අතර තයිරොක්සින් ඖෂධය තයිරෝයිඩ් ග්‍රන්ති හා සම්බන්ධ රෝගවලට භාවිත කරනවා.\nමෙම ඖෂධ මෙරට තුල නිෂ්පාදනය කිරිම හරහා විශාල විදේශිය විනිමය ප්‍රමාණයක් ඉතිරි කර ගත හැකියි.\nමෙරට රෝගින් සදහා ට්‍රැමඩොල් මිලිග්‍රෑම් 50 ඖෂධය වසරකට මිලියන 9 ප්‍රමාණයක් පමණ අවශ්‍ය වන අතර තයිරොක්සින් මිලිග්‍රෑම් 50 ඖෂධය රෝහල් පද්ධතිය වෙත මිලියන 98ක ප්‍රමාණයක් සහ මිලිග්‍රෑම් 100 මිලියන 32 ප්‍රමාණයක් පමණ අවශ්‍යය වනවා.\nට්‍රැමඩොල් මිලිග්‍රෑම් 50 ඖෂධය වෛද්‍ය සැපයුම් අංශය මගින් රෝහල් පද්ධතියට සහ රාජ්‍ය ඔසුසැල් වෙතින් පමණක් ලබාදිමට නියමිතයි.\nතයිරොක්සින් මිලිග්‍රෑම් 50 ඖෂධය වෛදය සැපයුම් අංශය මගින් රෝහල් පද්ධතියට ලබා දිමට නියමිත අතර පසුව එය පෞද්ගලික අංශය මඟින්ද ලබා ගත හැකිවනු ඇති.",
       "URL": "https://www.hirunews.lk/278359/තවත්-ඖෂධ-2ක්-මෙරටදීම-නිෂ්පාදනය-කිරීමට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1787"
}