{
       "Source": "hirunews",
       "Timestamp": "Tuesday, 02 July 2019 - 7:32",
       "Headline": "දුම්රිය වෘත්තීය සමිති නීති උපදෙස් පතයි",
       "News Content": "වැඩ වර්ජන ක්‍රියාමාර්ග අඛණ්ඩව පවත්වාගෙන යාම පිළිබදව නීති උපදෙස් ලබා ගැනීමට වර්ජනයට එක්වූ දුම්රිය වෘත්තීය සමිති තීරණය කර තිබෙනවා.\nඒ අනුව අද (02) පෙරවරු 10ට වෘත්තීය සමිති නියෝජිතයන් සහ නීතිඥයින් ඒ  පිළිබදව සාකච්ඡා සිදුකරනු ඇති.\nදුම්රිය අත්‍යවශ්‍ය සේවාවක් බව ගැසට් මගින් ප්‍රකාශයට පත් කිරීම සහ හදිසි නීතිය ක්‍රියාත්මක වීම මෙම තත්ත්වයට හේතුවයි.\nදුම්රිය රියදුරන් ඇතුළු දුම්රිය සේවයේ ශ්‍රේණි කිහිපයක් පසුගිය දා වර්ජනයක් ආරම්භ කළේ වැටුප් විෂමතා ඉවත් කිරීමට අදාළ කැබිනට් අනුමැතිය හිමි වූ යෝජනා මෙතෙක් ක්‍රියාත්මක නොකිරීමට විරෝධය පළ කරමින්.\nපසුව එය සෑම බ්‍රහස්පතින්දාවකම මධ්‍යම රාත්‍රියේ සිට පැය 24ක්  සිදුකිරීමට ඔවුන් තීරණය කළා.\nදුම්රිය ධාවනය, මාර්ග නඩත්තු, සංඥා පද්ධති හා මෙහෙයුම්, ප්‍රවේශපත්‍ර නිකුත් කිරීම ඇතුළු සේවා අත්‍යවශ්‍ය සේවයන් ලෙස දක්වමින් රජය ගැසට් නිවේදනයක්  නිකුත් කළේ ඉන් අනතුරුවයි.",
       "URL": "https://www.hirunews.lk/219486/දුම්රිය-වෘත්තීය-සමිති-නීති-උපදෙස්-පතයි",
       "Category": "Local News",
       "Parent URL": "https://www.hirunews.lk/local-news.php?pageID=3271"
}