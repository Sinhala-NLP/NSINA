{
       "Source": "hirunews",
       "Timestamp": "Friday, 10 June 2016 - 14:37",
       "Headline": "බ්‍රෝඩ්ලන්ඩ් ජල විදුලි ව්‍යාපෘතියෙන් පොල්පිටිය ගිලා බැස ඇතැයි ප්‍රදේශවාසීන් වන්දි ඉල්ලයි",
       "News Content": "ලංකා විදුලිබල මණ්ඩලය මගින් ආරම්භ කර ඇති බ්‍රෝඩ්ලන්ඩ්  ජල විදුලි ව්‍යාපෘතිය හේතුවෙන් ගිනිගත්හේන - පොල්පිටිය ගම්මානයේ ගිලා බැසීමට ලක්ව ඇති තම නිවාස වලට වන්දි ලබාදෙන ලෙස ප්‍රදේශවාසීන් ඉල්ලා සිටිනවා.\nඔවුන් ප්‍රකාශ කළේ මේ වනවිට තමන් තාවකාලික ස්ථානයක ලැගුම්ගෙන සිටින අතර කිසිදු ආධාරයක් මේ වනවිට ලැබී නොමැති බවයි.\nකෙසේ වෙතත්, බ්‍රෝඩ්ලන්ඩ්  ජල විදුලි බලාගාර භාර ව්‍යාපෘති අධ්‍යක්ෂ කමල් ලක්සිරි ගෙන් අප කළ විමසීමකදී ඔහු සදහන් කළේ නිවාස අහිමිවන පවුල් සදහා අවශ්‍ය වන්දි ලබාදීමේ කටයුතු අද සිට සිදුකිරීමට නියමිත බවයි.\nඒ අනුව තාවකාලික විසදුමක් ලෙස එක් පවුලක් සදහා මාසිකව රුපියල් 30,000 ක මුදලක් ලබාදීමට තීරණය කර ඇති බව ඔහු සදහන් කළා.",
       "URL": "https://www.hirunews.lk/135207/බ්‍රෝඩ්ලන්ඩ්-ජල-විදුලි-ව්‍යාපෘතියෙන්-පොල්පිටිය-ගිලා-බැස-ඇතැයි-ප්‍රදේශවාසීන්-වන්දි-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5012"
}