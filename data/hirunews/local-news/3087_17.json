{
       "Source": "hirunews",
       "Timestamp": "Monday, 21 October 2019 - 10:55",
       "Headline": "නිම නොකළ සත් මහල් ගොඩනැගිල්ලක් විවෘත කිරීමට එරෙහිව - කොළඹ ආනන්දයේ දෙමාපියන්ගෙන් අධ්‍යාපන ඇමතිට විරෝධය",
       "News Content": "කොළඹ ආනන්ද විද්‍යාලයේ අලුතින් ඉදිකළ සත්මහල් ගොඩනැගිල්ලේ වැඩ අවසන් නොකර අනාරක්ෂිත ලෙස හෙට දිනයේ විවෘත කිරීමට අධ්‍යාපන අමාත්‍ය අකිල විරාජ් කාරියවසම් සැළසුම් කර ඇති බවට චෝදනා කරමින් විද්‍යාලයේ සිසු දරුවන්ගේ දෙමාපියන් සහ ආදි ශිෂ්‍ය සංගමය විරෝධතාවක නිරත වුණා.\nඔවුන් අද පෙරවරු හතේ සිට පැය දෙකකට ආසන්න කාලයක් විද්‍යාලය ඉදිරිපිට විරෝධතාවයේ නිරතවූ බවයි එහි සිටි හිරු වාර්තාකරු සඳහන් කළේ.\nඑම විරෝධතාවයෙන් අනතුරුව අදාළ විවෘත කිරීම සම්බන්ධයෙන් කොළඹ ආනන්ද විද්‍යාලයේ දෙමාපියන්ගේ සංගමය සහ ආදි ශිෂ්‍ය සංගමය මැතිවරණ කොමිසම වෙත පැමිණිල්ලක්ද ඉදිරිපත් කරනු ලැබුවා.",
       "URL": "https://www.hirunews.lk/226669/නිම-නොකළ-සත්-මහල්-ගොඩනැගිල්ලක්-විවෘත-කිරීමට-එරෙහිව-කොළඹ-ආනන්දයේ-දෙමාපියන්ගෙන්-අධ්‍යාපන-ඇමතිට-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3087"
}