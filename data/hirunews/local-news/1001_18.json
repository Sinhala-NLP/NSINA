{
       "Source": "hirunews",
       "Timestamp": "Friday, 22 July 2022 - 14:14",
       "Headline": "ආසියානු කුසලාන ක්‍රිකට් තරගාවලිය එක්සත් අරාබි එමීර් රාජ්‍යයේ පැවැත්වෙයි",
       "News Content": "ලබන අගෝස්තු මස 27 වැනිදා සිට සැප්තැම්බර් මස 11 වැනිදා දක්වා ශ්‍රී ලංකාවේ දී පැවැත්වීමට සැලසුම් කර තිබූ ආසියානු කුසලාන ක්‍රිකට් තරගාවලිය එක්සත් අරාබි එමීර් රාජ්‍යයේ දී පැවැත්වීමට ආසියානු ක්‍රිකට් කවුන්සලය විසින් තීරණය කර තිබෙනවා.\nඒ දැනට රටතුළ මතුව ඇති ආර්ථික අර්බුදය හමුවේ තරගාවලියට සත්කාරකත්වය ලබාදීම මේ මොහොතේදී අසීරු බව ශ්‍රී ලංකා ක්‍රිකට් ආයතනය විසින් පසුගියදා පැවැති ආසියානු ක්‍රිකට් කවුන්සල කමිටු රැස්වීමේදී දැනුම්දීමත් සමගයි.\nඉන්දීය ක්‍රිකට් පාලක මණ්ඩලයේ සභාපති සෞරව් ගංගුලි ද මේබව තහවුරු කරමින් පවසන්නේ තරගාවලිය කලින් සැලසුම් කර කාළ වකවානුවේදීම එක්සත් අරාබි එමීර් රාජ්‍යය කේන්ද්‍ර කර ගනිමින් පැවැත්වීමට නියමිත බවටයි.",
       "URL": "https://www.hirunews.lk/310654/ආසියානු-කුසලාන-ක්‍රිකට්-තරගාවලිය-එක්සත්-අරාබි-එමීර්-රාජ්‍යයේ-පැවැත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1001"
}