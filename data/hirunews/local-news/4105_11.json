{
       "Source": "hirunews",
       "Timestamp": "Saturday, 27 January 2018 - 19:43",
       "Headline": "මැතිවරණ ප්‍රචන්ඩ ක්‍රියා 557 ක්",
       "News Content": "පළාත්පාලන මැතිවරණය ප්‍රකාශයට පත් කිරීමේ දින සිට මේ දක්වා මැතිවරණ ප්‍රචන්ඩ ක්‍රියා 557 ක් වාර්තාවී ඇති බව පැෆ්රල් සංවිධානය පවසනවා.\nඑහි විධායක අධ්‍යක්‍ෂ රෝහණ හෙට්ටිආරච්චි හිරු ප්‍රවෘත්ති අංශයට කියා සිටියේ මෙම සිද්ධීන්වලින් 15 ක් රෝහල් ගතවීම් වශයෙන් වාර්තාවී ඇති බවයි.\nඑමෙන්ම අද දිනයේද ප්‍රදේශ කිහිපයකින් මැතිවරණ කාර්යාලවලට පහරදීම් වාර්තාවූ බවයි ඔහු කියා සිටියේ.\nමහරගම පොදුජන පෙරමුණේ නාමයෝජනා ප්‍රතික්ෂේප වීම නිසා පාපැදිය ලකුණින්  ඉදිරිපත්ව සිටින ස්වාධීන කණ්ඩායමට තම සහය පළ කරන බව බස්නාහිර පළාත් සභා මන්ත්‍රි උපාලි කොඩිකාර අද මාධ්‍ය හමුවක් කැඳවමින් කියා සිටියා.\nමේ අතර මෙවර පළාත් පාලන මැතිවරණයට අදාළව විශේෂ දිනයක් ලෙස හෙට නිල ඡන්ද පත්‍රිකා බෙදා හැරීමේ කටයුතු සිදුකරන බව මැතිවරණ කොමිසම ප්‍රකාශ කළා.",
       "URL": "https://www.hirunews.lk/182212/මැතිවරණ-ප්‍රචන්ඩ-ක්‍රියා-557-ක්",
       "Category": "Local News",
       "Parent URL": "https://www.hirunews.lk/local-news.php?pageID=4105"
}