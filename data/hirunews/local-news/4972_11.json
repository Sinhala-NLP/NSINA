{
       "Source": "hirunews",
       "Timestamp": "Saturday, 09 July 2016 - 18:16",
       "Headline": "පෙරටුගාමීන්ට අලූත් සෙල්ලමක්",
       "News Content": "අන්තර් විශ්වවිද්‍යාල ශිෂ්‍ය බල මණ්ඩලයේ කැඳවුම්කරු ළහිරු වීරසේකර රක්ෂිත බන්ධනාගාර ගත කිරීම සම්බන්ධයෙන් විරෝධය පළ කරන බව ප්‍රජාතන්ත්‍රවාදය උදෙසා උද්ඝෝෂකයෝ සංවිධානය ප්‍රකාශ කරනවා.\nපෙරටුගාමී සමාජවාදී පක්ෂය, එක්සත් සමාජවාදී පක්ෂය සහ ලංකා ගුරු සංගමය ඇතුලූ සිවිල් සංවිධාන කිහිපයක් ප්‍රජාතන්ත්‍රවාදය උදෙසා උද්ඝෝෂකයෝ සංවිධානය නියෝජනය කරන අතර ඔවුන් අද (09) කොළඹ දී මාධ්‍ය හමුවක්ද කැඳවා තිබුණා.\nමෙහිදී අදහස් දැක්වු පෙරටුගාමී සමාජවාදී පක්ෂයේ ප්‍රචාරක ලේකම් පුබුදු ජයගොඩ සඳහන් කළේ ආණ්ඩුව දැන් අධිකරණයට අපහාස කිරීමේ චෝදනා නගමින් අලූත් සෙල්ලමක් ආරම්භ කර ඇති බවයි.\nමේ අතර, පේරාදෙණිය විශ්වවිද්‍යාලයේ සිසුන් මෙම සිද්ධියට එරෙහිව පේරාදෙණිය - ගලහ මංසන්ධියේදී අද උද්ඝෝෂනයක නිරත වුණා.\nඑසේම, කැළණිය විශ්වවිද්‍යාලය ඉදිරිපිටදීද අද (09) පෙරවරුවේ සිසුන් උද්ඝෝෂණයක් සංවිධාන කර තිබුණා.",
       "URL": "https://www.hirunews.lk/137610/පෙරටුගාමීන්ට-අලූත්-සෙල්ලමක්",
       "Category": "Local News",
       "Parent URL": "https://www.hirunews.lk/local-news.php?pageID=4972"
}