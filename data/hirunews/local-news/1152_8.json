{
       "Source": "hirunews",
       "Timestamp": "Sunday, 22 May 2022 - 8:10",
       "Headline": "ඉන්දියාව පෙට්‍රල් සහ ඩීසල් මිල අඩු කරයි - ගෑස්වලටත් සහනාධාරයක්",
       "News Content": "රජය මගින් අය කරන බදු අනුපාතය පහත හෙළීම මගින් ඉන්දියාව පෙට්‍රල් සහ ඩීසල් මිල අඩු කිරීමට තීරණය කර තිබෙනවා.\nඒ අනුව පෙට්‍රල් ලිටරයක මිල රුපියල් 9 යි ශත 50කින් සහ ඩීසල් ලීටරයක මිල රුපියල් හතකින් අඩුවන බවයි ඉන්දීය මුදල් අමාත්‍යවරිය වන නිර්මලා සීතාරාමන් ප්‍රකාශ කළේ.\nඉන්දියාව මෙලෙස ඉන්ධන මිල අඩු කිරීමට පියවර ගෙන ඇත්තේ ඉහළ යන උද්ධමනය සමනය කිරීමටයි.\nමීට අමතරව ගෘහස්ථ ගෑස් සිලින්ඩරයක් සඳහා රුපියල් 200ක සහනාධාරයක් ලබාදීමට ද ඉන්දීය රජය පියවර ගෙන තිබෙනවා.\nවසරකට ගෑස් සිලින්ඩර 12 ක් සඳහා එම සහනාධාරය බලපැවැත්වෙනු ඇති.\nඉන්දීය මුදල් අමාත්‍යවරිය ප්‍රකාශ කළේ පෙට්‍රල් සහ ඩීසල් මිල පහත හෙළීමෙන් ඉන්දීය රජයට රුපියල් ට්‍රිලියනයක පාඩුවක් සිදුවන බවයි.\nඑමෙන්ම ගෑස් සහනාධාරය නිසා අහිමිවන මුදල රුපියල් බිලියන 61 ක් බවයි ඇය සඳහන් කළේ.",
       "URL": "https://www.hirunews.lk/304964/ඉන්දියාව-පෙට්‍රල්-සහ-ඩීසල්-මිල-අඩු-කරයි-ගෑස්වලටත්-සහනාධාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1152"
}