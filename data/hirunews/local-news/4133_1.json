{
       "Source": "hirunews",
       "Timestamp": "Wednesday, 10 January 2018 - 14:12",
       "Headline": "වීසා නිකුත් කරන ක්‍රමවේදය සංශෝධනයට",
       "News Content": "වර්තමානයේ පවතින වීසා වර්ග සහ අය කරනු ලබන ගාස්තු සංශෝධනය කිරීමට රජය තීරණය කර තිබෙනවා.\nඒ සඳහා ආගාමික සහ විගාමික පනතේ වගන්ති සහ රෙගුලාසි සංශෝධනය කිරීමට අමාත්‍ය මණ්ඩලයේ අනුමැතිය හිමි වූ බවයි පාර්ලිමේන්තු සංකීර්ණයේ අද පැවැති කැබිනට් තීරණ දැනුම් දීමේ මාධ්‍ය හමුවට එක්වෙමින් සම කැබිනට් ප්‍රකාශක, අමාත්‍ය ගයන්ත කරුණාතිලක සඳහන් කළේ.\nඒ අනුව දැනට රුපියල්වලින් අය කරනු ලබන වීසා ගාස්තු ඇමරිකානු ඩොලර්වලින් අය කිරීමට නිර්දේශ වී තිබෙනවා.\nඑසේම ද්විත්ව පුරවැසිභාවය සඳහා අයදුම් කිරීමට හැකියාවක් නොමැති විදේශීය පුරවැසිභාවය ලබා සිටින ශ්‍රී ලාංකිකයින්ට ස්ථීර නේවාසික වීසා ලබාදීමට ද මෙහිදී සිදුකෙරෙනු ඇති.\nදේශීය හා විදේශීය ආයෝජන ප්‍රවර්ධනය කිරීමේ වැඩසටහනට අනුව නව ක්‍රමවේදය හඳුන්වා දෙන බවයි අමාත්‍ය ගයන්ත කරුණාතිලක තවදුරටත් ප්‍රකාශ කළේ.",
       "URL": "https://www.hirunews.lk/180684/වීසා-නිකුත්-කරන-ක්‍රමවේදය-සංශෝධනයට",
       "Category": "Local News",
       "Parent URL": "https://www.hirunews.lk/local-news.php?pageID=4133"
}