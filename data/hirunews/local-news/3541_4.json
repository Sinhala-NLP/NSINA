{
       "Source": "hirunews",
       "Timestamp": "Tuesday, 22 January 2019 - 17:56",
       "Headline": "ජනපති දෘෂ්‍යාබාධිත දරුවන් දෙදෙනෙකුගේ ඉල්ලීම ඉටු කරයි",
       "News Content": "රුවන්වැල්ල ප්‍රදේශයේදී දෘෂ්‍යාබාධිත ළමුන් දෙදෙනෙකු ජනාධිපති මෛත්‍රීපාල සිරිසේනගෙන් කළ ඉල්ලීමකට අනුව ඔවුන්ට සර්පිනාවක් පිරිනැමීම අද සිදු කෙරුනා.\nජනපති ධුරයට පත්වී වසර 4 ක් සපිරීම වෙනුවෙන් ජනාධිපති මෛත්‍රීපාල සිරිසේනට ආශීර්වාද පතා පසුගිය 12 වනදා රුවන්වැල්ල සදානන්ද පිරිවෙන් විහාරස්ථානයේ ආගමික වැඩසටහනක් පැවැත්වුනා.\nඊට සහභාගී වීම සඳහා යන අතරවාරයේදීයි ජනපති අසලට පැමිණි දරුවන් දෙදෙනා සර්පිනාවක් ඉල්ලා තිබුනේ.\nඑහිදී පොරොන්දු වූ පිරිදි දෘෂ්‍යාබාධිත දරුවන් දෙදෙනාට නව සර්පිනාවක් සහ ඔවුන්ගේ පවුලේ සුබසාධන කටයුතු වෙනුවෙන් රුපියල් ලක්ෂ 10 ක මුදල් පරිත්‍යාග කිරීම ද අද ජනාධිපති මෛත්‍රීපාල සිරිසේන අතින් සිදු කෙරුනා.",
       "URL": "https://www.hirunews.lk/208800/ජනපති-දෘෂ්‍යාබාධිත-දරුවන්-දෙදෙනෙකුගේ-ඉල්ලීම-ඉටු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3541"
}