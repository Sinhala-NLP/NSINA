{
       "Source": "hirunews",
       "Timestamp": "Sunday, 25 June 2023 - 12:53",
       "Headline": "විදුලි ගාස්තු සංශෝදනයට අදහස් විමසීමට විශේෂ මහජන උපදේශන සැසියක්",
       "News Content": "යෝජිත විදුලි ගාස්තු සංශෝධනය සම්බන්ධයෙන් අදහස් ලබා ගැනීම සඳහා ශ්‍රී ලංකා මහජන උපයෝගිතා කොමිෂන් සභාව විශේෂ මහජන උපදේශන සැසියක් පැවැත්වීමට සූදානම් කොට තිබෙනවා.\nඑම සැසිය ලබන අඟහරුවාදා(27) කොළඹ බණ්ඩාරනායක අන්තර්ජාතික සම්මන්ත්‍රණ ශාලා පරිශ්‍රයේදී පැවැත්වීමට නියමිත බව සඳහන්.\nමේ අතර මහජන උපයෝගිතා කොමිෂන් සභාව යෝජිත විදුලි ගාස්තු සංශෝධනය සම්බන්ධයෙන් වන සිය නිර්දේශය සිකුරාදා එනම් 30 ප්‍රකාශයට පත් කිරීමට බලාපොරොත්තු වෙන බවයි වාර්තා වෙන්නේ.\nඅඟහරුවාදා (27) පැවැත්වෙන මෙම මහජන අදහස් විමසීම් වටය අවසානයේ කොමිසමට අලුතින් පත් වූ සභාපති මහාචාර්ය මංජුල ප්‍රනාන්දු විසින් විදුලිබල හා බලශක්ති අමාත්‍යාංශයට අදාළ තීරණය දැනුම් දීමට නියමිතයි.",
       "URL": "https://www.hirunews.lk/339007/විදුලි-ගාස්තු-සංශෝදනයට-අදහස්-විමසීමට-විශේෂ-මහජන-උපදේශන-සැසියක්",
       "Category": "Local News",
       "Parent URL": "https://www.hirunews.lk/local-news.php?pageID=238"
}