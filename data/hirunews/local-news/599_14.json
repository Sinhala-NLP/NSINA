{
       "Source": "hirunews",
       "Timestamp": "Monday, 16 January 2023 - 8:34",
       "Headline": "අර්බුදය හමුවේ ශ්‍රී ලංකාවට ධනාත්මක සහාය දැක්වීමට ඉන්දියාව තවදුරටත් සූදානම්",
       "News Content": "වත්මන් ආර්ථික අර්බුදය තුළ ශ්‍රී ලංකාවට සහාය දැක්වීම සම්බන්ධයෙන් ධනාත්මක ප්‍රතිචාරයක් ලබා දීමට ඉන්දීය විදේශ අමාත්‍ය එස්. ජයිශංකර්ගේ මෙරට සංචාරයේදී අපේක්ෂාවෙන් පසුවන බව ඉන්දීය මාධ්‍ය වාර්තා සදහන් කළා.\nමේ මස 19 වන දා ඉන්දීය විදේශ අමාත්‍යවරයා දෙදින සංචාරයක් සදහා මෙරටට පැමිණීමට නියමිත අතර එහි දී බලශක්ති, ආහාර සුරක්ෂිතතා සහ විනිමය හුවමාරු සම්බන්ධයෙන් මෙන්ම ණය ප්‍රතිව්‍යුහගතකරණය පිළිබඳ සාකච්ඡා පැවැත්වීමට නියමිතයි.\nපසුගිය වසරේදී මෙන්ම ශ්‍රී ලංකාවේ අවශ්‍යතා සදහා ධනාත්මක ප්‍රතිචාරයක් ලබා දීමට ඉන්දියාව අපේක්ෂා කරන බව ආරංචි මාර්ග සදහන් කළ බවයි එරට වාර්තා සදහන් කළේ.\nඅත්‍යවශ්‍ය ද්‍රව්‍ය මිලදී ගැනීම සඳහා ණය සහ ණය ආධාර පහසුකම් ඇතුළු ඩොලර් බිලියන 4ක පමණ ඒකාබද්ධ පැකේජයක් ආසියානු නිෂ්කාෂණ සංගමය හරහා ලබා දීම සම්බන්ධයෙන්ද ඉන්දීය විදේශ අමාත්‍යවරයාගේ සංචාරයේ බලාපොරොත්තු තබා ගත හැකි බවයි අදාළ වාර්තාවේ දැක්වෙන්නේ.\nත්‍රිකුණාමලය සංවර්ධන ව්‍යාපෘතිය සහ ඉන්දියාව සමග නේපාලය, භූතානය, සහ බංග්ලාදේශය මෙන් බලශක්ති හුවමාරුව පිළිබද දිගු කාලීන සැලසුම් සම්බන්ධයෙන් අවබෝධතා ගිවිසුම් වලට එළැඹීමටද ජයිශංකර්ගේ සංචාරය අතරතුර නියමිතයි.",
       "URL": "https://www.hirunews.lk/325144/අර්බුදය-හමුවේ-ශ්‍රී-ලංකාවට-ධනාත්මක-සහාය-දැක්වීමට-ඉන්දියාව-තවදුරටත්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=599"
}