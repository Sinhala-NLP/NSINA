{
       "Source": "hirunews",
       "Timestamp": "Friday, 04 January 2019 - 19:03",
       "Headline": "ආණ්ඩුව මාධ්‍ය මර්දනයකට සූදානම් - ෂෙහාන් සේමසිංහ",
       "News Content": "ආණ්ඩුව මාධ්‍ය මර්දනයකට සුදානම් වන බවට පාර්ලිමේන්තු මන්ත්‍රී ෂෙහාන් සේමසිංහ චෝදනා කළා.\nඔහු මේ බව කියා සිටියේ බත්තරමුල්ල - නෙළුම් මාවතේ ශ්‍රී ලංකා පොදුජන පෙරමුණු පක්ෂ කාර්යාලයේදී අද පැවති මාධ්‍ය හමුවකට එක්වෙමින්.\nමේ අතර පැවති අඩුපාඩු හඳුනාගෙන පක්ෂය ඉදිරියට ගෙන යාමට කටයුතු කරන බව ශ්‍රී ලංකා පොදුජන පෙරමුණේ සාමාජික හිටපු අමාත්‍ය බැසිල් රාජපක්ෂ මහතා පවසනවා.\nඔහු මේ බව සඳහන් කළේ අද ශ්‍රී ලංකා පොදුජන පෙරමුණු පක්ෂ කාර්යාලයේ පැවති වැඩසටහනකින් අනතුරුව මාධ්‍ය වෙත අදහස් පළ කරමින්.\nගංවතුරෙන් හානියට පත් උතුරු ප්‍ර දේශයේ ජනතාවගේ නිවාස හා පොදු දේපළ ප්‍රතිසංස්කරණය කිරීම සඳහා ශ්‍රී ලංකා පොදුජන පෙරමුණේ ඉංජිනේරු පෙරමුණ කිලිනොච්චිය බලා පිටත්ව යාම අද සිදුකෙරුණා.",
       "URL": "https://www.hirunews.lk/207480/ආණ්ඩුව-මාධ්‍ය-මර්දනයකට-සූදානම්-ෂෙහාන්-සේමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=3572"
}