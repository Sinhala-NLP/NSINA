{
       "Source": "hirunews",
       "Timestamp": "Sunday, 30 October 2022 - 14:05",
       "Headline": "යක්කලමුල්ලේ වෙඩි තැබීමෙන් දින ගණනක් රෝහල්ගතව සිටි සිව් හැවිරිදි දරුවා ජීවිතක්ෂයට",
       "News Content": "ගාල්ල - යක්කලමුල්ල, කලුවලගල, මාගෙදර ප්‍රදේශයේ නිවසක පසුගිය 19 වනදා සිදු වූ වෙඩි තැබීමෙන් තුවාල ලබා දින ගණනක් කරාපිටිය රෝහලේ ප්‍රතිකාර ලබමින් සිටි සිව් හැවිරිදි පිරිමි දරුවා ජීවිතක්ෂයට පත්ව තිබෙනවා.\nඅද (30) අලුයම මෙම දරුවා මියගිය බවයි රෝහල් ආරංචි මාර්ග සනාථ කළේ.\nයතුරු පැදියකින් පැමිණි තිදෙනෙකු විසින් අදාළ නිවසේ කුරුඳු තලමින් සිටි පුද්ගලයෙකු ඉලක්ක කර එදින මෙම වෙඩි තැබීම සිදුව තිබුණා.\nඑම වෙඩි තැබීමෙන් කුඩා දරුවාද තුවාල ලබා රෝහල්ගත කළ අතර ඔහු දින ගණනාවක් කරාපිටිය ශික්ෂණ රෝහලේ ප්‍රතිකාර ලබමින් සිටියා.\nමෙම වෙඩි තැබීම සිදුව තිබුණේ 2019 සැප්තැම්බර් 06 වනදා ඇල්පිටිය, ප්‍රදේශයේ දී වූ සිද්ධියක් මුල් කරගනිමින්.",
       "URL": "https://www.hirunews.lk/319193/යක්කලමුල්ලේ-වෙඩි-තැබීමෙන්-දින-ගණනක්-රෝහල්ගතව-සිටි-සිව්-හැවිරිදි-දරුවා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=768"
}