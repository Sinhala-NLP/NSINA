{
       "Source": "hirunews",
       "Timestamp": "Friday, 03 June 2022 - 13:54",
       "Headline": "යූරියා මිටියක් ලබන මාසයේ සිට රුපියල් 10,000කට (වීඩියෝ)",
       "News Content": "ලබන මස සිට යූරියා මිටියක් රුපියල් දස දහසක මිලකට ගොවියන්ට ලබාදීමට කටයුතු කරන බව කෘෂිකර්ම අමාත්‍ය මහින්ද අමරවීර ප්‍රකාශ කළා. හිරු ප්‍රවෘත්ති සමග සම්මුඛ සාකච්ඡාවකට එක්වෙමිනු යි ඔහු මේ බව කියා සිටියේ.\nමේ අතර උතුර - නැගෙනහිර පළාත්වල වන සංරක්ෂණ දෙපාර්තමේන්තුවට පවරාගෙන ඇති කුඹුරු ඉඩම් මෙවර යල කන්නයේ සිට වගා කිරීමට හැකිවන පරිදි කඩිනමින් ගොවි ජනතාවට නිදහස් කිරීමට කටයුතු කරන ලෙස කෘෂිකර්ම අමාත්‍ය මහින්ද අමරවීර ගොවිජන සංවර්ධන දෙපාර්තමේන්තුවට උපදෙස් ලබා දී තිබෙනවා.\nමුලතිව් දිස්ත්‍රික් ගොවි සංවිධාන නියෝජිතයින් ඊයේ අමාත්‍යවරයා හමුවීමෙන් අනතුරුව කළ ඉල්ලීමක් සළකා බැලීමෙන් අනතුරුවයි ඔහු මෙලෙස උපදෙස් ලබාදී ඇත්තේ.\nදැනට උතුර, නැගෙනහිර පළාත්වල වන සංරක්ෂණ දෙපාර්තමේන්තුව යටතට ගෙන ඇති කුඹුරු ඉඩම් පිළිබඳව තොරතුරු ඇතුළත් වාර්තාවක් ලබාදෙන ලෙස ද මෙහි දී අමාත්‍යවරයා බලධාරීන්ට දැනුම්දී තිබෙනවා.\nමේ අතර මෙවර යල කන්නයේ අස්වැන්න අඩකින් පමණ පහල බසිනු ඇති බව පේරාදෙණි විශ්වවිද්‍යාලයේ කෘෂි පීඨයේ මහාචාර්ය බුද්ධි මාරඹේ ප්‍රකාශ කළා.\nඔහු මේ බව කියා සිටියේ හිරු ටී.වී. ඔස්සේ ඊයේ විකාශනය වූ බලය වැඩසටහනට එක්වෙමින්.",
       "URL": "https://www.hirunews.lk/306109/යූරියා-මිටියක්-ලබන-මාසයේ-සිට-රුපියල්-10000කට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1121"
}