{
       "Source": "hirunews",
       "Timestamp": "Wednesday, 06 January 2016 - 16:23",
       "Headline": "විල්පත්තුවේ ගෝනුන් මරා මස් කරන ජාවාරම වැටලු හැටි (ඡායාරූප)",
       "News Content": "විල්පත්තුවේ ගෝනුන් මරා මස් කිරීමේ මහා පරිමාණ ජාවාරමක් වැටලීමට වනජීවී නිලධාරීන් සමත්ව තිබෙනවා.\nගෝනුන් මරා මස්කර උද්‍යානය තුලදීම ගිනි මැල සකසා වියළා අලෙවි කරන බවටයි අනාවරණ වී ඇත්තේ.\nවිල්පත්තුව ජාතික වනෝද්‍යානයට අයත් විලච්චිය කජුවත්ත කුට්ටියන්කුලම ප්‍රදේශයේ ගෝනුන් දඩයම් කර මස් වේලමින් සිටි සැකකරුවන් අතරින් එක් අයෙකු හා මස් කිලෝ 110 ක් වනජීවී නිලධාරීන්ගේ අත්අඩංගුවට පත්ව තිබෙනවා.\nලැබුනු තොරතුරකට අනුව ඊයේ මෙම වැටලීම සිදුකර ඇතැයි සඳහන්.\nවෙඩි තබා මරණ ලද ගෝනුන් දෙදෙනෙකුගේ මස් කිලෝ 110 ක් පමණ උද්‍යානය තුලදීම මැසි සකසා ගින්දර යොදා ගනිමින් වේලමින් සිටි සැකකරුවන් 5 දෙනෙකු වැටලීම සිදුකරන අවස්ථාවේ පළාගොස් තිබෙනවා.\nමෙම පුද්ගලයන් වන සතුන් දඩයමට සුනඛයන් කිහිප දෙනෙකු යොදාගෙන තිබු අතර වැටලීම සිදුකරන අවස්ථාවේ සුනඛයන්ට නිලධාරීන්ගේ ඉව වැටීමත් සමග බිරීම හේතුවෙන් සැකකරුවන් පළාගොස් ඇති බවටයි අනාවරණ වී ඇත්තේ.\nඅත්අඩංගුවට ගත් සැකකරු හා පළාගිය පුද්ගලයන් දඩයක්කරුවන් බවට අනාවරණ වී ඇති අතර ගෝන මස් කිලෝ 10 ට අමතරව මරණ ලද තලගොයෙකු හා ගිනි අවියක් ද සොයාගෙන තිබෙනවා.\nසැකකරුවන් අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - පුත්තලම හිරාන් ප්‍රියංකර",
       "URL": "https://www.hirunews.lk/123488/විල්පත්තුවේ-ගෝනුන්-මරා-මස්-කරන-ජාවාරම-වැටලු-හැටි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5220"
}