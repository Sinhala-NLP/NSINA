{
       "Source": "hirunews",
       "Timestamp": "Wednesday, 29 March 2023 - 7:21",
       "Headline": "නීති විරෝධී මත්ද්‍රව්‍ය සමඟ පොඩි නුවන් අත්අඩංගුවට (ඡායාරූප)",
       "News Content": "මහා පරිමාණ මත්ද්‍රව්‍ය ජාවාරම්කරුවකු හා සංවිධානාත්මක අපරාධ කරුවකු වන මිදිගම නදුන් චින්තක නොහොත් හරක් කටාගේ සමීපතමයකු ලෙස සැලකෙන පැලෑන පොඩි නුවන් නැමැති පුද්ගලයෙකු නීති විරෝධී මත්ද්‍රව්‍ය සමඟ ඊයේ (28 ) රාත්‍රි අත්අඩංගුවට ගත් බව කොක්මාදුව පොලිස් විශේෂ කාර්ය බළකා කදවුර පවසනවා.\nපොලිස් විශේෂ කාර්යය බලකා කොක්මාදුව කදවුර වෙත ලද තොරතුරකට අනුව අහංගම පොලිස් වසමේ කහඳ ශ්‍රී පූර්වාරාම පුරාණ විහාරස්ථානය අසල දී සැකකරු අත්අඩංගුවට ගෙන තිබෙනවා.\nඔහු සන්තකයේ තිබී හෙරොයින් මිලිග්‍රෑම් 3200ක් සහ මුදලින් රුපියල් 35000ක් සහ ජංගම දුරකථනයක් පොලිස් විශේෂ කාර්ය බළකාය භාරයට ගෙන ඇති බවයි වාර්තා වෙන්නේ.\nසැකකරු වැඩිදුර විමර්ශන කටයුතු සඳහා අහංගම පොලිස් ස්ථානයට භාර දී තිබෙනවා.",
       "URL": "https://www.hirunews.lk/331194/නීති-විරෝධී-මත්ද්‍රව්‍ය-සමඟ-පොඩි-නුවන්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=448"
}