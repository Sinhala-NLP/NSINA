{
       "Source": "hirunews",
       "Timestamp": "Friday, 18 March 2016 - 19:07",
       "Headline": "හකීම්ට එරෙහිව අක්කරෙයිපත්තුවේ ජනතාව වීථි බසී",
       "News Content": "ශ්‍රී ලංකා මුස්ලිම් කොංග්‍රසයේ නායක, නගර සැලසුම් සහ ජල සම්පාදන අමාත්‍ය රවුෆ් හකීම්ට එරෙහිව අද අක්කරෙයිපත්තුව නගරයේදී විරෝධතාවක් පැවැත්වුණා.\nඒ, අක්කරෙයිපත්තුව ප්‍රාදේශීය ජල සම්පාදන කාර්යාලය, කල්මුනේ ප්‍රදේශයට ගෙන යාමට අමාත්‍යවරයා ගත් තීරණයකට විරෝධය පළ කරමින්.\nඑම විරෝධතාව අක්කරෙයිපත්තුව - පල්ලි සම්මේලනය විසින් සංවිධානය කර තිබූ අතර ඊට විශාල පිරිසක් එක්වී තිබුණා.\nඅක්කරෙයිපත්තුව, ජුම්මා පල්ලියේ දහවල් දේව මෙහෙයෙන් අනතුරුව මෙම පිරිස අක්කරෙයිපත්තුව ප්‍රාදේශීය ලේකම් කාර්යාලය වෙත පා ගමනින් පැමිණ විරෝධතාවයේ නිරත වූ අතර, ඔවුන් අක්රෙයිපත්තුව ප්‍රාදේශීය ලේකම්වරයාට ලිපියක් ද භාර දි තිබුණා.",
       "URL": "https://www.hirunews.lk/128827/හකීම්ට-එරෙහිව-අක්කරෙයිපත්තුවේ-ජනතාව-වීථි-බසී",
       "Category": "Local News",
       "Parent URL": "https://www.hirunews.lk/local-news.php?pageID=5125"
}