{
       "Source": "hirunews",
       "Timestamp": "Tuesday, 23 August 2016 - 12:52",
       "Headline": "පේරාදෙනියේ සම සෞඛ්‍ය පීඨයේ ගැටුමකින් සිසුන් 5ක් රෝහලේ",
       "News Content": "පේරාදෙණිය විශ්වවිද්‍යාලයේ සම සෞඛ්‍ය පීඨයේ සිසුන් දෙපිරිසක් අතර ඊයේ රාත්‍රියේ ඇති වූ ගැටුමකින් තුවාල ලැබූ සිසුන් 5 දෙනෙකු රෝහල් ගත කර තිබෙනවා.\nසිද්ධියේදී තුවාල ලැබු පළමු වසරේ සරසවි සිසුන් පස් දෙනා මේ වනවිට පේරාදෙණිය ශික්ෂණ රෝහලේ නේවාසිකව ප්‍රතිකාර ලබන බවයි පේරාදෙණිය පොලිසිය සඳහන් කළේ.\nපසුගිය 21 වැනිදා විශ්වවිද්‍යාලයේ  සම සෞඛ්‍ය පීඨයේ පැවති ශිෂ්‍ය රැස්වීමකට මෙම සිසුන් සහභාගි නොවීම සම්බන්ධයෙන් දෙවන වසරේ සිසුන් පිරිසක් අතර ඇති වූ බහින් බස් වීමක් දුරදිග ගොස් මෙම ගැටුම හටගෙන ඇති බව සදහන්.\nකෙසේ වෙතත්, රෝහල් ගත කෙරුණු සරසවි සිසුන්ගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.\nසිද්ධිය පිළිබඳ පේරාදෙණිය පොලිසිය පරීක්ෂණ පවත්වන අතර ගැටුමට සම්බන්ධ කිසිවෙකු මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/141295/පේරාදෙනියේ-සම-සෞඛ්‍ය-පීඨයේ-ගැටුමකින්-සිසුන්-5ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4911"
}