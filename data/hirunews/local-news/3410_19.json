{
       "Source": "hirunews",
       "Timestamp": "Wednesday, 10 April 2019 - 6:41",
       "Headline": "පළාත් කිහිපයකට අද පස්වරුවේ වැසි",
       "News Content": "මධ්‍යම, සබරගමුව, දකුණු, ඌව, වයඹ, උතුරු මැද, බස්නාහිර සහ නැගෙනහිර පළාත්වල තැනින් තැන සවස 2.00න් පමණ පසුව වැසි හෝ ගිඟුරුම් සහිත වැසි ඇති වන අතර වවුනියාව සහ මුලතිව් දිස්ත්‍රික්කවල ස්ථාන ස්වල්පයක සවස 2.00න් පමණ පසුව වැසි හෝ ගිඟුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඌව, මධ්‍යම, සබරගමුව සහ දකුණු පළාත්වල ඇතැම් ස්ථානවලට මිලිමීටර් 75ක පමණ තරමක තද වැසි ඇති විය හැකි අතර එම පළාත්වල ප්‍රභල අකුණු තත්ත්වයන්ද ඇතිවිය හැකි බවයි එම දෙපාර්තමේන්තුව දැනුම් දෙන්නේ.\nමේ අතර දෘශ්‍ය ලෙස සූර්යයා උතුරට ගමන් කිරීමේදී සූර්යයා, අප්‍රේල් මස 05 සිට 15 දක්වා ශ්‍රී ලංකාව ආශ්‍රිත අක්ෂාංශ වලට සෘජුවම ඉහළින් පවතින අතර අද (10) දහවල් 12.11ට ඔට්ටපානෙයි, කොහොඹගස්වැව, පලුගස්වැව, දළදාගම, මහෝ, තලකිරියාගම, යක්කුරේ, මහඋල්පත, කිලන්ගුප්පලායි සහ පුන්නයික්කුඩ යන ප්‍රදේශ වලට හිරු මුදුන්ව පවතින බව කාලගුණ විද්‍යා දෙපාර්තමේන්තුව වැඩිදුරටත් පවසනවා.",
       "URL": "https://www.hirunews.lk/214174/පළාත්-කිහිපයකට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3410"
}