{
       "Source": "hirunews",
       "Timestamp": "Monday, 13 June 2022 - 12:14",
       "Headline": "හෙට තරගයට ක්‍රීඩා කරන ඔස්ට්‍රෙලියානු කණ්ඩායම නම් කෙරේ",
       "News Content": "ශ්‍රී ලංකාව සහ සංචාරක ඔස්ට්‍රෙලියානු කණ්ඩායම අතර පැවැත්වෙන තරග පහකින් සමන්විත එක් දින තරගාවලියේ පළමු තරගය සඳහා ක්‍රීඩා කරන ඔස්ට්‍රෙලියානු සංචිතය නම් කර තිබෙනවා.\nඔස්ට්‍රෙලියානු කණ්ඩායමේ නායක ආරොන් ෆින්ච් අද (13) පැවති මාධ්‍යය හමුවක දී හෙට (14) පැවැත්වෙන පළමු එක්දින තරගය සඳහා ක්‍රීඩා කරන කණ්ඩායම නිවේදනය කරා.\nඒ අනුව පසුගිය විස්සයි විස්ස තරගාවලියෙන් විවේක ගන්වා සිටි වේග පන්දු යවන ක්‍රීඩක පැට් කමින්ස් ඔස්ට්‍රෙලියානු එක්දින සංචිතයට කැඳවා තිබෙනවා.\nඑලෙස ම ඉදිරිපෙළ පිතිකරුවෙකු වන මාර්නස් ලබුශේන් ද කණ්ඩායමට කැඳවා තිබෙනවා.\nඒ අනුව හෙට (14) පැවැත්වෙන පළමු තරගයට,\nඩේවිඩ් වෝනර්\nආරොන් ෆින්ච් (නායක)\nමාර්නස් ලබුශේන්\nස්ටීව් ස්මිත්\nඇලෙක්ස් කැරී\nමාර්කස් ස්ටොයිනිස්\nග්ලේන් මැක්ස්වෙල්\nඇස්ටන් ආගර්\nපැට් කමින්ස්\nජෙයි රිචර්ඩ්සන්\nජෝෂ් හේසල්වුඩ්\nයන ක්‍රීඩකයන් ක්‍රීඩා කිරීමට නියමිතයි.\nසංචාරක ඔස්ට්‍රෙලියාව සහ ශ්‍රී ලංකාව අතර පළමු තරගය හෙට (14) පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ දී දිවා රාත්‍රී තරගයක් ලෙස පැවැත් වීමට නියමිතයි.\nදෙවැනි එක් දින තරගය ද පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ දී පැවැත් වීමට නියමිත අතර ඉතිරි තරග තුන කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේ දී පැවැත් වීමට නියමිතයි.\nමේ අතර ශ්‍රී ලංකාව සහ ඔස්ට්‍රෙලියාව අතර පැවති විස්සයි විස්ස තරගාවලියේ 2-1 ලෙස ඔස්ට්‍රෙලියානු කණ්ඩායම ජයග්‍රණය කළා.",
       "URL": "https://www.hirunews.lk/307002/හෙට-තරගයට-ක්‍රීඩා-කරන-ඔස්ට්‍රෙලියානු-කණ්ඩායම-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1098"
}