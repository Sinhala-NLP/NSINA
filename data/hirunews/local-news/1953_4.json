{
       "Source": "hirunews",
       "Timestamp": "Friday, 14 May 2021 - 21:09",
       "Headline": "සංචරණ සීමා අතරතුර මතුවන ජනතා ගැටලු වෙනුවෙන් දිස්ත්‍රික් හදිසි ඇමතුම් මධ්‍යස්ථාන",
       "News Content": "සංචරණ සීමා පනවා ඇති කාලසීමාවන්වලදී ජනතාවට මුහුණපෑමට සිදුවන ගැටලු නිරාකරණය කර ගැනීම වෙනුවේන දිස්ත්‍රික් හදිසි ඇමතුම් මධ්‍යස්ථාන පිහිටුවා තිබෙනවා.\nආර්ථික පුනර්ජීවනය හා දරිද්‍රතාව තුරන් කිරීම සඳහා වන ජනාධිපති කාර්යසාධන බලකායේ සභාපති බැසිල් රාජපක්ෂගේ උපදෙස් අනුවයි මෙම පියවර ගෙන ඇත්තේ.\nමෙම දිස්ත්‍රික් හදිසි ඇමතුම් මධ්‍යස්ථාන අරලියගහ මන්දිරයේ පිහිටුවා ඇති ජනාධිපති කාර්ය සාධන බලකායේ ප්‍රධාන මෙහෙයුම් මධ්‍යස්ථානය සමග සම්බ්න්ධ කර තිබෙනවා.\nප්‍රධාන මෙහෙයුම් මධ්‍යස්ථානය ක්‍රියාත්මක වන්නේ අග්‍රාමාත්‍ය ලේකම්වරයාගේ පූර්ණ අධීක්ෂණය යටතේයි.\nමහජනතාවට යම් ගැටලුවක් පවතී නම් ඔහු පදිංචි දිස්ත්‍රික්කයේ හදිසි ඇමතුම් මධ්‍යස්ථානය ඇමතීමෙන් විසඳා ගත හැකියි.\nඑම මධ්‍යස්ථානවල නිලධාරීන්ට අදාළ ගැටලුව විසඳීමට නොහැකිවන අවස්ථාවලදී එය ජනාධිපති කාර්ය සාධන බලකායේ ප්‍රධාන මෙහෙයුම් මධ්‍යස්ථානයට දැන්වීමෙන් විසඳා ගැනීමට අවස්ථාව සලසා දී තිබෙනවා.\nඑක් එක් දිස්ත්‍රික්වල පිහිටුවා ඇති දිස්ත්‍රික් හදිසි ඇමතුම් මධ්‍යස්ථාන ජ්‍යෙෂ්ඨ රාජ්‍ය නිලධාරීන්ගෙන් සමන්විත වන අතර ඔවුන්ගේ කාර්යාලයීය සහ ජංගම දුරකථන පහත දැක්වෙනවා.",
       "URL": "https://www.hirunews.lk/271396/සංචරණ-සීමා-අතරතුර-මතුවන-ජනතා-ගැටලු-වෙනුවෙන්-දිස්ත්‍රික්-හදිසි-ඇමතුම්-මධ්‍යස්ථාන",
       "Category": "Local News",
       "Parent URL": "https://www.hirunews.lk/local-news.php?pageID=1953"
}