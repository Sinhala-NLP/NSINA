{
       "Source": "hirunews",
       "Timestamp": "Thursday, 20 January 2022 - 11:30",
       "Headline": "අනවසරයෙන් විදුලිය ලබාගත් 18 දෙනෙකු අත් අඩංගුවට",
       "News Content": "තලවකැලේ වටගොඩ වතු නිවාස යෝජනා ක්‍රමයට අනවසරෙන් විදුලිය ලබාගත් 18 දෙනෙකු අත්අඩංගුවට ගෙන තිබෙනවා.\nලංකා විදුලි බල මණ්ඩලයේ වැටලිම් ඒකකයේ නිලධාරින් විසිනුයි මෙම වැටලීම සිදු කර තිබෙන්නේ.\nතලවකැලේ ඔස්පොඩ් වත්තේ අලුතින් ඉදි කරන ලද නිවාස යෝජනා ක්‍රමයේ නිවාස 20ක් ඉදි කර ඇති අතර ,එම නිවාස යෝජනා ක්‍රමයට මෙතෙක් විදුලිය ලබා දී නෑ.\nඒ හේතුවෙන් එම නිවාසවල පදිංචිකරුවන් නිවාස ආසන්නයෙන් ඇද ඇති අධි බලැති විදුලි රැහන් පද්ධතියෙන් අනවසරෙන් විදුලිය ලබාගෙන ඇති බව යි වාර්තා වෙන්නේ.\nඅත්අඩංගුවට ගත් සැකකරුවන් සමඟ අනවසරෙන් විදුලිය ලබාගත් විදුලි රඛැන් කිහිපයක් ද පොලිස් භාරයට ගෙන තිබෙනවා.\nසැකකරුවන් (20) දින නුවරඑළිය මහෙස්ත්‍රාත් අධිකරණය වෙත ඉදිරිපත් කිරීමට නියමිත ව ඇති අතර, වැඩිදුර පරීක්ෂණ තලවකැලේ පොලිසිය විසින් මෙහෙයවෙනු ඇති.",
       "URL": "https://www.hirunews.lk/294549/අනවසරයෙන්-විදුලිය-ලබාගත්-18-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1412"
}