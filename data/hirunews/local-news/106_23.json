{
       "Source": "hirunews",
       "Timestamp": "Friday, 11 August 2023 - 12:22",
       "Headline": "ව්‍යාජ දුම්වැටි තොගයක් විනාශ කෙරේ",
       "News Content": "ව්‍යාජ දුම්වැටි තොගයක් ශ්‍රී ලංකා රේගුව විසින් විනාශ කර තිබෙනවා.\nඊයේ කොටහේන ලංකා දුම්කොළ සමාගම් (CTC) පරිශ්‍රයේදී රුපියල් මිලියන 748 කට අධික වටිනාකමකින් යුත් ජාවාරම් කරන ලද මෙම දුම්වැටි තොගය විනාශ කර තිබෙනවා.\nජුනි 22 දා ඩුබායි සිට නීතිවිරෝධී ලෙස ආනයනය කරන ලද දුම්වැටි තොගය රැගෙන යමින් තිබූ අඩි 40 ක කන්ටේනරයක් රේගු ආදායම් කාර්ය සාධක බලකායේ නිලධාරීන් විසින් අත්අඩංගුවට ගත් අතර ව්‍යාජ ලියකියවිලි යටතේ රාගම ප්‍රදේශයේ තොගකරුවෙකු වෙත මෙම තොගය යවා ඇති අතර එහි විදේශීය වෙළඳනාමයක් වන ‘Matador’ වර්ගයේ දුම්වැටි 9,940,000 ක් හමු වී තිබෙනවා.\nඑම තොගය හඳුනා නොගත්තේ නම් ශ්‍රී ලංකා රජයට අහිමි වන බදු ආදායම රුපියල් මිලියන 695ක් බවයි වාර්තා වන්නේ.",
       "URL": "https://www.hirunews.lk/344422/ව්‍යාජ-දුම්වැටි-තොගයක්-විනාශ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=106"
}