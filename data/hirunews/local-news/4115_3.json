{
       "Source": "hirunews",
       "Timestamp": "Sunday, 21 January 2018 - 19:13",
       "Headline": "වත්කම් සහ සිසුන් නව ආයතනයකට පැවරීමෙන් සයිටම් අහෝසියි - හර්ෂ ද සිල්වා",
       "News Content": "සියළුම වත්කම්, කාර්ය මණ්ඩලය සහ ශිෂ්‍යයන් නීත්‍යානුකූලව නව ආයතනයකට පැවරීමෙන්  මාළඹේ පෞද්ගලික වෛද්‍ය විද්‍යාලය අහෝසි වන බව ජාතික ප්‍රතිපත්ති සහ ආර්ථික කටයුතු පිළිබඳ නියෝජ්‍ය අමාත්‍ය ආචාර්ය හර්ෂ ද සිල්වා පවසනවා.\nනියෝජ්‍ය අමාත්‍යවරයා මේ බව කියා සිටියේ කොළඹ අද (21) පැවති මාධ්‍ය හමුවකට එක්වෙමින්.\nඑමෙන්ම, කොළඹ අද මාධ්‍ය හමුවක් කැදවමින් රජයේ වෛද්‍ය පීඨ ශිෂ්‍ය දෙමාපිය සංගමයේ ලේකම් නීතිඥ ගාමිණී ඒකනායක පැවසුවේ, මාළඹේ පෞද්ගලික වෛද්‍ය විද්‍යාලය සම්බන්ධයෙන් රජය ගෙන ඇති විසඳුමට තම සංගමය කිසිසේත් එකඟ නොවන බවයි.",
       "URL": "https://www.hirunews.lk/181655/වත්කම්-සහ-සිසුන්-නව-ආයතනයකට-පැවරීමෙන්-සයිටම්-අහෝසියි-හර්ෂ-ද-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=4115"
}