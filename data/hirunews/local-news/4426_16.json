{
       "Source": "hirunews",
       "Timestamp": "Wednesday, 12 July 2017 - 7:47",
       "Headline": "ගසක එල්ලමින් තිබු  පුද්ගල මළ සිරුරක් දුන්හිඳ රක්ෂිතයෙන් සොයා ගැනේ",
       "News Content": "බදුල්ල දුන්හිඳ දිය ඇල්ල ආශ්‍රිත වන රක්ෂිතයේ ගසක එල්ලමින් තිබු  පුද්ගල මළ සිරුරක් සොයාගෙන තිබෙනවා.\nවනය තුල සංචාරය කිරීමට ගොස් සිටි පෙම්වතුන් යුවළකට පසුගිය 08 දා මෙලෙස එල්ලෙමින් තිබූ මළ සිරුර හමුව ඇති බවයි වාර්තා වන්නේ.\nඅදාල මළ සිරුර පසුගිය 03 වනදා සිට අතුරුදන්ව සිටි බණ්ඩාරවෙල, දකුණු කැබිල්ලේවෙල, ප්‍රදේශයේ පදිංචිව සිටි පුද්ගලයෙකුගේ බව සදහන්.\nඑම පුද්ගලයා හල්දුම්මුල්ල නගරයේ ව්‍යාපාරයක් පවත්වහෙන යන 31 හැවිරිදි ඊ.එම්.නාමල් නැමැති අයෙක්.\nමෙලෙස මියගොස් සිටි පුද්ගලයනේ සිරුර ඔහුගේ බිරිඳ සහ පවුලේ ඥාතීන් විසින් හදුනාගෙන තිබෙනවා.\nබදුල්ල නාගරික හදිසි මරණ පරීක්ෂකවරයා විසින් බදුල්ල මහ රෝහලේදී පවත්වන ලද හදිසි මරණ පරීක්ෂණයේදී, පොලීසිය කළ සාක්ෂි මෙහෙයවීමේදී අදාල පුද්ගලයාගේ මව සාක්ෂි ලබා දෙමින් පවසා සිටියේ.\n\"පුතා ට දියවැඩියාව තිබුණා. දිනපතා ඉන්සියුලින් විද ගත්තා.මේ ගැන ඔහු සිත් වේදනාවෙන් සිටියා.වෙන මොකුත් ප්‍රශ්නයක් තිබුණේ නැහැ\"  ලෙසයි.\nබදුල්ල මහ රෝහලේ විශේෂඥ අධිකරණ වෛද්‍ය නිලධාරිවරයාගේ පශ්චාත් මරණ පරීක්ෂණ වාර්තාව සහ ඉදිරිපත් වු සාක්ෂි අනුව මෙම මරණය සිත්තැවුලක් හේතුවෙන් සිදුකරගත් සියදිවිනසා ගැනීමක් බවට තීරණය වී තිබෙනවා.",
       "URL": "https://www.hirunews.lk/165658/ගසක-එල්ලමින්-තිබු-පුද්ගල-මළ-සිරුරක්-දුන්හිඳ-රක්ෂිතයෙන්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4426"
}