{
       "Source": "hirunews",
       "Timestamp": "Saturday, 13 March 2021 - 19:00",
       "Headline": "බුර්කා තහනමෙන් අයිතීන් කඩවන බවට චෝදනාවක් (වීඩියෝ)",
       "News Content": "බුර්කාව තහනම් කිරීමෙන් ඉස්ලාමීය කාන්තාවන්ගේ අයිතිවාසිකම් උල්ලංඝනය වීමක් සිදුවන බව මානව හිමිකම් ක්‍රියාකාරිනියක වන ශ්‍රීන් සරූර් පවසනවා.\nඇය පෙන්වා දෙන්නේ බුර්කාව තහනම් කිරීමට පෙර ඒ පිළිබඳව ප්‍රජාව සමඟ සාකච්ඡා කළ යුතුව තිබූ බවයි.\nකෙසේ වෙතත්, බුර්කාව තහනම් කිරීමේ කැබිනට් පත්‍රිකාවට තමන් ඊයේ අත්සන් තැබූ බව මහජන ආරක්ෂක අමාත්‍ය විශ්‍රාමික රියර් අද්මිරාල් සරත් වීරසේකර ප්‍රකාශ කළා.\nමේ අතර, වහාබ් සහ ජිහාඩ් මතවාද පැතිරීම සම්බන්ධයෙන් අත්අඩංගුවට ගත් ජමාත් ඉ ඉස්ලාමි සංවිධානයේ හිටපු සභාපති රෂීඩ් හාජුල් අක්බාර් රඳවාගෙන ප්‍රශ්න කරන බව ත්‍රස්ත විමර්ශන කොට්ඨාසය සඳහන් කළා.\nඑහි ප්‍රකාශකයෙකු කියා සිටියේ ත්‍රස්තවාදය වැළැක්වීමේ පනත යටතේ ඔහු රඳවාගෙන ප්‍රශ්න කිරීම් සිදුකරන බවයි.\nත්‍රස්ත විමර්ශන කොට්ඨාශය මගින් මාවනැල්ල - මුරුතවෙල ප්‍රදේශයේ පදිංචි ඔහු ඊයේ අත්අඩංගුවට ගෙන තිබුණේ දෙමටගොඩ ප්‍රදේශයේදීයි.",
       "URL": "https://www.hirunews.lk/265236/බුර්කා-තහනමෙන්-අයිතීන්-කඩවන-බවට-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2090"
}