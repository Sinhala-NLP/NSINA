{
       "Source": "hirunews",
       "Timestamp": "Monday, 15 February 2021 - 12:57",
       "Headline": "හිටු මැරීමේ රෝගයට ගොදුරුවීමෙන් දේශීය අර්තාපල් වගාවට දැඩි හානි  (වීඩියෝ)",
       "News Content": "මෙවර මහ කන්නයේ දේශීය අර්තාපල් වගාව හිටු මැරීමේ රෝගයට ගොදුරුවීමෙන් වැලිමඩ ගොවීන් දැඩි දුෂ්කරතාවට පත්ව තිබෙනවා.\nගොවීන් චෝදනා කරන්නේ ආනයනික බීජ අර්තාපල් ප්‍රභේදයක් හේතුවෙන් මෙම තත්ත්වය උද්ගතව ඇති බවටයි.\nමහ කන්නයේදී අර්තාපල් ගොවීන් වගා කටයුතු සිදු කරනු ලබන්නේ යල කන්නයේ වගා කිරීමට අවශ්‍ය බීජ ලබා ගැනීමට සිය අස්වනු සහ අළෙවිය සඳහායි.\nවගා කටයුතු සඳහා ගොවීන් දේශීය මෙන්ම ආනයනික බීජද යොදාගනු ලබනවා.\nමෙවර කන්නයේදී ගොවීන් ආනයනික බීජ පෙට්ටියක් මිලදී ගෙන ඇත්තේ රුපියල් 18, 500ක් වැනි ඉහළ මිලකටයි.\nවැලිමඩ බොරලන්ද ආදී අර්තාපල් බහුලව වගා කෙරෙන ප්‍රදේශවල අක්කර සිය ගණනක් මේ වන විටත් මෙම රෝගයට ගොදුරුව විනාශ වී ගොස් අවසන්.\nගොවීන් චෝදනා කරන්නේ ප්‍රමිතියෙන් තොර බීජ ආනයනය හේතුවෙන් මෙම තත්ත්වය උද්ගතව ඇති බවටයි.\nගොවීන් බලධාරීන්ගෙන් ඉල්ලා සිටින්නේ හැකි ඉක්මනින් අදාළ ගැටලුව පිළිබඳ සොයා බලා කඩිනම් විසඳුමක් ලබාදෙන ලෙසයි.",
       "URL": "https://www.hirunews.lk/262632/හිටු-මැරීමේ-රෝගයට-ගොදුරුවීමෙන්-දේශීය-අර්තාපල්-වගාවට-දැඩි-හානි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2146"
}