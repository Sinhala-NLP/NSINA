{
       "Source": "hirunews",
       "Timestamp": "Saturday, 07 November 2020 - 8:25",
       "Headline": "ලිඳුල සමූපකාරයේ ගොඩනැගිල්ලක් සීල් තැබේ",
       "News Content": "තලවාකැලේ - ලිඳුල නගර සභාව යටතේ පවතින තලවාකැලේ - ලිඳුල සමූපකාරය සතු කල් ඉකුත් වූ පරිප්පු ඇතුළු වියළි ආහාර ද්‍රව්‍ය තොගයක් ගබඩා කර තිබූ ගොඩනැගිල්ලක් මුද්‍රා තැබීමට මධ්‍යම පළාත් සහකාර පළාත් පාලන කොමසාරිස් කාර්යාලයේ විමර්ශන නිලධාරින් කටයුතු කළා.\nඒ, මධ්‍යම පළාත් සහකාර පළාත් පාලන කොමසාරිස්වරයා වෙත පාරිභෝගිකයින් විසින් සිදුකරන ලද පැමිණිල්ලකට අනුවයි.\nඒ අනුව, එම කාර්යාලයේ විමර්ශන නිලධාරින් හා තලවාකැලේ ලිඳුල නගර සභාවේ ලේකම්වරයා විසින් ඊයේ(06) අදාළ කල් ඉකුත් වූ ආහාර තොගය ගබඩා කර ඇති බව කියන ගොඩනැගිල්ල පරීක්ෂාවට ගොස් ඇති අතර, එහිදී සමූපකාරය මගින් අදාළ ගොඩනැගිල්ල වසා ඉබි යතුරු දමා තිබූ නිසා එම ගොඩනැගිල්ලට මුද්‍රා තැබීමට ඔවුන් පියවර ගෙන තිබුණා.\nමේ සම්බන්ධයෙන් අදහස් දැක්වූ තලවාකැලේ ලිදුල නගර සභාවේ ලේකම් පී.බී.ඕ. බණ්ඩාර කියා සිටියේ සහකාර කොමසාරිස්වරයාගේ උපදෙස් මත මේ සම්බන්ධයෙන් පරීක්ෂණයක් සිදුකරන බවයි.",
       "URL": "https://www.hirunews.lk/254187/ලිඳුල-සමූපකාරයේ-ගොඩනැගිල්ලක්-සීල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=2346"
}