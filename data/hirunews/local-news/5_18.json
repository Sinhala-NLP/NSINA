{
       "Source": "hirunews",
       "Timestamp": "Tuesday, 26 September 2023 - 21:05",
       "Headline": "ජංගම දුරකථනයක් නිසා තරුණයෙකුට දිවි අහිමි වෙයි (වීඩියෝ)",
       "News Content": "මහනුවර - තෙල්දෙණිය මූලික රෝහලේ ප්‍රතිකාර ලබමින් සිටි 17 හැවිරිදි තරුණයෙකු එහි ගොඩනැගිල්ලක සිව්වන මහලෙන් බිමට පැන අද අලුයම සියදිවි හානිකර ගෙන තිබෙනවා.\nමෙම තරුණයා පන්නිල - කැටකුඹුර ප්‍රදේශයේ පදිංචිකරුවෙක් වන අතර, දින දෙකකට පෙර තෙල්දෙණිය රෝහලට ඇතුළත් කර තිබෙන්නේ විෂාද තත්වයක් හේතුවෙන්.\nජංගම දුරකථනයට දැඩි ලෙස ඇබ්බැහි වී සිටි එම තරුණයා එය භාවිතයට දෙමාපියන් සීමාවන් පැනවීමත් සමඟ අවස්ථා කිහිපයකදීම තම සිරුරට අනතුරු සිදුකරගෙන ද තිබුණා.\nසියදිවි හානි කරගැනීමට පෙර ඒ සම්බන්ධයෙන් දෙමාපියන්ට දොස් පවරා ලියූ ලිපියක්ද හමුවී තිබෙනවා.\nතෙල්දෙණිය මූලික රෝහලේ වෛද්‍ය අධිකාරී රවීන්ද්‍ර වැලිවිට සඳහන් කළේ මරණය සම්බන්ධයෙන් විශේෂඥ වෛද්‍යවරුන් දෙදෙනෙකුගෙන් සමන්විත තුන්දෙනෙකුගේ කණ්ඩායමක් විසින් අභ්‍යන්තර පරීක්ෂණයක් සිදුකරන බවයි.\nජංගම දුරකථන වෙත දැඩිව අබ්බැහිවීම තුළින් වත්මන් ළමා සහ තරුණ පරපුර මුහුණදෙන මානසික රෝග තත්වයන් නිසා සිදුවන මෙවැනි අකල් මරණ මේ වනවිට නිරන්තරයෙන් වාර්තා වෙනවා.",
       "URL": "https://www.hirunews.lk/349485/ජංගම-දුරකථනයක්-නිසා-තරුණයෙකුට-දිවි-අහිමි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=5"
}