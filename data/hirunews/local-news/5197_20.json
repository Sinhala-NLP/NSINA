{
       "Source": "hirunews",
       "Timestamp": "Sunday, 24 January 2016 - 15:40",
       "Headline": "ක්‍රීඩා හා ශරීර සුවතා ප්‍රවර්ධනය සඳහා හෙට සිට දින 5ක්",
       "News Content": "හෙට සිට මේ මස 30 වනදා දක්වා ක්‍රීඩා හා ශරීර සුවතා ප්‍රවර්ධන සතිය ලෙස රජය ප්‍රකාශයට පත් කර තිබෙනවා.\nලබන 30 වන දින ක්‍රීඩා හා ශරීර සුවතා ප්‍රවර්ධන විශේෂ දිනය ලෙස ද ප්‍රකාශයට පත් කර ඇති බවයි ජනාධිපති මාධ්‍ය අංශය සදහන් කළේ.\nඉහළ යන බෝ නොවන රෝග පාලනය කරමින් නිරෝගිමත් ක්‍රීඩාශීලී පරපුරක් රට තුළ ගොඩනැගීම මෙහි අරමුණ වී තිබෙනවා.\nමෙහි සමාරම්භක උත්සවය හෙට උදෑසන 7ට ජනාධිපති මෛත්‍රීපාල සිරිසේනගේ ප්‍රධානත්වයෙන් ගාලූමුවදොර පිටියේදී පැවැත්වීමට නියමිතයි.",
       "URL": "https://www.hirunews.lk/124652/ක්‍රීඩා-හා-ශරීර-සුවතා-ප්‍රවර්ධනය-සඳහා-හෙට-සිට-දින-5ක්",
       "Category": "Local News",
       "Parent URL": "https://www.hirunews.lk/local-news.php?pageID=5197"
}