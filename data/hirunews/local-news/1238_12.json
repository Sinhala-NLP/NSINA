{
       "Source": "hirunews",
       "Timestamp": "Sunday, 10 April 2022 - 19:24",
       "Headline": "පාකිස්තාන අගමැති ධුරයට නාම යෝජනා දෙකක්",
       "News Content": "පාකිස්තාන මුස්ලිම් ලීගයේ සභාපති ෂෙබාස් ශරීෆ් සහ හිටපු විදේශ අමාත්‍ය මොහොමඩ් කුරේෂි එරට අග්‍රාමාත්‍ය ධුරය සඳහා තරඟ කිරීමට නාම යෝජනා ලබාදී තිබෙනවා.\nඔවුන් මෙලෙස නාම යෝජනා ලබාදී ඇත්තේ අග්‍රාමාත්‍යවරයා ලෙස කටයුතු කළ ඉම්රාන් ඛාන් විශ්වාසභංග යෝජනාවකින් එම ධුරයෙන් ඉවත් කර පැය කිහිපයක් ගත වීමත් සමගයි.\n70 හැවිරිදි ෂෙබාස් පාකිස්තාන හිටපු අග්‍රාමාත්‍ය නවාස් ශරීෆ්ගේ බාල සොහොයුරා වන අතර ඔහු බොහෝ විට නව අග්‍රාමාත්‍යවරයා ලෙස පත්වනු ඇති බවටයි අනාවැකි පළව ඇත්තේ.\nනව අග්‍රාමාත්‍යවරයෙකු තෝරා පත් කර ගැනීම සඳහා පාකිස්ථාන ජාතික සභාව හෙට උදෑසන 11 ට රැස්වීමට නියමිතයි.\nඉම්රාන් ඛාන් සැලකෙන්නේ විශ්වාසභංගයකින් සිය ධුරය අහිමිවූ ප්‍රථම පාකිස්ථාන අග්‍රාමාත්‍යවරයා ලෙසයි.",
       "URL": "https://www.hirunews.lk/301663/පාකිස්තාන-අගමැති-ධුරයට-නාම-යෝජනා-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1238"
}