{
       "Source": "hirunews",
       "Timestamp": "Wednesday, 30 August 2017 - 17:29",
       "Headline": "කිරි ඉබ්බන් 4ක් මස් කරද්දී, කිඹුලා බේරාගත් හැටි (ඡායාරූප)",
       "News Content": "ගලෙන්බිදුණුවැව පොලිස් ස්ථානයේ දුෂණ මර්ධන අංශයට  ලැබුනු දුරකතන ඇමතුමකට අනුව ක්‍රියාත්මක වු පොලිස් නිලධාරින් කිරි ඉබ්බන් මරා මස් කරමින් සිටි සැකකරුවන් දෙදෙනකු අත්අඩංගුවට ගෙන තිබෙනවා.\nගලෙන්බිදුණුවැව- ඌරාකොටේ ගම්මානයේ වැවෙහි කිරි ඉබ්බන් හතර දෙනෙකු මරා මස් කරමින් සිටියදී අද (30) දහවල් 2.30 පමණ මොවුන් අත්අඩංගුවට ගෙන ඇති අතර ඉබ්බන් හතර දෙනාගේ බර කිලෝ 8 පමන වනවා.\nසැකකරුවන් හෙට (31) කහටගස්දීගිලිය මහේත්‍රත් අධිකරණයට ඉදිරිපත් කිරිමට නියමිතයි.\nමේ අතර වවුනියාව- රන්කෙත්ගම ප්‍රදේශයේ ළිඳකට වැටී සිටි අඩි නවයක් පමණ දිග හැළ කිඹුලෙකු  වවුනියාව වන ජිවි කාර්යාල නිළධාරීන් විසින් අද(30) දහවල් බේරාගනු ලැබුවා.\nවවුනියාව වනජිවි කාර්යාල නිළධාරීන් වෙත ප්‍රදේශවාසීන් සිදුකළ දැනුමිදීමක් මත ළිඳට වැටුණ කිඹුලා බේරා ගත්තා.\nජලය සොයාගෙන පැමිණි කිඹුලා ඊයේ(29) රාත්‍රියේ ළිඳට වැටී ඇති බව ප්‍රදේශවාසීන් පැවසුවා.\nවනජීවි නිළධාරීන් හා ප්‍රදේශවාසීන් මහත් පරිශ්‍රමයක් දරා කිඹුලා ළිදෙන් ගොඩගෙන තිබෙනවා.\nළිදෙන් ගොඩගත් කිඹුලා වනජිවී නිළධාරීන් ආරක්ෂිතව ප්‍රදේශයේ වැවට මුදාහැරියා.\nඡායාරූප - වව්නියාව මාධව කුලසුරිය / ගලෙන්බිඳුනුවැව චින්තක බාලසුරිය",
       "URL": "https://www.hirunews.lk/169773/කිරි-ඉබ්බන්-4ක්-මස්-කරද්දී-කිඹුලා-බේරාගත්-හැටි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4346"
}