{
       "Source": "hirunews",
       "Timestamp": "Tuesday, 28 November 2017 - 17:42",
       "Headline": "තියුණු ආයුධවලින් කපා කොටා පුද්ගලයෙකු ඝාතනය කරයි",
       "News Content": "තියුණු ආයුධවලින් කපා කොටා දැමූ පුද්ගලයෙකු කළුතර - දොඩම්ගොඩ, මිනුවන්දෙණිය විදුහල අසල දමා ගොස් තිබෙනවා.\nදොඩම්ගොඩ පොලිසිය විසින් ප්‍රදේශවාසීන්ගේ සහය ඇතිව ඊයේ (27) රාත්‍රියේ ඔහු නාගොඩ රෝහලට ඇතුළත් කිරීමේදී මියගොස් තිබුණා.\nමෙලෙස මියගොස් ඇත්තේ දොඩම්ගොඩ, මගුරුබොඩ ප්‍රදේශයේ පදිංචිව සිටි 32 හැවිරිදි එක් දරු පියෙකු බවයි වාර්තා වන්නේ.\nපොලිස් මූලික පරීක්ෂණ වලින් හෙළිවුණේ බහින් බස් වීමක් දුරදිග යාමෙන්, කිසියම් පිරිසක් විසින් තිවුණු ආයුධවලින් ඇණ, පහරදී මෙම ඝාතනය සිදුකර ඇති බවයි.\nසැකකරුවන් කව්රුන්ද යන වග මෙතෙක් අනාවරනය වී නැහැ.\nසිද්ධිය පිළිබඳ වැඩිදුර පරීක්ෂණ දොඩම්ගොඩ පොලිසිය මගින් ක්‍රියාත්මකයි.",
       "URL": "https://www.hirunews.lk/177148/තියුණු-ආයුධවලින්-කපා-කොටා-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4196"
}