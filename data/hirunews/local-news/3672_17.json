{
       "Source": "hirunews",
       "Timestamp": "Thursday, 01 November 2018 - 9:04",
       "Headline": "පාර්ලිමේන්තුවේ අගමැති අසුන අග්‍රාමාත්‍ය මහින්ද රාජපක්ෂට ලබාදීමට කථානායකවරයාගේ එකඟත්වය",
       "News Content": "පාර්ලිමේන්තුවේ අග්‍රාමාත්‍යවරයාට හිමි අසුන සහ සියලු වරප්‍රසාද අග්‍රාමාත්‍ය මහින්ද රාජපක්ෂට ලබාදීමට කථානායක කරූ ජයසූරිය එකඟ වී ඇති බව පාර්ලිමේන්තු මන්ත්‍රී තිලංග සුමතිපාල පවසනවා.\nජනාධිපති ලේකම් කාර්යාලයේදී ජනාධිපති මෛත්‍රීපාල සිරිසේන සහ කථානායක කරූ ජයසූරිය අතර පැවති සාකච්ජාවේදී මෙම එකඟතාවයට පැමිණි බවයි හිරු ප්‍රවෘත්ති අංශයට අදහස් දක්වමින් ඔහු කියා සිටියේ.\nමෙම හමුවේදී ජනාධිපතිවරයා කථානායකවරයාට දැනුම්දී තිබුණේ පාර්ලිමේන්තුව තුළ නව අග්‍රාමාත්‍යවරයාට අවශ්‍ය පහසුකම් සැළසීමට කටයුතු කරන ලෙසටයි.",
       "URL": "https://www.hirunews.lk/203339/පාර්ලිමේන්තුවේ-අගමැති-අසුන-අග්‍රාමාත්‍ය-මහින්ද-රාජපක්ෂට-ලබාදීමට-කථානායකවරයාගේ-එකඟත්වය",
       "Category": "Local News",
       "Parent URL": "https://www.hirunews.lk/local-news.php?pageID=3672"
}