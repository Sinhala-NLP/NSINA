{
       "Source": "hirunews",
       "Timestamp": "Sunday, 06 November 2016 - 13:56",
       "Headline": "බද්දේගම - උඩුගම මාර්ගය ජලයෙන් යටවෙයි - වැඩිම වර්ෂාපතනයත් ගාල්ලට",
       "News Content": "ගාල්ල දිස්ත්‍රික්කයට ඇදහැලෙන අධික වර්ෂාපතනය හේතුවෙන් බද්දේගම - උඩුගම මාර්ගයේ ස්ථාන කිහිපයක් ජලයෙන් යටවී තිබෙනවා.\nමේ හේතුවෙන් එම මාර්ගයේ රථවාහන ධාවනයට බාධා එල්ලවී ඇති බවයි හිරු වාර්තාකරුවන් ප්‍රකාශ කළේ.\nමාමනදොළ ඇළ පිටාර ගැලීම හේතුවෙන් යටලමත්ත, උඩලමත්ත, රුක්මලගොඩ, බෙම්බඩ ආදී ප්‍රදේශ ජලයෙන් යටවී තිබෙනවා.\nප්‍රදේශයේ නිවාස රැසක් ද ජලයෙන් යටවී ඇති බවයි වාර්තා වන්නේ.\nඅද උදෑසන 8.30 න් අවසන් වූ පැය 24 ක කාලය තුළ වැඩිම වර්ෂාපතනය ලැබී ඇත්තේ ගාල්ල - පෝද්දිවෙල ප්‍රදේශයටයි. එය මිලිමීටර් 134 යි දශම 2 ක්.",
       "URL": "https://www.hirunews.lk/146943/බද්දේගම-උඩුගම-මාර්ගය-ජලයෙන්-යටවෙයි-වැඩිම-වර්ෂාපතනයත්-ගාල්ලට",
       "Category": "Local News",
       "Parent URL": "https://www.hirunews.lk/local-news.php?pageID=4806"
}