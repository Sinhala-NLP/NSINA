{
       "Source": "hirunews",
       "Timestamp": "Saturday, 05 November 2022 - 19:27",
       "Headline": "ජනපති චීන - ශ්‍රී ලංකා නිදහස් වෙළඳ ගිවිසුම ආරම්භ කිරීමේ අපේක්ෂාවෙන් (වීඩියෝ)",
       "News Content": "චීනය සහ ශ්‍රී ලංකාව අතර ආර්ථික සබඳතා තවදුරටත් ශක්තිමත් කිරීම සඳහා චීන - ශ්‍රී ලංකා නිදහස් වෙළෙඳ ගිවිසුම පිළිබඳ සාකච්ඡා ආරම්භ කිරීමට බලාපොරොත්තු වන බව ජනාධිපති රනිල් වික්‍රමසිංහ පවසනවා.\nඔහු මේ බව සඳහන් කළේ, චීනයේ ෂැංහයි හීදී පැවැත්වෙන 5 වන චීන ජාත්‍යන්තර ආනයන අපනයන වෙළෙඳ ප්‍රදර්ශනයේ සමාරම්භක අවස්ථාවට මාර්ගගත ක්‍රමවේදය ඔස්සේ එක්වෙමින්.\nචීනය සිය වෙළෙඳපොළ තුළ අවස්ථා බෙදා ගැනීමට සියලු රටවල් සමඟ කටයුතු කරනු ඇති බවයි වෙළෙඳා ප්‍රදර්ශනයේ සමාරම්භක උත්සවයට එක්වෙමින් චීන ජනාධිපති ෂී.ජිංපින් සඳහන් කළේ.",
       "URL": "https://www.hirunews.lk/319716/ජනපති-චීන-ශ්‍රී-ලංකා-නිදහස්-වෙළඳ-ගිවිසුම-ආරම්භ-කිරීමේ-අපේක්ෂාවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=754"
}