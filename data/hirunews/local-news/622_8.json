{
       "Source": "hirunews",
       "Timestamp": "Thursday, 05 January 2023 - 7:46",
       "Headline": "තැපැල් ඡන්දයට අයදුම්පත්පත් කැඳවීම අද සිට",
       "News Content": "නාම යෝජනා කැඳවීම් නිකුත් කළ පළාත් පාලන ආයතන 340 හි ඡන්ද විමසීමට අදාළව තැපෑලෙන් ඡන්දය ප්‍රකාශ කිරීම සඳහා රජයේ සේවකයින්ට අද (05) සිට අයදුම් කළ හැකි යි.\nමැතිවරණ කොමිෂන් සභාව සඳහන් කළේ, ලබන 23 වනදා මධ්‍යම රාත්‍රී 12ට එම කාල සීමාව අවසන් වන බව යි.\nඅදාළ දිනය නැවත කිසිසේත් දීර්ඝ නො කරන බව ද ඔවුන් නිකුත් කළ නිවේදනයේ සඳහන්.\nපළාත් පාලන ඡන්ද විමසීමට අදාළ නාම යෝජනා කැඳවීම එළැඹෙන 18 වැනි දා සිට 21 සිදු කෙරෙන බව ඊයේ මැතිවරණ කොමිෂන් සභාව දැනුම් දුන්නා.\nඑමෙන්ම ඊයේ සිට ඇප මුදල් තැන්පත් කිරීමට අවස්ථාව උදා වූ අතර, ඒ අනුව බදුල්ල දිස්ත්‍රික්කයේ බණ්ඩාරවෙල මහ නගර සභාව සඳහා ස්වාධීන කණ්ඩායමක් ඇප තැන්පත් කරනු ලැබුවා.\nමැතිවරණ කොමිෂන් සභාව කියා සිටියේ ලබන 20 වැනිදා දහවල් 12 දක්වා පමණක් දේශපාලන පක්ෂවලට සහ ස්වාධීන කණ්ඩායම්වලට ඇප මුදල් තැන්පත් කළ හැකි බව යි.",
       "URL": "https://www.hirunews.lk/324314/තැපැල්-ඡන්දයට-අයදුම්පත්පත්-කැඳවීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=622"
}