{
       "Source": "hirunews",
       "Timestamp": "Wednesday, 06 October 2021 - 19:23",
       "Headline": "මුව ආවරණ ගැන විමසූ මීගොඩ පිරවුම්හලක සේවකයන් දෙදෙනෙකුට අමානුෂික ප්‍රහාරයක්  (වීඩියෝ)",
       "News Content": "මීගොඩ ඉන්ධන පිරවුම්හලේ පොම්පකරුවන් දෙදෙනෙකුට පහරදුන් පුද්ගලයින් දෙදෙනෙකු සොයා පොලීසිය විමර්ශන ආරම්භ කර තිබෙනවා.\nපොලීසිය සඳහන් කළේ අද අලුයම මීගොඩ ඉන්ධන පිරවුම්හල වෙත යතුරු පැදියකින් පැමිණි පුද්ගලයින් දෙදෙනෙකු විසින් මෙම පහරදීම සිදුකර ඇති බවයි.\nමුහුණු ආවරණ නොමැතිව පැමිණීම හේතුවෙන් එම පුද්ගලයන්ගේ යතුරුපැදිය සඳහා ඉන්ධන සැපයීමට පොම්පකරුවන් ප්‍රතික්ෂේප කිරීමත් සමඟ පොම්පකරු සහ ඔවුන් අතර, බහින් බස්වීමක් හට ගෙන තිබෙනවා.\nපොලීසිය සඳහන් කළේ කෙසේ වෙතත්, පොම්පකරුවෙකු විසින් අදාළ යතුරුපැදියට ඉන්ධන සපයා ඇති බවයි\nපසුව අදාළ පුද්ගලයා තවත් සහයකයෙකු සමග පැමිණ පොම්පකරුවෙකු ඔසවා පොලොවේ ගසා ඇති බව ද පොලීසිය සඳහන් කළා. පහරදීමෙන් තුවාල ලැබූ පොම්පකරුවෙකු මේ වනවිට කළුබෝවිල රෝහලට ඇතුළත් කර\nසැකකරුවන් හඳුනා ගැනීම සඳහා සිද්ධියට අදාළ සී.සී.ටී.වී දර්ශන ඔස්සේ විමර්ශන සිදුකරන බවයි පොලීසිය වැඩිදුරටත් සඳහන් කළේ.",
       "URL": "https://www.hirunews.lk/284278/මුව-ආවරණ-ගැන-විමසූ-මීගොඩ-පිරවුම්හලක-සේවකයන්-දෙදෙනෙකුට-අමානුෂික-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1645"
}