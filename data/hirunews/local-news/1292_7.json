{
       "Source": "hirunews",
       "Timestamp": "Tuesday, 15 March 2022 - 13:54",
       "Headline": "ආයෝජන මණ්ඩලයට අයත් කර්මාන්තශාලාවලට විදුලිය නොකැපීමේ තීරණයක්",
       "News Content": "දෛනිකව ක්‍රියාත්මක කරනු ලබන විදුලි කප්පාදුව මින් ඉදිරියට ආයෝජන මණ්ඩලයට අයත් කර්මාන්තශාලා සඳහා සිදුනොකරන බව විදුලිබල අමාත්‍ය පවිත්‍රා වන්නිආරච්චි ප්‍රකාශ කළා.\nඒ, එම මණ්ඩලයේ සභාපති ඇතුළු නිලධාරීන් පිරිසක් සමඟ අමාත්‍යාංශ පරිශ්‍රයේ ඊයේ (14) පැවති සාකච්ඡාවකට එක්වෙමින්.\nමේ වන විට ආයෝජන මණ්ඩලයට අයත් වෙළද කලාප 14ක් පවතින අතර, විදුලි කප්පාදුව අඛණ්ඩව සිදුකළහොත් ඇමරිකානු ඩොලර් බිලියන ලක්ෂ 8ක පමණ මුදලක් අහිමි වී යා හැකි බව ආයෝජන මණ්ඩලයේ නිලධාරීන් මෙහිදී පෙන්වා දී තිබෙනවා.",
       "URL": "https://www.hirunews.lk/299549/ආයෝජන-මණ්ඩලයට-අයත්-කර්මාන්තශාලාවලට-විදුලිය-නොකැපීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1292"
}