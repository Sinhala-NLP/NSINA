{
       "Source": "hirunews",
       "Timestamp": "Friday, 02 September 2022 - 7:46",
       "Headline": "දකුණේ තවත් වෙඩි තැබීමකින් පුද්ගලයෙකු මරුට",
       "News Content": "මිද්දෙණිය - මුලන්යාය ප්‍රදේශයේදී පුද්ගලයෙකු වෙඩි තබා ඝාතනය කර තිබෙනවා.\nපොලිස් මාධ්‍ය කොට්ඨාසය සඳහන් කළේ ඊයේ (01) රාත්‍රියේ මාර්ගයේ ගමන් කරමින් සිටි 47 හැවිරිදි පුද්ගලයෙකු මෙලෙස වෙඩි තබා ඝාතනය කර ඇති බවයි.\nමොහු එම ප්‍රදේශයේම පදිංචිකරුවෙකු වන අතර, ඥාතියෙකුගේ නිවසට ගොස් යළි පැමිණෙමින් සිටියදී මෙලෙස වෙඩි ප්‍රහාරයට ලක්ව ඇති බවයි මිද්දෙණිය පොලිසිය සඳහන් කළේ.\nමේ අතර පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියේ පසුගිය මැයි 31 වනදායින් පසු දිවයිනේ විවිධ ප්‍රදේශවල සිදුවූ වෙඩි තැබීමේ සිද්ධීන් විදේශ ගතව සිට මෙරට මත්ද්‍රව්‍ය ජාවාරම්වලට සම්බන්ධ පිරිස් මෙහෙයවන බවට විමර්ශන වලදී අනාවරණය වී ඇති බවයි.",
       "URL": "https://www.hirunews.lk/314336/දකුණේ-තවත්-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=896"
}