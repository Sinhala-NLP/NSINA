{
       "Source": "hirunews",
       "Timestamp": "Tuesday, 01 December 2020 - 9:42",
       "Headline": "මහර බන්ධනාගාරයේ නොසන්සුන්තාවයෙන් අභ්‍යන්තර දේපළ රැසකට හානි",
       "News Content": "මහර බන්ධනාගාරයේ ඇති වූ සිද්ධියත් සමඟ එහි අභ්‍යන්තර දේපලවලට දැඩි හානි සිදුව ඇති බව පොලිසිය පවසනවා. එම හානි වූ දේපළ සම්බන්ධයෙන් තක්සේරු වාර්තාවක් අද දිනයේදී ලබාගැනීමට නියමිතයි.\nඑමෙන්ම, මෙම සිද්ධියෙන් බහුතරයක් තුවාල ලබා ඇත්තේ බන්ධනාගාර පරිශ්‍රය තුළදී එකිනෙකා ගැටීමෙන් යැයි මේ වනවිට අනාවරණ වී ඇති බවද පොලිසිය සඳහන් කළා.\nකෙසේ වෙතත්, බන්ධනාගාර පරිශ්‍රයේ ආරක්ෂාව සඳහා පොලිස් විශේෂ කාර්ය බලකාය ඇතුළු නිලධාරීන් 400 ක බල ඇණියක් තවදුරටත් යොදවා තිබෙනවා.",
       "URL": "https://www.hirunews.lk/256033/මහර-බන්ධනාගාරයේ-නොසන්සුන්තාවයෙන්-අභ්‍යන්තර-දේපළ-රැසකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=2301"
}