{
       "Source": "hirunews",
       "Timestamp": "Monday, 16 November 2020 - 15:20",
       "Headline": "සුදුසුකම් සපිරූ සංචාරක රියදුරන්ට රුපියල් 15,000 දීමනාව සතියක් තුළ ගෙවන්නැයි ඇමති ප්‍රසන්නගෙන් උපදෙස්",
       "News Content": "කොරෝනා වසංගතය හේතුවෙන් පීඩාවට පත් සංචාරක රියදුරන් සඳහා රජය ලබාදෙන රුපියල් 15,000 ක දීමනාව කඩිනමින් ගෙවීමට වහා කටයුතු කරන ලෙස සංචාරක අමාත්‍ය ප්‍රසන්න රණතුංග, සංචාරක සංවර්ධන අධිකාරියට උපදෙස් ලබා දී තිබෙනවා.\nඒ සඳහා ඉල්ලුම් කර සුදුසුකම් සපුරා ඇති සියලුදෙනාට ඉදිරි සතිය තුළ මෙහි ගෙවීම් කටයුතු සිදුකර අවසන් කරන ලෙසටයි අමාත්‍යවරයා සංචාරක සංවර්ධන අධිකාරියේ අධ්‍යක්ෂ ජනරාල් ධම්මිකා විජේසිංහ වෙත උපදෙස් ලබාදී ඇත්තේ.",
       "URL": "https://www.hirunews.lk/254849/සුදුසුකම්-සපිරූ-සංචාරක-රියදුරන්ට-රුපියල්-15000-දීමනාව-සතියක්-තුළ-ගෙවන්නැයි-ඇමති-ප්‍රසන්නගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2329"
}