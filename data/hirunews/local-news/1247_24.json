{
       "Source": "hirunews",
       "Timestamp": "Tuesday, 05 April 2022 - 19:58",
       "Headline": "ඩොලරය 310 ටම නගී - පත්කළ මුදල් ඇමති අලි සබ්රි පැය 24 න් ඉල්ලා අස්වෙයි (වීඩියෝ)",
       "News Content": "මුදල් අමාත්‍ය ජනාධිපති නීතිඥ අලි සබ්රි, සහ එම අමාත්‍යංශයේ ලේකම් එස්.ආර්. ආටිගල අද සිය ධූර වලින් ඉල්ලා අස්වුණා.\nඅමාත්‍ය මණ්ඩලය ඉල්ලා අස්වීමෙන් පසු නව මුදල් අමාත්‍යවරයා ලෙස ජනාධිපති නීතිඥ අලි සබ්රි ඊයේ, ජනාධිපතිවරයා ඉදිරියේ දිවුරුම් දුන් අතර, අද ජනාධිපතිවරයා වෙත ඉල්ලා අස්වීමේ ලිපිය යොමු කරමින් ඔහු දැනුම් දුන්නේ රටේ වත්මන් තත්ත්වය කළමනාකරණය කළ හැකි පුද්ගලයෙකු පාර්ලිමේන්තුවේ පිටතින් ගෙන ඒමට ජනාධිපතිවරයාට අවශ්‍ය නම් තමන් ජාතික ලැයිස්තු මන්ත්‍රී ධුරයෙන් ද ඉවත්වීමට සූදානම් බවයි.\nඅමාත්‍ය ධුරයෙන් ඉවත්වීමට පෙර ඔහු ජාත්‍යන්තර මුල්‍ය අරමුදල ශ්‍රී ලංකාව සම්බන්ධයෙන් පසුගිය දා ඉදිරිපත් කළ වාර්තාව ද පාර්ලිමේන්තුවේදී සභාගත කරනු ලැබුවා.\nමේ අතර මුදල් අමාත්‍යාංශ ලේකම් එස්.ආර්.ආටිගල ද අද සිය ඉල්ලා අස්වීමේ ලිපිය ජනාධිපතිවරයා වෙත යොමු කර තිබෙනවා.\n2018 වසරේ ඔක්තෝබර් 31 වනදා සිට ඔහු වසර තුනහමාරකට අධික කාලයක් මුදල් අමාත්‍යංශයේ ලේකම්වරයා ලෙස කටයුතු කළා.\nමේ අතර, හිටපු මුදල් අමාත්‍ය බැසිල් රාජපක්ෂගෙන් අමාත්‍ය ධුරයෙන් ඉල්ලා අස්විම පිළිබඳ මාධ්‍යfවිදින් අද පාර්ලිමේන්තුවේදී ප්‍රශ්න කළා.\nමේ අතර ශ්‍රී ලංකාවේ දේශපාලන සහ ආර්ථික කේෂත්‍ර වල සිදුවන වර්ධනයන් පිළිබඳව ඉතා සමීපව නිරික්ෂණය කරමින් සිටින බව ජාත්‍යන්තර මුල්‍ය අරමුදල පවසනවා.\nඑම අරමුදලේ මෙරට ප්‍රධානි මසහීරෝ නොසාකි රොයිටර් පුවත් සේවය වෙත ප්‍රකාශ කර තිබුණේ අලුතින් පත්වන මුදල් අමාත්‍යවරයා සහ බලධාරින් සමඟ ඉදිරියේදී වොෂිටන් නුවරදී හමුවී මෙරට ණය වැඩසටහන පිළිබඳව සාකච්ඡා කරන බවයි.",
       "URL": "https://www.hirunews.lk/301288/ඩොලරය-310-ටම-නගී-පත්කළ-මුදල්-ඇමති-අලි-සබ්රි-පැය-24-න්-ඉල්ලා-අස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1247"
}