{
       "Source": "hirunews",
       "Timestamp": "Thursday, 26 January 2023 - 19:25",
       "Headline": "ඉල්ලා අස්නොවන බවට මැතිවරණ කොමිසමෙන් සහතිකයක්  (වීඩියෝ)",
       "News Content": "මැතිවරණ කොමිසමේ සභාපතිවරයා ඇතුළු දැනට සිටින සෙසු සාමාජිකයින් කිසිදු අවස්ථාවක ඉවත්නොවන බවට තමන් වෙත දැනුම් දුන් බව මැතිවරණ නිරීක්ෂණ සංවිධාන පවසනවා.\nපළාත් පාලන ඡන්ද විමසීමට අදාළව මැතිවරණ කොමිසම සහ නිරීක්ෂකයින් අතර අද සාකච්ඡාවක් පැවැත්වුණා.\nඊට පැෆරල් සංවිධානය, ප්‍රජාතන්ත්‍රීය ප්‍රතිසංස්කරණ හා මැතිවරණ අධ්‍යයන ආයතනය ඇතුළු තවත් නිරීක්ෂණ සංවිධාන කිහිපයක සාමාජිකයින් එක්ව සිටි බවයි වාර්තා වන්නේ.\nමේ අතර හිටපු මැතිවරණ කොමසාරිස්වරයෙකු වන මහින්ද දේශප්‍රියද මැතිවරණ කොමිසමේ සාමාජිකයෙකු ඉල්ලා අස්වීම සම්බන්ධයෙන් මුහුණු පොතේ සටහනක් එක්කර තිබෙනවා.\nඔහු දක්වා ඇත්තේ කොමිෂන් සභාව ක්‍රියාත්මක වීමට සාමාජිකයන් තිදෙනෙකු සිටීම ප්‍රමාණවත් බවයි.",
       "URL": "https://www.hirunews.lk/325955/ඉල්ලා-අස්නොවන-බවට-මැතිවරණ-කොමිසමෙන්-සහතිකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=577"
}