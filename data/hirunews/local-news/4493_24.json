{
       "Source": "hirunews",
       "Timestamp": "Monday, 29 May 2017 - 13:31",
       "Headline": "Update :  ‘‘රට වෙනුවෙන් හිරු’’ සහන යාත්‍රා ක්‍රියාන්විතය අති සාර්ථකව ඉදිරියට - ආසියානු මාධ්‍ය ජාලය ප්‍රේක්ෂකයන්ට සහ ශ්‍රාවකයන්ට ලබාදෙන සියලුම මුදල් ත්‍යාගත් විපතට පත් ජනතාවට  (ඡායාරූප)",
       "News Content": "අයහපත් කාලගුණයෙන් විපතට පත් අපේම සහෝදර ජනතාවට සහන සැලසීම සදහා ආසියානු මාධ්‍ය ජාලය ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතය යටතේ ජනතාවට කඩිනමින් බෙදාහැරීම සඳහා එක්රැස් කළ දෙවන ආධාර තොගයද මීට ස්වල්ප මොහොතකට පෙර ගුවන් හමුදාව වෙත භාර දීම සිදුකෙරුණා.\nරත්මලාන ගුවන් හමුදා කඳවුරු භාර නිලධාරී එයාර් කොමදෝරු රවීන්ද්‍ර ලියනගේ වෙත ආසියානු මාධ්‍ය ජාලයේ ප්‍රධාන විධායක නිලධාරී ධම්මික බණ්ඩාර තෙන්නකෝන් විසින් එම ආධාර තොගය  භාරදෙනු ලැබුවා.\nකන්ටේනර් සහ ලොරි රථ විශාල ප්‍රමාණයකින් රැගෙන ගිය මෙම භාණ්ඩ තොගය රත්මලාන ගුවන් හමුදා කඳවුර වෙත භාර දුන් අතර ඒවා ගොඩබිමින් ළඟාවීමට නොහැකි ගුවනින් පමණක් ළඟා විය හැකි ප්‍රදේශ වෙත ගුවන් හමුදාව විසින් ලබාදෙනු ඇති.\nදුකේදීත් සැපේදීත් නිරන්තරයෙන් ඔබ වෙනුවෙන් පෙනී සිටින හිරු ටී වී සහ හිරු එෆ්.එම්. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැළසීම වෙනුවෙන් රට වෙනුවෙන් හිරු, හිරු සහන යාත්‍රා ක්‍රියාන්විතය ආරම්භ කළේ පෙරේදා දිනයේයි.\nඒ අනුව හිරු සහන යාත්‍රා ක්‍රියාන්විතයේ අංක 156 න් 2 නාවල පාර, නුගේගොඩ යන ස්ථානයේ ස්ථාපිත ප්‍රධාන මධ්‍යස්ථානය වෙත සහ ඒ සඳහා ස්ථාපිත කර ඇති ප්‍රාදේශීය මධ්‍යස්ථාන වෙත මේ වනවිටත් විශාල වශයෙන් ආධාර ලැබෙමින් පවතිනවා.\nමෙලෙස ලැබෙන ආධාර තොගයෙන් පළමු කොටස විපතට පත් ජනතාවට කඩිනමින් බෙදාහැරීම සඳහා හිරු පිරිවර ඊයේ පියවර ගත්තා.\nආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලුම මුදල් ත්‍යාග අත්හිටුවා එම මුදල්ද ආපදා හේතුවෙන් විපතට පත් ජනතාව වෙනුවෙන් වෙන් කිරීමට තීරණය කර තිබෙනවා.\nඑමෙන්ම ජනතාව විපතට පත්වූවන්ට ලබාදෙන ආධාර සහ සමානවම ආසියානු මාධ්‍ය ජාලයත් මෙම ජනතාව වෙනුවෙන් ආධාර ලබාදීම විශේෂත්වයක්.\nමේ අතර, හිරු සහන යාත්‍රා ක්‍රියාන්විතයට සමගාමීව ආධාර එක් රැස් කිරීමේ විශේෂ රථ පෙළ ද මීගමුව නගරයේ සිට මේ වන විට ගමන් ආරම්භ කර තිබෙනවා.\nUpdate : Monday, May 29, 2017 16.51\n----------------------------------------------\nඅයහපත් කාලගුණයෙන් විපතට පත් අපේම සහෝදර ජනතාවට සහන සැලසීම සදහා ආසියානු මාධ්‍ය ජාලය ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතයට මේ වනවිට අඛණ්ඩව දිවයිනේ නන් දෙසින් ආධාර ලැබෙමින් පවතිනවා.\nදුකේදීත් සැපේදීත් නිරන්තරයෙන් ඔබ වෙනුවෙන් පෙනී සිටින හිරු ටී වී සහ හිරු එෆ්.එම්. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැළසීම වෙනුවෙන් රට වෙනුවෙන් හිරු, හිරු සහන යාත්‍රා ක්‍රියාන්විතය ආරම්භ කළේ පෙරේදා දිනයේයි.\nඒ අනුව හිරු සහන යාත්‍රා ක්‍රියාන්විතයේ අංක 156 න් 2 නාවල පාර, නුගේගොඩ යන ස්ථානයේ ස්ථාපිත ප්‍රධාන මධ්‍යස්ථානය වෙත සහ ඒ සඳහා ස්ථාපිත කර ඇති ප්‍රාදේශීය මධ්‍යස්ථාන වෙත මේ වනවිටත් විශාල වශයෙන් ආධාර ලැබෙමින් පවතිනවා.\nමෙලෙස ලැබෙන ආධාර තොගයෙන් පළමු කොටස විපතට පත් ජනතාවට කඩිනමින් බෙදාහැරීම සඳහා හිරු පිරිවර ඊයේ පියවර ගත්තා.\nගොඩබිමින් මෙතෙක් ළඟාවිය නොහැකි ස්ථානවල සිටින විපතට පත් ජනතාවට කඩිනමින් බෙදාහැරීම සඳහා දෙවන ආධාර තොගයද අද දිනයේ ගුවන් හමුදාව වෙත භාරදීම තවත් සුළු මොහොතකින් සිදුකිරීමට නියමිතයි.\nආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලුම මුදල් ත්‍යාග අත්හිටුවා එම මුදල්ද ආපදා හේතුවෙන් විපතට පත් ජනතාව වෙනුවෙන් වෙන් කිරීමට තීරණය කර තිබෙනවා.\nඑමෙන්ම ජනතාව විපතට පත්වූවන්ට ලබාදෙන ආධාර සහ සමානවම ආසියානු මාධ්‍ය ජාලයත් මෙම ජනතාව වෙනුවෙන් ආධාර ලබාදීම විශේෂත්වයක්.\nමේ අතර, හිරු සහන යාත්‍රා ක්‍රියාන්විතයට සමගාමීව ආධාර එක් රැස් කිරීමේ විශේෂ රථ පෙළ ද මීගමුව නගරයේ සිට ගමන් ආරම්භ කරනු ලැබුවාමේ වන විට එය මීගමුව - පෙරියමුල්ල ප්‍රදේශයට ළඟාවෙමින් පවතිනවා.\nUpdate : Monday, May 29, 2017 15.42\n----------------------------------------------\nඅයහපත් කාලගුණයෙන් විපතට පත් අපේම සහෝදර ජනතාවට සහන සැලසීම සදහා ආසියානු මාධ්‍ය ජාලය ආරම්භ කළරට වෙනුවෙන් හිරු, හිරු සහන යාත්‍රා ක්‍රියාන්විතයට මේ වනවිට නන් දෙසින් ආධාර ලැබෙමින් පවතිනවා.\nදුකේදීත් සැපේදීත් නිරන්තරයෙන් ඔබ වෙනුවෙන් පෙනී සිටින හිරු ටී වී සහ හිරු එෆ්.එම්. ප්‍රමුඛ ආසියානු මාධ්‍ය ජාලය අයහපත් කාලගුණයෙන් විපතට පත් ජනතාවට සහන සැළසීම වෙනුවෙන් රට වෙනුවෙන් හිරු, හිරු සහන යාත්‍රා ක්‍රියාන්විතය ආරම්භ කළේ පෙරේදා දිනයේයි.\nඒ අනුව හිරු සහන යාත්‍රා ක්‍රියාන්විතයේ අංක 156 න් 2 නාවල පාර, නුගේගොඩ යන ස්ථානයේ ස්ථාපිත ප්‍රධාන කාර්යාලය වෙත සහ ඒ සඳහා ස්ථාපික කර ඇති ප්‍රාදේශීය මධ්‍යස්ථාන වෙත අද දිනයේත් විශාල වශයෙන් ආධාර ලැබෙමින් පවතිනවා.\nමොරටුව - රාවතාවත්ත, භාවනා මූලස්ථානයේ පිහිටි ශ්‍රී වාචිස්සර දහම් පාසලේද එකතු කිරීමේ මධ්‍යස්ථානයක් ස්ථාපිත කර ඇති අතර, කෝට්ටේ රජමහා විහාරයේ සහ කොළොන්නාව පුරාණ රජමහා විහාරස්ථානයටත්, ද්‍රව්‍යාධාර ගෙනවිත් භාරදිය හැකියි.\nගම්පහ - මැදගම, සිරි සුනන්දාරාමය, අත්තනගල්ල පුරාණ රජ මහා විහාරයේ, දිවුලපිටිය - ප්‍රියදර්ශනාරාමය ආදී ස්ථානයන්ට ගම්පහ ප්‍රදේශයේ ජීවත් වන වන ඔබට ආධාර ද්‍රව්‍ය ගෙනවිත් භාරදීමේ හැකියාව පවතිනවා.\nකුරුණෑගල දිස්ත්‍රික්කය තුළ ද හිරු සහන යාත්‍රා ව්‍යාපෘතියේ මධ්‍යස්ථාන 3 ක් ස්ථාපිත කර තිබෙනවා. ඒ අනුව, කුරුණෑගල - පාදෙණිය රජමහා විහාරය, නිකවැරටිය - කොටවෙහෙර ශ්‍රී ජිනරතන සදහම් සෙවණ, කුරුණෑගල - බෞද්ධාලෝක විද්‍යාතන පිරිවෙන යන ස්ථානයන්ට ආධාර භාරදිය හැකියි.\nමහියංගනය රජමහා විහාරස්ථානයත් හිරු සහන යාත්‍රාවේ තවත් එක් මධ්‍යස්ථානයක්.\nනුවරඑලිය බෞද්ධ මධ්‍යස්ථානය වෙත පැමිණ විපතට පත්වූ අපේ ජනතාව වෙනුවෙන් ආධාර එකතු කරන හිරු සහන යාත්‍රාවට ආධාර ද්‍රව්‍ය භාරදිය හැකි වනවා.\nමහනුවර අස්ගිරිය චන්දානන්ද බෞද්ධ විද්‍යාලයද ආධාර ද්‍රව්‍ය එකතු කරන හිරු සහන යාත්‍රාවේ තවත් එක් මධ්‍යස්ථානයක්.\nහම්බන්තොට - මිරිජ්ජවිල පිහිටි දිස්ත්‍රික් සෞඛ්‍ය සේවා අධ්‍යක්‍ෂ කාර්යාලය සහ සීනිගම ශ්‍රී දෙවොල් මහා දේවාලය යන ස්ථානවලටද ද්‍රව්‍යමය ආධාර ලබාදිය හැකි වනවා.  මේ අතර වැල්ලවාය ප්‍රධාන බස් නැවතුම්පල ඉදිරිපිට පිහිටි වෙල්ලස්ස මාධ්‍ය ඒකකයද හිරු සහන යාත්‍රාවේ තවත් එක් මධ්‍යස්ථානයක්.\nමෙලෙස ලැබෙන ආධාර තොගයෙන් පළමු කොටස විපතට පත් ජනතාවට කඩිනමින් බෙදාහැරීම සඳහා හිරු පිරිවර පියවර ගත්තා.\nගොඩබිමින් මෙතෙක් ළගාවිය නොහැකි ස්ථානවල සිටින විපතට පත් ජනතාවට කඩිනමින් බෙදාහැරීම සඳහා දෙවන ආධාර තොගයද අද දිනයේ ගුවන් හමුදාව වෙත භාරදීම සිදුකෙරෙනවා.\nආසියානු මාධ්‍ය ජාලය ප්‍රේක්ෂකයන් සහ ශ්‍රාවකයන් වෙත ලබාදෙන සියලූම මුදල් ත්‍යාග අත්හිටුවා එම මුදල්ද ආපදා හේතුවෙන් විපතට පත් ජනතාව වෙනුවෙන් වෙන් කිරීමට තීරණය කර තිබෙනවා.\nඑමෙන්ම ජනතාව විපතට පත්වූවන්ට ලබාදෙන ආධාර සහ සමානවම ආසියානු මාධ්‍ය ජාලයත් මෙම ජනතාව වෙනුවෙන් ආධාර ලබාදීම විශේෂත්වයක්. ආපදා හේතුවෙන් සැබෑ ලෙසම විපතට පත් ජනතාව වෙනුවෙන් නිසි පරිදි මෙම ආධාර ලබාදීම සිදුකිරීමටයි  ‘‘රට වෙනුවෙන් හිරු’’, සහන යාත්‍රා ක්‍රියාන්විතය සූදානම්ව ඇත්තේ.\nමේ අතර හිරු සහන යාත්‍රා ක්‍රියාන්විතයට සමගාමීව සිදු කෙරෙන ආධාර එක් රැස් කිරීමේ විශේෂ රථ පෙළ මීගමුව නගරයෙන් අද ගමන් ආරම්භ කිරීමට නියමිතයි.\nකොච්චිකඬේ, වෙන්නප්පුව, කටුනේරිය, මාරවිල, මහවැව සහ කාකපල්ලිය හරහා මෙම රථ පෙළ හලාවතට නගරයට පැමිණෙනු ඇති.\nපිහිටක් අවැසි මොහොතක පීඩාවට පත්ව සිටින ජනතාවට පිහිටක් වන්නට හිරු සහන යාත්‍රාව හා ඔබත් එකතු වන්න.",
       "URL": "https://www.hirunews.lk/162382/update-රට-වෙනුවෙන්-හිරු-සහන-යාත්‍රා-ක්‍රියාන්විතය-අති-සාර්ථකව-ඉදිරියට-ආසියානු-මාධ්‍ය-ජාලය-ප්‍රේක්ෂකයන්ට-සහ-ශ්‍රාවකයන්ට-ලබාදෙන-සියලුම-මුදල්-ත්‍යාගත්-විපතට-පත්-ජනතාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4493"
}