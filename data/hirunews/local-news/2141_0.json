{
       "Source": "hirunews",
       "Timestamp": "Wednesday, 17 February 2021 - 18:06",
       "Headline": "සේවය අවසන් වී නිවසට ගිය තරුණයෙකුගේ සිරුරක් මහවැලි ගඟේ තිබී හමුවෙයි (ඡායාරූප)",
       "News Content": "රැකියා ස්ථානයේ රාජකාරී අවසන් කර නිවසට ගිය තරුණයෙකුගේ මළ සිරුරක් නාවලපිටිය ප්‍රදේශයේ මහවැලි ගඟේ තිබී හමුවීම පිළිබඳ පොලිසිය පරීක්ෂණ ආරම්භ කර තිබෙනවා.\nමෙම තරුණයාගේ සිරුර පශ්චාත් මරණ පරීක්ෂණය සඳහා නාවලපිටිය මහ රෝහලේ අධිකරණ වෛද්‍යවරයා වෙත යොමුකරන ලෙසටයි මහේස්ත්‍රාත්වරයා පොලිසියට නියෝග කර ඇත්තේ.\nමහවැලි ගඟේ තිබී මෙලෙස ගොඩගෙන ඇත්තේ නාවලපිටිය ප්‍රදේශයේම පදිංචි 20 හැවිරිදි තරුණයෙකුගේ සිරුරක්.\nඔහු නාවලපිටිය නගරයේ පෞද්ගලික ඖෂධ අලෙවිසැලක සේවය කරමින් සිට ඇති අතර ඊයේ (16) රාත්‍රී 8ට පමණ සේවය අවසන් කර නිවස කරා පා ගමනින් ගොස් තිබෙනවා.\nතරුණයා නිවසට නොපැමිණීම හේතුවෙන් නිවෙස් හිමියන් කළ සොයා බැලීමකදී සිරුර බව්වාගම ප්‍රදේශයේ ඉදිකර ඇති පාලම අසල  මහවැලි ගඟේ තිබී සොයා ගැනුණා.\nමෙය ඝාතනයක් ද, සියදිවි නසා ගැනීමක් ද නැතහොත් හදිසි අනතුරක් ද යන්න මෙතෙක් අනාවරණ වී නැහැ.\nසිද්ධිය සම්බන්ධයෙන් නාවලපිටිය පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/262884/සේවය-අවසන්-වී-නිවසට-ගිය-තරුණයෙකුගේ-සිරුරක්-මහවැලි-ගඟේ-තිබී-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2141"
}