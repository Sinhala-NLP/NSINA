{
       "Source": "hirunews",
       "Timestamp": "Sunday, 16 June 2019 - 7:18",
       "Headline": "සුෆී මුස්ලිම්වරුන් තේරීම්කාරක සභාවට",
       "News Content": "පාස්කු ඉරිදා ප්‍රහාරය පිළිබදව සොයා බැලීමට පත් කළ පාර්ලිමේන්තු තේරීම් කාරක සභාව හමුවේ කාත්තන්කුඩිය පොලීසියට අනුයුක්තව සේවය කළ හිටපු පොලිස් ස්ථානාධිපතිවරයා, වත්මන් පොලිස් ස්ථානාධිපතිවරයා සහ සුෆී මුස්ලිම් සංවිධානය එළඹෙන 18 වනදා සාක්ෂි ලබාදීමට නියමිතයි.\nපාර්ලිමේන්තු තේරීම් කාරක සභාව එදින පස්වරු 2 ට රැස්වනවා.\nඑමෙන්ම එම පාර්ලිමේන්තු තේරීම්කාරක සභාවට පුද්ගලයන් කැඳවීමේ පදනම, කළින් දැනුම්දීමේ වැඩපිළිවෙලක් ඉදිරියේදී සකස් කරන බව එහි සභාපති නියෝජ්‍ය කථානායක ආනන්ද කුමාරසිරි ප්‍රකාශ කළා.",
       "URL": "https://www.hirunews.lk/218488/සුෆී-මුස්ලිම්වරුන්-තේරීම්කාරක-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=3298"
}