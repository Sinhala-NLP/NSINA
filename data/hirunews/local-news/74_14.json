{
       "Source": "hirunews",
       "Timestamp": "Friday, 25 August 2023 - 9:09",
       "Headline": "ඩුබායි  රාජ්‍යයේ සිටින ජාවාරම්කරුවකුගේ සොහොයුරා ඇතුළු කණ්ඩායම අත්අඩංගුවට",
       "News Content": "ඩුබායි රාජ්‍යයේ සිට මෙරට මත්ද්‍රව්‍ය ජාවාරම සහ මනුෂ්‍ය ඝාතන මෙහෙයවන  බව කියන ජිලේ  නමැත්තාගේ සොහොයුරා ඇතුළු තිදෙනෙකු බියගම පොලීසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් මුල්ලේරියාව සහ  අංගොඩ ප්‍රදේශයේ පදිංචිකරුවන් බව වාර්තා වෙනවා.නිවාඩු නිකේතනයක් පවත්වාගෙන යන මුවාවෙන්  බියගම ප්‍රදේශයේ සැඟව සිටින බවට බියගම පොලිස් ස්ථානාධිපතිට ලද තොරතුරක් මත මෙම සැකකරුවන්  අත් අඩංගුවට ගැනීමට හැකි වූ බව පොලීසිය පවසනවා.\nසැකකරුවන් සතුව තිබී විදෙස් රටක නිෂ්පාදිත අත්බෝම්බයක් , හෙරොයින් ග්‍රෑම් දෙකයි මිලිග්‍රෑම් හත්සිය විස්සක් සහ  අයිස් මිලිග්‍රෑම්  හතලියක් ද හමුවූ බව අනාවරණය වෙනවා.\nමෙම මත්ද්‍රව්‍ය ජාලයේ තවත් සාමාජිකයින්  මීට සති කීපයකට ඉහතදී කොළඹ අපරාධ කොට්ඨාසය විසින් අත්අඩංගුවට ගෙන තිබෙනවා .\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/346023/ඩුබායි-රාජ්‍යයේ-සිටින-ජාවාරම්කරුවකුගේ-සොහොයුරා-ඇතුළු-කණ්ඩායම-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=74"
}