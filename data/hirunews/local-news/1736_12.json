{
       "Source": "hirunews",
       "Timestamp": "Monday, 23 August 2021 - 11:45",
       "Headline": "මෙරට අපනයනයන් ජූලි මාසයේ ඩොලර් බිලියනය ඉක්මවයි",
       "News Content": "පසුගිය ජූලි මාසය තුල මෙරට අපනයනයන් ඇමෙරිකානු ඩොලර් බිලියනයේ සීමාව ඉක්මවා තිබෙනවා.\nඒ මාස 4 කට පසු ප්‍රථම වතාවටයි.\nශ්‍රී ලංකා රේගුව මගින් නිකුත් කළ දත්ත වලට අනුව ජූලි මාසයේදී ඩොලර් මිලියන 1099 යි දශම 4 යි 1 ක භාණ්ඩ අපනයනය කර ඇති අතර, එය පසුගිය වසරට සාපේක්ෂව සියයට 1 යි දශම 3 යි 3 ක වර්ධනයක්.\nඑමෙන්ම, 2019 වසරේ ජූලි මාසයට සාපේක්ෂව එය සියයට 13 ක පමණ වර්ධනයක් ලෙස සැලකිය හැකියි.\nඅපනයන සංවර්ධන මණ්ඩලයේ සභාපති සුරේෂ් ද මෙල් සඳහන් කළේ ලොව පුරා වසංගත රෝග තත්ත්වයක් පැවතුණ ද මෙරට අපනයනයන් කැපී පෙනෙන වර්ධනයක් අත්කරගෙන ඇති බවයි.",
       "URL": "https://www.hirunews.lk/280407/මෙරට-අපනයනයන්-ජූලි-මාසයේ-ඩොලර්-බිලියනය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1736"
}