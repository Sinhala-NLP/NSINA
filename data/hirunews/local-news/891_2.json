{
       "Source": "hirunews",
       "Timestamp": "Monday, 05 September 2022 - 9:27",
       "Headline": "හොරණ නීලකගේ සමීපතමයන් තුන්දෙනෙකු අත්අඩංගුවට",
       "News Content": "හොරණ ප්‍රදේශය කේන්ද්‍ර කරගනිමින් මත්ද්‍රව්‍ය ජාවාරම් සහ සංවිධානත්මක අපරාධ මෙහෙය වූ ඊශ්වරගේ දොන් නීලක සඳරුවන් හෙවත් හොරණ නීලකගේ සමීපතමයින් තුන්දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඑම බලකායේ බුද්ධි කොට්ඨාසයේ නිලධාරින්ට ලද තොරතුරකට අනුව පිළියන්දල - කැස්බෑව මාර්ගයේ ශාන්ති විහාරය ඉදිරිපිට ඊයේ (04) සිදුකළ වැටලීමකදියි මෙම සැකකරුවන් අත්අඩංගුවට ගෙන ඇත්තේ.\nසැකකරුවන් අවුරුදු 27 සහ 32 යන වයස්වල පසුවන අතර, ඔවුන් සන්තකයේ තිබී කේරළ ගංජා තොගයක් ද පොලිස් භාරයට ගෙන තිබෙනවා.\nමියගොස් සිටින හොරණ නීලකගේ සමීපතමයන් ලෙස කටයුතු කළ මොවුන් අතර, යුද හමුදාවෙන් පැනගිය දෙදෙනෙකු ද වනවා.",
       "URL": "https://www.hirunews.lk/314580/හොරණ-නීලකගේ-සමීපතමයන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=891"
}