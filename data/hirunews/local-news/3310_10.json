{
       "Source": "hirunews",
       "Timestamp": "Sunday, 09 June 2019 - 15:18",
       "Headline": "දඹුළු විහාරයේ නාහිමියන්ගෙන් කප්පම් ඉල්ලූ 3 දෙනා රිමාන්ඩ්",
       "News Content": "රංගිරි - දඹුළු රජමහා විහාරයේ විහාරාධිපති පූජ්‍ය අඹගස්වැව රාහුල හිමියන්ගෙන් රුපියල් කෝටි 10 ක කප්පමක් ඉල්ලීමේ සිද්ධියට අත්අඩංගුවට ගත් තුන්දෙනා මේ මස 19 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් අද දඹුල්ල මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි. රංගිරි - දඹුළු රජමහා විහාරයේ විහාරාධිපති පූජ්‍ය අඹගස්වැව රාහුල හිමියන්ට ජවාඞ් සංවිධානය නමින් දුරකථන ඇමතුමක් ලබාදෙමින් මෙලෙස කප්පම් ඉල්ලා ඇත්තේ පසුගිය 20 වන දායි.\nසිද්ධිය සම්බන්ධයෙන් කිඹිස්ස, ඉනාමළුව සහ දඹුල්ල ප්‍රදේශවල පදිංචි අවුරුදු 19ත්, 34ත් අතර පුද්ගලයින් තුන් දෙනෙකු ඊයේ අත්අඩංගුවට ගෙන තිබුණා.",
       "URL": "https://www.hirunews.lk/218035/දඹුළු-විහාරයේ-නාහිමියන්ගෙන්-කප්පම්-ඉල්ලූ-3-දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3310"
}