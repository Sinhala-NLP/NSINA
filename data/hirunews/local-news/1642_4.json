{
       "Source": "hirunews",
       "Timestamp": "Friday, 08 October 2021 - 10:51",
       "Headline": "මේ වසරේදී ශ්‍රී ලංකාව 3.3% ක ආර්ථික වර්ධනයක් ලබනු ඇතැයි ලෝක බැංකුව කියයි",
       "News Content": "කොරෝනා වෛරස් ගෝලීය වසංගතයේ බලපෑමෙන් අනතුරුව ශ්‍රී ලංකාවේ ආර්ථිකය මේ වසර තුලදී 3.3%ක වර්ධනයක් ලබමින් ප්‍රකෘතිමත් වනු ඇතැයි ලෝක බැංකුව පවසනවා.\nකෙසේ නමුත්, පෙර පැවති සාර්ව ආර්ථික දුර්වලතා තවදුරටත් ඊට බලපානු ඇති බවයි සිය නවතම ගෝලීය ආර්ථික පෙර දැක්ම ඉදිරිපත් කරමින් ලෝක බැංකුව සඳහන් කළේ.\nඉහළ ණයබරතාව, දැවැන්ත මූල්‍ය අවශ්‍යතා සහ දුර්වල විදේශ සංචිතය එලෙස ඍණාත්මක බලපෑමක් ඇතිකළ හැකි බව එමගින් නිකුත් කළ වාර්තාවේ සඳහන්.\nඒ අනුව, මෙරට සැබෑ දළ දේශීය නිෂ්පාදිතය 2020 වසරේ පැවති 3.6% සිට මේ වසරේදී 3.3% දක්වා සංකෝචනය වනු ඇතැයි ලෝක බැංකුව පුරෝකතනය කළා.",
       "URL": "https://www.hirunews.lk/284412/මේ-වසරේදී-ශ්‍රී-ලංකාව-3-3-ක-ආර්ථික-වර්ධනයක්-ලබනු-ඇතැයි-ලෝක-බැංකුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1642"
}