{
       "Source": "hirunews",
       "Timestamp": "Sunday, 15 May 2016 - 8:00",
       "Headline": "ගුරු සටනෙන් මහින්ද දිනයි",
       "News Content": "සීමාසහිත අධ්‍යාපන සේවා නියුක්තිකයින්ගේ සමූපකාර සමිතියේ ඊයේ පැවති නිලවරණයෙන් ලංකා ගුරු සේවා සංගමයට අයත් නියෝජිත පිරිස ජයග්‍රහණය කළ බව එහි ප්‍රධාන ලේකම් මහින්ද ජයසිංහ ප්‍රකාශ කළා.\nදිවයින පුරා කලාප 89 ක් සඳහා නියෝජිතයින් 317 දෙනෙකු තෝරාපත් කර ගැනීම සඳහා ඊයේ දිනයේ නිලවරණය පැවති අතර එහිදී නියෝජිතයන් 291 ක් තම සංගමයෙන් පත්වී ඇති බවයි ඔහු සඳහන් කළේ.\nඊට ඉදිරිපත් වූ පාර්ශව අතර පසුගිය දිනවල මත ගැටුම්ද දක්නට ලැබුණා.\nඒ, නිලවරණයට එරෙහිව අධිකරණයෙන් වාරණ නියෝගයක් ලබාගැනීමට ලංකා ගුරු සංගමය උත්සාහ කළ බවට ලංකා ගුරු සේවා සංගමය චෝදනා කිරීමත් සමඟයි.\nවිවිධ අභියෝග මැද තම සංගමය නියෝජනය කරමින් ඉදිරිපත්වූ නියෝජිතයින් ඊයේ පැවති නිලවරණයෙන් පැහැදිළි ජයක් ලබාගෙන ඇති බවයි ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ කියා සිටියේ.\nකෙසේ වෙතත්, ඊයේ පැවති නිලවරණයේදී ඡන්දය භාවිත කිරීමේ අඩුවක් දක්නට ලැබුණු බව ලංකා ගුරු සංගමයේ ප්‍රධාන ලේකම් ජෝශප් ස්ටාලින් සඳහන් කළා.",
       "URL": "https://www.hirunews.lk/133236/ගුරු-සටනෙන්-මහින්ද-දිනයි",
       "Category": "Local News",
       "Parent URL": "https://www.hirunews.lk/local-news.php?pageID=5045"
}