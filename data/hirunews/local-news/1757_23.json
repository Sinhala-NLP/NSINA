{
       "Source": "hirunews",
       "Timestamp": "Friday, 13 August 2021 - 7:28",
       "Headline": "මගට බැස්ස පහක් අවසන් ගමන් යයි, අයහපත් කාලගුණයත් සමගින් මහමග අනතුරු ඉහළට",
       "News Content": "ඊයෙ දින දිවයින පුරා සිදු වූ විවිධ මාර්ග අනතුරු හේතුවෙන් පුද්ගලයින් පස් දෙනෙකු (5) මියගොස් තවත් 26 දෙනකුට වැඩි පිරිසක් තුවාල ලබා රෝහල් ගත කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nමෙම අනතුර හේතුවෙන් වින්දිතයින් බවට ඇත්තේ පදිකයින් බවයි පොලිස් මාධ්‍ය ප්‍රකාශකවරයා වැඩිදුරටත් පවසන්නේ.\nමේ අතර ඊයේ යාපනයේ මනිපායි ප්‍රදේශයේදි සිදුවු බස් රථ අනතුරක් හේතුවෙන් පුද්ගලයින් විසි දෙදෙනෙකු (22) තුවාල ලබා තිබෙනවා.\nමෙම අනතුර සම්බන්ධයෙන් වැඩිදුර පරීක්ෂණ සිදුකළ මනිපායි පොලිසිය අනාවරණය කරගෙන ඇත්තේ බස් රියදුරා රථය අධික වේගයෙන් ධාවනය කිරීම හේතුවෙන් එය පාලනයෙන් ගිලිහී ගොස් අනතුරට පත්ව ඇති බවයි.\nඑමෙන්ම ඊයේ දිනයේ දී පොල්ගහවෙල ප්‍රදේශයේ දී ටිපර් රථ තුනක් එක පෙළට ගැටීම හේතුවෙන් භික්ෂුන් වහන්සේ නමක් අපවත් වී තිබෙනවා.\nමෙම අනතුර සිදුවන අවස්ථාවේ ප්‍රදේශයේ වැසිබර කාළගුණයක් පැවත ඇති බවටයි වාර්තා වන්නේ.\nමේ දිනවල පවත්නා අයහපත් කාලගුනය සහ රියදුරන් අධික වේගයෙන් රිය ධාවනය හේතුවෙන් මහමග අනතුරු කැපී පෙනෙන ලෙස ඉහළ ගොස් ඇති බවට පොලිස් මාධ්‍ය ප්‍රකාශකවරයා අනතුරු අඟවනවා.\nඔහු වැඩිදුරටත් සඳහන් කරන්නේ මහමගට බිළිවන ජීවිත ගලවා ගැනීමේ වගකීම ඇත්තේ රියැදුරන් සතු බැවින් පවතින අයහපත් කාලගුණ තත්වය පිළිබඳව සැලකිල්ලට ගෙන මහමග අනතුරු අඩු කර ගැනීමට කටයුතු කරන ලෙසයි.",
       "URL": "https://www.hirunews.lk/279559/මගට-බැස්ස-පහක්-අවසන්-ගමන්-යයි-අයහපත්-කාලගුණයත්-සමගින්-මහමග-අනතුරු-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1757"
}