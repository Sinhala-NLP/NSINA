{
       "Source": "hirunews",
       "Timestamp": "Sunday, 06 March 2016 - 15:36",
       "Headline": "රත්නපුර සෙලවෙයි",
       "News Content": "බලංගොඩ ප්‍රදේශයේ ඇතිවු සුලු කම්පන තත්වයක් සම්බන්ධයෙන් ආපදා කළමණාකරන මධ්‍යස්ථානය පරීක්ෂණ ආරම්භ කර තිබෙනවා.\nමධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි සඳහන් කලේ බලංගොඩ නගරය කේන්ද්‍ර කර ගනිමින් මෙම කම්පනය සිදුව ඇති බවයි.\nභූ විද්‍යා හා පතල් කැණිම් කාර්යංශය පැවසුවේ  පල්ලෙකැලේ පිහිටි  භූ විද්‍යා මධ්‍යස්තානයේ පද්ධති වල සුලු භූකම්පන තත්වයක් සටහන් වී ඇති බවයි.\nකෙසේ වෙතත් මහකනදරාව සහ හක්මන පිහිටි මධ්‍යස්ථාන වල මෙම කම්පනය සටහන් වී ඇත්දැයි මේවන විට සොයා බලමින් පසුවන බව ඔවුන් ප්‍රකාශ කලා.\nභූ විද්‍යා හා පතල් කැණීම් කාර්යාංශය සඳහන් කළේ රත්නපුර දිස්ත්‍රික්කයට අයත් මහවලතැන්න, වැලිගෙපොල - දම්මන, ඉඹුල්ලේ - දෙනගම ප්‍රදේශවලට මෙම භූ චලන දැනී ඇති බවයි.",
       "URL": "https://www.hirunews.lk/127929/රත්නපුර-සෙලවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5140"
}