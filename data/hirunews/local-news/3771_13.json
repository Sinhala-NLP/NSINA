{
       "Source": "hirunews",
       "Timestamp": "Friday, 31 August 2018 - 13:53",
       "Headline": "ETI  ප්‍රතිව්‍යූහගත කිරීමේ පෙත්සම් විභාගයට මැදිහත් වන්න අවසර දෙන්නැයි තැන්පත්කරුවන් ඉල්ලයි",
       "News Content": "ETI මුල්‍ය ආයතනය ප්‍රතිව්‍යුහගත කරන ලෙස ඉල්ලා කොළඹ වානිජ මහාධිකරණයේ ගොනුකරනු ලැබු පෙත්සම සම්බන්ධයෙන් මැදිහත්වීම සඳහා එහි තැන්පත්කරුවන්ට අවසර ලබාදීම පිළිබඳ තීරණය ලබන නොවැම්බර් පළවනදා ප්‍රකාශයට පත් කෙරෙනවා.\nඊට අදාළ නඩුව කොළඹ වානිජ මහාධිකරණ විනිසුරු රුවන් ප්‍රනාන්දු හමුවේ අද කැඳවනු ලැබුවා.\nඑහිදී ETI ප්‍රතිව්‍යූහගත කිරීම සම්බන්ධයෙන් මැදිහත්වීමට සහ කරුණු දැක්වීමට අවසර ලබාදෙන ලෙස තැන්පත්කරුවන් වෙනුවෙන් පෙනී සිටි නීතීඥයන් ඉල්ලීමක් කළා.\nඅදාළ ඉල්ලීම සම්බන්ධයෙන් සහ ප්‍රතිව්‍යූහගත කිරීමේ සැලැස්ම සම්බන්ධයෙන් කරුණු දක්වන ලෙස මහබැංකුවට ද නියෝග කර තිබෙනවා.\nඅදාළ පෙත්සම යළි සලකා බැලීම ලබන නොවැම්බර් 01 වනදා දක්වා කල් තැබීමටයි වානිජ මහාධිකරණ විනිසුරුවරයා තීරණය කළේ.",
       "URL": "https://www.hirunews.lk/198844/eti-ප්‍රතිව්‍යූහගත-කිරීමේ-පෙත්සම්-විභාගයට-මැදිහත්-වන්න-අවසර-දෙන්නැයි-තැන්පත්කරුවන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3771"
}