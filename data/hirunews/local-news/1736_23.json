{
       "Source": "hirunews",
       "Timestamp": "Monday, 23 August 2021 - 7:48",
       "Headline": "ඇෆ්ගනිස්ථානයෙන් සිවිල් ජනයා ඉවත් කර ගැනිමට ඇමරිකාවෙන් වානිජ ගුවන් යානා 18 ක්",
       "News Content": "තලෙයිබාන් සංවිධානය නැවතත් ඇෆ්ගනිස්ථානයේ බලය අත්පත් කර ගැනිමෙන් පසු, එරටින් නික්ම යාමේ අරමුණින් කාබුල් ගුවන් තොටුපළ අවට රැඳී සිටින දහස් සංඛ්‍යාත ඇෆ්ගන් සිවිල් වැසියන් ඉවත් කර ගැනිම සඳහා වානිජ ගුවන් යානා 18 යෙදවිමට ඇමරිකාව තීිරණය කර තිබෙනවා.\nඇමරිකානු ජනාධිපති ජෝ බයිඩ්න් සඳහන් කළේ පසුගිය සතිය තුළ ඇමරිකානු හමුදා යානා මගින් පුද්ගලයන් 28,000 ක් පමණ ඇෆ්ගනිස්ථානයෙන් ඉවත් කර ගත් බවයි.\nකෙසේ නමුත්, වේදනාවකින් සහ හද සසල කරවන දසුන්වලින් තොර ව එහි සිටින ජනයා ඉවත් කර ගැනිමේ විකල්පයක් නොමැති බවයි ඇමරිකානු ජනාධිපතිවරයා කියා සිටියේ.\nඑමෙන්ම, සිවිල් ජනයා ඉවත් කර ගැනිම සඳහා තවත් බොහෝ දේ කළයුතුව ඇති අතර,එහි දී ඇතැම් වැරදීම් සිදු විය හැකි බවට ද ජනපති බයිඩ්න් අනතුරු ඇඟවිමක් කළා.\nපසුගිය ඉරිදා සිට කාබුල් ගුවන්තොටුපොළ පිටත රටින් නික්ම යාමට යුහුසුළු වූ ජනතාව අතුරෙන් 20 දෙනෙකු ජිවිතක්ෂයට පත් වූ අතර, ඉන් වැඩි දෙනෙකු මිය ගොස් ඇත්තේ තෙරපීිමෙන්.",
       "URL": "https://www.hirunews.lk/280389/ඇෆ්ගනිස්ථානයෙන්-සිවිල්-ජනයා-ඉවත්-කර-ගැනිමට-ඇමරිකාවෙන්-වානිජ-ගුවන්-යානා-18-ක්",
       "Category": "Local News",
       "Parent URL": "https://www.hirunews.lk/local-news.php?pageID=1736"
}