{
       "Source": "hirunews",
       "Timestamp": "Thursday, 08 April 2021 - 16:57",
       "Headline": "කතානායකවරයාගෙන් කුවේට් රජයට ප්‍රශංසා",
       "News Content": "කුවේටයේ සේවය කරන ශ්‍රී ලාංකිකයින් සඳහා ලබාදෙන සෞඛ්‍ය සේවා පහසුකම් ඇතුළු සහයෝගීතාවයන් පිලිබඳව කතානායක මහින්ද යාපා අබේවර්ධන කුවේට් රජයට සිය ප්‍රශංසාව පළ කර තිබෙනවා.\nශ්‍රී ලංකා, කුවේට් පාර්ලිමේන්තු මිත්‍රත්ව සංගමයේ 9 වැනි පාර්ලිමේන්තුව සඳහා නව නිලධාරි මඩුල්ලක් පත් කර ගැනීම වෙනුවෙන් පැවති විශේෂ රැස්වීමකදීයි කතානායකවරයා මේ බව සඳහන් කර ඇත්තේ.\nඑහිදී, 9 වැනි පාර්ලිමේන්තුවට අදාළව ශ්‍රී ලංකා - කුවේට් පාර්ලිමේන්තු මිත්‍රත්ව සංගමයේ නව සභාපතිවරයා ලෙස රාජ්‍ය අමාත්‍ය කනක හේරත් පත්වී ඇති අතර, එහි ලේකම් ලෙස තේරී පත් වී ඇත්තේ පාර්ලිමේන්තු මන්ත්‍රී ගයන්ත කරුණාතිලකයි.",
       "URL": "https://www.hirunews.lk/267887/කතානායකවරයාගෙන්-කුවේට්-රජයට-ප්‍රශංසා",
       "Category": "Local News",
       "Parent URL": "https://www.hirunews.lk/local-news.php?pageID=2033"
}