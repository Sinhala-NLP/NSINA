{
       "Source": "hirunews",
       "Timestamp": "Saturday, 18 February 2017 - 18:11",
       "Headline": "ඒකාබද්ධ විපක්ෂය දැඩි ක්‍රියාමාර්ගය ගැනීමේ සූදානමක",
       "News Content": "තුන් මසක් ඇතුළත පළාත් පාලන මැතිවරණය නොපවත්වන්නේ නම් ඊට එරෙහිව දැඩි ක්‍රියාමාර්ග ගන්නා බව ඒකාබද්ධ විපක්ෂය පවසනවා.\nපාර්ලිමේන්තු මන්ත්‍රී දිනේෂ් ගුණවර්ධන මේ බව කියා සිටියේ බදුල්ලේ ඊයේ (17) පැවති ජනහමුවකට එක්වෙමින්.\nමේ අතර,ගල්ගමුව ප්‍රදේශයේ පැවති ජනහමුවකට එක්වෙමින් නව ආණ්ඩුක්‍රම ව්‍යවස්ථාව පිළිබදව පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල අදහස් දක්වා සිටියා.\n‘‘මනෝ ගනේෂන් ඇමතිතුමත් දැන් ඇවිල්ලා කියනවා බුද්ධාගමට ප්‍රමුඛස්ථානය දීලා තියෙන වගන්තිය වෙනස් කරනවාට ඉස්සෙල්ලාම විරුද්ධ වුණේ එයයි කියලා. රට රත්වෙලා කියලා තේරුණාම අද මේ ෆෙඩරල් කාරයෝ ටිකත්, අපි මේක රකිනවා රකිනවා කියලා කියනවා. රටේ ව්‍යවස්ථාව හරියට රටපුරාම පාර්ලිමන්ට් ජෝක්ස් රඟපාන රංජන් රාමනායකගේ මායා චිත්‍රපටිය වගේ. තමුන්නාන්සේලා දකින්න ඇතිනේ කොහොමෙයි ඒකේ රංජන් ඉන්නේ, සාරියක් ඇඳලා, හැට්ටියක් ඇඳලා, හවරියක් බැඳලා, කරාබු දාලා බැලූ බැල්මට ගෑණියෙක් වගේ. අලූත් ව්‍යවස්ථාවත් ඔය වගේ තමයි. ඒකිය සාරිය අන්දලා, හැට්ටේ අන්දලා, හවරිය බැඳලා තොල් සායම් කරලා තියෙන්නේ ෆෙඩරල් මිනිහෙක්ව. ඒ නිසා මේ එලියේ ඔපේට අපි රැවටෙන්න නරකයි.’’ යනුවෙන් එහිදී මන්ත්‍රීවරයා සඳහන් කළා.",
       "URL": "https://www.hirunews.lk/154843/ඒකාබද්ධ-විපක්ෂය-දැඩි-ක්‍රියාමාර්ගය-ගැනීමේ-සූදානමක",
       "Category": "Local News",
       "Parent URL": "https://www.hirunews.lk/local-news.php?pageID=4655"
}