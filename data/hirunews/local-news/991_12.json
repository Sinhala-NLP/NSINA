{
       "Source": "hirunews",
       "Timestamp": "Tuesday, 26 July 2022 - 17:57",
       "Headline": "අගෝස්තු 01 සිට ‘පාසල් සේවාව’ ඇරඹේ (වීඩියෝ)",
       "News Content": "ගුරුවරුන්ට සහ සිසුන්ට පාසල් පැමිණීමට අගෝස්තු 01 දා සිට පාසල් සේවාව නමින් නව පෞද්ගලික බස් රථ සේවාවක් ආරම්භ කිරීමට පියවර තිබෙනවා.\nඒ අනුව අගෝස්තු 01 දා සිට බස් නාම පුවරුවල අදාළ පාසල් නාමයන් සඳහන් කරමින් දෛනික ගමන්වාර දෙකක් වශයෙන් මෙම බස් රථ ධාවනයේ යෙදෙනු ඇති.\nමේ සදහා ගුරු- සිසු දෙපිරිසට ම මුදල් ගෙවා අපහසුවකින් තොර ව මෙම ප්‍රවාහන සේවය සලසාගත හැකි බවද අධ්‍යාපන අමාත්‍යංශය සදහන් කළා.\nදරුවන්ට අපහසුවකින් තොර ව පාසල් පැමිණීම සඳහා ප්‍රවාහන පහසුකම් විධිමත් ව සැපයීම සම්බන්ධයෙන් අධ්‍යාපන අමාත්‍ය සුසිල් ප්‍රේමජයන්තගේ ප්‍රධානත්වයෙන් අද පැවති සාකච්ඡාවකදීයි මෙම පියවර ගෙන ඇත්තේ.\nගුරුවරුන්ට සහ සිසුන්ට පාසල් පැමිණීමට අගෝස්තු 01 දා සිට පාසල් සේවාව නමින් නව පෞද්ගලික බස් රථ සේවාවක් ආරම්භ කිරීමට පියවර තිබෙනවා.\nඒ අනුව අගෝස්තු 01 දා සිට බස් නාම පුවරුවල අදාළ පාසල් නාමයන් සඳහන් කරමින් දෛනික ගමන්වාර දෙකක් වශයෙන් මෙම බස් රථ ධාවනයේ යෙදෙනු ඇති.\nමේ සදහා ගුරු- සිසු දෙපිරිසට ම මුදල් ගෙවා අපහසුවකින් තොර ව මෙම ප්‍රවාහන සේවය සලසාගත හැකි බවද අධ්‍යාපන අමාත්‍යංශය සදහන් කළා.\nදරුවන්ට අපහසුවකින් තොර ව පාසල් පැමිණීම සඳහා ප්‍රවාහන පහසුකම් විධිමත් ව සැපයීම සම්බන්ධයෙන් අධ්‍යාපන අමාත්‍ය සුසිල් ප්‍රේමජයන්ත මහතාගේ ප්‍රධානත්වයෙන් අද පැවති සාකච්ඡාවකදීයි මෙම පියවර ගෙන ඇත්තේ.\nමේ අතර මෙම සාකච්ඡාවට ලංකා පෞද්ගලික බස් රථ සංගමයේ සභාපති ගැමුණු විජේරත්න එක්ව සිටියා.",
       "URL": "https://www.hirunews.lk/311014/අගෝස්තු-01-සිට-පාසල්-සේවාව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=991"
}