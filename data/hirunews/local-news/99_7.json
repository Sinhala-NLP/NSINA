{
       "Source": "hirunews",
       "Timestamp": "Monday, 14 August 2023 - 14:25",
       "Headline": "ප්‍රසූතියේදී බිළිඳෙකු මියයෑමේ සිද්ධිය ගැන අභ්‍යන්තර පරීක්ෂණ වාර්තාව අද රෝහල් අධ්‍යක්ෂකට (වීඩියෝ)",
       "News Content": "අනුරාධපුර ශික්ෂණ රෝහලේදී දරු ප්‍රසූතියකදී බිළිදෙකු බිම වැටී මියයාම සම්බන්ධයෙන් සිදුකළ අභ්‍යන්තර පරීක්ෂණ වාර්තාව අද රෝහල් අධ්‍යක්ෂවරයා වෙත භාරදීමට නියමිතයි.\nපසුගිය 10 වනදා රඹෑව - කල්ලංචිය ප්‍රදේශයේ පදිංචි ටී. ඒ. තක්ෂිලා උදයංගනී නැමැති කාන්තාව දරු ප්‍රසූතිය සඳහා කල්ලංචිය රෝහලට ඇතුළත් කර තිබුණා.\nහදිසි තත්ත්වයේ සිටි ඇය පසුව අනුරාධපුර ශික්ෂණ රෝහලට මාරුකර යවා ඇති අතර එහිදීයි මෙම කණගාටුදායක සිද්ධිය වාර්තාවී තිබුණේ.\nමෙම සිද්ධියෙන් පසු දින තුනක් පමණ අනුරාධපුර ශික්ෂණ රෝහලේ දැඩි සත්කාර ඒකකයේ ප්‍රතිකාර ලබමින් සිටි බිළිදා ඊයේ උදෑසන ජීවිතක්ෂයට පත්වුණා.\nබිළිදාගේ දෙමාපියන් චෝදනා කළේ රෝහල් බලධාරින්ගේ නොසැළකිලිමත්කම හේතුවෙන් දරු ප්‍රසූතියේදී බිළිඳා එලෙස බිම වැටී ජීවිතක්ෂයට පත්වූ බවයි.\nමෙම සිද්ධියෙන් පසුව රෝහල් බලධාරීන් අභ්‍යන්තර පරීක්ෂණයක් ආරම්භ කළ අතර එහි වාර්තාවයි මෙලෙස අද රෝහල් අධ්‍යක්ෂවරයා වෙත භාරදීමට නියමිතව ඇත්තේ.",
       "URL": "https://www.hirunews.lk/344793/ප්‍රසූතියේදී-බිළිඳෙකු-මියයෑමේ-සිද්ධිය-ගැන-අභ්‍යන්තර-පරීක්ෂණ-වාර්තාව-අද-රෝහල්-අධ්‍යක්ෂකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=99"
}