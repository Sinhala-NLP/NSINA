{
       "Source": "hirunews",
       "Timestamp": "Sunday, 14 August 2022 - 9:15",
       "Headline": "පහළොස් ලක්ෂයකට ආසන්න වටිනාකමකින් යුත් රන් භාණ්ඩ කොල්ලකෑ පුද්ගලයෙකු අත්අඩංගුවට (වීඩියෝ)",
       "News Content": "මීටියාගොඩ පොලිසිය සිදු කළ වැටලීමක දී නිවසක සඟවා තිබූ රන් භාණ්ඩ තොගයක් සමග එම නිවසෙහි හිමිකරු අත් අඩංගුවට ගෙන තිබෙනවා.\nඊයේ (13) පස්වරුවේ මෙම වැටලීම සිදුකර ඇත්තේ බද්දේගම - හල්පාතොට පෙඩෘ ගම්මානයේදියි.\nඑහිදී අගෝස්තු මස 02 වැනිදා මීටියාගොඩ - අලුත්වල ප්‍රදේශයේ නිවසක් බිඳ සොරකම් කරන ලද රුපියල් ලක්ෂ 15ක් පමණ වටිනාකමක් සහිත රන් භාණ්ඩ තොගයක් සොයාගැනුණා.\nපොලිසියට ලද තොරතුරකට අනුවයි මෙම වැටලීම සිදු කෙරුණේ.\nඑහිදී රන් වළලු 08ක්, මාල 05ක්, මුදු 03ක්, කරාබු ජෝඩු 03ක්, ජංගම දූරකථන 04ක් සමග පොලිස් භාරයට ගැනුණු සැකකරු 31 හැවිරිදි අයෙක්.\nකෙසේවෙතත් සැකකරු විසින් රන්මාල දෙකක් බද්දේගම පිහිටි උකස් මධ්‍යස්ථානයකට උකස් කර තිබියදිත් පොලිසිය සොයාගැනුණා.\nමෙම කොල්ලකෑමට සම්බන්ධ තවත් සැකකරුවන් සිටියි දැයි පොලිසිය වැඩිදුර විමර්ශන සිදු කරනවා.\nසැකකරු අද (14) බලපිටිය මහේස්ත්‍රාත් අධිකරණය වෙත ඉදි‍රිපත් කිරීමට නියමිතයි.",
       "URL": "https://www.hirunews.lk/312710/පහළොස්-ලක්ෂයකට-ආසන්න-වටිනාකමකින්-යුත්-රන්-භාණ්ඩ-කොල්ලකෑ-පුද්ගලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=942"
}