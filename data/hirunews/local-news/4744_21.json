{
       "Source": "hirunews",
       "Timestamp": "Wednesday, 21 December 2016 - 8:27",
       "Headline": "බණ්ඩාරවෙල ජනතාවට මසකට දෙවරක් පමණක් වතුර",
       "News Content": "මසකට දෙවරක් පමණක් පානීය ජලය ලැබීම හේතුවෙන් තමන් අපහසුතා රැසකට මුහුණදී ඇති බව බණ්ඩාරවෙල ජනතාව පවසනවා.\nජාතික ජල සම්පාදන මණ්ඩලය මගින් ලබාදෙන ජලය සීමා කිරීම හේතුවෙන් මෙම තත්ත්වය උද්ගතව ඇති බවයි ඔවුන් පෙන්වා දෙන්නේ.\nඒ අනුව බණ්ඩාරවෙල, අබේගොඩ, හාපත්ගමුව, කිනිගම, වටගමුව, බිදුණුවැව, ඉහළ දියබුබුළ, ඇත්තලපිටිය, දිගනතැන්න සහ මාතැටිල්ල යන ගම්මානවල ජනතාව මේ හේතුවෙන් දුෂ්කරතාවට පත්ව තිබෙනවා.\nමේ සම්බන්ධයෙන් අප ජාතික ජලසම්පාදන හා ජලාපවහන මණ්ඩලයේ ඌව පළාත් නියෝජ්‍ය සාමාන්‍යාධිකාරී රුවන් ලියනගේගෙන් විමසීමක් කළා.\nඔහු කියා සිටියේ බණ්ඩාරවෙල ප්‍රදේශයට ජලය ලබාගන්නා ජල මූලාශ්‍රවලින් ලැබෙන ජලය පවතින වියලි කාලගුණ තත්ත්වයත් සමඟ විශාල වශයෙන් අඩුවීම මේ තත්ත්වයට හේතුවී ඇති බවයි.",
       "URL": "https://www.hirunews.lk/150209/බණ්ඩාරවෙල-ජනතාවට-මසකට-දෙවරක්-පමණක්-වතුර",
       "Category": "Local News",
       "Parent URL": "https://www.hirunews.lk/local-news.php?pageID=4744"
}