{
       "Source": "hirunews",
       "Timestamp": "Friday, 06 May 2016 - 7:53",
       "Headline": "මැයි මස 09 වනදා සූර්යයා මත කළු තිතක්",
       "News Content": "මැයි මස නවවැනිදා පස්වරුවේ සූර්යා මත කළු තිතක් දැක ගත හැකි බව ග්‍රහලෝකාගාරයේ අධ්‍යක්ෂිකා ප්‍රියංකා කෝරලගේ පවසනවා.\nඇය පෙන්වා දෙන්නේ බුධ ග්‍රහයාගේ සංක්‍රාන්තිය හේතුවෙන් මෙලෙස බුධ ග්‍රහයා සූර්යයා මත කළු තිතක් ලෙස දැකගත හැකි බවයි.\nමෙම සිදු විම සිදුවන්නේ වසර දහයකට පසුවන අතර නැවත මෙවැනි සිදුවීමක් දැකගත හැකිවන්නේ වසර 16 කට පසු බව ද ඇය කියා සිටියා.\nසූර්යයා , බුධ ග්‍රහයා සහ පෘතුවිය එකම රේඛාවක් මතට පැමිණීම තුළින් මෙය දර්ශනය වනවා.\nපෘතුවියට සුර්යාගෙන් ලැබෙන ආලෝකය මෙලෙස බුධ ග්‍රහයාගෙන් ආවරණය වීම හේතුවෙන් බුධ ග්‍රහයා කළු තිතක් ලෙස දිස්වනු ඇති.\nකෙසේ වෙතත්, මෙම සිදුවීම නිරීක්ෂණය කිරීම සදහා එක එල්ලේ සුර්යයා දෙස බැලීමෙන් වළකින ලෙසද ඇය වැඩිදුරටත් සදහන් කළා.\nමෙම සිදුවීම නිරීක්ෂණය කිරීම සදහා මැයි 9 වනදා පස්වරු 4 සිට ගාලූමුවදොර පිටියේ විශේෂ වැඩමුළුවක් පැවැත්වීමට ශ්‍රී ලංකා ග්‍රහලෝකාගාරය කටයුතු යොදා තිබෙනවා.",
       "URL": "https://www.hirunews.lk/132529/මැයි-මස-09-වනදා-සූර්යයා-මත-කළු-තිතක්",
       "Category": "Local News",
       "Parent URL": "https://www.hirunews.lk/local-news.php?pageID=5058"
}