{
       "Source": "hirunews",
       "Timestamp": "Wednesday, 17 February 2021 - 18:10",
       "Headline": "පෙබරවාරි මස අග වන විට එන්නත් මාත්‍රා  264,000 ක්",
       "News Content": "ලෝක සෞඛ්‍ය සංවිධානය නොමිලේ දෙන එන්නත ලබන සතියේ දිවයිනට.\nලෝක සෞඛ්‍ය සංවිධානයේ කොවැක්ස් පහසුකම යටතේ ප්‍රදානයක් ලෙස පිරිනැමෙන ඔක්ස්ෆර්ඩ් ඇස්ට්‍රාසෙනෙකා එන්නත් මාත්‍රා දෙලක්ෂ හැට හතර දහසක් මේ මස අවසන් සතියේ මෙරටට ලබාදෙන බවට ලෝක සෞඛ්‍ය සංවිධානය තහවුරු කළ බව වැඩ බලන සෞඛ්‍ය ඇමති මහාචාර්ය චන්න ජයසුමන ප්‍රකාශ කළා.\nකොළඹදී අද පස්වරුවේ මාධ්‍ය අමතමින් ඔහු කියා සිටියේ තවත් ඔක්ස්ෆර්ඩ් ඇස්ට්‍රාසෙනෙකා මාත්‍රා ලක්ෂ පහක් මිලදී ගැනීම සඳහා අද දිනයේ පියවර ගත් බවයි.",
       "URL": "https://www.hirunews.lk/262885/පෙබරවාරි-මස-අග-වන-විට-එන්නත්-මාත්‍රා-264000-ක්",
       "Category": "Local News",
       "Parent URL": "https://www.hirunews.lk/local-news.php?pageID=2140"
}