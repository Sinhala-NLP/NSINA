{
       "Source": "hirunews",
       "Timestamp": "Thursday, 11 May 2017 - 19:07",
       "Headline": "මහා ශාක්‍යපුර ජනපදය ජනපති අතින් විවෘත වේ",
       "News Content": "පිලියන්දල - කහපොල ප්‍රදේශයේ ඉදිකෙරුණු මහා ශාක්‍යපුර ජනපදයේ පළමු අදියර ජනාධිපති මෛත්‍රීපාල සිරිසේනගේ ප්‍රධානත්වයෙන් අද (11) විවෘත කෙරුණා.\nඅක්කර 78 කින් සමන්විත මහා ශාක්‍යපුර ජනපදය එක්සත් ජාතීන්ගේ වෙසක් සමුළුවට සමගාමීවයි එය විවෘත කෙරුණේ.\nබුද්ධශාසන අමාත්‍යාංශයේ මෙහෙයුමෙන් සිදුකෙරෙන ව්‍යාපෘතිය සඳහා රුපියල් මිලියන 500 ක මුදලක් වැය වනු ඇතැයි අපේක්ෂා කෙරෙනවා. මෙහිදී බුද්ධකාලීන ශාක්‍ය ජනපදය ඒ අයුරින්ම ප්‍රතිනිර්මාණය කිරීම විශේෂත්වයක්. බෞද්ධ මධ්‍යස්ථානයක්, පුස්තකාල සහ භාවනා මධ්‍යස්ථාන ද මෙම ව්‍යාපෘතියට සමගාමීව ඉදිකරනු ලබනවා.",
       "URL": "https://www.hirunews.lk/161113/මහා-ශාක්‍යපුර-ජනපදය-ජනපති-අතින්-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=4522"
}