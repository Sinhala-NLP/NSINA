{
       "Source": "hirunews",
       "Timestamp": "Friday, 07 October 2016 - 13:35",
       "Headline": "විශ්‍රාමිකයන්ගේ ගැටලූ පිළිබද සාකච්ඡාවක් ජනාධිපති ලේකම් කාර්යාලයේදී",
       "News Content": "ඒකාබද්ධ විශ්‍රාමිකයින්ගේ සංගමයේ නියෝජිත කණ්ඩායමක් ජනාධිපති ලේකම් කාර්යාලයේදී මේ වනවිට සාකච්ඡාවකට එළඹ සිටිනවා.\nවැටුප් විෂමතා ඇතුළු ඉල්ලීම් කිහිපයක් මුල් කර ගනිමින් රජයේ විශ්‍රාමිකයන් පිරිසක් අද දහවල් කොළඹ කොටුව දුම්රිය ස්ථානය ඉදිරිපිට විරෝධතාවක නිරත වූ අතර එහ් හේතුවෙන් කොළඹ කොටුවේ රථ වාහන තදබදයක් ද ඇතිවුණා.\nඔවුන්  ඕල්කට් මාවත ඔස්සේ ජනාධිපති ලේකම් කාර්යාලය වෙත පැමිණි අතර පසුව එම සංගමයේ නියෝජිතයන් කිහිපදෙනෙකු ජනාධිපති කාර්යාලය තුළට කැදවා සාකච්ඡාවක් ලබාදී තිබෙනවා.",
       "URL": "https://www.hirunews.lk/144664/විශ්‍රාමිකයන්ගේ-ගැටලූ-පිළිබද-සාකච්ඡාවක්-ජනාධිපති-ලේකම්-කාර්යාලයේදී",
       "Category": "Local News",
       "Parent URL": "https://www.hirunews.lk/local-news.php?pageID=4847"
}