{
       "Source": "hirunews",
       "Timestamp": "Friday, 17 February 2017 - 13:46",
       "Headline": "වෛද්‍ය සභාව ඉදිරිපිට නිහඬ විරෝධතාවක් (ඡායාරූප)",
       "News Content": "ශ්‍රී ලංකා වෛද්‍ය සභාව ඉදිරිපිට සරසවි සිසුන් පිරිසක් නිහඬ විරෝධතාවක් ආරම්භ කර තිබෙනවා.\nවෛද්‍ය පීඨ ශිෂ්‍ය ක්‍රියාකාරී කමිටුව විසිනුයි එය සංවිධාන කර ඇත්තේ.\nඅප වාර්තාකරු සඳහන් කලේ සරසවි සිසුන් කලු පටි පැළඳ මෙම විරෝධතාවට එක්ව සිටින බවයි.\nසයිටම් පෞද්ගලික වෛද්‍ය විද්‍යාලය සම්බන්ධයෙන් ලබාදුන් අධිකරණ තීන්දුවට එරෙහිව ශ්‍රේෂ්ඨාධිකරණය හමුවේ පෙත්සමක් ගොනු කරන්නේ ද යන්න පිළිබඳ තීරණය කිරීමට වෛද්‍ය සභාව අද රැස්වීමට ද නියමිතයි.\nඑහිදී අදාළ ගැටලුව සම්බන්ධයෙන් දීර්ඝව සාකච්ඡා කර තීරණයකට එළඹෙන බවයි වෛද්‍ය සභාවේ සභාපති මහාචාර්ය කාලෝ ෆොන්සේකා කියාසිටියේ.",
       "URL": "https://www.hirunews.lk/154714/වෛද්‍ය-සභාව-ඉදිරිපිට-නිහඬ-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4657"
}