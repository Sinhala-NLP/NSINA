{
       "Source": "hirunews",
       "Timestamp": "Friday, 03 January 2020 - 7:37",
       "Headline": "රාජ්‍ය ආයතනවලට අලූතින් වාහන ගෙන්වීම නතර කෙරේ",
       "News Content": "ඉදිරි වසර තුනක කාලයක් ගතවන තුරු අමාත්‍යවරුන්ට හා රාජ්‍ය ආයතනවලට අලූතින් වාහන මිලදී ගැනීම සීමා කරන ලෙසට ආයතන ප්‍රධානීන්ට ජනාධිපති ගෝඨාභය රාජපක්ෂ විසින් උපදෙස් ලබාදී තිබෙනවා.\nදැනටමත් එම උපදෙස් සියලූම අමාත්‍යාංශ වෙත සහ රාජ්‍ය ආයතන වෙත ජනාධිපති ලේකම්වරයා විසින් දැනුම් දී ඇති බවයි රජයේ ආරංචි මාර්ග සඳහන් කළේ.\nමේ වනවිට අමාත්‍යාංශ සහ රාජ්‍ය ආයතන සතු වාහන සංචිත ගණනය කර ප්‍රතිඵලදායක ලෙස ඒවා කළමනාකරණය කර ගැනීමේ ක්‍රමවේදයක්ද රජය විසින් ආරම්භ කර තිබෙනවා.\nයම් හෙයකින් අත්‍යවශ්‍ය කරුණකට පමණක් රාජ්‍ය ආයතනයකට නව වාහනයක් අවශ්‍ය බවට යෝජනා වුවහොත් ඒ පිළිබඳව සොයා බලා එම ඉල්ලීම ඉටු කිරීමට නියමිතව ඇති බවටයි වාර්තා වන්නේ.",
       "URL": "https://www.hirunews.lk/231479/රාජ්‍ය-ආයතනවලට-අලූතින්-වාහන-ගෙන්වීම-නතර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2972"
}