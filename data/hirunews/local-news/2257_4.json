{
       "Source": "hirunews",
       "Timestamp": "Wednesday, 23 December 2020 - 23:11",
       "Headline": "කොරෝනා පැණියට ආයුර්වේද දෙපාර්තමේන්තුව දුන් සහතිකය ධම්මික බණ්ඩාර ප්‍රතික්ෂේප කරයි (වීඩියෝ)",
       "News Content": "කොවිඩ් මර්දන ඖෂධයක් යැයි පවසමින් කෑගල්ලේ ධම්මික බණ්ඩාර විසින් නිපද වූ පැණිය නිෂ්පාදනය කිරීම සඳහා ලබන වසරේ දෙසැම්බර් මස 31 වැනිදා දක්වා ආයුර්වේද දෙපාර්තමේන්තුව සහතිකයක් ලබා දී තිබෙනවා.\nකෙසේ වෙතත් ධම්මික බණ්ඩාර මහතා පවසන්නේ අදාළ සහතිකය තමන් ප්‍රතික්ෂේප කරන බවයි.\nකොවිඩ් වෛරසය මර්දනය කරන පැණියක් නිපද වූ බව පවසන කෑගල්ලේ ධම්මික බණ්ඩාරගේ නිවස වෙත පූජ්‍ය බෙංගමුවේ නාලක හිමි ඇතුළු පිරිසක් පැමිණියා.\nඒ අවස්ථාවේදී ධම්මික බණ්ඩාර ආයුර්වේද දෙපාර්තමේන්තුව විසින් තමන්ට ලබාදුන් සහතිකය පිළිබඳව අදාළ පිරිස දැනුවත් කළා.\nඔහු ප්‍රකාශ කළේ මෙම සහතිකය ඔහු සොයාගත් ඖෂධය සම්බන්ධයෙන් අපේක්ෂා කළ සහතිකය නොවන බවයි.",
       "URL": "https://www.hirunews.lk/257806/කොරෝනා-පැණියට-ආයුර්වේද-දෙපාර්තමේන්තුව-දුන්-සහතිකය-ධම්මික-බණ්ඩාර-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2257"
}