{
       "Source": "hirunews",
       "Timestamp": "Wednesday, 19 October 2022 - 16:25",
       "Headline": "රා ප්‍රමිතිය ගැන ප්‍රශ්නයක්",
       "News Content": "දෛනිකව රා ලීටර් 115,000 ක් පමණ නීති විරෝධී සහ සෞඛ්‍යයට අහිතකර ක්‍රමවේද භාවිත කරමින් නිෂ්පාදනය කෙරෙන බව මුදල් අමාත්‍යංශයේ අද පැවති සාකච්ඡාවකදී අනාවරණය වී තිබෙනවා.\nශ්‍රී ලංකාවේ දෛනික රා අවශ්‍යතාව ලීටර් 160,000 ක් වුවත් දෛනික රා නිෂ්පාදනය දැක්වෙන්නේ ලීටර් 45,000 ක් ලෙසයි.\nඉතිරි ප්‍රමාණය සැපයීම සඳහා මෙලෙස සෞඛ්‍ය සම්පන්න නොවන ක්‍රමවේද භාවිත වන බවයි අනාවරණ වී ඇත්තේ.\nඑසේම මධ්‍යසාර නිෂ්පාදකයින් විසින්ම අලෙවිසැල් පවත්වාගෙන යාම සහ එමඟින් රජයට බදු අහිමි වීම සම්බන්ධයෙන්ද වාර්තාවක් ලබාදෙන ලෙසයි සාකච්ඡාවේදී මුදල් රාජ්‍ය අමාත්‍ය රංජිත් සියඹලාපිටිය උපදෙස් ලබා දී ඇත්තේ.",
       "URL": "https://www.hirunews.lk/318285/රා-ප්‍රමිතිය-ගැන-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=792"
}