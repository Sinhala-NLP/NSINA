{
       "Source": "hirunews",
       "Timestamp": "Thursday, 15 December 2022 - 15:12",
       "Headline": "වැට් බදු පනත බලාත්මක වෙයි",
       "News Content": "එකතු කළ අගය මත බදු (සංශෝධන) පනත් කෙටුම්පත සඳහා කථානායක මහින්ද යාපා අබේවර්ධන ඊයේ (14) සිය සහතිකය සටහන් කර තිබෙනවා.\nඑකතු කළ අගය මත බදු (සංශෝධන) පනත් කෙටුම්පත පසුගිය 09 වැනිදා සංශෝධන සහිතව වැඩි ඡන්දයෙන් පාර්ලිමේන්තුවේදි සම්මත වූ අතර එහි දී අදාල පනත් කෙටුම්පත තෙවනවර කියවීම සඳහා පක්ෂව ඡන්ද 82ක් හිමිවූ අතර විරුද්ධව ඡන්ද 41ක් හිමි වුණා.\nමේ අනුව, එකතු කළ අගය මත බදු (සංශෝධන)පනත් කෙටුම්පත 2022 අංක 44 දරන එකතු කළ අගය මත බදු (සංශෝධන) පනත ලෙස 2022 දෙසැම්බර් 14 වැනි දින සිට බලාත්මක වනවා.",
       "URL": "https://www.hirunews.lk/322750/වැට්-බදු-පනත-බලාත්මක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=665"
}