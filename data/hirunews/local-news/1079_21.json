{
       "Source": "hirunews",
       "Timestamp": "Tuesday, 21 June 2022 - 8:35",
       "Headline": "සෞඛ්‍ය ක්ෂේත්‍රයේ නියුතු අයට ඉන්ධන ගන්න තෝරාගත් ඉන්ධන පිරවුම්හල් 44ක් (ඡායාරූප)",
       "News Content": "පවතින ඉන්ධන අර්බුදය හමුවේ දිවයින පුරා තෝරාගත් ඉන්ධන පිරවුම්හල් 44ක් සෞඛ්‍ය සේවය සඳහා වෙන් කර තිබෙනවා.\nඒ අනුව සිකුරාදා දිනයේ දී පමණක් එම ඉන්ධන පිරිවුම්හල් වලින් වෛද්‍යවරුන්, හෙඳ හෙදියන් හා සෞඛ්‍ය ක්ෂේත්‍රයේ අනෙකුත් කාර්ය මණ්ඩල සඳහා ඉන්ධන නිකුත් කිරීම සිදු කෙරෙනු ඇති.\nපසුගියදා වෛද්‍යවරුන් ඇතුළු සෞඛ්‍ය ක්ෂේත්‍රයේ අනෙකුත් නිලධාරීන් චෝදනා කළේ තමන්ට ඉන්ධන ලබා ගැනිමේදී දැඩි අර්බුදකාරී තත්වයකට මුහුණ දීමට සිදුව ඇති බවයි.\nඒ අනුව පළාත් 9ම ආවරණය වන පරිදි මෙම ඉන්ධන පිරවුම්හල් නම් කර තිබෙනවා.",
       "URL": "https://www.hirunews.lk/307733/සෞඛ්‍ය-ක්ෂේත්‍රයේ-නියුතු-අයට-ඉන්ධන-ගන්න-තෝරාගත්-ඉන්ධන-පිරවුම්හල්-44ක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1079"
}