{
       "Source": "hirunews",
       "Timestamp": "Tuesday, 10 August 2021 - 11:09",
       "Headline": "කොරෝනා නීතිය කැඩූ මඩකලපුව මාමන්ගම් පිල්ලයාර් කෝවිලේ පාලක මණ්ඩලයේ පස් දෙනෙකුට දඩ",
       "News Content": "මාමන්ගම් පිල්ලයාර් කෝවිල් පරිපාලන  සභා සාමාජිකයින්  5 දෙනෙකුට එරෙහි ව නිරෝධායනය  හා රෝග මර්දන නීතිය යට‍තේ  වැඩි පිරිසක්  ඒකරාශී කරවීම, මුඛ ආවරණ නො පැළඳවීම , සමාජ දුරස්ථභාවය නො රැකීම හා උපදෙස් උල්ලංඝනය කිරීම යනාදී චෝදනාවන් මත  අද දිස්ත්‍රික් සෞඛ්‍ය අංශය විසින්  නඩු පැවරුවා.\nමෙහි දී අධිකරණය  විසින්  එක් අයෙකුට රු 20000  බැගින්  දඩ නියම කළ අතර, එම  පරිපාලක  සභා සාමජිකයින් හා  කෝවිල  අද සිට දින 14ක්  නිරෝධායනය කළ යුතු බවට මඩකලපුව සෞඛ්‍ය විද්‍යා අධිකාරි කාර්යාලය  පවසනවා.\nමඩකලපුව මාමෙන්ගස්වර කෝවිලේ වාර්ෂිකව මෙවර පැවැත්වුණු  දියනෑමේ උත්සවයට නිරෝධායන නීති උල්ලංඝනය කරමින් දහස් ගණන් භක්තිකයින් පිරිසක් සහභාගිවීම විශේෂත්වයක්.",
       "URL": "https://www.hirunews.lk/279328/කොරෝනා-නීතිය-කැඩූ-මඩකලපුව-මාමන්ගම්-පිල්ලයාර්-කෝවිලේ-පාලක-මණ්ඩලයේ-පස්-දෙනෙකුට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=1764"
}