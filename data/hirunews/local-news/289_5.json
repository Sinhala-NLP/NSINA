{
       "Source": "hirunews",
       "Timestamp": "Wednesday, 07 June 2023 - 9:23",
       "Headline": "නතාෂා සහ බෲනෝ දිවාකර අද යලි අධිකරණයට",
       "News Content": "බෞද්ධ දර්ශනයට සහ සංස්කෘතියට අපහාස වන අයුරින් ප්‍රකාශයක් නිකුත් කළැයි අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබූ සමාජ මාධ්‍ය ක්‍රියාකාරිනියක වන ජයනි නතාෂා එදිරිසූරිය සහ ඇයට ආධාර අනුබල දුන් බවට සැකපිට අත්අඩංගුවට ගත් බෲනෝ දිවාකර අද (07) යලි අධිකරණයට ඉදිරිපත් කිරීමට නියමිතයි.\nනතාෂා එදිරිසූරිය පසුගිය මස 27 වැනිදා අපරාධ පරීක්ෂණ දෙපාර්තමේන්තුව අත්අඩංගුවට ගනු ලැබුවේ සිංගප්පූරුව බලා පිටත්ව යෑමට කටුනායක ගුවන් තොටුපලට පැමිණි අවස්ථාවේදීයි.\nපසුගිය අප්‍රේල් 01 වැනිදා මෝඩාභිමානය නමින් පැවති වැඩසටහනකට දී ඇය බෞද්ධ දර්ශනයට සහ සංස්කෘතියට අපහාස වන අයුරින් ප්‍රකාශයක් සිදුකර තිබුණා.\nඑය පසුගිය මැයි මස 24 වැනිදා යූ ටියුබ් ඔස්සේ ප්‍රචාරය වීමත් සමඟ ආන්දෝලනාත්මක තත්ත්වයක් ඇති වුණා.\nමේ සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර අතර ඒ අනුවයි ඇය විදෙස් ගතවීමට පැමිණි අවස්ථාවේ දී කටුනායක ගුවන් තොටුපළේ දී අත්අඩංගුවට ගනු ලැබුවේ.\nපසුව ඇය පසුගිය 01 වැනිදා කොටුව මහේස්ත්‍රාත් තිලිණ ගමගේ හමුවට ඉදිරිපත් කිරීමෙන් පසුව අද (07) දක්වා රක්ෂිත බන්ධනාගාර ගත කෙරුණා.\nඑමෙන්ම ඇයගේ මෙම ප්‍රකාශය යූ ටියුබ් නාලිකාවක් හරහා ප්‍රචාරය කිරීමට අනුබල දීමේ චෝදනාව මත බෲනෝ දිවාකර පසුගිය 31 වැනිදා අපරාධ පරීක්ෂණ දොපර්තමේන්තුව අත්අඩංගුවට ගත් අතර ඔහුද අධිකරණයට ඉදිරිපත් කිරීමෙන් පසුව අද (07) දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/337241/නතාෂා-සහ-බෲනෝ-දිවාකර-අද-යලි-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=289"
}