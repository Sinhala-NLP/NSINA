{
       "Source": "hirunews",
       "Timestamp": "Wednesday, 11 May 2022 - 17:37",
       "Headline": "නීතිය හා සාමය ආරක්ෂා කිරීමට බැඳී සිටින ආයතන තම වගකීම් ඉටු කළ යුතු බව ශ්‍රී ලංකා මානව හිමිකම් කොමිසම කියයි",
       "News Content": "ශ්‍රී ලංකාව තුල වර්තමානයේ හටගෙන ඇති කනගාටුදායක අර්බුදකාරී තත්ත්වය මගහරවා ගෙන රට සාමාන්‍ය තත්ත්වයට පත් කිරීම දේශපාලනඥයන් රාජ්‍ය නිලධාරීන් අධිකරණය ඇතුලු සියලුම පුරවැසියන්ගේ සාමූහික ප්‍රයන්තයක් විය යුතු බව ශ්‍රී ලංකා මානව හිමිකම් කොමිෂන් සභාව අවධාරණය කරනවා.\nඒ වෙනුවෙන් සියලුදෙනා වෙත කොමිෂන් සභාවේ සහයෝගය ලබාදෙන අතර මානව හිමිකම් උල්ලංඝණය වන සෑම අවස්ථාවකදීම අයිතිවාසිකම් උල්ලංඝණය වන සියලුදෙනා වෙනුවෙන් පෙනී සිටින බවයි ඔවුන් නිවේදනය කළේ.\nඑමෙන්ම සියලුම ආකාරයේ ප්‍රචණ්ඩ ක්‍රියාවන් ශ්‍රී ලංකා මානව හිමිකම් කොමිෂන් සභාව ප්‍රතික්ෂේප කරන අතර මෙම කරුණු සම්බන්ධයෙන් බලවත් විමසිල්ලෙන් කටයුතු කරන බව ද එම නිවේදනයේ සඳහන්.\nපසුගිය සති කිහිපය තුල රටේ සිදුවූ ක්‍රියාකාරකම් විමසිල්ලට ලක් කිරීමේදී පෙනී යන්නේ සාමාන්‍ය නීනිතය නිසි ලෙස ක්‍රියාත්මක නොවීමෙන් නීතිය හා සාමය කඩවී අව නීතිය බලසම්පන්න වූ විට සාමය ආරක්ෂා කිරීමට පොලිසියට සහ අධිකරණයට පැවති බලය විධායකයට සහ හමුදාවට පැවරෙන පරිදි හදිසි නීතිය ක්‍රියාත්මක වීම සිදුව ඇති බවයි.",
       "URL": "https://www.hirunews.lk/304088/නීතිය-හා-සාමය-ආරක්ෂා-කිරීමට-බැඳී-සිටින-ආයතන-තම-වගකීම්-ඉටු-කළ-යුතු-බව-ශ්‍රී-ලංකා-මානව-හිමිකම්-කොමිසම-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1176"
}