{
       "Source": "hirunews",
       "Timestamp": "Monday, 14 May 2018 - 6:30",
       "Headline": "හික්කඩුවේ ෆේස්බුක් සාදයක් අතර තුර තරුණ තරුණියන් 07කට වැඩ වරදියි",
       "News Content": "හික්කඩුව, වෑවල ප්‍රදේශයේ පිහිටි හෝටලයක් තුල පැවැති සාදයක් අතර තුරකළ වැටලීමලදී පුද්ගලයින් 19 දෙනෙකු ඊයේ (13) අලුයම පොලිසිය විසින් අත්අඩංගුවට ගෙන තිබෙනවා.\nෆේස්බුක් සමාජ ජාල මාධ්‍ය ඔස්සේ සම්බන්ධකරගත් පිරිසක් එක්ව මත්ද්‍රව්‍ය සහ මත්පැන් සාදයක් පවත්වන බවට ලද තොරතුරක් මත පොලිසිය මෙම වැටලීම සිදුකර ඇති බවයි වාර්තා වන්නේ.\nඑහිදී විෂ මත්ද්‍රව්‍ය යැයි සිතිය හැකි ලොලිපොප් 16, කොකේන් මිලි ග්‍රෑම් 50 සහ ගංජා ග්‍රෑම් 09 සන්තකයේ තබාගෙන සිටි තරුණයින් සිව්දෙනෙක් සහ තරුණියන් තිදෙනෙකු ද අත්අඩංගුවට ගත් බවයි පොලිසිය පැවසුවේ.\nමෙම තරුණ තරුණියන් හත්දෙනා වැඩිදුර පරීක්ෂණ සඳහා හික්කඩුව පොලිසිය වෙත ඉරිදිපත්කර ඇති අතර සැකපිට අත්අඩංගුවට ගැනුණු සෙසු සැකරුවන් 12 දෙනා පොලිස් ඇප මත මුදාහැර තිබෙනවා.\nඅත්අඩංගුවට ගත සැකකරුවන් සහ සැකකාරියන් හත්දෙනා ඊයේ (13) ගාල්ල අතිරේක මහේස්ත්‍රාත් අධිකරණය හමුවට ඉදිරිපත් කිරිමෙන් අනතුරුව එක් අයෙකුට රුපියල් ලක්ෂය බැගින් වූ ශරීර ඇප මත මුදා හැර තිබෙනවා.\nමොවුන් ලබන 21 වන දින නැවත අධිකරණයට ඉදිරිපත් කිරීමට නියමිත අතර හික්කඩුව පොලිසිය වැඩිදුර පරීක්ෂණ පවත්වනු ලබනවා.\nමෙලෙස අත්අඩංගුවට ගත් පිරිස වයස අවුරුදු 19 සහ 25 යන වයස් සීමාවල පසුවන්නන් බවයි වාර්තා වන්නේ.",
       "URL": "https://www.hirunews.lk/190672/හික්කඩුවේ-ෆේස්බුක්-සාදයක්-අතර-තුර-තරුණ-තරුණියන්-07කට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=3947"
}