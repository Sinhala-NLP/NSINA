{
       "Source": "hirunews",
       "Timestamp": "Tuesday, 27 September 2022 - 6:39",
       "Headline": "ජනපති ජපන් විදේශ ඇමති සහ සිංගප්පූරු අගමැති හමු වෙයි (වීඩියෝ)",
       "News Content": "නිල සංචාරයක් සඳහා ජපානයට ගොස් සිටින ජනාධිපති රනිල් වික්‍රමසිංහ සිංගප්පුරු අග්‍රාමාත්‍ය ලී සෙන් ලු හමු වී තිබෙනවා.\nඑමෙන්ම ජනාධිපතිවරයා, ජපාන විදේශ අමාත්‍ය යොෂිමාෂා හයාෂි ද හමු වී මීට පෙර සාකච්ඡාවක නිරත වුණා.\nශ්‍රී ලංකාවේ ණය ප්‍රතිව්‍යුහගත කිරීම සඳහා ණයහිමියන් සමඟ ප්‍රමුඛ කාර්යභාරයක් ඉටු කිරීමට ජපානය සහතික කරන බවත් පුනර්ජනනීය බලශක්තිය ඉහළ නැංවීමට කැපවන බවත් ශ්‍රී ලංකාවේ අනාගත ආයෝජන අවස්ථා ගවේෂණය කිරීමට කැමැත්ත පළ කරන බවත් ජපාන විදේශ අමාත්‍යවරයා ජනාධිපති රනිල් වික්‍රමසිංහට එහි දී සහතික කර තිබෙනවා.\nජපාන නිල සංචාරයක් සඳහා ඊයේ (26) අලුයම දිවයිනෙන් පිටත් ව ගිය ජනාධිපති රනිල් වික්‍රමසිංහ පස්වරුවේ ටෝකියෝ නුවරට ළඟා වුණා.\nපසුගිය දා ඝාතනයට ලක් වූ ජපාන හිටපු අග්‍රාමාත්‍ය ෂින්සෝ අබේගෙ රාජ්‍ය අවමංගල්‍ය උත්සවය අද (26) පැවැත්වෙන අතර, ඊට ජනාධිපති රනිල් වික්‍රමසිංහ ඇතුළු රාජ්‍ය නායකයන් රැසක් එක්වීමට නියමිත යි.",
       "URL": "https://www.hirunews.lk/316400/ජනපති-ජපන්-විදේශ-ඇමති-සහ-සිංගප්පූරු-අගමැති-හමු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=842"
}