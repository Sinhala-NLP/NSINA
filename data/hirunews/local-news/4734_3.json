{
       "Source": "hirunews",
       "Timestamp": "Wednesday, 28 December 2016 - 18:41",
       "Headline": "නිදහස් පක්ෂයේ ඇමතිවරුන්ට යළි චෝදනාවක්",
       "News Content": "ආණ්ඩුවේ සිටින ශ්‍රී ලංකා නිදහස් පක්ෂයට සම්බන්ධ ඇතැම් පිරිස් ජනවාරි අට ජයග්‍රහණය ආපසු හැරවීමට කටයුතු කරමින් සිටින බවට ජාතික සංවාද පිළිබඳ අමාත්‍ය මනෝ ගනේෂන් චෝදනා කළා.\nකොළඹ අද පැවති මාධ්‍ය හමුවකට එක්වෙමින් අමාත්‍යවරයා මේ බව කියා සිටියා.\nමාධ්‍ය හමුවට කඳුරට නව ගම්මාන යටිතල පහසුකම් අමාත්‍ය පී.දිගම්බරන්ද එක්වූ අතර ආණ්ඩුවේ සිටිය නොහැකි නම් ඉන් ඉවත්වන ලෙසයි අදාළ ශ්‍රී ලංකා නිදහස් පක්ෂ අමාත්‍යවරුන්ට ඔහු කියා සිටියේ.",
       "URL": "https://www.hirunews.lk/150782/නිදහස්-පක්ෂයේ-ඇමතිවරුන්ට-යළි-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4734"
}