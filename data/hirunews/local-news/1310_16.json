{
       "Source": "hirunews",
       "Timestamp": "Sunday, 06 March 2022 - 13:29",
       "Headline": "ෂේන් වෝන්ගේ පශ්චාත් මරණ පරීක්ෂණය අද තායිලන්තයේදී",
       "News Content": "තායිලන්තයේ සංචාරක නිකේතනයක් තුළ මියගොස් සිටි ප්‍රවීන ඕස්ට්‍රේලියානු ක්‍රිකට් ක්‍රීඩක ෂේන් වෝන්ගේ දේහය පිළිබඳ පශ්චාත් මරණ පරීක්ෂණය අද සිදු කෙරෙනවා.\nඒ ඔහුගේ දේහය රාජ්‍ය ගෞරව සහිත අවමංගල උත්සවය සඳහා ඕස්ට්‍රේලියාව වෙත රැගෙන යාමට පෙරයි.\nකෙසේ නමුත් හෘදයාබාධයකට ලක්වූ බව කියන ෂේන් වෝන්ගේ මරණය සම්බන්ධයෙන් සැකකටයුතු කිසිවක් නොමැති බවයි තායි බලධාරීන් ප්‍රකාශ කළේ.\nක්‍රිකට් ක්‍රීඩාවේ පා දඟ පන්දු යැවීමේ කලාවට නව අරුතක් එක් කළ ෂේන් වෝන් ටෙස්ට් කඩුලු 708ක් ලබාගත් අතර එම වාර්තාව අභිබවා ඇත්තේ මුත්තයියා මුරලිදරන් විසින් පමණයි.\nවිස්ඩන් ජාත්‍යන්තර වාර්තාව මගින් ඔහු සියවසේ ක්‍රිකට් ක්‍රීඩකයන් පස්දෙනා අතරට ද නම් කර තිබුණා.\nෂේන් වෝන්ගේ දරුවන් තුන්දෙනාගෙන් වැඩිමහල් පුතු වන ජැක්සන් වෝන් සිය පියාගේ අභාවය පිළිබඳව ඕස්ට්‍රේලියානු චැනල් නයින් රූපවාහිනී සේවාවට අදහස් දක්වමින් අද කියා සිටියේ එය බියකරු සිහිනයක් ලෙස හැඳින්විය හැකි බවයි.",
       "URL": "https://www.hirunews.lk/298787/ෂේන්-වෝන්ගේ-පශ්චාත්-මරණ-පරීක්ෂණය-අද-තායිලන්තයේදී",
       "Category": "Local News",
       "Parent URL": "https://www.hirunews.lk/local-news.php?pageID=1310"
}