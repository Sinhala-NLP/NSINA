{
       "Source": "hirunews",
       "Timestamp": "Monday, 28 November 2022 - 9:59",
       "Headline": "ලෝක කුසලාන පාපන්දු තරගාවලියේ පරාජයෙන් පසු බෙල්ජියමේ නොසන්සුන්තාවක්",
       "News Content": "ලෝක කුසලාන පාපන්දු තරගාවලියේ මොරොක්කෝව සමඟ පැවති තරගය පරාජයට පත්වීමත් සමඟ බෙල්ජියමේ නොසන්සුන්තාවක් හටගෙන තිබෙනවා.\nපාපන්දු ලෝලීන් විශාල පිරිසක් බ්‍රසල්ස් අගනුවර වෙළඳසැල්වලට හානි කර ගිණිකෙළි දල්වා විසි කරමින් වාහනවලට ගිනි තබා ඇති බවයි වාර්තාවන්නේ.\nඔවුන් විසුරුවා හැරීම සඳහා පොලිසිය ජල සහ කඳුළු ගෑස් ප්‍රහාරයක් ද එල්ල කර ඇති බවයි විදෙස් මාධ්‍ය වාර්තා සඳහන් කළේ.\nඑහිදී පුද්ගලයින් 11 දෙනෙකු අත්අඩංගුවට ගෙන තිබුණා.\nකටාරයේ පැවැත්වෙන ලෝක කුසලාන පාපන්දු තරගාවලියේ මොරොක්කෝව සමඟ අද අලුයම පැවති තරගයේදී ගෝල දෙකට බින්දුවක් ලෙස බෙල්ජියම පරාජයට පත්වුණා.",
       "URL": "https://www.hirunews.lk/321472/ලෝක-කුසලාන-පාපන්දු-තරගාවලියේ-පරාජයෙන්-පසු-බෙල්ජියමේ-නොසන්සුන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=703"
}