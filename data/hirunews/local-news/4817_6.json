{
       "Source": "hirunews",
       "Timestamp": "Saturday, 29 October 2016 - 18:11",
       "Headline": "යාපනයේ සිද්ධිය ගැන පොලිස් කොමිසමේ වාර්තාව අවසන්",
       "News Content": "යාපනය - කොක්කුවිල් ප්‍රදේශයේදී පසුගිය 21 වනදා සරසවි සිසුන් දෙදෙනෙකු මියයාමේ සිද්ධිය සම්බන්ධයෙන් වූ වාර්තාව සකස් කර අවසන් බව ජාතික පොලිස් කොමිසම පවසනවා.\nඑහි ලේකම් ආරියදාස කුරේ හිරු ප්‍රවෘත්ති අංශයට කියා සිටියේ ලබන බ්‍රහස්පතින්දා පැවැත්වෙන විශේෂ හමුවකදී අදාළ වාර්තාව සම්බන්ධයෙන් දීර්ඝ ලෙස සාකච්ඡා කිරීමට නියමිත බවයි.\nඉන්පසුව මෙම සිද්ධිය පිළිබඳව ජාතික පොලිස් කොමිසමේ නිර්දේශ ඉදිරිපත් කිරීමට බලාපොරොත්තු වන බවයි එම කොමිසමේ ලේකම්වරයා වැඩිදුරටත් සඳහන් කළේ.\nජාතික පොලිස් කොමිසමේ විශේෂ නිලධාරියෙකු යාපනය ප්‍රදේශයට ගොස් ලබාගත් තොරතුරුවලට අනුව මෙම වාර්තාව සකස් කර තිබෙනවා.",
       "URL": "https://www.hirunews.lk/146367/යාපනයේ-සිද්ධිය-ගැන-පොලිස්-කොමිසමේ-වාර්තාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4817"
}