{
       "Source": "hirunews",
       "Timestamp": "Saturday, 07 August 2021 - 9:24",
       "Headline": "විරෝධතා නවත්වන්න, විශේෂඥ වෛද්‍යවරු ගුරුවරුන්ගෙන් ඉල්ලයි",
       "News Content": "ඩෙල්ටා ප්‍රභේදය රට තුළ සීග්‍රයෙන් පැතිරෙමින් පවතින අවස්ථාවක උද්ඝෝෂණ පැවැත්වීම නතර කරන ලෙස විශේෂඥ වෛද්‍යවරුන්ගේ සංගමය ගුරු විදුහල්පතිවරුන්ගෙන් ඉල්ලීමක් කරනවා.\nනිවේදනයක් නිකුත් කරමින්  ඔවුන් කියා සිටියේ ඩෙල්ටා ප්‍රභේදය හමුවේ මේ වන විට රෝහල් ධාරිතාව ද ඉක්මවා ගොස් ඇති බවයි.\nමේ  නිසා උද්ඝෝෂණ හමුවේ ඒකරාශීවීම්  ඉහළ යාම හරහා රෝගය පැතිර යාමට වැඩි ඉඩ කඩක් පවතින බවයි ඔවුන් පෙන්වා දෙන්නේ.\nමේ අතර, ගුරු - විදුහල්පති වැටුප් විෂමතා ගැටළුවට විසදුම් ඉල්ලා වෘත්තීය සමිති කිහිපයක් පසුගිය 4 වන දා මහනුවරින් ආරම්භ කළ විරෝධතා පා ගමන අද 4 වන දිනටත් ක්‍රියාත්මකයි.\nඒ අනුව අද පෙරවරු 10ට පස්යාල  නගරයෙන් ආරම්භ වන මෙම විරෝධතා පා ගමන යක්කල නගරයෙන් අවසන් වීමට නියමිතයි.\nඑමෙන්ම, ඔන්ලයින් ඉගැන්වීමේ කටයුතුවලින් ගුරු විදුහල්පතිවරුන් ඉවත්ව අදට දින 27ක් ගත වනවා.",
       "URL": "https://www.hirunews.lk/279085/විරෝධතා-නවත්වන්න-විශේෂඥ-වෛද්‍යවරු-ගුරුවරුන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1770"
}