{
       "Source": "hirunews",
       "Timestamp": "Wednesday, 23 November 2022 - 9:37",
       "Headline": "ලංකා කම්කරු කොංග්‍රසයේ හිටපු සභාපතිවරයෙකු අභාවප්‍රාප්ත වෙයි",
       "News Content": "ලංකා කම්කරු කොංග්‍රසයේ හිටපු සභාපතිවරයෙකු සහ හිටපු නියෝජ්‍ය අමාත්‍යවරයෙකු වන මුත්තු සිවලිංගම් අභාවප්‍රාප්ත වී තිබෙනවා.\nඔහු ලංකා කම්කරු කොංග්‍රසයේ සභාපති ධුරයෙන් ඉවත් වූ පසු එම පක්ෂයේ අනුශාසකවරයෙකු වශයෙන් ද කටයුතු කර තිබෙනවා.\n1943-07-20 දින උපත ලද ඔහු මිය යන විට 79 වැනි වියෙහි පසු වුණා.\nවෘත්තීය සමිති ක්‍රියාකාරිකයෙකු ලෙස දේශපාලනයට පිවිසි ඔහු පැවති මහින්ද රාජපක්ෂ රජයේ ආර්ථික සංවර්ධන කටයුතු නියෝජ්‍ය අමාත්‍ය ධුරය සහ යහපාලන ආණ්ඩුව සමයේ ප්‍රාථමික කර්මාන්ත නියෝජ්‍ය අමාත්‍ය ධුරය ද දරා තිබෙනවා.",
       "URL": "https://www.hirunews.lk/321053/ලංකා-කම්කරු-කොංග්‍රසයේ-හිටපු-සභාපතිවරයෙකු-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=715"
}