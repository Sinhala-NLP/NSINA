{
       "Source": "hirunews",
       "Timestamp": "Wednesday, 04 January 2023 - 8:24",
       "Headline": "පොලිස් නිලධාරින් 41 දෙනෙකුට ස්ථාන මාරුවීම් සහ උසස් වීම්",
       "News Content": "UPDATED 2023-01-04 09.08 PM\nපොලිසියේ 60කට ස්ථාන මාරු\nපොලිසියේ 60 දෙනෙකුට ස්ථාන මාරුවීම් ලබා දී තිබෙනවා.\nඒ අනුව ජ්‍යෙෂ්ඨ නියෝජ්‍ය පොලිස්පතිවරු 6ක්, වැඩ බලන ජ්‍යෙෂ්ඨ නියෝජ්‍ය පොලිස්පතිවරයෙක්, නියෝජ්‍ය පොලිස්පතිවරු 2ක්, වැඩබලන නියෝජ්‍ය පොලිස්පතිවරු 3ක් නව තනතුරු වලට පත් කර ඇති බවයි පොලිස් මාධ්‍ය කොට්ඨාසය සඳහන් කළේ.\nඑසේම තවත් ජ්‍යෙෂ්ඨ පොලිස් අධිකාරී වරුන් 6 දෙනෙකු නියෝජ්‍ය පොලිස්පති තනතුරටත්, ජ්‍යෙෂ්ඨ පොලිස් අධිකාරීවරුන් 17 දෙනෙකු සහ වැඩබලන ජ්‍යෙෂ්ඨ පොලිස් අධිකාරීවරුන් 6 දෙනෙකු සඳහා ස්ථාන මාරුවීම් ලබාදී තිබෙනවා.\nපොලිස් අධිකාරීවරුන් 13 දෙනෙකු ජ්‍යෙෂ්ඨ පොලිස් අධිකාරී තනතුරට ද පත් කර ඇති අතර පොලිස් අධිකාරීවරුන් 8 දෙනෙකු, සහකාර පොලිස් අධිකාරීවරුන් 19 දෙනෙකු හා කාන්තා සහකාර පොලිස් අධිකාරීවරියන් 2 දෙදෙනෙකු සඳහා ස්ථාන මාරුවීම් නියෝගද නිකුත් කර තිබෙනවා.\nමේ අතර ශ්‍රී ලංකා නාවික හමුදාවේ මාණ්ඩලික ප්‍රධානී ලෙස රියර් අද්මිරාල් ජයන්ත කුලරත්න ඊයේ සිට පත්කෙරුණා.\nඑසේම ශ්‍රී ලංකා නාවික හමුදාවේ නව නියෝජ්‍ය මාණ්ඩලික ප්‍රධානී ලෙස රියර් අද්මිරාල් ප්‍රදීප් රත්නායක පත් කෙරුණු අතර නාවික හමුදාධිපති වයිස් අද්මිරාල් ප්‍රියන්ත පෙරේරා විසින් මොවුන්ට අදාළ පත්වීම් ලිපි නාවික හමුදා මූලස්ථානයේදී ඊයේ නිල වශයෙන් ප්‍රදානය සිදු කෙරුණා.\n------------------------------------------------------------------------------------------------------------------------------------------\nපොලිස් නිලධාරින් 41 දෙනෙකුට සේවා අවශ්‍යතා මත ස්ථාන මාරුවීම් සහ උසස් වීම් ලැබී තිබෙනවා.\nඒ, ජ්‍යෙෂ්ඨ නියෝජ්‍ය පොලිස්පතිවරුන් හත් දෙනෙකුට, නියෝජ්‍ය පොලිස්පතිවරුන් පස් දෙනෙකුට සහ ජ්‍යෙෂ්ඨ පොලිස් අධිකාරීවරුන් විසි නව දෙනෙකුට වශයෙන්.\nපොලිස් මාධ්‍ය ඒකය මේ බව නිවේදනය කරනවා.",
       "URL": "https://www.hirunews.lk/324229/පොලිස්-නිලධාරින්-41-දෙනෙකුට-ස්ථාන-මාරුවීම්-සහ-උසස්-වීම්",
       "Category": "Local News",
       "Parent URL": "https://www.hirunews.lk/local-news.php?pageID=624"
}