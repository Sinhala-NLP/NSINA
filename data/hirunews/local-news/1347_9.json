{
       "Source": "hirunews",
       "Timestamp": "Saturday, 19 February 2022 - 14:36",
       "Headline": "එතෙර ගිහින් වැනසෙන මෙරට කාන්තාවන්ගේ ඉරණම (වීඩියෝ)",
       "News Content": "ගෘහ සේවය සඳහා ඕමාන් රටට ගිය තමන්ට මුහුණදීමට සිදුව ඇති ලිංගික හිංසන පිළිබඳව මෙරට කාන්තාවක් හිරු ප්‍රවෘත්ති වෙත තොරතුරු හෙළි කළා.\nමේ අතර, සංචාරක වීසා මත ඩුබායි රාජ්‍ය වෙත ගෙන ගොස් සිර කර ගෙන සිටි කාන්තාවන් හිරු සී.අයි.ඒ.අනාවරණයෙන් පසු මෙරටට ගෙන්වා දීමට එරට තානාපති කාර්යාලය පියවර ගෙන තිබෙනවා.\nගෘහ සේවිකාවන් ලෙස මෙරටින් මැද පෙරදිග රටවලට ගෙන යන මෙරට කාන්තාවන්ට සිදුවන නොයෙකුත් තාඩන පීඩන පිළිබඳව අප අවස්ථා ගණනාවකදී හිරු සී.අයි.ඒ.හරහා හෙළි කළා.\nඑහි ආසන්නතම සිදුවීම අප වාර්තා කලේ සංචාරක වීසා මත ඩුබායි වෙත රැගෙන ගිය කාන්තාවන් පිරිසක් රැකියාවලට යොමු නොකර ආහාර පාන ද ලබා නොදී එරට විදේශ රැකියා නියෝජිතයන් විසින් බලහත්කාරයෙන් රදවා තබා ගෙන ඇති ආකාරයයි.\nඑම ස්ථානයෙන් පළා ආ කාන්තාවන් දෙදෙනෙකු තමන් විඳි දුක්ගැහැට හිරු සී.අයි.ඒ.හරහා පසුගිය දෙසැම්බර් 15 වනදා හෙළි කළේ මෙලෙසින්.",
       "URL": "https://www.hirunews.lk/297442/එතෙර-ගිහින්-වැනසෙන-මෙරට-කාන්තාවන්ගේ-ඉරණම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1347"
}