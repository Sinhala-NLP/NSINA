{
       "Source": "hirunews",
       "Timestamp": "Wednesday, 18 January 2023 - 17:02",
       "Headline": "පාපන්දු සම්මේලනයට පත් වූ නව සභාපති ඇතුළු නිළධාරී මණ්ඩලයට අතුරු තහනම් නියෝගයක් (වීඩියෝ)",
       "News Content": "ශ්‍රී ලංකා පාපන්දු සම්මේලනයට පත්වූ සභාපති ජේ. ශ්‍රී රංගා ඇතුලු නව නිළධාරී මණ්ඩලයට එම තනතුරුවල කටයුතු කිරීම හෙට (19) දිනය තෙක් අත්හිටුවන ලෙස දන්වමින් අභියාචනාධිකරණය විසින් අතුරු තහනම් නියෝගයක් නිකුත් කර තිබෙනවා.\nපාපන්දු සම්මේලනයේ හිටපු සභාපති ජස්වර් උමාර් ගොනු කළ රීට් පෙත්සමක් සළකා බැලීමෙන් අනතුරුවයි අභියාචනාධිකරණ විනිසුරු මඩුල්ල විසින් අද (18) මෙම නියෝගය නිකුත් කර ඇත්තේ.\nඉකුත් 14 වැනිදා පාපන්දු සම්මේලනයේ නිළවරණය පැවති බවත්, ඊට තමන් නාමයෝජනා බාර දුන්න ද පසුව සුදුසුකම් නැති බව පවසමින් තරඟය කිරීමට අවස්ථාව නොදුන් බවටත් පවසමින් හිටපු සභාපතිවරයා මෙම පෙත්සම ගොනුකර තිබුණා.",
       "URL": "https://www.hirunews.lk/325345/පාපන්දු-සම්මේලනයට-පත්-වූ-නව-සභාපති-ඇතුළු-නිළධාරී-මණ්ඩලයට-අතුරු-තහනම්-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=593"
}