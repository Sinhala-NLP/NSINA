{
       "Source": "hirunews",
       "Timestamp": "Sunday, 28 November 2021 - 17:17",
       "Headline": "මහවැලි ගඟට වැටුණු මෝටර් රථය සිටි පුද්ගලයාගේ සිරුර සොයා ගැනේ (වීඩියෝ)",
       "News Content": "වේගය පාලනය කර ගත නොහැකිව, මහනුවර - ගුරුදෙණිය මාර්ගයේ ඉලුක්මෝදර ප්‍රදේශයෙන් මහවැලි ගඟේ වික්ටෝරියා ජලාශයට අයත් ප්‍රදේශයට වැටුණු මෝටර් රථය සහ අතුරුදන් වූ පුද්ගලයාගේ සිරුර අද පස්වරුවේ සොයාගෙන තිබෙනවා.\nමහනුවර පොලීසිය සහ යුද හමුදාව එක්ව සිදුකළ සෝදිසි මෙහෙයුමේදී අනතුර සිදුවූ ස්ථානය ආසන්නයේ තිබී මෝටර් රථය සහ සිරුර සොයා ගැනුණු බවයි පොලීසිය සඳහන් කළේ.\n39 හැවිරිදි අමිල ඒකනායක නැමැති ජිවිතක්ෂයට පත්වු පුද්ගලයා, මාලිඟාතැන්න ගුරුදෙනිය ප්‍රදේශයේ පදිංචිකරුවෙක්.\nඅනතුර සිදුවන අවස්ථාවේ මෝටර් රථයේ තුන්දෙනෙකු ගමන් ගෙන ඇති අතර එහිදි මෝටර් පැදවු පුද්ගලයා සහ පිටුපස ගමන් තවත් පුද්ගලයෙකු ඉන් පිටතට පැන දිවි බේරාගෙන තිබෙනවා.\nමහනුවර ජාතික රෝහලට ඇතුලත් කළ ඔවුන් දෙදෙනා ප්‍රතිකාර ලබා පිටව ගොස් ඇති බවයි රෝහල් නියෝජ්‍ය අධ්‍යක්ෂිකා වෛද්‍ය ඉරේෂා ප්‍රනාන්දු ප්‍රකාශ කළේ.",
       "URL": "https://www.hirunews.lk/289456/මහවැලි-ගඟට-වැටුණු-මෝටර්-රථය-සිටි-පුද්ගලයාගේ-සිරුර-සොයා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1531"
}