{
       "Source": "hirunews",
       "Timestamp": "Wednesday, 17 May 2023 - 6:41",
       "Headline": "ඇඹිලිපිටියේ රිය අනතුරකින් තරුණයෙක් ජීවිතක්ෂයට",
       "News Content": "ඇඹිලිපිටිය උඩවලව මාර්ගයේ 98 හන්දිය අසල දී ඊයේ (16) යතුරුපැදියක් මාර්ගයෙන් ඉවතට පැන ගසක වැදී අනතුරක් සිදුව තිබෙනවා.\nමෙම අනතුරින් යතුරුපැදිකරු ජීවිතක්ෂයට පත්ව ඇති බවයි වාර්තා වන්නේ.\nමෙලෙස මියගොස් ඇත්තේ ඇඹිලිපිටිය කොළඹගෙආර ප්‍රදේශයේ පදිංචි අවුරුදු 18ක තරුණයෙකු බව සඳහන්.\nඔහුට වේගය පාලනය කරගත නොහැකිව යතුරුපැදිය පාරෙන් ඉවතට පැන ගසක වැදී මෙම අනතුර සිදු වී ඇති බවයි වාර්තා වන්නේ.\nඅනතුරින් තුවාල ලැබූ යතුරුපැදිකරු ඇඹිලිපිටිය රෝහලේ ප්‍රතිකාර ලබමින් සිටිය දී ජීවිතක්ෂයට පත්ව තිබෙනවා.\nඇඹිලිපිටිය පොලීසිය මේ පිළිබඳ වැඩි දුරටත් පරීක්ෂණ ක්‍රියාත්මකයි.",
       "URL": "https://www.hirunews.lk/335415/ඇඹිලිපිටියේ-රිය-අනතුරකින්-තරුණයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=338"
}