{
       "Source": "hirunews",
       "Timestamp": "Saturday, 06 March 2021 - 20:21",
       "Headline": "අඩු ආදායම්ලාභීන්ට වෙන් කළ ඉඩමක් හිටපු ක්‍රිකට් ක්‍රීඩකයෙකුගේ බිරිඳකට ලබාදීම ගැන විමර්ශන",
       "News Content": "අඩු ආදායම් ලාභීන්ට බෙදා දීමට තිබූ රජයට අයත් දඹුල්ල සීගිරිය කායන්වල ප්‍රදේශයේ අක්කර 02ක ඉඩමක් හිටපු ක්‍රිකට් ක්‍රීඩකයෙකුගේ බිරිඳකට ලබා දුන් බව කියන සිද්ධියක් සම්බන්ධයෙන් මාතලේ දිස්ත්‍රික් ලේකම්වරයා විශේෂ පරීක්ෂණයක් ආරම්භ කර තිබෙනවා.\nඒ සිද්ධිය සම්බන්ධයෙන් වහාම පරීක්ෂණයක් පවතවා වාර්තාවක් ලබා දෙන ලෙස මධ්‍යම පළාත් ආණ්ඩුකාරවරයා විසින් ලබා දුන් උපදෙස් අනුවයි.\nඅදාල සිද්ධිය සම්බන්ධයෙන් වගකිව යුතු රජයේ නිලධාරීන් හදුනා ගෙන ඔවුන්ට එරෙහිව පියවර ගැනීම සදහා මෙම පරීක්ෂණය ක්‍රියාත්මකයි.\nහිරු ප්‍රවෘත්තී අංශය කල විමසීමකදී මධ්‍යම පළාත් ආණ්ඩුකාර ලලිත් යූ ගමගේ ප්‍රකාශ කලේ අදාල ඉඩම යලි රජයට පවරා ගැනීමට කටයුතු කරන බවයි.",
       "URL": "https://www.hirunews.lk/264552/අඩු-ආදායම්ලාභීන්ට-වෙන්-කළ-ඉඩමක්-හිටපු-ක්‍රිකට්-ක්‍රීඩකයෙකුගේ-බිරිඳකට-ලබාදීම-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=2105"
}