{
       "Source": "hirunews",
       "Timestamp": "Thursday, 02 November 2017 - 13:18",
       "Headline": "හිටපු නියෝජ්‍ය අමාත්‍ය ශාන්ත ප්‍රේමරත්නට වසර 4ක සිර දඬුවම්",
       "News Content": "අම්පාර දිස්ත්‍රික් හිටපු නියෝජ්‍ය අමාත්‍යවරයෙකු වූ ශාන්ත ප්‍රේමරත්නට වසර 4ක බරපතල වැඩ සහිත සිර දඬුවම් නියම කර තිබෙනවා.\nඒ ඔහුට එරෙහිව වන නඩුවක් කොළඹ මහාධිකරණ විනිසුරු පියසේන රණසිංහ හමුවේ අද (02) කැඳවූ අවස්ථාවේදීයි.\n2007 වසරේ අම්පාර ප්‍රදේශයේ කාන්තාවකගෙන් රුපියල් 50,000 අල්ලසක් ඉල්ලීම සහ ලබාගැනීම යන අධි චෝදනා 2 මත හිටපු අමාත්‍යවරයාට එරෙහිව නඩු පවරා තිබුණා.\nසිර දඬුවමට අමතරව රුපියල් 10,000 දඩයක් ගෙවන ලෙසද විනිසුරුවරයා නියෝග කර තිබෙනවා.\nඒ. ජේ. ඒ. අබේනායක",
       "URL": "https://www.hirunews.lk/175090/හිටපු-නියෝජ්‍ය-අමාත්‍ය-ශාන්ත-ප්‍රේමරත්නට-වසර-4ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4239"
}