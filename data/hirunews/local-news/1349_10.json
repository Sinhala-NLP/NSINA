{
       "Source": "hirunews",
       "Timestamp": "Friday, 18 February 2022 - 14:05",
       "Headline": "රන් කරඬු සොරකම් කළ සැකකරුවන් ගැන කිව්වොත් මිලියන 2.5ක ත්‍යාග මුදලක්",
       "News Content": "රඹුක්කන දැලිවල කොටවෙහෙර රජමහා විහාරස්ථානයේ ධාතු මන්දිරයේ තිබූ පුරාවිද්‍යාත්මක වටිනාකමකින් යුත් රන් කරඬු සොරකම් කිරීමට අදාළ සැකකරුවන් සොයා පොලිසිය විශේෂ පරීක්ෂණයක් ආරම්භ කර තිබෙනවා.\nසිද්ධියට අදාළව අපරාධ පරීක්ෂණ දෙපාර්තමේන්තුව ද මෙහෙයුම් සිදුකරන බවයි පොලිසිය සඳහන් කළේ.\nමෙම කරඬු සොරකම් කළ සැකකරුවන් සම්බන්ධයෙන් නිවැරදි තොරතුරක් ලබාදෙන්නෙකුට රුපියල් ලක්ෂ 25ක ත්‍යාග මුදලක් පිරිනැමීමට ද පොලිස්පතිවරයා තීරණය කර තිබෙනවා.\nසොරකම් කර ඇත්තේ ඉතා විශාල පුරාවිද්‍යා වටිනාකමක් සහිත රන් කරඬු වන අතර තොරතුරුවල රහස්‍යභාවය සුරකින බවයි පොලිසිය නිවේදනය කළේ.\nමේ සම්බන්ධයෙන් යම් තොරතුරක් හෝ සැකකරුවන් සම්බන්ධයෙන් තොරතුරු පහත දුරකථන අංක වෙත දැනුම්දෙන ලෙසටයි අපරාධ පරීක්ෂණ දෙපාර්තමේන්තුව ඉල්ලා සිටින්නේ.\n0718591772 - සහකාර පොලිස් අධිකාරී ඇන්ජලෝ ප්‍රනාන්දු\n0718591924 - ප්‍රධාන පොලිස් පරීක්ෂක සිදත් ජයසේකර සහ 0112422176 අංකයෙන් අපරාධ පරීක්ෂණ දෙපාර්තමේන්තුවේ මෙහෙයුම් මැදිරියට ද තොරතුරු ලබාදීමට හැකියාව පවතිනවා.",
       "URL": "https://www.hirunews.lk/297356/රන්-කරඬු-සොරකම්-කළ-සැකකරුවන්-ගැන-කිව්වොත්-මිලියන-2-5ක-ත්‍යාග-මුදලක්",
       "Category": "Local News",
       "Parent URL": "https://www.hirunews.lk/local-news.php?pageID=1349"
}