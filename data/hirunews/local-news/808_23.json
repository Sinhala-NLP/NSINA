{
       "Source": "hirunews",
       "Timestamp": "Wednesday, 12 October 2022 - 14:44",
       "Headline": "නව හැවිරිදි දැරියකට කෲර වද හිංසා කළ කුඩම්මෙකු අත් අඩංගුවට (වීඩියෝ)",
       "News Content": "නව හැවිරිදි දැරියකට මිරිස්කුඩු සහ ගම්මිරිස් මිශ්‍ර වතුර පොවා පහර දී පුළුස්සා කෲර වද හිංසා කළ කාන්තාවක් කඩුවෙල පොලිසිය විසින් අත්අඩංගුවට ගෙන තිබෙනවා.\nඅදාළ කාන්තාව දැරියගේ කුඩම්මා වන අතර, සැකකාර කාන්තාව අද (12) අධිකරණයට ඉදිරිපත් කිරීමට නියමිත යි.\nකඩුවෙල ප්‍රදේශයේ විදුහලක ඉගෙනුම ලබන නව හැවිරිදි මෙම දැරිය කඩුවෙල පොලිසිය වෙත පැමිණ ඇත්තේ, සිය කුඩම්මාගේ කෘර වද හිංසා ඉවසා ගත නො හැකිව යි.\nදැරියට පහර දුන් 29 හැවිරිදි සැකකාර කාන්තාව පොලිස් අත්අඩංගුවට ගැණුනා.\nපොලීසිය සඳහන් කළේ, මෙම කාන්තාව කඩුවෙල මහේස්ත්‍රාත් අධිකරණය ඉදිරිපත් කිරීමට නියමිත බව යි.\nදැරිය වැඩිදුර වෛද්‍ය පරීක්ෂණ සඳහා මුල්ලේරියා රෝහලේ අධිකරණ වෛද්‍ය නිලධාරීවරයා වෙත ඉදිරිපත් කිරීමට නියමිත යි.",
       "URL": "https://www.hirunews.lk/317662/නව-හැවිරිදි-දැරියකට-කෲර-වද-හිංසා-කළ-කුඩම්මෙකු-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=808"
}