{
       "Source": "hirunews",
       "Timestamp": "Tuesday, 17 November 2020 - 19:42",
       "Headline": "දුමින්දගේ තීන්දුවට, විනිසුරු පද්මිණී තනතුරු ඉල්ලයි (වීඩියෝ)",
       "News Content": "හිටපු පාර්ලිමේන්තු මන්ත්‍රී දුමින්ද සිල්වා මහතා සම්බන්ධ නඩුවේ තීන්දුව ප්‍රකාශවීමට පෙර එම තීන්දුවේ අන්තර්ගතය අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ ශානි අබේසේකර දැනසිටි බව අද (17) හෙළිවුණා.\nඒ දේශපාලන පළිගැනීම් පිළිබඳ සොයා බැලෙන ජනාධිපති කොමිසම සිදුකළ සාක්ෂි විමසීමේදියි.\nහිටපු පාර්ලිමේන්තු මන්ත්‍රී දුමින්ද සිල්වා මහතාට එරෙහිව නඩු පවරා මේ වනවිට වසර හතරකට වැඩි කාලයක් සිරගත කර ඇත්තේ දේශපාලන කුමන්ත්‍රණයක් මත සිදු වූ දෙයක් පදනම් කරගනිමින් බවට දේශපාලන පළිගැනීම පිළිබඳ සොයාබැලෙන ජනාධිපති කොමිසමට කර තිබූ පැමිණිල්ල අද සලකා බැලුණා.\nමෙම පැමිණිල්ල ගොණුකර තිබුණේ දුමින්ද සිල්වා මහතාගේ පියාණන් වන ලාල් සිල්වා මහතා විසින්.\nජනාධිපති කොමිසම හමුවේ සාක්ෂි ලබාදෙමින් දුමින්ද සිල්වා මහතා එවකට මුහුණ දුන් සිද්ධිය සම්බන්ධයෙන් ලාල් සිල්වා මහතා කරුණු පැහැදිලි කිරීම ආරම්භ කළා.",
       "URL": "https://www.hirunews.lk/254969/දුමින්දගේ-තීන්දුවට-විනිසුරු-පද්මිණී-තනතුරු-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2326"
}