{
       "Source": "hirunews",
       "Timestamp": "Wednesday, 11 January 2017 - 13:54",
       "Headline": "විදේශ ඇමති, බ්‍රිතාන්‍ය විදේශ රාජ්‍ය ලේකම් හමුවෙයි",
       "News Content": "බ්‍රිතාන්‍යයේ සංචාරයක නිරත වන විදේශ කටයුතු අමාත්‍ය මංගල සමරවීර එරට විදේශ හා පොදු රාජ්‍ය මණ්ඩලීය කටයුතු පිළිබඳ රාජ්‍ය ලේකම් බොරිස් ජොන්සන් හමුවී තිබෙනවා.\nලන්ඩන් නුවර බ්‍රිතාන්‍ය හා පොදු රාජ්‍ය මණ්ඩලීය කාර්යාලයේ ඊයේ පැවති මෙම හමුවේදී දෙරට අතර වෙළඳාම හා ආයෝජන තවදුරටත් වර්ධනය කිරීම පිළිබඳව සාකච්ඡා වූ බවයි විදේශ කටයුතු අමාත්‍යාංශය සඳහන් කළේ.\nඑමෙන්ම ප්‍රජාතන්ත්‍රවාදය, සංහිඳියාව ශක්තිමත් කරලීමට රජය ගෙන ඇති පියවර පිළිබඳව ද මෙහිදී විදේශ කටයුතු අමාත්‍යවරයා බොරිස් ජොන්සන් රාජ්‍ය ලේකම්වරයාව දැනුවත් කර තිබෙනවා.",
       "URL": "https://www.hirunews.lk/151817/විදේශ-ඇමති-බ්‍රිතාන්‍ය-රාජ්‍ය-ලේකම්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4714"
}