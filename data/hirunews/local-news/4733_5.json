{
       "Source": "hirunews",
       "Timestamp": "Thursday, 29 December 2016 - 13:27",
       "Headline": "ඩෙංගු  මදුරුවන් බෝ කළ 4242 දෙනෙකුට රතු නිවේදන",
       "News Content": "මේ මාසය තුලදී ඩෙංගු මදුරුවන් බෝවන පරිදි පරිසරය පවත්වාගෙන ගිය 4242 දෙනෙකුට රතු නිවේදන නිකුත් කර ඇති බව සෞඛ්‍ය අමාත්‍යාංශය පවසනවා.\nනිවාස හා පරිශ්‍ර එක්ලක්ෂ 12,238 ක් පරීක්ෂා කර ඇති බවයි එම අමාත්‍යාංශය නිකුත් කළ නිවේදනයේ දැක්වෙන්නේ.\nමේ අතර, ඉදිරි දින දෙක තුළද දිවයින පුරා තවදුරටත් මදුරුවන් බෝ වන ස්ථාන පරීක්ෂා කිරීම් සිදුකරන බව වසංගත රෝග විද්‍යා ඒකකය ප්‍රකාශ කළා.\nකොළඹ ඇතුළු දිවයිනේ දිස්ත්‍රික්ක 10 ක ඩෙංගු රෝගය සීඝ්‍රයෙන් පැතිර යන අතර මේ වසර තුළ 48,682 දෙනෙකු රෝගයට ගොදුරු වී තිබෙනවා.\nඩෙංගු රෝගය වැළදීමෙන් මියගිය සංඛ්‍යාව 77 ක්.",
       "URL": "https://www.hirunews.lk/150842/ඩෙංගු-මදුරුවන්-බෝ-කළ-4242-දෙනෙකුට-රතු-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=4733"
}