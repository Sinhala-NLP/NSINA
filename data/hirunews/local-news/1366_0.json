{
       "Source": "hirunews",
       "Timestamp": "Wednesday, 09 February 2022 - 20:41",
       "Headline": "ඩෙංගු මර්දකයන් සෞඛ්‍ය අමාත්‍යාංශයට කඩා පනියි (වීඩියෝ)",
       "News Content": "ඩෙංගු මර්දන සහායකයන්ගේ සංගමයේ විරෝධතාකරුවන් පිරිසක් අද (09) සෞඛ්‍ය අමාත්‍යාංශයට බලහත්කාරයෙන් ඇතුළු වීමත් සමග උණුසුම් තත්ත්වයක් මතුවුණා.\nතත්ත්වය පාලනය කිරීමට පොලිස් කැරලි මර්දන ඒකකයේ නිලධාරින් ද කැඳවනු ලැබුවා.\nදිවයින පුරා සිටින මදුරු මර්දන සහායක තනතුරු 1169 ක් ස්ථිර කර දෙන ලෙස ඉල්ලා ඩෙංගු මර්දන සහායකයන්ගේ සංගමය අද විරෝධතාවක් සංවිධාන කර තිබුණා.\nවිහාර මහාදේවි උද්‍යානයෙන් ආරම්භ වූ විරෝධතා පාගමනට එක්වූ පිරිස සෞඛ්‍ය අමාත්‍යාංශයට ඇතුලු වීමත් සමඟ ඇති වූයේ උණුසුම්කාරි තත්ත්වයක්.\nකෙසේ වෙතත්, සෞඛ්‍ය අමාත්‍යවරයා එහි නොසිටීමට හේතුවෙන් ඔවුන්ට අද දිනයේ සාකච්ඡාවක් ලැබී තිබුණේ නැහැ.\nමේ අතර, වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින් හෙද, පරිපූරක සහ අතුරු වෛද්‍ය ඇතුළු වෘත්තීය සමිති කිහිපයක් ආරම්භ කර ඇති දීප ව්‍යාප්ත වර්ජනය හේතුවෙන් අද දිනයේත් රෝහල් රැසක ප්‍රතිකාර ලබා ගැනීම සඳහා පැමිණි රෝගීන් අපහසුතාවයට පත්වුණා.\nකෙසේ වෙතත්, රෝහල්වල ප්‍රතිකාර ලබා ගැනීමට පැමිණි ජනතාව අද දිනයේත් අපහසුතාවයට පත්වූ බවයි අප වාර්තාකරුවන් සඳහන් කළේ.",
       "URL": "https://www.hirunews.lk/296603/ඩෙංගු-මර්දකයන්-සෞඛ්‍ය-අමාත්‍යාංශයට-කඩා-පනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}