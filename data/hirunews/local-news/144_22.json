{
       "Source": "hirunews",
       "Timestamp": "Friday, 28 July 2023 - 13:33",
       "Headline": "යාපනයේ කාන්තාවක් ඝාතනය කරයි",
       "News Content": "යාපනයේ මට්ටුවිල් ප්‍රදේශයේ නිවසක තනිවම විසූ කාන්තාවක් 27 දා කපා කොටා ඝාතනය කිරීමෙන් පසුව ඇගේ මළ සිරුර සොයා ගැනීමට නිවසේ සුරතලයට ඇති දැඩි කළ බල්ලකු සහාය වු පුවතක් වාර්තා වෙනවා.\nතම්බයියා සරෝජා නැමති 82 හැවිරිදි කාන්තාව එම නිවසේ තනිවම ජීවත් වී සිට ඇති අතර ඇගේ තනි නොතනියට සිට ඇත්තේ මෙම බල්ලා පමණක් බවයි සදහන්ව වන්නනේ.\nමේ අතර කිසියම් පිරිසක් විසින් කුමන හෝ හේතුවක් මත වයෝවෘද්ධ කාන්තාවට පහර දී ඝාතනය කොට ඇති බව සදහන් වෙනවා.\nඅළුයම් කාලයේදී බල්ලා නිවසේ සිට පාරක් දිගේ අසල්වැසි නිවසක් වෙත ගොස් එම කාන්තාවගේ ගවුම කටෙන් අල්ලා මියගිය කාන්තාව විසු නිවස දක්වාම කැඳවා ගෙන පැමිණ ඇත්තේ තම ගෙහිමි කාන්තාව මිය ගොස් ඇති බව ඇයට පෙන්වීමටයි.\nඑම කාන්තාව වහාම සිද්ධිය සම්බන්ධයෙන් මට්ටුවිල් ග්‍රාම නිලධාරීවරයා දැනුවත් කිරීමෙන් පසුව චාවාකච්චේරී පොලීසියේ නිලධාරීන් පිරිසක් පැමිණ පරීක්ෂණ ආරම්භ කොට ඇති බව වාර්තා වෙනවා.\nචාවකච්චේරී මහෙස්ත්‍රාත්වරයා පැමිණ ස්ථානීය පරීක්ෂණයක් හා කාන්තාවගේ මෘත ශරීරය සම්බන්ධයෙන් පශ්චාත් මරණ පරීක්ෂණයක් පවත්වා එම වාර්තාව අධිකරණයට ඉදිරිපත් කරන ලෙස පොලීසියට නියෝග කොට තිබෙනවා.\nමෙම නිවසේ මුදල් හා ස්වරණාභරණ කොල්ල කෑමට හෝ වෙනයම් කාරනයක් සදහා නිවසට පැමිණි පිරිසක් ඇයට පහර දී මරා දැමූ බවට සාක්කි ඇති නිසා සැකකරුවන් සෙවීම සදහා චාවකච්චේරී සහ කෝපායී පොලීසි පරීක්ෂණ ආරම්භ ඇති බව වැඩිදුරටත් සඳහන් වෙනවා.",
       "URL": "https://www.hirunews.lk/342821/යාපනයේ-කාන්තාවක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=144"
}