{
       "Source": "hirunews",
       "Timestamp": "Monday, 05 October 2020 - 13:05",
       "Headline": "රිෂාඩ්ට එරෙහි පැමිණිලි සිංහලේ ජාතික සංවිධානය නිදහස් කරගන්නා බව කියයි",
       "News Content": "හිටපු අමාත්‍ය රිෂාඞ් බදියුදීන්ට එරෙහිව අපරාධ පරීක්ෂණ දෙපාර්තමේන්තුව හමුවේ ගොනු කර ඇති පැමිණිලි සියල්ල ඉල්ලා අස්කරගන්නා බව සිංහලේ ජාතික සංවිධානය පවසනවා.\nඑම සංවිධානයේ සභාපති ඩෑන් ප්‍රියසාද් සඳහන් කළේ රිෂාඞ් බදියුදීන් සම්බන්ධයෙන් නීතිය ක්‍රියාත්මක වන බවට විශ්වාසයක් නොමැති නිසා මෙලෙස පැමිණිලි ඉල්ලා අස් කරගන්නා බවයි.\nඑමෙන්ම හිටපු අමාත්‍ය රිෂාඞ් බදියුදීන්ගේ සොහොයුරා නිදහස් කිරීම සම්බන්ධයෙන් මහජන යුතුකම් කේන්ද්‍රය අද පොලිස් කොමිසමට පැමිණිල්ලක් ඉදිරිපත් කළා.\nමේ අතර සමගි ජනබලවේගය නියෝජනය කරන පාර්ලිමේන්තු මන්ත්‍රී වඩිවේල් සුරේෂ් ඊයේ පැවති මාධ්‍ය හමුවට එක්වෙමින් සඳහන් කළේ විස්සට සහයෝගය දක්වන ලෙස ඉල්ලමින් තමන්ට දුරකථන ඇමතුම් ලැබුණු බවයි.\nකෙසේ වෙතත් අමාත්‍ය රෝහිත අබේගුණවර්ධන ප්‍රකාශ කළේ ආණ්ඩුවට තුනෙන් දෙකක් හිමිව ඇති බැවින් විස්ස සම්මත කරගැනීම ගැටළුවක් නොවන බවයි.",
       "URL": "https://www.hirunews.lk/251845/රිෂාඩ්ට-එරෙහි-පැමිණිලි-සිංහලේ-ජාතික-සංවිධානය-නිදහස්-කරගන්නා-බව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2410"
}