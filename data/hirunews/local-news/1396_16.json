{
       "Source": "hirunews",
       "Timestamp": "Wednesday, 26 January 2022 - 14:58",
       "Headline": "විශේෂ භාණ්ඩ හා සේවා බදු පනත් කෙටුම්පතට එරෙහිව ශ්‍රේෂ්ඨාධිකරණයට පෙත්සමක්",
       "News Content": "විශේෂ භාණ්ඩ හා සේවා බදු පනත් කෙටුම්පතේ අන්තර්ගත ඇතැම් වගන්ති ආණ්ඩුක්‍රම ව්‍යවස්ථාවට පටහැනි යැයි තීන්දු කර ඒවා සම්මත කිරීමට අවශ්‍ය නම් පාර්ලිමේන්තුවේ තුනෙන් දෙකක බහුතර ඡන්දයකින් හා ජනමත විචාරණයකින් අනුමත විය යුතු බවට තීන්දුවක් ලබාදෙන ලෙස ඉල්ලා ශ්‍රේෂ්ඨාධිකරණයට පෙත්සමක් ඉදිරිපත් කර තිබෙනවා.\nඒ දේශීය ආදායම කොමසාරිස්වරුන්ගේ සම්මේලනයේ සභාපති එම්. පී. සරත් අබේරත්න ඇතුළු එම සංගමයේ ලේකම්වරු සිව් දෙනකු විසින්. අදාළ පෙත්සමේ වගඋත්තරකරු ලෙස නීතිපතිවරයා නම් කර තිබෙනවා.\nපෙත්සම්කරුවන් කියා සිටින්නේ යෝජිත පනත් කෙටුම්පතේ අන්තර්ගත ඇතැම් වගන්ති වලින් දේශීය ආදායම් දෙපාර්තමේන්තුවේ බලතල හා පාර්ලිමේන්තුව සතු මූල්‍ය බලතල කප්පාදු වීමක් සිදු කරන බවයි.",
       "URL": "https://www.hirunews.lk/295247/විශේෂ-භාණ්ඩ-හා-සේවා-බදු-පනත්-කෙටුම්පතට-එරෙහිව-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1396"
}