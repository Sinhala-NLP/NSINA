{
       "Source": "hirunews",
       "Timestamp": "Saturday, 12 December 2020 - 17:53",
       "Headline": "හැටන් රුවන්පුර රක්ෂිතයක ගින්නක්",
       "News Content": "හැටන් රුවන්පුර වන වගා රක්ෂිතයක හටගත් ගින්නකින් අක්කර දෙකක පමණ ප්‍රදේශයක් විනාශ වී තිබෙනවා.\nඅද 12 පස්වරු 2ට පමණ හටගත් ගින්න ප්‍රදේශවාසීන් සහ පොලිසිය එක්ව මැඩපවත්වා ඇති බවයි අප වාර්තාකරු සඳහන් කළේ.\nහැටන් ප්‍රදේශයට මේ දිනවල පවතින වියළි කාලගුණික තත්වය හමුවේ ඉලුක් සහිත රක්ෂිතයේ ගින්න සීඝ්‍රයෙන් පැතිර ගොස් තිබුනා.\nකිසියම් පිරිසක් රක්ෂිතයට ගිනි තබන්නට ඇති බවටයි සැක කෙරෙන්නේ.\nපොලිසිය ජනතාවගෙන් ඉල්ලා සිටින්නේ රක්ෂිතවලට ගිනි තබන පුද්ගලයන් සිටී නම් ඒ පිළිබඳ තොරතුරු ලබාදෙන ලෙසටයි.",
       "URL": "https://www.hirunews.lk/256879/හැටන්-රුවන්පුර-රක්ෂිතයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=2279"
}