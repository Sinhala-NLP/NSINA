{
       "Source": "hirunews",
       "Timestamp": "Friday, 04 August 2023 - 8:07",
       "Headline": "පරාක්‍රම සමුද්‍රයට අපවිත්‍ර ජලය බැහැර කළ සංචාරක හෝටලයක කළමනාකරුවෙකුට දඩ",
       "News Content": "පරාක්‍රම සමුද්‍රයට ජලය ගලාබසින තෙප්පන් ඇළ ආසන්නයට, අපවිත්‍ර ජලය බැහැර කළ පොළොන්නරුව සංචාරක හෝටලයක කළමනාකරුවෙකුට පොළොන්නරුව මහේස්ත්‍රාත් අධිකරණය විසින් රුපියල් 75,000 ක දඩයක් නියම කර තිබෙනවා.\nඒ අදාළ හෝටලයේ නාන තටාකයේ අපවිත්‍ර ජලය සහ මාළු ටැංකියේ ජලය භූ ගත නළයක් මාර්ගයෙන් බැහැර කිරීම ඇතුලු චෝදනා 5 ක් යටතේ.\nපොළොන්නරුව වනජීවී කාර්යාලයේ නිලධාරීන් විසින් සැකකරු අත්අඩංගුවට ගෙන තිබුණා.\nඊයේ(03) හෝටල් කළමනාකාරවරයා අධිකරණයට ඉදිරිපත් කෙරුණු අවස්ථාවේදියි මෙලෙස දඩ නියම කෙරුණේ.\nහෝටලයේ සේවකයින් විසින් දෛනිකව මෙය සිදුකර ඇති බවත්, කළමනාකාරවරයා අධිකරණයේදී සඳහන් කර තිබෙනවා.",
       "URL": "https://www.hirunews.lk/343549/පරාක්‍රම-සමුද්‍රයට-අපවිත්‍ර-ජලය-බැහැර-කළ-සංචාරක-හෝටලයක-කළමනාකරුවෙකුට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=126"
}