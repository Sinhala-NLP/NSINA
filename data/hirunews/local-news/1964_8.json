{
       "Source": "hirunews",
       "Timestamp": "Monday, 10 May 2021 - 9:17",
       "Headline": "පොලිස් විශේෂ කාර්ය බලකායට නව අත්තටුවක් (වීඩියෝ)",
       "News Content": "පොලිස් විශේෂ කාර්ය බලකායේ දිය මත මෙහෙයුම් සිදුකිරීම සඳහා වන විශේෂ ඒකකයක් එළිදැක්වීම ඊයේ (09) සිදුවුණා.\nspecial water bond operation squad නමින් හැඳින්වෙන මෙම ඒකකයේ ඒකකය නිලධාරීන් 16 දෙනෙකුගෙන් සමන්විතයි.\nජලාශ ආශ්‍රිතව සිදුකෙරෙන නීති විරෝධී ක්‍රියා මැඩ පැවැත්වීම සඳහා මෙම විශේෂ ඒකකයේ සහය ඉදිරියේදී ලබාගැනීමට බලාපොරොත්තු වන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසා සිටියේ.\nමෙම ඒකකයට අවශ්‍ය උපකරණ එක්සත් ජාතීන්ගේ මත්ද්‍රව්‍ය නිවාරණ විශේෂ වැඩපිළිවෙළ මඟින් හා ඒකක නිලධාරීන් සඳහා අවශ්‍ය කරනු ලැබූ පුහුණුව ශ්‍රී ලංකා මෝටර් බෝට්ටු ධාවකයින්ගේ සංගමය විසින් ලබා දුන් බවත් ඔහු වැඩිදුරටත් කියා සිටියා.\nඉදිරියේදී විශේෂ කාර්ය බලකාය ජලාශ්‍රිතව සිදුකරන මෙහෙයුම් වලදී මෙම ඒකකය හරහා අවශ්‍ය සහාය ලබා ගැනීමට හැකි වනු ඇති බවයි ඔහු සඳහන් කරන්නේ.",
       "URL": "https://www.hirunews.lk/270930/පොලිස්-විශේෂ-කාර්ය-බලකායට-නව-අත්තටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1964"
}