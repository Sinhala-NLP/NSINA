{
       "Source": "hirunews",
       "Timestamp": "Tuesday, 18 October 2016 - 7:59",
       "Headline": "මීගමුවේ ධීවරයන් වරාය නගරයට එරෙහි මාරාන්තික උපවාසයකට සූදානම්",
       "News Content": "කොළඹ වරාය නගරය ඉදිකිරීම සඳහා මීගමුව ආශ්‍රිත ගැඹුරු මුහුදෙන් වැලි හැරීමට විරෝධය පළ කළ ධීවරයන් පිරිස මේ වන විට මීගමුව නගර සභා භූමියේ රැදී සිටිනවා.\nඊයේ උදෑසන ඔවුන් ආරම්භ කළ විරෝධතාව රාත්‍රී 7ට පමණ අවසන් වුණා.\nකෙසේ නමුත්, ධීවරයන් කියා සිටින්නේ තම ඉල්ලීමට ප්‍රතිචාර නොදැක්වුවහොත් මාරාන්තික උපවාසයක් ආරම්භ කිරීමට සූදානම් බවයි.\nධීවරයන් ඊයේ පෙරවරුවේ ආරම්භ කළ විරෝධතාවය හේතුවෙන් කොළඹ - හලාවත ප්‍රධාන මාර්ගය තෙල්වත්ත සහ ගල්කන්ද යන මංසන්ධිවලින් අවහිර වුණා.\nමාර්ගයේ ගමනාගමන කටයුතුවලට ද ඉන් බාධා එල්ල වූ බවයි අප වාර්තාකරු සදහන් කළේ.\nමේ අතර, හලාවත - කොළඹ දුම්රිය මාර්ගය ද විරෝධතාකරුවන් ගල්කන්ද දුම්රිය හරස් මාර්ගයේදී අවහිර කළා.\nමේ නිසා එම මාර්ගයේ දුම්රිය ගමනාගමනයට ද බාධා පැමිණුනා.",
       "URL": "https://www.hirunews.lk/145469/මීගමුවේ-ධීවරයන්-වරාය-නගරයට-එරෙහි-මාරාන්තික-උපවාසයකට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4833"
}