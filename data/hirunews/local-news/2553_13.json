{
       "Source": "hirunews",
       "Timestamp": "Wednesday, 29 July 2020 - 8:04",
       "Headline": "එජාපයෙන් නෙරපූ මන්ත්‍රීවරුන්ට ලිපි යැවීම අද",
       "News Content": "පක්ෂ සාමාජිකත්වය අහෝසි කළ 115 දෙනාට ඊට අදාළ ලිපි අද යොමුකරන බව එක්සත් ජාතික පක්ෂ මහ ලේකම් හිටපු පාර්ලිමේන්තු මන්ත්‍රී අකිල විරාජ් කාරියවසම් පවසනවා.\nඑක්සත් ජාතික පක්ෂ කෘත්‍යාධිකාරී මණ්ඩලය ඊයේ රැස්වූ අතර, එහිදී තීරණය කෙරුණේ සමගි ජන බලවේගයෙන් මහ මැතිවරණයට ඉදිරිපත්ව සිටින 54 දෙනෙකුගේ සහ එම පක්ෂයට සහය පළ කළ පළාත්පාලන මන්ත්‍රීවරුන් 61 කගේ පක්ෂ සාමාජිකත්වය අහෝසි කිරීමටයි.\nමෙලෙස පක්ෂ සාමාජිකත්වය අහෝසි කළ අය අතර, ෆීල්ඞ් මාර්ෂල් සරත් ෆොන්සේකා, අජිත් පී පෙරේරා, සුජීව සේනසිංහ සහ රන්ජන් රාමනායක යන හිටපු පාර්ලිමේන්තු මන්ත්‍රීවරුන් සිටින බව එක්සත් ජාතික පක්ෂයට සම්බන්ධ ආරංචි මාර්ග සඳහන් කළා.",
       "URL": "https://www.hirunews.lk/246638/එජාපයෙන්-නෙරපූ-මන්ත්‍රීවරුන්ට-ලිපි-යැවීම-අද",
       "Category": "Local News",
       "Parent URL": "https://www.hirunews.lk/local-news.php?pageID=2553"
}