{
       "Source": "hirunews",
       "Timestamp": "Tuesday, 29 November 2022 - 22:05",
       "Headline": "රේගුවේ ඇත්තේ ආනයන අපනයන රේගුලාසි උල්ලංඝනය කරමින් ගෙනා කිරිපිටි - සියඹලාපිටිය (වීඩියෝ)",
       "News Content": "රේගුවේ රඳවා ඇති කිරිපිටි බහාලුම් 6 ආනයන අපනයන රේගුලාසි උල්ලංඝනය කරමින් මෙරටට ආනයනය කර ඇති බව මුදල් රාජ්‍ය අමාත්‍ය රංජිත් සියඹලාපිටිය අද (29) පාර්ලිමේන්තුවේදී සඳහන් කළා.\nකෙසේවෙතත් මෙම ගැටලුව හේතුවෙන් කිසිසේත් මෙරට තුළ කිරිපිටි හිඟයක් ඇති නොවන බවයි මුදල් රාජ්‍ය අමාත්‍යවරයා වැඩිදුරටත් සඳහන් කළේ.\nආනයනය කරන ලද කිරිපිටි කිලෝග්‍රෑම් ලක්ෂ 4ක් නියමිත කාලයට නිදහස් කරගැනීමට නොහැකිවීම හේතුවෙන් ඒවා පරිභෝජනයට නුසුදුසු තත්ත්වයට පත්ව ඇති බවට ආනයනකරුවන්ගේ සංගමය පසුගියදා චෝදනා කළා.\nඑම සංගමයේ සාමාජිකයෙකු ප්‍රවෘත්ති සාකච්ඡාවක් පවත්වමින් චෝදනා කළේ රට තුළ යලිත් කිරිපිටි හිඟයක් මතුවීමට ඉඩ හැර ජනතාව අපහසුතාවට පත්කිරීමේ කූට වැඩපිළිවෙලක් මේ හරහා ක්‍රියාත්මක කෙරෙන බවයි.\nඑල්ලවන චෝදනාවන්ට මුදල් රාජ්‍ය අමාත්‍යවරයා අද පාර්ලිමේන්තුවේදි පිළිතුරු ලබා දුන්නා.",
       "URL": "https://www.hirunews.lk/321599/රේගුවේ-ඇත්තේ-ආනයන-අපනයන-රේගුලාසි-උල්ලංඝනය-කරමින්-ගෙනා-කිරිපිටි-සියඹලාපිටිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=699"
}