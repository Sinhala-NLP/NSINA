{
       "Source": "hirunews",
       "Timestamp": "Sunday, 01 January 2023 - 7:29",
       "Headline": "නිදහස් පක්ෂ පිංකමට මහින්දත් කතරගමට (වීඩියෝ)",
       "News Content": "රටට සහ පක්ෂයට සෙත් පතා ශ්‍රී ලංකා නිදහස් පක්ෂය වාර්ෂිකව පවත්වන පිරිත් පිංකම ඊයේ කතරගම කිරිවෙහෙර පුදබිම කේන්ද්‍ර කරගනිමින් පැවැත්වුණා.\nඊට සමගාමීව ඊයේ රාත්‍රියේ පැවති ආලෝක පූජාව සඳහා හිටපු ජනාධිපති මහින්ද රාජපක්ෂද එක්ව සිටීම විශේෂත්වයක්.\nඊට අමතරව ශ්‍රී ලංකා නිදහස් පක්ෂය නියෝජනය කරමින් ආණ්ඩුවේ අමාත්‍ය ධූර හොබවන මහින්ද අමරවීර, නිමල් සිරිපාල ද සිල්වා, ජගත් පුෂ්පකුමාර, සුරේන් රාඝවන්, චාමර සම්පත් දසනායක ඇතුළු පිරිසක් ඊට එක්ව සිටි අතර, නිදහස් පක්ෂයේ ජාතික සංවිධායක, පාර්ලිමේන්තු මන්ත්‍රී දුමින්ද දිසානායක ද ඊට එක්ව සිටියා.",
       "URL": "https://www.hirunews.lk/323987/නිදහස්-පක්ෂ-පිංකමට-මහින්දත්-කතරගමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=631"
}