{
       "Source": "hirunews",
       "Timestamp": "Tuesday, 30 January 2018 - 18:56",
       "Headline": "ඌව මහ ඇමතිගේ ඉල්ලීම මානව හිමිකම් කොමිසම ප්‍රතික්ෂේප කරයි",
       "News Content": "කොමිසම හමුවේ පෙනී සිටීමට වෙනත් දිනයක් ලබාදෙන ලෙස ඌව පළාත් ප්‍රධාන අමාත්‍ය චාමර සම්පත් දසනායක කළ ඉල්ලීමක් ශ්‍රී ලංකා මානව හිමිකම් කොමිෂන් සභාව ප්‍රතික්ෂේප කර තිබෙනවා.\nවිදුහල්පතිනියක දණ ගැස්වූ බව කියන සිද්ධියට අදාළව පෙබරවාරි 1 වනදා ඔහුට කොමිසම හමුවේ පෙනී සිටින ලෙස සිතාසි නිකුත් කළ අතර, මැතිවරණයට අදාළ රැස්වීම් හේතුවෙන් තමන්ට එදිනට කොමිසම හමුවේ පෙනී සිටීමට නොහැකිවන බව මහ ඇමතිවරයා දන්වා ඇත්තේ ලිපියක් මගින්.\nකෙසේ වෙතත් අදාළ කරුණු එදිනට සිදුකරන පරීක්ෂණය අවලංගු කිරීමට හේතුවක් නොවන බව මානව හිමිකම් කොමිසම ඌව පළාත් මහ ඇමතිවරයාට දන්වා තිබෙනවා.\nසාධාරණ හේතුවක් නොමැතිව කොමිසන් සභාවේ  නියෝග පැහැර හැරීම දඩුවම් ලැබිය හැකි වරදක් බවයි එම කොමිසම ඌව පළාත් මහ ඇමති චාමර සම්පත් දසනායකට ලිඛිතව දැනුම්දී ඇත්තේ.",
       "URL": "https://www.hirunews.lk/182452/ඌව-මහ-ඇමතිගේ-ඉල්ලීම-මානව-හිමිකම්-කොමිසම-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4101"
}