{
       "Source": "hirunews",
       "Timestamp": "Wednesday, 20 September 2023 - 14:47",
       "Headline": "කොළඹ වරාය නගර ව්‍යාපෘතිය ඩුබායි සහ අබුඩාබිහිදී නිල වශයෙන් ආයෝජකයන්ට හඳුන්වා දෙයි",
       "News Content": "කොළඹ වරාය නගර ව්‍යාපෘතිය ඩුබායි රාජ්‍යයේදී සහ අබුඩාබිහිදී මේ මස 26 වන දා නිල වශයෙන් ආයෝජකයන් සඳහා හඳුන්වා දෙන බව ආයෝජන ප්‍රවර්ධන රාජ්‍ය ඇමැති දිලුම් අමුණුගම පාර්ලිමේන්තුවේදී ඊයේ (19) ප්‍රකාශ කළා.\nරාජ්‍ය ඇමැතිවරයා මේ බව කියා සිටියේ, කොළඹ වරාය නගරය ආශ්‍රිත රෙගුලාසි කිහිපයක් විවාදයට ගැනීමේ අවස්ථාවට එක්වෙමින්.\nමේ කාලසීමාව තුළ එක්සත් ජාතීන්ට අදාළව සහ වෙනත් ආයෝජකයින් බොහෝ සංඛ්‍යාවකගේ ෆෝරම් එකක් මෙහි පැවැත්වෙන බැවින් ඩුබායි හා අබුඩාබිවලදී නිල වශයෙන් මෙම එළිදැක්වීම සිදු කරන බවයි රාජ්‍ය ඇමැතිවරයා පැවසුවේ.\nඑමෙන්ම, කොළඹ වරාය නගරයේ නම, කොළඹ මූල්‍ය නගරය Colombo financial city ලෙස වෙනස් වීමට ඉඩ තිබෙන නමුත් එය තවමත් ස්ථිර නොමැති බවත් ඔහු පාර්ලිමේන්තුවේදී ප්‍රකාශ කළා.\nරාජ්‍යයේදී සහ අබුඩාබිහිදී පැවැත්වෙන මෙම උත්සවයට හිටපු බ්‍රිතාන්‍ය අගමැති ඩේවිඩ් කැමරන් ද සහභාගි වනු ඇතැයි තමන් විශ්වාස කරන බවත් වරාය නගරයේ ආයෝජනය කිරීම සඳහා දැනටමත් ආයෝජකයන් 17 දෙනෙක් ඉදිරිපත් වී ඇති බවත් රාජ්‍ය ඇමැතිවරයා වැඩිදුරටත් පැවසුවා.",
       "URL": "https://www.hirunews.lk/348864/කොළඹ-වරාය-නගර-ව්‍යාපෘතිය-ඩුබායි-සහ-අබුඩාබිහිදී-නිල-වශයෙන්-ආයෝජකයන්ට-හඳුන්වා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=18"
}