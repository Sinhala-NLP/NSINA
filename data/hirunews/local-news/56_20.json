{
       "Source": "hirunews",
       "Timestamp": "Saturday, 02 September 2023 - 11:16",
       "Headline": "මුදල් ප්‍රවාහන ට්‍රක් රථයක් කොල්ලකෑමට ගිය පිරිසක් පොලිස් වෙඩි පහරින් මරුට",
       "News Content": "දකුණු අප්‍රිකාවේ ලිම්පෝපෝ ප්‍රාන්තයේදී මුදල් ප්‍රවාහනය කරමින් තිබූ ට්‍රක් රථයක් කොල්ලකෑමට සූදානම් වූ කොල්ලකරුවන් 18 දෙනෙකු පොලිසිය සමඟ ඇතිවූ වෙඩි හුවමාරුවේදී මියගොස් තිබෙනවා.\nමියගිය පිරිස අතර කාන්තාවන් දෙදෙනෙකුද සිට ඇති අතර, පැය දෙකකට ආසන්න කාලයක් පැවති වෙඩි හුවමාරුව අතරතුර එක් පොලිස් නිලධාරියෙකු ද බරපතල තුවාල ලබා ඇති බවයි විදෙස් වාර්තා සඳහන් කළේ.\nමුදල් ප්‍රවාහනය කරන ට්‍රක් රථ කොල්ලකෑමේ සිද්ධි මෙම ප්‍රදේශයේ බහුල වන අතර, මීට පෙර සිදුවූ එවැනි සිදුවීමකදී කොල්ලකරුවන් 10 දෙනෙකු මියගොස් තිබුණා.",
       "URL": "https://www.hirunews.lk/346891/මුදල්-ප්‍රවාහන-ට්‍රක්-රථයක්-කොල්ලකෑමට-ගිය-පිරිසක්-පොලිස්-වෙඩි-පහරින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=56"
}