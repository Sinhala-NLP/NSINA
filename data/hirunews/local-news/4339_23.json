{
       "Source": "hirunews",
       "Timestamp": "Sunday, 03 September 2017 - 19:24",
       "Headline": "ආණ්ඩුවේ කිහිපදෙනෙක් ඒකාබද්ධයට එක්වන බව විමල් කියයි",
       "News Content": "ඉදිරි සති කිහිපය තුලදි ආණ්ඩු පක්ෂයේ මැති ඇමතිවරුන් කිහිපදෙනෙකු ඒකාබද්ධ විපක්ෂයට එක්වීමට නියමිත බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nඔහු මේ බව කියා සිටියේ කොළඹ අද පැවති මාධ්‍ය හමුවකදී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nඑමෙන්ම ෆීල්ඩ් මාර්ෂල්, අමාත්‍ය සරත් ෆොන්සේකා හිටපු යුද හමුදාපති ජෙනරාල් ජගත් ජයසූරිය සම්බන්ධයෙන් සිදුකළ  ප්‍රකාශය පිළිබඳවද මන්ත්‍රීවරයා මෙහිදී අදහස් පළ කළා.\nමන්ත්‍රීවරයා එහිදී කියා සිටියේ සිය පෞද්ගලික කෝන්තර මත සරත් ෆොන්සේකා එවැනි ප්‍රකාශ සිදුකරන බවයි.\nහිටපු යුද හමුදාපතිවරයෙකු ලෙස එවැනි ප්‍රකාශ සිදුකිරීම ලැජ්ජා සහගත බවද මන්ත්‍රීවරයා සඳහන් කළා.",
       "URL": "https://www.hirunews.lk/170072/ආණ්ඩුවේ-කිහිපදෙනෙක්-ඒකාබද්ධයට-එක්වන-බව-විමල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4339"
}