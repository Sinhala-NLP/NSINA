{
       "Source": "hirunews",
       "Timestamp": "Thursday, 26 May 2016 - 11:13",
       "Headline": "මෙරට බැංකුවකින් විදෙස් මුදල් සොරාගෙන තුර්කි ජාතිකයන් දෙදෙනෙකු  රටින් පැනයයි",
       "News Content": "මෙරට බැංකුවකින් රුපියල් ලක්ෂ 5 කට අධික විදෙස් මුදල් සොරාගෙන රටින් පළාගිය තුර්කි ජාතිකයන් දෙදෙනෙකු සම්බන්ධයෙන් පොලීසිය පරීක්ෂණ ආරම්භ කර තිබෙනවා.\nදැනටමත් ඒ පිළිබඳව ජාත්‍යන්තර පොලීසියට දැනුම්දී ඇති බවයි වාර්තාවන්නේ.\nමෙම තුර්කි ජාතිකයන් දෙදෙනා පසුගියදා කුරුඳුවත්ත ප්‍රදේශයේ පිහිටි රාජ්‍ය බැංකුවකට පැමිණ ඇත්තේ විදෙස් මුදල් හුවමාරු කිරීම සඳහායි.\nඑහිදී සැළසුම් සහගත ලෙස ඔවුන් දෙදෙනාගෙන්  එක් අයෙකු මුදල් අයකැමි කාන්තාව රවටා ඇය සතුව තිබූ ලක්ෂ 5කට අධික විදෙස් මුදල් සොරගෙන ගොස් ඇති බවටයි බැංකුවෙහි සවිකර තිබූ සී සී ටී වී කැමරා පද්ධතියේ සටහන් වී ඇත්තේ.",
       "URL": "https://www.hirunews.lk/134068/මෙරට-බැංකුවකින්-විදෙස්-මුදල්-සොරාගෙන-තුර්කි-ජාතිකයන්-දෙදෙනෙකු-රටින්-පැනයයි",
       "Category": "Local News",
       "Parent URL": "https://www.hirunews.lk/local-news.php?pageID=5031"
}