{
       "Source": "hirunews",
       "Timestamp": "Monday, 14 August 2017 - 11:39",
       "Headline": "නාවල ගණිකා නිවසක් වටලයි",
       "News Content": "සම්බාහන මධ්‍යස්ථානයක් මුවාවෙන් නාවල ප්‍රදේශයේ පවත්වාගෙන ගිය ගණිකා නිවසක් වටලා එහි කළමනාකාරිණිය ඇතුළු කාන්තාවන් හතර දෙනෙකු අත්අඩංගුවට ගත් බව මිරිහාන පොලිසිය පවසනවා.\nමෙහිදී අත්අඩංගුවට පත් කාන්තාවන් වයස අවුරුදු 25 ත් 30 අතර වයසේ පසුවන බවත් මොවුන් අනුරාධපුර, තණමල්විල, ඇඹිලිපිටිය, උඩුපුස්සැල්ලාව ප්‍රදේශවල පදිංචිකාරිණියන් බවත් පොලිසිය අනාවරණය කරගෙන තිබෙනවා.\nමෙම කාන්තාවන් තමන් නවාතැන් ගෙන තිබූ ස්ථානවලට පවසා තිබෙන්නේ ඔවුන් කොළඹ රැකියා කරන බවයි.\nකෙසේ වෙතත් අදාළ කාන්තාවන් රුපියල් 2,000 ත් 5,000 ත් අතර මුදලකට විකිණී ඇති බවයි සඳහන් වන්නේ.\nඅත්අඩංගුවට පත් කාන්තාවන් අලුත්කඩේ අධිකරණයට ඉදිරිපත් කිරීමෙන් අනතුරුව සැකකාරියන් පිලිබඳ වෛද්‍ය වාර්තාවක් ලබාගන්නා ලෙස පොලිසියට නියෝග කර තිබෙන අතර ඔවුන් ඇප මත නිදහස් කර තිබෙනවා.",
       "URL": "https://www.hirunews.lk/168390/නාවල-ගණිකා-නිවසක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4372"
}