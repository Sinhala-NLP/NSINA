{
       "Source": "hirunews",
       "Timestamp": "Wednesday, 23 February 2022 - 7:20",
       "Headline": "කුඩු අංජුගේ ගෝලයෙකු මාට්ටු (ඡායාරූප)",
       "News Content": "විශේෂ කාර්ය බලකාය සංවිධානාත්මක අපරාධ මර්දන ඒකකයේ 02 හි නිලධාරින්ට ලද තොරතුරකට අනුව ඊයේ (22) පස්වරුවේ සිදු කරන ලද වැටලීමකදී සංවිධානාත්මක අපරාධ කල්ලි සාමාජිකයෙකු සහ මත්ද්‍රව්‍ය ජාවාරම්කරුවෙකු වන රත්මලානේ අංජුගේ සමීපතමයෙකු මත්ද්‍රව්‍ය සමග පොලිස් අත්අඩංගුවට ගැනුණා.\nඒ මොරගහහේන පොලිස් වසමේ ඔලබොඩුවත්ත - ගෝනපොල ප්‍රදේශයේ දී යි.\nඅත් අඩංගුවට ගත් සැකකරු සිංහාරගේ අමල් සමින්ද සිල්වා නොහොත් රත්මලානේ අංජු නමැත්තාගේ මත්ද්‍රව්‍ය අලෙවි කරන්නෙකු බවටයි සිදු කරන ලද මූලික විමර්ශනවලදී අනාවරණ වී ඇත්තේ.\nමත්ද්‍රව්‍ය අලෙවියෙන් උපයන ලද රුපියල් 421,000ක මුදලක් සහ අයිස් මත්ද්‍රව්‍ය ග්‍රෑම් 78ක් ද සැකකරු සතුව තිබී පොලිස් භාරයට ගැනුණා.\n37 හැවිරිදි අදාළ සැකකරු ගෝනපොල ප්‍රදේශයේ පදිංචිකරුවෙකු වන අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/297768/කුඩු-අංජුගේ-ගෝලයෙකු-මාට්ටු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1339"
}