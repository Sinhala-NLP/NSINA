{
       "Source": "hirunews",
       "Timestamp": "Tuesday, 14 November 2017 - 15:43",
       "Headline": "තරුණ ගුරුවරියකට අතවර කළ ගුරුවරයෙකු ගැන විමර්ශන",
       "News Content": "ආණමඩුව අධ්‍යාපන කොට්ඨාසයේ පාසලක සේවය කරන තරුණ ගුරුවරියකට අතවර කිරීමට තැත්කළ ගුරුවරයෙකු සම්බන්ධයෙන් නවගත්තේගම පොලීසිය විමර්ශනයක් ආරම්භ කර තිබෙනවා.\nමෙම ගුරුවරිය වයස අවුරුදු 29ක් වන අවිවාහකතරුණියක්.\nසිද්ධියට සම්බන්ධ ගුරුවරයා වයස අවුරුදු 30ක් වූ විවාහක පුද්ගලයෙකු බව පොලිස් විමර්ශන වලදී අනාවරනය වී තිබෙනවා.\nඅධික වර්ශාවක් පැවති පසුගිය දිනෙක පාසල නිමාවීමෙන් පසුව ගුරුවරිය, ගුරු විවේකාගාරයේ තනිව සිට තිබෙන බවයි අප වාර්තාකරු කියා සිටියේ.\nඑම අවස්ථාවේදී ගුරු විවේකාගාරයට පැමිණි සැකකාර ගුරුවරයා “ඔයා මට බයද?” යැයි ගුරුවරියගෙන් විමසා තිබුණා.\n“බය වෙන්න ඔයා යකෙක්ද?” කියා ගුරුවරිය පෙරළා විමසා තිබෙනවා.\nඑම අවස්ථාවේදී වහා ක්‍රියාත්මක වූ ගුරුවරයා, ඇයව සිප වැළදගෙන, ඇයගේ පියයුරු මිරිකා ඇති බවයි ගුරුවරිය විසින් කළ පැමිණිල්ලේ සඳහන් වී ඇත්තේ.\nසිද්ධියට මුහුණ දී ඇති ගුරුවරියගේ මවද විශ්‍රාමික විදුහල්පතිනියක් බව සඳහන්.\nසිද්ධිය සම්බන්ධයෙන් විමර්ශනය කළ ආණමඩුව කොට්ඨාස අධ්‍යාපන කාර්යාලයේ නිළධාරීන් ගුරුවරිය සහ ඇයට අතවර කිරීමට උත්සාහ කළ බව කියන ගුරුවරයා පාසල් 2කට මාරු කර තිබෙනවා.\nවැඩිදුර විමර්ශන නවගත්තේගම පොලීසිය මගින් ක්‍රියාත්මකයි.\nපුත්තලම - ජුඩ් සමන්ත",
       "URL": "https://www.hirunews.lk/176018/තරුණ-ගුරුවරියකට-අතවර-කළ-ගුරුවරයෙකු-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=4219"
}