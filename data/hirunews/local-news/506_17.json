{
       "Source": "hirunews",
       "Timestamp": "Tuesday, 28 February 2023 - 17:45",
       "Headline": "තුර්කියේ පාපන්දු පිටියකට සෙල්ලම් බඩු වැස්සක් (ඡායාරූප)",
       "News Content": "තුර්කි සුපර්ලීග් පාපන්දු තරගාවලියට අයත් තරගයක් පසුගිය ඉරිදා බෙසික්ටාස් පාපන්දු කණ්ඩායම සහ ඇන්ටලියාස්පෝර් කණ්ඩායම අතර ස්ථාන්බුල් අගනුවර Vodafone Park ක්‍රීඩාංගණයේ දී පැවැත් වුණා.\nඑහි දී ඉකුත් 6 වැනි දා තුර්කියේ සහ සිරියාවේ සිදු වූ භූමිකම්පාවෙන් විපතට පත් ළමයින්ට පරිත්‍යාග කිරීම සඳහා පුළුන් පිරවූ බෝනික්කන් සහ වෙනත් සෙල්ලම් බඩු දහස් ගණනක් පිටිය තුළට විසි කරන්නට ක්‍රීඩාංගණයට රැස්ව සිටි ප්‍රේක්ෂකයන් කටයුතු කළා.\nතරගය ආරම්භ වී මිනිත්තු 4 තත්පර 17ක් ගෙවුණු තැන ක්‍රීඩා ලෝලින් විසින් මෙලෙස සෙල්ලම් බඩු විසි කරන්නට කටයුතු කෙරුණු බවයි විදෙස් මාධ්‍ය වාර්තා කරන්නේ.\n0-0ක් ලෙස අවසන් වූ තුර්කි සුපර් ලිග් තරගයට අයත් මෙම තර්ගයේ දී සිදු මෙකී සිදුවීම සම්බන්ධයෙන් බෙසික්ටාස් ක්‍රීඩා සමාජය නිවේදනයක් නිකුත් කරමින් පවසන්නේ,\n\"අපගේ රසිකයින් වොඩාෆෝන් උද්‍යානයේ බිමට ස්කාෆ්, බෙරෙට් සහ ප්ලෂ් සෙල්ලම් බඩු ඇතුළු දෑ විසි කළේ භූමිකම්පාව සිදු වූ කලාපයේ ළමයින්ට ඔවුන්ව සතුටු කිරීම සඳහා තෑග්ගක් ලෙසයි.\"\nයනුවෙන්\nකෙසේ නමුත් තුර්කියේ සහ අසල්වැසි සිරියාවේ සිදු වූ භූමිකම්පාවලින් මියගිය සංඛ්‍යාව මේ වන විට 50,000 ඉක්මවා ඇති අතර එහි දී ඝානා පාපන්දු ක්‍රීඩක වින්ගර් ක්‍රිස්ටියන් අට්සු ද ජීවිතක්ෂයට පත් වුණා.",
       "URL": "https://www.hirunews.lk/328607/තුර්කියේ-පාපන්දු-පිටියකට-සෙල්ලම්-බඩු-වැස්සක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=506"
}