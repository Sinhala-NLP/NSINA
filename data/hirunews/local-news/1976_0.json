{
       "Source": "hirunews",
       "Timestamp": "Tuesday, 04 May 2021 - 17:16",
       "Headline": "මාරවිල පාරේ මියගිය පුද්ගලයාට කොවිඩ්",
       "News Content": "මියගිය පුදගලයෙකුගේ මළ සිරුරක්, මාරවිල බුජ්ජම්පොල නුවර මාර්ගයේ තිබී සොයාගෙන තිබෙනවා.\nඅනතුරුව එම මළසිරුර ප්‍රදේශවාසීන්ගේ දැනුවත් කිරීමෙන් පසු  1990  ගිලන්රථ සේවාව මගින් මාරාවිල රෝහලට භාර දී  තිබෙනවා.\nපසුව සිදුකල පීසීආර් පරීක්ෂණවලදී අනාවරණය වී ඇත්තේ මෙම පුද්ගලයාට කොරෝනා වෛරසය ආසාදනය වී  ඇති බවයි.\nතනිව ජිවත් වන මෙම පුද්ගලයා රැකියාව ලෙස කර ඇත්තේ පොල් කැඩීම වන බවටයි වර්තා වන්නේ.\nමියගිය පුද්ගලයා වෙන්නප්පුවේ බුජ්ජම්පොල හි පදිංචි 50 හැවිරිදි පුද්ගලයෙක් බවයි, මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ අප කළ විමසීමකදී සඳහන් කළේ.",
       "URL": "https://www.hirunews.lk/270422/මාරවිල-පාරේ-මියගිය-පුද්ගලයාට-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=1976"
}