{
       "Source": "hirunews",
       "Timestamp": "Sunday, 24 April 2016 - 12:56",
       "Headline": "දහතුන්කෝටියේ කොල්ලයේ සැකකරුවන් කාන්තා ඇඳුම් සමග කොටුවෙයි",
       "News Content": "අනුරාධපුර - හිදෝගම - කුඩානෙළුබෑව ප්‍රදේශයේ ඇගලූම් කර්මාන්තශාලාවක තිබූ දහතුන් කෝටි හැත්තෑ ලක්ෂ 34,446 ක් වටිනා නිමි ඇඳුම් තොගයක් කොල්ලකෑමේ සිද්ධියට පුද්ගලයින් පස් දෙනෙකු අත්අඩංගුවට ගෙන තිබෙනවා.\nමෙහි ප්‍රධාන සැකකරු ඊයේ රාත්‍රියේ පොලිස් භාරයට ගැනුණේ කටුනායක - ආඩිඅම්බලම ප්‍රදේශයේදීයි. මොහුගේ ප්‍රකාශ මත ඉතිරි සැකකරුවන් හතර දෙනා ද පොලිසිය අත්අඩංගුවට ගත්තා.\nපසුගිය දෙවනදා රාත්‍රියේ මෙම ඇගලූම් කර්මාන්තශාලාව කොල්ලකා තිබූ අතර, සැකකරුවන් සොරා ගන්නා ලද කාන්තා ඇඳුම් 15,774 ක් ද පොලිස් භාරයට ගෙන තිබෙනවා.",
       "URL": "https://www.hirunews.lk/131606/දහතුන්කෝටියේ-කොල්ලයේ-සැකකරුවන්-කාන්තා-ඇඳුම්-සමග-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5075"
}