{
       "Source": "hirunews",
       "Timestamp": "Tuesday, 27 September 2022 - 13:07",
       "Headline": "පැය 24ක දී වන අලි පහර දීම්වලින් එප්පාවල දෙදෙනෙක් මරු දකී",
       "News Content": "පැය 24 ක් තුළ එප්පාවල පොලිස් වසමේ ස්ථාන දෙකක දී එල්ල වූ වනඅලි ප්‍රහාරවලින් දෙදෙනෙකු ජීවිතක්ෂයට පත්ව තිබෙනවා.\nඉන් එක් අයෙකු එප්පාවල - කෝන්වැව රක්ෂිතයට ඊයේ පස්වරුවේ දර කැඩීමට ගිය අවස්ථාවේදී වන අලි ප්‍රහාරයට ලක්ව ඇති අතර, අනෙක් පුද්ගලයා ප්‍රහාරයට ලක්ව ඇත්තේ මාර්ගයේ ගමන් කරමින් සිටියදීයි.\nමෙලෙස මියගොස් ඇත්තේ එප්පාවල - යෝදැලගල සහ කැලේගම ප්‍රදේශවල පදිංචි 54 සහ 64 ක් වන වයස්වල පසුවන පිරිමි පුද්ගලයින් දෙදෙනෙක්.\nඔවුන්ගේ මෘත ශරීර මේ වනවිට එප්පාවල මූලික රෝහලේ තැන්පත් කර තිබෙනවා.\nමේ අතර බලධාරින්ගේ නිසි කළමනාකරණයක් නොමැති වීම හේතුවෙන් මෙවැනි වන අලි ප්‍රහාර හමුවේ මිනිස් ජීවිත නිකරුනේ අහිමි වන බවයි එප්පාවල ජනතාව චෝදනා කරන්නේ.\nවන ජිවි නිලධාරින් අලිවෙඩිල්ලක් හෝ තමන්ට ලබා දී නොමැති බවට ඔවුන් හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/316428/පැය-24ක-දී-වන-අලි-පහර-දීම්වලින්-එප්පාවල-දෙදෙනෙක්-මරු-දකී",
       "Category": "Local News",
       "Parent URL": "https://www.hirunews.lk/local-news.php?pageID=841"
}