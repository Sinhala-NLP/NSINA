{
       "Source": "hirunews",
       "Timestamp": "Friday, 30 December 2022 - 15:34",
       "Headline": "උද්ධමනය පහළට",
       "News Content": "කොළඹ පාරිභෝගික මිල දර්ශකයට අනුව දෙසැම්බර් මාසයේ උද්ධමනය සියයට 57.2 දක්වා පහත බැස ඇති බව ජන ලේඛන හා සංඛ්‍යාලේඛන දෙපාර්තමේන්තුව පවසනවා.\nනොවැම්බර් මාසයේදී එය පැවතියේ සියයට 61ක මට්ටමේයි.\nඑමෙන්ම, ආහාර කාණ්ඩයේ දෙසැම්බර් මාසයේ උද්ධමනය සියයට 64.4 දක්වා පහත බැස ඇති අතර, එය පසුගිය මාසයේ පැවතියේ සියයට 73.7ක් ලෙසයි.\nඑමෙන්ම මධ්‍යසාර සහ දුම්කොළ කාණ්ඩයේ වාර්ෂික ලක්ෂ්‍යමය උද්ධමනය සියයට 7.6කින් පහළ ගොස් ඇති අතර ආහාර නොවන කාණ්ඩයේ වාර්ෂික ලක්ෂ්‍යමය උද්ධමනය සියයට 1යි දශම 1කින් පහළ ගොස් ඇති බව ජන හා සංඛ්‍යාලේඛන දෙපාර්තමේන්තුව නිකුත් කළ වාර්තාවේ සදහන්.\nආපනශාලා සහ හෝටල් කාණ්ඩයේ වාර්ෂික ලක්ෂ්‍යමය උද්ධමනය ද 13යි දශම 8කින් පහළ ගොස් තිබෙනවා.\nමේ අතර, අනුරාධපුර දිස්ත්‍රික්කයේ උග්‍ර මන්දපෝෂණයෙන් පෙලෙන දරුවන් 900 කට අධික පිරිසක් හඳුනාගෙන ඇති බව උතුරු මැද පළාත් සෞඛ්‍ය සේවා අධ්‍යක්ෂ වෛද්‍ය පාලිත බණ්ඩාර පවසනවා.\nඔහු මේ බව අවධාරණය කළේ පළාත් ආණ්ඩුකාර මහීපාල හේරත් ගේ ප්‍රධානත්වයෙන් පැවති ආහාර සුරක්ෂිතතාවය සහ පෝෂණය සඳහා වන උතුරුමැද පළාත් සැලසුම් කමිටු රැස්වීමේදීයි.\nමේ අතර, අසරණ රෝගීන් සඳහා ජනාධිපති අරමුදලෙන් වෛද ්‍ය ආධාර ලබාදීම කඩිනමි් කරන ලෙස ජනාධිපති රනිල් වික්‍රමසිංහ එම අරමුදලේ ලේකම් ඩබ්ලිව්.ඒ.සරත් කුමාරට උපදෙස් ලබාදී තිබෙනවා.\nමේ වසර තුළ අදාළ වෛද්‍යාධාර සඳහා ගෙවා ඇති මුදල රුපියල් මිලියන 1500 කට ආසන්නයි.\nඅදාළ වෛද්‍යාධාර ලබාදීමේ සැත්කම් සහ ප්‍රතිකාර ලබා ගැනීම වෙනුවෙන් දැනට ගෙවන මූල්‍යාධාර වැඩි කිරීම සඳහා විශේෂඥ වෛද්‍ය කමිටුවකින් නිර්දේශ ලබා ගැනීමට ද නියමිතයි. මීට අමතරව වෛද්‍යාධාර ගෙවනු ලබන රෝග ලැයිස්තුව ද යාවත්කාලීන කිරීමට නියමිතව තිබෙනවා.",
       "URL": "https://www.hirunews.lk/323897/උද්ධමනය-පහළට",
       "Category": "Local News",
       "Parent URL": "https://www.hirunews.lk/local-news.php?pageID=634"
}