{
       "Source": "hirunews",
       "Timestamp": "Friday, 15 September 2023 - 22:42",
       "Headline": "තමන් පිරබාහරන්ගේ දියණිය යැයි කියා ගන්නා කාන්තාවක්",
       "News Content": "සුදු කමිසයකින් සහ අඳුරු කලිසමකින් සැරසී ශ්‍රී ලංකාවේ දෙමළ බහුතරයක් වෙසෙන ප්‍රදේශවල ජනතාව සමඟ සමීපව ක්‍රියා කරමින් සිටින කාන්තාවක්, තමන් ඝාතනයට ලක් වූ එල්ටීටීඊ නායක වේලුපිල්ලේ ප්‍රභාකරන්ගේ දියණිය වන ද්වාරකා බව කියාගත් වීඩියෝවක් සමාජ මාධ්‍යවල පැතිර යනවා.\nමෙම කාන්තාව ප්‍රදේශවාසීන්ට කතා කරමින් පවසන්නේ තමන් ප්‍රභාකරන්ගේ දියණිය බවයි.\nකෙසේ වෙතත්, ප්‍රදේශයේ සමහර දෙමළ ජනතාව ඇයව හඳුනාගෙන ඇත්තේ 2014 දී තමිල්නාඩුවට ගොඩ බැස ඇති දෙමළ සරණාගත කාන්තාවක් වන උදයකලා ලෙසයි. ඇයගේ සැමියා K. Dhayabararaj වන අතර දරුවන් තිදෙනා සමඟ තොටුපළක නීතිවිරෝධී සරණාගතයින් ලෙස ජීවත් වන බවයි ප්‍රදේශවාසීන් පවසන්නේ.\nකෙසේ වෙතත්, පසුව ප්‍රාන්තයේ ප්‍රාදේශීය පොලිසිය ඔවුන් අත්අඩංගුවට ගෙන දයාබරරාජ් තිරුචි විශේෂ කඳවුරේ රඳවාගෙන සිටින අතර උදයකලා සහ ඇගේ දරුවන් මණ්ඩපම් සරණාගත කඳවුරේ ලැගුම් ගෙන සිටි බවයි වාර්තා වන්නේ.\nඋදයකලා, දරුවන් ඇතුළු ඇගේ පවුලේ අය සමග සමීප කරන ලෙස බලධාරින්ගෙන් ඉල්ලා දින නියමයක් නොමැතිව වැඩ වර්ජනයක නිරත වූවාය. පසුව දයාබගරාජ් ඔවුන් සමඟ මණ්ඩපම් කඳවුරට ගෙන ගිය බව වාර්තා වුණා.\nකෙසේ වෙතත්, පසුව එම පවුල ශ්‍රී ලංකාවට පිටත්ව ගියා.\nමහනුවර ප්‍රදේශයේ ද්‍රවිඩ ව්‍යාපාරිකයකු වන පෙරියකරුප්පන් පවසා ඇත්තේ මෙම කාන්තාව ප්‍රභාකරන්ගේ දියණිය ද්වාරකා බව මිනිසුන්ට පවසා ඇති බවයි. ඇය තමා ද්වාරකා යැයි කියමින් සර්ව මක්කල් ජනනායක කච්චි දේශපාලන පක්ෂයක් පවා ආරම්භ කළ බව ඔහු පවසා තිබෙනවා.\nකෙසේ වෙතත්, එම ව්‍යාපාරිකයා කියා සිටියේ ද්වාරකා ඝාතනය වූයේ යුද්ධයේදී බවත් වීඩියෝවේ සිටින කාන්තාව ද්වාරකා ලෙස ව්‍යාජව පෙනී සිටින ඇය උදයකලාට බොහෝ සේ සමාන බවයි.",
       "URL": "https://www.hirunews.lk/348418/තමන්-පිරබාහරන්ගේ-දියණිය-යැයි-කියා-ගන්නා-කාන්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=27"
}