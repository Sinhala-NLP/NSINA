{
       "Source": "hirunews",
       "Timestamp": "Sunday, 01 April 2018 - 18:45",
       "Headline": "අටපිරිකර සොරකම් කළ දෙදෙනෙකු අත්අඩංගුවට",
       "News Content": "අනුරාධපුර ඓතිහාසික ශ්‍රී මහා බෝධි විහාර මන්දිරයෙන් සහ රුවන්වැලි මහසෑ විහාරස්ථානයෙන් අටපිරිකර සොරකම් කළ බව කියන පුද්ගලයන් දෙදෙනෙකු අද (01) පොලීසිය අත්අඩංගුවට ගෙන තිබෙනවා.\nඉන් එක් අයෙකු බැතිමතුන් විසින් පූජා කිරීමෙන් පසු විහාර මන්දිරයේ මල් ආසනයක තැන්පත් කර තිබූ මෙම අටපිරිකර සොරාගෙන රැගෙන යමින් සිටියදී ශ්‍රී මහා බෝධි උතුරු වාහල්කඩ අසළ රාජකාරියේ නිරතව සිටි පොලිස් නිලධාරීන් අත්අඩංගුවට ගෙන ඇති බව සඳහන්.\nමෙලෙස අත්අඩංගුවට ගෙන ඇත්තේ 48 හැවිරිදි කටුගස්තොට - බඹරදෙනිය ප්‍රදේශයේ පදිංචි පුද්ගලයෙක්.\nඑමෙන්ම රුවන්වැලි මහසෑ විහාරයෙන් අටපිරිකර සොරා ගත් අනෙක් පුද්ගලයා විහාරය අසළ රථගාලේ සිටි පොලිස් නිලධාරීන් විසින් අත්අඩංගුවට ගෙන තිබෙනවා.",
       "URL": "https://www.hirunews.lk/187415/අටපිරිකර-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4009"
}