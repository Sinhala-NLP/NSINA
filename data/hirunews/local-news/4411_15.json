{
       "Source": "hirunews",
       "Timestamp": "Friday, 21 July 2017 - 7:46",
       "Headline": "ඩෙංගු රෝගීන් ලක්ෂයට ළං වෙයි - පාලනය නොකොලොත් සංචාරක කර්මාන්තයටත් බලපෑම්",
       "News Content": "ඩෙංගු රෝගය පැතිරීම හේතුවෙන් ශ්‍රී ලංකාවේ සංචාරය කිරීම සදහා සීමා පැනවීමට කිසිදු නිර්දේශයක් නිකුත් කර නොමැති බව ලෝක සෞඛ්‍ය සංවිධානය ප්‍රකාශ කළා.\nනිවේදනයක් නිකුත් කරමින් එම සංවිධානය ප්‍රකාශ කළේ රෝගය මර්දනය කිරීම සදහා ලෝක සෞඛ්‍ය සංවිධානය ද ශ්‍රී ලංකාවට සහාය ලබාදීමට පියවර ගෙන ඇති බවයි.\nඒ අනුව, ඩෙංගු මර්දන වැඩපිළිවෙලට සහාය දීම සදහා කීට විද්‍යාඥයෙකු සහ ඩෙංගු කළමනාකරණ විශේෂඥයින් දෙදෙනෙකු මෙරටට එවා ඇති බව එහි සදහන්.\nකෙසේ නමුත්, ඩෙංගු රෝගය පාලනය නොකළහොත් ඉදිරියේදී එය සංචාරක කර්මාන්තයට ද බලපෑම් එල්ල කළ හැකි බව ක්ෂේත්‍රයේ පාර්ශවකරුවන් පවසනවා.\nදැනට ඩෙංගු රෝගය වැළදී ඇති රෝගීන්ගේ සංඛ්‍යාව ලක්ෂයට ආසන්න වී ඇති අතර, දක්වා ඉහළ ගොස් ඇති අතර, තවත් පුද්ගලයන් 290 දෙනෙකු මියගොස් තිබෙනවා.\nමේ අතර, ඩෙංගු රෝගය තුරන් කිරීමේ ජාතික වැඩසටහනේ තුන්වන අදියර අද ක්‍රියාත්මකයි.\nඒ යටතේ පාසල්, රාජ්‍ය හා පෞද්ගලික ආයතන පරිශ්‍ර පිරිසිදු කිරීම ආරම්භ කෙරෙන බවයි සෞඛ්‍ය අමාත්‍යාංශය සදහන් කළේ.",
       "URL": "https://www.hirunews.lk/166385/ඩෙංගු-රෝගීන්-ලක්ෂයට-ළං-වෙයි-පාලනය-නොකොලොත්-සංචාරක-කර්මාන්තයටත්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=4411"
}