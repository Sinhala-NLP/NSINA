{
       "Source": "hirunews",
       "Timestamp": "Saturday, 19 February 2022 - 11:54",
       "Headline": "රිය අනතුරු අවම කිරීමට විශේෂ වැඩපිළිවෙලක් - ශ්‍රී ලංකා පොලිසිය (වීඩියෝ)",
       "News Content": "මත්ද්‍රව්‍ය භාවිත කරමින් රිය පදවන්නන්ට එරෙහිව ඉදිරියේදී නව නීති සකස් කරන බව ජ්‍යෙෂ්ඨ පොලිස් මාධ්‍ය ප්‍රකාශක, ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කළා.\nමාධ්‍ය වෙත අදහස් දක්වමින් ඔහු සඳහන් කළේ අවිනීත රියදුරන් මෙරට රිය අනතුරු ඉහළ යාමට හේතුවී ඇති බවයි.\nපසුගිය වසරේදී රිය අනතුරු 22,000 ක් වාර්තා වී ඇති අතර, ඉන් මියගිය පුද්ගලයින් ගණන 2,470 ක්.\nඑහිදී පුද්ගලයින් 14,000 කට ආසන්න පිරිසක් තුවාල ලබා ඇති බවයි ජ්‍යෙෂ්ඨ පොලිස් මාධ්‍ය ප්‍රකාශකවරයා සඳහන් කළේ.\nරිය අනතුරු දිනෙන් දින ඉහළ යාම හේතුවෙන් ව්‍යායාම කිරීමේදී මාර්ගය භාවිත නොකර ඇවිදින මංතීරු සහ ක්‍රීඩා පිට්ටනි භාවිත කරන ලෙසටද ජ්‍යෙෂ්ඨ පොලිස් මාධ්‍ය ප්‍රකාශක, ජ්‍යෙෂ්ඨ නියෝජ්‍ය පොලිස්පති අජිත් රෝහණ ඉල්ලා සිටියා.",
       "URL": "https://www.hirunews.lk/297427/රිය-අනතුරු-අවම-කිරීමට-විශේෂ-වැඩපිළිවෙලක්-ශ්‍රී-ලංකා-පොලිසිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1347"
}