{
       "Source": "hirunews",
       "Timestamp": "Saturday, 26 January 2019 - 7:02",
       "Headline": "හිරු සිරිපා කරුණාව අවසන් අදියරට",
       "News Content": "‘සිරිලක මහා වන්දනා ගමන - හිරු සිරිපා කරුණාව 2019’ අවසන් අදියරට ළඟා වී තිබෙනවා.\nහිරු එෆ්.එම්. සංවිධාන කරන මේ බැතිබර වන්දනා චාරිකාවට එක්ව සිටින්නේ රට පුරා විසිරුණු හිරු ශ්‍රාවකයන්.\nඊයේ උදෑසන කොළඹ, අම්පාර, මොණරාගල, පදවිය, මීරිගම සහ දෙබරවැව, ප්‍රදේශවලින් පිටත් වූ වන්දනා බස් රථ පස්වරුවේ නල්ලතන්නියට ළඟා වුණේ හැටන් නගරයේදී එක්වීමෙන් අනතුරුවයි.\nආසියානු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි  වාර්ෂිකව දියත් කෙරෙන මෙම මහා වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියළු පුද සත්කාර මැද ශ්‍රී පාදස්ථානය වන්දනා කිරීමට වරම් හිමිවීම විශේෂත්වයක්.\nමෙවරත් හිරු සිරිපා කරුණාව පෙරටු කර ගනිමින් උත්තරීතර පූජා කරඬු වහන්සේ 06 නමක්ද සිරිපා පුදබිම වෙත වැඩම කරවීමට හිරු මෙවරත් කටයුතු සූදානම් කළේ මග දෙපස රැස්ව, මෙම පින්බර චාරිකාවට දායක වන බැතිමතුන්ට ආශිර්වාද කිරීමේ අරමුණින්.\nඑම පිං කටයුත්ත සඳහා මඟ දෙපස රැස්වුණු බැතිමතුන්ගේ නොමද ආශිර්වාදය හිමිවුණා.",
       "URL": "https://www.hirunews.lk/209039/හිරු-සිරිපා-කරුණාව-අවසන්-අදියරට",
       "Category": "Local News",
       "Parent URL": "https://www.hirunews.lk/local-news.php?pageID=3535"
}