{
       "Source": "hirunews",
       "Timestamp": "Monday, 26 June 2023 - 13:31",
       "Headline": "ජූලි මස මුල දී ගෑස් සිලින්ඩරයක මිල අඩු වෙයි",
       "News Content": "අඛන්ඩව හතරවන වරටත් ගෘහස්ථ ලිට්රෝ ගෑස් සිලින්ඩරයක මිල ලබන මස මුලදී යළිත් අඩු කරන බව ලිට්රෝ සමාගමේ සභාපති මුදිත පීරිස් පවසනවා.\nඒ අනුව ඉදිරියේදී නව මිල ගණන් ප්‍රකාශයට පත් කිරීමට නියමිත බවයි ඔහු කියා සිටියේ.\nපසුගිය පස්වනදා ලිට්රෝ සමාගම විසින් කිලෝග්‍රෑම් 12.5 ගෘහස්ථ ගෑස් සිලින්ඩරයක මිල රුපියල් 452 කින් අඩු කළ අතර, ඒ අනුව මේ වනවිට එය රුපියල් 3,186ක්ට අලෙවි වනවා.\nඑමෙන්ම කිලෝග්‍රෑම් 05 ගෑස් සිලින්ඩරයක් රුපියල් 181 කින් අඩුවුණා. එය රුපියල් 1,281 මිලකට මේ වනවිට අලෙවි කෙරෙන අතර, කිලෝග්‍රෑම් 2.3 ගෑස් සිලින්ඩරයේ මිලද රුපියල් 83 කින් අඩු කෙරුණා.",
       "URL": "https://www.hirunews.lk/339122/ජූලි-මස-මුල-දී-ගෑස්-සිලින්ඩරයක-මිල-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=235"
}