{
       "Source": "hirunews",
       "Timestamp": "Tuesday, 15 December 2020 - 16:01",
       "Headline": "මිහින්තලේ වෙළඳ සංකීර්ණයේ කඩ කාමර ගැටළුව (වීඩියෝ)",
       "News Content": "ප්‍රාදේශීය සභාව විසින් අනුරාධපුර මිහින්තලය ප්‍රදේශයේ අලුතින් ඉදිකළ වෙළඳ සංකීර්නයේ කඩ කාමර ඒම  ප්‍රාදේශීය සභාවේ මන්ත්‍රීවරුන් විසින් තම හිතවතුන්ට ලබා දෙන බවට වෙළෙඳුන් චෝදනා කරනවා.\nඔවුන් පවසන්නේ බලධාරීන්ගේකඩිනම් අවධානය මේ සම්බන්ධයෙන් යොමු විය යුතු බවයි.\nමිහින්තලය බස්නැවතුම්පළ අසල ප්‍රාදේශීය සභාව විසින් අලුතින් ඉදි කළ වෙළඳ සංකීර්ණයයි මේ.\nපසුකාලීනව දෙමහල් ගොඩනැගිල්ලක් ලෙස නිමවූ මෙහි පහළ මහලේ කඩ කාමර 10ක් සහ ඉහළ මහලේ කඩ කාමර 9ක් නිමවීමට යෝජනා වි තිබියදී ඒහි ඉහළ මහලේ කඩ කාමර 10ක් ඉදිකර ඇති ආකාරයයි මේ.\nමෙම ගොඩනැගිල්ලේ ඉහළ මහලේ ඉදිකර ඇති ඒම කඩ හේතුවෙන් පිවිසුම් මාර්ගය අවහිර වන බව වෙළෙඳුන්ගේ චොදනාවයි.\nගොඩනැගිල්ලේ වහලයද නිසි ප්‍රමිතියකින් තොරව ඉදි කර ඇති බවට වෙළෙඳුන් පෙන්වා දෙනවා.\nකඩකාමරයන් ලබා ගැනීම සඳහා වන ඉල්ලුම් පත්‍රයටද රුපියල් 50,000ක මුදලක් ගෙවිය යුතු අතර කිසියම් හේතුවක් නිසා කඩ කාමරයක් ලබා ගැනීමට නොහැකි වුවහොත් ඔවුන්ට ලැබෙන්න‌ේ ඒම මදුලෙන් අඩක් පමණයි.\nදීර්ඝ කාලයක් මග දෙපස වෙළඳාමේ නිරතවන වෙළෙඳුන් චොදනා කරන්නේ මිහින්තලේ ප්‍රාදේශීය සභාවේ මන්ත්‍රීවරුන් විසින් තම හිතවතුන්ට මෙම කඩා කාමර බෙදා දීමට ක්‍රියා කිරීම අසාධාරණ බවයි.\nඒල්ලවන චෝදනා සම්බන්ධයෙන් අප මිහින්තලේ ප්‍රාදේශීය සභාවේ සභාපතිවරයානේගෙන් කළ විමසීමේදී ඔහු ඊට ප්‍රතිචාර දැක්වීම ප්‍රතික්ෂේප කළා.",
       "URL": "https://www.hirunews.lk/257094/මිහින්තලේ-වෙළඳ-සංකීර්ණයේ-කඩ-කාමර-ගැටළුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2273"
}