{
       "Source": "hirunews",
       "Timestamp": "Monday, 28 June 2021 - 10:06",
       "Headline": "හෙරොයින් ග්‍රෑම් 100 ක් සහ මත්පෙති සමඟ සැකකරුවෙකු අත්අඩංගුවට",
       "News Content": "හෙරොයින් ග්‍රෑම් 100 යි මිලිග්‍රෑම් 700 ක් සහ මත්පෙති 40 ක් ත්‍රීරෝද රථයකින් ප්‍රවාහනය කළ සැකකරුවෙකු අඟුලාන - කල්දෙමුල්ල ප්‍රදේශයේදී කොළඹ අපරාධ කොට්ඨාශයේ නිලධාරීන් විසින් අත්අඩංගුවට ගෙන තිබෙනවා.\nඑම නිලධාරීන් විසින් මීට පෙර අත්අඩංගුවට ගෙන රැඳවුම් නියෝග ලබාගෙන සිටි සැකකරුවෙකුගෙන් ලද තොරතුරු මත ඊයේ පස්වරුවේ මෙම සැකකරු අත්අඩංගුවට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nඅත්අඩංගුවට ගත් පුද්ගලයා මොරටුව ප්‍රදේශයේ පදිංචි 32 හැවිරිදි අයෙකු වනවා.\nමේ අතර, කැලණිය කොට්ඨාශ අපරාධ විමර්ශන අංශයේ නිලධාරීන් ඊයේ සිදුකළ තවත් වැටලීමකදී හෙරොයින් ග්‍රෑම් 40 ක්, අයිස් ග්‍රෑම් 16 ක් සහ ගංජා ග්‍රෑම් 350 ක් සමඟ සැකකරුවන් දෙදෙනෙකු සහ සැකකාරියක අත්අඩංගුවට ගෙන තිබුණා.",
       "URL": "https://www.hirunews.lk/275515/හෙරොයින්-ග්‍රෑම්-100-ක්-සහ-මත්පෙති-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1855"
}