{
       "Source": "hirunews",
       "Timestamp": "Saturday, 01 May 2021 - 7:03",
       "Headline": "කොවිඩ් වැළඳී මිය ගිය මවගේ දේහය ළඟ දින දෙකක් නිරාහාරව සිටි කුඩා දරුවා",
       "News Content": "කොවිඩ් ආසාදනයවීම හේතුවෙන් මියගිය මවගේ දේහය අසල දින දෙකක් නිරාහාරව සිටි මාස 18ක කුඩා දරුවකු පිළිබඳ ශෝචනීය පුවතක් ඉන්දියාවේ මහාරාෂ්ඨ ප්‍රාන්තයෙන් වාර්තා වනවා.\nඉන්දියාව පුරා මේ දිනවල පවතින දැඩි කෝවිඩ් වසංගත තත්ත්වය හේතුවෙන් අදාල දරුවාට උදව් කිරීමට අසල්වැසියන් ඉදිරිපත් වී නැති බවයි වාර්තා වන්නේ.\nකෙසේ වෙතත් මෙම මරණය සම්බන්ධයෙන් නිවසේ හිමිකරු විසින් පොලීසියට දැනුම් දීමෙන් අනතුරුව පොලිසිය නිවසේ දොරගුලු කඩා නිවසට ඇතුළු වී තිබෙනවා.\nඑහිදී ඔවුන් දැක ඇත්තේ මියගිය මවගේ දේහය අසල සිටින කුඩා දරුවෙකුයි.\nපසුව  හෙළි වී ඇත්තේ මෙම බිලිඳා දින දෙකකට අධික කාලයක් නිරාහාරව සිට ඇති බවයි.\nමේ අතර ඊයේ (30) දිනය තුළ ඉන්දියාවෙන් වාර්තා වූ කොවිඩ්  ආසාදිතයින්ගේ මරණ සංඛ්‍යාව ප්‍රථම වරට හාර ලක්ෂය ඉක්මවා ගියා.\nමේ අනුව ඊයේ දිනය තුළ ඉන්දියාවෙන් කොවිඩ් රෝගීන් 402110 වාර්තා වූනා.\nඑමෙන්ම ඊයේ දිනය තුළ දී ඉන්දියාවේ කොවිඩ් -19 ආසාදිත තත්ත්වය හේතුවෙන් මියගිය සංඛ්‍යාව දැක්වුණේ 3521 ලෙසටයි.",
       "URL": "https://www.hirunews.lk/270048/කොවිඩ්-වැළඳී-මිය-ගිය-මවගේ-දේහය-ළඟ-දින-දෙකක්-නිරාහාරව-සිටි-කුඩා-දරුවා",
       "Category": "Local News",
       "Parent URL": "https://www.hirunews.lk/local-news.php?pageID=1984"
}