{
       "Source": "hirunews",
       "Timestamp": "Friday, 27 January 2017 - 19:02",
       "Headline": "බැඳුම්කර වංචාව ගැන සොයන ජනපති කොමිසම පත් කෙරේ",
       "News Content": "මහබැංකු බැඳුම්කර වංචාව පිළිබඳ විමර්ශනය කරන ජනාධිපති කොමිසමේ සාමාජිකයන් ජනාධිපති මෛත්‍රීපාල සිරිසේන විසින් පත් කර තිබෙනවා.\nශ්‍රේෂ්ඨාධිකරණ විනිසුරුවරුන් වන කේ.ටී.චිත්‍රසිරි, ප්‍රසන්න ජයවර්ධන සහ හිටපු නියෝජ්‍ය විගනකාධිපති කන්දසාමි වේළුපිල්ලේ එහි සාමාජිකයන් වන බවයි ජනාධිපති මාධ්‍ය අංශය නිවේදනය කළේ.\nමේ අතර, වර්තමානයේ දේශපාලනඥයන්ට ද තත්ත්ව සම්මාන ලබාදිය යුතු බව ජනාධිපති මෛත්‍රීපාල සිරිසේන ප්‍රකාශ කළා.\nඒ, ශ්‍රී ලංකා ප්‍රමිති ආයතනය විසින් වාර්ෂිකව සංවිධානය කරන ජාතික තත්ත්ව සම්මාන උළෙලට කොළඹ දී අද එක්වෙමින්.\nඑසේම ඉදිරි වසර 4 තුළ මෙරට වන ඝනත්වය සියයට 32 දක්වා වර්ධනය කර ගැනීම තම අරමුණ බව ජනාධිපති මෛත්‍රීපාල සිරිසේන ප්‍රකාශ කළා.\nකොළඹ ආනන්ද විද්‍යාලයේ ඉදිවූ ජීව වායු, හරිත වගා සහ සූර්ය බලශක්ති ව්‍යාපෘතිය විවෘත කිරීමේ අවස්ථාවට අද එක්වෙමින් ජනාධිපතිවරයා තවදුරටත් සදහන් කළේ රටේ ආර්ථික නිදහස ළඟා කර ගැනීම දේශපාලනඥයින්ට සහ රාජ්‍ය නිලධාරීන්ට පමණක් පැවරෙන වගකීමක් නොවන බවයි.\nපාසල් දරුවාගේ සිට සෑම පුරවැසියෙකුම ඊට දායක විය යුතු බව ජනාධිපතිවරයා කියා සිටියා.",
       "URL": "https://www.hirunews.lk/153066/බැඳුම්කර-වංචාව-ගැන-සොයන-ජනපති-කොමිසම-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4689"
}