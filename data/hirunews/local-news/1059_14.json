{
       "Source": "hirunews",
       "Timestamp": "Wednesday, 29 June 2022 - 17:13",
       "Headline": "දකුණු පළාත් වාහන සඳහා ආදායම් බලපත්‍ර නිකුත් කිරීමේ සහන කාලයක්",
       "News Content": "දකුණු පළාතේ ලියාපදිංචි වාහන සඳහා ආදායම් බලපත්‍ර නිකුත් කිරීමේ සහන කාලයක් ලබාදීමට තීරණය කර තිබෙනවා.\nඒ අනුව ලබන 30 වනදා සිට ජුලි මස 29 වනදා දක්වා මෙම සහන කාලය ක්‍රියාත්මක වනු ඇති.\nරට තුළ පවතින ඉන්ධන සැපයුම සීමා වීම හේතුවෙන් උද්ගතව ඇති ප්‍රවාහන අපහසුතා සැළකිල්ලට ගනිමිනුයි මෙම තීරණය ගෙන ඇත්තේ.\nඒ අනුව ලබන 30 වනදා සිට ජුලි මස 29 වනදා දක්වා කාලය තුල කල් ඉකුත් වන ආදායම් බලපත්‍ර නිකුත් කිරීමේදී දඩ මුදල් අය කිරීමකින් තොරව ආදායම් බලපත්‍ර නිකුත් කිරීමේ සහන කාලයක් ලබාදීමටයි දකුණු පළාත් ආණ්ඩුකාරවරයා තීරණය කර තිබෙනවා.\nමේ අතර ඉන්ධන සැපයීම සීමාවීම හේතුවෙන් රාජකාරී කටයුතු සඳහා නිලධාරීන්ට මෙන්ම සේවාවන් ලබාගැනීමට මහජනතාවට පැමිණීමට පවතින දුෂ්කරතා හමුවේ ජනතාවට සහනයක් සැලසීම වෙනුවෙන් ජුලි 29 වනදා දක්වා බස්නාහිර පළාතේ ලියාපදිංචි වාහන සඳහා ද ආදායම් බලපත්‍ර නිකුත් කිරීමේදී දඩ මුදල් අය නොකිරීමටයි තීරණය කර ඇත්තේ.",
       "URL": "https://www.hirunews.lk/308538/දකුණු-පළාත්-වාහන-සඳහා-ආදායම්-බලපත්‍ර-නිකුත්-කිරීමේ-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=1059"
}