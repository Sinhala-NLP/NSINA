{
       "Source": "hirunews",
       "Timestamp": "Tuesday, 13 December 2016 - 9:39",
       "Headline": "දිවයිනට අදත් විටින් විට තද සුළං",
       "News Content": "දිවයිනේ ඇතැම් ප්‍රදේශවලට අද දිනයේත්, විටින් විට තද සුළං ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nබෙංගාල බොක්කේ පැවැති වර්ධා සුළි කුණාටුව මේ වන විට උතුරු තමිල්නාඩුවට ඇතුළුවී ඇති බවයි එම දෙපාර්තමේන්තුව සදහන් කළේ.\nසුළි කුණාටුවේ බලපෑම මත මන්නාරම සිට කන්කසන්තුරේ හරහා ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටෙක පැයට කිලෝමීටර් 50ත්, 60ත් අතර පැවතිය හැකි බව ද ඔවුන් නිවේදනය කරනවා.\nමේ හේතුවෙන් එම මුහුදු ප්‍රදේශ රළු විය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/149584/දිවයිනට-අදත්-විටින්-විට-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4756"
}