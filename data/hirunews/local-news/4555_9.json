{
       "Source": "hirunews",
       "Timestamp": "Thursday, 20 April 2017 - 16:06",
       "Headline": "වෑන් රථ රියදුරෙක් යතුරුපැදිය සමග දුම්රියට බිලි (ඡායාරූප)",
       "News Content": "වව්නියාව තාණ්ඩිකුලම් දුම්රිය ස්ථානය ආසන්නයේදී දුම්රියේ ගැටීමෙන් යතුරුපැදිකරුවෙකු මියගොස් තිබෙනවා.\nනොච්චිමොට්ටෙයි  ප්‍රදේශයේ පදිංචි 47 හැවිරිදි මෙම පුද්ගලයා යතුරුපැදියෙන් පැමිණෙමින් සිටියදී යාපනයේ සිට කොළඹ දක්වා ධාවනය වු සීඝ්‍රගාමී දුම්රියේ ගැටී ඇති බවයි අප වාර්තාකරු සඳහන් කළේ.\nඔහු වව්නියාව ප්‍රදේශයේ කුලී වෑන් රථ රියදුරෙක් ලෙස කටයුතු කරන අයෙක් බව අනාවරණ වී තිබෙනවා.\nනොච්චිමොට්ටෙයි ප්‍රදේශයේ අනාරක්ෂිත දුම්රිය හරස් මාර්ගයකදී අනතුර සිදුව ඇති බවට පොලිසිය සඳහන් කර තිබෙනවා.\nමියගිය පුද්ගලයාගේ සිරුර මේවන විට වව්නියාව මහ රෝහලේයි තැන්පත් කර ඇත්තේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/159592/වෑන්-රථ-රියදුරෙක්-යතුරුපැදිය-සමග-දුම්රියට-බිලි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4555"
}