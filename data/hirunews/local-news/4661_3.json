{
       "Source": "hirunews",
       "Timestamp": "Wednesday, 15 February 2017 - 8:43",
       "Headline": "ග්‍රාම නිලධාරිනියකට තර්ජනය කළ නාවික හමුදා සෙබලෙකු අත්අඩංගුවට",
       "News Content": "ග්‍රාම නිලධාරිනියකට බැන වැදී රාජකාරියට බාධා කිරිමේ චෝදනාව මත නාවික හමුදා සෙබලෙකු සාලියවැව ප්‍රදේශයේදී අත්අඩංගුවට ගෙන තිබෙනවා.\nමැදවච්චිය - පූනෑව හමුදා කඳවුරට අනුයුක්තව සේවය කරන සෙබලෙකු මෙලෙස ඊයේ අත්අඩංගුවට ගෙන ඇති අතර ඔහු බලගොල්ල ප්‍රදේශයේ පදිංචිකරුවෙක්.\nකරුවලගස්වැව ප්‍රාදේශීය ලේකම් කොට්ඨාශයට අනුයුක්තව සේවය කරන මැදගම ග්‍රාමනිලධාරිවරියක් විසින් සිදුකළ පැමිණිල්ලකට අනුව මොහු අත්අඩංගුවට ගත් බව පොලිසිය වැඩිදුරටත් සඳහන් කළා.",
       "URL": "https://www.hirunews.lk/154521/ග්‍රාම-නිලධාරිනියකට-තර්ජනය-කළ-නාවික-හමුදා-සෙබලෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4661"
}