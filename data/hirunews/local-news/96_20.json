{
       "Source": "hirunews",
       "Timestamp": "Tuesday, 15 August 2023 - 13:26",
       "Headline": "සමනල වැවේ ජලයත් අවසන් -කෘෂිකර්මට හා ජල විදුලි උත්පාදනයටත් බාධා",
       "News Content": "සමනල වැව ජලාශයේ ජල මට්ටම 3.9% දක්වා පහත බැස ඇති බව වාරිමාර්ග දෙපාර්තමේන්තුව පවසනවා.\nමේ හේතුවෙන් එම ජලාශයෙන් විදුලි උත්පාදනය සඳහා ජලය නිකුත් කිරීම ගැටලුවක් වී ඇති බවයි වාර්තා වන්නේ.\nමේ අතර උඩවලව ජලාශයේ ද දැනට පවතින ජල ධාරිතාව ප්‍රමාණවත් වන්නේ දින තව 04කට පමණක් බවයි ඉංජිනේරුවන් වැඩිදුරටත් සඳහන් කළේ.\nමේ අතර දිවයිනට බලපා ඇති වියළි කාලගුණය හමුවේ ජලවිදුලි උත්පාදනයට හා වාරි කටයුතුවලට ජලය සපයන ජලාශ රැසක ජල මට්ටම් මේ වනවිට ශීඝ්‍රයෙන් පහත බැසයි තිබෙන්නේ.\nවලව කලාපයේ වාරි කටයුතු සඳහා සමනල වැව ජලාශයෙන් උඩවලව ජලාශයට ජලය නිකුත් කර අදට සතියක් ගතවන අතර මේ වනවිට උඩවලව ජලාශයේ ජලය අක්කර අඩි 5,871ක් පමණ තිබෙන අතර දෛනිකව ගොවිතැන් කටයුතු සඳහා අක්කර අඩි 1,508ක ජල ප්‍රමාණයක් නිකුත් කිරීමට කටයුතු කර තිබෙනවා.\nමේ හේතුවෙන් ඉදිරියේදී උඩවලව ජලාශයට ජලය නිකුත් කිරීම සම්බන්ධයෙන් ගැටලුකාරී තත්ත්වයක් පැන නැගී ඇති බවයි ජලාශය භාර ඉංජිනේරුවන් පවසන්නේ.",
       "URL": "https://www.hirunews.lk/344899/සමනල-වැවේ-ජලයත්-අවසන්-කෘෂිකර්මට-හා-ජල-විදුලි-උත්පාදනයටත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=96"
}