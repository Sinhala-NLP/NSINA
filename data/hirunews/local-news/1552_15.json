{
       "Source": "hirunews",
       "Timestamp": "Thursday, 18 November 2021 - 22:48",
       "Headline": "නීතිවිරෝධී බලපත්‍ර වැඩි මිලට විකිණීමේ ජාවාරමක් හෙළිවෙයි",
       "News Content": "කල් ඉකුත් වූ රියදුරු බලපත්‍ර මෝටර් රථ ප්‍රවාහන දෙපාර්තමේන්තුවෙන් නීතිවිරෝධී ලෙස අඩු මුදලකට ලබාගෙන එහි මුද්‍රණ මකා ව්‍යාජ රියදුරු බලපත්‍ර ඉල්ලුම් කරනු ලබන පුද්ගලයින්ගේ තොරතුරු ඇතුළත් කර, එම රියදුරු බලපත්‍ර වැඩි මිලට විකිණීමේ ජාවාරමක් වැටලීමට ආදුරුප්පුවීදිය පොලිසිය සමත්ව තිබෙනවා.\nඑහිදී මරදාන, වත්තල සහ ගල්කිස්ස ප්‍රදේශවල පදිංචි සැකකරුවන් තිදෙනෙකු අත්අඩංගුවට ගෙන ඇති අතර, ඔවුන් ව්‍යාජ රියදුරු බලපත්‍ර 1000ක් පමණ මෙලෙස ඉල්ලුම්කරුවන් වෙත සකස් කර දී ඇති බවටත් තොරතුරු අනාවරණය වුණා.",
       "URL": "https://www.hirunews.lk/288476/නීතිවිරෝධී-බලපත්‍ර-වැඩි-මිලට-විකිණීමේ-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1552"
}