{
       "Source": "hirunews",
       "Timestamp": "Saturday, 10 February 2018 - 23:12",
       "Headline": "ජයග්‍රහණය සාමකාමීව භුක්ති විඳින්නැයි හිටපු ජනපති විශේෂ ප්‍රකාශයක් කරමින් ඉල්ලයි",
       "News Content": "පළාත් පාලන මැතිවරණයට අදාළ ජයග්‍රහණ සාමකාමීව භුක්ති විඳින ලෙසට හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ ඉල්ලීමක් කරනවා.\nවිශේෂ ප්‍රකාශයක් සිදු කරමිනුයි හිටපු ජනාධිපතිවරයා මෙම ඉල්ලීම සිදු කළේ.\nශ්‍රී ලංකා පොදුජන පෙරමුණ යටතේ තරග කර ජයග්‍රහණය කළ සියලුදෙනාට සුබ පැතුම් පළ කරන බව ද හිටපු ජනාධිපතිවරයා කියාසිටියා.\nඑමෙන්ම සහය දැක්වු පක්ෂවලට මෙන්ම කැපවී සේවය කළ සියලුදෙනාට ස්තුතිය පළ කරන බවයි ඔහු කියාසිටියේ.\nපරාජයට පත්වුවන්ට හිරිහැර කිරීමෙන් තොරව ආදර්ශමත්ව සාමකාමීව ජයග්‍රහණය භුක්ති විඳින ලෙසටයි ඔහු වැඩිදුරටත් ඉල්ලා සිටියේ.\nහිටපු ජනාධිපති මහින්ද රාජපක්ෂ කළ විශේෂ ප්‍රකාශය පහතින්.\nමේ අතර පාර්ලිමේන්තු මන්ත්‍රී නාමල් රාජපක්ෂ ද හිරු නිව්ස් වෙත මෙලෙස අදහස් පළ කළා.",
       "URL": "https://www.hirunews.lk/183378/ජයග්‍රහණය-සාමකාමීව-භුක්ති-විඳින්නැයි-හිටපු-ජනපති-විශේෂ-ප්‍රකාශයක්-කරමින්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4085"
}