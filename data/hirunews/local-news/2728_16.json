{
       "Source": "hirunews",
       "Timestamp": "Saturday, 16 May 2020 - 21:13",
       "Headline": "මුහුදු මහා විහාරය භූමි ප්‍රදේශයේ ආරක්ෂාවට ස්ථාපිත කළ නාවික හමුදා උප අනුඛණ්ඩ රාජකාරි අරඹයි (වීඩියෝ)",
       "News Content": "පොතුවිල් මුහුදු මහා විහාරයට අයත් භූමි ප්‍රදේශ ඉඩම් කොල්ලකරුවන්ගෙන් ආරක්ෂා කිරීම සදහා ස්ථාපිත කළ නාවික හමුදා උප අනුඛණ්ඩය මේ වන විට සිය රාජකාරි ආරම්භ කර තිබෙනවා.\nහිරු සී.අයි.ඒ. හරහා මුහුදු මහා විහාරයේ ඉඩම් ආක්‍රමණය පෙන්වාදීමෙන් අනතුරුව එහි සංචාරයක නිරත වු ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න මහතාගේ උපදෙස් මතයි මෙහි ආරක්ෂාව තහවුරු කිරීම සදහා නාවික හමුදාව අනුයුක්ත කිරීමට පියවර ගැණුනේ.\nහිරු සී.අයි.ඒ. හරහා මුහුදු මහා විහාරය සතු ඉඩම් කොල්ලකරුවන් බලහත්කාරයෙන් අත්පත් කර ගැනීමේ සිදුවීම වාර්තාකිරීමත් සමග පසුගියදා ආරක්ෂක ලේකම්, යුදහමුදාපති, නාවික හමුදාපති, වැඩබලන පොලිස්පතිවරයා ඇතුළු රාජ්‍ය නිලධාරීන් රැසක් විහාරස්ථානයේ ආරක්ෂාව පිළිබද සොයාබැලීම සදහා පැමිණියා.\nආරක්ෂක ලේකම්වරයාගේ උපදෙස් සමග මුහුදු මහා විහාරයේ ආරක්ෂාව සැලසීමට නාවික හමුදාව පියවර ගෙන තිබුනා.\nමුහුදු මහා විහාරයට අයත් සීමාවන් අධ්‍යනය කරමින් අද ඔවුන් සිය ආරක්ෂක රාජකාරී ආරම්භ කළා.\nමේ අතර, මුහුදු මහා විහාරයේ වත්මන් තත්ත්වය සොයාබැලීම සදහා උතුරු - නැගෙනහිර, තමන්කඩුව තෙපලාතේ ප්‍රධාන සංඝනායක පුජ්‍ය පනාමුරේ තිලකවංශ හිමි හා හිටපු පාර්ලිමේන්තු මන්ත්‍රී පද්ම උදයශාන්ත මහතා ද අද එහි පැමිණියා.",
       "URL": "https://www.hirunews.lk/240874/මුහුදු-මහා-විහාරය-භූමි-ප්‍රදේශයේ-ආරක්ෂාවට-ස්ථාපිත-කළ-නාවික-හමුදා-උප-අනුඛණ්ඩ-රාජකාරි-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2728"
}