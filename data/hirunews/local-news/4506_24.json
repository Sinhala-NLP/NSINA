{
       "Source": "hirunews",
       "Timestamp": "Sunday, 21 May 2017 - 15:00",
       "Headline": "හැටන් - කාසල්රී සංචාරක නිකේතනයකට පැමිණි පිරිසකට බඹර ප්‍රහාරයක්",
       "News Content": "හැටන් - කාසල්රී ප්‍රදේශයේ නිවාඩු නිකේතනයක සිටි සංචාරකයින් පිරිසකට අද දහවල් බඹර ප්‍රහාරයක් එල්ල වී තිබෙනවා.\nපොලීසිය සඳහන් කළේ ප්‍රහාරයෙන් තරුණයින් 5 දෙනෙකු දික්ඔය මූලික රෝහලට ඇතුළත් කර ඇති බවයි. එම සංචාරකයින් පිරිස අද උදෑසන නිවාඩු නිකේතනයෙන් බැහැරව අසල වූ තේ වතුයාය නැරඹීමට ගිය අවස්ථාවේ මෙම බඹර ප්‍රහාරයට ලක්වී තිබෙනවා.\nතුවාල ලැබූවන්ගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/161822/හැටන්-කාසල්රී-සංචාරක-නිකේතනයකට-පැමිණි-පිරිසකට-බඹර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4506"
}