{
       "Source": "hirunews",
       "Timestamp": "Monday, 25 April 2016 - 17:07",
       "Headline": "මුහුදේ ගිය යතුරුපැදිය නාවික හමුදාවෙන් අත්අඩංගුවට ගනී",
       "News Content": "යාපනය - පේදුරුතුඩුව මුහුදු තීරයේදී ඉන්දියාවේ ලියාපදිංචි යතුරුපැදියක් පැටවූ ධීවර යාත්‍රාවක් සමඟ ශ්‍රී ලාංකික ධීවරයන් 4 දෙනෙකු නාවික හමුදාව විසින් අත්අඩංගුවවට ගෙන තිබෙනවා.\nමෙම යාත්‍රාවේ කේරළ ගංජා ඇති බවට ලැබුණු තොරතුරක් අනුව ඊයේ එය වටලා පරීක්ෂා කර ඇති අතර, එහි ගංජා නොතිබූ බව සදහන්.\nමෙම යතුරුපැදිය ධීවර යාත්‍රාව මගින් රැගෙන ඒම පිළිබඳව වැඩිදුර පරීක්ෂණ සිදුකරන බව පොලීසිය සදහන් කළා.\nමේ අතර, උතුරු සහ නැගෙනහිර මුහුදේ නීතිවිරෝධී ලෙස මුහුදු කූඩැල්ලන් අල්ලමින් සිටි ධීවරයන් තිස් දෙදෙනෙකු කිමිදුම් උපකරණ සමඟ නාවික හමුදාව සෙනසුරාදා අත්අඩංගුවට ගත්තා.",
       "URL": "https://www.hirunews.lk/131709/මුහුදේ-ගිය-යතුරුපැදිය-නාවික-හමුදාවෙන්-අත්අඩංගුවට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5073"
}