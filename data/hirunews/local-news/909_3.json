{
       "Source": "hirunews",
       "Timestamp": "Saturday, 27 August 2022 - 20:49",
       "Headline": "ඇෆ්ගනිස්තාන පන්දු යවන්නන් ශ්‍රී ලංකා පිතිකරුවන් මෙල්ල කරයි -ශ්‍රී ලංකාව අසීරු ස්ථානයක",
       "News Content": "ආසියානු කුසලානය 2022 තරඟාවලියේ ශ්‍රී ලංකාව සහ ඇෆ්ගනිස්ථානය අතර තරගයේ කාසියේ වාසිය දිනා ගැනීමට ඇෆ්ගනිස්තානය සමත් වුනා.\nඒ අනුව ප්‍රථමයෙන් පන්දුවට පහරදීමට පැමිණි ශ්‍රී ලංකා කණ්ඩායමේ ආරම්භක පිතිකරු යුවළට සාර්ථක ආරම්භයක් ලබා ගැනීමට ඇෆ්ගනිස්ථාන පන්දු යවන්නන් අවස්ථාව ලබා දුන්නේ නැහැ.\nතරඟයේ පන්දු වාර දෙකක් අවසන් වන විට ශ්‍රී ලංකා කණ්ඩායම ලකුණු 5 කට කඩුලූ තුනක් දැවී ඉතා අසීරු අවස්ථාවක සිටියා.\nඉන් පසු භානුක රාජපක්ෂ ඇරෙන්න පිටියට පිවිසි කිසිදු පිතිකරුවෙකුට ඇෆ්ගනිස්ථාන පන්දුයවන්නන් සාර්ථක වීමට ඉඩ ලබා දුන්නේ නැහැ.\nතරගයේ මේ වන විට පන්දුවට පහර දෙන ශ්‍රී ලංකා කණ්ඩායම පන්දුවාර 12ක් අවසානයේ කඩුළු 8ක් දැවී ලකුණු 70ක් ලබා ගෙන ඉතා අසීරු ස්ථානයක පසුවනවා.",
       "URL": "https://www.hirunews.lk/313898/ඇෆ්ගනිස්තාන-පන්දු-යවන්නන්-ශ්‍රී-ලංකා-පිතිකරුවන්-මෙල්ල-කරයි-ශ්‍රී-ලංකාව-අසීරු-ස්ථානයක",
       "Category": "Local News",
       "Parent URL": "https://www.hirunews.lk/local-news.php?pageID=909"
}