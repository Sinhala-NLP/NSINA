{
       "Source": "hirunews",
       "Timestamp": "Friday, 02 November 2018 - 17:25",
       "Headline": "අග්‍රාමාත්‍ය කාර්යාලයෙන් නිවේදනයක්",
       "News Content": "අග්‍රාමාත්‍ය කාර්යාලයේ ලිපි ශීර්ෂ උපයෝගී කර ගනිමින් පාර්ලිමේන්තු මන්ත්‍රී සාගල රත්නායක නිකුත් කර ඇති නිවේදනවල වලංගුභාවයක් නොමැති සහ සාවද්‍ය තොරතුරු අඩංගු බව අග්‍රාමාත්‍ය කාර්යාලය නිවේදනය කළා.\nඅග්‍රාමාත්‍ය මාධ්‍ය ලේකම්වරයාගේ අත්සනින් යුත් එම නිවේදනයේ දැක්වුණේ රාජ්‍ය නායකයා වශයෙන් ජනාධිපති මෛත්‍රීපාල සිරිසේන, මහින්ද රාජපක්ෂ අග්‍රාමාත්‍යවරයා ලෙස පත් කර ඇති බවයි.\nඑමෙන්ම අග්‍රාමාත්‍ය ලේකම්වරයා ද පත් කර ඇත්තේ ජනාධිපතිවරයා විසින් බව ද එම නිවේදනයේ දැක්වෙන්නේ.\nඑමෙන්ම සාගල රත්නායක නමින් කිසිදු නිලධාරියෙකු අග්‍රාමාත්‍ය කාර්යාලයේ සේවය නොකරන බව ද එම නිවේදනයේ වැඩිදුරටත් සඳහන්.",
       "URL": "https://www.hirunews.lk/203447/අග්‍රාමාත්‍ය-කාර්යාලයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=3670"
}