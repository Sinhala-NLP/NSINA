{
       "Source": "hirunews",
       "Timestamp": "Monday, 30 January 2023 - 9:03",
       "Headline": "රට බිත්තරේට රජයේ පශු වෛද්‍යවරු එරෙහි වෙයි (වීඩියෝ)",
       "News Content": "රජයේ පශූ වෛද්‍ය නිලධාරීන්ගේ සංගමය අද (30) ලෙඩ නිවාඩු දමා වර්ජනයක නිරතවනවා.\nඑහි සභාපති පශු වෛද්‍ය සිසිර පියසිරි සඳහන් කළේ රාජ්‍ය නිලධාරීන්ට අනිසි ලෙස බලපෑම් කරමින් කුරුළු උණ සහිත රටවලින් බිත්තර ආනයනය සඳහා රජය ගෙන ඇති තීරණයට විරෝධය පළ කරමින් මෙම සංකේත වෘත්තිය සමිති ක්‍රියාමාර්ගය ආරම්භ කර ඇති බවයි.\nකෙසේ වෙතත් සමස්ත ලංකා බිත්තර වෙළඳ සංගමයේ ලේකම් අනුර මාරසිංහ කියා සිටියේ සත්ව නිෂ්පාදන හා සෞඛ්‍ය දෙපාර්තමේන්තුව බිත්තරයක නිෂ්පාදන විියදම සම්බන්ධයෙන් කරන ගණනය කිරීම් නිවැරදි නොවන බවයි.\nඒ හේතුවෙන් බිත්තර මිල සම්බන්ධයෙන් ගැටළුවක් නිර්මාණය වී ඇති බවද ඔහු කියා සිටියා.\nකෙසේ වෙතත් වෙළද වාණිජ හා ආහාර සුරක්ෂිතතා අමාත්‍ය නලින් ප්‍රනාන්දු පසුගියදා සඳහන් කළේ සත්ව නිෂ්පාදන සහ සෞඛ්‍ය දෙපාර්තමේන්තුවේ අනුමැතිය ලැබුණු පසු බිත්තර ආනයනය කරන බවයි.",
       "URL": "https://www.hirunews.lk/326211/රට-බිත්තරේට-රජයේ-පශු-වෛද්‍යවරු-එරෙහි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=570"
}