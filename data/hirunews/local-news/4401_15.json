{
       "Source": "hirunews",
       "Timestamp": "Wednesday, 26 July 2017 - 19:28",
       "Headline": "වරාය ගිවිසුම ගැන සංස්ථා සේවකයින් වැරදි අවබෝධයකින් - ජනපති",
       "News Content": "හම්බන්තොට වරාය ගිවිසුම සම්බන්ධයෙන් ඛනිජ තෙල් සංස්ථාවේ සේවකයන්ට වැරදි අවබෝධයක් පවතින බව ජනාධිපති මෛත්‍රිපාල සිරිසේන පවසනවා.\nඉබ්බාගමුව ප්‍රදේශයේ අද පැවති උත්සවයකට එක්වෙමින් ජනාධිපතිවරයා මේ බව කියා සිටියා.\nඑහිදී ජනාධිපතිවරයා කියා සිටියේ ජනතාව විසින් බලයෙන් පහකළ පිරිස නැවත බලයට ඒමට සිහින දකිමින් විවිධ කුමන්ත්‍රණ දියත් කළද වත්මන් රජය පෙරළා දැමීමට කිසිවෙකුට නොහැකි බවයි.\nඛනිජ තෙල් සංස්ථාවේ සේවක වර්ජනය හේතුවෙන් රටේ පොදු ජනතාව දැඩි අසීරුතාවකට පත්ව ඇති බව සඳහන් කළ ජනාධීපතිවරයා කියා සිටියේ  ඕනෑම ගැටළුවක් සාකච්ඡා මාර්ගයෙන් විසඳා ගැනීමට අවස්ථාවක් පවතින බවයි.\nවැඩවර්ජන නතර කර වහාම සේවයට වාර්තා කරන ලෙස තමන් ඉල්ලා සිටින බවත් වෛද්‍යවරුන්ටද අද වැඩවර්ජන පීඩාවක් බවට පත්ව ඇති බවයි ජනාධිපතිවරයා මෙහිදී සඳහන් කළේ.",
       "URL": "https://www.hirunews.lk/166852/වරාය-ගිවිසුම-ගැන-සංස්ථා-සේවකයින්-වැරදි-අවබෝධයකින්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4401"
}