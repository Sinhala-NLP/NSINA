{
       "Source": "hirunews",
       "Timestamp": "Thursday, 07 October 2021 - 15:48",
       "Headline": "ශ්‍රී ලංකාව සහ ඕමානය අතර විස්සයි විස්ස තරඟයේ කාසිය වාසිය ඕමානයට",
       "News Content": "ශ්‍රී ලංකාව සහ ඕමානය අතර ප්‍රථම තරගය ශ්‍රී ලංකා වේලාවෙන් අද පස්වරු 4ට ඕමානයේ මස්කට් නුවරදී ආරම්භ වනවා.\nදසුන් ශානකගේ නායකත්වයෙන් යුත් ශ්‍රී ලංකා පිලට කුසල් ජනිත්, දිනේෂ් චන්දිමාල්, ධනංජය ද සිල්වා වැනි ප්‍රබල ක්‍රීඩකයන් රැසක් ඇතුළත් වන අතර වනිදු හසරංග සහ දුෂ්මන්ත චමීර ඇතුළත් නොවන්නේ, ඔවුන් ඉන්දීය ප්‍රිමියර් ලීග් තරගාවලියට සහභාගි වීම හේතුවෙන්.\nකාසිය වාසිය දිනා ගත් ඕමාන කණ්ඩායම  ප්‍රථමයෙන් පන්දු රැකීමටයි තීරණය කළේ.\nමෙය ශ්‍රී ලංකාව සහ ඕමානය අතර, පැවැත්වෙන ප්‍රථම විස්සයි විස්ස ජාත්‍යන්තර තරගයයි.",
       "URL": "https://www.hirunews.lk/284345/ශ්‍රී-ලංකාව-සහ-ඕමානය-අතර-විස්සයි-විස්ස-තරඟයේ-කාසිය-වාසිය-ඕමානයට",
       "Category": "Local News",
       "Parent URL": "https://www.hirunews.lk/local-news.php?pageID=1643"
}