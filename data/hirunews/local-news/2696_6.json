{
       "Source": "hirunews",
       "Timestamp": "Saturday, 30 May 2020 - 17:03",
       "Headline": "අභාවප්‍රාප්ත ඇමති තොණ්ඩමන්ගේ දේහයට හිටපු ජනපතිගෙන් අවසන් ගෞරව (වීඩියෝ)",
       "News Content": "අභාවප්‍රාප්ත අමාත්‍ය ආරුමුගම් තොණ්ඩමන්ගේ දේහයට හිටපු ජනාධිපති මෛත්‍රීපාල සිරිසේන අද අවසන් ගෞරව දැක්වූවා.\nඒ කොත්මලේ රම්බොඩ වැවන්ඩන් වතුයායේ පිහිටි නිවසේදීයි.\nඑහිදී හින්දු චාරිත්‍රානුකූල ආගමික වතාවත් සහ බෞද්ධ ආගමික වතාවත් සිදු කිරීමෙන් අනතුරුව දේහය මහජන ගෞරවය සඳහා කොටගල පිහිටි ලංකා කම්කරු කොන්ග්‍රස් පදනම් කාර්යාලයේ තැන්පත් කරනු ලැබුවා.\nලංකා කම්කරු කොන්ග්‍රසයේ නායක ආරුමුගම් තොණ්ඩමන් පසුගිය 26 වනදා පස්වරුවේ හදිසි හෘද්‍යාබාධයකින් ජීවීතක්ෂයට පත්වුනා.\nතිදරු පියෙක් වන ඔහු මියයන විට 55වන වියෙහි පසුවූ අතර අමාත්‍යවරයාගේ 56 වන උපන්දිනය ද ඊයේ (29)ට යෙදී තිබුනා.\nඅභාවප්‍රාප්ත ආරුමුගන් තොණ්ඩමන් මහතාගේ අවසන් කටයුතු හෙට (31) රාජ්‍ය අනුග්‍රහය සහිතව නෝර්වුඩ් තොණ්ඩමන් ක්‍රීඩාංගණයේදී සිදු කිරීමට නියමිතයි.",
       "URL": "https://www.hirunews.lk/241874/අභාවප්‍රාප්ත-ඇමති-තොණ්ඩමන්ගේ-දේහයට-හිටපු-ජනපතිගෙන්-අවසන්-ගෞරව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2696"
}