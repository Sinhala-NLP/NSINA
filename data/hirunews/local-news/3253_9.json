{
       "Source": "hirunews",
       "Timestamp": "Thursday, 11 July 2019 - 20:36",
       "Headline": "තනතුරුවලින් ඉල්ලා අස් වූ මුස්ලිම් ඇමතිවරුන් යළි තනතුරු භාර ගැනීමට තීරණය කරයි",
       "News Content": "සිය තනතුරුවලින් ඉල්ලා අස් වූ මුස්ලිම් අමාත්‍යවරුන් යළි එම තනතුරු භාර ගැනීමට තීරණය කර තිබෙනවා.\nවර්තමානයේ පවතින දේශපාලන තත්ත්වය සහ යළි සිය අමාත්‍ය ධූරවල දිවුරුම්දීම පිළිබඳව ඊයේ රාත්‍රියේ විශේෂ සාකච්ඡාවක් පැවැත්වුණා.\nඊට සියලූ මුස්ලිම් අමාත්‍යවරුන් එක්ව සිටි බවටයි වාර්තා වන්නේ. පාර්ලිමේන්තුවේ පැවති මෙම සාකච්ඡාවේදී යළිත් ඉල්ලා අස් වූ අමාත්‍ය ධූරවල දිවුරුම්දීමට ඔවුන් තීරණය කර තිබෙනවා.\nපසුගියදා පූජ්‍ය අතුරලියේ රතන හිමියන් ශ්‍රී දළඳා මාලිගාව ඉදිරිපිට උපවාස කිරීමෙන් අනතුරුව සියලූ මුස්ලිම් අමාත්‍යවරුන් සිය තනතුරුවලින් ඉල්ලා අස්වීමට තීරණය කළා.\nකෙසේ වෙතත්, පසුව කබීර් හෂීම් සහ එම්.එච්.ඒ.හලීම් සිය අමාත්‍ය ධූරවල දිවුරුම් දෙනු ලැබුවා.",
       "URL": "https://www.hirunews.lk/220118/තනතුරුවලින්-ඉල්ලා-අස්-වූ-මුස්ලිම්-ඇමතිවරුන්-යළි-තනතුරු-භාර-ගැනීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3253"
}