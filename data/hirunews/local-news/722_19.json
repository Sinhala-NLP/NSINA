{
       "Source": "hirunews",
       "Timestamp": "Saturday, 19 November 2022 - 19:53",
       "Headline": "සුළු හා මධ්‍ය පරිමාණ ව්‍යවසායකයන් තක්සේරු කිරීමට නිසි යාන්ත්‍රණයක් අවශ්‍යයි",
       "News Content": "ක්‍රමානුකූලව ආධාර ලබාදිය යුතු සුළු හා මධ්‍ය පරිමාණ ව්‍යවසායකයන් තක්සේරු කිරීමට නිසි යාන්ත්‍රණයක් සැකසිය යුතු බව කර්මාන්ත කටයුතු පිළිබඳ අමාත්‍යාංශයීය උපදේශක කාරක සභාව ප්‍රකාශ කර තිබෙනවා.\nඒ කුඩා හා මධ්‍ය පරිමාණ ව්‍යවසායකයන් නගා සිටුවීම සම්බන්ධයෙන් අවධානය යොමු කරමින්.\nඩොලමයිට්, බතික් මෙන්ම මැණික් හා ස්වර්ණාභරණ කර්මාන්තයට අදාළ ගැටලු පිළිබඳව ද මෙම උපදේශක කාරක සභාව රැස්වූ අවස්ථාවේදී අවධානය යොමුකළ බව පාර්ලිමේන්තු සන්නිවේදන දෙපාර්තමේන්තුව සඳහන් කළා.",
       "URL": "https://www.hirunews.lk/320812/සුළු-හා-මධ්‍ය-පරිමාණ-ව්‍යවසායකයන්-තක්සේරු-කිරීමට-නිසි-යාන්ත්‍රණයක්-අවශ්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=722"
}