{
       "Source": "hirunews",
       "Timestamp": "Tuesday, 20 June 2017 - 20:07",
       "Headline": "කසළ ගැටළුව ගැන ජනපති කථා කරයි",
       "News Content": "කොළඹ දිස්ත්‍රික්කයේ කැලිකසල ගැටළුව සම්බන්ධයෙන් ස්ථීර විසඳුමක් කිසිදු ආණ්ඩුවක්, කිසි කලක ලබාදී නොමැති බව ජනාධිපති මෛත්‍රීපාල සිරිසේන ප්‍රකාශ කළා.\nඒ, මහරගම ජාතික තරුණ සේවා සභාවේ අද පැවති කොළඹ දිස්ත්‍රික් විශේෂ පරිසර සමුළුව අමතමින්.\nඑහිදී ජනාධිපතිවරයා තවදුරටත් කියා සිටියේ කැලිකසළ කළමනාකරණය සහ ප්‍රතිචක්‍රීකරණය සම්බන්ධයෙන් ක්‍රමවේදයන් පිළිබඳව පොදු ජනතාව නිසියාකාරව දැනුවත් කරන්නේ නම් ඔවුන්ගෙන් ඊට විරෝධයක් එල්ල නොවන බවයි.\nකොළඹ කසළ ඉවත් කිරීම සදහා කිසි ලෙසකින් හමුදාව යොදා නොගන්නා බව ද ජනාධිපති මෛත්‍රිපාල සිරිසේන මහතා අවධාරණය කරනවා.",
       "URL": "https://www.hirunews.lk/164030/කසළ-ගැටළුව-ගැන-ජනපති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4460"
}