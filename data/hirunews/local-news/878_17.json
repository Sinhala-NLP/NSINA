{
       "Source": "hirunews",
       "Timestamp": "Saturday, 10 September 2022 - 10:39",
       "Headline": "මවක් හා දියණියක් තියුණු ආයුධයකින් කපා කොටා ඝාතනය කෙරේ (වීඩියෝ)",
       "News Content": "බදුල්ල - ගැනල්පීන් වත්ත - හිගුරුගමුව ප්‍රදේශයේදී එකම පවුලේ මව සහ දියණියකට තියුණු ආයුධවලින් පහර දී ඝාතනය කර තිබෙනවා.\nපොලිසිය සඳහන් කළේ ඊයේ (09) රාත්‍රියේ නිවසට පැමිණි පුද්ගලයන් දෙදෙනෙකු මෙම ඝාතනය සිදුකර පලාගොස් ඇති බවයි.\nතියුණු ආයුධවලින් පහරදීම හේතුවෙන් 83 හැවිරිදි මව සහ ඇයගේ 55 හැවිරිදි දියණිය එම ස්ථානයේදීම ජීවිතක්ෂයට පත්ව තිබෙනවා.\nනිවසේ සිටි 62 හැවිරිදි තවත් දියණියක් ද කැපුම් තුවාල සහිතව බදුල්ල රෝහලට ඇතුළත් කර ඇති අතර, ඇයගේ තත්ත්වය බරපතළ බවයි රෝහල් ප්‍රකාශකයෙකු සඳහන් කළේ.\nසිද්ධියට අදාළව පොලිසිය පුද්ගලයින් කිහිපදෙනෙකුගෙන් ප්‍රකාශ සටහන් කරගෙන ඇති අතර, එහිදි අනාවරණ වී ඇත්තේ ඝාතනයට ලක් වූ දියණිය මුදල් පොලියට ලබාදෙන කාන්තාවක් බවයි.",
       "URL": "https://www.hirunews.lk/315032/මවක්-හා-දියණියක්-තියුණු-ආයුධයකින්-කපා-කොටා-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=878"
}