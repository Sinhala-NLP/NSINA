{
       "Source": "hirunews",
       "Timestamp": "Thursday, 12 May 2016 - 19:59",
       "Headline": "ජංගම දුරකථනයෙන් ආ මාරයා",
       "News Content": "පවතින අයහපත් කාලගුණයත් සමග අකුණු සැර වැදීම හේතුවෙන් පාසල් සිසුවෙක් ජීවිතක්ෂයට පත්වී තිබෙනවා.\nපවුලේ ඥාතීන් පවසන්නේ පෙරේදා රාත්‍රී 7 ට පමණ අකුණු ඇතිවන අවස්ථාවේ ඔහු සිය ජංගම දුරකතනය ක්‍රියාත්මක කරමින් සිට ඇති බවයි.\nඑහිදී ඇති වූ අකුණු තත්ත්වයක් හමුවේ දරුවා සිහිසුන් වී ඇති අතර ජංගම දුරකතනයද විසිවී ගොස් තිබෙනවා.\nඅනතුරට පත් දරුවා රාගම මහරෝහලට ඇතුළත් කර ඇති අතර එහිදී අනාවරණය වී තිබෙන්නේ අධික විදුලි සැර වැදීම හේතුවෙන් ඇති වු සංකුලතාවයක් මත ඔහු මරණයට පත්ව ඇති බවයි.\nමෙලෙස ජීවිතක්ෂයට පත්ව තිබෙන්නේ කඩවත කොපියාවත්ත ප්‍රදේශයේ පදිංචි 19 හැවිරිදි පාසල් සිසුවෙක්.",
       "URL": "https://www.hirunews.lk/133069/ජංගම-දුරකථනයෙන්-ආ-මාරයා",
       "Category": "Local News",
       "Parent URL": "https://www.hirunews.lk/local-news.php?pageID=5048"
}