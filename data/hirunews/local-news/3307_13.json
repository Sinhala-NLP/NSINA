{
       "Source": "hirunews",
       "Timestamp": "Tuesday, 11 June 2019 - 11:05",
       "Headline": "ජනාධිපති හිටපු කාර්ය මණ්ඩල ප්‍රධානියාට සහ දැව සංස්ථාවේ හිටපු සභාපතිට එරෙහි විමර්ශන අවසන්",
       "News Content": "රුපියල් කෝටි දෙකක අල්ලසක් ලබා ගැනීමේදී අත්අඩංගුවට ගත් ජනාධිපති හිටපු කාර්ය මණ්ඩල ප්‍රධානී ආචාර්ය අයි.කේ. මහානාම සහ රාජ්‍ය දැව සංස්ථාවේ හිටපු සභාපති පී.දිසානායකට එරෙහි විමර්ශන අවසන් බව අල්ලස් කොමිසම අද අධිකරණයට දැනුම් දුන්නා.\nඒ, කොළඹ ප්‍රධාන මහේස්ත්‍රාත් ලංකා ජයරත්න හමුවේ අදාළ නඩුව කැදවූ අවස්ථාවේදියි.\nමේ අනුව ඔවුන්ට එරෙහිව ඉදිරියේදී චෝදනා ගොනු කරන බවයි අල්ලස් කොමිසම අධිකරණයට දැනුම් දී ඇත්තේ.\nකන්තලේ සීනි සමාගමට අයත් කොටස් ඉන්දියානු සමාගමකට ලබාදීම වෙනුවෙන් එම සමාගමෙන් රුපියල් කෝටි 54ක අල්ලස් මුදලක් ඉල්ලා ඉන් කොටසක් ලබා ගැනීමේදී අල්ලස් කොමිසම කොළඹ පිහිටි හෝටලයක රථ ගාල තුලදී මොවුන් අත්අඩංගුවට ගනු ලැබුවේ පසුගිය වසරේ මැයි මස 03 වනදායි.",
       "URL": "https://www.hirunews.lk/218172/ජනාධිපති-හිටපු-කාර්ය-මණ්ඩල-ප්‍රධානියාට-සහ-දැව-සංස්ථාවේ-හිටපු-සභාපතිට-එරෙහි-විමර්ශන-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3307"
}