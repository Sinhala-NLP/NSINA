{
       "Source": "hirunews",
       "Timestamp": "Wednesday, 04 August 2021 - 7:03",
       "Headline": "මහජන සෞඛ්‍ය පරීක්ෂකවරයෙකුට කෙල ගැසූ පුද්ගලයෙකු ගිරිඋල්ලේදී අත්අඩංගුවට",
       "News Content": "ගිරිඋල්ල - පුස්කොළදෙනිය ප්‍රදේශයේ කොරෝනා ආසාදිත බවට සැක කෙරෙන පුද්ගලයෙකුගේ නිවසකට රාජකාරී සදහා ගිය මහජන සෞඛ්‍ය පරීක්ෂකවරයෙකුට පහර දීමට තැත්කර කෙළගැසීමේ සිද්ධියකට සැකකරුවෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ 48 හැවිරිදි සැකකරු ආසාදිත පුද්ගලයාගේ පියා බවයි.\nනාරම්මල සෞඛ්‍ය වෛද්‍ය නිලධාරී කොට්ඨාශයට අනුයුක්ත මහජන සෞඛ්‍ය පරීක්ෂකවරයෙකු අදළ නිවසට රාජකාරී සඳහා ගොස් තිබුණේ ඊයේ දිනයේයි.\nඑම අවස්ථාවේ මහජන සෞඛ්‍ය පරීක්ෂකවරයාගේ රාජකාරියට බාධා කළ සැකකරු බීමතින් සිට ඇති බවට ගිරිඋල්ල පොලීසිය සිදුකළ විමර්ශනවලදී අනාවරණ වී තිබෙනවා.\nමීට පෙර මෙවැනිම සිද්ධියක් අටළුගම ප්‍රදේශයෙන් පසුගිය වසරේදී වාර්තා වූ අතර  එම සිද්ධියට අත්අඩංගුවට ගත් සැකකරුට නඩු පැවරීමෙන් අනතුරුව වසර 6ක සිර දඬුවමක් නියම කෙරුණා.",
       "URL": "https://www.hirunews.lk/278798/මහජන-සෞඛ්‍ය-පරීක්ෂකවරයෙකුට-කෙල-ගැසූ-පුද්ගලයෙකු-ගිරිඋල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1776"
}