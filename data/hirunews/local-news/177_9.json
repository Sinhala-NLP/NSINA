{
       "Source": "hirunews",
       "Timestamp": "Monday, 17 July 2023 - 13:36",
       "Headline": "වැඩිකළ විදුලි බිලට එරෙහි පෙත්සම් 3ක් ලබන 19 වැනිදා කැඳවීමට නියෝග",
       "News Content": "මහජන උපයෝගිතා කොමිසමේ හිටපු සභාපති ජනක රත්නායක ඇතුලු‍ පිරිසක් ගොනුකර තිබු මුලික අයිතිවාසිකම් පෙත්සම් තුනක් ලබන 19 වනදා කැඳවීමට ශ්‍රේෂ්ඨාධිකරණය අද නියෝග කළා.\nපසුගිය පෙබරවාරි 15 වැනිදා අසාධාරණ ලෙස විදුලි බිල 60%කින් වැඩි කිරීමට ගත් ක්‍රියා මාර්ගය මගින් ජනතාවගේ මුලික අයිතිවාසිකම් උල්ලංඝනය වී ඇති බවට නිගමනය කරන ලෙස ඉල්ලමිනුයි ඔවුන් මෙම පෙත්සම් ගොනුකර තිබුණේ.\nමෙම පෙත්සම් අද (17) කැදවනු ලැබුවේ ප්‍රීති පද්මන් සුරසේන සහ මහින්ද සමයවර්ධන යන ශ්‍රේෂ්ඨාධිකරණ විනිසුරු මඩුල්ල හමුවේදියි.",
       "URL": "https://www.hirunews.lk/341498/වැඩිකළ-විදුලි-බිලට-එරෙහි-පෙත්සම්-3ක්-ලබන-19-වැනිදා-කැඳවීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=177"
}