{
       "Source": "hirunews",
       "Timestamp": "Tuesday, 09 August 2016 - 9:38",
       "Headline": "වැල්ලවාය - ඇතිලිවැව දී වන අලි ප්‍රහාරයකින් පුද්ගලයෙකු මිය යයි",
       "News Content": "වැල්ලවාය - ඇතිලිවැව ප්‍රදේශයේදී වන අලි ප්‍රහාරයකින් පුද්ගලයෙකු ජීවිතක්ෂයට පත්වී තිබෙනවා.\nඅද පෙරවරුවේ මෙම පුද්ගලයා වැල්ලවාය නගරයට ගමන් කරමින් සිටියදී වන අලි ප්‍රහාරයට ලක්වී ඇති බවයි පොලීසිය සදහන් කළේ.\nවන අලි ප්‍රහාරයෙන් තුවාල ලැබූ මොහු වැල්ලවාය රෝහලට ඇතුළත් කිරීමෙන් අනතුරුව ජීවිතක්ෂයට පත්වී තිබෙනවා.\nමෙලෙස මිය ගොස් ඇත්තේ 40 හැවිරිදි, ඇතිලිවැව ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/140163/වැල්ලවාය-ඇතිලිවැව-දී-වන-අලි-ප්‍රහාරයකින්-පුද්ගලයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4930"
}