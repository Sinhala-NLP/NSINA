{
       "Source": "hirunews",
       "Timestamp": "Thursday, 21 July 2022 - 14:54",
       "Headline": "ඉතාලි අගමැති ඉල්ලා අස්වෙයි",
       "News Content": "ඉතාලි අග්‍රාමාත්‍ය Mario Draghi සිය ධුරයෙන් ඉල්ලා අස්වී තිබෙනවා.\nඔහු සිය ඉල්ලා අස්වීමේ ලිපිය ජනාධිපති Sergio Mattarella වෙත යොමුකර ඇති බවයි විදෙස් මාධ්‍ය වාර්තා කළේ.\nකෙසේ වෙතත්, ඉතාලි ජනාධිපතිවරයා පවසා ඇත්තේ නව රජයක් පත් කරනතුරු මාරියෝ ඩ්‍රාගී අග්‍රාමාත්‍ය ධුරයේ රැදී සිටිය යුතු බවටයි.\nපෙරේදා පැවති විශ්වාසභංග විවාදයේ දී අගමැතිවරයාට සහාය දැක්වීම රජයේ පක්ෂ තුනක් ප්‍රතික්ෂේප කිරීමෙන් පසු තමා ඉවත්වන බවයි සිටින බව අගමැතිවරයා ජනාධිපතිවරයාට ප්‍රකාශ කර තිබුණේ.\n74 හැවිරිදි අගමැතිවරය ඉතාලියේ ජනප්‍රිය චරිතයක්.\nයුරෝපීය මහ බැංකුවේ ප්‍රධානියා ලෙස යුරෝපා කලාපීය අර්බුදය හසුරුවා ගැනීම සඳහා ඔහු සුපර් මාරියෝ ලෙසින් ද නම් කර තිබුණා.",
       "URL": "https://www.hirunews.lk/310560/ඉතාලි-අගමැති-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1004"
}