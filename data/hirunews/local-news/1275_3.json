{
       "Source": "hirunews",
       "Timestamp": "Thursday, 24 March 2022 - 7:55",
       "Headline": "ලෝක ක්ෂය රෝග දිනය අදයි",
       "News Content": "ලෝක ක්ෂය රෝග දිනය අදට යෙදී තිබෙනවා.\nපසුගිය වසරේ මෙරටින් ක්ෂය රෝගීන් 6671ක් හඳුනා ගත් අතර, වාර්තා නොවූ රෝගීන් 6000ක් පමණ සිටිනු ඇතැයි අපේක්ෂිතයි.\nදියවැඩියාව, වකුගඩු ආබාධ වැනි රෝග තත්ත්වයන් පවතින පිරිස්වලට මෙන්ම, මත්පැන්, දුම්වැටි භාවිතයට ඇබ්බැහි වූවන්ට ද රෝගය වැළඳීමේ වැඩි අවදානමක් පවතින බව ක්ෂය රෝග මර්දන හා ළය රෝග පිළිබඳ ජාතික වැඩසටහනේ අධ්‍යක්ෂ විශේෂඥ වෛද්‍ය හේමන්ත හේරත් සඳහන් කළා.\nදැනට දිවයින පුරා ලය සායන 26ක්, සෙම්පටල පරීක්ෂා කරන ස්ථාන 160කට වැඩි සංඛ්‍යාවක් සහ ශාඛා සායන 108ක් මගින් ක්ෂය රෝගීන් පරීක්ෂා කර නොමිලේ ප්‍රතිකාර ලබාදෙන බවයි සෞඛ්‍ය අමාත්‍යාංශය සඳහන් කළේ.",
       "URL": "https://www.hirunews.lk/300239/ලෝක-ක්ෂය-රෝග-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1275"
}