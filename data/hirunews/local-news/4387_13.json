{
       "Source": "hirunews",
       "Timestamp": "Friday, 04 August 2017 - 7:51",
       "Headline": "ආණ්ඩුවේ විශ්වාසය අර්බුදයක - නියෝජ්‍ය ඇමතිවරයෙකු කියයි",
       "News Content": "ජාතිවාදී කුහක දේශපාලන මතවාද පරාජය කිරීමට ව්‍යවස්ථා කෙටුම්පතක් ඉදිරිපත් කිරීම ප්‍රමාණවත් නොවන අතර, ඒ සදහා රජයේ විශ්වාසවන්තභාවය තහවුරු කළ යුතු බව නියෝජ්‍ය අමාත්‍ය අජිත් පී. පෙරේරා පවසනවා.\nඔහු මේ බව කියා සිටියේ ජනවරමට ගරු කරනු ව්‍යවස්ථාව වෙනස් කරනු මැයෙන් කොළඹ ඊයේ (03) පැවති සම්මන්ත්‍රණයකට එක්වෙමින්.\nමෙහිදී නියෝජ්‍ය අමාත්‍යවරයා වැඩිදුරටත් සදහන් කළේ රජය බලයට පත් කිරීමට කටයුතු කළ මධ්‍යම පාන්තිකයන්ගේ අවශ්‍යතා හදුනා ගනිමින් කටයුතු කිරීමට රජය වහා පියවර ගත යුතු බවයි.\nමෙම අවස්ථාවට එක්වූ ජනතා විමුක්ති පෙරමුණු පාර්ලිමේන්තු මන්ත්‍රී විජිත හේරත් සදහන් කළේ පවතින දේශපාලන වාතාවරණය හමුවේ ව්‍යවස්ථා සංශෝධන කඩිනමින් ඉදිරිපත් කිරීමට පියවර ගත යුතුව ඇති බවයි.",
       "URL": "https://www.hirunews.lk/167569/ආණ්ඩුවේ-විශ්වාසය-අර්බුදයක-නියෝජ්‍ය-ඇමතිවරයෙකු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4387"
}