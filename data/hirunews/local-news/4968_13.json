{
       "Source": "hirunews",
       "Timestamp": "Tuesday, 12 July 2016 - 18:13",
       "Headline": "නාමල් අත්අඩංගුවට ගැනීම දේශපාලන පළිගැනීමක්ලූ",
       "News Content": "පාර්ලිමේන්තු මන්ත්‍රි නාමල් රාජපක්ෂ අත්අඩංගුවට ගැනීම දේශපාලන පළිගැනීමක් බව පාර්ලිමේන්තු මන්ත්‍රී ඩලස් අලහප්පෙරුම පවසනවා.\nහිටපු ජනාධිපති මහින්ද රාජපක්ෂගේ බත්තරමුල්ල කාර්යාලයේ අද කැඳවා තිබූ මාධ්‍ය හමුවකට එක්වෙමිනුයි ඔහු මේ බව කියා සිටියේ.\nඑම අවස්ථාවට පාර්ලිමේන්තු මන්ත්‍රිවරුන් වන මහින්දානන්ද අලූත්ගමගේ, රංජිත් සොයිසා, ජොන්ස්ටන් ප්‍රනාන්දු, රෝහිත අබේගුණවර්ධන, ඇතුලූ ඒකාබද්ධ විපක්ෂයේ මන්ත්‍රිවරුන් රැසක් එක්ව සිටියා.\nඔවුන් අද උදෑසන රක්ෂිත බන්ධනාගාර ගත කර සිටින නාමල් රාජපක්ෂ මන්ත්‍රීවරයාගේ සුවදුක් විමසීමෙන් අනතුරුවයි මෙම මාධ්‍ය හමුව කැඳවා තිබුණේ.\nඑහිදී පාර්ලිමේන්තු මන්ත්‍රී මහින්දානන්ද අලූත්ගමගේ කියා සිටියේ ඒකාබද්ධ විපක්ෂයේ මන්ත්‍රිවරුන් 51 දෙනාම සිරගත කළත් රජයට එරෙහිව ගෙනයන අරගලය අඛන්ඩව සිදුකරන බවයි.\nමේ අතර, නාමල් රාජපක්ෂ මන්ත්‍රීවරයාගේ සුව දුක් විමසීම සඳහා හිටපු ජනාධිපති මහින්ද රාජපක්ෂද අද පස්වරුවේ මැගසින් බන්ධනාගාරයට ගොස් තිබුණා.\nඅද පෙරවරුවේ හිටපු ජනාධීපති ආර්යා ශිරන්ති රාජපක්ෂ සහ නාමල්  රාජපක්ෂ මන්ත්‍රීවරයාගේ සොහොයුරන් වන යෝෂිත සහ රෝහිත රාජපක්ෂ ද එහි පැමිණි බව සඳහන්.\nපසුව මාධ්‍ය වෙත අදහස් දැක්වූ රෝහිත රාජපක්ෂ කියා සිටියේ සිරගෙදර දැන් පුරුදු තැනක් වී ඇති බවයි.",
       "URL": "https://www.hirunews.lk/137828/නාමල්-අත්අඩංගුවට-ගැනීම-දේශපාලන-පළිගැනීමක්ලූ",
       "Category": "Local News",
       "Parent URL": "https://www.hirunews.lk/local-news.php?pageID=4968"
}