{
       "Source": "hirunews",
       "Timestamp": "Friday, 18 August 2017 - 8:04",
       "Headline": "හිරු ගමින් ගමට වැඩසටහන කඹුරුපිටියට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලූ පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහන ඊයේ (17) ක්‍රියාත්මක වූයේ කඹුරුපිටිය - මාකඳුර - බැරගම උතුර - උඩහගෙදර ප්‍රදේශයේයි.\nගමේ ගැටලූ පිළිබඳව ගමින් ගමට ගොස් ඒවා ජනතාවගෙන් විමසා අදාළ තත්ත්වය පිළිබඳව බලධාරීන් දැනුවත් කෙරෙන මෙම වැඩසටහනට ආරම්භයේ සිටම හිමිවූයේ දැවැන්ත ජනතා ප්‍රතිචාරයක්.\nමෙහි පළමු අදියර මාතර දිස්ත්‍රික්කයේ ප්‍රදේශ රැසක් කේන්ද්‍ර කරගනිමින් ක්‍රියාත්මක වුණා. ඒ අනුව අකුරැස්ස, දෙනියාය, කඹුරුපිටිය, දික්වැල්ල, හක්මන, පිටබැද්දර සහ තෙලිජ්ජවිල යන ප්‍රදේශවලට පැමිණි අප නියෝජිතයන් ප්‍රදේශයේ ගැටලූ පිළිබඳව බලධාරීන් දැනුම්වත් කිරීමට ජනතාවට අවස්ථාව ලබාදුන්නා.\nහිරු ගමින් ගමට වැඩසටහනට එක්වන ප්‍රදේශවාසී ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්. එසේම ත්‍යාග රැසක් ඔවුන් වෙත බෙදාදීමට ද හිරු එෆ්.එම්. මෙහිදී කටයුතු කරනවා.",
       "URL": "https://www.hirunews.lk/168722/හිරු-ගමින්-ගමට-වැඩසටහන-කඹුරුපිටියට",
       "Category": "Local News",
       "Parent URL": "https://www.hirunews.lk/local-news.php?pageID=4365"
}