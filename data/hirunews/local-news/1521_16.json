{
       "Source": "hirunews",
       "Timestamp": "Thursday, 02 December 2021 - 19:55",
       "Headline": "ගෑස් පුපුරා යෑම ගැන සොයා බලන කමිටුවෙන් ජනතාවට ක්ෂණික පියවරක් ලෙස ලබාදුන් නිර්දේශ (ඡායාරූප)",
       "News Content": "ගෑස් සිලින්ඩර් ආශ්‍රිත ගිනි ගැනීම් හෝ පුපුරායාම් පිළිබඳ විමර්ශනය කිරීම හා විසඳුම් සෙවීමේ කමිටුව ක්ෂණික පියවරක් ලෙස ජනතාවට නිර්දේශ ලබා දී තිබෙනවා.\nජනාධිපති මාධ්‍ය අංශය නිවේදනය කළේ, නිවසෙහි භාවිත වන අදාළ ගෑස් සම්බන්ධයෙන් ජනතාව ගත යුතු ක්ෂණික පියවර සම්බන්ධයෙන් මෙමගින් දැනුවත් කර ඇති බවයි.\nඑමෙන්ම, එල්.පී ගෑස් ආශ්‍රිත ගැටලු පවතී නම්, අදාළ අලෙවි නියෝජිත, ළඟම පොලිස් ස්ථානය හෝ පහත සඳහන් හදිසි දුරකථන ඇමතුම් හා සම්බන්ධ වී, ඒ පිළිබඳ දැනුවත් කරන ලෙසටත්, ජනාධිපති මාධ්‍ය අංශය ජනතාවගෙන් ඉල්ලා සිටිනවා.\nඒ අනුව 011-5811927 හෝ 011-5811929 යන දුරකථන අංක හා සම්බන්ධ වීමෙන් ජනතාවට සිය ගැටලු නිරාකරණය කරගත හැකි බවයි එම නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/289858/ගෑස්-පුපුරා-යෑම-ගැන-සොයා-බලන-කමිටුවෙන්-ජනතාවට-ක්ෂණික-පියවරක්-ලෙස-ලබාදුන්-නිර්දේශ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1521"
}