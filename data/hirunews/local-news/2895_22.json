{
       "Source": "hirunews",
       "Timestamp": "Tuesday, 18 February 2020 - 7:36",
       "Headline": "විශ්‍රාමික ආබාධිත රණවිරුවන් කොටුවේ යළි සත්‍යග්‍රහයක",
       "News Content": "රණවිරු අයිතිවාසිකම් සුරැකීමේ ජාතික බලවේගය කොළඹ කොටුව දුම්රියපොළ ඉදිරිපිට සත්‍යග්‍රහයක් ආරම්භ කර තිබෙනවා.\nඒ, විශ්‍රාමික ආබාධිත රණවිරුවන්ට සහ මිය ගිය රණවිරුවන්ගේ බිරින්දෑවරුන්ට ජිවිතාන්තය දක්වා මුළු වැටුපම ලබා දෙන ලෙසට ඉල්ලමින්.\nඊයේ පෙරවරුවේ විශ්‍රාමික අබාධිත රණවිරුවන් සහ ඔවුන්ගේ බිරින්දෑවරුන් කොළඹ කොටුව දුම්රිය පොළ ඉදිරිපිට සිට පාගමනින් ජනාධිපති කාර්යාලය දක්වා පැමිණ එහි ඉදිරිපිට විරෝධතාවක නිරත වුණා.\nඉන් අනතුරුවයි රණවිරු අයිතිවාසිකම් සුරැකීමේ ජාතික බලවේගයේ සාමාජිකයින් 6 දෙනෙකුට සාකච්ඡාවක් සඳහා ජනාධිපති කාර්යාලයට කැදවනු ලැබුවේ.\nඑහිදී විරෝධතාකරුවන්ට සාකච්ඡාවක් ජනාධිපති කාර්යාලයෙන් ලබා නොදී හමුදා මූලස්ථානය දක්වා ඔවුන් රැගෙන යනු ලැබුවා.\nකෙසේ වෙතත්, තම ඉල්ලීම් අමාත්‍ය මණ්ඩලයෙන් අනුමත වී එය ක්‍රියාත්මක කරන බවට ලිඛිතව ලබාදෙන තෙක් සත්‍යග්‍රහයේ නිරත වන බවයි රණවිරු අයිතිවාසිකම් සුරැකීමේ ජාතික බලවේගයේ සභාපති උජිත රොෂාන් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/234666/විශ්‍රාමික-ආබාධිත-රණවිරුවන්-කොටුවේ-යළි-සත්‍යග්‍රහයක",
       "Category": "Local News",
       "Parent URL": "https://www.hirunews.lk/local-news.php?pageID=2895"
}