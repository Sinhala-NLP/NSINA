{
       "Source": "hirunews",
       "Timestamp": "Monday, 24 January 2022 - 11:14",
       "Headline": "වන්දි මුදල සම්බන්ධයෙන් තීරණයක් ගන්නවා - මහින්දානන්ද (වීඩියෝ)",
       "News Content": "ගොවීන්ට සිදු වූ වගා හානි වෙනුවෙන් ගෙවන වන්දි මුදල සහ වී මිල සම්බන්ධයෙන් මේ සතියේ කැබිනට් රැස්වීමේ දී තීරණයක් ගන්නා බව, කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nමහනුවර මාධ්‍ය හමුවක දී අදහස් දක්වමිනුයි අමාත්‍යවරයා මේ බව පැවසුවේ.\nහරිත කෘෂිකර්මාන්තයේ අඩුපාඩු ගණනාවක් සිදු වූ බවත් නියම වෙලාවට පොහොර ලබා දීමට නො හැකි වූ බවත් කෘෂිකර්ම අමාත්‍යවරයා එහි දී ප්‍රකාශ කළා.\nතවදුරටත් අදහස් දක්වමින් අමාත්‍යවරයා පැවසුවේ, සිදු වූ අඩුපාඩු මඟහරවාගෙන ඉදිරි යල කන්නයේ දී නියමිත වෙලාවට ගොවීන්ට පොහොර ලබා දීමට කටයුතු කරන බව යි.\nඑහි දී ගොවියන් අපහසුතාවට පත් නො වන අයුරින් කටයුතු කරනැ යි ජනාධිපතිවරයා උපදෙස් ලබා දී ඇති බවත් ඔහු අවධාරණය කළා.\nමෙවර වී නිෂ්පාදනයේ දී බොල් වී ප්‍රමාණය අඩු වී ඇති බව හෙළිදරව් කළ අමාත්‍යවරයා, එය ගොවීන්ට වාසිදායක තත්ත්වයක් ලෙසට යි හඳුන්වා දුන්නේ.\nමේ වන විට සහල් මෙට්‍ර්ක් ටොන් ලක්ෂ 10ක් ආනයනය කිරීමට රජය තීරණය කර ඇති බව ද අමාත්‍යවරයා අවසාන වශයෙන් පවසා සිටියා.",
       "URL": "https://www.hirunews.lk/294955/වන්දි-මුදල-සම්බන්ධයෙන්-තීරණයක්-ගන්නවා-මහින්දානන්ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1403"
}