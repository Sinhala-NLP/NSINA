{
       "Source": "hirunews",
       "Timestamp": "Tuesday, 24 December 2019 - 12:53",
       "Headline": "සභානායක - ආණ්ඩු පක්ෂයේ ප්‍රධාන සංවිධායක කවුද ?",
       "News Content": "නව ආණ්ඩුව බලයට පත්වීමත් සමඟ පාර්ලිමේන්තුවේ සභා නායක ධුරය හා ආණ්ඩු පක්ෂයේ ප්‍රධාන සංවිධායක ධුරය සඳහා ඉදිරි දින කිහිපය තුළ නියෝජිතයින් නම් කිරීමට නියමිතයි.\nශ්‍රී ලංකා පොදුජන පෙරමුණේ, පක්ෂ නායක රැස්වීමේදී මේ සම්බන්ධයෙන් අවධානය යොමු කිරීමට නියමිත බවයි එම පක්ෂයේ ප්‍රකාශකයෙකු හිරු ප්‍රවෘත්ති අංශයට කියා සිටියා.\nලබන මස 3 වනදා ආරම්භ වන නව පාර්ලිමේන්තු සැසිවාරයට පෙර මෙම පත්කිරීම් සිදුකිරීමට නියමිත බව ද එම ප්‍රකාශකයා වැඩිදුරටත් සඳහන් කළා.\nපාර්ලිමේන්තුවේ සභානායක ධුරය සහ ආණ්ඩු පක්ෂයේ ප්‍රධාන සංවිධායක ධුරයට නම් කරන නියෝජිතයින් පිළිබඳව පසුගිය අමාත්‍ය මණ්ඩල රැස්වීමේදී ද සාකච්ඡාවට බඳුන් වූ බව සඳහන්.",
       "URL": "https://www.hirunews.lk/230868/සභානායක-ආණ්ඩු-පක්ෂයේ-ප්‍රධාන-සංවිධායක-කවුද",
       "Category": "Local News",
       "Parent URL": "https://www.hirunews.lk/local-news.php?pageID=2987"
}