{
       "Source": "hirunews",
       "Timestamp": "Monday, 29 May 2017 - 7:59",
       "Headline": "බොල්ගොඩ ජලාශයේ ආරක්ෂිත බැම්ම යළි පිළිසකර කෙරේ",
       "News Content": "කළුතර - පනාපිටිය - බොල්ගොඩ ජලාශයේ හරස් කොට තිබූ ආරක්ෂිත වේල්ල මේ වන විට යළි පිළිසකර කර තිබෙනවා.\nඊයේ රාත්‍රියේ ඇති වූ අවදානම් තත්ත්වය හේතුවෙන් පානදුර - දකුණ, පානදුර - උතුර, වාද්දූව, බණ්ඩාරගම, මොරොන්තුඩුව සහ අගුරුවාතොට යන ප්‍රදේශවල ජනතාවට ගං වතුර අවදානමක් ඇති විය හැකි බවටයි පොලීසිය සදහන් කළේ.\nකෙසේ වෙතත් එම තත්ත්වය මේ වනවිට පහව ගොස් තිබෙනවා.\nඑමෙන්ම ගිං ගඟ පිටාර ගැලීමත් සමඟ බද්දේගම නගරයට ගං වතුර ඒම වැළැක්වීම සඳහා ඉදිකර ඇති බැම්ම කැඩී යාමේ අවදානමක් පැවතිය ද එය වැලි කොට්ට දමා පිළිසකර කෙරුණා.\nමේ අතර නිල්වලා ගඟ ප්‍රදේශ කිහිපයකින් පිටාර ගැලීමත් සමඟ කිඹුල් අවධානමක් ගංඟාව අවට ප්‍රදේශවල ඇති බව මාතර දිස්ත්‍රික් ලේකම් ප්‍රදීප් රත්නායක පවසනවා.\nඒ හේතුවෙන් ජලය බැස ගියත් ගංඟාව අවට ප්‍රදේශවල ජනතාව ජලයට බැසීමේදී විමසිලිමත් විය යුතු බවයි හිරු ප්‍රවෘත්ති අංශය කළ විමසීමක දී ඔහු කියා සිටියේ.",
       "URL": "https://www.hirunews.lk/162353/බොල්ගොඩ-ජලාශයේ-ආරක්ෂිත-බැම්ම-යළි-පිළිසකර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4494"
}