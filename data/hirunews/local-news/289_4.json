{
       "Source": "hirunews",
       "Timestamp": "Wednesday, 07 June 2023 - 9:32",
       "Headline": "අල්ලස් ගත් ගොවි නිලධාරීන් තිදෙනෙක් අත්අඩංගුවට",
       "News Content": "අලවතුගොඩ ප්‍රදේශයේ කුඹුරු ඉඩමක් ගොඩ ඉඩමක් ලෙස ව්‍යාජ ආකාරයට ලේඛනගත කිරීම සදහා රුපියල් ලක්ෂයක මුදලක් අල්ලස් ලෙස ලබා ගත් බව කියන අලවතුගොඩ ගොවිජන සේවා මධ්‍යස්ථානයේ නිලධාරීන් දෙදෙනෙකු අල්ලස් හෝ දූපණ විමර්ශන කොමිෂන් සභාවේ නිලධාරීන් පිරිසක් විසින් පසුගිය 5 වැනිදා අත්අඩංගුවට ගෙන තිබෙනවා.\nඑස් අත්අඩංගුවට පත්ව ඇත්තේ අකුරණ ප්‍රදේශයේ පදිංචි කෘෂිකර්ම පර්යේෂණ නිලධාරියකු සහ අරණායක ප්‍රදේශයේ පදිංචි ගොවිජන සංවර්ධන නිලධාරීවරයෙක් බවයි වාර්තා වන්නේ.\nඔවුන් එම අල්ලස් මුදල අලවතුගොඩ ගොවිජන සේවා මධ්‍යස්ථානය තුළ දී ගැනීමට උත්සාහ කළ අවස්ථාවෙහි අල්ලස් හෝ දූෂණ විමර්ශන කොමිෂන් සභා නිලධාරීන් විසින් අත්අඩංගුවට ගෙන ප්‍රකාශ සටහන් කර ගැනීමත් අනතුරුව මාතලේ පොලිස් ස්ථානයට භාරදී තබෙනවා.",
       "URL": "https://www.hirunews.lk/337242/අල්ලස්-ගත්-ගොවි-නිලධාරීන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=289"
}