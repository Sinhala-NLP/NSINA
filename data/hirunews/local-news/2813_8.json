{
       "Source": "hirunews",
       "Timestamp": "Monday, 06 April 2020 - 9:32",
       "Headline": "කොළඹ වරායට රැගෙන ආ මැග්නිෆිකා නෞකාවේ සිටි ශ්‍රී ලාංකික සූපවේදියා නිරෝධායනය සඳහා බූස්සට - (වීඩියෝ සහ ඡායාරූප)",
       "News Content": "ලොව අති සුඛෝපභෝගී දැවැන්ත මගී නෞකාවක් වන ඉතාලියේ එම්.එස්.සී. මැග්නිෆිකා නෞකාවේ සිටි ශ්‍රී ලංකා සූපවේදී අනුර හේරත් කොළඹ වරායට ආරක්ෂිතව රැගෙන ආ බව නාවික හමුදා මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර සඳහන් කළා.\nඔහු දින 21ක නිරෝධායන කාලයක් සඳහා බූස්ස හමුදා කඳවුර වෙත යොමුකරන බවයි ඔහු කියා සිටියේ.\nඅද පෙරවරු 8.30 ට පමණ කොළඹ වරායට ඔබ්බෙන් නැංගුරම් ලා තිබූ එම්.එස්.සී. මැග්නිෆිකා නෞකාවේ සිටි ශ්‍රී ලාංකිකයා රැගෙන එනු ලැබුවේ නාවික හමුදාවේ විශේෂඥ කණ්ඩායමක් විසින්.\nඊයේ සමාජ මාධ්‍ය වෙත වීඩියෝවක් නිකුත් කරමින් අදාළ ශ්‍රී ලාංකික සුපවේදියා ජනාධිපතිවරයාගෙන් සහ අග්‍රාමාත්‍යවරයාගෙන් ඉල්ලා සිටියේ මෙම මගී නෞකාව ඉන්ධන ලබාගැනීම සඳහා අද කොළඹ වරායට සේන්දුවීමට නියමිත බැවින් එම අවස්ථාවේදී තමන්ට ශ්‍රී ලංකාව තුළට ඇතුලුවීමට අවසර දෙන ලෙසයි.",
       "URL": "https://www.hirunews.lk/238029/කොළඹ-වරායට-රැගෙන-ආ-මැග්නිෆිකා-නෞකාවේ-සිටි-ශ්‍රී-ලාංකික-සූපවේදියා-නිරෝධායනය-සඳහා-බූස්සට-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2813"
}