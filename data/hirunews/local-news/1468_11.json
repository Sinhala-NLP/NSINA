{
       "Source": "hirunews",
       "Timestamp": "Sunday, 26 December 2021 - 20:07",
       "Headline": "ගෑස් හිඟයට හේතුව අලගියවන්න කියයි",
       "News Content": "වෙළඳපොළේ ගෑස් හිඟයක් පවතින්නේ ප්‍රමිතීන්වලට අනුව ආරක්ෂිත පරිදි ගෑස් වෙළඳපොළට නිකුත් කිරීමට ගෙන ඇති පියවර නිසා බව පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න ප්‍රකාශ කළා.\nමේ අතර, ගෑස් සහ භූමිතෙල් ලබා ගැනීම සඳහා ජනතාව වෙළඳසැල් මෙන්ම ඉන්ධන පිරවුම්හල් වෙත පැමිණ සිටි අතර ඒවා නොමැතිවීමෙන් ඔවුන් දැඩි අපහසුතාවයකට අද (26) දිනයේත් මුහුණ දුන්නා.\nගෑස් මිලදී ගැනීමට පැමිණි පාරිභෝගිකයින් ද ඒවා නොමැතිවීම හේතුවෙන් පත්වූයේ දැඩි දුෂ්කරතාවටයි.\nහැටන් ප්‍රදේශයේ අධික මිල ගණන් යටතේ ගෑස් අලෙවි කිරීමේ ජාවාරමක් පිළිබද තොරතුරු වාර්තා වුණා.\n12.5ක බරින් යුත් ගෘහස්ථ ගෑස් සිලින්ඩරයක් අලෙවි කළ යුත්තේ රුපියල් 2765කට වුව ද ඒවා රුපියල් 3500ක මුදලකට හොර රහසේ අලෙවි කරන බවටයි තොරතුරු වාර්තා වූයේ.\nඑසේම බලංගොඩ - මොරහැල, හැටන් සහ මොණරාගල - ඔක්කම්පිටිය යන ප්‍රදේශවලින් ගෑස් ආශ්‍රිත අනතුරු ඊයේ (25) සහ අද (26) වාර්තා වුණා.",
       "URL": "https://www.hirunews.lk/292209/ගෑස්-හිඟයට-හේතුව-අලගියවන්න-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1468"
}