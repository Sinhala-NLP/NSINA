{
       "Source": "hirunews",
       "Timestamp": "Thursday, 10 March 2022 - 8:01",
       "Headline": "රජයේ විධායක නිලධාරීන් සංකේත වර්ජනයක",
       "News Content": "රජයේ විධායක නිලධාරීන්ගේ ඒකාබද්ධ කමිටුවට අයත් වෘත්තීය සමිති 17ක නිලධාරීන් අද අසනීප නිවාඩු වාර්තා කරමින් වර්ජනයක නිරත වීමට නියමිතයි.\nඒ වැටුප් සහ උසස්වීම් ගැටලුවලට විසඳුම් ලබා දීම ඇතුලු ඉල්ලීම් කිහිපයක් මුල් කර ගනිමින්.\nඒ අනුව රාජ්‍ය සේවා ඉංජිනේරු සංගමය, රජයේ ආයූර්වේද වෛද්‍ය නිලධාරීන්ගේ සංගමය, රජයේ පශු වෛද්‍ය නිලධාරී සංගමය, දන්ත වෛද්‍ය නිලධාරී සංගමය, අධ්‍යාපන පරිපාලන සේවා වෘත්තීය සමිතිය, සමස්ත ලංකා ගුරු අධ්‍යාපනඥ සේවා සංගමය යන වෘත්තීය සමිති අද වර්ජනයට එක් වීමට නියමිත යි.\nඑමෙන්ම දේශීය ආදායම් වෘත්තීය සංගම් එකමුතුව, මිනින්දෝරු සේවා වෘත්තීය සමිති එකමුතුව, රජයේ විද්‍යාත්මක සේවා සංගමය, තොරතුරු හා සන්නිවේදන සේවා සංගමය, කෘෂිකාර්මික සේවයේ සහ කාර්මික අධ්‍යයන සේවයේ වෘත්තීය සංගම් සහ කම්කරු කොමසාරිස්වරුන්ගේ සංගමය ද මෙම වර්ජනයට එක්වනු ඇති.\nරජයේ විධායක නිලධාරීන්ගේ ඒකාබද්ධ කමිටුවේ සභාපති එච්.ඒ.එල් උදයසිරි කියා සිටියේ, වර්ජනයට සමගාමීව අද පෙරවරු 10ට කොටුව දුම්රියපොල ඉදිරිපිට දී විරෝධතාවයක නිරත වීමට ද කටයුතු යොදා ඇති බවයි.",
       "URL": "https://www.hirunews.lk/299117/රජයේ-විධායක-නිලධාරීන්-සංකේත-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1303"
}