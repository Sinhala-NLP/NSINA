{
       "Source": "hirunews",
       "Timestamp": "Monday, 13 September 2021 - 13:22",
       "Headline": "ස්විස්ටර්ලන්තය සමඟ අවබෝධතා ගිවිසුමක්",
       "News Content": "ශ්‍රී ලාංකික විගමනික ශ්‍රමිකයන්ගේ සහ පවුල්වල අයිතිවාසිකම් ආරක්ෂා කිරීම, ප්‍රවර්ධනය කිරීම මෙන්ම ආරක්ෂාව සහතික කිරීම සඳහා වූ වැඩසටහන් ක්‍රියාත්මක කිරීම සඳහා අවබෝධතා ගිවිසුමකට අත්සන් කර තිබෙනවා.\nවිදේශ රැකියා ප්‍රවර්ධන හා වෙළඳපොළ විවිධාංගීකරණ රාජ්‍ය අමාත්‍ය පියංකර ජයරත්න සහ මෙරට ස්විස්ටර්ලන්ත තානාපති කාර්යාල ප්‍රධානි රාවුල් ඉම්බැච් අතරයි මෙම ගිවිසුමට එළඹ ඇත්තේ.\nමෙම ව්‍යාපෘතිය ක්‍රියාත්මක කිරීමට ස්විස් ෆෑන්ක් 4,650,000ක මුදලක් ප්‍රදානයක් ලෙස ශ්‍රී ලංකාවට ලබාදීමට නියමිත යි.\nමෙම ගිවිසුමට අනුව අදාළ ව්‍යාපෘතිය 2024 වසරේ අගෝස්තු මාසය දක්වා ක්‍රියාත්මක කෙරෙනු ඇති.",
       "URL": "https://www.hirunews.lk/282097/ස්විස්ටර්ලන්තය-සමඟ-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=1695"
}