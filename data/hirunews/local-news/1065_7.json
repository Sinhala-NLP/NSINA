{
       "Source": "hirunews",
       "Timestamp": "Monday, 27 June 2022 - 13:11",
       "Headline": "බස් ගාස්තු ගැන තීරණය හෙට",
       "News Content": "ලබන මස 1 වනදා සිට ක්‍රියාත්මක කිරීමට යෝජිත නව බස් ගාස්තු සංශෝධනය සම්බන්ධයෙන් හෙට (28) දිනයේදී අවසන් තීරණයක් ගැනීමට නියමිත බව ජාතික ගමනාගමන කොමිසන් සභාව ප්‍රකාශ කළා.\nඑහි සභාපති ශෂී වෙල්ගම හිරු ප්‍රවෘත්ති අංශයට කියා සිටියේ ඒ සම්බන්ධයෙන් ප්‍රවාහන අමාත්‍ය ආචාර්ය බන්දුල ගුණවර්ධන හෙට පස්වරුවේ විශේෂ සාකච්ඡාවක් කැඳවා ඇති බවයි.\nඒ සඳහා බස් රථ වෘත්තිය සමිති නියෝජිතයින්ටද ආරාධනා කර තිබෙනවා.\nඒ අනුව පසුගියදා සිදු වූ ඉන්ධන මිල ඉහළ යාම ද සළකා බලා බස් ගාස්තු සංශෝධනය පිළිබඳ එම සාකච්ඡාවේදී අවසන් තීරණයකට එළඹෙනු ඇති.\nමේ අතර ඉන්ධන මිල ඉහළ යාම හේතුවෙන් අද මධ්‍යම රාත්‍රියේ සිට බහලුම් රථ ගාස්තු සියයට 10කින් ඉහළ දමන බව එක්සත් ලංකා බහලුම් ප්‍රවාහන රථ හිමිකරුවන්ගේ සංගමය ප්‍රකාශ කළා.",
       "URL": "https://www.hirunews.lk/308302/බස්-ගාස්තු-ගැන-තීරණය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=1065"
}