{
       "Source": "hirunews",
       "Timestamp": "Tuesday, 17 August 2021 - 15:01",
       "Headline": "දඹුල්ල නගරයේ වෙළඳසැලුත් අනිද්දා සිට වැසේ",
       "News Content": "දඹුල්ල නගරයේ සියලුම වෙළඳසැල් අනිද්දා සිට ලබන 31 වනදා දක්වා වසා දැමීමට තීරණය කර තිබෙනවා.\nවෙළඳසැල් හිමියන්ගේ සංගම් ඒකාබද්ධව අදාළ තීරණය ගෙන ඇත්තේ පවතින කොරෝනා වසංගත තත්වය සැළකිල්ලට ගනිමින්.\nකෙසේ වෙතත් දඹුල්ල නගරයේ පවතින ආර්ථික මධ්‍යස්ථානය වසා දැමීම සම්බන්ධයෙන් තවමත් තීරණයක් ගෙන නැහැ.\nආර්ථික මධ්‍යස්ථානයේ වෙළඳ සංගම්වලින් ඉල්ලීමක් ලැබුණහොත් පමණක් ආර්ථීක මධ්‍යස්ථානය වසා දැමෙන බවයි වෙළඳ සංගමයේ සභාපති යූ.බී. ඒකනායක සඳහන් කර ඇත්තේ.\nමේ අතර කොරෝනා වෛරසයේ ව්‍යාප්තිය හේතුවෙන් තඹුත්තේගම විශේෂිත ආර්ථීක මධ්‍යස්ථානයද හෙට සිට දින හතක් වසා දැමීමටද ආර්ථික මධ්‍යස්ථානයේ වෙළඳ සංගමය තීරණය කර ඇති බව හිරු වාර්තාකරු ප්‍රකාශ කළා.\nදැනට එම මධ්‍යස්ථානයේ වෙළඳසැල් කිහිපයක සේවක සේවිකාවන්ට කොරෝනා ආසාදනය වී ඇති බවටද තහවුරු වී තිබෙනවා.",
       "URL": "https://www.hirunews.lk/279937/දඹුල්ල-නගරයේ-වෙළඳසැලුත්-අනිද්දා-සිට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}