{
       "Source": "hirunews",
       "Timestamp": "Friday, 16 September 2022 - 13:44",
       "Headline": "පෙට්‍රල් සහ බොරතෙල් නෞකා දෙකක් ගොඩබෑමේ කටයුතු අද අරඹයි (වීඩියෝ)",
       "News Content": "ඔක්ටේන් 92 වර්ගයේ පෙට්‍රල් මෙට්‍රික් ටොන් 37,000 ක් සහ බොරතෙල් මෙට්‍රික් ටොන් ලක්ෂයක් ගොඩබෑමේ කටයුතු අද (16) ආරම්භ කරන බව විදුලිබල හා බලශක්ති අමාත්‍ය කංචන විජේසේකර පවසනවා.\nට්විටර් පණිවුඩයක් නිකුත් කරමින් ඔහු සඳහන් කළේ මීට දින දෙකකට පෙර ගොඩබෑම ආරම්භ කළ ඩීසල් මෙට්‍රික් ටොන් 40,000 ක් ගොඩබෑමේ කටයුතු හෙට (17) පෙරවරුවේ අවසන් කිරීමට නියමිත බවයි.\nඑසේම තවත් ඩීසල් මෙට්‍රික් ටොන් 40,000 ක නෞකාවකට මුදල් ගෙවීමේ කටයුතු අවසන් කර කඩිනමින් නිදහස් කරගැනීමට බලාපොරොත්තු වන බවද අමාත්‍යවරයා සඳහන් කළා.\nමේ අතර එක්සත් ජාතීන්ගේ සහය ඇතිව මෙරට සිදු කෙරෙන ආහාර සුරක්ෂිතතාව සහ මානුෂීය වැඩසටහන් සඳහා අවශ්‍ය කෙරෙන ඉන්ධන ලබාදීම සම්බන්ධයෙන් එම සංවිධානයේ මෙරට නේවාසික නියෝජිත හැනා සිංගර් සමඟ විදුලිබල හා බලශක්ති අමාත්‍යවරයා ඊයේ සාකච්ඡා කර තිබෙනවා.",
       "URL": "https://www.hirunews.lk/315541/පෙට්‍රල්-සහ-බොරතෙල්-නෞකා-දෙකක්-ගොඩබෑමේ-කටයුතු-අද-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=864"
}