{
       "Source": "hirunews",
       "Timestamp": "Monday, 01 May 2023 - 9:32",
       "Headline": "ඇඟට ගිනි තියාගෙන බිරිඳ බඳා මරු කැන්දූ ස්වාමියා අල්ලයි",
       "News Content": "ස්වාමි පුරුෂයා විසින් සිය බිරිඳට ගිනි තබා ඝාතනය කර තිබෙනවා.\nපවුල් ආරවුලක් හේතුවෙන් අදාළ ඝාතකයා විසින් ඔහුගේ සිරුරට පෙට්‍රල් වක් කරගෙන ගිනි තබාගෙන, පසුව බිරිඳව වැළඳගෙන ඇති බවයි පොලිසිය සඳහන් කළේ.\nඑම අනතුරින් බරපතළ තුවාල ලැබූ බිරිඳ හා ස්වාමි පුරුෂයා ප්‍රතිකාර සඳහා කොළඹ ජාතික රෝහලට ඇතුළත් කෙරුණ ද, එහිදි ප්‍රතිකාර ලබමින් සිටියදි බිරිඳ ඊයේ (30) ජීවිතක්ෂයට පත් වුණා.\nපසුගිය 24 වැනිදා කොටුවිල පාසල අසලදි මෙම ආරවුල දෙදෙනා අතර ඇති වී ඇති බවයි වාර්තා වන්නේ.\nජීවිතක්ෂයට පත්වූ තැනැත්තිය 44 හැවිරිදි කාන්තාවක් වන අතර, ප්‍රතිකාර ලබමින් සිටි 54 හැවිරිදි සැමියා වැල්ලම්පිටිය පොලිසිය විසින් අත් අඩංගුවට ගනු ලැබුවා.",
       "URL": "https://www.hirunews.lk/333923/ඇඟට-ගිනි-තියාගෙන-බිරිඳ-බඳා-මරු-කැන්දූ-ස්වාමියා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=378"
}