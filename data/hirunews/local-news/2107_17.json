{
       "Source": "hirunews",
       "Timestamp": "Saturday, 06 March 2021 - 7:38",
       "Headline": "බස් හිමියන්ට අද සිට ස්මාට් කාඩ්",
       "News Content": "දිවයින පුරා සියලු බස් හිමියන්ට මාර්ග බලපත්‍රය ලෙස අද (06) සිට ස්මාට් කාඩ්පතක් හඳුන්වා දීමට ජාතික ගමනාගමන කොමිසන් සභාව පියවර ගෙන තිබෙනවා.\nඑහි අධ්‍යක්ෂ ජනරාල් නලින් මිරැන්ඩෝ හිරු ප්‍රවෘත්තී අංශය වෙත සඳහන් කළේ අදට යෙදෙන ජාත්‍යන්තර ප්‍රවාහන දිනයට සමගාමීව මෙම ස්මාට් කාඩ්පත නිකුත් කරන බවයි.\nමේ අතර ජාත්‍යන්තර ප්‍රවාහන දිනයට සමගාමීව ප්‍රවාහන අමාත්‍යංශය සංවිධානය කළ රුක් රෝපණ වැඩසටහන මාකුඹුර බහුවිධ ප්‍රවාහන මධ්‍යස්ථානයේදී ඊයේ ක්‍රියාත්මක වුණා.\nවිනීත බස්රථ රියදුරන් සහ සහයකවරුන් ඇගයීමට ලක් කරමින් උපහාර ලබා දීමද එහිදී සිදු කෙරුණා.",
       "URL": "https://www.hirunews.lk/264472/බස්-හිමියන්ට-අද-සිට-ස්මාට්-කාඩ්",
       "Category": "Local News",
       "Parent URL": "https://www.hirunews.lk/local-news.php?pageID=2107"
}