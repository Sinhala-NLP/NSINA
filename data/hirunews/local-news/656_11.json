{
       "Source": "hirunews",
       "Timestamp": "Monday, 19 December 2022 - 17:18",
       "Headline": "නව වසර මුලදී ශ්‍රී ලංකා ක්‍රිකට් කණ්ඩායමට ඉන්දීය තරග සංචාරයක්",
       "News Content": "ලබන වසරේ ජනවාරි මුල් සතියේ දී ශ්‍රී ලංකා ක්‍රිකට් කණ්ඩායම ඉන්දියාවේ තරග සංචාරයක නිරත වීමට නියමිතයි.\nඑහිදී ශ්‍රී ලංකා කණ්ඩායම එක්දින තරග තුනකට සහ පන්දුවාර 20 තරග තුනකට එක්වීමට නියමිතව තිබෙනවා.\nඒ අනුව ශ්‍රී ලංකා කණ්ඩායම ජනවාරි 03 වෙනිදා ඉන්දියාව සමග පලමු පන්දුවාර 20 තරගයට එක්වන වන අතර එම තරගය පැවැත්වෙන්නේ මුම්බායි හී දී.\nඉන් අනතුරුව දෙවැනි පන්දුවාර විස්ස තරගය පුනේහිදී ජනවාරි පස්වැනිදා පැවැත්වෙන අතර දෙරට අතර තුන්වන සහ අවසාන පන්දුවාර විස්ස තරග පැවැත්වෙන්නේ ජනවාරි 7 වැනිදායි.\nඑය ඉන්දියාවේ රාජ්කොට් හී දී පැවැත්වීමට නියමිතයි.\nශ්‍රී ලංකා ඉන්දීය කණ්ඩායම් අතර පලමු එක්දින තරගය ජනවාරි දහ වෙනිදා ග්වාතී හී දී පැවැත්වෙන අතර දෙවන එක්දින තරගය පැවැත්වෙන්නේ ජනවාරි 12 වැනි දා කොල්කාටාහී දීයි.\nශ්‍රී ලංකා ඉන්දීය තුන්වැනි සහ අවසන් එක්දින තරගය පවැත්වෙන්නේ ජනවාරි 15 වැනි දා කේරලයේ දී.\nමෙම තරගාවලිය සඳහා මේ වන විට පැවැත්වෙන එල් පී එල් තරගාවලිය තුළ දී දස්කම් දක්වන අවිශ්ක ප්‍රනාන්දු, නුවනිදු ප්‍රනාන්දු සහ සධීර සමරවික්‍රම ශ්‍රී ලංකා කණ්ඩායමට ඇතුළත් වීමට බොහෝ දුරට ඉඩ තිබෙනවා.\nමෙම තරගාවලිය සඳහා මේ වන විට 20 දෙනකුගෙන් සමන්විත ක්‍රීඩක සංචිතයක් නම් කර ඇති නමුත් මේ දක්වා එම සංචිතය ක්‍රීඩා අමාත්‍යවරයා වෙත යොමු කර නැහැ.\nපැතුම් නිශ්ශංක, කුසල් මෙන්ඩිස් (Wk), ධනංජය ද සිල්වා, චරිත් අසලංක, දසුන් ශානක (නායක), භානුක රාජපක්ෂ (T20), අශේන් බණ්ඩාර, නුවනිදු ප්‍රනාන්දු (එක්දින), සධීර සමරවික්‍රම (Wk), වනිඳු හසරංග,දුනිත් වෙල්ලාලගේ, මහේෂ් තීක්ෂණ, ජෙෆ්රි වැන්ඩර්සේ (එක්දින), කසුන් රාජිත, ලහිරු කුමාර, ප්‍රමෝද් මධුෂාන්, ඩිල්ෂාන් මධුශංක, නුවන් තුෂාර (T20), චාමික කරුණාරත්න, අවිශ්ක ප්‍රනාන්දු.",
       "URL": "https://www.hirunews.lk/323058/නව-වසර-මුලදී-ශ්‍රී-ලංකා-ක්‍රිකට්-කණ්ඩායමට-ඉන්දීය-තරග-සංචාරයක්",
       "Category": "Local News",
       "Parent URL": "https://www.hirunews.lk/local-news.php?pageID=656"
}