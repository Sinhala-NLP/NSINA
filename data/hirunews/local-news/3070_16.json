{
       "Source": "hirunews",
       "Timestamp": "Thursday, 31 October 2019 - 17:06",
       "Headline": "සුවඳ විලවුන් බෝතලයක් නිසා අහංගම ප්‍රදේශයේ පාසලක සිසුන් පිරිසක් රෝහලේ",
       "News Content": "අහංගම - දික්කුඹුර ප්‍රදේශයේ පාසලක සිසුවියක රැගෙන ආ සුවඳ විලවුන් බෝතලයක් ආඝ්‍රණය කළ තවත් සිසුවියන් 6 දෙනෙකු සහ සිසුවෙකු ආසාත්මිකතාවයකට ලක්වී රෝහල් ගත කර තිබෙනවා.\nපොලීසිය සඳහන් කළේ 8 වන ශ්‍රේණියේ ඉගෙනුම ලබන සිසුවියන් පිරිසක් සහ සිසුවෙකු මෙලෙස රෝහල් ගත කර ඇති බවයි.\nඑම සිසුවියකගේ උපන් දිනය ඊයේ සමරා ඇති අතර, එහිදී තවත් පාසලක සිසුවෙකු විසින් තෑග්ගක් ලෙස මෙම සුවඳ විලවුන් බෝතලය ලබාදී ඇති බව වාර්තා වනවා.",
       "URL": "https://www.hirunews.lk/227353/සුවඳ-විලවුන්-බෝතලයක්-නිසා-අහංගම-ප්‍රදේශයේ-පාසලක-සිසුන්-පිරිසක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3070"
}