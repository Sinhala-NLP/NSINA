{
       "Source": "hirunews",
       "Timestamp": "Monday, 29 November 2021 - 13:14",
       "Headline": "ඔමික්‍රොන් මෙරටට ඇතුලුවීම වැළැක්වීමට පියවර ගෙන ඇති බව නාමල් කියයි",
       "News Content": "ඔමික්‍රොන් නව කොරෝනා ප්‍රභේදය මෙරටට ඇතුලුවීම වැළැක්වීම සඳහා අවශ්‍ය ක්‍රියාමාර්ග මේ වනවිටත් ගෙන ඇති බව අමාත්‍ය නාමල් රාජපක්ෂ අද (29) පාර්ලිමේන්තුවේදී ප්‍රකාශ කළා.\nමෙම විකෘති කොවිඩ් ප්‍රභේදය ලොව පුරා රටවල් 15කින් මේ වනවිට හඳුනාගෙන ඇති අතර, ලෝක සෞඛ්‍ය සංවිධානය අවධාරණය කළේ සංචරණ සීමා පැනවීමට වඩා විද්‍යාත්මක ක්‍රමවේදයක් අනුගමනය කරමින් කටයුතු කළ යුතු බවයි.\nබී - 1 - 1 529 ලෙස නම් කර ඇති මෙම ඔමික්‍රොන් වෛරස් ප්‍රභේදය මේ දක්වා හඳුනාගෙන ඇති රටවල් වන්නේ දකුණු අප්‍රිකාව, නෙදර්ලන්තය, ඩෙන්මාර්කය, ඕස්ටේ්‍රලියාව, ඉතාලිය, ජර්මනිය, බ්‍රිතාන්‍ය, ඊශ්‍රායලය, හොංකොං, බොට්ස්වානා, බෙල්ජියම, චෙක් ජනරජය, නැමීබියාව සහ මොසැම්බික් රාජ්‍යයයි.\nමෙලෙස ආසාදිත වූවන් බහුතරයක් අවුරුදු 40ට අඩු පුද්ගලයින් වන අතර, එම වෛරස් කාණ්ඩය ආසාදිත වූවෙකු මෙතෙක් මියගොස් නැහැ.\nඑසේම ඔමික්‍රොන් නව ප්‍රභේදය ලොව පුරා ව්‍යාප්තිය ආරම්භවීමත් සමඟ විදෙස් සංචාරකයින්ට තම රටට ඇතුලුවීම හෙට සිට තහනම් කරන බව ජපාන අග්‍රාමාත්‍ය ෆුමියෝ කිෂිඩා ප්‍රකාශ කළා.\nපෙර සූදානමක් ලෙස මෙම පියවර ගන්නා බවයි ඔහු සඳහන් කළේ.",
       "URL": "https://www.hirunews.lk/289522/ඔමික්‍රොන්-මෙරටට-ඇතුලුවීම-වැළැක්වීමට-පියවර-ගෙන-ඇති-බව-නාමල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1530"
}