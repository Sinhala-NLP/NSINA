{
       "Source": "hirunews",
       "Timestamp": "Saturday, 28 January 2023 - 19:23",
       "Headline": "ශ්‍රී ලංකාවේ මානව හිමිකම් වාර්තාව ජගත් මානව හිමිකම් කවුන්සිලයේ සමාලෝචනයට",
       "News Content": "ශ්‍රී ලංකාවේ මානව හිමිකම් සම්බන්ධයෙන් වන වාර්තාව ජගත් මානව හිමිකම් කවුන්සිලයේ සමාලෝචන ක්‍රියාකාරි කණ්ඩායම විසින් පෙබරවාරි පළවනදා පරීක්ෂා කිරීමට නියමිතයි. මීට පෙර 2008, 2012 සහ 2017 වසරවලදී මෙවැනි සමාලෝචන සිදුකෙරුණා.\nමෙම සමාලෝචනවලදී සිදුවන්නේ සියලුම එක්සත් ජාතීන්ගේ සාමාජක රටවල මානව හිමිකම් වාර්තා පරීක්ෂා කිරීමයි.\nඅදාළ රටවලට මානව හිමිකම් තත්ත්වය වැඩිදියුණු කිරීමට සහ මානව හිමිකම් බැඳීම් ඉටු කිරීමට තමන් ගෙන ඇති ක්‍රියාමාර්ග පැහැදිලි කිරීමට ද මෙහිදී අවස්ථාව හිමිවන බවයි ජගත් මානව හිමිකම් කවුන්සිලය සඳහන් කරන්නේ.",
       "URL": "https://www.hirunews.lk/326100/ශ්‍රී-ලංකාවේ-මානව-හිමිකම්-වාර්තාව-ජගත්-මානව-හිමිකම්-කවුන්සිලයේ-සමාලෝචනයට",
       "Category": "Local News",
       "Parent URL": "https://www.hirunews.lk/local-news.php?pageID=573"
}