{
       "Source": "hirunews",
       "Timestamp": "Monday, 23 May 2022 - 15:13",
       "Headline": "ඛනිජ තෙල් බෙදුම්කරුවන්ගේ සංගමයෙන් දැනුම්වත් කිරීමක් (වීඩියෝ)",
       "News Content": "මේ වන විට ඉන්ධන බෙදාහැරිම තුළ පිරවුම්හල් හා පාරිභෝගිකයන් අතර යම් අර්බුදකාරී තත්ත්වයක් ඇති වී තිබෙනව බව වාර්තා වනවා.\nවිශේෂයෙන්, වෙන දාට දින දෙකක් පමණ අලෙවි කරන ඉන්ධන තොග, අද වන විට පැය ගණනකින් අවසන් වන බව යි පි‍රවුම්හල් හිමියන් පවසන්නේ.\nයම් ආකාරයක කූඨ ඉන්ධන ව්‍යාපාරිකයන් පිරිසක් ඉන්ධන මිල දී ගෙන වැඩි මිලට විකිණීමේ ජාවාරමක් ද තිබිය හැකි බව ඔවුන් සඳහන් කරනවා.\nඇතැම් අවස්ථාවල දී සමහර පිරිස් පිරවුම්හල් හිමියන්ගේ නිවාස සොයාගෙන යන තත්ත්වයක් ද ඇති වී ඇති බව යි ඛනිජ තෙල් බෙදුම්කරුවන්ගේ සංගමය නිවේදනය කරන්නේ.\nඔවුන් සඳහන් කරන්නේ, මේ හේතුවෙන් පිරවුම්හල් වෙත සේවකයන් කැඳවීම ද අනතුරු දායක බව යි.\nපවතින පීඩාකාරී තත්ත්වය හමුවේ පාරිභෝගිකයන් දැඩි ආවේගයකින් කටයුතු කරන අතර, එය පාලනය කිරීම සඳහා ආරක්ෂක අංශ මැදිහත් වීම අත්‍යාවශ්‍ය බවත් ඔවුන් පවසනවා.\nඇතැම් අවස්ථාවල දී ගිලන් රථවලට පවා ඉන්ධන සැපයීමේ දී මූලිකත්වයක් දීම අපහසුවක් පත් වී ඇති බවත් මේ හේතුවෙන් එම සේවාවන් ද අඩපණ විය හැකි බවත් ඔවුන් අවධාරණය කරනවා.\nඑබැවින් කලහාකාරී නො වී ඉන්ධන පිඉරවුම්හල් අසල හැසිරීම අත්‍යාවශ්‍ය එකක් බව යි ඛනිජ තෙල් බෙදුම්කරුවන්ගේ සංගමය වැඩිදුරටත් සඳහන් කරන්නේ.",
       "URL": "https://www.hirunews.lk/305087/ඛනිජ-තෙල්-බෙදුම්කරුවන්ගේ-සංගමයෙන්-දැනුම්වත්-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1149"
}