{
       "Source": "hirunews",
       "Timestamp": "Thursday, 13 April 2023 - 7:50",
       "Headline": "රිළවුන් චීනයට ලබාදීම ගැන අධ්‍යයනයට විශේෂ කමිටුවක්",
       "News Content": "ශ්‍රී ලංකාවේ රිළවුන් චීනයට ලබාදීම සම්බන්ධයෙන් අධ්‍යයනය සඳහා අමාත්‍යාංශ 04ක නිලධාරීන්ගෙන් සමන්විත කමිටුවක් පත්කර තිබෙනවා.\nවනජීවි, අධිකරණ, වැවිලි සහ කෘෂිකර්ම යන අමාත්‍යාංශවල නිලධාරීන්ගෙන් මෙම කමිටුව සමන්විතයි.\nමෙරට රිළවුන් චීනයේ සත්වෝද්‍යාන සඳහා ලබාදෙන ලෙස චීන නියෝජිතයන් පිරිසකගෙන් කෘෂිකර්ම අමාත්‍යාංශය වෙත ඉල්ලීමක් ඉදිරිපත්ව තිබුණා.\nඒ සම්බන්ධයෙන් සමාජයේ දැඩි කතාබහක් මතු වූ අතර, පරිසරවේදීන් චෝදනා කළේ එය සිදුවන ආකාරය සම්බන්ධයෙන් තවමත් නිසි පැහැදිලි කිරීමක් සිදුකර නොමැති බවයි.\nඒ අනුව මෙරට රිලවුන් චීනයට අපනයනය කිරීමට පෙර විධිමත් සමීක්ෂණයක් සිදුකළ යුතු බවටයි පරිසරවේදීන් පෙන්වා දෙන්නේ.",
       "URL": "https://www.hirunews.lk/332437/රිළවුන්-චීනයට-ලබාදීම-ගැන-අධ්‍යයනයට-විශේෂ-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=417"
}