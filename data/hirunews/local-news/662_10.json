{
       "Source": "hirunews",
       "Timestamp": "Friday, 16 December 2022 - 23:51",
       "Headline": "තෙමස් වියැති බිළිඳියකට මරු කැඳවූ මවගේ නොසැලකිල්ල (වීඩියෝ)",
       "News Content": "මුල්ලේරියාව, අඹතලේ ප්‍රදේශයේ නිවසක කාමරයක් තුළ මාස තුනක් වයසැති බිළිඳියක් පිලිස්සී මිය ගොස් තිබෙනවා.\nඑම නිවස ආසන්නයේ නිවසක සිදු වූ සිදුවීමක් බැලීම සඳහා බිළිඳියගේ මව පිටව ගිස් ඇති අතර බිළිඳිය සිටි කාමරයේ ජලය උණු කිරීම සඳහා හීටරයක් විදුලියට සවි කර තිබූ බවට කරුණු වාර්තා වනවා.\nඑසේ ම මෙම නිවසේ විදුලිය විසන්ධි කර ඇති බැවින් අසල නිවසිකින් අනවසර විදුලි රැහැනක් මගින් විදුලිය අනාරක්ෂිත ලෙස ලබා ගෙන තිබූ බවයි පොලිස් මාධ්‍ය කොට්ටාසය වාර්තා කරන්නේ.\nහීටරය විසන්ධි කිරීමකින් තොරව බිළිඳියගේ මව නිවසින් බැහැරට ගොස් ඇති අවස්ථාවේ දී හීටරය ගිනි ගෙන ඉන් කාන්දු වූ ජලය බිළිඳිය නිදා සිටි මෙට්ටයේ පැතිර යාමෙන් බිළිඳිය පිළිස්සෙන්නට ඇතැයි ද පොලිස් මාධ්‍ය කොට්ටාසය කරුණු වාර්තා කරනවා.\nඇති වූ ගින්න සම්බන්ධව නිවෙසේ සිටි බිළිඳියගේ වැඩිමහළු සහෝදරිය විසින් මව දැනුවත් කොට ඇති අතර ඒ වන විට තෙමස් වියැති බිළිදිය පිළිස්සී මිය ගොස් සිට ඇතැයි පොලීසිය පවසන්නේ.\nමියගිය ගිය බිළිදියගේ පියා මත්ද්‍රව්‍ය චෝදනා මත මේ වන විටත් රක්ෂිත බන්ධනාගාර ගත කර සිටින අයෙක්.",
       "URL": "https://www.hirunews.lk/322847/තෙමස්-වියැති-බිළිඳියකට-මරු-කැඳවූ-මවගේ-නොසැලකිල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=662"
}