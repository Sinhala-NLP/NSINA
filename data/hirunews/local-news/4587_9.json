{
       "Source": "hirunews",
       "Timestamp": "Thursday, 30 March 2017 - 17:53",
       "Headline": "මැදියම් රැයේ මෙහෙයුමකින් 2925 ක් අත්අඩංගුවට",
       "News Content": "ඊයේ මධ්‍යම රාත්‍රියේ සිට අද අලුයම දක්වා දිවයින පුරා සිදුවු විශේෂ සෝදිසි මෙහෙයුමකින් පුද්ගලයන් 2925 දෙනෙකු පොලිස් අත්අඩංගුවට ගෙන තිබෙනවා.\nදිවයිනේ සියලු පොලිස් ස්ථානවලට අනුයුක්ත නිලධාරීන් 10756 දෙනෙකු මෙම මෙහෙයුමට එක්වු බවයි පොලිසිය නිවේදනය කලේ.\nඑහිදී අත්ඩංගුවට ගත් පුද්ගලයන්ගෙන් 1570 දෙනෙකු අත්අඩංගුවට ගෙන ඇත්තේ පරීක්ෂා කිරීම සඳහායි.\nඊට අමතරව අධිකරණ මගින් වරෙන්තු නිකුත් කර සිටි 739 ක් / අපරාධ සඳහා අත්අඩංගුවට ගැනීමට සිටි 112 ක් / හෙරොයින් ළග තබාගත් 106 ක් / ගංජා ළග තබාගත් 198 ක් සහ නීති විරෝධී මත්පැන් ළග තබාගත් 200 දෙනෙකු අත්අඩංගුවට පත්වී තිබෙනවා.\nමීට අමතරව බීමත්ව රිය පැදවු 310 ක් / රියදුරු බලපත්‍ර නොමැතිව ධාවනය කල 169 ක් සහ බරපතල රථ වාහන නීති උල්ලංඝණය කල 96 දෙනෙකුට එරෙහිව නීතිය ක්‍රියාත්මක කල බවයි පොලිසිය සඳහන් කලේ.\nදිවයින පුරා සිදුකරනු ලබන මෙවැනි මෙහෙයුම්වලින් අපේක්ෂා කරන්නේ අපරාධ නිවාරණය / වරෙන්තුකරුවන් අත්අඩංගුවට ගැනීම මෙන්ම රාත්‍රියේ සාධාරණ හේතුවකින් තොරව නිදැල්ලේ ගැවසෙන පුද්ගලයන් පරීක්ෂා කිරීම මගින් අපරාධ නිවාරණය  ශක්තිමත් කිරීම බව ද පොලිසිය නිකුත්කල නිවේදනයේ සඳහන්.",
       "URL": "https://www.hirunews.lk/158128/මැදියම්-රැයේ-මෙහෙයුමකින්-2925-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4587"
}