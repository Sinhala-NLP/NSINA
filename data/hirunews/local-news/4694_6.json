{
       "Source": "hirunews",
       "Timestamp": "Wednesday, 25 January 2017 - 10:29",
       "Headline": "ඇඟලුම් සේවිකාවන් රැගත් බස් රථයක් අනතුරට ලක්වීමෙන් 7 දෙනෙකු රෝහලේ (ඡායාරූප)",
       "News Content": "හැටන් - බගවන්තලාවේ සිට නෝවුඩ් දක්වා ගමන් කරමින් තිබූ ඇඟලුම් සේවිකාවන් රැගත් බස් රථයක් අනතුරකට ලක්වීමෙන් එහි ගමන් කළ කාන්තාවන් 7 දෙනෙකු තුවාල ලබා රෝහල් ගත කර තිබෙනවා.\nපොලිසිය සඳහන් කළේ තවත් බස් රථයකට ඉඩ ලබාදීමට යාමේදී අද උදෑසන මෙම අනතුර සිදුව ඇති බවයි.\nතුවාල ලැබූ කාන්තාවන් දික්ඔය මූලික රෝහලට ඇතුළත් කර තිබෙනවා.\nඔවුන්ගේ් තත්ත්වය බරපතල නොවන බවයි රෝහල් ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/152843/ඇඟලුම්-සේවිකාවන්-රැගත්-බස්-රථයක්-අනතුරට-ලක්වීමෙන්-7-දෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4694"
}