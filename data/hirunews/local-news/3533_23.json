{
       "Source": "hirunews",
       "Timestamp": "Saturday, 26 January 2019 - 15:09",
       "Headline": "කසල ආහාරයට ගන්නා වන අලින්ගේ ජීවිත අවදානමක",
       "News Content": "මින්නේරිය ගිරිතලේ ස්වභාවික රක්ෂිතයට බැහැර කෙරෙන කසල ආහාරයට ගැනීමට පැමිණෙන වන අලින්ගේ ජීවිත අවදානම් තත්වයක පවතින බව ප්‍රදේශවාසීන් පෙන්වා දෙනවා.\nඇලහැර ප්‍රාදේශීය සභාව මගින් ඉවත දමන ආහාර ද ඇතුලු කසලවල නොදිරණ අපද්‍රව්‍ය ද පැවතීම හේතුවෙන් වන අලින් ඒවා ආහාරයට ගැනීම තුලින් එම සතුන්ගේ ජීවිත අවදානම් තත්වයේ පවතින බවයි ඔවුන් සඳහන් කරන්නේ.\nමෙම කසල හේතුවෙන් වන සතුන් මෙන්ම ප්‍රදේශයේ පරිසරය ද විනාශ වීමේ තර්ජනයකට මුහුණදී ඇතැයි ප්‍රදේශවාසීන් පෙන්වා දෙනවා.\nඅප වාර්තාකරු සඳහන් කළේ දඹුල්ල බකමූණ ප්‍රධාන මාර්ගය දෙපස කලාපය පොලිතින් තොර කලාපයක් බවට ද ප්‍රදර්ශණය කර ඇති බවයි.",
       "URL": "https://www.hirunews.lk/209082/කසල-ආහාරයට-ගන්නා-වන-අලින්ගේ-ජීවිත-අවදානමක",
       "Category": "Local News",
       "Parent URL": "https://www.hirunews.lk/local-news.php?pageID=3533"
}