{
       "Source": "hirunews",
       "Timestamp": "Thursday, 07 July 2022 - 20:10",
       "Headline": "දේපළ හානි ගැන සොයන්න පත් කළ ජනපති කොමිසමේ පැමිණිලි භාරගන්නා කාලය දීර්ඝ වෙයි",
       "News Content": "පසුගිය මාර්තු මස 31 වනදා සිට මැයි මස 15 වනදා දක්වා දිවයිනේ ප්‍රදේශ කිහිපයක සිදුවූ විනාශකාරී ක්‍රියාවන් හේතුවෙන් දේපළ හානියට පත්වූ පුද්ගලයන්ට වන්දි ගෙවීමේ ප්‍රමාණය තක්සේරු කිරීම සඳහා පත් කළ පරීක්ෂණ කොමිෂන් සභාවට පැමිණිලි ලබාගැනීමේ කාලය දීර්ඝ කර තිබෙනවා.\nවන්දි ගෙවීමේ ප්‍රමාණය තක්සේරු කිරීම සහ සුදුසු පුද්ගලයන්ට වන්දි ගෙවීමේ ක්‍රියාවලිය තීරණය කිරීම සඳහායි ජනාධිපති ගෝඨාභය රාජපක්ෂ විසින් මෙම පරීක්ෂණ කොමිෂන් සභාව පත්කර ඇත්තේ.\nමේ සඳහා පැමිණිලි ඉදිරිපත් කිරීමට ලබාදී තිබූ අවසන් දිනය වූයේ ලබන 8 වනදායි.\nඒ අනුව එය ලබන 22 වනදා දක්වා දීර්ඝ කිරීමටයි එම කොමිෂන් සභාව තීරණය කර ඇත්තේ.",
       "URL": "https://www.hirunews.lk/309363/දේපළ-හානි-ගැන-සොයන්න-පත්-කළ-ජනපති-කොමිසමේ-පැමිණිලි-භාරගන්නා-කාලය-දීර්ඝ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1039"
}