{
       "Source": "hirunews",
       "Timestamp": "Sunday, 19 December 2021 - 13:57",
       "Headline": "ව්‍යාජ රන් කාසි 960 ක් සමග තරුණයෙකු අත්අඩංගුවට",
       "News Content": "ව්‍යාජ ලෙස සකසන ලද රත්‍රං කාසි 960 ක් සමඟ සැකකරුවෙකු කුරුවිට ප්‍රදේශයේදී අත්අඩංගුවට ගෙන තිබෙනවා.\nපොලීසිය ප්‍රකාශ කළේ මෙම ව්‍යාජ රන් කාසි රුපියල් ලක්ෂ 60 කට විකිණීමට තැත් කරන බවට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බවයි.\n19 හැවිරිදි අවිස්සාවේල්ල ප්‍රදේශයේ පදිංචි මෙම සැකකරුට අද දින රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ව්‍යාජ රත්‍රං කාසි විකිණීම සඳහා ලබාදුන් හෝමාගම ප්‍රදේශයේ පදිංචි බවට මේ වනවිට තොරතුරු ලැබී ඇති තවත් සැකකරුවෙකු සොයා පරීක්ෂණ ආරම්භ කර ඇති බවයි කුරුවිට පොලීසිය වැඩිදුරටත් සඳහන් කළේ.",
       "URL": "https://www.hirunews.lk/291510/ව්‍යාජ-රන්-කාසි-960-ක්-සමග-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1483"
}