{
       "Source": "hirunews",
       "Timestamp": "Tuesday, 21 June 2022 - 21:27",
       "Headline": "මෙහෙම ගියොත් තවත් රෝහල් වහන්න වෙයි (වීඩියෝ)",
       "News Content": "ඉන්ධන අර්බුදය මෙරට සෞඛ්‍ය ක්ෂේත්‍රයටත් එල්ල කරමින් පවතින්නේ සුළුපටු බලපෑමක් නොවෙයි.\nඑවන් පසුබිමක රජයේ වෛද්‍ය නිලධාරීන්ගේ සංසදයේ සභාපති වෛද්‍ය රුක්ෂාන් බෙල්ලන මහතා පවසන්නේ මෙම තත්ත්වය තවදුරටත් පැවතියහොත් ඉදිරි සති දෙක තුළ රෝහල් බොහෝමයක් වසා දැමීමට සිදු වනු ඇති බවයි.\nපවතින තත්ත්වය සැලකිල්ලට ගෙන සෑම සිකුරාදා දිනකම දිවයින පුරා ඉන්ධන පිරවුම්හල් 74කින් සෞඛ්‍ය සේවකයින් සඳහා පමණක් ඉන්ධන ලබාදීමේ වැඩපිළිවෙළක් ක්‍රියාත්මක කරන බව සෞඛ්‍ය අමාත්‍ය කෙහෙළිය රඹුක්වැල්ල මහතා ප්‍රකාශ කළා.\nදිවයින පුරා ජනතාව ඉන්ධන පෝලිම්වල දින ගණන් තිස්සේ රැඳී සිටින පසුබිමක වෛද්‍යවරුන් ඇතුළු සෞඛ්‍ය\nකාර්යමණ්ඩලවලටත් ඉන්ධන පෝලිම්වල රැඳී සිටීමට සිදුව ඇත්තේ සෞඛ්‍ය අත්‍යවශ්‍ය සේවාවක් ලෙස ප්‍රකාශයට පත්කර ඇති පසුබිමකයි.\nඉන්ධන අර්බුද නිසාවෙන් රෝහල්වලට වෛද්‍යවරුන්ගේ පැමිණීමද යම් මට්ටමකට අඩු වී ඇති බව රෝගීන් පවසනවා.",
       "URL": "https://www.hirunews.lk/307824/මෙහෙම-ගියොත්-තවත්-රෝහල්-වහන්න-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1077"
}