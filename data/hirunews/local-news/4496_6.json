{
       "Source": "hirunews",
       "Timestamp": "Saturday, 27 May 2017 - 16:55",
       "Headline": "29 වනදා සිට යළිත් වැසි වැඩිවෙයි",
       "News Content": "තද වැසි තත්වයේ තාවකාලික අඩුවීමක් දක්නට ලැබුන ද 29 වනදා සිට දිවයිනේ නිරිතදිග ප්‍රදේශවලට වැසි තත්වයේ වැඩිවීමක් අපේක්ෂා කෙරෙන බව කාලගුණ විද්‍යා දෙපාර්තමේන්තුව පවසනවා.\nබස්නාහිර / සබරගමුව / දකුණ / මධ්‍යම සහ වයඹ පළාත්වල විටින් විට වැසි හෝ ගිගුරුම් සහිත වැසි ඇති වන බවයි ඔවුන් නිවේදනය කළේ.\nඇතැම් ස්ථානවලට මිලිමීටර් 75 ක පමණ තරමක් තද වැසි ද බලාපොරොත්තු වනවා.\nවිශේෂයෙන් ඌව සහ නැගෙනහිර ඇතුලු අනෙක් පළාත්වල සවස් කාලයේදී වැසි හෝ ගිගුරුම් සහිත වැසි ඇතිවිය හැකියි.\nඑමෙන්ම දිවයින හරහා විටින් විට පැයට කිලෝමීටර් 50 ත් 60 ත් දක්වා වන තරමක් තද සුළං ද ඇති වනවා.\nවැසි ඇතිවන අවස්ථාවලදී මෙම සුළං වේගය තවදුරටත් ඉහළ යාහැකි බවයි කාලගුණ විද්‍යා දෙපාර්තමේන්තුව කියාසිටියේ.",
       "URL": "https://www.hirunews.lk/162285/29-වනදා-සිට-යළිත්-වැසි-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4496"
}