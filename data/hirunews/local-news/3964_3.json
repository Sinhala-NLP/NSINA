{
       "Source": "hirunews",
       "Timestamp": "Wednesday, 02 May 2018 - 14:00",
       "Headline": "ජංගම දුරකථනය යොදාගෙන මත්කුඩු බෙදු ජාවාරම්කරුවෙකු අත්අඩංගුවට",
       "News Content": "හම්බන්තොට - පල්ලෙමලල ප්‍රදේශයේදී ජංගම දුරකථනය යොදාගනිමින් මත්කුඩු බෙදා හැරීමේ ජාවාරමක නිරත වූ පුද්ගලයෙකු අත්අඩංගුවට ගෙන තිබෙනවා.\nසැකකරු අද අත්අඩංගුවට ගන්නා අවස්ථාවේදී ඔහු සතුව තිබී මත්කුඩු ග්‍රෑම් 2 යි මිලිග්‍රෑම් 100 ක් සොයා ගෙන ඇති බවයි පොලීසිය සඳහන් කළේ.\nඔහු ජංගම දුරකථන සම්බන්ධතා හරහා දීර්ඝ කාලයක සිට මත්කුඩු රට පුරා බෙදා හැර ඇති බවටයි අනාවරණ වී ඇත්තේ.\nසැකකරු පල්ලෙමලල ප්‍රදේශයේම පදිංචිකරුවෙකු වන අතර, ඔහු වැඩිදුර පරීක්ෂණ සඳහා තංගල්ල කොට්ඨාශයේ සංවිධානාත්මක අපරාධ මැඩලීම් ඒකකයට භාරදී තිබෙනවා.",
       "URL": "https://www.hirunews.lk/189784/ජංගම-දුරකථනය-යොදාගෙන-මත්කුඩු-බෙදු-ජාවාරම්කරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3964"
}