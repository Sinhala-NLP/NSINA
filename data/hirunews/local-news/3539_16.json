{
       "Source": "hirunews",
       "Timestamp": "Wednesday, 23 January 2019 - 13:57",
       "Headline": "නාවික හමුදා ලුතිනන් කමාන්ඩර් චන්දන ප්‍රසාද් ඇතුළු තුන්දෙනා යළි රිමාන්ඩ්",
       "News Content": "තරුණයන් 11 දෙනෙකු පැහැර ගෙන ගොස් අතුරුදන් කිරීමේ සිද්ධියට අත්අඩංගුවට ගැණුනු නාවික හමුදා ලුතිනන් කමාන්ඩර් චන්දන ප්‍රසාද් හෙට්ටිආරච්චි ඇතුළු සැකකරුවන් තුන් දෙනා ලබන මස 06 වනදා දක්වා අද (23) යළි රක්ෂිත බන්ධනාගාරගත කෙරුණා.\nඒ, සැකකරුවන් කොළඹ කොටුව වැඩබලන මහේස්ත්‍රාත් ප්‍රියන්ත ලියනගේ හමුවට ඉදිරිපත් කිරීමෙන් අනතුරුවයි.\nමෙම නඩුවේ 12 වන සැකකරු හදුනාගැනීමේ පෙරෙට්ටුවක් සඳහා අද (23) ඉදිරිපත් කිරීමට නියමිතව තිබුණත් එය අවලංගු කෙරුණේ සාක්ෂිකරුවන් පැමිණ නොසිටීම හේතුවෙන්.",
       "URL": "https://www.hirunews.lk/208865/නාවික-හමුදා-ලුතිනන්-කමාන්ඩර්-චන්දන-ප්‍රසාද්-ඇතුළු-තුන්දෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3539"
}