{
       "Source": "hirunews",
       "Timestamp": "Sunday, 18 September 2022 - 9:16",
       "Headline": "මුදල් ගනුදෙනු වාර්තා කිරීමේ පනත උල්ලංඝනය කරන මූල්‍ය ආයතනවලට දඩ",
       "News Content": "මූල්‍ය ආයතනවල අනුකූලතාව බලාත්මක කිරීම සඳහා මූල්‍ය බුද්ධි ඒකකය විසින් මූල්‍යමය දඬුවම් පැනවීමට කටයුතු කරන බව මහ බැංකුව පවසනවා.\nඒ 2006 අංක හය දරණ මුදල් ගනුදෙනු වාර්තාකිරීමේ පනතට අනුවයි.\nඒ අනුව මුදල් ගණුදෙනු වාර්තා කිරීමේ පනතේ ප්‍රතිපාදන උල්ලංඝනය කරන මූල්‍ය ආයතන සඳහා දඩ මුදල් නියම කිරීමටයි කටයුතු කරනු ලබන්නේ.\nදඩ මුදලේ ප්‍රමාණය තීරණය කිරීමේදී පනත උල්ලංඝනය කරමින් සිදුකළ කාර්යයේ ස්වභාවය සහ එහි බැරෑරුම්කම සැළකිල්ලට ගන්නා බව මහ බැංකුව වැඩිදුරටත් සඳහන් කළා.",
       "URL": "https://www.hirunews.lk/315694/මුදල්-ගනුදෙනු-වාර්තා-කිරීමේ-පනත-උල්ලංඝනය-කරන-මූල්‍ය-ආයතනවලට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=860"
}