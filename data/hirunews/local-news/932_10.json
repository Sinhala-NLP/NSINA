{
       "Source": "hirunews",
       "Timestamp": "Thursday, 18 August 2022 - 9:14",
       "Headline": "අයිස් මත්ද්‍රව්‍ය සන්තකයේ තබාගෙන සිටි පුද්ගලයකු විශේෂ කාර්ය බලකා අත් අඩංගුවට",
       "News Content": "විශේෂ කාර්ය බලකා ගෝනහේන කඳවුරේ නිලධාරීන් විසින් කොටහේන පොලිස් වසමේ මැසෙන්ජර් මාවතේ දී ඊයේ (17) වැටලීමකින් සිදු කර තිබෙනවා.\nඑහි දී අයිස් මත්ද්‍රව්‍ය සන්තකයේ තබාගෙන සිටි පුද්ගලයකු රුපියල් 1,451,100.00 මුදල් සමඟ අත් අඩංගුවට ගත් බව යි සඳහන් වන්නේ.\nසැකකරු බොරැල්ල ප්‍රදේශයේ පදිංචි වයස අවුරුදු 30ක පුද්ගලයෙක්.\nඅත් අඩංගුවට ගන්නා විට සැකකරු සන්තකයේ අයිස් මත්ද්‍රව්‍ය ග්‍රෑම් 670ක්, මුදලින් රුපියල් 1,451,100ක් හා යතුරු පැදියක් තිබූ බව විශේෂ කාර්‍ය බලකාය වාර්තා කරනවා.\nවැඩිදුර විමර්ශන කටයුතු කොටහේන පොලිසිය මඟින් මෙහෙයවනු ඇති.\nමේ අතර, පාසල් ළමයින් ඉලක්ක කර කේරළ ගංජා අලෙවි කරමින් සිටි 47 හැවිරිදි රත්මලාන ප්‍රදේශයේ පදිංචි පුද්ගලයෙකු පොලිස් විශේෂ කාර්ය බලකාය තලවතුගොඩ දී අත්අඩංගුවට ගෙන තිබෙනවා.",
       "URL": "https://www.hirunews.lk/313071/අයිස්-මත්ද්‍රව්‍ය-සන්තකයේ-තබාගෙන-සිටි-පුද්ගලයකු-විශේෂ-කාර්ය-බලකා-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=932"
}