{
       "Source": "hirunews",
       "Timestamp": "Friday, 13 May 2022 - 14:45",
       "Headline": "පස්වරු 2 සිට යළිත් ඇඳිරිනීතිය",
       "News Content": "තාවකාලිකව ලිහිල් කල ඇඳිරී නීතිය අද පස්වරු 2ට යළි පනවනු ලැබුවා.\nඑය හෙට පෙරවරු 6 දක්වා බලපැවැත්වෙන බවයි ජනාධිපති මාධ්‍ය අංශය සඳහන් කළේ.\nඒ අනුව ඇදිරී නීතිය බලාත්මක කාලයේ බලයලත් නිලධාරියෙකු විසින් නිකුත් කරන ලද ලිඛිත අවසර පත්‍රයක් නොමැතිව පොදු මාර්ගයකල දුම්රිය මාර්ගයක, පොදු උද්‍යානයක, පොදු ක්‍රීඩා භූමියක හෝ වෙනත් පොදු භූමියක හෝ එම ප්‍රදේශවල මුහුදු වෙරළේ රැදී සිටීමට අවසර හිමිවන්නේ නැහැ.\nමේ අතර නිවේදනයක් නිකුත් කරමින් පොලිසිය මහජනතාවට දැනුම් දෙන්නේ ඇඳිරිනිතිය බලාත්මක කාලයේදී නීතිය දැඩිව ක්‍රියාත්මක කරන බවයි.\nඒ අනුව සාධාරණ හේතුවක් නොමැතිව මාර්ගවල රැස්වීම, වාහන ගමනාගමනයට බාධා කිරීම, දේපළ කොල්ලකෑම සහ ප්‍රචණ්ඩ ක්‍රියා සිදුකරන තැනැත්තන්ට පූර්ව දැනුම්දීමකින් තොරව බලය පාවිච්චි කර එම ක්‍රියා වළක්වා ගැනීමට පොලිසියට සිදුවන බවත් අවශ්‍ය වුවහොත් වෙඩි තැබීමටද සිදුවන බවත් එබැවින් ඇඳිරිනීතිය උල්ලංඝනය කිරීමෙන් වැලකී නිවෙස් තුළ රැඳී සිටින ලෙසත් පොලිසිය ජනතාවට දැනුම් දෙනවා.",
       "URL": "https://www.hirunews.lk/304229/පස්වරු-2-සිට-යළිත්-ඇඳිරිනීතිය",
       "Category": "Local News",
       "Parent URL": "https://www.hirunews.lk/local-news.php?pageID=1172"
}