{
       "Source": "hirunews",
       "Timestamp": "Friday, 11 February 2022 - 7:00",
       "Headline": "අබ්බාට වෙඩි (ඡායාරූප)",
       "News Content": "විදේශගත ව සිටින මත්ද්‍රව්‍ය ජාවාරම්කරුවෙකු වන පානදුර සළිඳුගේ ගෝලයෙකු වූ දුලාන් සමීර සම්පත් හෙවත් අබ්බා පොලිස් විශේෂ කාර්ය බලකාය සමඟ ඇති වූ වෙඩි හුවමාරුවක දී ජීවිතක්ෂයට පත් ව තිබෙනවා.\nපොලිසිය සඳහන් කළේ, ලද තොරතුරකට අනුව එගොඩඋයන - මෝදර ප්‍රදේශයේ ඊයේ රාත්‍රියේ සිදු කළ මෙහෙයුමක දී මෙලෙස සැකකරු තුවාල ලබා රෝහල් ගතකළ බවයි.\nඉන් සුළු මොහොතකට පසු ඔහු ජීවිතක්ෂයට පත් ව තිබෙනවා.\nසැකකරු නිවසක කාමරයක් තුළ සිටිය දී පොලිස් විශේෂ කාර්ය බලකාය මෙහෙයුම දියත් කළ අතර, එහි දී මෙම වෙඩි හුවමාරුව සිදු ව ඇති බව සඳහන්.\nසිද්ධියෙන් 26 හැවිරිදි දුලාන් සමීර සම්පත් හෙවත් අබ්බා මෙන්ම පොලිස් විශේෂ කාර්ය බලකායේ සෙබළෙකු ද තුවාල ලැබුවා.\nමේ අතර, දුලාන් සමීර සම්පත් නොහොත් අබ්බා අත්අඩංගුවට ගැනීමට යාමේ දී වෙඩි හුවමාරුව සිදු වූ අවස්ථාවේ දී ඔහු සමඟ සිටි තවත් සැකකරුවන් 06දෙනෙකු ද අත්අඩංගුවට ගත් බව වාර්තා වනවා.\nඅත්අඩංගුවට ගත් සැකකරුවන් 6 දෙනාගේ ඡායාරූප",
       "URL": "https://www.hirunews.lk/296704/අබ්බාට-වෙඩි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1363"
}