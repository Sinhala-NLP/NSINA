{
       "Source": "hirunews",
       "Timestamp": "Sunday, 13 November 2022 - 13:28",
       "Headline": "දෙළුම් වගාවේ ප්‍රගතියක්",
       "News Content": "දිවයින පුරා ඉදිකරමින් පවතින ආදර්ශ කෘෂි උද්‍යාන වැඩපිළිවෙල යටතේ මඩකලපුව ප්‍රදේශයේ වගා කර ඇති දෙළුම් වගාව සාර්ථක වී ඇති බව කෘෂිකර්ම අමාත්‍යාංශය ප්‍රකාශ කළා.\nපළමු අදියර දෙකක් යටතේ අක්කර 300 ක ඉන්දියාවේ වගා කරන විශේෂ දෙළුම් ප්‍රභේදයක් වන භගවාන් නැමති දෙළුම් ප්‍රභේදය වගා කර ඇත්තේ මඩකලපුව - කලවංචිකුඩි ප්‍රදේශයේ සහ මුලතිව් දිස්ත්‍රික්කයේ මුහුද ආසන්නවයි.\nමාස 9 ක් වන මෙම දෙළුම් වගාවේ තවත් මාස 9 කින් පසු අස්වනු නෙළීමට හැකිවන අතර, අක්කර භාගයකින් රුපියල් ලක්ෂ 64 ක ආදායමක් ඉපයිය හැකි බවයි කෘෂිකර්ම අමාත්‍යාංශය සඳහන් කළේ.\nගොවීන් 600 ක් පමණ මෙම දෙළුම් වගාවේ නිරතව සිටිනවා.",
       "URL": "https://www.hirunews.lk/320284/දෙළුම්-වගාවේ-ප්‍රගතියක්",
       "Category": "Local News",
       "Parent URL": "https://www.hirunews.lk/local-news.php?pageID=738"
}