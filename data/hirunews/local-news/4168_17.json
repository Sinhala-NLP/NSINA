{
       "Source": "hirunews",
       "Timestamp": "Sunday, 17 December 2017 - 13:01",
       "Headline": "ලක්ෂ ගණනකට හැඳුනුම්පත් නැතිලු",
       "News Content": "ශ්‍රී ලාංකිකයන් පන්ලක්ෂයකට පමණ ජාතික හැඳුනුම්පත් නොමැති අතර, ඉන් තුන්ලක්ෂයක් පමණ ලියාපදිංචි ඡන්ද දායකයන් බව හෙළිදරව් වනවා.\nපුද්ගලයන් ලියාපදිංචි කිරීමේ දෙපාර්තමේන්තුව පෙන්වා දෙන පරිදි මින් වැඩි පිරිසකට ජාතික හැඳුනුම්පත් ලබාගැනීමට නොහැකි වී ඇත්තේ උප්පැන්න සහතික ඇතුලූ ඊට අවශ්‍ය අතුරු ලේඛන නොමැතිවීමයි.\nකෙසේ නමුත් එලෙස උප්පැන්න සහතික නොමැති පුද්ගලයන්ට අනන්‍යතාව තහවුරු කිරීමේ වෙනත් ලේඛන ඉදිරිපත් ජාතික හැඳුනුම්පත් සඳහා අයදුම්පත් යොමු කිරීමට ද වැඩපිළිවෙළක් සකස් කර තිබෙනවා.\nඊට අදාළ උපදෙස් සියලූම දිසා ලේක්ම්වරුන් වෙත දැනුම්දී ඇති බවයි පුද්ගලයන් ලියාපදිංචි කිරීමේ දෙපාර්තමේන්තුව පවසන්නේ.\nමෙලෙස උප්පැන්න සහතික නොමැති පුද්ගලයන්ට සමීප ඥාතීන් හෝ ප්‍රදේශවාසීන් තුන්දෙනෙකු අදාළ තහවුරු කිරීම් ඉදිරිපත් කළ යුතුයි.\nමෙම තාවකාලික වැඩපිළිවෙල ඉදිරි පළාත්පාලන මැතිවරණයට පෙර ඡුන්ද දායකයන්ට ජාතික හැඳුනුම්පත් ලබාගැනීම සඳහා ක්‍රියාත්මක වනු ඇති.",
       "URL": "https://www.hirunews.lk/178600/ලක්ෂ-ගණනකට-හැඳුනුම්පත්-නැතිලු",
       "Category": "Local News",
       "Parent URL": "https://www.hirunews.lk/local-news.php?pageID=4168"
}