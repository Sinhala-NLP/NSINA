{
       "Source": "hirunews",
       "Timestamp": "Saturday, 24 March 2018 - 17:01",
       "Headline": "තේ වත්තක සූදු පොළක් පවත්වාගෙන ගිය 5 දෙනෙකු අත්අඩංගුවට",
       "News Content": "තලවකැලේ - රත්මිල්ල කැලේ තේ වතුයායේ නීති විරෝධී ලෙස මුදල් ඔට්ටු තැබීමේ සූදු පොලක් පවත්වාගෙන ගිය සැකකරුවන් 5 දෙනෙකු පොලීසිය අත්අඩංගුවට ගෙන තිබෙනවා.\nඑහිදී සැකකරුවන් සතුව තිබූ රුපියල් එක්ලක්ෂ දස දහසක මුදලක් ද පොලිස් භාරයට ගෙන ඇති බව සදහන්.\nතලවකැලේ, ලිදුල, කොටගල සහ හැටන් ප්‍රදේශවල පදිංචි මෙම සැකකරුවන් කලක පටන් මෙලෙස සූදු පොල පවත්වාගෙන ගොස් ඇති බවයි පොලිස් පරීක්ෂණ වලදී අනාවරණ වී ඇත්තේ.\nසැකකරුවන් නුවරඑළිය මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/186772/තේ-වත්තක-සූදු-පොළක්-පවත්වාගෙන-ගිය-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4022"
}