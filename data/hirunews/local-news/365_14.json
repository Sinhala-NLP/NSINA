{
       "Source": "hirunews",
       "Timestamp": "Saturday, 06 May 2023 - 13:47",
       "Headline": "රිදීමාලියද්ද දෙහිගම ප්‍රදේශයේ පුද්ගල ඝාතනයක්",
       "News Content": "රිදීමාලියද්ද දෙහිගම ප්‍රෙද්ශයේදි පුද්ගලයෙකු ඝාතනය කර ලදු කැලෑවක සගවා තිබියදි සොයා ගැනීමට පොලීසිය සමත් වුණා.\nඝාතනයට සම්බන්ධ සැකකරුද පොලීසිය විසින් අත්අඩංගුවට ගෙන ඇති අතර, ඔහු අධිකරණය හමුවට ඉදිරිපත් කිරීමට නියමිතයි.\nමහියංගනය පරගම්මන ප්‍රෙද්ශයේ සිට පසුගිය තුන්වැනිදා රිදීමාලියද්ද දෙහිගම ප්‍රෙද්ශයට ගවයින් වෙළදාම සදහා පැමිණි පුද්ගලයෙකු අතුරුදන් වි ඇති බවට ඥාතීන් පොලීසියට පැමිණිලි කර තිබෙනවා.\nඑලෙස අතුරුදන්ව සිටියේ අවුරුදු 62ක් වයසැති මොහොමඩ් අබ්දුල් ෂාපූර් නමැති සිව්දරු පියෙක් වන අතර, ඒ වන විට ඔහු සතුව රුපියල් ලක්ෂ හතරක මුදලක් තිබි ඇති බව ද ඥාතීන් පොලීසියට පවසා තිබෙනවා.\nඒ අනුව රිදිමාලියද්ද පොලීසියේ මැදිහත් වීමෙන් පොලිස් නිල සුනඛයින්ද යොදාගනිමින් පරීක්ෂණ ආරම්භ කළා.\nඅතුරුදන්ව සිටි පුද්ගලයා පැමිණි යතුරු පැදිය දෙහිගම උලැල්ල ප්‍රෙද්ශයේ කැලෑවක සගවා තිබියදි සොයාගත්තා.\nවැඩිදුරටත් කළ විමර්ශනවලදි අනාවරණ වි ඇත්තේ එම පුද්ගලයා දෙහිගම ප්‍රෙද්ශයේ නිවසකට පැමිණ ඇති බවයි.\nඒ අනුව එම නිවසේ පුද්ගලයා පොලීසිය විසින් අත්අඩංගුවට ගත් අතර, ඔහුගෙන් කළ ප්‍රශන් කිරීම්වලදි සිද්ධියේ සුළ මුල සොයා ගැනීමට පොලීසියට හැකිවුණා.\nඑහිදි අනාවරණ වි ඇත්තේ අදාළ පුද්ගලයා ඝාතනය කර ප්‍රෙද්ශයේ ලදු කැලැවක සැගවු බවයි.\nඒ අනුව සැකකරුද සමග එම ප්‍රෙද්ශයට ගිය පොලීසියට ඝාතනය සදහා යොදාගත් කැත්ත, ඝාතනයට ලක්වු පුද්ගලයාගේ ජංගම දුරකථනය සහ මුදල් පසුම්බිය සැකකරුගේ නිවස ආසන්නයේ වලදමා තිබියදි සොයාගැනීමට හැකි වී තිබෙනවා.\nසැකකරුගේ පාපොච්චාරණයට අනුව රිදිමාලියද්ද උණගොඩකන්ද රක්ෂිතයේ කුඩා දොල පහරක සගවා තිබූ ඝාතනයට ලක් වු පුද්ගලයාගේ සිරුරද සොයා පොලීසිය ගත්තා.\n37 හැවිරිදි සැකකරු පොලීසියට පවසා ඇත්තේ ඝාතනයට ලක් වු පුද්ගලයාගේ ගවයින් දෙදෙනෙක් තමන් බලාගන්නා බවත්, ඊට අදාළ කුලියෙන් රුපියල් 3000 ක් ඉල්ලු අවස්ථාවේදි ඇති වු බහින්බස්වීමක් දුරදිග යෑමෙන් පහරදීමක් සිදුකළ බවයි.\nසිරුර ගොඩගැනීමෙන් අනතුරුව පශ්චාත් මරණ පරීක්ෂණය පවත්වා ඝාතනය සම්බන්ධයෙන් අත්අඩංගුවට පත් සැකකරු අධිකරණය හමුවට ඉදිරිපත් කරන බව පොලීසිය සදහන් කළා.",
       "URL": "https://www.hirunews.lk/334399/රිදීමාලියද්ද-දෙහිගම-ප්‍රදේශයේ-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=365"
}