{
       "Source": "hirunews",
       "Timestamp": "Saturday, 01 July 2023 - 13:22",
       "Headline": "පාසල් දැරියක් අපයෝජනය කළ තරුණයෙක් සොයා විමර්ශන",
       "News Content": "පාසල් දැරියක් සමඟ ප්‍රේම සබඳතාවක් ගොඩ නගා ගනිමින් ඇය ව‍රින් වර දූෂණය කළ පුවතක් බිබිල ප්‍රදේශයෙන් වාර්තා වී තිබෙනවා.\nමෙසේ දූෂණයට ලක්ව ඇත්තේ වයස අවුරුදු 14ක් වන බිබිල ප්‍රදේශයේ පදිංචි සිසුවියක්.\nඅදාළ සිසුවිය මෙම ප්‍රේම සබඳතාව ගොඩ නගා ගෙන ඇත්තේ තම පාසලේ මිතුරියකගේ සොහොයුරෙකු වන 21 හැවිරිදි තරුණයෙක් සමඟ බවයි වාර්තා වී ඇත්තේ.\nඅදාළ මිතුරියගේ නිවසට පැමිණි මෙම සිසුවියව මිතුරිය දිය නෑමට ගිය අවස්ථාවේදී තරුණයා විසින් දූෂණය කර තිබෙනවා.\nකෙසේ වෙතත් පොලිසිය සඳහන් කරන්නේ ඊට පසුවද කිහිප වතාවකදීම මෙම සිසුවිය සැකකාර තරුණයා අතින් බරපතළ ලෙස අපයෝජනයට ලක්ව ඇති බවයි.\nසැකකාර තරුණයා මේ වන විට කොළඹ ප්‍රදේශයේ රැකියාවක් සඳහා ගොස් ඇති අතර පොලිසිය එම තරුණයා සොයා විමර්ශන ආරම්භ කර තිබෙන බවයි වාර්තා වන්නේ.",
       "URL": "https://www.hirunews.lk/339647/පාසල්-දැරියක්-අපයෝජනය-කළ-තරුණයෙක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=222"
}