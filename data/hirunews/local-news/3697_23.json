{
       "Source": "hirunews",
       "Timestamp": "Monday, 15 October 2018 - 19:51",
       "Headline": "පාර්ලිමේන්තු මන්ත්‍රී සුමන්තිරන්ගෙන් ආණ්ඩුවට රතු එළියක්",
       "News Content": "ආණ්ඩුව පොරොන්දු වූ කරුණු කඩිනමින් ඉටු නොකරන්නේ නම් ඉදිරි අය වැයට විරුද්ධව ඡන්දය ප්‍රකාශ කළ යුතුයැයි දෙමළ ජාතික සන්ධානයේ බහුතර මතය වී ඇති බව එහි මාධ්‍ය ප්‍රකාශක පාර්ලිමේන්තු මන්ත්‍රී එම්. ඒ. සුමන්තිරන් පවසනවා.\nඔහු මේ බව සඳහන් කළේ අද යාපනයේදී  ප්‍රවෘත්ති සාකච්ඡාවක් කැඳවමින්.\nදේශපාලන සිරකරුවන් නිදහස් කිරීම ඇතුළු තම ඉල්ලීම්වලට විසඳුමක් ලබා නොදුනහොත් දෙමළ ජාතික සන්ධානය අය වැයට විරුද්ධ විය යුතුබවට උතුරු පළාත් ප්‍රධාන අමාත්‍ය සී.වි. විග්නේෂ්වරන් පසුගියදා ප්‍රකාශයක් සිදු කළා.\nඅද යාපනයේ පැවති ප්‍රවෘත්ති සාකච්ඡාවකදී දෙමළ ජාතික සන්ධාන මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ. සුමන්තිරන් ඒ සම්බන්ධයෙන් අදහස් පළ කළා.",
       "URL": "https://www.hirunews.lk/202196/පාර්ලිමේන්තු-මන්ත්‍රී-සුමන්තිරන්ගෙන්-ආණ්ඩුවට-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3697"
}