{
       "Source": "hirunews",
       "Timestamp": "Tuesday, 11 April 2017 - 7:35",
       "Headline": "සූර්යයා තවමත් ශ්‍රී ලංකාවට ඉහළින් - විජලනයෙන් ආරක්ෂා වෙන්න - සෞඛ්‍ය අංශ ජනතාවගෙන් ඉල්ලයි",
       "News Content": "වියළි කාලගුණයත් සමඟ ශරීරයේ විජලනයවීම වළක්වා ගත යුතු බව සෞඛ්‍ය අංශ ජනතාවගෙන් ඉල්ලීමක් කරනවා.\nමේ දිනවල ශ්‍රී ලංකාවට සූර්යා මුදුන්වීමත් සමඟ පවතින උෂ්ණාධික කාලගුණය හේතුවෙන් ශරීරය විජලනය වීමේ තත්ත්වයන් ඇති විය හැකි බවයි ළමා රෝග විශේෂඥ වෛද්‍ය දීපාල් පෙරේරා සඳහන් කළේ.\nවයස්ගත පුද්ගලයින් සහ කුඩා දරුවන් ඊට වැඩි වශයෙන් භාජනය වන බැවින් ඔවුන් පිළිබදව අවධානය යොමු කරන ලෙසයි ඔහු වැඩිදුරටත් ඉල්ලා සිටියේ.\nමේ අතර, කාලගුණ විද්‍යා දෙපාර්තමේන්තුව සඳහන් කළේ එළඹෙන 15 වන දා වන තුරු සූර්යයා ශ්‍රී ලංකාවට ඍජුවම මුදුන් වන බවයි.\nවිශේෂයෙන්ම මේ දිනවල උෂ්ණත්වය ඇතැම් ප්‍රදේශවලට සෙල්සියස් අංශක 35 දක්වා ඉහළ යා හැකි බවයි එම දෙපාර්තමේන්තුව අවධාරණය කළේ.",
       "URL": "https://www.hirunews.lk/158949/සූර්යයා-තවමත්-ශ්‍රී-ලංකාවට-ඉහළින්-විජලනයෙන්-ආරක්ෂා-වෙන්න-සෞඛ්‍ය-අංශ-ජනතාවගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4569"
}