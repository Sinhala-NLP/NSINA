{
       "Source": "hirunews",
       "Timestamp": "Saturday, 10 April 2021 - 17:37",
       "Headline": "නවීකරණය කර මාසයක්වත් ගත නොවුණු නුවරඑළිය තලවකැලේ මාර්ගයට අත්ව ඇති ඉරණම",
       "News Content": "මේ නුවරඑළිය තලවකැලේ ප්‍රධාන මාර්ගයේ ඩ්‍රෙස්ෆොර්ට් ක්‍රිස්තියානි පල්ලිය අසල ප්‍රධාන මාර්ගය අද දක්නට ලැබුණු ආකාරයයි.\nමේ මාර්ගය මාර්ග සංවර්ධන කටයුතු යටතේ නවීකරණය කොට තවමත් මසක් වත් ගත වී නැහැ.\nමේ දර්ශන පෙන්වා දෙන්නේ ප්‍රමිතියෙන් තොර ඉදිකිරීම් වල අද තත්ත්වයයි.\nමෙම මාර්ගයේ ඉදිකිරීම් කටයුතුවල ප්‍රමිතිය සම්බන්ධයෙන් හිරු ප්‍රවෘත්ති අවස්ථා ගණනාවක දී විවිධ හෙළිදරව් කිරීම් කළ ද ඒ සියල්ල බලධාරීන්ට බීරි අලින්ට වීනා වැයුමක් පමනක් වුණා.\nඅප පෙන්වා දුන් වරද එදා නිවැරදි කරගන්නට බලධාරීන් උත්සාහ දරුවා නම් මේ ලෙස මහජන මුදල් නිරපරාදේ අපතේ නොයනු ඇති.\nතවමත් මේ මාර්ගයේ සංවර්ධන කටයුතු සිදුවන අතර මේ සිද්ධිය හරහා හෝ මේ මාර්ගයේ ඉදිකිරීම් ප්‍රමිතිය පිළිබඳ බලධාරීන්ගේ අවධානය යොමු වන්නේ නම් ඒ හරහා මේ රටේ බදු ගෙවන ජනතාවගේ මුදල් වලට යම් හෝ සාධාරණයක් ඉටු වනු ඇති.",
       "URL": "https://www.hirunews.lk/268082/නවීකරණය-කර-මාසයක්වත්-ගත-නොවුණු-නුවරඑළිය-තලවකැලේ-මාර්ගයට-අත්ව-ඇති-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=2028"
}