{
       "Source": "hirunews",
       "Timestamp": "Thursday, 27 July 2017 - 7:59",
       "Headline": "මුහුදේ සුළං වේගය ඉහළට",
       "News Content": "පුත්තලම සිට කොළඹ සහ හම්බන්තොට හරහා පොතුවිල් දක්වා වන ගැඹුරු සහ නොගැඹුරු මුහුදු ප්‍රදේශවල සුළෙඟ් වේගය පැයට කිලෝමීටර 70 දක්වා වැඩිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව කියා සිටියේ ධීවර සහ නාවික ප්‍රජාව මේ පිළිබඳව විමසිලිමත් විය යුතු බවයි.\nඅද උදෑසන 5.30 ට නිකුත් කල එම නිවේදනය ඉදිරි පැය 24 ක් දක්වා වලංගු වනවා.\nමේ අතර නැගෙනහිර, ඌව, උතුරුමැද පළාත්වලට මෙන්ම වවුනියාව සහ මුලතිව් දිස්ත්‍රික්කවලද අද පස්වරු දෙකෙන් පසු ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.",
       "URL": "https://www.hirunews.lk/166875/මුහුදේ-සුළං-වේගය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4400"
}