{
       "Source": "hirunews",
       "Timestamp": "Sunday, 24 January 2016 - 7:45",
       "Headline": "ව්‍යවස්ථා සංශෝධනය අදහස් විමසීම් තවදුරටත්",
       "News Content": "ආණ්ඩුක්‍රම ව්‍යවස්ථා සංශෝධනය පිළිබඳ දිස්ත්‍රික් මට්ටමින් මහජන අදහස් විමසීම පෙබරවාරි පළමු වනදා සිට ආරම්භ කරන බව ඒ පිළිබඳව පත්කර ඇති කමිටුව ප්‍රකාශ කළා.\nඒ අනුව පෙබරවාරි පළමු වනදා එම කටයුතු ආරම්භ වන්නේ ගම්පහ දිස්ත්‍රික්කයෙන්.\nඅදාළ අදහස් විමසීම් සෑම දිස්ත්‍රික්කයකම දිස්ත්‍රික් ලේකම් කාර්යාලවලදී සිදුකෙරෙන අතර, පෙබරවාරි 29 වනදායින් එම කටයුතු අවසන් කිරීමට අපේක්ෂිතයි.\nකමිටුව අවසන් දිස්ත්‍රික්කය ලෙස තෝරාගෙන ඇත්තේ අම්පාර දිස්ත්‍රික්කයයි.\nමේ පිළිබඳ වැඩිදුර තොරතුරු 0112 - 43 76 76 දුරකතන අංකයෙන් ලබාගත හැකි වනවා.\nකමිටුව මගින්් ආරම්භයේදී කොළඹ දිස්ත්‍රික්කයේ අදහස් විමසීම සිදුකළ අතර, එම කටයුතු කොළඹ විසුම්පායේදී සිදුකෙරුණා.\nපෙරේදා එම අදහස් විමසීම් අවසන් වූ අතර, ඉන් අනතුරුවයි අනෙකුත් දිස්ත්‍රික්කවල අදහස් විමසීමේ කටයුතු සිදුකෙරෙන්නේ.",
       "URL": "https://www.hirunews.lk/124619/ව්‍යවස්ථා-සංශෝධනය-අදහස්-විමසීම්-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=5198"
}