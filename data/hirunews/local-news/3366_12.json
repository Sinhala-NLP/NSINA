{
       "Source": "hirunews",
       "Timestamp": "Monday, 06 May 2019 - 10:55",
       "Headline": "මන්ත්‍රී පියල් නිශාන්ත සී.අයි.ඩී.යට",
       "News Content": "අසත්‍ය ප්‍රකාශයක් සිදුකිරීම සම්බන්ධයෙන් වන විමර්ශනයකට අදාළව ප්‍රකාශයක් ලබාදීම සඳහා එක්සත් ජනතා නිදහස් සන්ධාන පාර්ලිමේන්තු මන්ත්‍රී පියල් නිශාන්ත අද අපරාධ පරීක්ෂණ දෙපාර්තමේන්තුව වෙත පැමිණියා.\nපෙරවරු 10.30 ට පමණ අපරාධ පරීක්ෂණ දෙපාර්තමේන්තුවට පැමිණී මොහුගෙන් තවමත් ප්‍රකාශ ලබාගනිමින් සිටින බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nපසුගියදා කල්මුණේ - සයින්දමරුදු ප්‍රදේශයේදී මෙහෙයුමක් අතරතුර සිදුවූ වෙඩි තැබීම් සහ පිපිරීම් සිද්ධිවලදී ආරක්ෂක අංශ නිලධාරින් පිරිසක් මියගිය බවට සිදුකළ ප්‍රකාශයක් සම්බන්ධයෙනුයි මෙම විමර්ශන සිදු කෙරෙන්නේ.",
       "URL": "https://www.hirunews.lk/215845/මන්ත්‍රී-පියල්-නිශාන්ත-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=3366"
}