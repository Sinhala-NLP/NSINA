{
       "Source": "hirunews",
       "Timestamp": "Tuesday, 12 October 2021 - 7:57",
       "Headline": "සුදුලූනු වංචාවට ඇල්ලූ තවත් 4ක් අද අධිකරණයට",
       "News Content": "ලංකා සතොස ආයතනයේ සිදු වූ බව කියන සුදුලූනු වංචාවට අදාළව තවත් පුද්ගලයින් 4 දෙනෙකු අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\nඔවුන් අද වැලිසර අධිකරණයට ඉදිරිපත් කිරීමට නියමිත බවටයි වාර්තා වන්නේ.\nඑලෙස අත්අඩංගුවට ගෙන ඇත්තේ, ලංකා සතොසේ මිල දී ගැනීම් පිළිබද සහකාර සාමාන්‍යාධිකාරීවරියක්, ජ්‍යේෂ්ඨ සැපයුම් කළමනාකරුවෙක්, සැපයුම් කළමනාකාරවරයෙකු සහ තොග අලෙවිසැල් කළමනාකරුවෙකු බවයි වාර්තා වන්නේ.\nමෙම සුදුලූනු වංචාව සම්බන්ධයෙන් ඒවා මිල දී ගත් බවට චෝදනා එල්ල වූ පුද්ගලයා ද අපරාධ පරීක්ෂණ දෙපාර්තමේන්තුව මීට පෙර අත්අඩංගුවට ගත්තා.\nපසුව ඔහු අධිකරණයට ඉදිරිපත් කිරීමෙන් පසු මේ මස 14 වැනි දා දක්වා රක්ෂිත බන්ධනාගාර ගත කිරීමටයි නියෝග කළේ.\nසැකකරු බලපිටිය ප්‍රදේශයේ පදිංචිකරුවෙකු වනවා.",
       "URL": "https://www.hirunews.lk/284754/සුදුලූනු-වංචාවට-ඇල්ලූ-තවත්-4ක්-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1634"
}