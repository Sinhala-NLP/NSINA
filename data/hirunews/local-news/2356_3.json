{
       "Source": "hirunews",
       "Timestamp": "Monday, 02 November 2020 - 11:07",
       "Headline": "බස්නාහිර දිස්ත්‍රික් ලේකම්වරු අරලියගහ මන්දිරයට (වීඩියෝ)",
       "News Content": "ඇඳිරි නීතිය ක්‍රියාත්මක කෙරෙන බස්නාහිර පළාතේ දිස්ත්‍රික් ලේකම්වරුන් සහ ප්‍රාදේශීය ලේකම්වරුන් අරලියගහ මන්දිරයට කැදවා තිබෙනවා.\nඅද(03) පෙරවරු 10.30ට පමණ  අග්‍රාමාත්‍ය මහින්ද රාජපක්ෂ සමඟ එම සාකච්ඡාව ආරම්භවීමට වීමට නියමිතව තිබුණා.\nනිරෝධායන ඇඳිරි නීතිය ක්‍රියාත්මක කාලය තුළ ජනතාවට අවශ්‍ය පහසුකම් හා සේවා සැපයීම මෙන්ම ඊට අදාළව මතු වී ඇති ගැටළු සම්බන්ධයෙන් එහිදී විශේෂයෙන් සාකච්ඡාවට බඳුන් කෙරෙනවා.\nඑමෙන්ම, දිස්ත්‍රික්ක 25හිම දිස්ත්‍රික් ලේකම්වරුන් ද අද පස්වරු 4ට අරලියගහ මන්දිරයට කැදවා තිබෙනවා.\nඒ, කොරෝනා වෛරස් වසංගත තත්ත්වය හමුවේ අදාළ දිස්ත්‍රික්කවල මේ වන විට උද්ගතව ඇති තත්ත්වය සම්බන්ධයෙන් සාකච්ඡා කිරීම සඳහායි.",
       "URL": "https://www.hirunews.lk/253833/බස්නාහිර-දිස්ත්‍රික්-ලේකම්වරු-අරලියගහ-මන්දිරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2356"
}