{
       "Source": "hirunews",
       "Timestamp": "Sunday, 13 May 2018 - 15:14",
       "Headline": "මෙරට නිෂ්පාදිත ගිනි අවියක් සමඟ පුද්ගලයෙකු අත්අඩංගුවට (ඡායාරූප)",
       "News Content": "මෙරට නිෂ්පාදිත ගිනි අවියක් සහ ජීව උණ්ඩ දෙකක් සමඟ පුද්ගලයෙකු සූරියවැව - බැද්දේවැව නුගේකන්ද ප්‍රදේශයේදී අත්අඩංගුවට ගෙන තිබෙනවා.\nතංගල්ල කොට්ඨාශ සංවිධානාත්මක අපරාධ මැඬලීමේ ඒකකයට ලද තොරතුරක් මත අද පෙරවරුවේ සිදුකළ වැටලීමකදී සැකකරු අත්අඩංගුවට ගත් බවයි පොලීසිය සඳහන් කළේ.\nමෙම පුද්ගලයා ගිනි අවිය ද රැගෙන නිවසින් බැහැරට යාමට සුදානම්වන අවස්ථාවේ පොලිස් අත්අඩංගුවට පත්ව ඇතැයි සඳහන්.\nඅත්අඩංගුවට පත් සැකකරුගෙන් කළ ප්‍රශ්ණ කිරීම්වලදී හෙළිවී ඇත්තේ පුද්ගල ඝාතනයක් සඳහා ගිනි අවිය රැගෙන විත් ඇති බවයි.\nමෙලෙස අත්අඩංගුවට ගෙන ඇත්තේ එම ප්‍රදේශයේම පදිංචි 42 හැවිරිදි පුද්ගලයෙක්.\nඔහු හෙට හම්බන්තොට මහේස්ත්‍රාත් අධිකරණයට ඉදිරිපත් කිරීමට  නියමිතයි.\nඡායාරූප - සූරියවැව නුවන් ජයසේකර",
       "URL": "https://www.hirunews.lk/190641/මෙරට-නිෂ්පාදිත-ගිනි-අවියක්-සමඟ-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3947"
}