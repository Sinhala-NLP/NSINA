{
       "Source": "hirunews",
       "Timestamp": "Friday, 20 April 2018 - 12:48",
       "Headline": "ඒකාබද්ධ විපක්ෂය කණගාටුවෙන්",
       "News Content": "අමාත්‍ය ධුරවලින් ඉවත් නොවී සිටින නිදහස් පක්ෂයේ කණ්ඩායම ලබන මාසයේ විපක්ෂයේ අසුන් ගනු ඇතැයි පාර්ලිමේන්තු මන්ත්‍රී රෝහිත අබේගුණවර්ධන පවසනවා.\nබත්තරමුල්ල - නෙලූම් මාවතේ පිහිටි ශ්‍රී ලංකා පොදුජන පෙරමුණේ ප්‍රධාන කාර්යාලයේ අද (20) පෙරවරුවේ පැවති මාධ්‍ය හමුවකට එක්වෙමින් ඔහු කියා සිටියේ නිදහස් පක්ෂයේ වත්මන් තත්ත්වය පිළිබදව කණගාටු වන බවයි.\nඅග්‍රාමාත්‍යවරයාට එරෙහි විශ්වාසභංගයේදී ඡන්දය දීමෙන් වැළකී සිටි නිදහස් පක්ෂ මන්ත්‍රීවරුන්ට ජනතා අධිකරණයෙන් පිළිතුරු ලැබෙනු ඇතැයි ද මන්ත්‍රී රෝහිත අබේගුණවර්ධන කියා සිටියා.\nඑමෙන්ම ශ්‍රී ලංකා නිදහස් පක්ෂයේ මහලේකම්වරු ඒකාබද්ධ විපක්ෂයට භාර ගැනීමට සූදානම්දැයි මාධ්‍යවේදීන් එහිදී විමසා සිටි අතර මන්ත්‍රීවරයා කියා සිටියේ ජනතාව ඒ පිළිබදව තීරණයක් ගනු ඇති බවත් ආණ්ඩුවෙන් ඉවත් වූ ඇමතිවරුන් ඊට නිසි පිළිතුරු ලබාදී ඇති බවයි.",
       "URL": "https://www.hirunews.lk/188829/ඒකාබද්ධ-විපක්ෂය-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=3982"
}