{
       "Source": "hirunews",
       "Timestamp": "Sunday, 07 March 2021 - 13:18",
       "Headline": "කොවිෂීල්ඩ් එන්නත් මිලියනයක් ශ්‍රී ලංකාවට ලැබීම ප්‍රමාද වේ (වීඩියෝ)",
       "News Content": "ලෝක සෞඛ්‍ය සංවිධානයේ කොවැක්ස් පහසුකම යටතේ, යුනිසෙෆ් ආයතනය මගින් ලබා දුන් පළමු එන්නත් තොගය වයස අවුරුදු 60 ට වැඩි අධි අවදානම් කලාපවල වෙසෙන පුද්ගලයන් සඳහා ලබා දීම හෙට සිට ආරම්භ වනවා.\nඊයේ මධ්‍යම රාත්‍රී 12.15 ට එමිරේට්ස් ගුවන් සේවයට අයත් ශීතාගාර පහසුකම් සහිත විශේෂ ප්‍රවාහන ගුවන් යානයකින් දිවයිනට රැගෙන ආ ලැබුවා.\nකොවැක්ස් වැඩසටහන යටතේ කොරෝනා එන්නත් මාත්‍රා මිලියන 1.44 ක් ශ්‍රී ලංකාවට ලැබීමට නියමිත අතර ඊයේ දිවයිනට ලැබුනු පළමු එන්නත් තොගය විශේෂ ශීතකල ඇසුරුම්වල බහා කොළඹ වංසගත රෝග විද්‍යා එකකය වෙත රැගෙන එනු ලැබුවා.\nමේ අතර, ඉන්දියාවේ සීරම් ආයතනයෙන් ඇනවුම් කළ කොවිෂීල්ඩ් එන්නත් මාත්‍රා මිලියන 05 න් මිලියනයක් මෙරටට පැමිණිමේ ප්‍රමාදයක් සිදුව වන බවට එම ආයතනය සදහන් කර ඇති බව වාර්තා වනවා.\nමේ සම්බන්ධයෙන් අප වැඩබලන සෞඛ්‍ය අමත්‍ය චන්න ජයසුමනගෙන් විමසිමක් සිදුකල අතර එහිදි ඔහු කියා සිටියේ සීරම් ආයතනයේ පසුගියදා ඇතිවු ගිනිගැනීම් තත්ත්වය හමුවේ ශ්‍රී ලංකාවට පමණක් නොව ලොව අනෙකුත් රටවල් සදහා එන්නත් බෙදාහැරිමේ කටයුතු වල යම් ප්‍රමාදයක් ඇතිවන බවට දැනුම් දී ඇති බවයි.\nමේ මස මැදදි ලැබීමට නියමිත එම කොරෝනා එන්නත් මාත්‍රා මිලියන අප්‍රේල් මාසය මැදදි දිවයිනට ලැබෙනු ඇතැයි අපේක්ෂිතයි.",
       "URL": "https://www.hirunews.lk/264592/කොවිෂීල්ඩ්-එන්නත්-මිලියනයක්-ශ්‍රී-ලංකාවට-ලැබීම-ප්‍රමාද-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2104"
}