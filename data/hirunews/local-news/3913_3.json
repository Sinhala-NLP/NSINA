{
       "Source": "hirunews",
       "Timestamp": "Sunday, 03 June 2018 - 19:11",
       "Headline": "ජනපතිගෙන් පොලිස්පතිට සම්මානයක්",
       "News Content": "තමන්ගේ වැරදි ඉස්මතුවීම වැළැක්වීම සඳහා අනුන්ගේ වැරදි පෙන්වා දෙමින් විවේචනය කිරීම නොකළ යුත්තක් බව පොලිස්පති පූජිත් ජයසුන්දර පවසනවා.\nඔහු මේ බව කියා සිටියේ ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹ අද (03) පැවැති උත්සවයකට එක්වෙමින්.\nඑහිදී ජනාධිපතිවරයා පොලිස්පතිවරයා වෙත විශේෂ සම්මානයක් ද පිරිනමනු ලැබුවා.\nඒ, ශාසන අභිවෘද්ධිය සඳහා කටයුතු කිරීම වෙනුවෙන්.\nඑහිදී ජනාධිපතිවරයා උත්සව සභාවෙන් පිටව යාමෙන් අනතුරුව පොලිස්පතිවරයා අදහස් දක්වමින් සඳහන් කළේ අද වන විට රට තුළ දූෂණ, වංචා සහ මිනී මැරීම් වැඩි වශයෙන් සිදුවන රටක් බවට පත්ව ඇති බවයි.",
       "URL": "https://www.hirunews.lk/192227/ජනපතිගෙන්-පොලිස්පතිට-සම්මානයක්",
       "Category": "Local News",
       "Parent URL": "https://www.hirunews.lk/local-news.php?pageID=3913"
}