{
       "Source": "hirunews",
       "Timestamp": "Wednesday, 15 June 2016 - 14:38",
       "Headline": "ටොෆි දෙන්නම් කියා සිසුවියට වැරදි පාඩමක් කියා දුන් ගුරුවරයා",
       "News Content": "උපකාරක පංතියකදී 16 හැවිරිදි දැරියකට ලිංගික අතවර කල පාසැල් ගුරුවරයකු ලබන 23 වනදා දක්වා රක්ෂිත බන්ධනාගාර ගතකර තිබෙනවා.\nකුලියාපිටිය මහේස්ත්‍රාත් ජයරුවන් දිසානායක මහතායි මෙම නියෝගය ලබාදී ඇත්තේ.\nගිරිඋල්ල ප්‍රදේශයේ පාසැලක ගුරුවරයකු වන සැකකරු පන්නල ප්‍රදේශයේ උපකාරක පංතියකදී මෙම දැරියට අතවර කර ඇතැයි අනාවරණ වී තිබෙනවා.\nපන්තියේ සිටි පිරිස අතුරින් තෝරාගත් දැරියකට ටොෆි ලබාදීමට බව පවසා කාමරයක් තුලට කැඳවාගෙන ගොස් ලිංගික අතවර කර ඇති බවටයි හෙළිවී ඇත්තේ.\nඑම ස්ථානයේ එවැනි දෙයක් සිදුවිය හැකි බවට අපරාධ ස්ථානය නිරීක්ෂණයේදී හෙළිවන බවට අත්අඩංගුවට ගත් සැකකරු බී වාර්තාවක් මගින් අධිකරණයට ඉදිරිපත් කරමින් පොලිසිය සඳහන් කර තිබෙනවා.\nපන්නල පොලිසියයි සිද්ධිය පිළිබඳ විමර්ශණ මෙහෙයවන්නේ.",
       "URL": "https://www.hirunews.lk/135621/ටොෆි-දෙන්නම්-කියා-සිසුවියට-වැරදි-පාඩමක්-දුන්-ගුරුවරයා",
       "Category": "Local News",
       "Parent URL": "https://www.hirunews.lk/local-news.php?pageID=5005"
}