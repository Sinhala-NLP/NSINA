{
       "Source": "hirunews",
       "Timestamp": "Tuesday, 29 August 2023 - 8:30",
       "Headline": "මවට අසනීප බවට සටහනක් තබා කොස්තාපල්වරියක්ද පොලිසියෙන් ඉවත්ව යයි",
       "News Content": "තම මව අසනීප තත්ත්වයෙන් පෙළෙන බවත් ඇය බැලීම සඳහා යන බවත් පවසා අකුරැස්ස පොලිස් ස්ථානයේ කොස්තාපල්වරියක් පොලිස් පොතේ සටහනක් තබා පොලිසියෙන් ඉවත්ව යාමේ පුවතක් හිරු ප්‍රවෘත්ති අංශය වෙත වාර්තා වුණා.\nමීට පෙර පසුගිය 26 වනදා ද මෙවැනි සිද්ධියක් වාර්තා වූයේ ආරච්චිකට්ටුව පොලිසියෙන්.\nඑහිදී ආධුනික පොලිස් කොස්තාපල්වරයෙකු සේවයෙන් ඉවත්ව ගොස් තිබුණේ අසනීප තත්ත්වයෙන් පසුවන තම මව බැලීම සඳහා යාමට නිවාඩු නොදීම හේතුවෙන්.\nකෙසේ වෙතත් අකුරැස්ස පොලිසියේ කොස්තාපල්වරිය මව අසනීප තත්ත්වයෙන් පසුවීම හේතුවෙන් පොලිස් ස්ථානාධිපතිවරයාගේද අනුමැතිය ඇතිව මීට පෙර නිවාඩු ලබාගෙන තිබෙනවා.\nඑහෙත් තවදුරටත් නිවාඩු ඉල්ලා පොලිසිය අපහසුතාවයට පත් කිරීමට අකමැති බවට පවසමින් තම මවගේ අසනීප තත්ත්වය සොයා බැලීම සඳහා පිටව යන බවටයි ඇය පොලිස් පොතේ තැබූ සටහනේ දැක්වෙන්නේ.\nමේ අතර හෙරොයින් වැටලීමකට ගිය පානදුර පිංවත්ත පොලිසියේ නිලධාරියෙකුගේ අතක් සපාකෑ කාන්තාවක් මත්කුඩු සමග අත්අඩංගුවට ගෙන තිබෙනවා.\nඊයේ (28) මෙලෙස පොලිස් භාරයට ගෙන ඇත්තේ මහවිල, මාදුපිටිය ප්‍රදේශයේ පදිංචි 25 හැවිරිදි කාන්තාවක්.",
       "URL": "https://www.hirunews.lk/346475/මවට-අසනීප-බවට-සටහනක්-තබා-කොස්තාපල්වරියක්ද-පොලිසියෙන්-ඉවත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=65"
}