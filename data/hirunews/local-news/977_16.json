{
       "Source": "hirunews",
       "Timestamp": "Sunday, 31 July 2022 - 15:26",
       "Headline": "ජූනි මාසය තුළ රටින් පිටවීම් වැඩි වෙද්දි විදෙස් ලැබීම් අඩු වෙළා (වීඩියෝ)",
       "News Content": "ඉකුත් ජුනි මාසය තුළ මෙරටින් විදේශ රැකියා සඳහා මුළු පිටවීම් 26,944ක් ලෙස වාර්තා වී තිබෙනවා.\nඑය පසුගිය මැයි මාසයේ මෙරටින් විදේශ රැකියා සඳහා පිටත්ව ගිය පිරිස වන 22,194 සාපේක්ෂව කැපී පෙනෙන වර්ධනයක්.\nඑම සමස්ත රැකියා සඳහා විදේශගත වීම්වල, නුපුහුණු ශ්‍රමිකයන් ලෙස විදේශගත වීම් 9,317ක් ද, පුහුණු ශ්‍රමිකයන් ලෙස විදේශගත වීම් 7,977ක් ද, සහ ගෘහාශ්‍රිත ආධාර මත විදේශගත වීම් 6,556ක් ලෙස ද වාර්තා වනවා.\nඒ අනුව 2022 ජනවාරි-ජූනි කාලය තුළ විදේශ රැකියා සඳහා පිටත්වීම් 140,701 ක් ලෙස වාර්තා වී ඇති අතර එය පෙර වසරේ අනුරූප කාලපරිච්ඡේදය තුළ 30,757 ක් සහ 2021 වසරේ අනුරූප කාලපරිච්ඡේදය තුළ 117,952 ක් ලෙසයි නවතම මහ බැංකු දත්ත වාර්තා කරන්නේ.\nකෙසේ නමුත්, 2022 ජූනි මාසයේදී ශ්‍රමිකයන්ගේ ප්‍රේෂණ ඇමෙරිකානු ඩොලර් මිලියන 274 දක්වා අඩු වි ඇති අතර එය මැයි මාසයේ දී වාර්තා වුණේ ඇමරිකානු ඩොලර් මිලියන 304 ක් ලෙසයි.\nඑසේ ම පෙර වසරේ අනුරූප මාසය තුළ වාර්තා වූ ඇමරිකානු ඩොලර් මිලියන 478ක් වූ ශ්‍රමිකයන්ගේ ප්‍රේෂණ වලට සාපේක්ෂව, ඇමෙරිකානු ඩොලර් මිලියන 231ක දැවැන්ත අඩු වීමක් පෙන්නුම් කරනවා.",
       "URL": "https://www.hirunews.lk/311489/ජූනි-මාසය-තුළ-රටින්-පිටවීම්-වැඩි-වෙද්දි-විදෙස්-ලැබීම්-අඩු-වෙළා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=977"
}