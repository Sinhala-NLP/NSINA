{
       "Source": "hirunews",
       "Timestamp": "Friday, 12 November 2021 - 6:09",
       "Headline": "පළාත් කිහිපයකට අද දිනයේත් වැසි",
       "News Content": "බස්නාහිර, සබරගමුව, වයඹ සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් අද (12) දිනයේ දී විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව දැනුම් දෙනවා.\nඋතුරු පළාතේ උදෑසන කාලයේදී ද වැසි ඇතිවිය හැකි බවයි දැනුම් දෙන්නේ.\nඌව පළාතෙත්, අම්පාර සහ මඩකළපුව දිස්ත්‍රික්කවලත් ස්ථාන ස්වල්පයක අද (12) සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇතිවිය හැකියි.\nබස්නාහිර, සබරගමුව, මධ්‍යම සහ වයඹ පළාත්වල ඇතැම් ස්ථානවලට මිලි මීටර් 75 ක පමණ තරමක තද වැසි ඇතිවිය හැකි බව එම දෙපාර්තමේන්තුව වැඩිදුරටත් සඳහන් කරනවා.\nදිවයින හරහා විටින් විට හමන පැයට කිලෝ මීටර්  40-50  පමණ තද සුළං ඇතිවිය හැකියි.",
       "URL": "https://www.hirunews.lk/287751/පළාත්-කිහිපයකට-අද-දිනයේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1567"
}