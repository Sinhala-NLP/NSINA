{
       "Source": "hirunews",
       "Timestamp": "Tuesday, 08 November 2016 - 16:26",
       "Headline": "එක්නැලිගොඩ සිද්ධියේ තවත් බුද්ධි අංශ සාමාජිකයන් දෙදෙනෙකුට ඇප",
       "News Content": "ප්‍රගීත් එක්නැලිගොඩ අතුරුදන්වීමේ සිද්ධිය සම්බන්ධයෙන් අත්අඩංගුවට ගෙන සිටි තවත් හමුදා බුද්ධි අංශ සාමාජිකයන් දෙදෙනෙකු අද ඇප මත මුදාහැරුණා.\nඒ අනුව සිද්ධිය සම්බන්ධයෙන් අත්අඩංගුවේ පසුවූ සියලූම බුද්ධි අංශ සාමාජිකයන් මේ වනවිට ඇප මත මුදාහැර තිබෙනවා.\nනඩුවේ හතරවන සහ පස්වන සැකකරුවන් අද මෙලෙස මුදාහැරියේ අවිස්සාවේල්ල මහාධිකරණ විනිසුරු අමල් තිලකරත්න විසින්.\nවිනී ප්‍රියන්ත නිලංජන් සහ රවීන්ද්‍ර උපසේන යන මෙම සැකකරුවන් එක් අයෙකුට රුපියල් ලක්ෂ 10  බැගින් වූ මුදල් ඇපයක් සහ ලක්ෂ 30 බැගින් වූ ශරීර ඇප මත මුදාහරින ලෙසයි විනිසුරුවරයා එහිදී නියෝග කළේ.\nසිද්ධිය සම්බන්ධයෙන් අත්අඩංගුවට ගැනුනු තවත් බුද්ධි අංශ සාමාජිකයන් දෙදෙනෙකු පසුගිය විසි හතරවනදා ඇප මත මුදාහැරුණු අතර, සැකකරුවන් හතරදෙනෙකු ඊට පෙර ඇප මත මුදාහැරුණා.",
       "URL": "https://www.hirunews.lk/147117/එක්නැලිගොඩ-සිද්ධියේ-තවත්-බුද්ධි-අංශ-සාමාජිකයන්-දෙදෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4803"
}