{
       "Source": "hirunews",
       "Timestamp": "Friday, 13 May 2022 - 15:44",
       "Headline": "ගෝල්ෆේස් අරගල බිමෙන් කරුණු 8ක යෝජනාවලියක් (වීඩියෝ)",
       "News Content": "ගාලු මුවදොර අරගලයේ නිරතවූවන් කරුණු 8කින් සමන්විත යෝජනාවලියක් ඊයේ ප්‍රකාශයට පත් කළා.\nජනාධිපතිවරයා වහාම ඉල්ලා අස්වීම ඇතුළු තවත් කරුණු ඊට අන්තර්ගතයි.\nගාලු මුවදොර අරගලය අද ක්‍රියාත්මක වන්නේ 35 වැනි දිනටයි.\nඇද හැලුණු අධික වර්ෂාව මධ්‍යයේ ඊයේ රාත්‍රියේත් විශාල පිරිසක් අරගල භූමියට එක්වී සිටිනු දක්නට ලැබුණා.\nඑහිදී අග්‍රාමාත්‍ය ධුරයේ දිවුරුම්දුන් රනිල් වික්‍රමසිංහ මහතාටද විරෝධය පළ කෙරුණා.\nඊයේ රාත්‍රියේ අරගලකරුවන් ප්‍රවෘත්ති සාකච්ඡාවක් කැඳවමින් කරුණු 8කින් සමන්විත යෝජනාවලියක් ඉදිරිපත් කරනු ලැබුවා.\nඅඛණ්ඩව අද 35 වැනි දිනටත් අරගල භූමිය ක්‍රියාත්මක වන්නේ අද පෙරවරුවේ පැවති අයහපත් කාලගුණය මධ්‍යයේයි.\nමේ අතර යළිත් වරක් අරලියගහ මන්දිරය ඉදිරිපිට මයිනාගෝගම විරෝධතාව ද ආරම්භ කර තිබෙනවා.\nමේ අතර පසුගිය 9 වැනිදා ගාලු මුවදොර සහ දිවයිනේ විවිධ ප්‍රදේශවල ඇති වූ ගැටුම්කාරී සිදුවීම්වලදී නීතියේ ආධිපත්‍ය තහවුරු කිරීමට පොලිසිය අපොහොසත්වීම පිළිබඳ කරුණු විමසීමට බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා අද මානව හිමිකම් කොමිසම වෙත කැඳවනු ලැබුවා.\nපසුගිය 9 වැනිදා ගාලු මුවදොර අරගල භූමියේ ඇතිවූ ගැටුම්කාරී සිදුවීමට සමගාමීව දිවයිනේ විවිධ ප්‍රදේශවල ඇතිවූ ප්‍රචන්ඩ ක්‍රියා අතරතුර විවිධ ස්ථානවල දේපළ කොල්ලකෑම් පිළිබඳව ද වාර්තා වුණා.",
       "URL": "https://www.hirunews.lk/304240/ගෝල්ෆේස්-අරගල-බිමෙන්-කරුණු-8ක-යෝජනාවලියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1171"
}