{
       "Source": "hirunews",
       "Timestamp": "Wednesday, 04 May 2022 - 8:14",
       "Headline": "ග්‍රාමීය සංවර්ධන ව්‍යාපෘති අඛණ්ඩ ව",
       "News Content": "ග්‍රාමීය සංවර්ධන ව්‍යාපෘති අඛණ්ඩ ව කරගෙන යාමට හා බදු ප්‍රතිපත්තිය ප්‍රතිසංස්කරණයට රජය තීරණය කර ඇති බව රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍ය දිනේෂ් ගුණවර්ධන ප්‍රකාශ කළා.\nපාදුක්ක ගලගෙදර - දඹෝර ප්‍රදේශයේ ඊයේ පැවති උත්සවයකට එක්වෙමින් ඔහු කියා සිටියේ, රටේ මුදල් අර්බුදයක් පැවතියත් ග්‍රාමීය සංවර්ධන කටයුතු අඛණ්ඩ ව කරගෙන යාමට තීරණය කළේ ජීවනෝපාය ව්‍යාපෘති හා ස්වයං රැකියා කටයුතු ඉහළ නැංවීමට බවයි.\nඑමෙන්ම රටේ සියලු ම ගම්මාන ආහාර නිෂ්පාදන ගම්මාන බවට පත් කරන බව අමාත්‍යවරයා කියා සිටියා.\nඉහළ ආදායම් ලබන්නන්ට ඉහළ බදු පැනවීමක් සිදු කළ යුතු බවයි ඔහු සඳහන් කළේ.",
       "URL": "https://www.hirunews.lk/303454/ග්‍රාමීය-සංවර්ධන-ව්‍යාපෘති-අඛණ්ඩ-ව",
       "Category": "Local News",
       "Parent URL": "https://www.hirunews.lk/local-news.php?pageID=1193"
}