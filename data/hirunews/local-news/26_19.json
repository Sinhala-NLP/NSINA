{
       "Source": "hirunews",
       "Timestamp": "Saturday, 16 September 2023 - 10:33",
       "Headline": "සංචාරක බෑගයෙන් හමු වූ මළ සිරුර ගැන තොරතුරු රැසක් එළියට",
       "News Content": "සීදූව, දඬුගම ඔයේ තිබී සංචාරක බෑගයක පුරවා තිබූ පුද්ගල මළ සිරුරක් ඊයේ (15) සොයා ගනු ලැබුවා.\nපොලිස් මාධ්‍ය ප්‍රකාශක කාර්යාලය ප්‍රකාශ කර සිටියේ පොලිසියට ලද තොරතුරක් මත කරන ලද විමර්ශනයේදී මෙම මළ සිරුර සොයා ගත් බවයි.\nඒ අනුව සිදුකළ විමර්ශණවලදී තොරතුරු රැසක් අනාවරණය කරගෙන තිබෙනවා.\nවාර්තා වී ඇත්තේ පරිදි මෙම සිරුර දින කිහිපයකට පෙර මියගිය පුද්ගලයෙකුගේ බවත් ඔහු වයස අවුරුදු 35ක් 40 ත් අතර වයස් ප්‍රමාණයක පිරිමි පුද්ගලයෙකු බවයි සඳහන් වෙන්නේ.\nඔහු උස අඩි 05යි අඟල් 08ක් වන සාමාන්‍ය සිරුරක් සහිත හිසකෙස් අඟල් 02ක් පමණ දිග පිරිමි පුද්ගලයෙකු ලෙසයි අනාවරණය වී ඇත්තේ.\nමරණකරුගේ ගෙලෙහි දකුණු පස තරු සලකුණු 07ක් සහිත පච්චයක් කොටා ඇති බවත් හිස දෙපස හා නිකටෙහි තුවාල සලකුණු දක්නට ඇති බවත් පොලීසිය සිදු කළ පරීක්ෂණවල දී සෙයාගෙන ඇති බවයි වාර්තා වෙන්නේ.\nඑම අවස්ථාවේදී ඔහු රතු පැහැති කමිසයක් සහ දුඹුරු පැහැති දිග කලිසමක් හැඳ සිටි බවයි වාර්තා වෙන්නේ.\nමහෙස්ත්‍රාත් පරීක්ෂණය සිදු කර මෘත ශරීරය මීගමුව රෝහලේ මෘත ශරීරාගාරයේ තැන්පත් කර ඇති අතර, සීදූව පොලීසිය වැඩිදුර පරීක්ෂණ පවත්වනු ලබනවා..",
       "URL": "https://www.hirunews.lk/348444/සංචාරක-බෑගයෙන්-හමු-වූ-මළ-සිරුර-ගැන-තොරතුරු-රැසක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=26"
}