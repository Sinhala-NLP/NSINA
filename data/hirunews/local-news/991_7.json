{
       "Source": "hirunews",
       "Timestamp": "Tuesday, 26 July 2022 - 18:44",
       "Headline": "ඩීසල් ලීටර් 1,900ක් ගබඩා කර තිබූ ස්ථානයක් හම්බන්තොට පොලීසිය වටලයි",
       "News Content": "නීතිවිරෝධී ලෙස ඩීසල් ලීටර් 1,900ක් ගබඩා කර තිබූ ස්ථානයක් හම්බන්තොට පොලීසිය විසින් සොයා ගෙන තිබෙනවා.\nහම්බන්තොට යුද හමුදා බුද්ධි අංශ නිලධාරීන්ට ලද තොරතුරක් මත හම්බන්තොට පොලීසිය විසින් අදාළ වැටලීම ඊයේ (25) රාත්‍රීයේ සිදුකර තිබෙනවා.\nහම්බන්තොට ධීවර වරායේ ඇති ඉන්ධන පිරවුම් හලෙන් ලබාගෙන ඇති අදාළ ඩීසල් තොගය වැඩි මිලට විකිණීම සඳහා තබා තිබිය දී සොයාගෙන තිබෙන්නේ.\nඩීසල් තොගය සන්තකයේ තබාගෙන සිටි පුද්ගලයෙක් අත්අඩංගුවට ගෙන ඇති අතර ඔහු අද (26) දින අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/311021/ඩීසල්-ලීටර්-1900ක්-ගබඩා-කර-තිබූ-ස්ථානයක්-හම්බන්තොට-පොලීසිය-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=991"
}