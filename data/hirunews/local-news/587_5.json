{
       "Source": "hirunews",
       "Timestamp": "Saturday, 21 January 2023 - 19:35",
       "Headline": "රියැලිටි කලාව වෙනස් කළ,හිරු ස්ටාර් සීසන් 3 ග්‍රෑන්ඩ් ෆිනාලේ ඇරඹේ",
       "News Content": "හිරු ස්ටාර් සීසන් 3 තරගාවලියේ අවසන් මහා තරගය තවත් සුළු මොහොතකින් කොළඹ නෙලුම් පොකුණ රඟහලේදී ආරම්භ කිරීමට මේ වනවිට සියලු කටයුතු සූදානම්.\nමේ වනවිටත් රතු පලස මතින් ආරාධිතයන් නෙලුම් පොකුණ රඟහල වෙත සම්ප්‍රාප්ත වෙමින් සිටිනවා.\nශ්‍රී ලාංකේය රූපවාහිනි කලාවේ අතිශය සජීවි රියැලිටිකරණ අත්දැකීම් තුළින් ප්‍රේක්ෂක හදවත් තුළ නොමැකෙන සුන්දර මතක සටහන් තැබූ හිරු ස්ටාර් සීසන් ත්‍රී ග්‍රෑන්ඩ් ෆිනාලේ රාත්‍රී 7.30 සිට හිරු ටී.වී. හරහා ප්‍රේක්ෂක ඔබ වෙත සමීප කෙරෙනවා.\nමෙරට ටෙලිවිෂන් රියැලිටිකරණය ජාත්‍යන්තර ප්‍රමිතියට ඔසවා තැබූ ප්‍රමුඛයා, හිරු ස්ටාර් අද සනිටුහන් කරන්නේ ශ්‍රී ලංකාවේ පළමු ගායන රියැලිටි අත්දැකීමේ තෙවන විප්ලවයේ රජ දැක්මයි.\nනූතන ජාත්‍යන්තර ප්‍රමිතීන් සමඟ කරට කර සිටිමින් ලොව අති නවීනතම ශබ්ද, කැමරා සහ ආලෝකකරණ තාක්ෂණයෙන් බලගැන්වුණු හිරු ස්ටාර් දැවැන්ත වේදිකාවේ අද තරගවදින්නේ අතිශය තරඟකාරිත්වයෙන් හෙබි ප්‍රබල තරු හතරක්.\nවිශිෂ්ඨත්වයේ ප්‍රවීණත්වය සහ ජනතා පරමාධිපත්‍ය මතින් මෙතෙක් ආ ගමන් මග අද දිනයේදී ජනතා පරමාධිපත්‍ය මත පමනක් 100%ක් තීරණය වෙද්දී හිරු ස්ටාර් සීසන් 3 කිරුල තමන් සතු කරගැනීමේ භාග්‍ය හිමිකරගන්නා වාසනාවන්තයා කවුරුන් විය හැකිද?\nමෙවර අවසන් මහා තරඟයේ කිරුළ වෙනුවෙන් හික්කඩුවේ සචිනි තාරුකා, බුලත්කොහුපිටියේ අමීෂ මිනෝල්, දෙහිඅත්තකණ්ඩියේ සහන් ප්‍රබුද්ධ සමගින් හංවැල්ලේ ජීවන් චන්දිම තරඟ වැදීමට නියමිතයි.\nඒ උත්කර්ෂවත් උණුසුම අද පස්වරු 7යි 30 සිට හිරු ටී.වී. හරහා විඳගන්නට හිරු ස්ටාර් සීසන් ත්‍රී ග්‍රෑන්ඩ් ෆිනාලේ සමඟ එක්වන ලෙස ඔබ සැමට අප ඇරයුම් කර සිටිනවා.",
       "URL": "https://www.hirunews.lk/325593/රියැලිටි-කලාව-වෙනස්-කළහිරු-ස්ටාර්-සීසන්-3-ග්‍රෑන්ඩ්-ෆිනාලේ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=587"
}