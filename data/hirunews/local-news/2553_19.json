{
       "Source": "hirunews",
       "Timestamp": "Wednesday, 29 July 2020 - 6:31",
       "Headline": "පළාත් කිහිපයකට මිලිමීටර් 150 ඉක්ම වූ තද වැසි",
       "News Content": "බස්නාහිර, සබරගමුව සහ මධ්‍යම පළාත්වලත්, ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 150ට වැඩි තද වැසි ඇති විය හැකි බව බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, උතුර, උතුරුමැද, වයඹ පළාත්වලටත් ත්‍රිකුණාමලය දිස්ත්‍රික්කයේ ඇතැම් ස්ථානවලටත් මිලිමීටර් 100ක පමණ තද වැසි ඇති විය හැකියි.\nදකුණු පළාතේත්, පොළොන්නරුව සහ මාතලේ දිස්ත්‍රික්කවලත් මධ්‍යම කදුකරයේ බටහිර බෑවුම් ප්‍රදේශවලත් විටින් විට පැයට කිලෝමීටර් 70 දක්වා වූ තද සුළං ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nබේරුවල සිට ගාල්ල හරහා හම්බන්තොට දක්වා වන වෙරළාසන්න මුහුදු ප්‍රදේශවල මුහුදු රළ ගොඩබිමට පැමිණීමේ හැකියාවක් පවතින අතර ඒ සම්බන්ධයෙන් වෙරළාසන්නයේ ජීවත් වන ජනතාව අවදානයෙන් පසුවන ලෙස ද එම දෙපාර්තමේන්තුව ඉල්ලීමක් කරනවා.\nමිට අදාළ නිවේදනය පහතින් .......................",
       "URL": "https://www.hirunews.lk/246632/පළාත්-කිහිපයකට-මිලිමීටර්-150-ඉක්ම-වූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2553"
}