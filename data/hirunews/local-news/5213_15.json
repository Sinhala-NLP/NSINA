{
       "Source": "hirunews",
       "Timestamp": "Monday, 11 January 2016 - 16:56",
       "Headline": "ශ්‍රී ලංකාවට අද සතුරු රාජ්‍යයන් නැහැ",
       "News Content": "අද ශ්‍රී ලංකාවට ලොව කිසිදු සතුරු රාජ්‍යයක් නොමැති අතර, පවතින්නේ මිතුරු රාජ්‍යයන් පමණක් බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව ප්‍රකාශ කළේ මෙරටට අලූතින් පත්ව ආ තානාපතිවරුන් 7 දෙනෙකු සහ මහකොමසාරිස්වරයෙකු අද පෙරවරුවේ ජනාධිපති මන්දිරයේදී ජනාධිපතිවරයා වෙත අක්තපත්‍ර භාර දුන් අවස්ථාවේදීයි.\nවිදේශ ප්‍රතිපත්ති සම්බන්ධයෙන් ශ්‍රී ලංකාව ගමන් කරන මැද මාවත පිළිබදව මෙහිදී විදේශ රාජ්‍යතාන්ත්‍රිකයන්ට කරුණු දැක්වූ ජනාධිපතිවරයා ලොව සියලූ රටවල් වෙත ශ්‍රී ලංකාව මිත්‍රත්වයේ දෑත දිගු කර ඇති බව ප්‍රකාශ කර තිබෙනවා.",
       "URL": "https://www.hirunews.lk/123813/ශ්‍රී-ලංකාවට-අද-සතුරු-රාජ්‍යයන්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5213"
}