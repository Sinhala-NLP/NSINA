{
       "Source": "hirunews",
       "Timestamp": "Sunday, 29 September 2019 - 19:00",
       "Headline": "අකිලගෙන් දයාසිරිට ලිපියක්",
       "News Content": "එක්සත් ජාතික පක්ෂ මහලේකම් අමාත්‍ය අකිල විරාජ් කාරියවසම් ශ්‍රී ලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර වෙත ඊයේ ලිපියක් යොමුකර තිබෙනවා.\nඒ,පක්ෂ දෙකෙහි නියෝජිතයින් අතර හමුවක් සඳහා අවස්ථාව සලසා දෙන මෙන් ඉල්ලමින්.\nමන්ත්‍රීවරයා කියා සිටියේ මේ සම්බන්ධයෙන් ජනාධිපතිවරයා සහ පක්ෂයේ ජ්‍යෙෂ්ඨ නායකයින් සමඟ සාකච්ඡා කර තීන්දුවක් ගැනීමට අවශ්‍ය බවයි.\nමෙම ලිපිය සම්බන්ධයෙන් කුරුණෑගල අද පැවැත්වූ නිදහස් පක්ෂ දිස්ත්‍රික් සමුළුවේදී නිදහස් පක්ෂ මහලේකම්, පාර්ලිමේන්තු මන්ත්‍රී දයාසිරි ජයසේකර අදහස් පළ කළා.\nඑහිදී ඔහු කියා සිටියේ එක්සත් ජාතික පක්ෂ විරෝධී සන්ධානයක් බිහි කිරීමට ඉදිරියේදී කටයුතු කරන බවයි.",
       "URL": "https://www.hirunews.lk/225260/අකිලගෙන්-දයාසිරිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=3123"
}