{
       "Source": "hirunews",
       "Timestamp": "Thursday, 07 September 2017 - 7:20",
       "Headline": "සිල් රෙදි නඩුවේ තීන්දුව අද",
       "News Content": "හිටපු ජනාධිපති ලේකම් ලලිත් වීරතුංග සහ විදුලි සංදේශ නියාමන කොමිෂන් සභාවේ හිටපු අධ්‍යක්ෂ ජනරාල් අනූෂ පැල්පිටට එරෙහිව නීතිපතිවරයා පැවරූ සිල් රෙදි නඩුවේ තීන්දුව අද ප්‍රකාශයට පත් කිරීමට නියමිතයි.\nකොළඹ මහාධිකරණ විනිසුරු ගිහාන් කුලතුංග හමුවේ මෙම තීන්දුව ප්‍රකාශයට පත් කිරීමටයි නියමිතව ඇත්තේ.\nපසුගිය ජනාධිපතිවරණ සමයේදී විදුලි සංදේශ නියාමන කොමිෂන් සභාවට අයත් රුපියල් මිලියන 600 ක මුදලක් වැය කර දිවයින පුරා විහාරස්ථානවල උපාසක උපාසිකාවන්ට සිල් රෙදි බෙදාදීම මගින් රජයේ මුදල් සාවද්‍ය පරිහරණය කළ බවට චෝදනා කරමින් විත්තිකරුවන්ට එරෙහිව නීතිපතිවරයා මෙම නඩුව පවරා තිබෙනවා.",
       "URL": "https://www.hirunews.lk/170319/සිල්-රෙදි-නඩුවේ-තීන්දුව-අද",
       "Category": "Local News",
       "Parent URL": "https://www.hirunews.lk/local-news.php?pageID=4334"
}