{
       "Source": "hirunews",
       "Timestamp": "Saturday, 28 May 2022 - 6:43",
       "Headline": "තියුණු ආයුධයකින් පහර දී පුද්ගලයෙකු ඝාතනය කෙරේ",
       "News Content": "කැකිරාව පොලිස් වසමේ උඩ කොරසගල්ල කැකිරාව ප්‍රදේශයේ දී පිහියකින් ඇන පුද්ගලයෙකු ඝාතනය කර තිබෙනවා.\nඊයේ (27) රාත්‍රී කාලයේ දී මෙම ඝාතනය සිදු කර ඇති බවයි කැකිරාව පොලීසිය පැවසුවේ.\nමෙලෙස ජීවිතක්ෂයට පත්ව ඇත්තේ 45 හැවිරිදි කැකිරාව ප්‍රදේශයේ ම පදිංචිකරුවෙක්.\nමරණකරු සිය බිරිඳ සමග නිරන්තරයෙන් ම ආරවුල් ඇතිකරගෙන ඇති අතර, මරණකරුගේ බිරිඳ අසල නිවසකට ගොස් සිටිය දී එම නිවසට පැමිණ මරණකරු විසින් බිරිඳට පහරදීම හේතුවෙන් උරණ වු ඇයගේ පියා විසිනුයි අදාළ පුද්ගලයාට මෙලෙස තියුණු ආයුධයකින් පහර දී ඇත්තේ.\nමෘත ශරීරය කැකිරාව රෝහලේ තබා ඇති අතර, සිද්ධිය සම්බන්ධයෙන් සැකකරු අත්අඩංගුවට ගෙන තිබෙනවා.",
       "URL": "https://www.hirunews.lk/305485/තියුණු-ආයුධයකින්-පහර-දී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1138"
}