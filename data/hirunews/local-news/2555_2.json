{
       "Source": "hirunews",
       "Timestamp": "Tuesday, 28 July 2020 - 13:50",
       "Headline": "දේශීය ගොවියා ආරක්ෂා කිරීම සඳහා කහ ආනයන අත්හිටුවීමට තීරණය කර ඇති බව ජනපති කියයි (වීඩියෝ)",
       "News Content": "කහ ආනයනය කිරීම අත්හිටුවීමට තීරණය කර ඇති බව ජනාධිපති ගෝඨාභය රාජපක්ෂ ප්‍රකාශ කළා. කුරුණෑගල  - වීරඹුගෙදර ප්‍රාදේශීය සභා ක්‍රීඩාංගණයේ ඊයේ පස්වරුවේ පැවති ජනහමුවකට එක්ව සිටි ජනතාව සමඟ කථාබහක නිරත වූ අවස්ථාවේ ජනාධිපතිවරයා කියා සිටියේ කහ වගා කරන ගොවීන් ආරක්ෂා කරගැනීම එහි අරමුණ බවයි.\nඅනතුරුව ඊයේ පස්වරුවේ දුම්මලසූරිය - නෙරළුගම ක්‍රීඩාංගණයේ පැවති ජනහමුකට ද ජනාධිපති ගෝඨාභය රාජපක්ෂ එක්වුණා.\nපසුව පන්නල ප්‍රදේශයට යන අතරතුර ද මාර්ගයේ රැදී සිටි ජනතාව සමග ජනාධිපතිවරයා සුහද සාකච්ජාවක නිරත වුණා.\nජනාධිපති ගෝඨාභය රාජපක්ෂ අද දිනයේ කොළඹ දිස්ත්‍රික්කයේ මහමැතිවරණය සඳහා ඉදිරිපත්ව සිටින අපේක්ෂකයින්ගේ ජය තහවුරු කිරීම සඳහා පැවැත්වෙන ජනහමු සඳහා එක්ව සිටිනවා.",
       "URL": "https://www.hirunews.lk/246594/දේශීය-ගොවියා-ආරක්ෂා-කිරීම-සඳහා-කහ-ආනයන-අත්හිටුවීමට-තීරණය-කර-ඇති-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2555"
}