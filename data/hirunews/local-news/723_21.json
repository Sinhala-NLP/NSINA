{
       "Source": "hirunews",
       "Timestamp": "Saturday, 19 November 2022 - 11:49",
       "Headline": "'මන්න කන්නාට' ග්‍රෑන්ඩ්පාස්හි දී වෙඩි",
       "News Content": "සංවිධානාත්මක අපරාධ කල්ලි සාමාජිකයෙකු වන මාරිමුත්තු ගනේෂන් රාජා හෙවත් මන්න කන්නා ට ග්‍රෑන්ඩ්පාස් නවගම්පුර ප්‍රදේශයේදී වෙඩි ප්‍රහාරයක් එල්ල වී තිබෙනවා.\nපොලිසිය සඳහන් කළේ අද (19) උදෑසන 9.45 ට පමණ ඔහු මාර්ගයේ ගමන් ගනිමින් සිටියදි යතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදුකර ඇති බවයි.\nබරපතල තුවාල ලැබූ මාරිමුත්තු ගනේෂන් රාජා හෙවත් මන්න කන්නා කොළඹ ජාතික රෝහලට ඇතුළත් කර ඇති අතර, ඔහු මේ වනවිට දැඩි සත්කාර ඒකකයේ ප්‍රතිකාර ලබනවා.\nබන්ධනාගාරගතව සිටින කංජිපානි ඉම්රාන්ගේ පියාට තියුණු ආයුධවලින් පහරදී ඝාතනය කිරීමට තැත් කිරීම ඇතුලු චෝදනා කිහිපයකට බන්ධනාගාර ගතකර සිටි මොහු මීට මාස කිහිපයකට පෙර ඇප ලබා පැමිණ තිබෙනවා.\nවෙඩි වැදුණු මන්න කන්නා පාතාල කල්ලි සාමාජික පූගුඩු කන්නාගේ ඥාතියෙකු බවටද වාර්තාවනවා.",
       "URL": "https://www.hirunews.lk/320768/මන්න-කන්නාට-ග්‍රෑන්ඩ්පාස්හි-දී-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=723"
}