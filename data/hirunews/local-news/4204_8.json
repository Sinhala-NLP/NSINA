{
       "Source": "hirunews",
       "Timestamp": "Thursday, 23 November 2017 - 15:59",
       "Headline": "අල්ලස් ලබා ගත් කෘෂි පර්යේෂණ නිලධාරියෙකු අත්අඩංගුවට",
       "News Content": "රුපියල් දස දහසක අල්ලස් මුදලක් ලබා ගත් කෘෂිකර්ම පර්යේෂණ හා නිෂ්පාදන සහකාරවරයෙකු සහ තවත් පුද්ගලයෙකු පිලියන්දල - බෝකුන්දර ප්‍රදේශයේදී අල්ලස් හෝ දුෂණ චෝදනා විමර්ශන කොමිෂන් සභා නිලධාරින් අත්අඩංගුවට ගෙන තිබෙනවා.\nකුඹුරු ඉඩමක් ගොඩ කිරීම සම්බන්ධයෙන් නීති මගින් කටයුතු නොකර සිටීමට රුපියල් 20,000 ක මුදලක් ඔවුන් දෙදෙනා ඊට සම්බන්ධ පුද්ගලයාගෙන් ඉල්ලා තිබෙනවා.\nඑම මුදලෙන් රුපියල් දස දහසක මුදලක් ලබා ගැනීමට උත්සාහ කිරීමේදීයි මෙම සැකකරුවන් ඊයේ අත්අඩංගුවට ගෙන ඇත්තේ.",
       "URL": "https://www.hirunews.lk/176758/අල්ලස්-ලබා-ගත්-කෘෂි-පර්යේෂණ-නිලධාරියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4204"
}