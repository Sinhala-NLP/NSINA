{
       "Source": "hirunews",
       "Timestamp": "Friday, 02 July 2021 - 17:36",
       "Headline": "කොළඹ මහ නගර සභාවේ වරිපමන් ගෙවීමට ලබාදුන් කාලය දීර්ඝ කෙරේ",
       "News Content": "2021 වසරේ දෙවන කාර්තුව සඳහා කොළඹ මහ නගර සභාවේ වරිපමන් බදු ගෙවීමට ලබාදුන් කාලය ජූලි 31 දක්වා දීර්ඝ කර තිබෙනවා.\nඒ අනුව මෙම වසරේ දෙවන කාර්තුව සඳහා ජුලි මස 31 දක්වා වරෙන්තු ගාස්තු අය කිරීමකින් තොරව වරිපනම් බදු ගෙවිය හැකි අතර, ජුලි 31 දිනෙන් පසු දෙවන කාර්තුව සඳහා කරන ගෙවීම් වෙනුවෙන් නේවාසික දේපල සහ මුඩුබිම් සඳහා කාර්තුවේ වරිපනම් බදු වටිනාකමින් සියයට 15ක් ද සෙසු දේපල සඳහා සියයට 20ක් ද වශයෙන් වරෙන්තු ගාස්තු අය කරන බවයි, කොළඹ මහ නගර සභාව දැනුම් දෙන්නේ.",
       "URL": "https://www.hirunews.lk/275878/කොළඹ-මහ-නගර-සභාවේ-වරිපමන්-ගෙවීමට-ලබාදුන්-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1846"
}