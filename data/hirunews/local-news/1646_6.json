{
       "Source": "hirunews",
       "Timestamp": "Wednesday, 06 October 2021 - 13:17",
       "Headline": "දත්ත මැකී යාමේ සිද්ධියට අත්අඩංගුවට ගත් ඉංජිනේරුවරයාගේ ඇප ඉල්ලීම ප්‍රතික්ෂේප කෙරේ",
       "News Content": "ජාතික ඖෂධ නියාමන අධිකාරියේ පරිගණක දත්ත ගබඩාව මකා දැමීමේ සිද්ධිය සම්බන්ධයෙන් අත්අඩංගුවට ගත් පෞද්ගලික ආයතනයේ පරිගණක මෘදුකාංග ඉංජිනේරුවරයාගේ ඇප ඉල්ලීම කොළඹ මහේස්ත්‍රාත් අධිකරණය ප්‍රතික්ෂේප කර තිබෙනවා.\nඑහි දී කොළඹ ප්‍රධාන මහේස්ත්‍රාත් බුද්ධික ශ්‍රී රාගල නියෝග කර ඇත්තේ, සැකකරු ඇප මත මුදා හරිනු ලැබුවහොත් විමර්ශන කටයුතුවලට බාධා සිදු විය හැකි බැවින් ඇප ඉල්ලීම ප්‍රතික්ෂේප කරන බවයි.\nඒ අනුව, සැකකරු ලබන 18 වනදා දක්වා තවදුරටත් රක්ෂිත බන්ධනාගාරගත කරන ලෙසට ද කොළඹ ප්‍රධාන මහේස්ත්‍රාත්වරයා නියෝග කළා.",
       "URL": "https://www.hirunews.lk/284241/දත්ත-මැකී-යාමේ-සිද්ධියට-අත්අඩංගුවට-ගත්-ඉංජිනේරුවරයාගේ-ඇප-ඉල්ලීම-ප්‍රතික්ෂේප-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1646"
}