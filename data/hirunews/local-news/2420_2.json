{
       "Source": "hirunews",
       "Timestamp": "Wednesday, 30 September 2020 - 15:31",
       "Headline": "කොළඹ පැරණි ගොඩනැගිලි පෞරාණිකත්වය ආරක්ෂාවන අයුරින් පිළිසකර කරන්නැයි ජනපතිගෙන් සහ අගමැතිගෙන් උපදෙස්",
       "News Content": "කොළඹ නගරයේ පැරණි ගොඩනැගිලි පෞරාණිකත්වය ආරක්ෂා වන පරිදි පිළිසකර කර යළි භාවිතයට ගත හැකි සේ සකස් කරන්නැයි ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ, නාගරික සංවර්ධන අධිකාරියට උපදෙස් ලබාදී තිබෙනවා.\nඒ අනුව, කොළඹ පැරණි ගොඩනැගිලි ප්‍රතිසංස්කරණය කිරීමේ කටයුතු මේ දිනවල සිදුකෙරෙමින් පවතින බවයි නාගරික සංවර්ධන හා නිවාස අමාත්‍යාංශය නිවේදනය කළේ.\nපුරාවිද්‍යා ආඥා පනත යටතේ ගැසට් පත්‍රයක් මගින් ප්‍රසිද්ධියට පත් කර ඇති වසර 105ක් පමණ පැරිණි කොළඹ ගෆූර් ගොඩනැගිල්ල ද ප්‍රතිසංස්කරණය කරනු ලබන්නේද ඊට අදාළවයි.\nගෆූර් ගොඩනැගිල්ලේ ප්‍රතිසංස්කරණ කටයුතු වෙනුවෙන් වෙන් කර ඇති මුදල රුපියල් මිලියන 620ක්.",
       "URL": "https://www.hirunews.lk/251483/කොළඹ-පැරණි-ගොඩනැගිලි-පෞරාණිකත්වය-ආරක්ෂාවන-අයුරින්-පිළිසකර-කරන්නැයි-ජනපතිගෙන්-සහ-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2420"
}