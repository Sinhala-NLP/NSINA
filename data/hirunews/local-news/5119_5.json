{
       "Source": "hirunews",
       "Timestamp": "Wednesday, 23 March 2016 - 13:13",
       "Headline": "පරීක්ෂණය නිර්නායකයන්ට අනුවයි",
       "News Content": "අවසන් යුද සමයේ මෙරට තුළ සිදුවූයැයි පැවසෙන මානව හිමිකම් කඩවීම සම්බන්ධයෙන් සිදුකෙරෙන පරීක්ෂණ ජගත් මානව හිමිකම් කොමිසම ලබාදුන් නිර්නායක වලට අනුව සිදුවනු ඇති බවට විශ්වාස කරන බව ජගත් සංවිධානය පවසනවා.\nජගත් මහලේකම් බෑන්කී මූන්ගේ නියෝජ්‍ය මාධ්‍ය ප්‍රකාශක ෆර්හාන් හක් දෛනික මාධ්‍ය හමුවට එක්වෙමින් කියා සිටියේ යුද හමුදාව සහ එල්.ටී.ටී.ඊ සංවිධානය වෙතින් සිදුවූවායැයි කියන මානව හිමිකම් කඩවීම් සම්බන්ධයෙන් මෙහිදී අවධානය යොමුවනු ඇති බවයි.\nමීට අමතරව, ශ්‍රී ලංකාව තුළ මානව හිමිකම් සුරක්ෂිත කිරීම සදහා මෙම පරීක්ෂණයෙන් බලපෑමක් සිදුවනු ඇති බව ද ඔහු එහිදී සදහන් කළා.\nමේ අතර, ජාතික සංහිදියාව පිළිබද කාර්ය සාධන බලකාය ඉදිරි මාසයේ සිට අදාළ පාර්ශවයන් සමග සාකච්ඡා කරන බව එහි සභාපතිනි මනෝරි මුත්තෙටුවේගම පවසනවා.\nහින්දු පුවත්පත වෙත ප්‍රකාශයක් ලබාදෙමින් ඇය සදහන් කර ඇත්තේ මුළු දිවයිනම ආවරණය වන පරිදි සෑම ජන කොටසක්ම නියෝජනය වන ලෙස එම සාකච්ඡා පැවැත්වෙන බවයි.",
       "URL": "https://www.hirunews.lk/129177/පරීක්ෂණය-නිර්නායකයන්ට-අනුවයි",
       "Category": "Local News",
       "Parent URL": "https://www.hirunews.lk/local-news.php?pageID=5119"
}