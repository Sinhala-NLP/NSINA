{
       "Source": "hirunews",
       "Timestamp": "Monday, 10 December 2018 - 7:46",
       "Headline": "ආණ්ඩු බලය ගත් පසු කළ යුතු පළමු කාර්ය සජිත් කියයි",
       "News Content": "නැවත බලය ලබා ගත් පසු ආණ්ඩුක්‍රම ව්‍යවස්ථාවේ, රාජ්‍ය ප්‍රතිපත්තිය අධිකරණය හරහා අභියෝගයට ලක් කළ නොහැකි යැයි දැක්වෙන රෙගුලාසිය ඉවත් කිරීම පළමුව කළ යුතු කාර්යය බව එක්සත් ජාතික පක්ෂ නියෝජ්‍ය නායක, පාර්ලිමේන්තු මන්ත්‍රී සජිත් ප්‍රේමදාස පවසනවා.\nඔහු මේ බව කියා සිටියේ අවිස්සාවේල්ල එක්සත් ජාතික පක්ෂ බල මණ්ඩල රැස්වීමට ඊයේ එක්වෙමින්.\nමේ අතර එක්සත් ජාතික පක්ෂයේ ජන බලය ලබන 13 වන දා පෙන්වන බව පාර්ලිමේන්තු මන්ත්‍රී රවී කරුණානායක ප්‍රකාශ කළා.\nඔහු මේ  බව කියා සිටියේ කඩුවෙල ප්‍රදේශයේ ඊයේ පැවති ජනහමුවකට එක්වෙමින්.",
       "URL": "https://www.hirunews.lk/205834/ආණ්ඩු-බලය-ගත්-පසු-කළ-යුතු-පළමු-කාර්ය-සජිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3612"
}