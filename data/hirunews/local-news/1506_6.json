{
       "Source": "hirunews",
       "Timestamp": "Thursday, 09 December 2021 - 15:55",
       "Headline": "රතු වරෙන්තු ලබා සිටි බ්‍රසීල තරුණියක් මෙරටට ඇතුළු වීමට උත්සාහ කිරීමේදී අත්අඩංගුවට",
       "News Content": "ජාත්‍යන්තර වශයෙන් මත්ද්‍රව්‍ය ජාවාරමේ නිරත රතු වරෙන්තු ලබා සිටි බ්‍රසීල ජාතික තරුණියක් මෙරටට ඇතුළු වීමට උත්සාහ කිරීමේදී අද කටුනායක ජාත්‍යන්තර ගුවන්තොටුපලේදී අත්අඩංගුවට ගෙන තිබෙනවා.\n23 හැවිරිදි ඇය බ්‍රසීල රජය මගින් අත්අඩංගුවට ගැනීමට සූදානම් වීමේදී තායිලන්තය වෙත පලාගොස් ඇති බවටයි ගුවන්තොටුපල නිලධාරින් සිදුකරන ලද විමර්ශනවලින් අනාවරණ වී ඇත්තේ.\nකෙසේ වෙතත් ඇය තායිලන්තයේ සිට සිංගප්පූරුව හරහා මෙරටට පැමිණ ඇත්තේ මෙහි දිගු කාලයක් රැදී සිටීමේ අරමුණින්.\nපසුව මෙරට ආගමන විගමන හා දෙපාර්තමේන්තු නිලධාරින් විසින් ඇයව යළිත් බ්‍රසීලය වෙත පිටුවහල් කිරීමට කටයුතු කර තිබෙනවා.",
       "URL": "https://www.hirunews.lk/290510/රතු-වරෙන්තු-ලබා-සිටි-බ්‍රසීල-තරුණියක්-මෙරටට-ඇතුළු-වීමට-උත්සාහ-කිරීමේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1506"
}