{
       "Source": "hirunews",
       "Timestamp": "Sunday, 19 August 2018 - 16:04",
       "Headline": "විදෙස්ගත වන ශ්‍රී ලාංකිකයින් වෙනුවෙන් අමාත්‍යාංශ දෙකක් ගිවිසුම්ගත වෙයි",
       "News Content": "විදෙස්ගත වන ශ්‍රී ලාංකිකයින් ඉදිරිපත් කළ යුතු අනිවාර්ය ලේඛනයන්හි සත්‍යතාව තහවුරු කර ගැනීමේ ක්‍රියාවලිය වඩාත් කාර්යක්ෂම කර ගැනීමේ අරමුණින් ස්වදේශ කටයුතු සහ විදේශ කටයුතු අමාත්‍යාංශ ගිවිසුම් ගතව තිබෙනවා.\nමේ යටතේ විදෙස්ගත වන ශ්‍රී ලාංකිකයන් ඉදිරිපත් කළ යුතු අනිවාර්ය ලේඛනයන් හි සත්‍යතාවය තහවුරු කර ගැනීමේ ක්‍රියාවලියට ප්‍රාදේශීය ලේකම් කාර්යාලවලදී සිදුකිරීමට හැකි වන පරිදි ඉලෙට්‍රොනික ලේඛන සත්‍යාපන ක්‍රමයක් හඳුන්වා දෙනු ඇති.\nමෙම ක්‍රමවේදය ප්‍රාදේශීය ලේකම් කාර්යාල 332ම ක්‍රියාත්මක කිරීමටයි සැලසුම් කර ඇත්තේ.",
       "URL": "https://www.hirunews.lk/197904/විදෙස්ගත-වන-ශ්‍රී-ලාංකිකයින්-වෙනුවෙන්-අමාත්‍යාංශ-දෙකක්-ගිවිසුම්ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3791"
}