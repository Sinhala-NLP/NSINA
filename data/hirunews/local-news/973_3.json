{
       "Source": "hirunews",
       "Timestamp": "Tuesday, 02 August 2022 - 9:14",
       "Headline": "ඉන්ධන පිරවුමහලක රාජකාරියේ නිරත වූ පොලිස් නිලධාරීන්ට පහර දුන් අයෙකු අත්අඩංගුවට",
       "News Content": "තඹුත්තේගම ප්‍රදේශයේ ඉන්ධන පිරවුම්හලක රාජකාරියේ නිරත ව සිටි පොලිස් නිලධාරීන්ට බැණ වැදී පහර දුන් පුද්ගලයෙකු අත්අඩංගුවට ගෙන තිබෙනවා.\nඉන්ධන ලබා ගැනීම සඳහා පෝලිමේ රැඳී සිටි පුද්ගලයන්ට බාධා වන අයුරින් රථවාහන ඇතුළු කිරීමට මොහු උත්සාහ කර ඇති අතර, එම අවස්ථාවේ දී පොලිස් නිලධාරීන් එය නතර කිරීමට යි පියවර ගෙන ඇත්තේ.\nඑහි දී එම පුද්ගලයා පොලිසියට පහර දීමක් සිදු කර තිබෙනවා.\nඊට අදාළව යි ඔහු අත්අඩංගුවට ගෙන ඇත්තේ.\nසැකකරු රාජාංගනය ප්‍රදේශයේ පදිංචි 32 හැවිරිදි පුද්ගලයෙක්.\nමේ අතර නීති විරෝධි ලෙස ඩීසල් ලීටර 2740ක් ලොරි රථයකින් ප්‍රවාහනය කරමින් සිටි පුද්ගලයින් තුන්දෙනෙකු කන්තලේ 87 ප්‍රදේශයේ දී ඊයේ අත්අඩංගුවට ගෙන තිබෙනවා.",
       "URL": "https://www.hirunews.lk/311636/ඉන්ධන-පිරවුමහලක-රාජකාරියේ-නිරත-වූ-පොලිස්-නිලධාරීන්ට-පහර-දුන්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=973"
}