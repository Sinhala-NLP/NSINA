{
       "Source": "hirunews",
       "Timestamp": "Thursday, 06 January 2022 - 13:08",
       "Headline": "වවුල් අපද්‍රව්‍ය යොදා ගනිමින් කාබනික පොහොර නිෂ්පාදනය කරයි",
       "News Content": "වවුල් අපද්‍රව්‍ය යොදා ගනිමින් කාබනික පොහොර නිෂ්පාදන කරන ගිනිගත්හේන, ලක්ෂපාන ප්‍රදේශයේ තරුණයින් දෙදෙනෙකු පිළිබඳ හිරු ප්‍රවෘත්ති අංශයට වාර්තා වුණා.\nලක්ෂපාන ප්‍රදේශයේ වසර 40ක වැඩි කාලයක් විදුලිබල මණ්ඩලය සහ පුරාවිද්‍යා දෙපාර්තමේන්තුව කැනිම් සිදුකර අත්හැර දැමූ උමං සහ ගල් ලෙන්වල ජීවත් වන වවුලන්ගේ අපද්‍රව්‍ය එක්රැස් කරමින් මෙම කාබනික පෙහොර නිෂ්පාදනය කරන බවයි ඔවුන් කියා සිටියේ.\nමේ අතර, බෙලිඅත්ත ප්‍රදේශයේ වී ගොවීන් චෝදනා කළේ, නිසි පොහොර යෙදවීමට නො හැකි වීම නිසා වී වගාව විනාශ වී ඇති බවයි.\nඑමෙන්ම, තේ වගාවන්ට ද පොහොර නො මැති වීම නිසා දලු අස්වැන්න ලබා ගැනීමට නො හැකි වී ඇති බවයි ගාල්ල ප්‍රදේශයේ තේ ගොවීන් සඳහන් කළේ.\nමේ අතර මෙරට කෘෂි කර්මාන්තය නඟා සිටුවීමට නම් දීර්ඝ කාලීන වැඩපිළිවෙළක් අවශ්‍ය බව කෘෂි ව්‍යවසායක ජාතික එකමුතුවේ සභාපති පුෂ්පකුමාර වික්‍රමසිංහ සඳහන් කළේ, ගාල්ලේ ඊයේ පැවැති මාධ්‍ය හමුවකට එක්වෙමින්.",
       "URL": "https://www.hirunews.lk/293180/වවුල්-අපද්‍රව්‍ය-යොදා-ගනිමින්-කාබනික-පොහොර-නිෂ්පාදනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1445"
}