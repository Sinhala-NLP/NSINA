{
       "Source": "hirunews",
       "Timestamp": "Tuesday, 23 January 2018 - 13:12",
       "Headline": "යාපනය සරසවියේ සිසුන් රිමාන්ඩ්",
       "News Content": "යාපනය විශ්වවිද්‍යාලයේ සිසුන් 4 දෙනෙකු අනිද්දා දිනය දක්වා රක්ෂිත බන්ධනාගාර ගත තිබෙනවා.\nකෝපායි පොලීසිය මගින් පසුගිය දා අත්අඩංගුවට ගැනුණු කළමනාකරණ පීඨයේ මෙම සිසුන් 4 දෙනා ඊයේ දිනයේදී යාපනය දිසා විනිසුරු වෙත ඉදිරිපත් කර ඇති බවයි පොලීසිය සඳහන් කළේ.\nඑහිදී සිසුන් වෙනුවෙන් ඉදිරිපත් වූ නීතිඥයා ඇප ලබාදෙන ලෙස ඉල්ලා සිටි නමුත් අධිකරණය එය ප්‍රතික්ෂේප කර තිබෙනවා. ඒ, තුවාල ලැබූ සිසුන් තවමත් රෝහලේ ප්‍රතිකාර ලැබීම හේතුවෙන්.\nපසුගිය දා කළමනාකරණ පීඨයේ සිසුන් දෙපිරිසක් අතර ඇති වූ ගැටුමක් නිසා සිසුන් 3 දෙනෙකු තුවාල ලබා රෝහල් ගත කරනු ලැබුවා.\nඉන් අනතුරුව තුන් වන සහ හතර වන පීඨ තාවකාලිකව වසා දැමුණු අතර එය පසුගිය බ්‍රහස්පතින්දා විවෘත කෙරුණා.\nකෙසේ වෙතත්, එය යළි වසා දැමීමට පියවර ගත්තේ සිසුන් අතර නැවතවරක් ගැටුම් ඇතිවීම හේතුවෙනුයි.",
       "URL": "https://www.hirunews.lk/181805/යාපනය-සරසවියේ-සිසුන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4112"
}