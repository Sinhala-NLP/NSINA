{
       "Source": "hirunews",
       "Timestamp": "Monday, 21 November 2022 - 9:19",
       "Headline": "පල්ලම පොලිස් වසමේ දී මනුෂ්‍ය ඝාතනයක්",
       "News Content": "පල්ලම පොලිස් වසමේ නාගවිල, ආඩිගම ප්‍රදේශයේ දී තියුණු ආයුධ‍යකින් ඇන සිදු කළ මනුෂ්‍ය ඝාතනයක් පිළිබඳ වාර්තා වනවා.\nමරණකරු තවත් පිරිසක් සමඟ සිය නිවසේ මත්පැන් පානය කරමින් සිටිය දී ඔවුන් සමඟ මත්පැන් පානය කරමින් සිටි තවත් පුද්ගලයකු සමඟ බහින්බස් වීමක් ඇති කරගෙන තිබෙනවා.\nඑහි දී ඇති වූ ආරවුල දිර දිග යාම නිසා සැකකරු මරණකරුගේ ගෙලට කම්බියකින් පහර දී ඇති අතර, එහි දී අදාළ පුද්ගලයා මිය ගිය බව සඳහන්.\nමරණකරු වයස අවුරුදු 36ක නාගවිල - ආඩිගම ප්‍රදේශයේ පදිංචිකරුවෙක්.\nසැකකරුවන් හඳුනාගෙන ඇති අතර, වැඩිදුර විමර්ශන කටයුතු පල්ලම පොලිසිය විසින් මෙහෙයවනු ඇති.",
       "URL": "https://www.hirunews.lk/320894/පල්ලම-පොලිස්-වසමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=720"
}