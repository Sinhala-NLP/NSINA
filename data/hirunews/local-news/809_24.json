{
       "Source": "hirunews",
       "Timestamp": "Wednesday, 12 October 2022 - 7:27",
       "Headline": "පොහොට්ටුවට බලය හිමි අලවුව ප්‍රාදේශීය සභාවේ අයවැය පරදී",
       "News Content": "ශ්‍රී ලංකා පොදුජන පෙරමුණට බලය හිමි අලවුව ප්‍රාදේශීය සභාවේ ලබන වසර සඳහා වන අයවැය පරාජයට පත්ව තිබෙනවා.\nඊයේ (11) පැවති අයවැය ඡන්ද විමසීමේ දී එය පරාජයට පත්වූයේ වැඩි ඡන්ද 9කින්.\nමන්ත්‍රීවරුන් 28 දෙනෙකු අලව්ව ප්‍රාදේශීය සභාව නියෝජනය කරන අතර, පාලක ශ්‍රී ලංකා පොදුජන පෙරමුණ නියෝජනය කරන මන්ත්‍රීවරුන් සංඛ්‍යාව 15ක්.\nකෙසේ වෙතත් ඊයේ පැවති ඡන්ද විමසීමේ දී අයවැයට පක්ෂව ඡන්ද 9ක් පමණක් හිමි වූ අතර, විරුද්ධ ව හිමි වූ ඡන්ද සංඛ්‍යාව 18ක්.\nඑහි දී කැපී පෙනෙන සිදුවීමක් වූයේ ශ්‍රී ලංකා පොදුජන පෙරමුණ නියෝජනය කරන මන්ත්‍රීවරුන් 9 දෙනෙකු අයවැයට විරුද්ධව ඡන්දය ප්‍රකාශ කිරීම යි.\nපාලක පක්ෂයේ මන්ත්‍රීවරුන් අතරින් අයවැයට පක්ෂව මන්ත්‍රීවරුන් පස් දෙනෙකු පමණක් ඡන්දය ලබා දී තිබූ අතර, එක් මන්ත්‍රීවරයෙකු සභාවට පැමිණ සිටියේ නැහැ.",
       "URL": "https://www.hirunews.lk/317615/පොහොට්ටුවට-බලය-හිමි-අලවුව-ප්‍රාදේශීය-සභාවේ-අයවැය-පරදී",
       "Category": "Local News",
       "Parent URL": "https://www.hirunews.lk/local-news.php?pageID=809"
}