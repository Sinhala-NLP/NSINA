{
       "Source": "hirunews",
       "Timestamp": "Monday, 12 December 2022 - 9:57",
       "Headline": "මහියංගණයේ දී ලොරි රථයක් පිරිසකයේ ගැටීමෙන් 10කට තුවාලයි",
       "News Content": "මහියංගණ - මහනුවර මාර්ගයේ ගමන් කරමින් තිබූ ලොරි රථයක් එම මාර්ගයේ පිහිටි ප්‍රධාන ලංගම බස් නැවතුම්පල ඉදිරිපිට සිටි පිරිසකගේ ගැටී අනතුරක් සිදු වී තිබෙනවා.\nඊයේ (11) පස්වරුවේ සිදුවූ මෙම අනතුරෙන් තුවාල ලැබූ 10දෙනෙකු තෙල්දෙණිය රෝහලට ඇතුළත් කර ඇති බවයි පොලිසිය පවසන්නේ.\nතුවාල ලැබූවන්ගෙන් අටදෙනෙකු කාන්තාවන් වන අතර, පිරිමි පුද්ගලයෙකු සහ අවුරුදු හතක පිරිමි දරුවෙකු ද වනවා.\nපොලිසිය පවසන්නේ රියදුරුට නින්ද යෑම හේතුවෙන් ලොරි රථයේ වේගය පාලනය කර ගැනීමට නොහැකි වීම නිසා මෙම අනතුර සිදුව ඇති බවයි.\nලොරි රථයේ රියදුරු අත්අඩංගුවට ගෙන ඇති අතර, ඔහු 52 හැවිරිදි මහකළුපහන - ලිහිණියාව ප්‍රදේශයේ පදිංචිකරුවෙක්.",
       "URL": "https://www.hirunews.lk/322477/මහියංගණයේ-දී-ලොරි-රථයක්-පිරිසකයේ-ගැටීමෙන්-10කට-තුවාලයි",
       "Category": "Local News",
       "Parent URL": "https://www.hirunews.lk/local-news.php?pageID=672"
}