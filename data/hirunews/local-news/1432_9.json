{
       "Source": "hirunews",
       "Timestamp": "Tuesday, 11 January 2022 - 16:51",
       "Headline": "බොරළුගොඩ සිංහයා ගේ ගුණ සැමරේ",
       "News Content": "මෙරට සමාජවාදී ව්‍යාපාරයේ පතාක යෝධයකු වන පිලිප් ගුණවර්ධනයන්ගේ 121 වැනි ජන්ම දින සැමරුම අද අවිස්සාවේල්ල බොරළුගොඩ පිහිටි බොරලුගොඩ සමාධිය අසලදී සිදු කෙරුණා.\nඒ මහජන එක්සත් කර පෙරමුණේ නායක අධ්‍යාපන අමාත්‍ය දිනේෂ් ගුණවර්ධන ගේ ප්‍රධානත්වයෙන්.\nමෙහිදී බොරලුගොඩ පිහිටි පිලිප් ගුණවර්ධනගේ සමාධියට පුෂ්පෝපහාර දැක්වීමක් ද සිදු කෙරුණු අතර මේ අවස්ථාවට හිටපු නියෝජ්‍ය කතානායක ගීතාංජන ගුණවර්ධන, පාර්ලිමේන්තු මන්ත්‍රී යධාමිණී ගුණවර්ධන ඇතුළු මහජන එක්සත් පෙරමුණේ ක්‍රියාකාරීන් රැසක් ද එක්වී සිටියා.\nදොන් පිලිප් රූපසිංහ ගුණවර්ධන උපත ලබන්නේ 1901 ජනවාරි 11 වන දිනයි.\n1972 මාර්තු මස 26 වන දින මියයන පිලිප් ගුණවර්ධනයන් මෙරට වාමාංශික මාක්ස්වාදී දේශපාලනයේ යුග පුරුශයෙකු ලෙස සලකෙනවා.\nට්‍රොට්ස්කිවාදය හඳුන්වා දුන් ලංකාවේ පළමු දේශපාලන පක්ෂය වූ ලංකා සමසමාජ පක්ෂයේ නිර්මාතෘවරයකු වූ ඔහු පසුව මහජන එක්සත් පෙරමුණ පිහිටුවා ‘සමාජවාදයේ පියා’ ලෙසත් ‘බොරළුගොඩ සිංහයා’ ලෙසත් මෙරට දේශපාලනයේ මහප් මහත් පෙරළියක් සිදු කළ අවං අවංක විස දේශපාලනඥයන්ගෙන්යකු ලෙසයි හැඳින්වෙන්නේ.\nලංකා රාජ්‍ය මන්ත්‍රණ සභාවේ සහ ලංකා පාර්ලිමේන්තුවේ ද සභිකයෙකු වූ ඔහු 1956 සිට 1959 දක්වා එස්.ඩබ්ලිව්.ආර්.ඩී බණ්ඩාරනායක රජයේ කෘෂිකර්ම හා ආහාර අමාත්‍යවරයා ලෙසද, 1965 සිට 1970 දක්වා අග්‍රාමාත්‍ය ඩඩ්ලි සේනානායක ජාතික ආණ්ඩුවේ කර්මාන්ත හා ධීවර අමාත්‍යවරයා ලෙසද කටයුතු කළා.",
       "URL": "https://www.hirunews.lk/293696/බොරළුගොඩ-සිංහයා-ගේ-ගුණ-සැමරේ",
       "Category": "Local News",
       "Parent URL": "https://www.hirunews.lk/local-news.php?pageID=1432"
}