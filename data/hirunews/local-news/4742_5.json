{
       "Source": "hirunews",
       "Timestamp": "Thursday, 22 December 2016 - 19:35",
       "Headline": "කොළඹ ත්‍රී රෝද රථ හිමියන් සහ ඇමති ෆයිසර් මුස්තාෆා  අතර හමුවක්",
       "News Content": "ත්‍රිරෝද රථ සංගම් දේශපාලනඥයින්ගේ අතකොළු නොවිය යුතු බව පළාත් සභා හා පළාත් පාලන අමාත්‍ය ෆයිසර් මුස්තාෆා මහතා පවසනවා.\nඅමාත්‍යවරයා මේ බව පැවසුවේ කොළඹ දිස්ත්‍රික්කය නියෝජනය කරන ත්‍රිරෝද රථ සංගම්වල නියෝජිතයින් අද පෙරවරුවේ හමුවූ අවස්ථාවේදීයි.\nත්‍රිරෝද රථ සංගම් විසින් ඉදිරිපත්කර ඇති පොදු ගැටළු පිළිබඳව සාකච්ඡා කිරීම සඳහා සංවිධාන කළ මෙම හමුව පැවැත්වුණේ, පළාත් සභා හා පළාත් පාලන අමාත්‍යාංශයේදීයි.\nකෙසේවෙතත් ඒ සඳහා කැඳවීම් ලද නිලධාරීන් පිරිසක් පැමිණ නොසිටීම සම්බන්ධයෙන් අමාත්‍යවරයාගෙන් සිය කාර්යය මණ්ඩලයට අප්‍රසාදය පළ වුණා.",
       "URL": "https://www.hirunews.lk/150363/කොළඹ-ත්‍රී-රෝද-රථ-හිමියන්-සහ-ඇමති-ෆයිසර්-මුස්තාෆා-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4742"
}