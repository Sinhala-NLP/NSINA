{
       "Source": "hirunews",
       "Timestamp": "Wednesday, 07 December 2016 - 19:08",
       "Headline": "පොලිස්පතිගේ ඇමතුම ගැන ආණ්ඩුව කථා කරයි",
       "News Content": "ක්‍රියාත්මක නොවු ගිං, නිල්වලා හැරවුම් ව්‍යාපෘතිය සම්බන්ධයෙන් පරික්ෂා කිරීම සඳහා අමාත්‍ය මණ්ඩල අනු කමිටුවක් පත්කර තිබෙනවා.\nඅද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් සම කැබිනට් මාධ්‍ය ප්‍රකාශක අමාත්‍ය ගයන්ත කරුණාතිලක මේ බව සඳහන් කළා.\nමෙහිදී පොලිස් මූල්‍ය අපරාධ කොට්ඨාශය සම්බන්ධයෙන් සහ පොලිස්පතිවරයාට පසුගියදා ලැබුණු දුරකථන ඇමතුම සම්බන්ධයෙන්ද අමාත්‍ය රාජිත සේනාරත්න පිළිතුරු ලබාදුන්නා.\nඔහු එහිදී කියා සිටියේ මූල්‍ය අපරාධ කොට්ඨාශය දැනට සිදුකරන පරීක්ෂණ සිදුකිරීමට එවැනි වෙනම පොලිස් කොට්ඨාශයක් අනවශ්‍ය බවයි.\nපොලිස්පතිවරයාට බලපෑමක් එල්ලවී ඇති බව ප්‍රශ්න කිරීම් හමුවේ පිළිගත් ඔහු එවැනි තත්වයන් සම්බන්ධයෙන් කැබිනට් රැස්වීමේදී දීර්ඝ ලෙස කරුණු පැහැදිළි කළ බවද සඳහන් කළා.",
       "URL": "https://www.hirunews.lk/149178/පොලිස්පතිගේ-ඇමතුම-ගැන-ආණ්ඩුව-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4764"
}