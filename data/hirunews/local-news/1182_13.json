{
       "Source": "hirunews",
       "Timestamp": "Monday, 09 May 2022 - 7:13",
       "Headline": "දුෂ්කර කාලයක දී ශ්‍රී ලාංකික මව්වරුන්ගේ ඉවසීම වෙනුවෙන් ජූලි චන්ග් ගේ ප්‍රණාමය !",
       "News Content": "ශ්‍රී ලංකාවේ අමරිකානු තානාපතිනිය ජූලි චන්ග් විසින් ලෝක මව්වරුන්ගේ දිනය වෙනුවෙන් සුබාශිංසන එක් කර තිබෙනවා.\nඒ සිය නිල ට්විටර් ගිණුමෙහි සටහනක් තබමින්.\nසෑම මැයි මසකම මැයි මාසයේ යෙදෙන දෙවැනි සතියේ ඉරිදා දින ජාත්‍යන්තර මව්වරුන්ගේ දිනය සැමරෙනවා.\nඊට සමගාමීවයි අමරිකානු තානාපතිනිය මෙම නිවේදනය සිදුකර ඇත්තේ.\nඇය සිය පුතු සමග ගත් ඡායාරූපයක් සිය ටිවිටර් ගිණුමේ ඇතුළත් කරමින් පවසන්නේ මෙවැන්නක්.\n''සුබ මව්වරුන්ගේ දිනයක් කියල මං සුබ පැතුම් එක් කරනවා. මම කැමතිම චරිතය අම්මා කෙනෙක් වෙන එක ...'' යනුවෙන්.\n(Happy Mother’s Day! My favorite role is being a mother first.)\nඑමෙන්ම ඇය විසින් ශ්‍රී ලංකාවේ සිටින සියලු ම මව්වරුන්ට ද ඊයේ දිනයට යෙදුණු මව්වරුන්ගේ දිනයේ දී විශේෂයෙන් ම ආදරය සහ සුබ පැතුම් එක් කර තිබෙනවා.\nදුෂ්කර කාලසීමාවක් ගත කරන ශ්‍රී ලාංකික මව්වරුන්ට මෙම වෙහෙසකාරී කාලවකවානුවේ දී සිදු කරනු ලබන කැපකිරීම්, ඉවසීම් සහ පරිත්‍යාගයන්ට බෙහෙවින් ස්තුතිය පළ කරන බවයි එහි දැක්වෙන්නේ.\n(''To all the moms out there in Sri Lanka – thank you for your hard work, patience, and sacrifice, especially during these difficult times. A mother’s love is unconditional.'')\nඑමෙන්ම මවකගේ ආදරය සීමා රහිත ආදරයක් බව ද ඇය වැඩිදුරටත් සඳහන් කරනවා.",
       "URL": "https://www.hirunews.lk/303874/දුෂ්කර-කාලයක-දී-ශ්‍රී-ලාංකික-මව්වරුන්ගේ-ඉවසීම-වෙනුවෙන්-ජූලි-චන්ග්-ගේ-ප්‍රණාමය",
       "Category": "Local News",
       "Parent URL": "https://www.hirunews.lk/local-news.php?pageID=1182"
}