{
       "Source": "hirunews",
       "Timestamp": "Thursday, 22 July 2021 - 14:42",
       "Headline": "ලබන 26 දෙහිවල සත්වෝද්‍යානය සහ රිදියගම සෆාරි උද්‍යානය මහජනතාව වෙනුවෙන් විවෘත කෙරේ",
       "News Content": "ලබන 26 වනදා සිට දෙහිවල සත්වෝද්‍යානය සහ රිදියගම සෆාරි උද්‍යානය මහජනතාව සඳහා විවෘත කිරීමට තීරණය වී තිබෙනවා.\nකොවිඩ් 19 ව්‍යාප්තිය හේතුවෙන් පසුගිය මැයි මාසයේදීයි මෙම සත්වෝද්‍යාන මහජන ප්‍රදර්ශණය සඳහා වසා දැමුණේ.\nඒ අනුව ලබන 26 වනදා සිට දිනපතා පෙරවරු 9 සිට පස්වරු 5 දක්වා දෙහිවල සත්වෝද්‍යානය විවෘතව තැබෙන අතර රිදියගම සෆාරි උද්‍යානය පෙරවරු 8.30 සිට පස්වරු 4 දක්වා විවෘතව තැබෙනු ඇති.\nකෙසේවෙතත් පින්නවල සත්වෝද්‍යානය සහ අලි අනාථාගාරය මේවන විටත් විවෘත කර තිබෙනවා.\nපසුගිය 17 වනදා සිට පින්නවල සත්වෝද්‍යානය දිනපතා පෙරවරු 8.30 සිට පස්වරු 5.30 දක්වා මහජනතාවට විවෘතව තැබෙන අතර පින්නවල අලි අනාථාගාරය පෙරවරු 8.30 සිට පස්වරු 5.30 දක්වා විවෘතව තැබෙනවා.",
       "URL": "https://www.hirunews.lk/277700/ලබන-26-දෙහිවල-සත්වෝද්‍යානය-සහ-රිදියගම-සෆාරි-උද්‍යානය-මහජනතාව-වෙනුවෙන්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1803"
}