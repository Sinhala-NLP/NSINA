{
       "Source": "hirunews",
       "Timestamp": "Saturday, 23 April 2022 - 7:35",
       "Headline": "තලේබාන්වරුන්ගෙන් ටික් ටොක් තහනමක්",
       "News Content": "ඇෆ්ගනිස්ථානයේ තලේබාන් පාලනය විසින් ටික් ටොක් කෙටි වීඩියෝ හුවමාරු යෙදවුම භාවිතය තහනම් කර තිබෙනවා.\nඑමෙන්ම නාඳුනන ප්‍රතිවාදීන් සමඟ අන්තර්ජාලය ඔස්සේ යෙදෙන පී.යූ.බී.ජී. වීඩියෝ ක්‍රීඩාවද මෙලෙස තහනම් කිරීමටයි තලේබාන්වරුන් පියවර ගෙන ඇත්තේ.\nඊට අමතරව ඔවුන් අසභ්‍ය ලෙස තීරණය කරන දෑ විකාශය කරන රූපවාහිනී නාලිකා තහනම් කරන බවයි තලේබාන් ප්‍රකාශක ඉනමුල්ලා සමන්ගානි ප්‍රකාශ කළේ.\nටික් ටොක් සහ අන්තර්ජාල වීඩියෝ ක්‍රීඩා තුළින් තරුණ පෙළ වැරදි මාවතකට යොමුකරන බව තලේබාන්වරුන්ගේ අදහසයි.\nඇෆ්ගනිස්ථානයේ මිලියන 39 ක් වන ජනගහණයෙන් තුනෙන් දෙකක්ම වයස අවුරුදු විසි පහ හෝ ඊට අඩු අයයි.",
       "URL": "https://www.hirunews.lk/302585/තලේබාන්වරුන්ගෙන්-ටික්-ටොක්-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=1214"
}