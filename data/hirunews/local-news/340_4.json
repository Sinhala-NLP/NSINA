{
       "Source": "hirunews",
       "Timestamp": "Tuesday, 16 May 2023 - 11:13",
       "Headline": "පවතින සහල් තොග සත්ව ආහාර සඳහා යොදා නොගැනීමේ තීරණයක්",
       "News Content": "මෙවර යල කන්නයේ වී අස්වනු ලැබෙන තෙක් සත්ත්ව ආහාර සඳහා දැනට පවතින සහල් තොග යොදා ගැනීමට නිර්දේශ ලබා නොදෙන ලෙස කෘෂිකර්ම අමාත්‍ය මහින්ද අමරවීර නිලධාරින්ට උපදෙස් ලබාදී තිබෙනවා.\nඊයේ (15) පැවති සාකච්ඡාවකදී අමාත්‍යවරයා මෙම උපදෙස් ලබාදීම සිදුකර ඇති බව සඳහන්.\n2021 මහ කන්නයේදී රසායනික පොහොර තහනමත් සමග මෙරට බඩඉරිගු වගාවේ අස්වැන්න මෙටි්‍රක් ටොන් 90,000 ක් දක්වා අඩු වීම නිසා පසුගිය වසරේදී සත්ත්ව ආහාර සඳහා බඩඉරිඟු විශාල හිඟයක් පවතින අතර දැනට පවතින බඩඉරිඟු ප්‍රමාණය අනුව සත්ත්ව ආහාර සැකසීම සඳහා තවත් මෙටි්‍රක් ටොන් 217,633 ක් අවශ්‍යව බවයි සඳහන් වන්නේ.\nඒ අනුව බඩඉරිඟු ප්‍රමාණය සඳහා සහල් යොදා ගැනීමේ හැකියාවක් ඇතත් යල කන්නයේ අස්වනු නෙලා ගන්නා තෙක් පවතින සහල් හා වී තොග සත්ත්ව ආහාර සඳහා යොදා නොගැනීමටයි අමාත්‍යවරයා උපදෙස් ලබාදී ඇතිඋ බවයි වැඩිදුරටත් සඳහන් වන්නේ",
       "URL": "https://www.hirunews.lk/335337/පවතින-සහල්-තොග-සත්ව-ආහාර-සඳහා-යොදා-නොගැනීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=340"
}