{
       "Source": "hirunews",
       "Timestamp": "Tuesday, 25 May 2021 - 13:15",
       "Headline": "ඇමෙරිකාවෙන් රුපියල් මිලියන 13ක කොරෝනා පරීක්ෂණ කට්ටල 4700ක්",
       "News Content": "මෙරට කොරෝනා වසංගතය මර්දනය කිරීම සඳහා සහය ලබාදීමේ අරමුණින් ඇමෙරිකාවෙන් රුපියල් මිලියන 13ක් වටිනා කොරෝනා පරීක්ෂණ කට්ටල තොගයක් ලබාදී තිබෙනවා.\nඑම කොරෝනා පරීක්ෂණ කට්ටල 4700 ක තොගය ඇමෙරිකානු තානාපති කාර්යාලය වෙනුවෙන්, ඇමෙරිකානු පැසිෆික් නාවික බලකා කණ්ඩායම විසින්, රාජ්‍ය ඇමතිනි විශේෂඥ වෛද්‍ය සුදර්ශනී ප්‍රනාන්දුපුල්ලේ වෙත භාර දුන් බවයි සෞඛ්‍ය අමාත්‍යාංශය සඳහන් කළේ.\nඑක්සත් ජනපද රාජ්‍ය දෙපාර්තමේන්තුවේ මානුෂීය ආධාර හා ආපදා ප්‍රතිචාර වැඩසටහන යටතේ එම පරිත්‍යාගය සිදුකර තිබෙනවා.",
       "URL": "https://www.hirunews.lk/272387/ඇමෙරිකාවෙන්-රුපියල්-මිලියන-13ක-කොරෝනා-පරීක්ෂණ-කට්ටල-4700ක්",
       "Category": "Local News",
       "Parent URL": "https://www.hirunews.lk/local-news.php?pageID=1930"
}