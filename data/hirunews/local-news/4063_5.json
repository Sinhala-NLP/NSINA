{
       "Source": "hirunews",
       "Timestamp": "Monday, 26 February 2018 - 14:08",
       "Headline": "මුහුදේ සුළං වේගය ඉහළ යාමේ අවදානමක්",
       "News Content": "දිවයිනට ගිනිකොණ දෙසින් වන මුහුදු ප්‍රදේශවල පවතින ක්‍රියාකාරී වළාකුළු පද්ධතිය හේතුවෙන් මුහුදේ සුළං වේගය පැයට කිලෝමීටර් 70 - 80 දක්වා ක්‍ෂණිකව ඉහළ යා හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nමාතර සිට හම්බන්තොට සහ මඩකලපුව හරහා ත්‍රිකුණාමලය දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවලට මෙය බලපැවැත්විය හැකි බවයි එම දෙපාර්තමේන්තුව ප්‍රකාශ කළේ.\nඑසේම බස්නාහිර, නැගෙනහිර, ඌව, මධ්‍යම, දකුණ, සබරගමුව පළාත්වලට සහ පොළොන්නරුව දිස්ත්‍රික්කයේ ඇතැම් ස්ථානවලට මිලිමීටර් 100 ඉක්මවූ වැසි ඇතිවිය හැකියි.\nගිගුරුම් සහිත වැසි ඇතිවනවිට තාවකාලික තද සුළං ද අපේක්ෂා කරන අතර, අකුණු මගින් සිදුවන අනතුරු අවම කරගැනීමට පියවර ගන්නා ලෙසයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.",
       "URL": "https://www.hirunews.lk/184560/මුහුදේ-සුළං-වේගය-ඉහළ-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4063"
}