{
       "Source": "hirunews",
       "Timestamp": "Wednesday, 22 June 2022 - 19:25",
       "Headline": "හෙට එන පෙට්‍රල් නැවේ බෙදාහැරීම් අනිද්දා (වීඩියෝ)",
       "News Content": "දැවි තෙල් තොඟයක් සදහා අමෙරිකානු ඩොලර් මිලියන 34ක මුදලක් ඊයේ දිනයේ ගෙවා අවසන් කළ බව විදුලි බල හා බලශක්ති අමාත්‍ය කංචන විජේසේකර පවසනවා.\nසිට ටිවිටර් ගිණුම් සටහනක් තබමින් අමාත්‍යවරයා පෙන්වා දෙන්නේ මේ වනවිට ගොඩබාමින් පවතින එම දැවි තොල් තොගය විදුලි උත්පාදන කටයුතු සහ කර්මාන්ත ආශ්‍රීත කටයුතු සදහා ලබාදීමට නියමිත බවයි.\nනඩත්තු කටයුත්තක් සදහා නතර කර ඇති නොරෝච්චෝලේ බලාගාරය යළි ජාතික විදුලි පද්ධතියට එක් කරන තුරු පැය 2කුත් විනාඩි 30 කාලයක් විදුලි කප්පාදුව පවත්වාගෙන යාමට සිදුවන බව ද ඔහු සඳහන් කරනවා.\nමේ අතර, පෙට්‍රල් රැගත් නෞකාවක් හෙට දිනයේ මෙරටට ළඟා වීමට නියමිත අතර එහි බෙදා හැරීම් කටයුතු අනිද්දා සිට ආරම්භ කිරීමට නියමිතයි. එමෙන්ම, ඩීසල් රැගත් නෞකාවක් ලබන සෙනසුරාදා මෙරටට ලගා වීමට නියමිතව තිබෙනවා.\nඑසේම, යල කන්නය සදහා ඉන්දීය රජය ලබාදුන් යුරිය පොහොර තොගය බෙදාහැරීම සදහා ඉන්ධන ලීටර එක්ලක්ෂ 2500ක් ලබාදෙන ලෙස කෘෂිකර්ම අමාත්‍ය මහින්ද අමරවීර බලශක්ති අමාත්‍යාංශයෙන් ඉල්ලිමක් කර තිබෙනවා.\nයුරියා පොහොර තොගය ලබන 10 වැනිදා සිට 15 වැනිදා දක්වා දිවයින පුරා ලොරි රථ 2000ක් භාවිතා කරමින් බෙදාහැරීමටයි කෘෂිකර්ම අමාත්‍යාංශය සැලසුම් කර ඇත්තේ.\nමේ අතර, ඉන්ධන හිඟය හේතුවෙන් ප්‍රවාහන කටයුතු ඇනහිටිමෙන් ඇතැම් සේවාවන්ට දැඩි බාධා එල්ල වී ඇති මොහොතක නුවරඑළිය ආර්ථික මධ්‍යස්ථානයේ එළවළු ප්‍රවාහනය සදහා අවශ්‍ය ඉන්ධන ලබාදීමේ වැඩපිලිවෙලක් ක්‍රියාත්මක කිරීමට නුවරඑළිය දිස්ත්‍රික් ලේකම්වරයා කටයුතු කර තිබෙනවා.\nකොළඹ සදහා එළවළු ප්‍රවාහන කරන ලොරි රථ 10කට සහා නුවර එළිය අවට එළවළු එකතු කිරිම කරන ලොරි රථ සදහා එම ප්‍රදේශයේ පිරවුම් හල් වලින් ඉන්ධන ලබාගැනීමට අවශ්‍ය කාඩ් පත් නිකුත් කිරීම සිදුකළ බවයි නුවරඑළිය දිස්ත්‍රික් ලේකම් නන්දන ගලබොඩ ප්‍රකාශ කළේ.\nඉන්ධන හිඟය හේතුවෙන් ඉන්ධන පෝලිම්වල තවදුරටත් නොසන්සුන්තාවයන් ද වාර්තා වනවා.\nමේ අතර, දෙහිවල සහ බේරුවල ප්‍රදේශවල පාරිභෝගිකයින්ට මාස හයකට පසුව ලාෆ් ගෑස් බෙදා දීම සිදුකර තිබෙනවා.\nගෑස් බෙදාහැරීමේ කටයුතු සිදු නොවුණත් ප්‍රදේශ රැසක ජනතාව ගෑස් මිලදී ගැනීමේ බලාපොරොත්තුවෙන් දිගු පෝලිම්වල රැඳි සිටියා.",
       "URL": "https://www.hirunews.lk/307919/හෙට-එන-පෙට්‍රල්-නැවේ-බෙදාහැරීම්-අනිද්දා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1075"
}