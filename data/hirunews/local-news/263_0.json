{
       "Source": "hirunews",
       "Timestamp": "Friday, 16 June 2023 - 17:03",
       "Headline": "සයිබර් අපරාධ සම්බන්ධයෙන් පුද්ගලයින් 75 දෙනෙකු අත්අඩංගුවට",
       "News Content": "බොහෝ දෙනෙකුගේ අනවබෝධය මත අන්තර්ජාලය ඔස්සේ වංචා සහගත ක්‍රියාවලට හසුවීමේ වර්ධනයක් දැකගත හැකි බව පොලිස් පරිගණක අපරාධ කොට්ඨාසය පවසනවා.\nපොලිස් පරිගණක අපරාධ කොට්ඨාසය පැවසුවේ, එවැනි අපරධ මැඩලීම සඳහා මේ වනවිට විශේෂ අවධානයක් යොමුකර ඇති බවයි.\nතාක්ෂණික දියුණුවත් සමග අන්තර්ජාල පහසුකම් පුළුල් වීමෙන් බොහෝ දෙනෙකු කටයුතු කරන්නේ සියල්ල ඇඟිලි තුඩේ දුරින් තබා ගෙන තම කාර්යයන් ඉටුකර ගැනීමටයි.\nඑවැනි තත්ත්වයක් තුළ පරිගණක ආශ්‍රිත අපරාධවල ඉහළ යාමක් දක්නට ලැබෙනවා.\nඅනවශ්‍ය පරිදි පෞද්ගලිකත්වය නිරාවරණය කිරීම්, පුද්ගලයින්ගේ චරිතයට හානිවන ආකාරයේ නිර්දය ලෙස විවේචනය කිරීම්, ලිංගික අඩන්තේට්ටම් වැනි අපරාධ ද සුලබ ව දැකිය හැකියි.\nඒ අතර, ජාත්‍යන්තර මට්ටමෙන් ක්‍රියාත්මකවන අපරාධ ලෙස හඳුනාගෙන ඇති රැකියා ලබා දෙන බවට රවටා පුද්ගලයින්ගෙන් මුදල් වංචා කිරීම්, අන්තර්ජාලය ඔස්සේ එවන පණිවුඩ මගින් විවිධ ජයග්‍රහණ ලබා ඇති බවට කරන රැවටීම් ආදිය ද මේ වනවිට වර්ධනය වී තිබෙනවා.\nපොලිස් පරිගණක අපරාධ කොට්ඨාසය පැවසුවේ, එවැනි අපරධ මැඩලීම සඳහා මේ වනවිට විශේෂ අවධානයක් යොමුකර ඇති බවයි.",
       "URL": "https://www.hirunews.lk/338147/සයිබර්-අපරාධ-සම්බන්ධයෙන්-පුද්ගලයින්-75-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=263"
}