{
       "Source": "hirunews",
       "Timestamp": "Wednesday, 12 June 2019 - 13:12",
       "Headline": "බෝගසක අත්තක් කඩා වැටී පෙර පාසල් සිසුන් තුන්දෙනෙකු රෝහලේ",
       "News Content": "කුරුණෑගල - නාරම්මල - පහමුනේ ප්‍රදේශයේදී බෝ ගසක අත්තක් කඩා වැටීමෙන් පෙර පාසල් සිසුන් 3 දෙනෙකු තුවාල ලබා රෝහල් ගත කර තිබෙනවා.\nපොලීසිය සදහන් කළේ පොසොන් දිනයට සමගාමීව පහමුනේ ප්‍රදේශයේ විහාරස්ථානයක අද උදෑසන පැවති ආගමික වැඩසටහනකට එක්වූ අවස්ථාවේදී මෙලෙස බෝ ගසේ අත්තක් සිසුන් රැදී සිටි ස්ථානයට කඩා වැටී ඇති බවයි.\nතුවාල ලැබූ පෙර පාසල් සිසුන් තුන්දෙනා කුරුණෑගල රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බව රෝහලේ ප්‍රකාශකයෙකු කියා සිටියා.",
       "URL": "https://www.hirunews.lk/218252/බෝගසක-අත්තක්-කඩා-වැටී-පෙර-පාසල්-සිසුන්-තුන්දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3305"
}