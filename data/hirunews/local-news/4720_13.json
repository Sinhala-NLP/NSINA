{
       "Source": "hirunews",
       "Timestamp": "Saturday, 07 January 2017 - 9:36",
       "Headline": "දෙමුහුන් අධිකරණයට විරුද්ධයි - අමාත්‍ය නවීන් දිසානායක",
       "News Content": "සංහිඳියා යාන්ත්‍රණ උදෙසා ප්‍රවිචාරණ කාර්ය සාධක බලකාය නිර්දේශ කර ඇති දෙමුහුන් අධිකරණයට තම විරෝධය පළකරන බව අමාත්‍ය නවීන් දිසානායක මහතා පවසනවා.\nමෙම කාර්ය සාධක බලකායේ අවසන් වාර්තාව මගින් මෙරට සත්‍ය යුක්තිය ඇතිකිරීම සඳහා විදෙස් විනිසුරුවන්ගෙන් යුත් දෙමුහුන් අධිකරණයක් යෝජනා කර තිබුණා.\nමනෝරි මුත්තෙට්ටුවගමගේ ප්‍රධානත්වයෙන් යුත් සංහිඳියා යාන්ත්‍රණ උදෙසා ප්‍රවිචාරණ කාර්ය සාධක බලකාය සාමාජිකයන් 11 දෙනෙකුගෙන් සමන්විතයි.\nමෙම කාර්ය සාධක බලකායේ අවසන් වාර්තාව ජනවාරි 3 වැනිදා හිටපු ජනාධිපති චන්ද්‍රිකා බණ්ඩාරනායක කුමාරතුංග මහත්මියට භාරදෙනු ලැබුවේ ජනාධිපති ලේකම් කාර්යාලයේදී.",
       "URL": "https://www.hirunews.lk/151484/දෙමුහුන්-අධිකරණයට-විරුද්ධයි-අමාත්‍ය-නවීන්-දිසානායක",
       "Category": "Local News",
       "Parent URL": "https://www.hirunews.lk/local-news.php?pageID=4720"
}