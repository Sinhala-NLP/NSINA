{
       "Source": "hirunews",
       "Timestamp": "Wednesday, 15 February 2023 - 16:20",
       "Headline": "අද අළුයම සිදු වූ අනතුරු දෙකකින් පුද්ගලයින් දෙදෙනෙකු මරුට",
       "News Content": "අද අළුයම (15) ගොඩකවෙල ප්‍රදේශයේ සිදු වූ බස් රථ අනතුරකින් පුද්ගලයෙක් මිය ගොස් තිබෙනවා.\nපැල්මඩුල්ල - නෝනාගම මාර්ගයේ පල්ලේබැද්ද කළුවර වංගුව අසළ දී වන්දනා නඩයක් රැගෙන ගිය පුද්ගලික බස් රථයක්, මාර්ගයෙන් ඉවතට පැන අසළ තිබූ කාණුවකට වැටීමෙන් මෙම අනතුර සිදුව තිබෙනවා.\nඅනතුරෙන් මිය ගොස් ඇත්තේ බස් රථයේ රියදුරු අසුන අසළ ඇති එන්ජින් පෙට්ටියේ වාඩි වී ගමන් කරමින් සිටි පිරිමි ළමයෙක්.\n17 හැවිරිදි ඔහු ඌරුබොක්ක ප්‍රදේශයේ පදිංචිකරුවෙක්.\nමේ අතර, කොස්ගම, මිරිස්වත්ත ප්‍රදේශයේ දී අද (15) අළුයම සිදු වූ යතුරු පැදි අනතුරකින් පුද්ගලයෙක් මිය ගොස් තිබෙනවා.\nපොලිසිය පවසන්නේ, අවිස්සාවෙල්ල- කොළඹ ප්‍රධාන මාර්ගයේ ධාවනය වූ යතුරු පැදියක් මිරිස්වත්ත ප්‍රදේශයේ දී මාර්ගයෙන් ඉවතට පැන ගසක වැදී අසළ තිබූ කාණුවකට වැටීමෙන් මෙම අනතුර සිදුව ඇති බවයි.\n27 හැවිරිදි මිය ගිය පුද්ගලයා ගම්පල ප්‍රදේශයේ පදිංචිකරුවෙක්.",
       "URL": "https://www.hirunews.lk/327491/අද-අළුයම-සිදු-වූ-අනතුරු-දෙකකින්-පුද්ගලයින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=534"
}