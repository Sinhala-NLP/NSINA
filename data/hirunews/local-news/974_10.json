{
       "Source": "hirunews",
       "Timestamp": "Monday, 01 August 2022 - 16:29",
       "Headline": "ප්‍රදේශ රැසකට මිලිමීටර් සියය ඉක්ම වූ වැසි - අවධානයෙන් සිටින්න!",
       "News Content": "පවතින අධික වර්ෂා තත්ත්වය හේතුවෙන් කළු ගඟේ ජල මට්ටම ඉහළ යමින් තිබෙනවා.\nඒ හේතුවෙන් පැල්මඩුල්ල, නිවිතිගල, රත්නපුර, කුරුවිට, අයගම සහ ඇලපාත යන ප්‍රදේශවල පහත් බිම්වල වෙසෙන ජනතාවට අවධානයෙන් සිටින ලෙසයි වාරිමාර්ග දෙපාර්තමේන්තුව උපදෙස් දෙන්නේ.\nමේ අතර බස්නාහිර, සබරගමුව, උතුර සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් ප්‍රදේශ රැසකට විටින් විට මිලිමීටර් 100 ඉක්ම වූ වැසි හෝ ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.",
       "URL": "https://www.hirunews.lk/311594/ප්‍රදේශ-රැසකට-මිලිමීටර්-සියය-ඉක්ම-වූ-වැසි-අවධානයෙන්-සිටින්න",
       "Category": "Local News",
       "Parent URL": "https://www.hirunews.lk/local-news.php?pageID=974"
}