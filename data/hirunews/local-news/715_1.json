{
       "Source": "hirunews",
       "Timestamp": "Wednesday, 23 November 2022 - 12:46",
       "Headline": "මිනිස් ජාවාරම් සිද්ධියේ ඕමාන තානාපති කාර්යාල නිලධාරියා ගැන කෝපා කමිටුවේ දී හෙළිදරවුවක්",
       "News Content": "මෙරට කාන්තාවන් ගණිකා සේවය සඳහා යොදාගත්, වැඩ තහනම් කර ඇති ඕමාන තානාපති කාර්යාලයේ තෙවන ලේකම් ඊ. කුෂාන් පිළිබඳ පළමු පැමිණිල්ල ලැබී ඇත්තේ, මෙම වසරේ පෙබරවාරි මාසයේ දී බව කෝපා කමිටුවේ දී අනාවරණ වුණා.\nවිදේශ රැකියා අමාත්‍යාංශයේ නිලධාරීන්ද ඊයේ (22) පැවති එම කමිටුවට කැඳවා තිබූ අතර, විගණකාධිපති දෙපාර්තමේන්තුව ද හෙළි කළේ, අදාළ ලේකම්වරයාට විරුද්ධව තවත් වැරදි ක්‍රියා රැසක් සම්බන්ධයෙන් පැමිණිලි ලැබී තිබුණ ද බලධාරීන් අවශ්‍ය පියවර නිසි කාලයේ දී ගෙන නොතිබූ බව යි.\nමේ අතර ගෘහසේවය සඳහා ඕමානයට ගොස් එරට නිවසක රැඳී සිටින සිටින ලාංකික කාන්තාවක් හිරු ප්‍රවෘත්ති අංශය අමතමින් තමන්ව කඩිනමින් ගෙන්වා දෙන ලෙස ඉල්ලා සිටියා.\nඇය ඕමානයේ පිහිටි සිය රැකියා නියෝජිත ආයතනයේ නියෝජිතවරියට ද මේ බව දැනුම් දී තිබෙනවා.",
       "URL": "https://www.hirunews.lk/321072/මිනිස්-ජාවාරම්-සිද්ධියේ-ඕමාන-තානාපති-කාර්යාල-නිලධාරියා-ගැන-කෝපා-කමිටුවේ-දී-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=715"
}