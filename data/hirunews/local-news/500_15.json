{
       "Source": "hirunews",
       "Timestamp": "Friday, 03 March 2023 - 14:39",
       "Headline": "පූජ්‍ය ටැම්පිටියේ සුගතානන්ද හිමි සහ ළහිරු වීරසේකරට එරෙහි වරෙන්තුව යළි කැඳවයි",
       "News Content": "අන්තර් විශ්වවිද්‍යාලයීය ශිෂ්‍යබල මණ්ඩලයේ හිටපු සභාපති ළහිරු වීරසේකර සහ, භික්ෂුබල මණ්ඩලයේ හිටපු සභාපති පූජ්‍ය ටැම්පිටියේ සුගතානන්ද හිමියන්ට එරෙහිව නිකුත් කළ වරෙන්තුව ආපසු කැඳවන ලෙස අධිකරණය අද (03) නියෝග කළා.\nඒ, මෝසමක් ගොනුකරමින් ඔවුන් කොටුව මහේස්ත්‍රාත් අධිකරණය හමුවේ පෙනී සිටි අවස්ථාවේ දියි.\nඅධිකරණ නියෝග කඩකරමින් පසුගියදා පැවැත්වූ උද්ඝෝෂණයක් සම්බන්ධයෙන් වන නඩුවකට පෙනී නොසිටීම හේතුවෙන් කොටුව මහේස්ත්‍රාත් තිළිණ ගමගේ විසින් ඔවුන්ට එරෙහිව වරෙන්තු නිකුත් කරනු ලැබුවේ ඊයේ (03) දිනයේ දියි.\nඉදිරි නඩු විභාග සඳහා නිසි පරිදි අධිකරණය හමුවේ පෙනී සිටින ලෙස සැකකරුවන්ට මහේස්ත්‍රාත්වරයා අවවාද කළ බවයි අප වාර්තාකරු සඳහන් කළේ.",
       "URL": "https://www.hirunews.lk/328886/පූජ්‍ය-ටැම්පිටියේ-සුගතානන්ද-හිමි-සහ-ළහිරු-වීරසේකරට-එරෙහි-වරෙන්තුව-යළි-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=500"
}