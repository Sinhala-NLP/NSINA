{
       "Source": "hirunews",
       "Timestamp": "Friday, 17 February 2017 - 18:04",
       "Headline": "නීති විරෝධී ලෙස ඇල්ලූ පොකිරිස්සන් තොගයක් අත්අඩංගුවට (ඡායාරූප)",
       "News Content": "නීති විරෝධී ලෙස අල්ලා ගොඩ බිමට ගෙනැවිත් තිබු ජීව පොකිරිස්සන් තොගයක් සමඟ පුද්ගලයෙකු හලාවත ප්‍රදේශයේදී අත්අඩංගුවට ගෙන තිබෙනවා.\nඅප වාර්තාකරු පැවසුවේ අද (17) දහවල් හලාවත සහකාර ධීවර අධ්‍යක්ෂ කාර්යාලයේ නිලධාරීන් පිරිසක් විසින් මෙම අත්අඩංගුවට ගැනීම සිදුකල බවයි.\nවිදේශ වෙළදපොලට යැවීමේ අරමුණින් මෙලෙස පොකිරිස්සන් අල්ලා ගෙනවිත් තිබූ බවයි වාර්තා වන්නේ.\nමෙලෙස සොයාගත් පොකිරිස්සන් තොගය කිලෝ ග්‍රෑම් 80ක් පමණ වන අතර පසුව පොකිරිස්සන් තොගය නැවත මුහුදට මුදා හැරුණු බවයි අප වාර්තාකරු වැඩිදුරටත් සදහන් කළේ.\nඡායාරූප- හලාවත ඔගස්ටින් ප්‍රනාන්දු",
       "URL": "https://www.hirunews.lk/154744/නීති-විරෝධී-ලෙස-ඇල්ලූ-පොකිරිස්සන්-තොගයක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4656"
}