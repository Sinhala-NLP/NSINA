{
       "Source": "hirunews",
       "Timestamp": "Friday, 24 December 2021 - 10:08",
       "Headline": "අපරාධ රැසකට සම්බන්ධව සිටි සැකකරුවෙකු මැදිරිගිරිය ප්‍රදේශයේදී අත්අඩංගුවට",
       "News Content": "මැදිරිගිරිය ප්‍රදේශයේ යතුරුපැදි සොරකම්කිරීම් සහ ගිනි තැබීම් වලට සම්බන්ධ සැකකරුවෙකු අත්අඩංගුවට ගෙන තිබෙනවා.\nපොලිසියට ලද තොරතුරකට අනුව මෙම සැකකරු මැදිරිගිරිය - දිවුල්කඩවල ප්‍රදේශයේදී ඊයේ(23)දින අත්අඩංගුවට ගනු ලැබුවා.\n25 හැවිරිදි එම සැකකරුට එරෙහිව හිඟුරක්ගොඩ මහේස්ත්‍රාත් අධිකරණයේ නඩු පහක් විභාග වෙමින් පවතින බව, ඔහුගෙන් සිදුකළ ප්‍රශ්න කිරීම්වලදී අනාවරණ වී තිබෙනවා.\nමොහු සතුව තිබූ හිඟුරක්ගොඩ - කොතලාවල ප්‍රදේශයේ පදිංචිකරුවෙකුට අයත් රියදුරු බලපත්‍රයක්ද සිය භාරයට ගත් බවයි, පොලිසිය සඳහන් කළේ.",
       "URL": "https://www.hirunews.lk/291995/අපරාධ-රැසකට-සම්බන්ධව-සිටි-සැකකරුවෙකු-මැදිරිගිරිය-ප්‍රදේශයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1473"
}