{
       "Source": "hirunews",
       "Timestamp": "Monday, 06 March 2023 - 7:35",
       "Headline": "රාමසාන් සමයේ මුස්ලිම් රාජ්‍ය සේවකයන්ට විශේෂ චක්‍රලේඛයක්",
       "News Content": "මුස්ලිම් රාජ්‍ය නිලධාරීන්ට මෙවර රාමසාන් සමයේ දී ආගමික වතාවත්වල නිරතවීමට හැකිවන පරිදි වැඩපිළිවෙලක් සකස් කරන ලෙස දැනුම් දෙමින් රාජ්‍ය පරිපාලන හා ස්වදේශ කටයුතු අමාත්‍යාංශය චක්‍රලේඛයක් නිකුත් කර තිබෙනවා.\nඅමාත්‍යාංශ ලේකම්වරුන් ඇතුළු රාජ්‍ය ආයතන, සංස්ථා හා ව්‍යවස්ථාපිත මණ්ඩල ප්‍රධානීන් වෙත එම විශේෂ චක්‍රලේඛය නිකුත් කර ඇති බව සඳහන්.\nමාර්තු 23 වනදා සිට අප්‍රේල් 21 වන දා දක්වා මෙවර රාමසාන් උත්සව සමය ක්‍රියාත්මක අතර එම කාලය තුළ අදාළ රාජ්‍ය නිලධාරීන්ට ආගමික වතාවත්වල නිරත වීමට හැකිවන පරිදි සේවා මුර සකස් කර දිය යුතු අතර නොවැලැක්විය හැකි අවස්ථාවලදී පමණක් විශේෂ නිවාඩු අනුමත කළ යුතු බවයි චක්‍රලේඛයේ දැක්වෙන්නේ.\nඑමෙන්ම රාමසාන් අවසන් වීමට දින 14 කට පෙර රාජ්‍ය සේවයේ නිලධාරීන්ට උත්සව අත්තිකාරම් ලබා දීමට කටයුතු කරන ලෙසද එම චක්‍රලේඛයේ සඳහන්.",
       "URL": "https://www.hirunews.lk/329106/රාමසාන්-සමයේ-මුස්ලිම්-රාජ්‍ය-සේවකයන්ට-විශේෂ-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=495"
}