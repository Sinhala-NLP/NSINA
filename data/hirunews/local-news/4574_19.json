{
       "Source": "hirunews",
       "Timestamp": "Friday, 07 April 2017 - 10:58",
       "Headline": "රතුපස්වල සිද්ධියේ හමුදාවේ 3දෙනා 17 දක්වා යළි රිමාන්ඩ්",
       "News Content": "ගම්පහ - වැලිවේරිය රතුපස්වල උද්ඝෝෂනයේදී තිදෙනෙකු ඝාතනය කිරීමේ හා තවත් පිරිසකට තුවාල සිදුවීමේ සිද්ධියේ සැකපිට අත්අඩංගුවට ගත් හමුදා සෙබලුන් තිදෙනා මේ මස 17 වන දා දක්වා යළිත් රක්ෂිත බන්ධනාගාර ගත කිරීමට ගම්පහ ප්‍රධාන මහේස්ත්‍රාත් ඩී ඒ රුවන්පතිරණ අද (07) නියෝග කළා.\nසිද්ධියට අදාළ ගිනි අවි 40 පිළිබඳ රස පරීක්ෂක වාර්තාව තවම ලැබී නොමැති බව පැවසූ අපරධ පරීක්ෂණ දෙපර්තමේන්තුව කියා සිටියේ පරීක්ෂණ අවසන් කර අනෙක් සැකකරුවන්ද අත්අඩංගුවට ගන්නා බවයි.",
       "URL": "https://www.hirunews.lk/158691/රතුපස්වල-සිද්ධියේ-හමුදාවේ-3දෙනා-17-දක්වා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4574"
}