{
       "Source": "hirunews",
       "Timestamp": "Friday, 20 November 2020 - 8:16",
       "Headline": "නිසි වැඩපිලිවෙලකින් තොරව පාසල් විවෘත නොකරන්නැයි ගුරු සංගම්වලින් ඉල්ලීම්",
       "News Content": "බස්නාහිර පළාත සහ හුදෙකලා කර ඇති ප්‍රදේශවල පාසල් හැර සෙසු ප්‍රදේශවල පාසල් තුන්වන වාරය ලබන සඳුදා ආරම්භ කිරිමට අධ්‍යාපන අමාත්‍යාංශය ගත් තීරණයට ලංකා ගුරු සංගමය විරෝධය පළ කරනවා.\nඑහි ප්‍රධාන ලේකම් ජෝශෆ් ස්ටාලිං ඊයේ මාධ්‍ය හමුවක් කැඳවමින් කියා සිටියේ පාසල් ආරම්භ කිරීමට පෙර සෞඛ්‍ය උපදෙස් අනුව දරුවන් කටයුතු කළ යුතු ආකාරය ගැන නිසි වැඩපිලිවෙලක් ප්‍රකාශයට පත් කළ යුතු බවයි.\nකෙසේ වෙතත්, බස්නාහිර පළාත සහ හුදෙකලා කර ඇති ප්‍රදේශවල පාසල් හැර සෙසු ප්‍රදේශවල පාසල්වල 06 ශ්‍රේණියේ සිට 13 වන ශ්‍රේණිය දක්වා තුන්වන වාරය නොවැම්බර් 23 වැනිදා ආරම්භ කරන බව අධ්‍යාපන අමාත්‍ය ජී.එල්. පීරිස් ඊයේ ප්‍රකාශ කළා.\nමේ අතර, පහ ශ්‍රේණිය ශිෂ්‍යත්ව විභාගයේ කඩඉම් ලකුණු ඉහළ දැමීම තුළින් දරු දැරියන්ට අසාධාරණයක් සිදු ව ඇති බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/255149/නිසි-වැඩපිලිවෙලකින්-තොරව-පාසල්-විවෘත-නොකරන්නැයි-ගුරු-සංගම්වලින්-ඉල්ලීම්",
       "Category": "Local News",
       "Parent URL": "https://www.hirunews.lk/local-news.php?pageID=2323"
}