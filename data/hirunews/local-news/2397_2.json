{
       "Source": "hirunews",
       "Timestamp": "Sunday, 11 October 2020 - 10:27",
       "Headline": "කෘත්‍රිම සහල් හිගයට පියවර",
       "News Content": "මහ පරිමාණ ව්‍යාපාරිකයන් විසින් වෙළඳපොල තුළ කෘත්‍රිම සහල් හිඟයක් නිර්මාණය කර සහල් මිල ඉහළ දැමීමට කටයුතු කරන්නේ නම් සහල් ආනයනය කිරීමට පියවර ගන්නා බව වෙළඳ අමාත්‍ය බන්දුල ගුණවර්ධන පවසනවා.\nඊට අදාළ කැබිනට් අනුමැතියද ලැබී ඇති අතර, රුපියල් බිලියන දෙකක් ඒ සඳහා වෙන් කර ඇති බවයි ඔහු සඳහන් කළේ.\nශ්‍රී ලංකාව තුළ නිෂ්පාදනය කළ හැකි ද්‍රව්‍ය ආනයනය නොකරන බවට රජය ගෙන ඇති ප්‍රතිපත්තිය කඩකරමින් හෝ සහල් ආනයනය කර එම ජාවාරම නැවැත්වීමට කටයුතු කරන බවයි මරදගහමුල පිහිටි වී ගබඩා සංකීර්ණයේ නිරීක්ෂණ චාරිකාවකට එක්වෙමින් අමාත්‍යවරයා කියා සිටියේ.",
       "URL": "https://www.hirunews.lk/252280/කෘත්‍රිම-සහල්-හිගයට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2397"
}