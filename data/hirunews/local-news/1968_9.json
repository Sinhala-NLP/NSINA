{
       "Source": "hirunews",
       "Timestamp": "Saturday, 08 May 2021 - 8:36",
       "Headline": "අකුණු සැර වැදී එක්දරු මවක් ජීවිතක්ෂයට (ඡායාරූප)",
       "News Content": "ආණමඩුව, තෝණිගල ප්‍රදේශයේ පදිංචිව සිටි කාන්තාවක් අකුණු සැර වැදීමෙන් ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ 26 හැවිරිදි එක්දරු මවක් බවයි අප වාර්තාකරු සඳහන් කළේ.\nඅදාල කාන්තාව ඊයේ (07) සුළු වැසි තත්ත්වයක් පැවති අවස්ථාවක, පොල් ගෙඩියක් මිලදී ගැනීමට පැමිණි කාන්තාවකට පොල් ගෙඩියක් ලබාදීම සඳහා යකඩ උලකින් පොල් ගෙඩියක් ලෙලි ගසමින් සිටියදී මෙලෙස අකුණු සැර වැදී තිබෙනවා.\nඅනතුරුව එම කාන්තාව රෝහල් ගතකර ඇති අතර ඒ වනවිටත් ඇය ජීවිතක්ෂයට පත්ව සිටි බවයි වාර්තා වන්නේ.\nඅකුණු සැර වැදීමෙන් ඒ අසල සිටි තවත් කාන්තවක් කම්පනයට පත්ව රෝහල් ගතව මේ වනවිට ප්‍රතිකාර ලබනවා.",
       "URL": "https://www.hirunews.lk/270763/අකුණු-සැර-වැදී-එක්දරු-මවක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1968"
}