{
       "Source": "hirunews",
       "Timestamp": "Friday, 03 September 2021 - 6:41",
       "Headline": "පී.එච්.අයි වරයෙකුගේ රාජකාරියට බාධා",
       "News Content": "ගිරිබාව පොලිස් වසමේ තිඹිරිපොකුණ ප්‍රදේශයේ දී ගිරිබාව සෞඛ්‍ය වෛද්‍ය නිලධාරී කාර්‍යාලයට අනුයුක්ත මහජන සෞඛ්‍ය පරීක්ෂකවරයෙකුට පහර දීමේ සිද්ධියක් වාර්තා වී තිබෙනවා.\nකොවිඩ් රෝගියෙකු සම්බන්ධ තොරතුරු සොයා බැලීමට ගිය අවස්ථාවක දී මුහුණු ආවරණ නො පැළඳ  සිටි පුදගලයින් දෙදෙනෙකුට අවවාද කිරීමට යාමෙනු යි මෙම පහර දීම සිදු වී තිබෙන්නේ.\nයතුරු පැදියක පැමිණි මෙම පුද්ගලයින් දෙදෙනා මහජන සෞඛ්‍ය පරීක්ෂකවරයාට පරුෂ වචනයෙන් බැන වැදී පහර දී ඇති බව වාර්තා වෙනවා.\nවයස අවුරුදු 24 හා 42 වයස්වල පසුවන අදාළ සැකකරුවන් දෙදෙනා තිඹිරිපොකුණ හා අශෝකපුර ප්‍රදේශවල පදිංචිකරුවන්.\nපහර දුන් පුද්ගලයින් දෙදෙනා රක්ෂිත බන්ධනාගාරගත කර තිබෙන අතර, ගිරිබාව පොලිසිය විසින් වැඩිදුර විමර්ශන සිදු කරනු ඇති.",
       "URL": "https://www.hirunews.lk/281248/පී-එච්-අයි-වරයෙකුගේ-රාජකාරියට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1714"
}