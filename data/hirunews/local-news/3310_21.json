{
       "Source": "hirunews",
       "Timestamp": "Sunday, 09 June 2019 - 10:09",
       "Headline": "බීඩිකොළ කිලෝග්‍රෑම් 361 ක් සමග අයෙක් අත්අඩංගුවට",
       "News Content": "මන්නාරම,එරුක්කලම්පිට්ටි, නම වන පටුමඟ ප්‍රදේශයේ නිවසක සඟවා තිබු බීඩිකොළ කිලෝග්‍රෑම් 361 ක් සමග සැකකරුවෙකු ඊයේ(08) අත්අඩංගුවට ගත් බව මන්නාරම පොලිසිය ප්‍රකාශ කළා.\nපොලිසිය පැවසූවේ මන්නාරම දිසා විෂ මත්ද්‍රව්‍ය නාශකයේ නිළධාරීන් වෙත ලද තොරතුරක් මත සිදුකළ වැටලීමකදී සැකකරු අත්අඩංගුවට ගත් බවයි.\nඇසුරුම් 12 ක් තුළ අදාළ බීඩි කොළ අසුරා තිබු අතර, සැකකරු කලෙක පටන් මෙම ජාවාරම සිදුකළ පුද්ගලයෙකු බව අනාවරණය වි ඇති බවයි පොලිසිය ප්‍රකාශ කළේ.\nපොලිසිය පැවසූවේ ඉන්දියාවේ සිට බෝට්ටු මඟින් තීරු බදු රහිතව මන්නාරම වෙත බීඩි කොළ රැගෙන එන ජාවාරම ක්‍රමයෙන් වැඩිවෙමින් පවතින බවට තොරතුරු වාර්තා වි ඇති බවයි.\nඅත්අඩංගුවට ගත් සැකකරු හා බීඩි කොළ මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර, මන්නාරම පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වා.",
       "URL": "https://www.hirunews.lk/218014/බීඩිකොළ-කිලෝග්‍රෑම්-361-ක්-සමග-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3310"
}