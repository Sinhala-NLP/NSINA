{
       "Source": "hirunews",
       "Timestamp": "Sunday, 13 August 2023 - 16:15",
       "Headline": "හම්බන්තොට මහරෝහලේ සිටි එකම නිර්වින්දන වෛද්‍යවරයාත් රට හැර ගිහින් (වීඩියෝ)",
       "News Content": "හම්බන්තොට දිස්ත්‍රික් මහරෝහලේ සේවය කළ එකම නිර්වින්දන වෛද්‍යවරයාත් රට හැර ගොස් ඇති බව වාර්තා වෙනවා.\nමේ පිළිබඳව අප වාර්තාකරු හම්බන්තොට මහ රෝහලේ රෝහල් අධ්‍යක්ෂ වෛද්‍ය සුරංග අබේසේකරගෙන් කළ විමසීමකදී මේ පුවත සත්‍ය බව ඔහු විසින් සනාථ කර තිබෙනවා.\nමේ සම්බන්ධයෙන් අදහස් දක්වන රෝහල් අධ්‍යක්ෂවරයා සඳහන් කරන්නේ මේ වාතාවරණය තුළ හම්බන්තොට මහරෝහලේ අනිවාර්යය හදීසි සැත්කම් සිදු කිරීමට අවශ්‍ය රෝගීන් වෙනත් රෝහලකට මාරුකර යැවීමට සිඳුවන බවත් සාමාන්‍ය සැත්කම් කිරීමේ කටයුතු දැඩි අර්බූදයකට මුහුණ දී ඇති බවත්ය.\nරට හැර ගිය නිර්වින්දන වෛද්‍යවරයා එසේ විදේශගතව ඇත්තේ කුමන අරමුණකින්ද යන්න පිළිබඳව තමන් කිසිවක් නොදන්නා බවයි රෝහල් අධ්‍යක්ෂවරයා අප වාර්තාකරු සමග වැඩිදුරටත් ප්‍රකාශකර ඇත්තේ.",
       "URL": "https://www.hirunews.lk/344690/හම්බන්තොට-මහරෝහලේ-සිටි-එකම-නිර්වින්දන-වෛද්‍යවරයාත්-රට-හැර-ගිහින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=101"
}