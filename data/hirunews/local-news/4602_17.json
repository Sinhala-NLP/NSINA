{
       "Source": "hirunews",
       "Timestamp": "Tuesday, 21 March 2017 - 18:12",
       "Headline": "රටට එරෙහි කිසිදු කොන්දේසියකට යටත් නොවන තීරණයේ වෙනසක් නැහැ - අගමැති",
       "News Content": "ජිනීවා යෝජනාවලදී රටට එරෙහි කිසිදු කොන්දේසියකට යටත් නොවීමට රජය ගත් තීරණයේ කිසිදු වෙනසක් නොමැති බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී ප්‍රකාශ කළා.\nඒ, ඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන යොමුකළ පැනයකට පිළිතුරු ලබාදෙමින්.\nමේ අතර රාජ්‍ය ණය සම්බන්ධයෙන් විපක්ෂය නියෝජනය කරන පාර්ලිමේන්තු මන්ත්‍රී රංජිත් සොයිසා යොමුකළ පැනයකටද අග්‍රාමාත්‍යවරයා පිළිතුරු ලබාදුන්නා.\nඑහිදී අග්‍රාමාත්‍යවරයා කියා සිටියේ යුද සමයට වඩා යුද්ධයෙන් පසු රටේ ණය වර්ධනය වී ඇති බවයි.",
       "URL": "https://www.hirunews.lk/157396/රටට-එරෙහි-කිසිදු-කොන්දේසියකට-යටත්-නොවන-තීරණයේ-වෙනසක්-නැහැ-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4602"
}