{
       "Source": "hirunews",
       "Timestamp": "Sunday, 17 January 2021 - 18:48",
       "Headline": "නිරෝධායන නීති උල්ලංඝනය කරමින් සාදයක් පැවැත්වූ තරුණ තරුණියන් 52ක් අත්අඩංගුවට",
       "News Content": "සමාජ ජාල මාධ්‍ය මඟින් සංවිධානය වී හිඟුරක්ගොඩ ප්‍රදේශයේ හෝටලයක නිරෝධායන නීති උල්ලංඝනය කරමින් පැවැත් වූ සාදයක් අද (17) පස්වරුවේ වටලා තරුණ තරුණියන් 52 දෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගත් පිරිස අතර තරුණියන් 13 දෙනෙක් සහ තරුණයින් 39 දෙනෙකු සිටින බවයි මැදිරිගිරිය පොලිසිය පැවසුවේ.\nඔවුන් සන්තකයේ තිබී කේරල ගංජා සහ උපත් පාලන කොපු සොයා ගැනීමට හැකිවූ බවයි පොලිසිය වැඩිදුරටත් සඳහන් කළේ.\nපොලිස් අත්අඩංගුවට ගත් 52 දෙදෙනා අතරින් 49 දෙනෙකු පොලිස් ඇප මත මුදාහැර ඇති අතර කේරල ගංජා සන්තකයේ තබාගත් තිදෙනෙකු තවමත් පොලිස් අත්අඩංගුවේ පසුවනවා.\nමොවුන් ලබන 19 වනදා හිඟුරක්ගොඩ අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/259952/නිරෝධායන-නීති-උල්ලංඝනය-කරමින්-සාදයක්-පැවැත්වූ-තරුණ-තරුණියන්-52ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2206"
}