{
       "Source": "hirunews",
       "Timestamp": "Monday, 29 May 2017 - 8:20",
       "Headline": "ආධාර බෙදා දීමට ගිය ගුවන් හමුදාවේ හෙලිකොප්ටර් යානයක් අනතුරට ලක් වෙයි (ඡයාරූප)",
       "News Content": "ගුවන් හමුදාවට අයත් එම්. අයි. 17 හෙලිකොප්ටර් යානයක් කාර්මික දෝෂයක් හේතුවෙන් බද්දේගම ප්‍රදේශයේ ජලය පිරි ස්ථානයකට හදිසියේ ගොඩබස්සවා තිබෙනවා.\nගුවන් හමුදා මාධ්‍ය ප්‍රකාශක ගෲප් කපිතාන් ගිහාන් සෙනෙවිරත්න කියා සිටියේ සහනාධාර ලබාදීමේ කටයුතුවල නිරතව සිටි මෙම ගුවන් යානයේ කාර්මික දෝෂය ඇතිවන අවස්ථාවේ කාර්ය මණ්ඩලයේ නිලධාරීන් සහ ගුවන් භටයන් 10 දෙනෙකු සිට ඇති බවයි.\nකෙසේ වෙතත් ජලය පිරි ස්ථානයට ගොඩබැස්සවීමෙන් පසු ඔවුන් බෝට්ටු මගින් මුදාගත් බව ගුවන් හමුදා මාධ්‍ය ප්‍රකාශකවරයා වැඩිදුරටත් සඳහන් කළා.",
       "URL": "https://www.hirunews.lk/162357/ආධාර-බෙදා-දීමට-ගිය-ගුවන්-හමුදාවේ-හෙලිකොප්ටර්-යානයක්-අනතුරට-ලක්-වෙයි-ඡයාරූප",
       "Category": "Local News",
       "Parent URL": "https://www.hirunews.lk/local-news.php?pageID=4494"
}