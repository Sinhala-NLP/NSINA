{
       "Source": "hirunews",
       "Timestamp": "Sunday, 15 November 2020 - 16:49",
       "Headline": "රුසියානු කොවිඩ් එන්නත ඉදිරි සතියේ ඉන්දියාවට",
       "News Content": "රුසියාව නිපදවූ කොවිඩ් 19 එන්නත, ස්පුට්නික් 5, ඉදිරි සතියේ දෙවන සහ තුන්වන අදියරේ මානව පරීක්ෂාවන් සඳහා ඉන්දියාවට ලඟා වනු ඇතැයි ඉන්දීය මාධ්‍ය සඳහන් කළා.\nඑහි පළමු තොගය කාන්පූර් වෙත රැගෙන ඒමට නියමිත අතර, කාන්පූර්හි වෛද්‍ය විද්‍යාලයක් ඒ සඳහා ඉන්දීය ඖෂධ පාලකවරයා වෙතින් අවසර ලබාගෙන තිබෙනවා.\nරුසියානු කොවිඩ් 19 එන්නතේ පරීක්ෂාවන් සඳහා ස්වේච්ඡාවෙන් පුද්ගලයන් 180 දෙනෙකු දැනටමත් ලියාපදිංචි වී ඇති බව සඳහන්.\nඑන්නතෙහි සාර්ථකත්වය නිර්ණය කරනු ඇත්තේ එලෙස එන්නත ලබාදෙන පුද්ගලයින්ගේ තත්ත්වය පරීක්ෂාවට ලක් කිරීමෙන්.",
       "URL": "https://www.hirunews.lk/254778/රුසියානු-කොවිඩ්-එන්නත-ඉදිරි-සතියේ-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=2331"
}