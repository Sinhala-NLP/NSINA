{
       "Source": "hirunews",
       "Timestamp": "Saturday, 08 February 2020 - 7:21",
       "Headline": "එයාර් බස් ගණුදෙනුව ගැන, පාර්ලිමේන්තු විවාදයක් 20 වන දා",
       "News Content": "ශ්‍රී ලංකන් ගුවන් සේවයේ එයාර් බස් ගණුදෙණුව සම්බන්ධව මතුව ඇති කරුණු පිළිබඳව සභාව කල් තැබීමේ විවාදය ලබන 20 වනදා පාර්ලිමේන්තුවේදී පැවැත්වීමට නියමිතයි.\nඑම විවාදය එදින පස්වරු 1.30 සිට පස්වරු 7.30 දක්වා පැවැත්වෙනු ඇති.\nමේ අතර, පසුගිය රජයේ විවිධ ව්‍යාපෘති සඳහා සිදුකළ යුතු ගෙවීම් සිදුකිරීමට අවශ්‍ය වියදම් පියවා ගැනීම සඳහා පරිපූරක ඇස්තමේන්තුවක් ලබන 18 වනදා පාර්ලිමේන්තුවට ඉදිරිපත් කිරීමට නියමිතයි.\nඑම පරිපූරක ඇස්තමේන්තුව 20 වනදා උදෑසන 9.30ට සිට දහවල් 12.30 දක්වා විවාදයට ගැනීමට ද නියමිතව තිබෙනවා.\nයම් අයුරකින් පරිපූරක ඇස්තමේන්තුව එදින ඉදිරිපත් නොවුනහොත් 20 වනදා දිනය පුරාම ශ්‍රී ලංකන් ගුවන් සේවය පිලිබඳව විවාදය පැවැත්වෙනු ඇති බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nමේ අතර, ශ්‍රී ලංකන් ගුවන් සේවයේ එයාර් බස් ගණුදෙණුව සම්බන්ධයෙන් අත්අඩංගුවට ගත් ශ්‍රී ලංකන් ගුවන් සමාගමේ හිටපු ප්‍රධාන විධායක නිලධාරී කපිල චන්ද්‍රසේන සහ ඔහුගේ බිරිඳ ප්‍රියංකා නියෝමාලි විජේනායක මේ මස 19 වනදා දක්වා රක්ෂිත බන්ධනාගාර ගත කෙරුණා.\nශ්‍රී ලන්කන් ගුවන් සමාගම සඳහා එයාර් බස් සමාගමෙන් ගුවන් යානා 10ක් මිලදී ගැනීමේදී ඇමරිකානු ඩොලර් මිලියන 2 ක අල්ලසක් ලබා ගෙන මුදල් විශුද්ධිකරණය කළ බවට පැවසෙන සිද්ධියක් සම්බන්ධයෙන් ඔවුන් අත්අඩංගුවට ගන්නා ලෙස කොළඹ කොටුව මහේස්ත්‍රාත් රංග දිසානායක වරෙන්තු නිකුත් කළේ පසුගිය සඳුදායි.\nමේ අතර, වෝහාරික විගණන වාර්තාව සම්බන්ධයෙන් පාර්ලිමේන්තු විවාදය ලබන 18 සහ 19 යන දෙදින තුළ පැවැත්වීමට නියමිතයි.",
       "URL": "https://www.hirunews.lk/233939/එයාර්-බස්-ගණුදෙනුව-ගැන-පාර්ලිමේන්තු-විවාදයක්-20-වන-දා",
       "Category": "Local News",
       "Parent URL": "https://www.hirunews.lk/local-news.php?pageID=2913"
}