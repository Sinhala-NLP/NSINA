{
       "Source": "hirunews",
       "Timestamp": "Wednesday, 16 March 2022 - 16:17",
       "Headline": "පාස්කු ඉරිදා ප්‍රහාරයට එරෙහි මූලික අයිතිවාසිකම් පෙත්සම් විභාගය කල් යයි",
       "News Content": "පාස්කු ඉරුදින ත්‍රස්ත ප්‍රහාරයක් එල්ල වන බවට බුද්ධි තොරතුරු ලැබී තිබියදීත් එය වළක්වා ගැනීමට ක්‍රියාමාර්ග නොගැනීම මෙරට ජාතික ආරක්ෂාවේ දැවැන්ත බිඳ වැටීමක් බවත් ඊට එම වකවානුවේ ආරක්ෂක අමාත්‍යවරයා ලෙස කටයුතු කළ හිටපු ජනාධිපති මෛත්‍රීපාල සිරිසේන වගකිවයුතු බවත් ශ්‍රී ලංකා නීතිඥ සංගමය වෙනුවෙන් පෙනී සිටි ජනාධිපති නීතිඥ සංජීව ජයවර්ධන ශ්‍රේෂ්ඨාධිකරණය හමුවේ ප්‍රකාශ කළා.\nඒ පාස්කු ඉරුදින ත්‍රස්ත ප්‍රහාරය වළක්වා ගැනීමට ක්‍රියාමාර්ග නොගැනීම තුළින් මූලික මිනිස් අයිතිවාසිකම් උල්ලංඝනය කළ බවට චෝදනා කරමින් ගොනු කර තිබූ මූලික අයිතිවාසිකම් පෙත්සම් අද (16) යළි විභාගයට ගත් අවස්ථාවේදීයි.\nඑහිදී පෙත්සමක් ඉදිරිපත් ඉදිරිපත් කර තිබූ ශ්‍රී ලංකා නීතිඥ සංගමය වෙනුවෙන් පෙනී සිටි ජනාධිපති නීතිඥ සංජිව ජයවර්ධන මෙම කරුණු අනාවරණ කළ බව හිරු අධිකරණ වාර්තාකරු පැවසුවා.",
       "URL": "https://www.hirunews.lk/299640/පාස්කු-ඉරිදා-ප්‍රහාරයට-එරෙහි-මූලික-අයිතිවාසිකම්-පෙත්සම්-විභාගය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1290"
}