{
       "Source": "hirunews",
       "Timestamp": "Sunday, 29 October 2017 - 9:39",
       "Headline": "අරියාලේ වෙඩි තැබීම ගැන පරීක්ෂණ CID යට",
       "News Content": "යාපනය අරියාලේ මනියන්තෝට්ටම් ප්‍රදේශයේදී පසුගියදා සිදුවු වෙඩි තැබීමේ සිද්ධිය පිළිබඳ වැඩිදුර පරීක්ෂණ අපරාධ පරීක්ෂණ දෙපාර්තමේන්තුවට භාරදී තිබෙනවා.\nපොලිස්පතිවරයා විසින් ඊයේ මෙම පරීක්ෂණ භාරදී ඇති බවයි පොලිසිය සඳහන් කළේ.\nපසුගිය ඉරිදා සවස 3 ට පමණ යතුරුපැදියකින් ගමන් කරමින් සිටි පුද්ගලයන් දෙදෙනෙකුට නාඳුනන පුද්ගලයන් දෙදෙනෙකු විසින් වෙඩි තබා පළාගොස් තිබුනා.\nමෙහිදී එක් අයෙකු මරණයට පත්වු අතර තවත් අයෙක් තුවාල ලැබුවා.\nමරණයට පත් වුනේ උදයපුරම් ප්‍රදේශයේ පදිංචි 24 හැවිරිදි තරුණයෙක්.",
       "URL": "https://www.hirunews.lk/174706/අරියාලේ-වෙඩි-තැබීම-ගැන-පරීක්ෂණ-cid-යට",
       "Category": "Local News",
       "Parent URL": "https://www.hirunews.lk/local-news.php?pageID=4247"
}