{
       "Source": "hirunews",
       "Timestamp": "Monday, 21 August 2023 - 12:03",
       "Headline": "\"හරක් කටාගෙන්\" ප්‍රකාශයක් ගැනීමට CIDයට අවසර",
       "News Content": "රඳවාගෙන ප්‍රශ්න කෙරෙන සංවිධානාත්මක අපරාධකරුවකු වන නඳුන් චින්තක හෙවත් \"හරක් කටාගෙන්\" ප්‍රකාශයක් ලබා ගැනීමට CID විශේෂ විමර්ශන ඒකකයට කොටුව මහේස්ත්‍රාත් අධිකරණයෙන් අවසර\nලැබී තිබෙනවා.\nප්‍රකට කුඩු ජාවාරම්කරුවකු සහ පාතාල නායකයකු වන මාකඳුරේ මදූෂ්ගේ ගෝලයන් වන නඳුන් චින්තක හෙවත් \"හරක් කටා\" සහ \"කුඩු සළිඳු\" යන දෙදෙනා පසුගියදා මැඩගස්කරයේදී අත්අඩංගුවට ගැනුණා.\nමෙසේ අත්අඩංගුවට ගන්නා කුඩු සළිඳු සහ හරක් කටා කටුනායක සිට අපරාධ පරික්ෂණ දෙපාර්තමේන්තුව වෙත ආරක්ෂක රථ පිරිවරා ගෙන රැගෙන එන්නේ පොලිස් විශේෂ කාර්ය බළකායේ ද විශේෂ ආරක්ෂාවක් සහිතවයි.\nඑසේ රැගෙන පැමිණි හරක් කටා සහ කුඩු සළිඳු දැන් සිටින්නේ අපරාධ පරීක්ෂණ දෙපාර්තමේන්තුව භාරයේය. ඒ දින 90ක රැඳවුම් නියෝගයක් මතය. මේ කාලය තුළ මොවුන් කර ඇති අපරාධ ගැන මෙන්ම මත්කුඩු ජාලය ගැන බොහෝ තොරතුරු හෙළිකර ගැනීමට අපරාධ පරීක්ෂණ දෙපාර්තමේන්තුව ප්‍රමුඛ පොලිස් දෙපාර්තමේන්තුවේ අරමුණ වුණා.",
       "URL": "https://www.hirunews.lk/345569/හරක්-කටාගෙන්-ප්‍රකාශයක්-ගැනීමට-cidයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=84"
}