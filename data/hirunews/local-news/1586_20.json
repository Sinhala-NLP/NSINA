{
       "Source": "hirunews",
       "Timestamp": "Wednesday, 03 November 2021 - 15:02",
       "Headline": "තවත් ආසාදිතයින් 340ක් පූර්ණ සුවයට",
       "News Content": "කොරෝනා ආසාදනය වී සිටි තවත් පුද්ගලයින් 340 දෙනෙකු අද දිනයේදීත් සුවය ලබා තිබෙනවා.\nඒ අනුව සුවය ලැබූ සමස්ත කොරෝනා ආසාදිත සංඛ්‍යාව පන්ලක්ෂ 13,880 ක්.\nවසංගත රෝග විද්‍යා ඒකකය සඳහන් කළේ තවත් 14,562 දෙනෙකු තවදුරටත් ප්‍රතිකාර ලබන බවයි.\nමේ අතර, මෙරට එන්නත්කරණ වැඩසටහන යටතේ මේ වන විට පළමු සහ දෙවන මාත්‍රා සමස්තයක් ලෙස මිලියන 29ක් ඊයේ වන විට ලබා දී අවසන් බව වසංගත රෝග විද්‍යා අංශයේ ප්‍රධාන, විශේෂඥ වෛද්‍ය සමිත ගිනිගේ පවසනවා.\nඔහු මේ බව සදහන් කළේ සෞඛ්‍ය ප්‍රවර්ධන කාර්යාංශයේ අද (03) පැවති මාධ්‍ය හමුවට එක්වෙමින්.",
       "URL": "https://www.hirunews.lk/286896/තවත්-ආසාදිතයින්-340ක්-පූර්ණ-සුවයට",
       "Category": "Local News",
       "Parent URL": "https://www.hirunews.lk/local-news.php?pageID=1586"
}