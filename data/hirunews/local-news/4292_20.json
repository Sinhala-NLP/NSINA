{
       "Source": "hirunews",
       "Timestamp": "Monday, 02 October 2017 - 12:15",
       "Headline": "සුරක්ෂා සිසු රක්ෂණ ක්‍රමය ඇරඹේ",
       "News Content": "පාසල් ළමයින් ලක්ෂ 45 ක් සඳහා  හඳුන්වා දුන් සුරක්ෂා සිසු රක්ෂණාවරණය ක්‍රියාත්මක කිරීම අරලියගහ මන්දිරයේදී අද සිදුවුණා.\nඒ, ජනාධිපති මෛත්‍රිපාල සිරිසේන සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\n‘‘සදා සුරකිමු දැයේ දරුවන්’’ යන තේමාව යටතේ ක්‍රියාත්මක මෙම රක්ෂණාවරණයෙන් රජයේ පාසල්, රජයේ ආධාර ලබන සහ නොලබන පෞද්ගලික පාසල්වල මෙන්ම පිරිවෙන්වල අධ්‍යාපනය ලබන සංඝයා වහන්සේ ඇතුලූ අවුරුදු 5 සිට 19 දක්වා සිසු සිසුවියන්ට ප්‍රතිලාභ හිමිවනවා.\nමේ සඳහා සියලූ ගෙවීම් රජයෙන් දරන අතර මෙම වසර සඳහා  රාජ්‍ය අයවැයෙන් වෙන්කර ඇති මුදල රුපියල් මිලියන 2700 ක්.",
       "URL": "https://www.hirunews.lk/172359/සුරක්ෂා-සිසු-රක්ෂණ-ක්‍රමය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4292"
}