{
       "Source": "hirunews",
       "Timestamp": "Thursday, 20 July 2023 - 15:40",
       "Headline": "ලෝක වෙළඳපොළේ තිරිඟු පිටි මිල ඉහළට",
       "News Content": "යුක්රේන වරායන් වෙත යන නෞකා හමුදා ඉලක්ක විය හැකි බවට රුසියාව නිවේදනය කිරීමෙන් අනතුරුව ලෝක වෙළඳපොළේ තිරිඟු පිටි මිල සීග්‍රයෙන් ඉහළ ගොස් තිබෙනවා.\nකළු මුහුද හරහා ධාන්‍ය නැව්ගත කිරීමේ කටයුතුවලින් රුසියාව මෙම සතියේ ඉවත්වූ අතර ඉන් පසුවයි රුසියාව අදාළ යුධ ඉලක්කයන් පිළිබඳ ප්‍රකාශය සිදුකරනු ලැබුවේ.\nරුසියානු ජනාධිපති ව්ලැදිමීර් පුටින් සඳහන් කළේ රුසියාවේ කෘෂිකාර්මික බැංකු ගෝලීය ගෙවීම් පද්ධතියට යළි සම්බන්ධ කිරීම ඇතුළු තම ඉල්ලීම් ඉටු වුවහොත් පමණක් නැවත ධාන්‍ය නැව්ගත කිරීම් අරඹන බවයි.\nකෙසේ වෙතත් රුසියාව සිවිල් නෞකාවලට ප්‍රහාර එල්ලකර යුක්රේනයට චෝදනා කිරීමට සැළසුම් කර ඇති බවට ධවල මන්දිරය චෝදනා කරනවා.",
       "URL": "https://www.hirunews.lk/341907/ලෝක-වෙළඳපොළේ-තිරිඟු-පිටි-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=167"
}