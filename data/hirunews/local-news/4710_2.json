{
       "Source": "hirunews",
       "Timestamp": "Saturday, 14 January 2017 - 12:42",
       "Headline": "ජාතික සංහිදියාව වෙනුවෙන් පෙනී සිටීමට ජනපතිගෙන් ප්‍රතිඥා",
       "News Content": "ජාතික සංහිදියාව සහ සාමය ගොඩනැගීමේ රජයේ වැඩපිලිවෙල අවස්ථාවාදී පිරිස් වෙනුවෙන් නොව හෙට උපදින මතු දරු පරපුර වෙනුවෙන් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ කොළඹ බණ්ඩාරනායක සම්මන්ත්‍රණ ශාලාවේ ඊයේ පැවති ජාතික සමගිය හා සංහිදියාව පිලිබද කාර්යාංශය පැවැත්වූ නායකත්ව වැඩමුලුවේ සමාප්ති උත්සවයකට එක්වෙමින්.\nයුද්ධයක් නැවත ඇතිවීම වලක්වාලමින් සියලූ ජනතාවට බියෙන් හා සැකෙන් තොරව ජිවත්විය හැකි  රටක් ගොඩනගාදිමට ගෙන යන වැඩපිලිවෙල ස්ථීර ලෙසම ජයග්‍රහණය කරා ගමන් කරන බවද ජනාධිපතිවරයා එහිදි ප්‍රකාශ කළා.\nමම ශ්‍රී ලංකාව තුළ ජාතික සමගිය සහ සංහිදියාව ගොඩනැගිමට කැපවෙමි යන ප්‍රතිඥාවටද ජනාධිපති මෛත්‍රීපාල සිරිසේන මෙහිදී අත්සන් තැබුවා.",
       "URL": "https://www.hirunews.lk/152032/ජාතික-සංහිදියාව-වෙනුවෙන්-පෙනී-සිටීමට-ජනපතිගෙන්-ප්‍රතිඥා",
       "Category": "Local News",
       "Parent URL": "https://www.hirunews.lk/local-news.php?pageID=4710"
}