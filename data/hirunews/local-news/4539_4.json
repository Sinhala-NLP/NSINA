{
       "Source": "hirunews",
       "Timestamp": "Monday, 01 May 2017 - 12:09",
       "Headline": "සෙබලෙක් සහ සෙබලියක් හදිසියේ රෝහල් ගත කරයි",
       "News Content": "අඩි පහළොස් දහසක් පමණ උස සිට පැරෂුට් ආධාරයෙන් ඇඹිලිපිටිය චන්ද්‍රීකාවැව ඉස්මත්තේ පිහිටි යුද හමුදාවේ ඉංජිනේරු පුහුණු පාසලට බැසීමේදී ලාන්ස් කොප්‍රල්වරියක් අධි බලැති විදුලි රැහැන් පද්ධතියක ගැටීමෙන් සහ කපිතාන්වරයෙක් බිමට පැනීමේදී බරපතල තුවාල ලබා ඊයේ පෙරවරුවේ ඇඹිලිපිටිය දිසා මහ රෝහලට ඇතුළත් කළා.\nමෙසේ අනතුරට පත්ව ඇත්තේ ඌව කුඩාඔය කඳවුරේ හතරවන කොමාන්ඩෝ බළකායේ කපිතාන් එච්.එන්.එස්.එස්. විජේසුරිය සහ හත්වන බළකායේ ලාන්ස් කෝප්රල් ඒ.වී.එන්. ගුණතිලක සෙබළියයි.\nගුවනේ සිට පැරෂුට් ආධාරයෙන් දාහතර දෙනෙකු යුද හමුදා කඳවුරු බිමට පාවී එනු දුටු බව ප්‍රදේශවාසිහූ පවසනවා.\nමේ පිරිස අතරින් දොලොස් දෙනෙකුට නියමිත ඉලක්කයට පතිතවිමට හැකි වුණා.",
       "URL": "https://www.hirunews.lk/160362/සෙබලෙක්-සහ-සෙබලියක්-හදිසියේ-රෝහල්-ගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4539"
}