{
       "Source": "hirunews",
       "Timestamp": "Tuesday, 13 October 2020 - 15:32",
       "Headline": "රිෂාඩ් අත්අඩංගුවට ගැනීමට වරෙන්තු නිකුත් කිරීම අධිකරණය ප්‍රතික්ෂේප කරයි",
       "News Content": "පොදු දේපළ පනත යටතේ ගැනෙන චෝදනා සම්බන්ධයෙන් පුද්ගලයෙකු අත්අඩංගුවට ගැනීම සඳහා අධිකරණයෙන් වරෙන්තුවක් අවශ්‍ය නොවන බව කොටුව මහේස්ත්‍රාත් ප්‍රියන්ත ලියනගේ අද අපරාධ පරීක්ෂණ දෙපාර්තමේන්තුවට දැනුම් දුන්නා.\nඒ, පාර්ලිමේන්තු මන්ත්‍රී රිෂාඞ් බදියුදීන් ඇතුලු සැකකරුවන් තුන්දෙනෙකු අත්අඩංගුවට ගැනීම සඳහා වරෙන්තුවක් නිකුත් කරන ලෙස එම දෙපාර්තමේන්තුව කරන ලද ඉල්ලීම ප්‍රතික්ෂේප කරමින්.\nපාර්ලිමේන්තු මන්ත්‍රී රිෂාඞ් බදියුදීන් වරෙන්තුවක් ලබාගෙන අත්අඩංගුවට ගන්නා ලෙස නීතිපතිවරයා, වැඩබලන පොලිස්පතිවරයා අද නියෝග කළ අතර, ඒ අනුවයි අපරාධ පරීක්ෂණ දෙපාර්තමේන්තුව අදාළ වරෙන්තුව නිකුත් කරන ලෙස අධිකරණයේ ඉල්ලා සිටියේ.\nපසුගිය ජනාධිපතිවරණය පැවති දිනයේ පුත්තලමේ සිට මන්නාරම දක්වා ලංගම බස් රථවලින් අවතැන් ඡන්දදායකයින් ප්‍රවාහනය කිරීම තුළින් මහජන දේපළ සාපරාධී ලෙස අවභාවිතා කිරීම සහ මැතිවරණ නීති උල්ලංගණය කිරීම යන චෝදනා සැකකරුවන්ට එල්ලවී තිබෙනවා.",
       "URL": "https://www.hirunews.lk/252468/රිෂාඩ්-අත්අඩංගුවට-ගැනීමට-වරෙන්තු-නිකුත්-කිරීම-අධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2392"
}