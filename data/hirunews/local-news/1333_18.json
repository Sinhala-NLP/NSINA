{
       "Source": "hirunews",
       "Timestamp": "Friday, 25 February 2022 - 16:52",
       "Headline": "අගමැතිගේ ප්‍රධානත්වයෙන් ත්‍රිපිටක ග්‍රන්ථ 7ක් ජනගත කරයි",
       "News Content": "බෞද්ධ කටයුතු පිළිබඳ දෙපාර්තමේන්තුවේ මෙහෙයවීමෙන් සංක්ෂිප්ත ත්‍රිපිටක ග්‍රන්ථ සම්පාදක මණ්ඩලය විසින් පරිවර්තනය කළ ත්‍රිපිටක ග්‍රන්ථ 7 ක් අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද පෙරවරුවේ ජනගත කරනු ලැබුවා.\nඅරලියගහ මන්දිරයේදී මෙම උත්සවය පැවති අතර ඊට මහා සංඝරත්නය ඇතුළු පිරිසක් එක්ව සිටියා.\nබුද්ධ ජයන්ති ග්‍රන්ථ මාලාවේ සිංහල පරිවර්තනය ඉතා නිවැරදි වුව ද සාමාන්‍ය පාඨකයාට එහි බස් වහර ඉතා ගැඹුරු හෙයින් සරල බසින් එම ග්‍රන්ථ නැවත සම්පාදනය කිරීමේ ප්‍රතිඵලයක් ලෙස ත්‍රිපිටක ග්‍රන්ථ මාලාව එලිදැක්වූ බවයි අග්‍රාමාත්‍ය කාර්යාලය සඳහන් කළේ.",
       "URL": "https://www.hirunews.lk/298035/අගමැතිගේ-ප්‍රධානත්වයෙන්-ත්‍රිපිටක-ග්‍රන්ථ-7ක්-ජනගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1333"
}