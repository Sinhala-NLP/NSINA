{
       "Source": "hirunews",
       "Timestamp": "Wednesday, 28 August 2019 - 15:42",
       "Headline": "ගලේවෙලදී වෑන් රථයක් තවත් වාහන 3 ක ගැටී 11 දෙනෙකුට තුවාල",
       "News Content": "ගලේවෙල - මොරගොල්ල ප්‍රධාන මාර්ගයේ හොම්බාව ප්‍රදේශයේදී වෑන් රථයක්, ත්‍රිරෝද රථ දෙකක සහ යතුරුපැදියක ගැටී සිදුවූ අනතුරකින් පුද්ගලයින් 11 දෙනෙකු තුවාල ලබා රෝහල් ගත කර තිබෙනවා.\nඅද පෙරවරුවේ ත්‍රිරෝද රථ දෙකක සහ මාර්ගය අසල නවතා තිබූ යතුරුපැදියක ගැටී තිබුණේ ඇගලූම් කර්මාන්තශාලාවකට සේවිකාවන් ප්‍රවාහනය කරමින් තිබූ වෑන් රථයක්.\nතුවාල ලැබූවන් අතර, කාන්තාවන් 8 දෙනෙකු සිටින අතර, අනතුර සිදුවන අවස්ථාවේ එක් ත්‍රිරෝද රථයක පුද්ගලයින් 7 දෙනෙකු ගමන් කර ඇති බව මූලික පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/223137/ගලේවෙලදී-වෑන්-රථයක්-තවත්-වාහන-3-ක-ගැටී-11-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3175"
}