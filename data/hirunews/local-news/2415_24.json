{
       "Source": "hirunews",
       "Timestamp": "Friday, 02 October 2020 - 13:25",
       "Headline": "නිව් ඩයමන්ඩ් නෞකාවට ඔබ්බෙන් මුහුදු තීරයේ කැස්බෑවුන්ගේ චර්යාත්මක වෙනසක්",
       "News Content": "ගිනි ගැනීමට ලක්වූ නිව් ඩයමන්ඩ් නෞකාවට ඔබ්බෙන් වූ මුහුදු ප්‍රදේශයේ කැස්බෑවන්ගේ චර්යාත්මක වෙනසක් නිරික්ෂණය වී ඇති බව නාරා හෙවත්, ජාතික ජලජ සම්පත් පර්යේෂණ ආයතනය පවසනවා.\nපසුගිය සැප්තැම්බර් 09 වනදා එම ආයතනයේ විශේෂඥ කණ්ඩායමක් සිදු කළ පරික්ෂාවකදී මේ බව නිරික්ෂණය වී ඇති බව සඳහන්.\nකෙසේ වෙතත්, නෞකාවෙන් සිදුවූ තෙල් කාන්දුවීම මෙලෙස කැස්බෑවුන්ට බලපා ඇත්ද යන්න පිළිබඳව අනාවරණ කරගැනීම සඳහා අදාළ මුහුදු ප්‍රදේශයේ ජල සාම්පල මේ වනවිට පරික්ෂාවට ලක් කරමින් පවතින බවයි නාරා ආයතනය වැඩිදුරටත් ප්‍රකාශ කළේ.",
       "URL": "https://www.hirunews.lk/251630/නිව්-ඩයමන්ඩ්-නෞකාවට-ඔබ්බෙන්-මුහුදු-තීරයේ-කැස්බෑවුන්ගේ-චර්යාත්මක-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=2415"
}