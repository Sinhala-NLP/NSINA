{
       "Source": "hirunews",
       "Timestamp": "Sunday, 22 August 2021 - 8:59",
       "Headline": "මිලියනයකට වැඩි වටිනාකමින් යුත් කේරළ ගංජා සමග තුන්දෙනෙකු අත්අඩංගුවට",
       "News Content": "රුපියල් මිලියනයකට අධික වටිනාකමින් යුත් කේරළ ගංජා තොගයක් සමග සැකකරුවන් තුන්දෙනෙකු කුච්චවේලි ජයානගර් ප්‍රදේශයේදී නාවික හමුදාව විසින් අත්අඩංගුවට ගෙන තිබෙනවා.\nඊයේ (21) දහවල් සිදු කළ විශේෂ මෙහෙයුමකදී සැකකරුවන් සතුව තිබී කේරළ ගංජා කිලෝ 3යි ග්‍රෑම් 548ක් සොයාගත් බවයි නාවික හමුදාව සඳහන් කළේ.\nනිවසක සඟවා තිබූ මෙම කේරළ ගංජා අලෙවි කිරීමේ අරමුණින් තබාගන්නට ඇතැයි සැක කෙරෙනවා.\nඅවුරුදු 41 සහ 49 අතර වයස්වල පසුවන සැකකරුවන් කුච්චවේලි ප්‍රදේශයේම පදිංචිකරුවන්.\nඔවුන් කේරළ ගංජා තොගය සමග අධිකරණයට ඉදිරපත් කිරීම සඳහා කුච්චවේලි පොලිසියට භාරදී තිබෙනවා.",
       "URL": "https://www.hirunews.lk/280309/මිලියනයකට-වැඩි-වටිනාකමින්-යුත්-කේරළ-ගංජා-සමග-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1738"
}