{
       "Source": "hirunews",
       "Timestamp": "Sunday, 19 February 2017 - 8:40",
       "Headline": "මාධ්‍යවේදී කීත් නොයාර්ට පහරදීමේ සිද්ධියට තවත් දෙදෙනෙක් අත්අඩංගුවේ",
       "News Content": "මාධ්‍යවේදී කීත් නොයාර්ට පහරදීමේ සිද්ධිය සම්බන්ධයෙන් තවත් යුද හමුදා සාමාජිකයන් දෙදෙනෙකු අත්අඩංගුවට ගෙන තිබෙනවා.\nඅද අලූයම යුද හමුදාවේ කෝප්‍රල්වරුන් දෙදෙනෙකු මෙලෙස අත්අඩංගුවට ගත් බවයි පොලීසිය සඳහන් කළේ.\nමේ වනවිට ඔවුන්ගේ ප්‍රකාශ සටහන් කරගනිමින් පවතින බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි හිරු ප්‍රවෘත්ති අංශයට කියා සිටියා.\nඊයේ දිනයේදීද අදාළ සිද්ධිය සම්බන්ධයෙන් යුද හමුදා මේජර්වරයෙකු ඇතුලූ හමුදා සාමාජිකයන් තුන්දෙනෙකු අත්අඩංගුවට ගෙන ගල්කිස්ස මහේස්ත්‍රාත් අධිකරණය වෙත ඉදිරිපත් කළා.\nඑහිදී නියෝග කෙරුණේ ඔවුන් ලබන 23 වනදා දක්වා රක්ෂිත බන්ධනාගාර ගතකිරීමටයි.",
       "URL": "https://www.hirunews.lk/154868/මාධ්‍යවේදී-කීත්-නොයාර්ට-පහරදීමේ-සිද්ධියට-තවත්-දෙදෙනෙක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=4654"
}