{
       "Source": "hirunews",
       "Timestamp": "Saturday, 01 February 2020 - 18:07",
       "Headline": "මෙරට තුල රැඳී සිටින චීන ජාතිකයින්ට විශේෂ දැනුම් දීමක්",
       "News Content": "මෙරට රැඳී සිටිමින් ව්‍යාපෘති සහ සේවා ස්ථානවල සේවය කරන චීන ජාතිකයින් මෙරට තුල වැඩි වශයෙන් සංචාරය කිරීමෙන් වැළකී සිටින ලෙස සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ දැනුම් දෙනවා.\nඅද (01) පැවති මාධ්‍ය හමුවකට එක් වෙමින් ඔහු මේ බව පවසා සිටියා.\nසිය සේවා ස්ථානවල සහ තමන් නවාතැන් ගෙන සිටින ස්ථාන වලට පමණක් රැඳී සිටිය යුතු බවට එම චීන ජාතිකයින්ට ආගමන විගමන දෙපාර්තමේන්තුව මඟින් මේ වනවිටත් දැනුම් දීම් සිදුකරගෙන යන බව ඔහු මෙහිදී වැඩිදුරටත් පවසා සිටියා.\nමෙරට තුල කොරෝනා වෛරසය පාලනය කිරීමට අවශ්‍ය සහයෝගය ලබාදෙන ලෙසයි සෞඛ්‍ය සේවා අධ්‍යක්ෂ ජනරාල්වරයා ඔවුන්ගෙන් ඉල්ලා සිටියේ.",
       "URL": "https://www.hirunews.lk/233510/මෙරට-තුල-රැඳී-සිටින-චීන-ජාතිකයින්ට-විශේෂ-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2923"
}