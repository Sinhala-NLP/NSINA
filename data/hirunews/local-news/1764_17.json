{
       "Source": "hirunews",
       "Timestamp": "Tuesday, 10 August 2021 - 9:21",
       "Headline": "මෙරට රක්ෂණ ක්ෂේත්‍රයේ වර්ධනයක්",
       "News Content": "පසුගිය 2020 වසරේ මෙරට රක්ෂණ ක්ෂේත්‍රයේ කැපී පෙනෙන වර්ධනයක් දක්නට ලැබෙන අතර, 2016 වසරෙන් පසු ඉහළ ම දල රක්ෂණ වාරික වාර්තා කර ඇති බව ශ්‍රී ලංකා රක්ෂණ නියාමන කොමිසම පවසනවා.\nඑමඟින් ප්‍රකාශයට පත්කර ඇති ද්වි වාර්ෂික ඇගයීමට අනුව 2020 වසරේ මෙරට දල රක්ෂණ වාරිකවල වටිනාකම රුපියල් බිලියන 102යි දශම 9ක් වන අතර, එය 16% ක වර්ධනයක් ලෙස සැලකිය හැකියි.\nඑමෙන්ම, සාමාන්‍ය රක්ෂණ ඇතුළු සමස්ත රක්ෂණ වාරික ආදායම රුපියල් බිලියන 208යි දශම 3 දක්වා 6%ක වර්ධනයක් පෙන්නුම් කරනවා.\nමෙලෙස ජීවිත රක්ෂණ දල වාරික ආදායම ඉහළ යෑම රක්ෂණ ක්ෂේත්‍රය කෙරෙහි ශ්‍රී ලංකාවාසීන්ගේ විශ්වාසය පසුගිය වසර කිහිපය තුළ වර්ධනය වීම පිළිඹිඹු කරන බවයි ශ්‍රී ලංකා රක්ෂණ නියාමන කොමිසම සඳහන් කළේ.\nකෙසේ නමුත්, මෑතක දී ජීවිත රක්ෂණ කෙරෙහි ජනතාව වැඩි නැඹුරුවක් දැක්වීමට හේතු වී ඇත්තේ කොරෝනා වෛරස් ගෝලීය වසංගතයයි.",
       "URL": "https://www.hirunews.lk/279319/මෙරට-රක්ෂණ-ක්ෂේත්‍රයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=1764"
}