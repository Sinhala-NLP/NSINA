{
       "Source": "hirunews",
       "Timestamp": "Monday, 10 July 2023 - 21:29",
       "Headline": "ඉන්දීය විදේශ ලේකම් දිවයිනට",
       "News Content": "දෙදින නිල සංචාරයක් සදහා ඉන්දීය විදේශ ලේකම් විනේ මොහාන් ක්වත්‍රා දිවයිනට පැමිණ තිබෙනවා.\nනවදිල්ලි නුවර සිට ඉන්දීය ගුවන් හමුදාවට අයත් යානයකින් අද රාත්‍රියේ ඔහු ඇතුළු පිරිස කටුනායක ගුවන් තොටුපොළ වෙත පැමිණි බවයි ගුවන් තොටුපල හිරු වාර්තාකරු සදහන් කළේ.\nමේ අතර දෙදින නිල සංචාරයක් සඳහා ජනාධිපති රනිල් වික්‍රමසිංහ එළඹෙන 21 වනදා ඉන්දියාව බලා පිටත්ව යාමට නියමිත බව විදෙස් මාධ්‍ය පවසනවා.\nජනාධිපතිවරයා මෙම සංචාරයේදී ඉන්දීය අග්‍රාමාත්‍ය නරේන්ද්‍ර මෝදි හමුවී සාකච්ඡා කිරීමට නියමිත බවයි එම වාර්තා සඳහන් කළේ.\nරනිල් වික්‍රමසිංහ ජනාධිපති ධුරයට පත්වීමෙන් පසු ඉන්දියාවේ සංචාරයක යෙදෙන පළමු අවස්ථාව ද මෙය වනවා.\nමේ අතර ශ්‍රී ලංකාව සහ ඉන්දියාව අතර කන්කසන්තුරය වරාය කේන්ද්‍ර කරගනිමින් මගී සහ භාණ්ඩ ප්‍රවාහන සේවයක් ආරම්භ කිරීම සඳහා ප්‍රංශ සමාගමක් වෙත ශ්‍රී ලංකාවේ අනුමැතිය ලබාදීම ඊයේ සිදුකෙරුණා.",
       "URL": "https://www.hirunews.lk/340767/ඉන්දීය-විදේශ-ලේකම්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=195"
}