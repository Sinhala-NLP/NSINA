{
       "Source": "hirunews",
       "Timestamp": "Friday, 10 June 2022 - 13:33",
       "Headline": "ඉසුරුපායේ දී අන්තරේට කඳුළු ගෑස් (වීඩියෝ)",
       "News Content": "බත්තරමුල්ල - පැලවත්තේ පිහිටි - ඉසුරුපාය - අධ්‍යාපන අමාත්‍යාංශය ඉදිරිපිට අන්තර් විශ්ව විද්‍යාල ශිෂ්‍ය බල මණ්ඩලය විසින් අද දහවල් සිදු කළ විරෝධතාවයක් විසුරුවා හැරීමට පොලිසිය කඳුලු ගෑස් ප්‍රහාරයක් එල්ල කළා.\nඒ සිසුන් අමාත්‍යාංශයේ පිවිසුම් දොරටුව බලහත්කාරයෙන් විවෘත කරගෙන ඇතුළු වීමට උත්සාහ කිරීමත් සමඟයි.\nරුහුණු හා කැළණිය විශ්ව විද්‍යාලවල ගැටලු කිහිපයක් මුල් කරගෙනයි ඔවුන් මෙම විරෝධතාව පවත්වනු ලැබුවේ.\nපසුව, ශිෂ්‍ය නියෝජිතයින් කිහිප දෙනෙකුට අධ්‍යාපන අමාත්‍යාංශයේ නිලධාරීන් සමඟ සාකච්ඡාවක් ලබා දී තිබුණා.\nඅධ්‍යාපන අමාත්‍යාංශය අද පස්වරුවේ ඒ සම්බන්ධයෙන් නිවේදනයක් නිකුත් කරමින් සඳහන් කළේ, එළඹෙන සතියේදී කැළණිය සහ රුහුණු විශ්වවිද්‍යාලවල ගැටලු සම්බන්ධයෙන් උසස් අධ්‍යාපන අමාත්‍යාංශය, විශ්වවිද්‍යාල ප්‍රතිපාදන කොමිෂන් සභාව සහ අදාළ විශ්වවිද්‍යාල බලධාරින් සමග සාකච්ඡා කිරීමට තීරණය කළ බවයි.",
       "URL": "https://www.hirunews.lk/306736/ඉසුරුපායේ-දී-අන්තරේට-කඳුළු-ගෑස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1105"
}