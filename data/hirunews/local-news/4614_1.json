{
       "Source": "hirunews",
       "Timestamp": "Wednesday, 15 March 2017 - 7:51",
       "Headline": "බස්නාහිර මගීන්ට අද සිට ප්‍රවේශපත්‍ර අනිවාර්යයි",
       "News Content": "බස්නාහිර පළාතේ පෞද්ගලික බස් රථවල ගමන් කරන මගීන්ට ප්‍රවේශපත්‍ර අද සිට අනිවාර්ය කර තිබෙනවා.\nබස්නාහිර පළාත් මාර්ගස්ථ මගී ප්‍රවාහන අධිකාරියේ සභාපති තුසිත කුළරත්න මෙම වැඩපිළිවෙල සම්බන්ධයෙන් පසුගියදා මාධ්‍ය හමුවකට එක්වෙමින් කියා සිටියේ මගීන්ට සාධාරණත්වයක් ලබාදීම සඳහා මෙම වැඩපිළිවෙල ක්‍රියාත්මක කරන බවයි.\nකෙසේ වෙතත් මගීන්ට ප්‍රවේශපත්‍ර අනිවාර්ය කිීරීම සම්බන්ධයෙන් බස් සංගම් විවිධ මත පළ කරනවා.\nසමස්ත ලංකා පෞද්ගලික බස් සංගම් සම්මේලනය කියා සිටියේ ප්‍රවේශපත්‍ර අනිවාර්ය කිරීමට පෙර පෞද්ගලික බස් කර්මාන්තය නගා සිටුවීම වෙනුවෙන් කළ යුතු වැඩකටයුතු රාශියක් පවතින බවයි.\nඑහෙත් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ ප්‍රවේශපත් අනිවාර්ය කිරීමේ වැඩපිළිවෙලට තම සංගමයේ එකඟතාව පළ කරන බවයි.",
       "URL": "https://www.hirunews.lk/156882/බස්නාහිර-මගීන්ට-අද-සිට-ප්‍රවේශපත්‍ර-අනිවාර්යයි",
       "Category": "Local News",
       "Parent URL": "https://www.hirunews.lk/local-news.php?pageID=4614"
}