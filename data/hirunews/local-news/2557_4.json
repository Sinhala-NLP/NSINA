{
       "Source": "hirunews",
       "Timestamp": "Monday, 27 July 2020 - 15:06",
       "Headline": "රහසිගත තොරතුරු ලබාදීමට පොලීසියෙන් දුරකථන අංක 2 ක්",
       "News Content": "පොලිස් මූලස්ථානය විසින් මහජනතාවට තොරතුරු ලබාදීම සඳහා විශේෂ දුරකථන අංක දෙකක් හඳුන්වා දී තිබෙනවා.\nපොලිස් මූලස්ථානයේ අද පස්වරුවේ පැවති මාධ්‍ය හමුවකට එක්වෙමින් පොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න සඳහන් කළේ විෂ මත්ද්‍රව්‍ය හෝ ජාතික ආරක්ෂාවට තර්ජනයක් වන තොරතුරු ලබාදීම සඳහා\n1997\nදුරකථන අංකය හඳුන්වාදී ඇති බවයි.\nඑමෙන්ම, අපරාධ කල්ලි සම්බන්ධයෙන් සහ තවත් තොරතුරු ලබාදීම සඳහා\n1917\nදුරකථන අංකය ද හෙට සිට හඳුන්වා දෙන බවයි පොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න සඳහන් කළේ.",
       "URL": "https://www.hirunews.lk/246518/රහසිගත-තොරතුරු-ලබාදීමට-පොලීසියෙන්-දුරකථන-අංක-2-ක්",
       "Category": "Local News",
       "Parent URL": "https://www.hirunews.lk/local-news.php?pageID=2557"
}