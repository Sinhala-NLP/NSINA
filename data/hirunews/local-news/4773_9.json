{
       "Source": "hirunews",
       "Timestamp": "Wednesday, 30 November 2016 - 19:15",
       "Headline": "විදේශ අමාත්‍යාංශය ගැන සොයන්න තේරීම් කාරක සභාවක් ඉල්ලයි",
       "News Content": "2010 වසරේ සිට 2015 දක්වා කාලය තුළ විදේශ කටයුතු අමාත්‍යාංශයේ සිදුවූ වංචා දුෂණ පිළිබද සෙවීමට පූර්ණ බලතල සහිත විශේෂ තේරීම් කාරක සභාවක් පත් කරන ලෙස ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති පාර්ලිමේන්තුවේදී අද ඉල්ලීමක් කළා.\nඊට පිළිතුරු ලබාදුන් අග්‍රාමාත්‍ය රනිල් වික්‍රමසිංහ කියා සිටියේ ඒ සඳහා තමන්ගේ ද විරුද්ධත්වයක් නොමැති බවයි.\nඑමෙන්ම අධිකරණය මගින් ඒකාබද්ධ විපක්ෂයේ මන්ත්‍රීවරුන් හයදෙනෙකුගේ විදේශ ගමන් බලපත්‍ර අත්හිටුවීම සම්බන්ධයෙන් පාර්ලිමේන්තු මන්ත්‍රී දිනේෂ් ගුණවර්ධන පාර්ලිමේන්තුවේදී ප්‍රශ්න කළා.\nවිදේශ කටයුතු, කම්කරු සහ වෘත්තීය සමිති සබඳතා මෙන්ම විදේශ රැකියා යන අමාත්‍යාංශවල වැය ශීර්ෂ අද කාරක සභා අවස්ථාවේදී විවාදයට ගැනුනු අතර ඒවා සංශෝධන රහිතව සම්මත වුණා.",
       "URL": "https://www.hirunews.lk/148686/විදේශ-අමාත්‍යාංශය-ගැන-සොයන්න-තේරීම්-කාරක-සභාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4773"
}