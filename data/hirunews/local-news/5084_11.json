{
       "Source": "hirunews",
       "Timestamp": "Monday, 18 April 2016 - 11:16",
       "Headline": "ඕමානයේදී  ලාංකික කතක් ගෙල කපා ඝාතනය කරලා",
       "News Content": "ඕමානයේ ගෘහ සේවයට ගිය ශ්‍රී ලාංකික කාන්තාවක් ගෙළ කපා ඝාතනය කර  ඇතැයි මේ වන විට තොරතුරු වාර්තා වනවා.\nපසුගිය 16 වනදා වන ඇය මෙලෙස ඝාතනයට  ලක්ව ඇත්තේ අනියම් සම්බන්ධතාවක් පදනම් කර ගෙන බව සදහන්.\nමේ සම්බන්ධයෙන් ශ්‍රී ලංකා විදේශ සේවා නියුක්ති කාර්යංශයෙන් කල විමසිමකදී එහි මාධ්‍ය ප්‍රකාශකවරයා පැවසුවේ  අදාළ කාන්තාව ලියාපදිංචි වීමකින් තොරව විදෙස් ගත වී ඇතැයි සැක පල කරන බවයි.\nලියාපදිංචි වු කාන්තාවක් නම් මේ වන විටත් අදාළ සිද්ධිය පිළිබද තානාපති කාර්යාල හරහා ශ්‍රී ලංකාවට තොරතුරු වාර්තා වන බවයි  මාධ්‍ය ප්‍රකාශකවරයා පෙන්වා දුන්නේ.\nකෙසේ වෙතත්  අදාළ සිද්ධිය පිළිබද  වහාම සොයා බලන ලෙස ඕමාන් තානාපති කාර්යාල වලට දන්වා තිබෙනවා.",
       "URL": "https://www.hirunews.lk/131106/ඕමානයේදී-ලාංකික-කතක්-ගෙල-කපා-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=5084"
}