{
       "Source": "hirunews",
       "Timestamp": "Monday, 20 June 2016 - 11:07",
       "Headline": "UPDATE: JNP මොහොමඞ් මුසම්මිල් අත්අඩංගුවට",
       "News Content": "ජාතික නිදහස් පෙරමුණේ මාධ්‍ය ප්‍රකාශක හිටපු පාර්ලිමේන්තු මන්ත්‍රී මොහොමඞ් මුසම්මිල් පොලිස් මූල්‍ය අපරාධ විමර්ශන කොට්ඨාශය විසින් අද අත්අඩංගුවට ගෙන තිබෙනවා.\nඒ මෙම කොට්ඨාශය කරනු ලැබූ දැනුම්දීමකට අනුව අද පෙරවරුවේ එහි පැමිණි අවස්ථාවේදියි.\nපසුගිය රජය සමයේ ජනාධිපති ලේකම් කාර්යාලයේ වාහන අවභාවිතා කළ බවට  මොහුට විරුද්ධව පැමිණිල්ලක් පොලිස් මූල්‍ය අපරාධ විමර්ශන කොට්ඨාශයේ විභාග කෙරෙනවා.\nඒ සම්බන්ධයෙන් ප්‍රකාශයක් ලබාදීම සඳහා අවස්ථා කිහිපයකදී මොහොමඞ් මුසම්මිල් මෙම කොට්ඨාශය හමුවේ පෙනී සිටියා.\nකෙසේ වෙතත් අත්අඩංගුවට ගත් ජාතික නිදහස් පෙරමුණේ මාධ්‍ය ප්‍රකාශකවරයා අද අලූත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/135994/update-jnp-මොහොමඞ්-මුසම්මිල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4998"
}