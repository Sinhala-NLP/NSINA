{
       "Source": "hirunews",
       "Timestamp": "Thursday, 10 March 2022 - 7:53",
       "Headline": "විදුලිය, තෙල් ගැන අද කල් තැබීමේ විවාදයක්",
       "News Content": "රට තුළ උද්ගත වී ඇති විදුලිය සහ බලශක්ති අර්බුදය සම්බන්ධයෙන් වන සභාව කල්තැබීමේ යෝජනාවක් අද පාර්ලිමේන්තුවේදී විවාදයට ගැනීමට නියමිතයි.\nඅදාළ යෝජනාව සමගි ජන බලවේගයේ පාර්ලිමේන්තු මන්ත්‍රී නලින් බණ්ඩාර විසින් ඉදිරිපත් කරනු ඇති.\nඑසේම, කම්කරු වන්දි සංශෝධන පනත් කෙටුම්පත ද අද පාර්ලිමේන්තුවට ඉදිරිපත් කිරීමට නියමිත යි.\nමේ අතර, පෞද්ගලික දත්ත ආරක්ෂණ පනත් කෙටුම්පත සංශෝධන සහිත ව ඊයේ පාර්ලිමේන්තුවේදී සම්මත වුණා.",
       "URL": "https://www.hirunews.lk/299115/විදුලිය-තෙල්-ගැන-අද-කල්-තැබීමේ-විවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1303"
}