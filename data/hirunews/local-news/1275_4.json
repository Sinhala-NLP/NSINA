{
       "Source": "hirunews",
       "Timestamp": "Thursday, 24 March 2022 - 7:53",
       "Headline": "නව අයවැය යෝජනා",
       "News Content": "ජනතාවගේ අත්‍යාවශ්‍ය ජීවන වියදම් හා අවශ්‍යතා සපුරාලීමේ ක්‍රමවේදයක් නව අයවැයකින් සිදුවිය යුතු බව ආර්ථික විශ්ලේෂකයින් පෙන්වා දෙනවා.\nසිංහල හා දෙමළ අලුත් අවුරුද්දට පෙර ජනතාවට සහන ලබාදීමටත්, නව අයවැයක් ඉදිරිපත් කිරීමටත් එකඟතාවය පළ කරන බවයි මුදල් අමාත්‍ය බැසිල් රාජපක්ෂ ඊයේ පැවති සර්ව පාක්ෂික සමුළුවේදී ප්‍රකාශ කළේ.\nමේ මොහොතේ ඉදිරිපත් කෙරෙන නව අයවැයක් තුළ කුමන කරුණු අන්තර්ගත විය යුත්තේ දැයි අප ආර්ථික විශ්ලේෂක ආචාර්ය නිශාන් ද මෙල්ගෙන් විමසීමක් කළා.\nඑහි දී ඔහු කියා සිටියේ, අයවැය ශේෂය අවම කර ගැනීම නව අයවැයේ විශේෂ අංගයක් විය යුතු බවයි.\nඑසේම, රජයේ බදු ආදායම් වැඩි කර ගැනීම ඉතා වැදගත් වන බැවින් ඒ සඳහා දුම්වැටි බදු ඉහළ නැංවිය යුතු බවද ආචාර්ය නිශාන් ද මෙල් සඳහන් කළා.",
       "URL": "https://www.hirunews.lk/300238/නව-අයවැය-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=1275"
}