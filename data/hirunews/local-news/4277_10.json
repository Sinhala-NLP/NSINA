{
       "Source": "hirunews",
       "Timestamp": "Wednesday, 11 October 2017 - 16:01",
       "Headline": "වල්ලාපට්ටා තොගයක් සමග කුවේට් ජාතිකයෙකු ගුවන් තොටුපලේදී අත්අඩංගුවට",
       "News Content": "රුපියල් එක්ලක්ෂ පනස් දහසකට අධික වටිනාකමින් යුත් වල්ලාපට්ටා තොගයක් තායිලන්තයේ බැංකොක් නුවර බලා රැගෙන යාමට උත්සාහ කළ පුද්ගලයෙකු ගුවන්තොටුපල රේගුව විසින් අද උදෑසන අත්අඩංගුවට ගනු ලැබුවා.\nමෙලෙස අත්අඩංගුවට ගෙන ඇත්තේ 57 හැවිරිදි කුවේට් ජාතිකයෙකු වන අතර, ඔහු සන්තකයේ තිබී වල්ලාපට්ටා කිලෝග්‍රෑම් 5 කට ආසන්න ප්‍රමාණයක් සොයා ගත් බවයි ගුවන්තොටුපල රේගුව සදහන් කළේ.\nවල්ලාපට්ටා තොගය මේ වනවිට රාජසන්තක කර ඇති අතර, සැකකරු අවවාද කිරීමෙන් පසු මුදාහැර තිබෙනවා.",
       "URL": "https://www.hirunews.lk/173219/වල්ලාපට්ටා-තොගයක්-සමග-කුවේට්-ජාතිකයෙකු-ගුවන්-තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4277"
}