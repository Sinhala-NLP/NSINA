{
       "Source": "hirunews",
       "Timestamp": "Sunday, 23 June 2019 - 8:08",
       "Headline": "තහනම් ධීවර දැල් භාවිත කළ 24 දෙනෙකු ත්‍රිකුණාමලයේදී අත්අඩංගුවට",
       "News Content": "තහනම් ධීවර දැල් භාවිත කරමින් නීතිවිරෝධී ලෙස ධීවර කටයුතුවල නිරත වූ පුද්ගලයින් 24 දෙනෙකු ත්‍රිකුණාමලය - මලේයිමුණ්ඩාල ප්‍රදේශයට ඔබ්බෙන් වූ මුහුදු ප්‍රදේශයේදී නාවික හමුදාව අත්අඩංගුවට ගෙන තිබෙනවා.\nනැගෙනහිර නාවික විධානයට අනුයුක්ත නාවිකයන් පිරිසක් ඊයේ සිදුකළ මුර සංචාරයක් අතරතුරදී ඔවුන් අත්අඩංගුවට ගත් බවයි නාවික හමුදාව සදහන් කළේ.\nඑහිදී ඩිංගි යාත්‍රා 4 ක්, තහනම් ධීවර දැල් කිහිපයක් ද නාවික හමුදාව භාරයට ගෙන තිබෙනවා.\nඅත්අඩංගුවට ගත් ධීවරයින් සහ ධීවර ආම්පන්න ඉදිරි විමර්ශන කටයුතු සදහා ත්‍රිකුණාමලය සහකාර ධීවර අධ්‍යක්ෂ කාර්යාලය වෙත භාරදීමට කටයුතු කර ඇති බව සදහන්.",
       "URL": "https://www.hirunews.lk/218931/තහනම්-ධීවර-දැල්-භාවිත-කළ-24-දෙනෙකු-ත්‍රිකුණාමලයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3286"
}