{
       "Source": "hirunews",
       "Timestamp": "Wednesday, 30 November 2022 - 7:28",
       "Headline": "විදුලිබල ක්ෂේත්‍රයේ ප්‍රතිසංස්කරණ සඳහා යෝජනාවලියක් 08 වැනි දා ජාතික සභාවට",
       "News Content": "විදුලිබල ක්ෂේත්‍රයේ ප්‍රතිසංස්කරන සඳහා කැබිනට් මණ්ඩල කමිටු වාර්තාව පිළිබඳ ජාතික ප්‍රතිපත්ති අනුකමිටු සභාපතිවරයාගේ යෝජනාවලිය ලබන 08 වැනි දා ජාතික සභාවට ඉදිරිපත් කිරීමට නියමිත බව වාර්තා වනවා.\nමෙරට විදුලිබල ක්ෂේත්‍රයේ සිදු කළ යුතු ප්‍රතිසංස්කරණ ඉදිරිපත් කිරීම සඳහා අදාළ කෙටි, මධ්‍ය හා දිගු කාලීන ජාතික ප්‍රතිපත්ති හා ප්‍රමුඛතා හඳුනා ගැනීම සඳහා යි මෙම ජාතික සභා අනුකමිටු යෝජනාවලිය ඉදිරිපත් වන්නේ.\nමෙම යෝජනාවලියට පෙරේ දා (28) කැබිනට් අනුමැතිය හිමි වූ අතර, අමාත්‍ය කංචන විජේසේකර විසින් එය ජාතික සභා අනුකමිටු සභාපති නාමල් රාජපක්ෂට භාර දුන් බව සඳහන්.\nදෛනික ව ඉහළ යන විදුලිබිල අවශ්‍යතාව සැපිරීමට නො හැකි වීම නිසා ඇති වන විදුලිය ඇණහිටීම් සහ විදුලි ගාස්තු අධුක ලෙස ඉහළ යාම ඇතුළු මෙරට විදුලිබල ක්ෂේත්‍රය මුහුණ දී ඇති ගැටලු ගණනාවකට මෙම යෝජනාවලියෙන් විසඳුම් ලැබෙනු ඇති.",
       "URL": "https://www.hirunews.lk/321607/විදුලිබල-ක්ෂේත්‍රයේ-ප්‍රතිසංස්කරණ-සඳහා-යෝජනාවලියක්-08-වැනි-දා-ජාතික-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=699"
}