{
       "Source": "hirunews",
       "Timestamp": "Wednesday, 20 January 2021 - 8:23",
       "Headline": "කොරෝනාවට එරෙහි රුසියාවේ දෙවන එන්නත, සියයට සියයක් සාර්ථකයි",
       "News Content": "රුසියාව විසින් නිෂ්පාදනය කළ කොරෝනා වෛරසයට එරෙහි දෙවන එන්නත සියයට සියයක සඵලතාවකින් යුක්ත බව එරට සෞඛ්‍ය අංශ ප්‍රකාශ කර ඇතැයි විදෙස් මාධ්‍ය වාර්තා ප්‍රකාශ කළා.\nපසුගිය වසරේ නොවැම්බර් මාසයේ මෙම එන්නතෙහි අත්හදා බැලීම් ආරම්භ කර ඇති අතර, විශාල වශයෙන් එන්නත් නිෂ්පාදනය කිරීම ලබන මාසයේදී සිට ආරම්භ කිරීමට නියමිතයි.\nකොරෝනා වෛරසයට එරෙහිව මීට පෙර නිෂ්පාදනය කළ ඔක්ස්ෆර්ඩ් එන්නතේ මූලික පරීක්ෂණවලදී අනාවරණ වූයේ එය සියයට 70 ක සඵලතාවකින් යුක්ත බවටයි. එහෙත්, ෆයිසර් - බයෝ ඇන්ඩ් ටෙක් සහ මොඩර්නා එන්නත් සියයට 95 ක සඵලතාවක් පෙන්නුම් කළා.\nඇස්ට්‍රාසෙනෙකා ප්‍රධානියා සඳහන් කරන පරිදි පූර්ණ අධ්‍යයන වලින් පසු ඔක්ස්ෆර්ඩ් එන්නත ද ඊට සමාන සඵලතාවක් අත්කර ගනු ඇති බවයි.\nකෙසේ වෙතත් රුසියාව විසින් නිෂ්පාදනය කර එපිවැක් එන්නත සියයට සියයක සඵලතාවකින් යුක්ත වන බවයි වාර්තා වන්නේ.",
       "URL": "https://www.hirunews.lk/260181/කොරෝනාවට-එරෙහි-රුසියාවේ-දෙවන-එන්නත-සියයට-සියයක්-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=2201"
}