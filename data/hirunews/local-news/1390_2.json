{
       "Source": "hirunews",
       "Timestamp": "Saturday, 29 January 2022 - 11:18",
       "Headline": "විදේශ විනිමය රෙගුලාසි ලිහිල් කරන්නැයි ඇඟලුම්  කර්මාන්තකරුවන් ඉල්ලයි",
       "News Content": "මෙරට අපනයන ආදායමෙන් වැඩි කොටසකට දායක වන ඇඟළුම් කර්මාන්තයේ වර්ධනය සඳහා දැනට ක්‍රියාත්මක විදේශ විනිමය රෙගුලාසි ලිහිල් කළ යුතු බව, ඒකාබද්ධ ඇඟලුම් කර්මාන්ත සම්මේලන සංසදය පවසනවා.\nඑහි නව සභාපති ෂරාඩ් අමලීන් ප්‍රකාශ කළේ, ගෝලීය වසංගතය තුළින් මතුවී ඇති අවිනිශ්චිතභාවය හමුවේ මෙරට ඇඟලුම්\nකර්මාන්තයේ සියලු පාර්ශවකරුවන් එකමුතුව කටයුතු කළ යුතු බවයි.\nමේ නිසා, මෙරට ඇඟලුම් කර්මාන්තයේ තිරසර වර්ධනය සහතික කිරීම සඳහා අවශ්‍ය විදේශ විනිමය සපයා ගැනීම සඳහා අදාළ රෙගුලාසි ලිහිල් කරගැනීම පිළිබඳ බලධාරීන් සමඟ සාකච්ඡා පවත්වන බවද ඔහු සඳහන් කළා.\nපසුගිය වසරේ ශ්‍රී ලංකාව ඇඟළුම් අපනයනයෙන් ඉපයූ ආදායම ඩොලර් බිලියන 5 කට ආසන්නයි.\nඑමෙන්ම 2021 වසරේදී පෙර වසරට සාපේක්ෂව මෙරට ඇඟළුම් අපනයනය සියයට 25 කින් පමණ ඉහළ ගොස් තිබෙනවා.",
       "URL": "https://www.hirunews.lk/295544/විදේශ-විනිමය-රෙගුලාසි-ලිහිල්-කරන්නැයි-ඇඟලුම්-කර්මාන්තකරුවන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1390"
}