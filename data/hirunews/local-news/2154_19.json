{
       "Source": "hirunews",
       "Timestamp": "Thursday, 11 February 2021 - 9:32",
       "Headline": "මෙරට ගෘහස්ථ පරිභෝජනය අඩුවෙයි",
       "News Content": "පසුගිය වසරේ පළමු මාස 09 තුළ මෙරට ගෘහස්ථ පරිභෝජනය කැපී පෙනෙන ලෙස අඩු වී ඇති බව ජනලේඛණ හා සංඛ්‍යාලේඛණ දෙපාර්තමේන්තුව පවසනවා.\n2019 වසරේ එම කාලය තුළ ගෘහස්ථ පරිභෝජනය 4.1% කින් ඉහළ ගිය අතර, පසුගිය වසරේ එය 5% කින් පහත වැටීම විශේෂත්වයක්.\nකොරෝනා වෛරස් ගෝලීය වසංගතය හේතුවෙන් පැනවුණු සීමාවන් මීට ප්‍රධාන හේතුව ලෙස සැලකෙනවා.\nසාප්පු සවාරි, අවන්හල්වල භෝජන, සංචාරක සහ අනෙකුත් විනෝදාස්වාදයන් සඳහා පැනවුණු සීමාවන් එලෙස ගෘහස්ථ පරිභෝජනය අඩුකර ඇති බවයි විශ්ලේෂකයින් පෙන්වා දෙන්නේ.\nකෙසේ නමුත්, නව සාමාන්‍යකරණයට ජනතාව හුරුවෙමින් සිටින නිසා මේ වසරේ පළමු කාර්තුවේදී ගෘහස්ථ පරිභෝජනය යළි වර්ධනයක් පෙන්නුම් කරනු ඇති බවට අපේක්ෂා කෙරෙනවා.",
       "URL": "https://www.hirunews.lk/262283/මෙරට-ගෘහස්ථ-පරිභෝජනය-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2154"
}