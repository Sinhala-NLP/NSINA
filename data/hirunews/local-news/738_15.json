{
       "Source": "hirunews",
       "Timestamp": "Sunday, 13 November 2022 - 7:19",
       "Headline": "වානේ කම්බි මිල පහළට",
       "News Content": "පසුගිය සමයේ විශාල වශයෙන් මිල ඉහළ ගිය වානේ කම්බි ටොන් එකක මිල රුපියල් ලක්ෂයකින් පමණ මේ වනවිට පහත වැටී තිබෙනවා.\nපසුගිය මාසයේ රුපියල් 575,000 කට පමණ අලෙවි වූ වානේ කම්බි ටොන් එකක මිල මේ වනවිට රුපියල් 475,000 දක්වා පහත වැටී ඇති බවයි වෙළඳපොල ආරංචි මාර්ග සඳහන් කළේ.\nඒ අනුව පසුගිය මාසයේ රුපියල් 2000කට අලෙවි වූ මිලිමීටර් 10 වානේ කම්බියක් මේ වනවිට අලෙවි වන්නේ රුපියල් 1,635කටයි.\nරුපියල් 2,700කට පමණ අලෙවි වූ මිලිමීටර් 12 වානේ කම්බියක් මේ වනවිට රුපියල් 2,395 කට අලෙවි වනවා.\nමිලිමීටර් 16 වානේ කම්බියක් මිල පහත වැටීමෙන් අනතුරුව මේ වනවිට අලෙවි වන්නේ රුපියල් 4,325 කටයි.\nමේ අතර, සිමෙන්ති කොට්ටයක් ද මේ වනවිට අලෙවි වන්නේ රුපියල් 2,975 ක මිලකටයි.",
       "URL": "https://www.hirunews.lk/320261/වානේ-කම්බි-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=738"
}