{
       "Source": "hirunews",
       "Timestamp": "Friday, 24 June 2016 - 13:16",
       "Headline": "විරෝධතාවයේදී තුවාල ලැබූ මන්ත්‍රි රෝහිත අබේගුණවර්ධන සහ ශ්‍රියානි විජේවික්‍රම රෝහලේ",
       "News Content": "වැට් බදු ඉහළ දැමීමට විරෝධය පළ කරමින් ඒකාබද්ධ විපක්ෂය සංවිධාන කළ විරෝධතාවක් අතරතුර පාර්ලිමේන්තු මන්ත්‍රිනි ශ්‍රියානි විජේවික්‍රම සහ පාර්ලිමේන්තු මන්ත්‍රී රෝහිත අබේගුණවර්ධන තුවාල ලැබුවා.\nකොළඹ - කොටුව - ලේක්හවුස් වටරවුම ආසන්නයෙන් ආරම්භ කළ මෙම විරෝධතාව ලෝක වෙළද මධ්‍යස්ථානය ඉදිරිපිටින් මහබැංකුව දෙසට ඉදිරියට ගමන් කිරීමට යාමේදී සිදුවූ අනතුරක් හේතුවෙන් ඔවුන් තුවාල ලබා තිබුණා.\nතුවාල  ලැබූ පාර්ලිමේන්තු මන්ත්‍රී රෝහිත අබේගුණවර්ධන කොළඹ පෞද්ගලික රෝහලක ප්‍රතිකාර ලබන අතර පාර්ලිමේන්තු මන්ත්‍රිනි ශ්‍රියානි විජේවික්‍රම ප්‍රතිකාර සදහා කොළඹ ජාතික රෝහලට ඇතුළත්  කර තිබෙනවා.\nඒකාබද්ධ විපක්ෂය සංවිධාන කළ මෙම විරෝධතාව හේතුවෙන් ගාලූමුවදොර දෙසට පිවිසෙන ලෝටස් පාර අවහිර වී තිබූ අතර මේ වනවිට එය යථා තත්ත්වයට පත්ව ඇති බවයි පොලිසිය සදහන් කළේ.",
       "URL": "https://www.hirunews.lk/136338/විරෝධතාවයේදී-තුවාල-ලැබූ-මන්ත්‍රි-රෝහිත-අබේගුණවර්ධන-සහ-ශ්‍රියානි-විජේවික්‍රම-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4993"
}