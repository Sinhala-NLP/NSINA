{
       "Source": "hirunews",
       "Timestamp": "Friday, 26 February 2021 - 14:10",
       "Headline": "පැය 24ක් තුලදී කටුනායක ගුවන්තොටුපලේ ගුවන් යානා 27ක මෙහෙයුම්",
       "News Content": "කටුනායක බණ්ඩාරනායක ජාත්‍යන්තර ගුවන්තොටුපලේ අද පෙරවරු 8.30 න් අවසන් වූ පැය 24 ක කාලය තුලදී ගුවන් යානා 27 ක මෙහෙයුම් කටයුතු සිදුකරමින් ගුවන් මගීන් 2005 දෙනෙකුට ගුවන් ගමන් පහසුකම් සලසා දී තිබෙනවා.\nමෙම කාලසීමාව තුල ගුවන් යානා 13 කින් මගීන් 855 දෙනෙකු කටුනායක ගුවන්තොටුපල වෙත පැමිණි බවයි ගුවන්තොටුපල බලධාරින් සඳහන් කළේ.\nඑසේ පැමිණි ගුවන් මගීන් අතර, දෝහා සිට 152 දෙදෙනෙකු, හා එක්සත් අරාබි එමීර් රාජ්‍යයේ සිට 113 දෙනෙකු වනවා.\nමීට අමතරව, මෙම කාලසීමාව තුලදී ගුවන් මගීන් 1150 දෙනෙකු ගුවන් යානා 14 කින් කටුනායක ගුවන්තොටුපලෙන් විදේශ රටවල් බලා පිටත්ව ගොස් තිබෙනවා.\nමේ අතර, ඕමානයේ රැකියා සඳහා ගොස් සිටියදී විවිධ හිරිහැරවලට ලක්වූ ශ්‍රී ලාංකිකයින් 315 දෙනෙකු ඊයේ මස්කට් සිට කටුනායක ගුවන්තොටුපල වෙත පැමිණි බවයි ගුවන්තොටුපල හිරු වාර්තාකරු සඳහන් කළේ.",
       "URL": "https://www.hirunews.lk/263738/පැය-24ක්-තුලදී-කටුනායක-ගුවන්තොටුපලේ-ගුවන්-යානා-27ක-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2123"
}