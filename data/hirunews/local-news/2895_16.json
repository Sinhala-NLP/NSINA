{
       "Source": "hirunews",
       "Timestamp": "Tuesday, 18 February 2020 - 8:10",
       "Headline": "බලපිටියේ වෙඩි තැබීමෙන් රෝහල්ගතව සිටි පුද්ගලයා ජීවිතක්ෂයට",
       "News Content": "බලපිටිය - වැලිවතුගොඩ ප්‍රදේශයේදී සිදුවූ වෙඩි තැබීමෙන් බරපතල තුවාල ලබා කරාපිටිය ශික්ෂණ රෝහලේ සිටි පුද්ගලයා අද (18) අලුයම ජීවිතක්ෂයට පත්වී තිබෙනවා.\nයතුරුපැදියකින් පැමිණ මාංචු කුට්ටමක් රැගෙන පොලීසියෙන් යැයි පවසා ඊයේ (17) උදෑසන නිවසට ඇතුලු වූ පුද්ගලයන් දෙදෙනෙකු විසින් මෙම වෙඩි තැබීම සිදුකර පළා ගොස් තිබුණා.\nපසුව වෙඩි වැදුණු පුද්ගලයා බලපිටිය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරු කර යැවුණා.\nමෙලෙස වෙඩි වැදීමෙන් ජීවිතක්ෂයට පත්වූයේ වැලිවතුගොඩ ප්‍රදේශයේම පදිංචි 36 හැවිරිදි පුද්ගලයෙක්.",
       "URL": "https://www.hirunews.lk/234675/බලපිටියේ-වෙඩි-තැබීමෙන්-රෝහල්ගතව-සිටි-පුද්ගලයා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2895"
}