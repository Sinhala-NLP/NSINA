{
       "Source": "hirunews",
       "Timestamp": "Tuesday, 09 July 2019 - 6:40",
       "Headline": "කාලගුණයේ අද සිට වෙනසක් - පළාත් කිහිපයකට වැසි",
       "News Content": "දිවයිනේ දැනට පවතින කාලගුණ තත්ත්වයේ තරමක වෙනසක් අද (09) දින සිට අපේක්ෂා කෙරෙන බව කාලගුණ විද්‍යා දෙපාර්තමේන්තුව පවසනවා.\nසබරගමුව, මධ්‍යම, බස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්කවලත් වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව අද (09) උදෑසන නිකුත්කළ නිවේදනයේ දැක්වෙන්නේ.\nදිවයිනේ සෙසු ප්‍රදේශ වල විශේෂයෙන් නැගෙනහිර, උතුරු මැද සහ ඌව පළාත් වල තැනින් තැන පස්වරු 2.00න් පමණ පසුව වැසි හෝ ගිඟුරුම් සහිත වැසි ඇති විය හැකි බවයි  කාලගුණ විද්‍යා දෙපාර්තමේන්තුව වැඩිදුරටත් පවසන්නේ.",
       "URL": "https://www.hirunews.lk/219935/කාලගුණයේ-අද-සිට-වෙනසක්-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3258"
}