{
       "Source": "hirunews",
       "Timestamp": "Tuesday, 16 January 2018 - 9:46",
       "Headline": "තරුණයාට මරු කැඳවූ වේගය (ඡායාරූප)",
       "News Content": "කිලිනොච්චිය ප්‍රදේශයේදී යතුරුපැදියකින් ගමන් කරමින් සිටි තරුණයෙකු පාලමකින් ඇඳ වැටී ජිවිතක්ෂයට පත්ව තිබෙනවා.\nඅද (16) අලුයම කිලිනොච්චිය, වට්ටකච්චි පාලමෙන අදාල තරුණයා ඇඳ වැටී ඇති බවයි අප වාර්තාකරු සඳහන් කළේ.\nඅනතුර සිදුවූ ස්ථානයේදීම අදාල තරුණයා ජීවිතක්ෂයට පත්ව ඇති අතර අනතුරෙන් මියගොස් ඇත්තේ වට්ටකච්චි ගම්මානයේ පදිංචි 22 හැවිරිදි තරුණයෙක් බවයි වාර්තා වන්නේ.\nයතුරුපැදියේ අධික වේගය පාලනය කර ගැනීමට නොහැකි වීමෙන් එය පාලමේ ගැටී ඇලට වැටීමෙන් මෙම අනතුර සිදුව ඇති බවයි කිළිනොච්චිය පොලීසිය පවසුවේ.\nමියගිය තරුණයා සම්බන්ධයෙන් මහේස්ත්‍රාත් පරීක්ෂණය සිද්ධිය වූ ස්ථානයේදී පැවත්වීමට නියමිතව තිබූ බව අප වාර්තාකරු වැඩිදුරටත් සඳහන් කළා.\nකිළිනොච්චිය පොලීසිය සිද්ධිය පිළිබදව වැඩිදුර පරීක්ෂණ පවත්වනු ලබනවා.\nඡායාරූප - වව්නියාව, දිනසේන රතුගමගේ",
       "URL": "https://www.hirunews.lk/181162/තරුණයාට-මරු-කැඳවූ-වේගය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4123"
}