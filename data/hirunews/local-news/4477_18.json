{
       "Source": "hirunews",
       "Timestamp": "Friday, 09 June 2017 - 12:23",
       "Headline": "දුම්රියේ ගැටීමෙන් වන අලි පැටවෙකු මියයයි (ඡායාරූප)",
       "News Content": "ගල්ගමුව ගැටදිවුල ප්‍රදේශයේදී දුම්රියේ ගැටීමෙන් වන අලි පැටවෙකු මියගොස් තිබෙනවා.\nඋතුරු දුම්රිය මාර්ගයේ ගල්ගමුව සහ අඹන්පොළ අතරදී අද අලුයම 5.30 ට පමණ අලි පැටවා අනුරාධපුර සිට කොළඹ දක්වා ධාවනය වු දුම්රියේ ගැටී ඇති බවයි අප වාර්තාකරු සඳහන් කළේ.\nමියගිය අලි පැටවාගේ වයස මාසයක් පමණ වන බව සඳහන්.\nමෙම ස්ථානයේදී මීට පෙර අවස්ථා කිහිපයකදී වන අලින් දුම්රියේ ගැටී ඇති බවයි ප්‍රදේශවාසීන් පෙන්වා දෙන්නේ.\nඡායාරූප - ගල්ගමුව රොෂාන් රණසිංහ",
       "URL": "https://www.hirunews.lk/163171/දුම්රියේ-ගැටීමෙන්-වන-අලි-පැටවෙකු-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4477"
}