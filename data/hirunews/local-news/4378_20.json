{
       "Source": "hirunews",
       "Timestamp": "Thursday, 10 August 2017 - 7:09",
       "Headline": "රාජ්‍ය ඇමති විජයකලා සී.අයි.ඩී යට",
       "News Content": "ළමා සහ වනිතා කටයුතු රාජ්‍ය ඇමතිනි විජයකලා මහේෂ්වරන්ගෙන් අපරාධ පරීක්ෂණ දෙපාර්තමේන්තුව ඊයේ (09) ප්‍රශ්න කර තිබෙනවා.\nවිද්‍යා ඝාතන සිද්ධියේ ප්‍රධාන සැකකරු වන මහාලිංගම් ශෂිකුමාර් හෙවත් ස්විස් කුමාර්ව පොලිසියට භාර නොදී මුදා හැරීමේ සිද්ධිය සම්බන්ධයෙන් ප්‍රකාශයක් ලබාදීම සදහා පස්වරු 3 ට පමණ ඇය රහස් පොලිසියට පැමිණි බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර හිරු ප්‍රවෘත්ති අංශය කළ විමසීමකදී සදහන් කළේ.\nඇයගෙන් දීර්ඝ ලෙස ප්‍රශ්න කර ප්‍රකාශ සටහන් කර ගත් බව ද ඔහු සදහන් කළා.\nයාපනය - කයිට්ස් - පුන්කුඩුතිව් ප්‍රදේශයේදී ශිවලෝගනාදන් විද්‍යා සිසුවිය ඝාතනය කිරීමේ සිද්ධියට සම්බන්ධ ප්‍රධාන සැකකරු වන ස්විස් කුමාර් නමැත්තා ගම්වාසීන් විසින් අල්ලාගෙන විදුලි කණුවක බැද සිටියදී ඔහුව පොලිසියට භාර නොදී මුදා හැරීමේ සිද්ධිය සම්බන්ධයෙන් රාජ්‍ය ඇමතිනියගෙන් ප්‍රකාශයක් සටහන් කරගෙන විමර්ශනයක් ආරම්භ කරන ලෙස කයිට්ස් මහේස්ත්‍රාත්වරයා මීට පෙර රහස් පොලිසියට නියෝග කර තිබුණා.",
       "URL": "https://www.hirunews.lk/168050/රාජ්‍ය-ඇමති-විජයකලා-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=4378"
}