{
       "Source": "hirunews",
       "Timestamp": "Wednesday, 06 November 2019 - 12:45",
       "Headline": "දේශපාලන පක්ෂ නියෝජිතයින් මැතිවරණ කොමිසමේ සාකච්ඡාවක",
       "News Content": "ජනාධිපතිවරණය සම්බන්ධයෙන් දේශපාලන පක්ෂ නියෝජිතයන් සහ මැතිවරණ කොමිසමේ සභාපතිවරයා අතර සාකච්ඡාවක් මේ වන විට ආරම්භ වී තිබෙනවා.\nඒ, රාජගිරියේ පිහිටි මැතිවරණ කොමිෂන් සභා කාර්යාලයේදියි.\nමෙම සාකච්ඡාවට මැතිවරණ කටයුතු භාර ජ්‍යෙෂ්ඨ නිලධාරීන් ද එක්ව සිටින බවයි එහි සිටින හිරු වාර්තාකරු කියා සිටියේ.\nමෙහිදී ජනාධිපතිවරණයේ ජනාධිපතිවරණයේ ආරක්ෂාව සම්බන්ධයෙන් සහ ඉදිරි කටයුතු පිළිබදව අවදානයට ලක් කිරීමට නියමිතයි.\nමේ අතර, තැපැල් ඡන්දය භාවිත කිරීමට නොහැකි වූ තැපැල් ඡන්දදායකයින්ට හෙට දිනයේදී ඡන්දය භාවිත කළ හැකියි.\nඒ අනුව තම කාර්යාලයේ පිහිටි දිස්ත්‍රික්කයේ මැතිවරණ කාර්යාවලදී ඡන්දය භාවිත කළ හැකි බවයි මැතිවරණ කොමිෂන් සභාව කියා සිටියේ.\nඑමෙන්ම, මැතිවරණ කොමිෂන් සභාවේ නිලධාරීන්ට තැපැල් ඡන්ද සලකුණු කිරීමට  හෙට දිනය වෙන් කර තිබෙනවා.\nසියලූම රාජ්‍ය සේවකයින්ට පසුගිය 31 වන දා සහ නොවැම්බර් මස 1 වන දා තැපැල් ඡන්දය සලකුණු කිරීමට අවස්ථාව හිමි වූ අතර, පොලීසිය මෙන්ම දිස්ත්‍රික් සහ මැතිවරණ රාජකාරීවල නිරත නිලධාරීන්ට ඡන්දය භාවිත කිරීමට අවස්ථාව ලබාදී තිබුණේ පසුගිය 4 සහ 5 යන දින දෙකේදියි.",
       "URL": "https://www.hirunews.lk/227738/දේශපාලන-පක්ෂ-නියෝජිතයින්-මැතිවරණ-කොමිසමේ-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=3061"
}