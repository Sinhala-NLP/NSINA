{
       "Source": "hirunews",
       "Timestamp": "Saturday, 22 October 2016 - 11:40",
       "Headline": "වේයන්ගොඩ සහ මතුගම රිය අනතුරුවලින් දෙදෙනෙකු ජීවිතක්ෂයට",
       "News Content": "වේයන්ගොඩ - උඩුගම මාර්ගයේ - කුරිකොටුව ප්‍රදේශයේදී මාර්ගයේ ගමන් ගත් පදිකයෙකු යතුරුපැදියක ගැටීමෙන් ජීවිතක්ෂයට පත්වී තිබෙනවා.\nඅනතුරෙන් බරපතල තුවාල ලැබූ පදිකයා සහ පැදිකරු වතුපිටිවල රෝහලට ඇතුළත් කිරීමෙන් පසු පදිකයා මියගොස් ඇති බවයි පොලිස් මාධ්‍ය කොට්ඨාශය සදහන් කළේ.\nඊයේ රාත්‍රි 7.30 ට පමණ සිදුවූ මෙම අනතුරෙන් මියගොස් ඇත්තේ වේයන්ගොඩ පදිංචි 66 හැවිරිදි පුද්ගලයෙක්.\nමේ අතර, කළුතර, මතුගම - නාගොඩ මාර්ගයේ සතරමං හන්දිය අසලදී නාගොඩ දෙසට ධාවනය වූ යතුරුපැදියක් ලොරි රථයක ගැටීමෙන් යතුරුපැදිකරු මියගොස් තිබෙනවා.\nඊයේ පස්වරුවේ සිදුවූ මෙම අනතුරෙන් මියගොස් ඇත්තේ නාගොඩ - නාමල්ගම පදිංචි 19 හැවිරිදි තරුණයෙක්.",
       "URL": "https://www.hirunews.lk/145808/වේයන්ගොඩ-සහ-මතුගම-රිය-අනතුරුවලින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4827"
}