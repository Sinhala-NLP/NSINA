{
       "Source": "hirunews",
       "Timestamp": "Friday, 03 December 2021 - 8:36",
       "Headline": "10 වනදායින් පසු නිදහස් පක්ෂයේ ගමන වෙනස් වෙයි",
       "News Content": "අයවැය නිවාඩුවෙන් පසු එනම්, ලබන 10 වනදායින් අනතුරුව, රට පුරා නව වැඩපිළිවෙළක් ක්‍රියාත්මක කරන බව ශ්‍රී ලංකා නිදහස් පක්ෂ සභාපති, හිටපු ජනාධිපති මෛත්‍රීපාල සිරිසේන පවසනවා.\nඔහු මේ බව සඳහන් කළේ ඊයේ පැවති එම පක්ෂයේ මධ්‍යම කාරක සභා රැස්වීමෙන් පසු මාධ්‍ය වෙත අදහස් දක්වමින්.\nමේ අතර, මේ වතාවට පමණක් සීමා වන පරිදි පැරණි මැතිවරණ ක්‍රමයට හෝ පළාත් සභා මැතිවරණය කඩිනමින් පැවැත්වීම යෝග්‍ය බව ශ්‍රී ලංකා නිදහස් පක්ෂය, පාර්ලිමේන්තු විශේෂ කාරක සභාවේදී යෝජනා කර තිබෙනවා.\nඒ සම්බන්ධයෙන් අවශ්‍ය සංශෝධන ද ඉදිරිපත් කිරීමට යි ඊයේ පාර්ලිමේන්තු විශේෂ කාරක සභාවේදී යෝජනා වී ඇත්තේ.",
       "URL": "https://www.hirunews.lk/289880/10-වනදායින්-පසු-නිදහස්-පක්ෂයේ-ගමන-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1521"
}