{
       "Source": "hirunews",
       "Timestamp": "Friday, 25 March 2022 - 8:48",
       "Headline": "යුක්රේනය පිළිබඳ යෝජනාවේ දී ශ්‍රී ලංකාව ඡන්දය ප්‍රකාශ කිරීමෙන් වැළකෙයි (වීඩියෝ)",
       "News Content": "රුසියාවේ යුක්රේන ආක්‍රමණය හේතුවෙන් ඇති වී තිබෙන මානුෂවාදී ඛේදවාචකය පිළිබඳ එක්සත් ජාතින්ගේ මහා මණ්ඩලය වෙත ඊයේ ඉදිරිපත්වූ යෝජනාව වැඩි ඡන්දයෙන් සම්මත වුණා.\nසාමාජික රටවල් 193කින් සමන්විත මහා මණ්ඩලය ඊයේ සිය 11 වන විශේෂ හදිසි සැසිවාරය කැඳවා තිබුණේ යුක්රේනය සම්බන්ධයෙන් සාකච්ඡා කිරීමටයි.\nඒ සම්බන්ධයෙන් යෝජනාවක් ඉදිරිපත් කර තිබුණේ යුක්රේනය සහ ඊට සහය දක්වන රටවල් විසින්.\nඒ සඳහා රටවල් 140 ක් පක්ෂව ඡන්දය ප්‍රකාශ කළ අතර, රුසියාව, බෙලරුස් රාජ්‍යය, උතුරු කොරියාව, සිරියාව, එරිත්‍රියාව ඊට එරෙහිව ඡන්දය ප්‍රකාශ කළා.\nශ්‍රී ලංකාව, ඉන්දියාව, චීනය ඇතුලු රටවල් 38ක් එහිදී ඡන්දය ප්‍රකාශ කිරීමෙන් වැළකී සිටියා.\nයුක්රේනය සම්බන්ධයෙන් මෙලෙස මහා මණ්ඩලය යෝජනාවක් සම්මත කළද එක්සත් ජාතීන්ගේ ආරක්ෂක මණ්ඩලය වෙත මීට පෙර ඒ සම්බන්ධයෙන් ඉදිරිපත්වූ යෝජනා රුසියාව විසින් නිෂේධ බලය යොදා පරාජය කරනු ලැබුවා.",
       "URL": "https://www.hirunews.lk/300333/යුක්රේනය-පිළිබඳ-යෝජනාවේ-දී-ශ්‍රී-ලංකාව-ඡන්දය-ප්‍රකාශ-කිරීමෙන්-වැළකෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1272"
}