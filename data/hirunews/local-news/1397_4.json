{
       "Source": "hirunews",
       "Timestamp": "Wednesday, 26 January 2022 - 12:28",
       "Headline": "දයා මාස්ටර්ට නිදහස",
       "News Content": "එල්.ටී.ටී.ඊ. සංවිධානයේ හිටපු මාධ්‍ය ප්‍රකාශක දයා මාස්ටර් හෙවත් වේලායුදම් දයානිධිට වසර දෙකක සිර දඬුවමක් වසර පහකට අත්හිට වූ වව්නියාව මහාධිකරණය, ඔහුව නිදහස් කිරීමට නියෝග කර තිබෙනවා.\nඒ, එල්.ටී.ටී.ඊ. සංවිධානය නගා සිටුවීමට ආධාර හා අනුබල දීමේ චෝදනාව මත නීතිපතිවරයා ඔහුට එරෙහිව ගොනු කර තිබූ නඩුවේ තීන්දුව මහාධිකරණ විනිසුරු මානික්කවාසගර් ඉලන්චෙලියන් ඊයේ ප්‍රකාශයට පත් කරමින්.\nදයා මාස්ටර් වෙනුවෙන් පාර්ලිමේන්තු මන්ත්‍රී ජනාධිපති නීතිඥ එම්.ඒ සුමන්තිරන් පෙනී සිටි අතර, ඔහු කියා සිටියේ තම සේවාදායකයා වරද පිළිගන්නා බවයි.\nඑමෙන්ම ඔහු මාසික වැටුපකට එල්.ටී.ටී.ඊ. සංවිධානයට සේවය කර ඇති බව ද ඔහු සදහන් කළා.\nත්‍රස්තවාදය වැළැක්වීමේ පනත යටතේ නීතිපතිවරයා විසින් 2018 වසරේ දී දයා මාස්ටර්ට එරෙහි ව මෙම නඩුව පවරනු ලැබූ අතර, එල්.ටී.ටී.ඊ. සංවිධානයේ මාධ්‍ය ප්‍රකාශක ලෙස කටයුතු කළ දයා මාස්ටර් යුද්ධයේ අවසන් දින කිහිපය තුළ යුද හමුදාවට භාර වුණා.",
       "URL": "https://www.hirunews.lk/295226/දයා-මාස්ටර්ට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=1397"
}