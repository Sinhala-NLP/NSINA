{
       "Source": "hirunews",
       "Timestamp": "Friday, 19 August 2022 - 15:51",
       "Headline": "අඩි 37,000ක් අහසේ නියමුවන් දෙදෙනෙකුට නින්ද යයි",
       "News Content": "පියාසර කාලය තුළ ඉතියෝපියානු ගුවන් සේවයේ නියමුවන් දෙදෙනෙකුට නින්ද යෑමේ පුවතක් විදෙස් මාධ්‍ය වාර්තා කරනවා.\nඅඩි 37,000ක් ඉහළින් පියාසර කරමින් සිටියදී මෙලෙස නියමුවන් දෙදෙනාට නින්දගොස් ඇති බවයි අදාළ විදෙස් වාර්තාවල සදහන් වුණේ.\nසුඩානයේ සිට ඉතියෝපියාවේ අඩිස් අබාබා වෙත ගමන් කරමින් සිටියදීයි ඔවුන් මෙම සිදුවීමට මුහුණදී ඇත්තේ.\nනියමිත ගමනාන්තයට ළගා වූ පසුවත් යානය ගොඩබෑමට කටයුතු නොකිරීම නිසා ගුවන් ගමන් පාලක විසින් අනතුරු ඇගවීම් සංඥා නිකුත්කර ඇති අතර ඉන් අනතුරුවයි නියමුවන් දෙදෙනා අවදි වී ඇත්තේ.\nඒ අනුව විනාඩි 25ක ප්‍රමාදයකින් පසු යානය ගුවන් ධාවන පථයට ගොඩබෑමට නියමුවන් විසින් කටයුතු කර ඇති අතර මීලග ගුවන් යානයට ඒ හේතුවෙන් පැය දෙකහමාරක කාලයක් රැදී සිටීමට සිදුවූ බවයි වාර්තා වන්නේ.",
       "URL": "https://www.hirunews.lk/313190/අඩි-37000ක්-අහසේ-නියමුවන්-දෙදෙනෙකුට-නින්ද-යයි",
       "Category": "Local News",
       "Parent URL": "https://www.hirunews.lk/local-news.php?pageID=929"
}