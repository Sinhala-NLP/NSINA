{
       "Source": "hirunews",
       "Timestamp": "Sunday, 21 November 2021 - 9:39",
       "Headline": "නුවරඑළියේ අද කළුකොඩි විරෝධතා",
       "News Content": "පොහොර අර්බුදය හේතුවෙන් මුහුණ පා ඇති ගැටලුවට විසඳුම් ඉල්ලා නුවරඑළිය සහ කඳපොල නගරවල සියලු කඩ වසා දමා කළුකොඩි ඔසවා අද (21) දිනයේ විරෝධතාවයක් පැවැත්වීමට නුවරඑළියේ ගොවීන් තීරණය කර තිබෙනවා.\nඑසේම නුවරඑළියේ ආර්ථික මධ්‍යස්ථානයද අද (21) දිනයේ වසා තැබෙන බවයි ගොවීන් ප්‍රකාශ කළේ.\nඊට අමතරව ලබන සඳුදා සිට පෑලියගොඩ මැනිං වෙළෙඳපොළට එළවළු බෙදාහැරීම ද අත්හිටුවන බවයි ඔවුන් ප්‍රකාශ කර සිටියේ.\nපවතින පසුබිමක ආර්ථික මධ්‍යස්ථාන වෙත එළවළු ලැබීම ද ශීඝ්‍ර ලෙස පහත වැටී තිබෙනවා.\nමේ හේතුවෙන් එළවළු මිල දිනෙන් දින ඉහළ යමින් පවතින බවයි ආර්ථික මධ්‍යස්ථාන වලට පැමිණෙන ගැනුම්කරුවන් සහ විකුණුම්කරුවන් ප්‍රකාශ කළේ.\nමේ අතර,  පොහොර අර්බුදය හේතුවෙන් පීඩාවට පත් වූ නුවරඑළියේ ගොවීන්ට සහය පළ කිරීම සඳහා මේ වනවිට නුවරඑළිය සහ කඳපොල නගරවල සියලු වෙළඳසැල් වසා දමා කළු කොඩි ඔසවා විරෝධතාවක් ආරම්භ කර තිබෙනවා.\nඑසේම නුවරඑළියේ ආර්ථික මධ්‍යස්ථානය ද වසා දැමූ බවයි සමස්ත ලංකා විශේෂිත ආර්ථික මධ්‍යස්ථාන එකමුතුවේ සභාපති අරුණශාන්ත හෙට්ටිආරච්චි ප්‍රකාශ කළේ.\nමීට අමතරව හෙට සිට පෑලියගොඩ මැනිං වෙළඳපොලට එළවළු බෙදාහැරීම ද අත්හිටුවීමට ද ගොවීන් මේ වනවිට තීරණය කර ඇති බව සඳහන්.",
       "URL": "https://www.hirunews.lk/288686/නුවරඑළියේ-අද-කළුකොඩි-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=1548"
}