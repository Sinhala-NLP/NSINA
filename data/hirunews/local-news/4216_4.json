{
       "Source": "hirunews",
       "Timestamp": "Thursday, 16 November 2017 - 11:14",
       "Headline": "දුම්මලකොටුවේ ගණිකා ජාවාරමක් වටලයි",
       "News Content": "දංකොටුව, දුම්මලකොටුව ප්‍රදේශයේ හෝටලයක් තුළ ඉතා සූක්ෂම අයුරින් පවත්වාගෙන ගිය ගණිකා ජාවාරමක් වැටලීමට දන්කොටුව පොලිසිය සමත් වුණා.\nමෙම ජාවාරම වැටලීමේදී ගණිකා වෘත්තියේ යෙදී සිටි තරුණියන් දෙදෙනෙකු සහ එහි කළමනාකාරවරයා අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වයස අවුරුදු 24 සහ 27 වයස්වල පසුවූ තරුණියන් දෙදෙනෙකු වන බවයි වාර්තා වන්නේ.\nඅත්අඩංගුවට ගත් එක් තරුණියක් මාදම්පේ ප්‍රදේශයේ සිට ඇඟලුම් කම්හලක රැකියාවට යන බව පවසා දිනපතා නිවසින් පැමිණෙන බවයි පොලිස් පරීක්ෂණවලදී අනාවරනය වුණේ.\nඅනෙක් කාන්තාව වෙන්නප්පුව ප්‍රදේශයේ පදිංචි දික්කසාද බිරිඳක් වන අතර සිය දරුවන් දෙදෙනා ජීවත් කිරීම සඳහා මෙම වෘත්තියේ යෙදී ඇති බවයි වාර්තා වන්නේ.\nමාරවිල අධිකරණයෙන් ලබාගත් සෝදිසි වරෙන්තුවක් මත පසුගිය 12 වන දින පස්වරුවේ මෙම වැටලීම සිදුකර තිබුණා.\nමෙම ජාවාරම වසර 20කට වඩා වැඩි කාලයක් මෙම ස්ථානයේ සිදුකරගෙන ගොස් තිබෙනවා.\nසැකකරුවන් මාරවිල අධිකරණයට ඉදිරිපත් කර තිබුණා.",
       "URL": "https://www.hirunews.lk/176171/දුම්මලකොටුවේ-ගණිකා-ජාවාරමක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4216"
}