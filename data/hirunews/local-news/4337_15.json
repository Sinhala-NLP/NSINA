{
       "Source": "hirunews",
       "Timestamp": "Tuesday, 05 September 2017 - 11:34",
       "Headline": "හෝමාගම සිදුවූ අනතුරකින් යුද හමුදාවේ 17 දෙනෙකුට තුවාල",
       "News Content": "හෝමාගම - කැන්දලන්ද - පළමු පටුමග අසළදී සිදුවූ රිය අනතුරකින් හමුදා සෙබළුන් 17 දෙනෙකු තුවාල ලබා රෝහල් ගතකර තිබෙනවා.\nඅද පෙරවරුවේ පිටිපන සිට හෝමාගම දෙසට ධාවනය වූ ඇඟළුම් සේවක සේවිකාවන් රැගත් පෞද්ගලික බස් රථයක ඊට පිටුපසින් පැමිණි යුද හමුදා ට්‍රක් රථයක් ගැටීමෙන් මෙම අනතුර සිදුවී තිබුණා.\nඑම අවස්ථාවේ යුද හමුදා ට්‍රක් රථයේ හමුදා සෙබළුන් 19 දෙනෙකු සිටි බව සඳහන්.\nඅනතුරින් බස් රථයේ ගමන් ගත් කිසිවෙකුට අනතුරක් සිදුවී නැහැ.\nඑමෙන්ම දක්ෂිණ අධිවේගී මාර්ගයේ ගමන් කරමින් තිබූ පොලිස් විශේෂ කාර්ය බලකා ගිලන් රථයක් අනතුරට ලක්වීම හේතුවෙන් සෙබළුන් 04 දෙනෙකු රෝහල් ගතකරනු ලැබුවා.\nපොලිස් මුලස්ථානය සඳහන් කළේ ඔවුන් මාතර මහ රෝහල වෙත ඇතුළත් කිරීමට පියවර ගෙන ඇති බවයි.\nඅධිවේගී මාර්ගයේ කුරුඳුගහ හැතැක්ම ප්‍රදේශයේදී සිදුවූ අනතුරකින් තුවාල ලැබූ පිරිසක් රැගෙන ඒම සඳහා යමින් සිටියදී මෙම ගිලන් රථය අනතුරට ලක්වී ඇත්තේ ඉදිරියෙන් ගමන්ගත් බස් රථයක් පසුකර යාමට උත්සාහ කිරීමේදියි.\nදක්ෂිණ අධිවේගී මාර්ගයේ  85 - 86 කිලෝමීටර කණු අතර පින්නදූව ප්‍රදේශයේදි මෙම අනතුර සිදුවී තිබෙනවා.",
       "URL": "https://www.hirunews.lk/170187/හෝමාගම-සිදුවූ-අනතුරකින්-යුද-හමුදාවේ-17-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4337"
}