{
       "Source": "hirunews",
       "Timestamp": "Sunday, 27 August 2023 - 17:39",
       "Headline": "නිවාස සංකීර්ණයන්හි නිවෙස් මිලට ගත් අයට බදු",
       "News Content": "ප්‍රධාන පෙළේ නිවාස සංකීර්ණයන්හි නිවාස මිලදී ගත් අයගෙන් ආදායම් බදු අය කිරීමට රජය තීරණය කර තිබෙනවා.\nදැනට එම නිවාස සංකීර්ණයන්හි නිවෙස් මිලට ගෙන ඇති සහ පදිංචිව සිටින සියලු පුද්ගලයන් පිළිබඳ තොරතුරු සපයන ලෙස දේශීය ආදායම් කොමසාරිස් ලිඛිතව දැනුම් දී ඇති බවයි වාර්තා වන්නේ.\nඒ අනුව දේශීය ආදායම් දෙපාර්තමේන්තුවේ කොමසාරිස් ඩබ්ලිව්.එන්.ඒ. විජේසූරිය විසින් නිවාස සංකීර්ණ කළමනාකරණ සමාගම් වෙත දැනුම් දී ඇත්තේ නිවාස සංකීර්ණවල නිවෙස් මිලට ගෙන ඇති පුද්ගලයන් හා ඒවායේ පදිංචිකරුවන් පිළිබඳ තොරතුරු දේශීය ආදායම් දෙපාර්තමේන්තුවට සපයන ලෙසයි.\nකෙසේ වෙතත් එහි වැඩිදුරටත් සඳහන් වෙන්නේ දේශීය ආදායම් පනතේ වගන්ති අංක 123(1) ප්‍රකාරව තමන්ට හිමි වී ඇති බලතල අනුව මෙම ලිඛිත ඉල්ලීම අදාළ ආයතනවලට යොමුකර ඇති බවයි.",
       "URL": "https://www.hirunews.lk/346308/නිවාස-සංකීර්ණයන්හි-නිවෙස්-මිලට-ගත්-අයට-බදු",
       "Category": "Local News",
       "Parent URL": "https://www.hirunews.lk/local-news.php?pageID=68"
}