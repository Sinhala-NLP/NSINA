{
       "Source": "hirunews",
       "Timestamp": "Friday, 02 October 2020 - 14:57",
       "Headline": "මුදල් සංශෝධන කෙටුම්පතේ දෙවන වර කියවීම ලබන 6 වනදා",
       "News Content": "ලබන 6 වනදා සිට 9 වනදා දක්වා මීළඟ පාර්ලිමේන්තු රැස්වීම පැවැත්වීමට අද(02) රැස්වූ පාර්ලිමේන්තු කටයුතු පිළිබඳ කාරක සභාව තීරණය කර තිබෙනවා.\nඒ අනුව ලබන 6 වනදා මුදල් සංශෝධන කෙටුම්පතේ දෙවන වර කියවීම සහ ආනයනය - අපනයන පාලන පනතට ඉදිරිපත් කර ඇති රෙගුලාසි විවාදයට ගැනීමට නියමිතයි.\nඔක්තෝම්බර් 7 වනදා ජාතිය ගොඩනැගීමේ සංශෝධන බදු පනත් කෙටුම්පත දෙවනවර කියවීම, ආර්ථික සේවා ගාස්තු සංශෝධන පනත් කෙටුම්පත දෙවනවර කියවීම සහ වරාය සහ ගුවන්තොටුපල සංශෝධන පනත් කෙටුම්පත දෙවනවර කියවීම විවාදයට ගැනෙනවා.\nඑමෙන්ම, ඔක්තෝම්බර් 8 වනදා සභාව කල් තැබීමේ යෝජනාවක් ලෙස විදේශ ගිවිසුම් පිළිබඳ විවාදය පැවැත්වෙන බවයි පාර්ලිමේන්තු සන්නිවේදන අංශය සඳහන් කළේ.",
       "URL": "https://www.hirunews.lk/251638/මුදල්-සංශෝධන-කෙටුම්පතේ-දෙවන-වර-කියවීම-ලබන-6-වනදා",
       "Category": "Local News",
       "Parent URL": "https://www.hirunews.lk/local-news.php?pageID=2415"
}