{
       "Source": "hirunews",
       "Timestamp": "Monday, 26 December 2022 - 13:13",
       "Headline": "ව්‍යවස්ථා සභාවට සිවිල් නියෝජිතයන් නම් කිරීම බ්‍රහස්පතින්දා",
       "News Content": "ආණ්ඩුක්‍රම ව්‍යවස්ථා සභාවට සිවිල් නියෝජිතයන් පත්කිරීම සම්බන්ධයෙන් අවසන් තීරණය එළැඹෙන බ්‍රහස්පතින්දා දිනයේ දී ප්‍රකාශයට පත්කිරීමට නියමිත යි.\n21 වන ආණ්ඩුක්‍රම ව්‍යවස්ථා සංශෝධනය මඟින් ස්ථාපිත ආණ්ඩුක්‍රම ව්‍යවස්ථා සභාවට සමාජිකයන් 10 දෙනෙකු ඇතුළත් වන අතර, ඊට සිවිල් නියෝජිතයන් 03 දෙනෙකු ඇතුළත්.\nඑම සිවිල් නියෝජිතයන් තෝරා පත්කර ගැනීම සඳහා අයදුම්පත් කැඳවීමක්ද සිදු කර ඇති අතර මේ වන විට අයදුම්පත් 120කට අධික ප්‍රමාණයක් ලැබී ඇති බවයි කථානායක කාර්යාලය සඳහන් කළේ.\nඅදාළ අයදුම්පත්වලින් සහ අයදුම්පත් යොමු නො කළ එහෙත් එම තනතුර සඳහා සුදුසුකම් සහිත පුද්ගලයන් පිළිබඳ අධ්‍යයනකින් අනතුරු ව මෙම නියෝජතයන් තිදෙනා තෝරාපත් කර ගැනීම සිදු වනු ඇති.\nඑලෙස තෝරාගන්නා පුද්ගලයන්ගේ නම් පාර්ලිමේන්තුවට ඉදිරිපත් කිරීමෙන් අනතුරු ව ජනාධිපතිවරයා විසින් ආණ්ඩුක්‍රම ව්‍යවස්ථා සභාවට පත්කිරීම සඳහා බලය හිමි වනවා.",
       "URL": "https://www.hirunews.lk/323581/ව්‍යවස්ථා-සභාවට-සිවිල්-නියෝජිතයන්-නම්-කිරීම-බ්‍රහස්පතින්දා",
       "Category": "Local News",
       "Parent URL": "https://www.hirunews.lk/local-news.php?pageID=642"
}