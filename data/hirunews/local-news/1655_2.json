{
       "Source": "hirunews",
       "Timestamp": "Saturday, 02 October 2021 - 10:58",
       "Headline": "කාගා සහ මුරසාමේ කොළඹ වරායට ළඟාවෙයි",
       "News Content": "ජපාන සමුද්‍රිය ස්වයං ආරක්ෂණ බලකායට අයත් විශාලතම නෞකාවලින් එකක් වන කාගා සහ මුරසාමේ යන නෞකා කොළඹ වරාය වෙත පැමිණෙමින් තිබෙනවා.\nමෙම නෞකා දින දෙකක නිල සංචාරයක් සඳහා මෙලෙස මෙරටට පැමිණෙන අතර, එය මේ වනවිට පිටත වරායේ පවතින බවයි නාවික හමුදාව සඳහන් කළේ.\nජපාන සමුද්‍රිය ස්වයං ආරක්ෂණ බලකායේ ඉන්දු - ශාන්තිකර ස්ථානගත කිරීමේ ඒකකයේ සුහද සංචාරයක් සඳහා මෙම නෞකා මෙරටට පැමිණෙන බවයි ජපාන තානාපති කාර්යාලය සඳහන් කළේ.\nලබන හතරවන දා තෙක් මෙරට රැඳී සිටින එම නෞකා ශ්‍රී ලංකා නාවික හමුදාව සමඟ නාවික අභ්‍යාසයක ද නිරතවීමට නියමිතයි.",
       "URL": "https://www.hirunews.lk/283826/කාගා-සහ-මුරසාමේ-කොළඹ-වරායට-ළඟාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1655"
}