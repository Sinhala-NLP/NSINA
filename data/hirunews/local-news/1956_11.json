{
       "Source": "hirunews",
       "Timestamp": "Thursday, 13 May 2021 - 16:26",
       "Headline": "පෙර පාසල් ගුරුවරුන්ට මාසික දීමනාව ගෙවීමට ප්‍රතිපාදන ලබා දෙන්නැයි මුදල් අමාත්‍යාංශයට උපදෙස්",
       "News Content": "ලියාපදිංචි පෙර පාසල් ගුරුවරුන් සඳහා රුපියල් 2500 ක මාසික දීමනාවක් ගෙවීමට අවශ්‍ය ප්‍රතිපාදන කාන්තා හා ළමා සංවර්ධන, පෙර පාසල් හා ප්‍රාථමික අධ්‍යාපන රාජ්‍ය අමාත්‍යාංශය වෙත ලබාදීමට කටයුතු කරන ලෙස ජනාධිපති ලේකම් පී.බී.ජයසුන්දර මුදල් අමාත්‍යාංශ ලේකම්වරයාට දැනුම් දී තිබෙනවා.\nමුදල් අමාත්‍යාංශ ලේකම් එස් ආර් ආටිගල වෙත ලිපියක් යොමුකරමින් ජනාධිපති ලේකම්වරයා දැනුම් දී ඇත්තේ ඒ අනුව ලබන ජුනි පළමුවනදා සිට ක්‍රියාත්මක වන පරිදි අදාළ 2500 ක මාසික දීමනාව ලියාපදිංචි පෙර පාසල් ගුරුවරුන් වෙත ලබාදීමට අවශ්‍ය කටයුතු සිදුකරන ලෙසටයි.\nවිෂයභාර රාජ්‍ය අමාත්‍ය පියල් නිශාන්ත මෙම ඉල්ලීම මීට පෙර ජනාධිපති ලේකම්වරයා වෙත ඉදිරිපත් කර තිබෙනවා.",
       "URL": "https://www.hirunews.lk/271263/පෙර-පාසල්-ගුරුවරුන්ට-මාසික-දීමනාව-ගෙවීමට-ප්‍රතිපාදන-ලබා-දෙන්නැයි-මුදල්-අමාත්‍යාංශයට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1956"
}