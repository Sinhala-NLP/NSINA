{
       "Source": "hirunews",
       "Timestamp": "Sunday, 11 June 2017 - 15:34",
       "Headline": "මුහුදු ප්‍රදේශවල සුළඟේ වේගය ඉහළ යාමේ අවදානමක්",
       "News Content": "පුත්තලම සිට මන්නාරම සහ කන්කසන්තුරේ හරහා ත්‍රිකුණාමලය දක්වා මෙන්ම මාතර සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේවේගය පැයට කිලෝමීටර් 60ක්, 70ත් දක්වා වැඩි විය හැකි බව, ඉදිරි පැය 24 සදහා කාලගුණ විද්‍යා දෙපාර්තමේන්තුව නිකුත් කල නිවේදනයේ සදහන්.\nදිවයින වටා සෙසු මුහුදු ප්‍රදේශවල සුළඟේ වේගය පැයට කිලෝමීටර් 50 දක්වා වැඩි විය හැකි බැවින් එම මුහුදු ප්‍රදේශ තරමක් රළු ස්වභාවයක් ගත හැකි බවයි එම දෙපාර්තමේන්තුව සඳහන් කළේ.\nඒ සම්බන්ධයෙන් ධීවර හා නාවික ප්‍රජාව සැලකිලිමත් වන ලෙස ද කාලගුණ විද්‍යා දෙපාර්තමේන්තුව ඉල්ලීමක් කරනවා.\nමේ අතර, පැවති ගං වතුර තත්ත්වයත් සමඟ කළුගෙඟ් මෝය කට පුළුල් කිරීම නිසා මුහුදු ජලය ගොඩබිමට ගලාඒම හේතුවෙන් ඒ අවට ප්‍රදේශ දැඩි ලෙස ඛාදනයට ලක්වී තිබෙනවා.\nඊට අමතරව මුහුදු ජලය ගාල්ල - කොළඹ ප්‍රධාන මාර්ගයට ද ගලා ඒමේ අවදානමක් ඇති බවයි අප වාර්තාකරු සඳහන් කළේ.\nමේ වන විට දකුණු කළුතර දුම්රිය ස්ථානය ආසන්නය තෙක් මුහුදු ඛාදනය වී තිබෙනවා.\nඊට පිළියමක් ලෙස ගල් වැටි යෙදීමට ද කටයුතු කර ඇති බව සඳහන්.",
       "URL": "https://www.hirunews.lk/163324/මුහුදු-ප්‍රදේශවල-සුළඟේ-වේගය-ඉහළ-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4474"
}