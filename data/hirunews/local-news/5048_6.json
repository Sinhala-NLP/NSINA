{
       "Source": "hirunews",
       "Timestamp": "Friday, 13 May 2016 - 12:48",
       "Headline": "ශ්‍රී ලංකාවට බලපෑ එල්නිනෝ උණුසුම පහව යයි",
       "News Content": "ශ්‍රී ලංකාවට බලපෑ එල්නිනෝ සංසිද්ධිය හේතුවෙන් පැවති අධික උණුසුම් කාලගුණ තත්ත්වය මේ වනවිට පහව යමින් පවතින බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුවේ අනාවැකි අංශයේ නියෝජ්‍ය අධ්‍යක්ෂිකා අනූෂා වර්ණසූරිය කියා සිටියේ ඉදිරියේදී දිවයින ප්‍රදේශ රැසකට වැසි අපේක්ෂා කරන බවයි.\nපසුගිය කාලයේ වලාකුළු රහිත පැහැදිලි අහසක් පැවතීම සහ බෙංගාල බොක්ක හරහා උණුසුම් සුළං ධාරා රට තුළට ඇතුළුවීම අසාමාන්‍ය ලෙස උණුසුම ඉහළ යාමට හේතුවූ අනෙකුත් කරුණු බවයි ඇය තවදුරටත් සදහන් කළේ.",
       "URL": "https://www.hirunews.lk/133108/ශ්‍රී-ලංකාවට-බලපෑ-එල්නිනෝ-උණුසුම-පහව-යයි",
       "Category": "Local News",
       "Parent URL": "https://www.hirunews.lk/local-news.php?pageID=5048"
}