{
       "Source": "hirunews",
       "Timestamp": "Wednesday, 07 September 2022 - 16:19",
       "Headline": "වියට්නාමයේ කැරොකේ සමාජ ශාලාවක ඇති වූ ගින්නෙන් 14ක් ජිවිතක්ෂයට",
       "News Content": "වියට්නාමයේ හෝ චී මිං අගනුවර කැරොකේ සමාජ ශාලාවක ඇති වූ විශාල ගින්නක් හේතුවෙන් මිය ගිය සංඛ්‍යාව මේ වන විට 14 ක් දක්වා ඉහළ ගොස් ඇති බව ජාත්‍යන්තර මාධ්‍ය වාර්තා කරනවා.\nමේ හේතුවෙන් පිළිස්සුම් තුවාල ලැබූ සංඛ්‍යාව ද හතළිහකට අධික බවයි හෝ චී මින් සෞඛ්‍ය අංශ බලධාරීන් පවසන්නේ.\nඔවුන් අතරින් තවත් දොළොස් දෙනෙකුගේ තත්ත්වය බරපතල බවත් ජාත්‍යන්තර මාධ්‍ය වාර්තා කරනවා.\nකෙසේ වෙතත් මෙම ගින්න ඇති වීමට හේතුව මෙතෙක් තහවුරු වී නැහැ.\nකැරොකේ සමාජ ශාලාවේ ගින්න ඇති වන අවස්ථාවේ සමාජශාලාව තුළ 150 කට අධික පිරිසක් සිට ඇති බවයි හෝ චි මින් පොලීසිය පවසන්නේ.",
       "URL": "https://www.hirunews.lk/314786/වියට්නාමයේ-කැරොකේ-සමාජ-ශාලාවක-ඇති-වූ-ගින්නෙන්-14ක්-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=885"
}