{
       "Source": "hirunews",
       "Timestamp": "Tuesday, 20 June 2023 - 14:36",
       "Headline": "පලාලි ගුවන් තොටුපලේ මගී පර්යන්තය පුළුල් කෙරේ",
       "News Content": "ඉදිරි මාස පහ තුළ පලාලි ගුවන් තොටුපලේ මගී පර්යන්තය පුළුල් කර මගීන්ට අවශ්‍ය පහසුකම් ලබාදෙන බව වරාය නාවික හා ගුවන් සේවා අමාත්‍යාංශය පවසනවා.\nඑම ගුවන් තොටුපලේ මගී පර්යන්තයේ ඉඩකඩ සීමිත බැවින් ගුවන් මෙහෙයුම් කටයුතු සිදුකිරීමේදී මගී තදබදයක් පර්යන්තය තුළ ඇතිවන බවයි එම අමාත්‍යාංශය කියා සිටියේ.\nඑමෙන්ම දැනට පවතින මීටර 2300ක ධාවන පථයේ මීටර 900ක් අලුත්වැඩියා කිරීමටත්, එය මීටර 300කින් දීර්ඝ කිරීමත් සිදුකෙරෙනු ඇති.\nඒ සඳහා අවශ්‍ය ඉඩම් ජනතාවට අපහසුවක් නොවන අයුරින් අත්පත් කරගැනීම සිදුකරන බවද සඳහන්.\nඑය පුළුල් කිරීම සඳහා රුපියල් මිලියන 160ක මුදලක් ගුවන් තොටුපල හා ගුවන් සේවා සමාගමෙන් ලබා දීමට විෂයභාර අමාත්‍ය නිමල් සිරිපාල ද සිල්වා අනුමැතිය ලබා දී තිබෙනවා.",
       "URL": "https://www.hirunews.lk/338506/පලාලි-ගුවන්-තොටුපලේ-මගී-පර්යන්තය-පුළුල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=252"
}