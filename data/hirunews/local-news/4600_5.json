{
       "Source": "hirunews",
       "Timestamp": "Thursday, 23 March 2017 - 11:07",
       "Headline": "දරුවන් පස් දෙනෙකුට පියෙකු අහිමි කළ අත් ට්‍රැක්ටර් මාරයා",
       "News Content": "සී සාමින් සිටියදී  අත් ට්‍රැක්ටරයකට යටවී මිය ගොස් ඇති බවට සැක කෙරෙන පුද්ගලයෙකුගේ සිරුරක්  නාත්තන්ඩිය ප්‍රදේශයේ වෙල්යායක තිබී හමුව තිබෙනවා.\nමෙලෙස මියගොස් ඇත්තේ නාත්තන්ඩිය, පිලාකටුමුල්ල ප්‍රදේශයේ පදිංචිව සිටි 49 හැවිරිදි පස් දරු පියෙක්.\nඊයේ (22)  සවස මෙම පුද්ගලයා කුඹුරට ගොස් ඇති අතර නැවත ඔහු නිවසට නොපැමිණි බවයි ඔහුගේ ඥාතීන් පවසා  ඇත්තේ.\nපසුව අද උදෑසන සිදුකළ සොයා බැලීමකදී මියගොස් සිටි මෙම පුද්ගලයාගේ සිරුර හමුවී තිබෙනවා.\nමාරවිල පොලීසිය පවසන්නේ කුඹුර සී සාමින් සිටින අවස්ථාවේ අත් ට්‍රැක්ටරය ගසක ගැටී පසුපසට වේගයෙන් ඇදී ගොස් ඇති බවත්, ඒ සමඟම අත් ට්‍රැක්ටරයට එම පුද්ගලයා යටවී ඇති බවට සැක කළ හැකි බවයි.\nමහවැව හදිසි මරණ පරීක්ෂකවරයා  සිද්ධිය වූ ස්ථානයට පැමිණ මූලික පරීක්ෂණය සිදු කිරීමෙන් අනතුරුව පශ්චාත් මරණ පරීක්ෂණය සදහා සිරුර මාරවිල මූලික රෝහලට ගෙන  බවයි අප වාර්තාකරු පැවසුවේ.",
       "URL": "https://www.hirunews.lk/157517/දරුවන්-පස්-දෙනෙකුට-පියෙකු-අහිමි-කළ-අත්-ට්‍රැක්ටර්-මාරයා",
       "Category": "Local News",
       "Parent URL": "https://www.hirunews.lk/local-news.php?pageID=4600"
}