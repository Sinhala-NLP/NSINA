{
       "Source": "hirunews",
       "Timestamp": "Monday, 15 May 2023 - 7:20",
       "Headline": "ප්‍රමිතියෙන් තොර නිර්වින්දන ඖෂධ කුප්පි ලක්ෂයක් භාවිතයෙන් ඉවත් කෙරේ",
       "News Content": "ප්‍රමිතියෙන් තොර නිර්වින්දන ඖෂධ අඩංගු කුප්පි ලක්ෂයක් භාවිතයෙන් ඉවත් කර ඇති බව වෛද්‍ය හා සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානය පවසනවා.\nඑහි සභාපති වෛද්‍ය චමල් සංජීව සඳහන් කළේ ඉන්දියාවෙන් ගෙන්වූ අදාළ ඖෂධ භාවිතයේදී රෝගීන්ට ඇතිවූ සංකූලතා සැළකිල්ලට ගෙන ඒවා භාවිතයෙන් ඉවත් කළ බවයි.\nකෙසේ වෙතත් මෙම ඖෂධය මෙරට ලියාපදිංචි ඖෂධයක් නොවන බවට ඖෂධ නියාමන අධිකාරිය විසින් මේ වනවිට තහවුරු කර ඇති බවත්, එවැනි අනුමැතියකින් තොර ඖෂධයක් රෝගීන්ට ලබාදීමට කටයුතු කිරීම ප්‍රශ්න සහගත බවත්, ඔහු කියා සිටියා.\nමෙම සිද්ධිය ඇතුලු ඖෂධ හා වෛද්‍ය උපකරණ මිලදී ගැනීමේදී සිදුව ඇති වංචාවන් සම්බන්ධයෙන් හෙට දිනයේ අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කරන බවද වෛද්‍යවරයා ප්‍රකාශ කළා.",
       "URL": "https://www.hirunews.lk/335229/ප්‍රමිතියෙන්-තොර-නිර්වින්දන-ඖෂධ-කුප්පි-ලක්ෂයක්-භාවිතයෙන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=343"
}