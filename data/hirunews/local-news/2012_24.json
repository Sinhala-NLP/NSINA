{
       "Source": "hirunews",
       "Timestamp": "Sunday, 18 April 2021 - 13:31",
       "Headline": "ලෝක වෙළඳපොලේ බොරතෙල් මිල ඉහළ මට්ටමක",
       "News Content": "ලෝක වෙළඳපොලේ බොරතෙල් මිල සති අන්තයේදී සුළු වශයෙන් පහත වැටුණද ගතවූ සතියේදී තෙල් මිල සියයකට හයකට වැඩි ප්‍රමාණයකින් වර්ධනය වී තිබෙනවා.\nබ්‍රෙන්ට් වර්ගයේ බොරතෙල් බැරලයක මිල සති අන්තයේදී ඇමරිකානු ඩොලර් 66 යි ශත 77 ක් ලෙස සටහන් වුණා.\nඇමරිකානු ඩබ්ලිව්. ටී. අයි. තෙල් බැරලයක මිල සටහන් වූයේ ඩොලර් 63 යි ශත 13ක් ලෙසයි.\nකොරෝනා වෛරසයේ නව රැල්ලෙන් ආර්ථිකයට සිදුවන බලපෑම අභිබවා චීනයේ ආර්ථිකය ශක්තිමත් ලෙස වර්ධනය වීම මෙලෙස තෙල් මිල ඉහළ යාමට බලපා ඇති කරුණක්.\nඇමරිකා එක්සත් ජනපදය විසින් රුසියාවට පැනවූ සම්බාධක ද ඒ සඳහා හේතුවන්නට ඇති බවයි විශ්ලේෂකයන් පෙන්වා දෙන්නේ.",
       "URL": "https://www.hirunews.lk/268776/ලෝක-වෙළඳපොලේ-බොරතෙල්-මිල-ඉහළ-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=2012"
}