{
       "Source": "hirunews",
       "Timestamp": "Thursday, 27 April 2023 - 20:31",
       "Headline": "මානව හිමිකම් කොමිසමෙන් ත්‍රස්ත විරෝධී පනත් කෙටුම්පත ගැන ඉල්ලීමක්",
       "News Content": "යෝජිත ත්‍රස්ත විරෝධි පනත් කෙටුම්පත ඒ ආකාරයෙන්ම පාර්ලිමේන්තුවට ඉදිරිපත් නොකරන ලෙස ශ්‍රී ලංකා මානව හිමිකම් කොමිසම් සභාව ජනාධිපතිවරයාගෙන් ඉල්ලා සිටිනවා.\nජනාධිපති රනිල් වික්‍රමසිංහ වෙත ලිපියක් යොමුකරමිනුයි කොමිසමේ සභාපති විශ්‍රාමික ශ්‍රේෂ්ඨාධිකරණ විනිසුරු රෝහිණි මාරසිංහ මෙම ඉල්ලීම සිදු කර ඇත්තේ.\nපුළුල් පරාසයක් තුළ සිදුකරන ජාතික සංවාදයකින් අනතුරුව ලබාගන්නා නිර්දේශද සහිතව පැහැදිළි ක්‍රියාකාරී සැලැස්මක් සහිතව එය ඉදිරියට යා යුතු බව මානව හිමිකම් කොමිසමේ සභාපතිවරිය වැඩිදුරටත් පෙන්වා දී තිබෙනවා.\nපසුගිය සතියේ දී ශ්‍රී ලංකා මානව හිමිකම් කොමිෂන් සභාව සිවිල් සමාජ කණ්ඩායම් සමග මේ සම්බන්ධයෙන් සාකච්ඡා කළ බවත් එහිදී ගොඩනැගුණු සංවාදය පදනම් කරගෙන මෙම කරුණු ඉදිරිපත් කරන බවත් ලිපියේ සඳහන්.",
       "URL": "https://www.hirunews.lk/333626/මානව-හිමිකම්-කොමිසමෙන්-ත්‍රස්ත-විරෝධී-පනත්-කෙටුම්පත-ගැන-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=386"
}