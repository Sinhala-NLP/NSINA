{
       "Source": "hirunews",
       "Timestamp": "Sunday, 09 April 2017 - 19:50",
       "Headline": "රට පුරා පොලිස් ස්ථාන වෙත ඇල්කොලයිසර්",
       "News Content": "රටපුරා සියලුම පොලිස් ස්ථාන වෙත ඇල්කොලයිසර් හෙවත් බීමත් රියදුරන් හඳුනා ගැනීමට භාවිතා කරන බැලුන් 10,000ක් බෙදා හැරිමට පොලිස් මූලස්ථානය පියවර ගෙන තිබෙනවා.\nසිංහල, හින්දු අලුත් අවුරුද්දට සමගාමීව මේ වන විට රට පුරා මාර්ග නීති කඩ කරන පුද්ගලයන් සහ බීමත් රියදුරත් අත්අඩංගුවට ගැනීම සඳහා විශේෂ මෙහෙයුමක් ක්‍රියාත්මකයි.\nඒ සඳහා පොලිස් රථ වාහන ඒකකයේ විශේෂ කණ්ඩායමක් ද යොදවා තිබෙනවා.\nකෙසේ වෙතත්, මාස දෙකකට ආසන්න කාලයක් පුරා පවතින ඇල්කොලයිසර් හිඟය හේතුවෙන් අත්අඩංගුවට ගන්නා රියදුරන් බීමතින් සිටින බවට තහවුරු කර ගැනීමට වෛද්‍යවරයෙකුගේ සහාය ලබා ගැනීමට සිදුව ඇති බවයි වාර්තා වන්නේ.\nමේ සම්බන්ධයෙන් හිරු ප්‍රවෘත්ති අංශය පොලිස් මූලස්ථානයෙන් කළ විමසීමකදී එහි ප්‍රකාශකයෙකු සදහන් කළේ බීමත් රියදුරන් හඳුනා ගැනීමට භාවිත කරන බැලුන් රට පුරා සියලුම පොලිස් ස්ථාන වෙත බෙදා හැරීමට කටයුතු කර ඇති බවයි.",
       "URL": "https://www.hirunews.lk/158863/රට-පුරා-පොලිස්-ස්ථාන-වෙත-ඇල්කොලයිසර්",
       "Category": "Local News",
       "Parent URL": "https://www.hirunews.lk/local-news.php?pageID=4570"
}