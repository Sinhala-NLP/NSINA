{
       "Source": "hirunews",
       "Timestamp": "Monday, 24 May 2021 - 11:13",
       "Headline": "﻿කොරෝනා මරණ තුන්ලක්ෂය ඉක්මවූ, තුන්වන රට ඉන්දියාව",
       "News Content": "අද උදෑසනින් අවසන් වූ පැය 24 තුල ඉන්දියාවෙන් තවත් කොරෝනා මරණ 4454 ක් වාර්තා වී ඇති අතර, ඒ අනුව එරට සමස්ත කොරෝනා මරණ සංඛ්‍යාව තුන්ලක්ෂ තිස් හත්දහස් විස්ස දක්වා ඉහළ යනවා.\nඑමෙන්ම, බ්‍රසීලය සහ ඇමෙරිකා එක්සත් ජනපදය හැරුණුකොට කොරෝනා මරණ තුන් ලක්ෂය ඉක්මවූ තුන්වන රට වන්නේ ඉන්දියාවයි.\nගත වූ පැය 24 තුල ඉන්දියාවෙන් තවත් කොරෝනා ආසාදිතයන් දෙලක්ෂ විසි දෙදහසක් වාර්තා වී ඇති අතර, ඒ අනුව එරට සමස්ත කොරෝනා ආසාදිතයින් සංඛ්‍යාව දෙකෝටි හැටහත් ලක්ෂය ඉක්මවනවා.",
       "URL": "https://www.hirunews.lk/272285/﻿කොරෝනා-මරණ-තුන්ලක්ෂය-ඉක්මවූ-තුන්වන-රට-ඉන්දියාව",
       "Category": "Local News",
       "Parent URL": "https://www.hirunews.lk/local-news.php?pageID=1932"
}