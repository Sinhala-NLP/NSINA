{
       "Source": "hirunews",
       "Timestamp": "Wednesday, 26 July 2017 - 19:16",
       "Headline": "අන්නාසි ගෙඩි 10 ක් නිසා පියෙක් කළ අපරාධය",
       "News Content": "කොස්ගම - ඇස්වත්ත ප්‍රදේශයේ පදිංචි පුද්ගලයෙකු තම 17 හැවිරිදි සහ 11 හැවිරිදි  පුතුන් දෙදෙනාට උදැල්ලකින් පහරදී තිබෙනවා.\nඑහිදී බරපතල තුවාල ලැබූ ඔවුන් කොළඹ ජාතික රෝහලට ඇතුළත් කර ඇති අතර, මේ වනවිට දැඩි සත්කාර ඒකකයේ ප්‍රතිකාර ලබන බවයි පොලීසිය සඳහන් කළේ.\nඅප වාර්තාකරු සඳහන් කළේ අන්නාසි ගෙඩි දහයක් හොරෙන් කෑම පිළිබඳ උරණ වී මෙම පහරදීම සිදුකර ඇති බවයි.\n52 හැවිරිදි සැකකාර පියාට අයත් අන්නාසි වගාවක සේවයට යාමට දරුවන් අකමැති වීම හේතුවෙන් පෙර දිනයක ඔවුන් අන්නාසි කඩා කා ඇති බවට පවසමින් මෙම පහරදීම සිදුකර තිබෙනවා.\nබරපතල තුවාල ලැබු දරුවන් දෙදෙනා අවිස්සාවේල්ල රෝහලට ඇතුලත් කිරීමෙන් අනතුරුවයි කොළඹ ජාතික රෝහලට මාරු කර යවා ඇත්තේ.\nමෙම පහරදීම සිදුවන අවස්ථාවේ ළමුන්ගේ මව නිවසේ සිට නැහැ.\nපහරකෑමට ලක්වු දරුවන් දෙදෙනාගේ වැඩිමහල් සහෝදරයෙකු ද  එම අවස්ථාවේ නිවසේ සිට ඇති අතර ඔහුට පහරදීමට පියා උත්සාහ කිරීමේදී ඔහු පළාගොස් තිබෙනවා.\nසැකකරු අත්අඩංගුවට ගෙන ඇති අතර ඔහු අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/166851/අන්නාසි-ගෙඩි-10-ක්-නිසා-පියෙක්-කළ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4401"
}