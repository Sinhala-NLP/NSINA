{
       "Source": "hirunews",
       "Timestamp": "Friday, 16 October 2020 - 12:32",
       "Headline": "ගම්වදින වන අලි නිසා දුක් විඳින මයිලන්කුලම ජනතාව (වීඩියෝ)",
       "News Content": "මේ පුත්තලම වනාතවිල්ලුව ප්‍රාදේශිය ලේකම් කොට්ඨාශයේ පිහිටි මයිලන්කුලම ගම්මානයයි.\nඑක් පසෙකින් විල්පත්තුව අභය භූමියටත් තවත් පසෙකින් තබ්බෝව අභය භූමියටත් මායිම්ව පිහිටා ඇති මෙම ගම්මානයේ පවුල් 500ට ආසන්න පිරිසක් ස්ථීර පදිංචිව සිටින අතර මොවුන්ගේ ප්‍රධාන ජීවනෝපාය බවට පත්ව ඇත්තේ හේන්\nගොවිතැන් කටයුතු සහ කුඹුරු ගොවිතැනයි.\nමෙම ගොවි ජනපදය ආරම්භක අවදියේ සිට මේ දක්වා මෙහි පදිංචි ගොවි ජනතාව මුහුණපාන උග්‍රතම ගැටළුව බවට පත්ව ඇත්තේ නිරන්තරයෙන් ගම්වදින වන අලි සවස් කාලයේ රංචු වශයෙන් පැමිණ සිය භව භෝග සම්පූර්ණයෙන් විනාශයට ලක්\nකිරීමයි.\nමෙසේ මයිලන්කුලම ගම්මානය වෙත ඇදෙන වන අලි රංචු පසුව තේවනුවර, ප්‍රදීපාගම පාවට්ටා මඩුව ආදි ගම්මාන වලටද සංක්‍රමණය වීම නිරන්තරයෙන් සිදුවන බවයි ගොවීන් පෙන්වා දෙන්නේ.\nවිදුලි අලි වැට අක්‍රිය තත්ත්වයේ පැවතීම හේතුවෙන් වන අලි ගම්වැදීමේ ඉහළ ගොස් ඇති බව ගම්වැසියන් පවසනවා.\nමයිලන්කුලම ගම්මානයේ ගම්වැසියන් මුහුණදී ඇති වන අලි ගැටලුව පිළිබදව බලධාරීන්ගේ අවධානය යොමුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/252656/ගම්වදින-වන-අලි-නිසා-දුක්-විඳින-මයිලන්කුලම-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2386"
}