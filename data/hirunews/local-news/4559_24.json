{
       "Source": "hirunews",
       "Timestamp": "Monday, 17 April 2017 - 15:45",
       "Headline": "පිල්ලෙයාන් 28 වනදා දක්වා යළි රිමාන්ඩ්",
       "News Content": "නැගෙනහිර පළාත් හිටපු ප්‍රධාන අමාත්‍ය සිවනේෂතුරෙයි චන්ද්‍රකාන්තන් හෙවත් පිල්ලෙයාන් ලබන 28 වනදා දක්වා අද යළි රක්ෂිත බන්ධනාගාර ගත කෙරුණා.\nඒ ඔහු මඩකලපුව දිස්ත්‍රික් වැඩබලන මහේස්ත්‍රාත් එම්.අයි.එම්. රිස්වි හමුවට ඉදිරිපත් කිරීමෙන් අනතුරුවයි.\nමෙවර ඔහු රක්ෂිත බන්ධනාගාර ගත කරනු ලැබුවේ 36 වැනි වතාවටයි.\n2005 වසරේ දෙසැම්බර් මස 25 වැනිදා මඩකලපුව ප්‍රදේශයේ දේවස්ථානයකදී පාර්ලිමේන්තු මන්ත්‍රී ජෝසප් පරරාජසිංහම් ඝාතනය කිරීම සම්බන්ධයෙන් නැගෙනහිර පළාත් හිටපු ප්‍රධාන අමාත්‍යවරයාට එරෙහිව චෝදනා එල්ල වී තිබෙනවා.",
       "URL": "https://www.hirunews.lk/159355/පිල්ලෙයාන්-28-වනදා-දක්වා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4559"
}