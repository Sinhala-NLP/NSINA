{
       "Source": "hirunews",
       "Timestamp": "Tuesday, 04 April 2023 - 15:19",
       "Headline": "අලුත් අවුරුද්දට විශේෂ දුම්රිය ධාවන සැළැස්මක්",
       "News Content": "සිංහල සහ දෙමළ අලුත් අවුරුදු උත්සවය සහ දීර්ඝ නිවාඩු සමය වෙනුවෙන් දුම්රිය දෙපාර්තමේන්තුව විශේෂ දුම්රිය ධාවන සැළැස්මක් ක්‍රියාත්මක කිරීමට සැළසුම් කර තිබෙනවා.\nඒ අනුව අද(04) සිට මේ මස 17 වනදා දක්වා එම විශේෂ දුම්රිය ධාවන වැඩසටහන ක්‍රියාත්මක බවයි දුම්රිය නියෝජ්‍ය ගමනාගමන සාමාන්‍යාධිකාරී එන්.ජේ. ඉඳිපොලගේ සඳහන් කළේ.\nඒ අනුව කොළඹ කොටුව සිට බදුල්ලට සහ බදුල්ලේ සිට කොළඹ කොටුවට මෙන්ම කොළඹ - කොටුව සිට ගාල්ල, මරදාන සිට බෙලිඅත්ත සහ අනුරාධපුරයේ සිට බෙලිඅත්ත දක්වා විශේෂ දුම්රිය ගමන් වාර කිහිපයක් එම දිනවලදී ධාවනය කෙරෙනු ඇති.",
       "URL": "https://www.hirunews.lk/331701/අලුත්-අවුරුද්දට-විශේෂ-දුම්රිය-ධාවන-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=435"
}