{
       "Source": "hirunews",
       "Timestamp": "Friday, 16 March 2018 - 17:12",
       "Headline": "වන අලි ප්‍රහාරයකින් පුද්ගලයෙකු මරුට",
       "News Content": "සූරියවැව - සුරුවිරුගම ප්‍රදේශයේ පුද්ගලයෙකු වන අලියෙකු පහරදීමෙන් ජීවිතක්ෂයට පත්වී තිබෙනවා.\nඅද අලූයම් කාලයේ එල්ල වූ මෙම ප්‍රහාරයෙන් ජීවිතක්ෂයට පත්වුණේ 38 හැවිරිදි දෙදරු පියෙක්.\nඅලුයම් කාලයේ අසල නිවසකට කඩා වැදුනු වන අලියෙක් එලවා දැමීම සඳහා මෙම පුද්ගලයා ද විදුලි පන්දමක් ද අතැතිව නිවසින් එළියට ගොස් තිබෙනවා.\nඑහිදී අසල්වැසි නිවස දෙස සිට පැමිණි වන අලියා මෙම පුද්ගලයාට පහරදී ඇති බවටයි අනාවරණ වී ඇත්තේ.\nබරපතල තුවාල ලැබූ ඔහු හම්බන්තොට රෝහලට ඇතුලත් කෙරුනු අතර වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරකර යවා තිබුනා.\nඑහිදීයි ඔහු මියගොස් ඇත්තේ.\nමෙම පුද්ගලයාට වයස අවුරුදු 7 ක සහ 10 ක දරුවන් දෙදෙනෙකු ද වන බව අප වාර්තාකරු සඳහන් කළා.\nඔහුගේ බිරිඳ ද මීට වසරකට පෙර සිය දිවි හානිකරගෙන මිය ගොස් තිබුණා.",
       "URL": "https://www.hirunews.lk/186090/වන-අලි-ප්‍රහාරයකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4034"
}