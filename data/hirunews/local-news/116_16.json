{
       "Source": "hirunews",
       "Timestamp": "Monday, 07 August 2023 - 17:52",
       "Headline": "හෙලිකොප්ටර් දෙකක් එකිනෙකට ගැටී තිදෙනෙක් මරුට (වීඩියෝ)",
       "News Content": "ඇමෙරිකාවේ කැලිෆෝනියා ප්‍රාන්තයේ රිවර්සයිඩ් ප්‍රදේශයේ ඇති වූ ගිනි ගැනීමකදී, එම ගින්න මැඩ පැත්වීමට කටයුතු කරමින් සිටි හෙලිකොප්ටර් දෙකක් එකිනෙක ගැටී තිබෙනවා.\nඑම අනතුරෙන් පසු එක් හෙලිකොප්ටරයක් නිරුපද්‍රිතව ගොඩබැස්වීමට හැකි වී ඇති අතර අනෙක් හෙලිකොප්ටරය කඳු බෑවුමකට කඩා වැටී ඇති බවයි, විදෙස් මාධ්‍ය වාර්තා කරන්නේ.\nමෙම අනතුරෙන් තිදෙනෙකු ජීවිතක්ෂට පත්ව තිබෙනවා.\nවිදෙස් මාධ්‍ය සඳහන් කරන්නේ මෙසේ මියගිය පුද්ගලයින්ගෙන් එක් අයෙක් කැල්ෆයර් දෙපාර්තමේන්තුවේ සේවය කළ ගුවන් නියමුවෙකු වන අතර අනෙක් දෙදෙනා එම අංශයේම ප්‍රධානියෙකු සහ කැල්ෆයර් කපිතාන්වරයෙකු බවයි.\nකෙසේ වෙතත් අනතුරට හේතුව තවමත් විමර්ශනය කෙරෙමින් පවතින බවයි වාර්තා වී ඇත්තේ.",
       "URL": "https://www.hirunews.lk/343984/හෙලිකොප්ටර්-දෙකක්-එකිනෙකට-ගැටී-තිදෙනෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=116"
}