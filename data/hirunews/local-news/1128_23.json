{
       "Source": "hirunews",
       "Timestamp": "Wednesday, 01 June 2022 - 7:13",
       "Headline": "මැයි උද්ධමනය සියයට 39.1ක්",
       "News Content": "කොළඹ පාරිභෝගික මිල දර්ශකය මත පදනම්ව මනිනු ලබන උද්ධමනය අනුව මැයි මාසයේ මෙරට උද්ධමනය සියයට 39.1 දක්වා ඉහළ ගොස් තිබෙනවා.\nඑය අප්‍රේල් මාසයේ සටහහන් වුණේ සියයට 29.8 ක් ලෙසයි.\nඋද්ධමනය ඉහළ යෑම සඳහා ආහාර සහ ආහාර නොවන කාණ්ඩ දෙකෙහිම මිල ගණන්වල ඉහළ යාම හේතුවී තිබෙනවා. ඒ අනුව ආහාර කාණ්ඩයේ උද්ධමනය සියයට 57.4 දක්වාද ආහාර නොවන කාණ්ඩයේ උද්ධමනය සියයට 30.6 දක්වාද ඉහළ ගියා.\nමහබැංකුව ප්‍රකාශ කළේ අප්‍රේල් මාසයේ පැවති වාර්ෂික සාමාන්‍ය උද්ධමනය සියයට 11.3 සිට 14.2 දක්වා මැයි මාසයේ ඉහළ ගොස් ඇති බවයි.\nමහ බැංකු වාර්තාවන්ට අනුව පසුගිය වසරේ මැයි මාසයේ උද්ධමනය සටහන් වී ඇත්තේ සියයට 4.5 ක් ලෙසයි.",
       "URL": "https://www.hirunews.lk/305843/මැයි-උද්ධමනය-සියයට-39-1ක්",
       "Category": "Local News",
       "Parent URL": "https://www.hirunews.lk/local-news.php?pageID=1128"
}