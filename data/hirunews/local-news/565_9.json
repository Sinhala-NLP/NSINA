{
       "Source": "hirunews",
       "Timestamp": "Wednesday, 01 February 2023 - 15:50",
       "Headline": "ඖෂධ මිලදී ගැනීම සඳහා සුව ඇමතිට රට යන්න අවසර",
       "News Content": "මෙරටට අවශ්‍ය ඖෂධ මිලදී ගැනීම සඳහා සෞඛ්‍ය අමාත්‍ය කෙහෙළිය රඹුක්වැල්ලට විදෙස් ගත වීම සඳහා අධිකරණය අද අවසර ලබාදුන්නා.\nඒ අනුව, එළඹෙන 21 වනදා සිට මැයි 20 වනදා දක්වා කාලය තුල විදෙස් ගතවන ලෙසටයි කොළඹ මහාධිකරණ විනිසුරු නවරත්න මාරසිංහ ඔහුට නියෝග කළේ.\n2015 වසරේ රුපවාහිනි සංස්ථාවට අවශ්‍ය නොමැති අවස්ථාවක රුපියල් නමලක්ෂ අනුදහසක් වටිනා පයිප්ප බට 600 ක් , මිළදි ගැනිමට අදාළව අල්ලස් කොමිසම විසින් අමාත්‍යවරයාට එරෙහිව පවරා තිබු නඩුවක් අද කැඳවු අවස්ථාවේදි මෙම නියෝගය නිකුත් කෙරුණා.\nඊට අදාලව අමාත්‍යවරයාට විදෙස් ගමන් තහනමක් පනවා ඇති අතර, ඖෂධ මිළදි ගැනිම සඳහා ඔහුට විදේශ ගත විමට අවශ්‍ය බව ඔහුගේ නීතිඥවරයා අධිකරණයට දැනුම් දුන්නා.\nඒ අනුවයි, මෙම අවසරය හිමිවුණේ.",
       "URL": "https://www.hirunews.lk/326410/ඖෂධ-මිලදී-ගැනීම-සඳහා-සුව-ඇමතිට-රට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=565"
}