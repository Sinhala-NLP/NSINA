{
       "Source": "hirunews",
       "Timestamp": "Wednesday, 03 October 2018 - 18:07",
       "Headline": "කොටා පාරේදී දුම්රියක් වෙන්වෙයි - බොරැල්ල අවට දැඩි රථ වාහන තදබදයක්",
       "News Content": "කොළඹ - කොටුවේ සිට අවිස්සාවේල්ල බලා ධාවනය වූ දුම්රියක මැදිරි කිහිපයක් බොරැල්ල - කෝට්ටේ පාර දුම්රිය ස්ථානය ආසන්නයේදී අද වෙන්වී තිබුණා.\nඑම මැදිරි කොටා පාර අවහිර වන අයුරින් රැඳී තිබීම නිසා බොරැල්ල අවට ප්‍රදේශයේ ඇතිවුණේ දැඩි රථවාහන තදබදයක්.\nහිරු ප්‍රවෘත්ති අංශය කළ විමසීමකදී දුම්රිය සාමාන්‍යාධිකාරී ඩිලන්ත ප්‍රනාන්දු සඳහන් කළේ දුම්රිය හරස් මාර්ගයේ පීලිවල ගැටළුවක් නිසා මෙය සිදුව ඇත්දැයි සොයාබැලීම සඳහා කණ්ඩායමක් පිටත් කර යැවූ බවයි.",
       "URL": "https://www.hirunews.lk/201328/කොටා-පාරේදී-දුම්රියක්-වෙන්වෙයි-බොරැල්ල-අවට-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=3717"
}