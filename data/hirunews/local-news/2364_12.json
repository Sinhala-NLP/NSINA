{
       "Source": "hirunews",
       "Timestamp": "Wednesday, 28 October 2020 - 17:02",
       "Headline": "තලවකැලේ - ලිඳුල නගර සභාවේ සභාපතිවරයා තාවකාලිකව ධුරයෙන් ඉවතට",
       "News Content": "තලවකැලේ - ලිඳුල නගර සභාවේ සභාපති අනගිපුර අශෝක සේපාල වහාම ක්‍රියාත්මක වන පරිදි එම තනතුරෙන් තාවකාලිකව ඉවත් කර තිබෙනවා.\nමධ්‍යම පළාත් ආණ්ඩුකාර ලලිත් යූ.ගමගේ හිරු ප්‍රවෘත්ති අංශයට කියා සිටියේ බලය අයුතු ලෙස පරිහරණය ඇතුළු ඔහුට එරෙහිව එල්ල වී ඇති චෝදනා සලකා බලා මෙම තීරණය ගත් බවයි.\nඅදාළ චෝදනා සම්බන්ධයෙන් විශ්‍රාමලත් විනිසුරු සරෝජනී කුසලා වීරවර්ධන යටතේ විමර්ශනයක් ද සිදුකෙරෙන අතර, ආණ්ඩුකාරවරයා පැවසුවේ එහි වාර්තාව මාස 03ක් ඇතුළත තමන් වෙත ලැබීමට නියමිත බවයි.\nඑතෙක් තලවකැලේ ලිඳුල නගර සභාවේ වැඩබලන සභාපතිවරයා ලෙස එහි උප සභාපති ලෙච්චුමන් භාරගිදාසන් පත් කර තිබෙනවා.",
       "URL": "https://www.hirunews.lk/253513/තලවකැලේ-ලිඳුල-නගර-සභාවේ-සභාපතිවරයා-තාවකාලිකව-ධුරයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2364"
}