{
       "Source": "hirunews",
       "Timestamp": "Wednesday, 23 February 2022 - 8:38",
       "Headline": "රාජ්‍ය අමාත්‍ය ලන්සාගෙන් ජනපතිට ලිපියක්",
       "News Content": "සිය අමාත්‍යාංශයේ කටයුතුවලින් ඉවත් වී සිටින රාජ්‍ය අමාත්‍ය නිමල් ලන්සා ජනාධිපතිවරයා වෙත අද (23) ලිපියක් යොමු කිරීමට නියමිතයි.\nහිරු ප්‍රවෘත්ති අංශය කළ විමසීක දී ඔහු මේ බව තහවුරු කළ අතර එහිදී රාජ්‍ය අමාත්‍යාංශයේ කටයුතුවලින් ඉවත් වීමට හේතු සහ ඉදිරි කටයුතු සම්බන්ධයෙන් ජනාධිපතිවරයා දැනුම්වත් කරන බවයි රාජ්‍ය අමාත්‍යවරයා කියා සිටියේ.\nඑමෙන්ම අමාත්‍යාංශයේ කටයුතුවලින් ඉවත්වීමට හේතු වූ කරුණු සම්බන්ධයෙන් ඔහු අද පාර්ලිමේන්තුවේදී ප්‍රකාශයක් කිරීමට නියමිතයි.\nමේ අතර ඩෙංගු සහයකයින්ගෙන් කොටසක් සෞඛ්‍ය අමාත්‍යාංශයටත් තවත් පිරිසක් බහුකාර්ය සංවර්ධන දෙපාර්තමේන්තුවටත් බඳවාගැනීමට කැබිනට් අනුමැතිය හිමිව ඇති බව රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ ප්‍රකාශ කළා.\nපාර්ලිමේන්තුවේදී ඊයේ (22) පැවති කල් තැබීමේ විවාදයට එක්වෙමින් ඇය කියා සිටියේ සෞඛ්‍ය අමාත්‍යාංශ ලේකම්වරයා තමන්ට ඒ පිළිබඳව දැනුම්දුන් බවයි.",
       "URL": "https://www.hirunews.lk/297775/රාජ්‍ය-අමාත්‍ය-ලන්සාගෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1339"
}