{
       "Source": "hirunews",
       "Timestamp": "Sunday, 04 April 2021 - 19:45",
       "Headline": "ගම සමඟ පිළිසඳරේදී කණුගහවැව ජනතාව කළ ඉල්ලීම ඉටුවෙයි (වීඩියෝ)",
       "News Content": "කැබිතිගොල්ලෑව ගම සමඟ පිළිසදර වැඩසටහනේ දි ජනතාව සිදුකළ ඉල්ලීමකට අනුව සංවර්ධනය කෙරුණු කණුගහවැව ආදර්ශ ගම්මානය ජනාධිපති ගෝඨාභය රාජපක්ෂගේ ප්‍රධානත්වයෙන් අද විවෘත කෙරුණා.\nපසුගිය වසරේ දෙසැම්බර් මස 30 වැනිදා ගම සමග පිළිසදර වැඩසටහන කැබිතිගොල්ලෑව - කණුගහවැව ගම්මානයේදි පැවති අතර එම ගම්වැසියන් යුද සමයේ ත්‍රස්තවාදි ප්‍රහාරවලින් බැටකෑ පිරිසක්.\nයුද සමයෙන් පසුවද ඔවුන් ආර්ථික, සමාජයීය  ප්‍රශ්ණ රැසකට මුහුණ දුන් අතර ඒවාට කඩිනමින් විසදුම් ලබා දෙන ලෙසයි ගම සමග පිළිසදර වැඩසටහනේදි ජනාධිපති ගෝඨාභය රාජපක්ෂ නිලධාරින් ට උපදෙස් ලබා දුන්නේ.\nඒ අනුව ගුවන් හමුදාවේ 70 වන සංවත්සරය නිමිත්තෙන් ඔවුන් කණුගහවැව ගම්මානයේ සංවර්ධන කටයුතු භාරගෙන ඇති අතර, ඒ අනුව සංවර්ධනය කෙරුණු  කණුගහවැව ගම්මානය විවෘත කිරිම සදහා ගිය ජනාධිපති ගෝඨාභය රාජපක්ෂ යෝජිත වෙහෙර වහන්සේ ඉදිකෙරෙන භූමිය, ඉදිකෙරුණු බෝධිඝරය සහ ආවාසගෙය නිරීක්ෂණයට ලක් කළා.\nගම්මානයේ ඉදිකරන ලද කිලෝමීටර් 15ක දිගින් යුත් අලිවැට ද නිරීක්ෂණය කළ ජනාධීපතිවරයා ගම්වැසියන් සමග ද සුහද කථා බහක නිරත වු බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/267501/ගම-සමඟ-පිළිසඳරේදී-කණුගහවැව-ජනතාව-කළ-ඉල්ලීම-ඉටුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2041"
}