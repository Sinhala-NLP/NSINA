{
       "Source": "hirunews",
       "Timestamp": "Saturday, 10 December 2022 - 7:25",
       "Headline": "ආර්ජන්ටිනාව අවසන් පූර්ව තරග වටයට",
       "News Content": "2022 පාපන්දු ලෝක කුසලානයේ ආර්ජන්ටිනාව සහ නෙදර්ලන්තය අතර තරගයේ ජය ලයනල් මෙසීගෙ නායකත්වයෙන් යුතු ආර්ජන්ටිනා කණ්ඩායම සතු වුණා.\nඒ අනුව ආර්ජන්ටිනා කණ්ඩායම මෙවර ලෝක කුසලානය දිනා ගැනීමේ සිහිනය තවදුරටත් රඳවා ගත්තේ, අවසන් පූර්ව තරගවටය සඳහා සුදුසුකම් ලබමින්.\nතරගයේ නියමිත කාලය අවසන් වන විට දෙපිළම ගෝල දෙක බැගින් ලබා ගත් අතර, තරගයේ ජයග්‍රාහකයා තීරණය වූයේ දඬුවම් පහර මගින්.\nඑහි දී 4- 3ක් වශයෙන් දඬුවම් පහර සාර්ථක කර ගත් ප්‍රබල ආර්ජන්ටිනා කණ්ඩායම අවසන් පූර්ව වටය සඳහා සුදුසුකම් ලබා ගත්තා.\nමේ අතර ප්‍රබල බ්‍රසීල කණ්ඩායම සහ ගිය වර ලෝක කුසලාන අනු ශූරයන් වූ ක්‍රොඒශියා කණ්ඩායම අතර පැවති තරගයේ ජයග්‍රහණය හිමිකර ගැනීමට ක්‍රොඒශියාව සමත් වීමත් සමග බ්‍රසීල කණ්ඩායමේ ලෝක කුසලාන ගමන නිමා වුණා.",
       "URL": "https://www.hirunews.lk/322334/ආර්ජන්ටිනාව-අවසන්-පූර්ව-තරග-වටයට",
       "Category": "Local News",
       "Parent URL": "https://www.hirunews.lk/local-news.php?pageID=677"
}