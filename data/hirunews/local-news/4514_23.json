{
       "Source": "hirunews",
       "Timestamp": "Tuesday, 16 May 2017 - 14:57",
       "Headline": "ජනප්‍රිය පාසල්වලට උසස් පෙළ සිසුන් ඇතුළත් කර ගැනීම ගැන වාර්තාවක් කැඳවයි",
       "News Content": "උසස් පෙළ හැදැරීම සඳහා ජනප්‍රිය පාසල්වලට සිසුන් ඇතුළත් කර ගන්නා ක්‍රමවේදය පිළිබඳ වාර්තාවක් කැදවීමට අධ්‍යාපන අමාත්‍යාංශය තීරණය කර තිබෙනවා.\nඒ අනුව උසස් පෙළ හැදැරීම සඳහා වෙනත් පාසල්වලට ඇතුළත් වන සිසුන් සඳහා පැවැත්වෙන සම්මුඛ පරීක්ෂණවලදී ඔවුන්ට ලකුණු ලබාදීමේ ක්‍රමවේදයන් සහ පාසල මගින් එම සිසුන්ගෙන් අය කර ගන්නා මුදල් පිළිබද සවිස්තර වාර්තාවක් තමන් වෙත ලබාදෙන ලෙසයි අධ්‍යාපන අමාත්‍ය අකිල විරාජ් කාරියවසම් නිලධාරීන්ට නියෝග කර ඇත්තේ.\nඒ, ඇතැම් පාසල්වල සම්මුඛ පරීක්ෂණ පැවැත්වෙන ආකාරය සහ සිසුන්ගෙන් මුදල් අය කර ගැනීම සම්බන්ධයෙන් ලැබී ඇති පැමිණිලි සලකා බැලීමෙන් අනතුරුවයි.",
       "URL": "https://www.hirunews.lk/161463/ජනප්‍රිය-පාසල්වලට-උසස්-පෙළ-සිසුන්-ඇතුළත්-කර-ගැනීම-ගැන-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4514"
}