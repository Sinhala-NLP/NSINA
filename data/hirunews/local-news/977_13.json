{
       "Source": "hirunews",
       "Timestamp": "Sunday, 31 July 2022 - 16:12",
       "Headline": "ජැක්සන් ගැන පළවෙන ප්‍රවෘත්ති බොරු! - දියණිය තහවුරු කරයි",
       "News Content": "ප්‍රවීණ රංගවේදී ජැක්සන් ඇන්තනී මියගිය බවට සමාජ මාධ්‍ය තුළ පළවන පුවත අසත්‍යයක් බව ජැක්සන් ඇන්තනීගේ දියණිය පවසනවා.\nඔහුගේ දියණිය තම ෆේස්බුක් ගිණුමෙ සටහනක් තබමින් එම පුවත්වල අසත්‍යතාව තහවුරු කර තිබුණා.\nප්‍රවීණ රංගවේදී ජැක්සන් ඇන්තනී ඉකුත් ජූලි 02 වැනි දා රූගත කිරීමකට ගොස් එන අතරතුර, අනුරාධපුර, තලාව, මොරගොඩ ප්‍රදේශයේ දී , ඔහු ගමන් ගත් කැබ් රථය වන අලියෙකුගේ ගැටී අනතුරකට ලක් වූ අතර, අනුරාධපුර රෝහලට ඇතුලත් කර තිබුණා.\nඅනතුරුව කොළඹ ජාතික රෝහල වෙත ඔහුව මාරු කර එවූ අතර සැත්කමකින් පසුව කොළඹ ජාතික රෝහලේ දැඩි සත්කාර ඒකකයේ මේ වන විටත් ප්‍රතිකාර ලබමින් සිටිනවා.\nඅනතුරින් ඔහු සමග ගමන් ගත් තවත් දෙදෙනෙකුට බරපතල තුවාල සිදු වුණා.\n(ප්‍රවීණ රංගවේදී ජැක්සන් ඇන්තනීගේ දියණිය විසින් පළ කළ ෆේස්බුක් සටහන පහතින්)",
       "URL": "https://www.hirunews.lk/311496/ජැක්සන්-ගැන-පළවෙන-ප්‍රවෘත්ති-බොරු-දියණිය-තහවුරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=977"
}