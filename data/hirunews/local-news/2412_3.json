{
       "Source": "hirunews",
       "Timestamp": "Sunday, 04 October 2020 - 14:34",
       "Headline": "ශ්‍රී ලංකාවේ විශාලතම විල විනාශවීමේ අවධානමක (වීඩියෝ)",
       "News Content": "මෙරට විශාලතම ස්වාභාවික විල වන සේරුවිල විල විනාශවී යාමේ දැඩි අවදානමක් පවතින බව සේරුවිල විල්ගම්වෙහෙර විහාරාධිපති හිමියන් පවසනවා.\nඋන්වහන්සේ මේ අදහස් පළ'කළේ සේරුවිල වාරි ගැටලු සාකච්ඡා කිරීම සදහා පැවති සාකච්ඡාවකදීයි.\nසේරුවිල පින් බිම පිහිටා ඇත්තේ නැගෙනහිර පළාතේ ත්‍රිකුණාමල දිස්ත්‍රික්කයේ.\nඑමෙන්ම, සේරු -පැමිණි - විල සේරුවා විල ලෙස නම් කළ බව ඉතිහාසයේ කියැවෙනවා.\nදුරාතීතයේ රහතන් වහන්සේලා පැන් පහසුව සඳහා මෙම විලට නිබඳව වැඩිය බවත් එසේ සිවුරු ආ විල පසු කලෙක සේරුවාවිල ලෙස කට වහරට සම්බන්ධ වු බවත් ජන වහරේ පැවැත එන තවත් මතයක්.\n13 වැනි සියවෙසහි රචිත ධාතු වංශයට අනුව ගෞතම බුදුන් වහන්සේ තෙවැනි වරට ලංකාවට වැඩිය අවස්ථාවේ මෙම පුද බිමෙහි චෛත්‍ය පිහිට වු ස්ථානයේ\nනිරෝධ සමාපත්ති සුවයෙන් සම වැදි සිටි බවත් ඉතිහාසයේ සදහන්වනවා.\nසිංහල ධාතු වංශය පාලි ධාතු වංශය ආදි ඓතිහාසික වංශ කතා ගණනාවක සදහන්වන ආකාරයට ශ්‍රී ලංකාවේ විශාලතම ස්වාභාවික විල ලෙසින් සැලකෙන්නේද සේරුවිල විලයි.\nමෙවන් ඓතිහාසික සහ පුජනීය වශයෙන් ඉතා වැදගත් ස්ථානයකට හිමිකම් කියන සේරුවිල විල වර්තමානය වන විට විනාශ වෙමින් පවතින බවට සේරුවිල විල්ගම්වෙහෙර විහාරධිපති හිමියන් පෙන්වා දුන්නේ ඒ සම්බන්ධයෙන් වූ සාකච්ඡාවකදීයි.\nමෙහිදී රාජ්‍ය අමාත්‍ය චමල් රාජපක්ෂ මහතා සදහන් කළේ සේරුවිල සංරක්ෂණය සදහා කඩිනම් පියවර ගන්නා බවයි.",
       "URL": "https://www.hirunews.lk/251778/ශ්‍රී-ලංකාවේ-විශාලතම-විල-විනාශවීමේ-අවධානමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2412"
}