{
       "Source": "hirunews",
       "Timestamp": "Saturday, 13 May 2023 - 10:11",
       "Headline": "ඊජිප්තු තානාපති සහ ආරක්ෂක ලේකම්වරයා අතර හමුවක්",
       "News Content": "ඊජිප්තුවේ තානාපති මජෙල් මුස්ලෙහ්, ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න හමුවී තිබෙනවා.\nආරක්ෂක අමාත්‍යාංශය සඳහන් කළේ මෙම හමුවේදී ආර්ථිකය ස්ථාවර කිරීම සදහා ශ්‍රී ලංකා රජය ගෙන ඇති ක්‍රියාමාර්ග සම්බන්ධයෙන් සාකච්ඡා වී ඇති බවයි.\nඊයේ පැවැත්වුණු මෙම සාකච්ඡාවේදී දෙරට අතර හමුදා සහයෝගිතාවය වැඩිදියුණු කිරීමේ මාර්ග සම්බන්ධයෙන් ද සාකච්ඡා වී ඇති අතර සමරු තිලිණ හුවමාරුවක් ද සිදුව තිබෙනවා.",
       "URL": "https://www.hirunews.lk/335040/ඊජිප්තු-තානාපති-සහ-ආරක්ෂක-ලේකම්වරයා-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=347"
}