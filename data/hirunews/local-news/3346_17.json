{
       "Source": "hirunews",
       "Timestamp": "Saturday, 18 May 2019 - 13:10",
       "Headline": "සඳුදා රජයේ නිවාඩුව පෞද්ගලික අංශයටත් ඉල්ලයි",
       "News Content": "ලබන සඳුදා (20) රජයේ සේවකයින්ට ලබාදී ඇති නිවාඩුව පෞද්ගලික අංශයේ සේවකයන් වෙත ද ලබාදෙන ලෙස කම්කරු හා වෘත්තීය සබදතා කැබිනට් නොවන අමාත්‍ය රවීන්ද්‍ර සමරවීර පෞද්ගලික අංශයේ සියළු සේවා යෝජකයන්ගෙන් ඉල්ලීමක් කරනවා.\nවෙසක් පුර පසලොස්වක දිනය අදට යෙදී තිබීමත්, ඊට පසුදින වන හෙට නිවාඩු දිනය ඉරිදා දිනයක් වීම හේතුවෙන් ලබන සඳුදා රජයේ නිවාඩු දිනයක් ලෙස ප්‍රකාශයට පත් කිරීමටයි තීරණය කෙරුණේ.\nඒ, ජාතික වෙසක් උත්සවයට සමගාමීව සියළු බෞද්ධ විහාරස්ථාන ඇතුළු රට පුරා පැවැත්වෙන වෙසක් උත්සව වඩාත් සාර්ථකව පවත්වාගෙන යාමේ අරමුණින්.\nමේ අනුව ලබන සඳුදා පෞද්ගලික අංශයට නිවාඩු දිනයක් ලෙස නීත්‍යානුකූලව ප්‍රකාශයට පත් කළ නොහැකි බැවින් එම අවස්ථාව පෞද්ගලික අංශයේ සේවකයින්ට ලබාදෙන ලෙස අමාත්‍ය රවීන්ද්‍ර සමරවීර සේවා යෝජකයින්ගෙන් ඉල්ලා සිටිනවා.",
       "URL": "https://www.hirunews.lk/216605/සඳුදා-රජයේ-නිවාඩුව-පෞද්ගලික-අංශයටත්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3346"
}