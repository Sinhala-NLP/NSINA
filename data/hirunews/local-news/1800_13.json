{
       "Source": "hirunews",
       "Timestamp": "Friday, 23 July 2021 - 20:14",
       "Headline": "මෙරට පුද්ගලයින් හතලිස් හය ලක්ෂයකට කොරෝනා එන්නත්",
       "News Content": "මේ වනවිට මෙරට පුද්ගලයන් 4,606,219 දෙනෙකු කොරෝනා මර්දන එන්නත් එක් මාත්‍රාවක් හෝ ලබාගෙන තිබෙනවා.\nඉන් පුද්ගලයින් 3,543,248 දෙනෙකුම එක් මාත්‍රාවක් හෝ ලබාගෙන ඇත්තේ සයිනොෆාම් එන්නතින්.\nමේ අතර සංචාරකයන් ඇතුලු කරගැනීමේදී ලොව රටවල ඉහළම පිළිගැනීමක් ඇති කොරෝනා මර්දන එන්නත ඔක්ස්ෆර්ඩ් ඇස්ට්‍රා සෙනෙකා එන්නත බව ඉකොනොමිස්ට් වෙබ් අඩවිය වාර්තා කර තිබෙනවා.\nඔක්ස්ෆර්ඩ් ඇස්ට්‍රාසෙනෙකා එන්නතට රටවල් 120 ක  පමණ පිළිගැනීමක් හිමිව ඇති අතර, ෆයිසර් එන්නත පිළිගෙන ඇති රටවල් සංඛ්‍යාව 90ක්.\nස්පුට්නික් එන්නතට රටවල් 60 කට වැඩි සංඛ්‍යාවක පිළිගැනීම හිමිව ඇති අතර, ලොව සිව්වනුවට වැඩිම පිළිගැනීමක් හිමිව ඇත්තේ සයිනොෆාම් එන්නතටයි.\nමේ අතර, මෙරටට ලැබුණු, ඉන්දියාවේ නිෂ්පාදිත කොවිෂීල්ඩ් ඇස්ට්‍රා සෙනෙකා එන්නතට යුරෝපා කලාපය තුළ පිළිගැනීමක් නොලැබී ඇත්තේ එම කලාපයේ සෞඛ්‍ය රෙගුලාසි අනුව ඊට අනුමැතිය නොතිබීම හේතුවෙන්.\nඅදත් එන්නත්කරණ වැඩසටහන් ප්‍රදේශ රැසකදීම ක්‍රියාත්මක කෙරුණු අතර, කිරිබත්ගොඩ මූලික රෝහලේ පැවති එන්නත්කරණ වැඩසටහනට විශාල පිරිසක් පැමිණ සිටීම හේතුවෙන් නොසන්සුන්තාවක්ද ඇතිවුණා.",
       "URL": "https://www.hirunews.lk/277822/මෙරට-පුද්ගලයින්-හතලිස්-හය-ලක්ෂයකට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1800"
}