{
       "Source": "hirunews",
       "Timestamp": "Monday, 13 June 2022 - 22:56",
       "Headline": "අරගලකරුවන් පිරිසක් කොළඹ සිට මහනුවරට පා ගමනේ",
       "News Content": "අරගලකරුවන් පිරිසක් අද කොළඹ සිට මහනුවරට පාගමනකින් පිටත් වී තිබෙනවා.\nඅද (13) උදෑසන 10ට පමණ බත්තරමුල්ල පාර්ලිමේන්තු පිවිසුම ඉදිරිපිටින් මෙම පා ගමන පිටත් වී ඇති අතර, මහනුවරට ගොස් මහා නායක හිමියන් වහන්සේලා ද බැහැ දැකීමට නියමිත යි.\nඔවුන්ගේ පා ගමනේ තේමාව වන්නේ, 'හොර බලමුලු බිඳ අරගලය ඉදිරියට' යන්න යි.\nඑම පිරිස බ්‍රහස්පතින්දා මහනායක හිමියන් බැහැ දැකීමට නියමිත අතර, අදට පා ගමන නිට්ටඹුවෙන් අවසන් වූ බව යි වාර්තා වන්නේ.\nසංඝ ආඥාවක් නිකුත් කර වත්මන් ජනාධිපතිවරයා ගෙදර යැවීම මෙහි ප්‍රධාන අරමුණ යි.\nධම්මික පෙරේරාගේ පත්වීම, මහින්ද රාජපක්ෂ සහ ප්‍රසන්න රණතුංග පසුගිය දා පාර්ලිමේන්තුවේ කළ ප්‍රකාශ පිළිබඳ ද මෙහි දී සාකච්ඡා කිරීමට නියමිත අතර, කොළඹ සිට නුවරට වන පා ගමන, නැවතත් නුවර සිට කොළඹට පැමිණෙනු ඇති.",
       "URL": "https://www.hirunews.lk/307059/අරගලකරුවන්-පිරිසක්-කොළඹ-සිට-මහනුවරට-පා-ගමනේ",
       "Category": "Local News",
       "Parent URL": "https://www.hirunews.lk/local-news.php?pageID=1097"
}