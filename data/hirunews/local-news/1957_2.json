{
       "Source": "hirunews",
       "Timestamp": "Thursday, 13 May 2021 - 13:42",
       "Headline": "කොවිෂීල්ඩ් එන්නත් මාත්‍රා අතර, සති 12 - 16 ක පරතරයකට, ඉන්දීය රජයේ  එන්නත්කරණ උපදේශක කණ්ඩායමක  නිර්දේශ",
       "News Content": "ඔක්ස්ෆර්ඩ් - ඇස්ට්‍රාසෙනෙකා කොවිෂීල්ඩ් කොරෝනා එන්නතේ පළමු සහ දෙවන මාත්‍රා අතර පරතරය සති 12 සිට 16 දක්වා ඉහළ නැංවිය හැකි බව ඉන්දීය රජයේ ජාතික එන්නත්කරණ තාක්ෂණික උපදේශක කණ්ඩායම නිර්දේශ කර තිබෙනවා\nපසුගිය මාර්තු මාසයේ එමගින් ප්‍රකාශ කළේ එම පරතරය දින 28 සිට සති 6 ක් හෝ 8 ක් දක්වා වැඩි කිරීමෙන් ඉහළ ප්‍රතිඵල ලබා ගත හැකි බවයි.\nඉන්දීය රජයේ උපදෙශක කමිටුව තවදුරටත් සඳහන් කළේ ගර්භණී සහ කිරිදෙන මව්වරුන්ට ද තම වරණය අනුව කොරෝනා එන්නත් ලබා ගත හැකි බවයි.\nකෙසේ නමුත්, ඉන්දියාවේ නිෂ්පාදිත කොවැක්සීන් එන්නතේ පළමු සහ දෙවන මාත්‍රා අතර පරතරය සති හතරේ සිට 6 දක්වා විය යුතු බවටයි ඉන්දීය ජාතික එන්නත්කරණ තාක්ෂණික උපදේශක කණ්ඩායම නිර්දේශ කර ඇත්තේ.",
       "URL": "https://www.hirunews.lk/271245/කොවිෂීල්ඩ්-එන්නත්-මාත්‍රා-අතර-සති-12-16-ක-පරතරයකට-ඉන්දීය-රජයේ-එන්නත්කරණ-උපදේශක-කණ්ඩායමක-නිර්දේශ",
       "Category": "Local News",
       "Parent URL": "https://www.hirunews.lk/local-news.php?pageID=1957"
}