{
       "Source": "hirunews",
       "Timestamp": "Friday, 03 March 2023 - 18:16",
       "Headline": "මහබැංකුව ස්වාධීන විය යුතුයි - ජනප්‍රිය තීන්දු අනවශ්‍යයි - මහබැංකු අධිපති (වීඩියෝ)",
       "News Content": "ප්‍රතිපත්ති පොළී අනුපාතිකය පදනම් අංක 100කින් ඉහළ දැමීමට ද මහබැංකුව තීරණය කර තිබෙනවා.\nඅද පස්වරුවේ පැවති විශේෂ මාධ්‍ය සාකච්ඡාවේදියි ශ්‍රී ලංකා මහබැංකු අධිපති ආචාර්‍ය නන්දලාල් වීරසිංහ මේ බව අවධාරණය කළේ.\nඒ අනුව නිත්‍ය තැන්පතු පහසුකම් අනුපාතිකය (SDFR) සියයට 15.50 ක් සහ නිත්‍ය ණය පහසුකම් අනුපාතිකය ද (SLFR) සියයට 16.50%ක් බවත් මහබැංකු මාධ්‍ය හමුවේදී අවධාරණය කෙරුණා.\nරටේ සංවර්ධනයට මහබැංකුව සතු ස්වාධීනත්වය වැදගත් සාධකයක් බව ද මහබැංකු අධිපතිවරයා මෙහිදී සඳහන් කළා.\nඑමෙන්ම මහ බැංකුවේ මුදල් ප්‍රතිපත්ති ජනප්‍රිය තීරණ මත පදනම් විය නොහැකි බවයි ආචාර්‍ය නන්දලාල් වීරසිංහ වැඩිදුරටත් කියා සිටියේ.\nමේ හේතුවෙන් ශ්‍රී ලංකා මහබැංකුව දේශපාලන තීන්දුවලින් බැහැරව කටයුතු කළ යුතු බව ද හෙතෙම කියා සිටියා.",
       "URL": "https://www.hirunews.lk/328910/මහබැංකුව-ස්වාධීන-විය-යුතුයි-ජනප්‍රිය-තීන්දු-අනවශ්‍යයි-මහබැංකු-අධිපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=500"
}