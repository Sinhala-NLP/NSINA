{
       "Source": "hirunews",
       "Timestamp": "Tuesday, 20 September 2022 - 13:14",
       "Headline": "2022 වසරේ මේ දක්වා ඉන්දීය ධීවරයින් 189ක් නාවික හමුදා භාරයට",
       "News Content": "වසරේ ගත වූ කාලය තුළ මෙරට මුහුදු සීමාවේ අනවසරයෙන් ධීවර කටයුතුවල නිරත වූ ඉන්දීය ධීවරයින් 189 දෙනෙකු සමඟ ධීවර යාත්‍රා 25ක් නාවික හමුදා භාරයට ගෙන තිබෙනවා.\nඑම ඉන්දීය ධීවරයින් සහ ධීවර යාත්‍රා ඉදිරි නීතිමය කටයුතු සඳහා අදාළ පාර්ශවයන් වෙත යොමු කර ඇති බවයි නාවික හමුදාව නිවේදනය කළේ.\nමේ අතර උතුරු නාවික විධානය විසින් ඊයේ රාත්‍රියේ මෙරට මුහුදු සීමාවේ අනවසරයෙන් ඇතුලුවී ධීවර කටයුතුවල යෙදුණු ඉන්දීය ධීවර යාත්‍රා රැසක් නිරීක්ෂණය කර පළවා හැරීමටද කටයුතු කර තිබෙනවා.\nකරෙයිනගර් - කෝවිලන් ප්‍රදීපාගාරය ඔබ්බෙන් මුහුදු සීමාවේ දී ඉන්දීය ධීවරයන් අට දෙනෙකු සහ යාත්‍රාවක් ද එහි දී තම භාරයට ගත් බවයි නාවික හමුදාව සඳහන් කළේ.",
       "URL": "https://www.hirunews.lk/315877/2022-වසරේ-මේ-දක්වා-ඉන්දීය-ධීවරයින්-189ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=855"
}