{
       "Source": "hirunews",
       "Timestamp": "Saturday, 12 March 2016 - 7:45",
       "Headline": "හිමිනමගේ මරණය ඝාතනයක් බවට සැක",
       "News Content": "අකුරැස්ස - මාරඹ - ඉලූක්වත්ත - ශ්‍රී ධර්මාරාම විහාරස්ථානයේ විහාරාධිපති හිමියන් ඝාතනය කර ඇති බවට පොලිස් පරීක්ෂණවලදී සැකයක් මතු වී තිබෙනවා.\nපොලීසිය සඳහන් කළේ උන්වහන්සේ විහාරස්ථානයේ මුළුතැන්ගෙය තුළ ඝාතනයට ලක්වී ඇති බවයි.\nහිමියන් මිය ගොස් සිටි ස්ථානයට ආසන්නයේ ලේ පැල්ලම් කිහිපයක් ද දක්නට ලැබී තිබෙනවා.\nප්‍රදේශවාසීන්ගෙන් ලැබුණු තොරතුරක් මත අපවත් වී තිබූ විහාරාධිපති හිමිනමගේ දේහය ඊයේ දහවල් සොයා ගත්තා.\nමෙලෙස අපවත් වී ඇත්තේ ඉලූක්වත්ත ශ්‍රී ධර්මාරාම විහාරස්ථානයේ විහාරාධිපති පූජ්‍ය පල්ලේකුඹුරේ ධර්මකීර්ති සීලවිමල හිමියන්.\n63 හැවිරිදි වියේ පසුවූ උන්වහන්සේ විහාරස්ථානයේ වැඩ වාසය කර ඇත්තේ තනිවමයි.",
       "URL": "https://www.hirunews.lk/128336/හිමිනමගේ-මරණය-ඝාතනයක්-බවට-සැක",
       "Category": "Local News",
       "Parent URL": "https://www.hirunews.lk/local-news.php?pageID=5133"
}