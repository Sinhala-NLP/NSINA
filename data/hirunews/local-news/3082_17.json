{
       "Source": "hirunews",
       "Timestamp": "Thursday, 24 October 2019 - 7:58",
       "Headline": "සංචාරක ක්‍ෂේත්‍රය ගොඩනැගීමට ජනාධිපති කාර්ය සාධක බලකායක් - සජිත් කියයි",
       "News Content": "සංචාරක ක්‍ෂේත්‍රය ගොඩනැගීමට ජනාධිපති කාර්යසාධක බලකායක් පිහිටුවන බව නව ප්‍රජාතන්ත්‍රවාදී පෙරමුණේ ජනාධිපති අපේක්ෂක අමාත්‍ය සජිත් ප්‍රේමදාස ප්‍රකාශ කළා.\nඅමාත්‍ය රිෂාඞ් බදියුදීන්ගේ මූලිකත්වයෙන් පුත්තලම නගරයේ ඊයේ සංවිධාන කර තිබූ ජන හමුවකට එක්වෙමිනුයි ඔහු මේ බව කියා සිටියේ.\nමේ අතර ඉදිරි ජනාධිපතිවරණය ඉලක්ක කරගනිමින් නව ප්‍රජාතන්ත්‍රවාදි පෙරමුණේ ජනාධිපති අපේක්ෂක සජිත් ප්‍රේමදාස සහ ගුරු වෘත්තිය සමිති අතර හමුවක් කොළඹ විහාරමහාදේවි එළිමහන් රංග පීඨයේදී ඊයේ සංවිධාන කර තිබුණා.\nකෙසේ වෙතත් ඊට අපේක්ෂා කළ තරම් පිරිසක් සහභාගිවී සිටියේ නැහැ. මෙම හමුව සඳහා අධ්‍යාපන අමාත්‍ය අකිල විරාජ් කාරියවසම් ඇතුලු තවත් මැති ඇමතිවරුන් වෙනුවෙන් ආසන වෙන් කර තිබුණද ඔවුන් ඊට එක්ව සිටි ආකාරයක් දක්නට ලැබුණේ නැහැ.\nකෙසේ වෙතත් අමාත්‍ය අකිල විරාජ් කාරියවසම් එම ස්ථානයට පැමිණ ආපසු හැරී යන ආකාරයක් දක්නට ලැබුණා.\nමෙම හමුව පැය එකහමාරක පමණ කාලයක් ප්‍රමාදවී ආරම්භ වුණා.\nජනාධිපති අපේක්ෂක අමාත්‍ය සජිත් ප්‍රේමදාස ද පැමිණ සිටි පිරිස අමතනු ලැබුවා.\nමේ අතර ගුරු උපදේශකවරුන් කැඳවා දේශපාලන රැස්වීමක් සිදුකිරීම පිළිබඳව මැතිවරණ කොමිසමේ නිලධාරීන් එම ස්ථානයට පැමිණ පරීක්ෂණයක් සිදුකර ඇති අතර, අදාළ ගුරු උපදේශකවරුන් නිවාඩු දමා පැමිණ ඇත්දැයි විමසා බැලීමට අධ්‍යාපන ලේකම්වරයාට ලිපියක් යොමු කිරීමට කටයුතු කරන බවයි මැතිවරණ කොමිසම ප්‍රකාශ කළේ.",
       "URL": "https://www.hirunews.lk/226871/සංචාරක-ක්‍ෂේත්‍රය-ගොඩනැගීමට-ජනාධිපති-කාර්ය-සාධක-බලකායක්-සජිත්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3082"
}