{
       "Source": "hirunews",
       "Timestamp": "Tuesday, 22 December 2020 - 19:42",
       "Headline": "බ්‍රිතාන්‍යයෙන් හඳුනාගත් කොරෝනා වෛරසයේ ජානමය කොටස් පී.සී.ආර්. පරීක්ෂණවලටත් හසු නොවේ (වීඩියෝ)",
       "News Content": "බ්‍රිතාන්‍යයෙන් හඳුනාගත් නව කොවිඩ් වෛරස ප්‍රභේදයේ ඇතැම් ජානමය කොටස් පී.සී.ආර්. පරීක්ෂණවලට පවා හසු නොවන බව ශ්‍රී ජයවර්ධනපුර විශ්වවිද්‍යාලයේ ක්‍ෂුද්‍ර ජීව විද්‍යා අංශයේ මහාචාර්ය නීලිකා මලවිගේ ප්‍රකාශ කළා.\nඒ, එම වෛරස් ප්‍රභේදය සම්බන්ධයෙන් හිරු ප්‍රවෘත්ති අංශයට අදහස් දක්වමින්.\nමෙම වෛරස ප්‍රභේදය මේ වනවිට ඕස්ටේ්‍රලියාව, ඩෙන්මාර්කය, නෙදර්ලන්තය සහ ඉතාලිය ඇතුලු රටවල් කිහිපයකට ව්‍යාප්ත වී තිබෙනවා.\nමේ හේතුවෙන් 40 කට අධික රටවල් ප්‍රමාණයක් බි්‍රතාන්‍යයට ගුවන් ගමන් අත්හිටුවීමටද පියවර ගෙන ඇති බව විදෙස් මාධ්‍ය වාර්තා සඳහන් කළා.",
       "URL": "https://www.hirunews.lk/257685/බ්‍රිතාන්‍යයෙන්-හඳුනාගත්-කොරෝනා-වෛරසයේ-ජානමය-කොටස්-පී-සී-ආර්-පරීක්ෂණවලටත්-හසු-නොවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2259"
}