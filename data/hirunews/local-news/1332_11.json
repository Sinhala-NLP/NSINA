{
       "Source": "hirunews",
       "Timestamp": "Saturday, 26 February 2022 - 7:58",
       "Headline": "පූකුඩු කන්නාගේ ගෝලයෙකු අත්අඩංගුවට (වීඩියෝ)",
       "News Content": "රුපියල් කෝටියකට අධික හෙරොයින් සහ රුපියල් 793,350ක මුදලක් සමග මත්ද්‍රව්‍ය ජාවාරම්කරුවකු වන බාලචන්ද්‍රන් පුෂ්පරාජ් හෙවත් පූකුඩුකන්නාගේ ගෝලයෙකු පොලිස් මත්ද්‍රව්‍ය නාශක කාර්යංශයේ නිලධාරීන් විසින් අත්අඩංගුවට ගෙන තිබෙනවා.\nඒ කෙරවලපිටිය ප්‍රදේශයේදී යි.\nවිදේශගත ව සිටින මත්ද්‍රව්‍ය ජාවාරම්කරුවකු වන පූකුඩු කන්නා විසින් ලබා දෙන උපදෙස් මත මොහු විසින් මෙම මත්ද්‍රව්‍ය ජාවාරම සිදු කර ඇති බව සඳහන්.\nපූකුඩු කන්නා විසින් දැනුම් දෙන ස්ථානයට ගොස් එහි සිටින කාන්තාවක් විසින් ලබා දෙන මත්ද්‍රව්‍ය සැකකරු විසින් ලබා ගන්නා බවටයි වැඩිදුර විමර්ශනවලින් අනාවරණය වී ඇත්තේ.\nපසුව සැකකරු විසින් ඔහු සතුව ඇති මත්ද්‍රව්‍ය විවිධ පුද්ගලයන් වෙත ලබා දෙන බවත් ඉන් ලැබෙන මුදල් අදාල කාන්තාව වෙත ලබා දී තිබෙනවා.\nකෙසේ වෙතත් අදාළ කාන්තාවගේ නම හෝ පදිංචි ස්ථානය මේ වන තෙක් අනාවරණය වී නො මැති අතර සැකකරු රැඳවුම් නියෝග මත ප්‍රශ්න කිරීමට නියමිත යි.\nමේ අතර රුපියල් ලක්ෂ විස්සක මත්ද්‍රව්‍ය තොගයක් සමඟ මත්ද්‍රව්‍ය ජාවාරම්වල නිරත වූ කාන්තාවක් ද කොළඹ අපරාධ කොට්ඨාසය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ, මයිකල් එලිසබෙත් මේරි හෙවත් කුඩු මේරි නැමති කාන්තාවක්.\nදෙමටගොඩ ප්‍රදේශයේ නිවාස සංකීර්ණයක් තුළ සිටිය දී ඇය අත්අඩංගුවට ගෙන තිබුණේ, හෙරොයින් මත්ද්‍රව්‍ය ග්‍රෑම් 100 යි මිලිග්‍රෑම් 75ක් සමඟයි.\nසැකකාරිය මීට පෙර ද කිහිප වතාවක් පොලිස් අත්අඩංගුවට පත්ව ඇති බවට යි අනාවරණ වී ඇත්තේ.\n40 හැවිරිදි ඇය අද මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත යි.",
       "URL": "https://www.hirunews.lk/298078/පූකුඩු-කන්නාගේ-ගෝලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1332"
}