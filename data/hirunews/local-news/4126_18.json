{
       "Source": "hirunews",
       "Timestamp": "Sunday, 14 January 2018 - 11:23",
       "Headline": "පානදුර මුහුදේ දිය නෑමට ගිය සිසුවෙකු දියේ ගිලී අතුරුදන්",
       "News Content": "පානදුර වෙරළ තීරයේ දිය නාමින් සිටි සිසුන් තුන් දෙනෙකුගෙන් දෙදෙනෙකු දිය පහරකට හසුවී ඉන් එක් අයෙකු අතුරුදන් වී තිබෙනවා.\nමෙම සිසුන් ඊයේ (13) පස්වරුවේ දිය නාමින් සිටියදී මෙලෙස හදිසි දිය පහරකට හසු වී ඇති බව සඳහන්.\nදිය පහරට හසුවූ අනෙක් සිසුවා නාවික හමුදාවේ නිලධාරින් පිරිසක් විසින් බේරාගෙන පානදුරට ඇතුළත් කර ඇති බවයි පොලිසිය ප්‍රකාශ කළේ.\nඅතුරුදන් වී සිටින සිසුවාගේ දේහය සෙවීමේ කටයුතු නාවික හමුදාව සහ ප්‍රදේශවාසින් එක්ව සිදුකරන බව පොලිසිය සඳහන් කළා.\nමෙලෙස අතුරුදන් වී ඇත්තේ පානදුර වෙන්දේසිවත්ත - දිබ්බැද්ද ප්‍රදේශයේ පදිංචිව සිටි 17 හැවිරිදි සිසුවෙක්.",
       "URL": "https://www.hirunews.lk/181014/පානදුර-මුහුදේ-දිය-නෑමට-ගිය-සිසුවෙකු-දියේ-ගිලී-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4126"
}