{
       "Source": "hirunews",
       "Timestamp": "Wednesday, 15 June 2022 - 15:48",
       "Headline": "සනත් නිශාන්ත සහ මොරටුව නගරාධිපති සමන්ලාල් ඇතුළු සැකකරුවන් තිදෙනෙකුට ඇප (වීඩියෝ)",
       "News Content": "පසුගිය මැයි 9 වනදා ඇති වූ කලහකාරි සිදුවීම් සම්බන්ධයෙන් අත්අඩංගුවට ගෙන රක්ෂිත බන්ධනාාගර ගත කර සිටින පාර්ලිමේන්තු මන්ත්‍රී සනත් නිශාන්ත හා මොරටුව නගරාධිපති සමන්ලාල් ප්‍රනාන්දු ඇතුලු 3 දෙනෙකු ඇප මත මුදා හැර තිබෙනවා.\nඒ කොටුව මහේස්ත්‍රාත් තිලිණ ගමගේ අද ලබාදුන් නියෝගයකට අනුවයි. සිංහලේ ජාතික සංවිධානයේ සභාපති ඩෑන් ප්‍රියසාද්ගේ ඇප ඉල්ලීම ප්‍රතික්ෂේප කරමින් ඔහු ලබන 22 වනදා දක්වා යළි රක්ෂිත බන්ධනාගාර ගත කිරීමට ද මහේස්ත්‍රාත්වරයා මෙහිදී නියම කර තිබෙනවා.\nඑසේම, මෙම සිද්ධියට අදාළ විමර්ශන සම්බන්ධයෙන් මහජන ආරක්ෂක අමාත්‍යාංශයේ හිටපු ලේකම් විශ්‍රාමික මේජර් ජනරාල් ජගත් අල්විස්, අපරාධ පරීක්ෂණ දෙපාර්තමේන්තුවේ හිටපු අධ්‍යක්ෂ නියෝජ්‍ය පොලිස්පති ඩබ්ලිව්.තිලකරත්නගෙන් සහ නියෝජ්‍ය පොලිස්පති චම්පික සිරිවර්ධනගෙන් ප්‍රකාශ සටහන් කර ගන්නා ලෙස ද මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට නියෝග කළා.",
       "URL": "https://www.hirunews.lk/307197/සනත්-නිශාන්ත-සහ-මොරටුව-නගරාධිපති-සමන්ලාල්-ඇතුළු-සැකකරුවන්-තිදෙනෙකුට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1094"
}