{
       "Source": "hirunews",
       "Timestamp": "Sunday, 13 August 2023 - 10:01",
       "Headline": "ඉන්ධන බවුසරයක් මෝටර් රියක මුහුණට මුහුණ ගැටෙයි: 5කට බරපතළයි",
       "News Content": "ඉන්ධන ප්‍රවාහනය කළ බවුසර් රථයක් සහ මෝටර් රථයක් ඊයේ (12) රාත්‍රි 10 ට පමණ නුවරඑළිය ප්‍රධාන මාර්ගයේ දිඹුල පතන මංසන්ධියේදී මුහුණට මුහුණලා ගැටිමෙන් සිදු වු අනතුරෙන් මෝටර් රථයේ ගමන් ගත් පස්දෙනෙකු බරපතළ ලෙස තුවාල ලබා තිබෙනවා.\nමෙම අනතුරෙන් බරපතළ තුවාල ලැබූ පස්දෙනා කොටගල ප්‍රාදේශිය රෝහලට ඇතුළත් කිරිමෙන් පසු ඔවුන්ගේ තත්ත්වය බරපතළ නිසා දික්ඔය මුලික රෝහලට මාරු කර යැවූ බව දිඹුල පතන පොලිසිය පවසනවා.\nබවුසර් රථයේ මුහුණට මුහුණ ගැටුණු මෝටර් රථයේ රියැදුරා බිමත්ව සිටි බවට තහවුරු වෙනවා.\nඅනතුරෙන් මෝටර් රථයට සහ බවුසර් රථයට දැඩි අලාභ හානි සිදු වි තිබෙනවා.\nමෙලෙස අනතුරට ලක්ව ඇත්තේ වැලිමඩ සිට කොටගල ඛනිජ තෙල් නිතිගත සංස්ථාවේ තේ ගබඩා සංකිර්ණය වෙත ධාවනය කරමින් තිබු බවුසර් රථයක් සහ නෝර්වුඩ් සිට තලවකැලේ දක්වා ධාවනය කළ මොටර් රථයක්.\nනෝර්වුඩ් සිට තලවකැලේ බලා ධාවනය කළ මෝටර් රථය අධික වේගයෙන් ධාවනය කර ඇති බවත්, එහි රියැදුරු අධික ලෙස මත්පැන් පානය කර සිටි නිසා ප්‍රතිවිරුද්ධ දිශාවෙන් ඉදිරියට ධාවනය වෙමින් තිබූ බවුසර් රථයේ ගැටි මෙම අනතුර සිදු වි ඇති බවත් පොලිසිය පවසනවා.\nඅනතුරෙන් තුවාල ලැබූ මෝටර් රථයේ ගමන් ගත් තුවාලකරුවන් පස් දෙනා නෝර්වුඩ් ප්‍රදේශයේ පදිංචි අවු 20-30 වයස් කාණ්ඩවල පසුවන්නන්.\nමෙම අනතුර පිළිබඳව දිඹුල පතන පොලිසිය වැඩිදුර පරික්ෂණ පවත්වනවා.",
       "URL": "https://www.hirunews.lk/344639/ඉන්ධන-බවුසරයක්-මෝටර්-රියක-මුහුණට-මුහුණ-ගැටෙයි-5කට-බරපතළයි",
       "Category": "Local News",
       "Parent URL": "https://www.hirunews.lk/local-news.php?pageID=102"
}