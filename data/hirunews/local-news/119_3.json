{
       "Source": "hirunews",
       "Timestamp": "Sunday, 06 August 2023 - 22:14",
       "Headline": "අලුත් වෙන ඉරාන - ශ්‍රී ලංකා සහයෝගීතා",
       "News Content": "කලාපීය මෙන්ම ජාත්‍යන්තර මට්ටමින් ශ්‍රී ලංකාව සහ ඉරානය අතර සහයෝගීත්වය ඇති කරගැනීම සඳහා තමන් ශ්‍රී ලංකා විදේශ කටයුතු අමාත්‍ය අලි සබ්රි සමඟ සාකච්ඡා කළ බව ඉරාන විදේශ කටයුතු අමාත්‍ය අමීර් අබ්දුල්ලාහියන් ඉරාන විදේශ කටයුතු අමාත්‍යංශයේදී පැවති ඒකාබද්ධ මාධ්‍ය හමුවකදී ප්‍රකාශ කළා.\nඒ යටතේ වෙළඳ, සංචාරක, විද්‍යා සහ සංස්කෘතික ක්ෂේත්‍රයන් හි දෙරටේ හවුල්කාරීත්වය පුළුල් කර ගනු ඇති බවද පැවසුවා.\nඑසේම එම සාකච්ඡාවලදී දැනටමත් අත්සන් තබා ඇති ගිවිසුම් ක්‍රියාත්මක කිරීමට අවධානය යොමු වූ බවත් අලි සබ්රි මහතාගේ ඉරාන සංචාරය දෙරට අතර ඇති සබඳතා වල හැරවුම් ලක්ෂයක් බවත් ඉරාන විදේශ කටයුතු අමාත්‍යවරයා එහිදී පවසා තිබෙනවා.\nඑසේම ඉදිරියේදී දෙරට අතර සිරකරුවන් හුවමාරුවක් සිදු කිරීම සම්බන්ධයෙන් ද සාකච්ඡා කළ බව අබ්දුල්ලාහියන් එහිදී පෙන්වා දී ඇත්තේ.",
       "URL": "https://www.hirunews.lk/343878/අලුත්-වෙන-ඉරාන-ශ්‍රී-ලංකා-සහයෝගීතා",
       "Category": "Local News",
       "Parent URL": "https://www.hirunews.lk/local-news.php?pageID=119"
}