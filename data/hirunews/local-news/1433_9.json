{
       "Source": "hirunews",
       "Timestamp": "Tuesday, 11 January 2022 - 13:00",
       "Headline": "ඇමති ගම්මන්පිළට විදෙස්ගතවීමට අධිකරණයෙන් අවසර",
       "News Content": "ඔස්ට්‍රෙලියානු ජාතික ව්‍යාපාරිකයෙකුට අයත් සමාගම් කොටස් විකුණා රුපියල් මිලියන 20ක මුදලක් සාපරාධී සාවද්‍ය පරිහරණය කළේ යැයි චෝදනා එල්ල වී සිටින අමාත්‍ය උදය ගම්මන්පිළ වෙත පනවා තිබෙන විදේශ ගමන් තහනම තාවකාලිකව ඉවත් කරන ලෙස කොළඹ මහාධිකරණය නියෝග කර තිබෙනවා.\nමහාධිකරණ විනිසුරු අමල් රණරාජා අද මෙම නියෝගය කළේ අමාත්‍යවරයා සිය නීතිඥවරුන් මාර්ගයෙන් ඉදිරිපත් කළ කරුණු සලකා බැලීමෙන් පසුවයි.\nඑම නීතිඥවරුන් අධිකරණයට කරුණු දක්වමින් ඉල්ලා සිටියේ තම සේවාදායකයාට පෞද්ගලික සංචාර දෙකක් හා රාජකාරී සංචාර දෙකක් සඳහා විදේශගතවීමට අවශ්‍යව තිබෙන බැවින් ජනවාරි 23 වන දා සිට අප්‍රේල් 29 දක්වා කාලය තුළ විදෙස් ගමන් තහනම ඉවත් කර දෙන ලෙසයි.",
       "URL": "https://www.hirunews.lk/293658/ඇමති-ගම්මන්පිළට-විදෙස්ගතවීමට-අධිකරණයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1433"
}