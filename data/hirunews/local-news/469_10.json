{
       "Source": "hirunews",
       "Timestamp": "Saturday, 18 March 2023 - 11:39",
       "Headline": "ධනා වරද පිළිගනී",
       "News Content": "නවසීලන්ත ඉනිම ලකුණු 580ක් දක්වා ගමන් කිරීමට තමාගේ අතින් ගිළිහුණු හෙන්රි නොකොල්ස්ගේ උඩ පන්දුව ද හේතු වූ බව ශ්‍රී ලංකා කණ්ඩායමේ තුන් ඉරියව් ක්‍රීඩක ධනංජය සිල්වා පවසනවා.\nතරගයේ දෙවන දිනය නිමා වීමෙන් අනතුරුව පැවති මාධ්‍ය හමුවේ දී ධනංජය සිල්වා ඒ බව ප්‍රකාශ කළා.\nඑහි දී ඔහු පැවසුවේ ලකුණු 96 දී නිකොල්ස්ගේ උඩපන්දුව රැකගත්තා නම් ඔහුගෙන් නවසීලන්ත ඉනිමට එකතු වූ තවත් ලකුණු සියයක් පමණ නවත්වා ගන්නට හැකියාවක් පැවති බවයි.\nකෙසේ නමුත් ඔහු කියා සිටියේ තම කණ්ඩායමේ එක ම අභිප්‍රාය තරගය ජයග්‍රහණය කිරීම බැවින් තරගය අනෙක් පැත්තට හරවා ගැනීමට කණ්ඩායම කෙසේ හෝ කටයුතු කරනු ඇති බවට තමාට විශ්වාසයක් ඇති බවයි.",
       "URL": "https://www.hirunews.lk/330249/ධනා-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=469"
}