{
       "Source": "hirunews",
       "Timestamp": "Wednesday, 12 July 2023 - 16:32",
       "Headline": "අතපත්තු සහ සමරවික්‍රමගේ වාර්තාගත සබඳතාවයෙන් ජය ශ්‍රී ලංකාවට",
       "News Content": "ශ්‍රී ලංකා ක්‍රීඩිකාවෝ නවසීලන්තයට එරෙහිව පී. සරවනමුත්තු ක්‍රීඩාංගණයේදී අද (12) පැවැති තෙවැනි සහ අවසන් විස්සයි20 තරගයෙන් කඩුලු 10 ක පහසු ජයක් ලැබීමට සමත් වුනා.\nශ්‍රී ලංකා පිල ලකුණු 141 ක ජයග්‍රාහි ඉලක්කය ඕවර 14.3 කදී කිසිවකු නොදැවී රැස්කිරීමට සමත් වුනා.\nඑහිදී චමරි අතපත්තු පන්දු 47 කදී හතරේ පහර 13 ක් සහ හයේ පහර දෙකක් සමගින් නොදැවී ලකුණු 80 ක් රැස්කිරීමට සමත් වුනා.\nහර්ෂිතා මාධවී පන්දු 40 කදී හතරේ පහර 7 ක් සමගින් නොදැවී ලකුණු 49 ක් රැස් කළා.\nනවසීලන්තය මෙම තරගාවලියේ පළමු තරග දෙක ජය ලැබීම නිසා 2-1 ක් ලෙස තරගාවලිය ජය ලැබුවා.\nනවසීලන්ත කාන්තා ක්‍රිකට් පිල ඕවර 20 කදී කඩුලු 9 ට 140 (සුසී බාටිස් 37, සොපී ඩෙවිනේ 46, සුගන්දිකා කුමාරි 23/2, ඉනෝකා රණවීර 15/3) ශ්‍රී ලංකා කාන්තා ක්‍රිකට් පිල ඒවර 14.3 කදී කිසිවකු නොදැවී 143 (හර්ෂිතා මාධවී නොදැවී 49, චමරි අතපත්තු නොදැවී 80)",
       "URL": "https://www.hirunews.lk/340977/අතපත්තු-සහ-සමරවික්‍රමගේ-වාර්තාගත-සබඳතාවයෙන්-ජය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=190"
}