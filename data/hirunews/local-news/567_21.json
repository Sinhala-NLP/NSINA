{
       "Source": "hirunews",
       "Timestamp": "Tuesday, 31 January 2023 - 17:30",
       "Headline": "පාසල් පෝෂණ ආහාර වැඩසටහනේ හිඟ මුදල් ගෙවා දැමේ",
       "News Content": "පාසල් පෝෂණ ආහාර වැඩසටහන යටතේ පළාත් මට්ටමින් ආහාර සැපයුම්කරුවන්ට ගෙවිය යුතුව තිබූ රුපියල් බිලියන 2.4ක මුදල මේ වනවිට පළාත් ගිණුම්වලට බැර කර ඇති බව අධ්‍යාපන අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ, පසුගිය වසරේ නොවැම්බර් සහ දෙසැම්බර් මාසවලට අදාළව මෙම මුදල් බැරකර ඇති බවයි.\nඅද (31) දිනයේ දී ඊට අදාළ මුදල් ගිණුම්වලට බැරකර ඇති අතර, ආහාර සැපයුම්කරුවන්ට කළාප අධ්‍යාපන කාර්යාල හරහා ගෙවීම් කටයුතු මේ වනවිටත් සිදු කෙරෙනවා.\nවැඩිම මුදල වන රුපියල් තිස් නව කෝටි අනූ හතර ලක්ෂ 18,020ක මුදල බස්නාහිර පළාතේ සැපයුම්කරුවන් වෙනුවෙන් බැර කර ඇති බව ද අධ්‍යාපන අමාත්‍යාංශය ප්‍රකාශ කළා.",
       "URL": "https://www.hirunews.lk/326333/පාසල්-පෝෂණ-ආහාර-වැඩසටහනේ-හිඟ-මුදල්-ගෙවා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=567"
}