{
       "Source": "hirunews",
       "Timestamp": "Tuesday, 22 August 2017 - 17:43",
       "Headline": "යතුරු පැදි අනතුරකින් තරුණයෙකු මරුට (ඡායාරූප)",
       "News Content": "හබරණ, මින්නේරිය දේවාලය ආසන්නයේදී ඊයේ රාත්‍රී 10 ට පමණ සිදුවූ අනතුරකින් යතුරු පැදියක ගමන්කළ තරුණයෙකු මියගොස් ඇති බව මින්නේරිය පොලිසිය පවසනවා\nකුරුණෑගල සිට පොලොන්නරුව දෙසට ධාවනය වූ මෙම යතුරු පැදිය මෝටර් රථයක් පසුකර යෑමට උත්සහ කිරීමේදී යතුරු පැදිය එම මෝටර් රථයේම වැදී මාර්ගයේ පෙරලි ඇති අතර ඉදිරියෙන් පැමිණි ටිපර් රථයට යටවී මෙම තරුණයා මියගොස් තිබෙනවා.\nසිද්ධියෙන් අනතුරුව ටිපර් රථය පලාගොස් ඇති බවයි පොලිසිය පවසන්නේ.\nමෙම තරුණයා කුරුණෑගල සිටින සිය පෙම්වතිය දැකගැනීමට ගොස් නැවත එන අතර තුර මෙම අනතුරට මුහුණ දී තිබෙනවා.\nමියගිය තරුණයා පොලොන්නරුව තල්පොත ප්‍රදේශයේ පදිංචි වයස අවුරුදු 19 ක් වූ ලහිරු විදුශංඛ නමැති අයෙකු බවයි අප වාර්තාකරු සඳහන් කළේ.\nපලාගිය ටිපර් රථයේ රියදුරු සොයා මින්නේරිය පොලිසිය පරීක්ෂණ පවත්වනවා.\nපොලොන්නරුව - සමීර දනංජය",
       "URL": "https://www.hirunews.lk/169090/යතුරු-පැදි-අනතුරකින්-තරුණයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4358"
}