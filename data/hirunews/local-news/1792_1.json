{
       "Source": "hirunews",
       "Timestamp": "Tuesday, 27 July 2021 - 19:13",
       "Headline": "මහකන්නය සඳහා කාබනික පොහොර මෙට්‍රික් ටොන් ලක්ෂ හතහමාරක් - කෘෂිකර්ම ඇමති (වීඩියෝ)",
       "News Content": "මහකන්නය වෙනුවෙන් ගොවීන් සඳහා අවශ්‍ය මෙට්‍රික් ටොන් ලක්ෂ හතහමාරක කාබනික පොහොර ලබාදීමට කටයුතු කරන බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළා.\nඅමාත්‍යවරයා මේ බව සඳහන් කළේ එප්පාවල ප්‍රදේශයේ කාබනික පොහොර නිෂ්පාදනාගාරයක් අද නිරීක්ෂණය කිරීමට පැමිණි අවස්ථාවේදීයි.\nමහින්දානන්ද අලුත්ගමගේ අමාත්‍යවරයා සහ ඉඩම් අමාත්‍ය එස්.එම්. චන්ද්‍රසේන අද දිනයේදීත් අනුරාධපුර ප්‍රදේශයේ කාබනික පොහොර මගින් සිදුකරන වගාවන් නිරීක්ෂණය කරනු ලැබුවා.\nමේ අතර, කෘෂිකර්ම අමාත්‍ය මහින්දානන්ද අලුත්ගමගේ අනුරාධපුර ප්‍රදේශයේ කෘෂි නිලධාරින් සහ ගොවි සමිති සමග ප්‍රදේශයේ ගොවි ගැටලු සම්බන්ධයෙන් සාකච්ඡාවක ද අද නිරත වුණා.\nඒ අනුරාධපුර පළාත් සභා ශ්‍රවණාගාරයේදීයි.",
       "URL": "https://www.hirunews.lk/278164/මහකන්නය-සඳහා-කාබනික-පොහොර-මෙට්‍රික්-ටොන්-ලක්ෂ-හතහමාරක්-කෘෂිකර්ම-ඇමති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1792"
}