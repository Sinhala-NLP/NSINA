{
       "Source": "hirunews",
       "Timestamp": "Tuesday, 04 October 2022 - 16:22",
       "Headline": "ගිනිඅවි බලපත්‍ර හිමි පුද්ගලයින්ට විශේෂ දැනුම් දීමක්",
       "News Content": "ගිනිඅවි බලපත්‍ර හිමි පුද්ගලයින් හා ආයතනයන්හි 2023 වර්ෂය සඳහා ගිනිඅවි බලපත්‍ර අලුත් කිරීම සම්බන්ධයෙන් ආරක්ෂක අමාත්‍යාංශය විශේෂ නිවේදනයක් නිකුත් කර තිබෙනවා.\nඒ අනුව ඔක්තෝබර් මස 1 වනදා සිට මේ වසරේ දෙසැම්බර් 31 වනදා දක්වා වූ කාලයේ දී ගිනිඅවි බලපත්‍ර අලුත් කිරීමට හැකියාව පවතිනවා.\nමේ පිළිබඳ තොරතුරු හා අයදුම්පත්‍ර ආරක්ෂක අමාත්‍යාංශයේ www.defence.lk වෙබ් අඩවියෙන් ලබාගත හැකියි.\n2022.12.31 වන දිනෙන් පසුව 2023 වර්ෂය සඳහා ගිනිඅවි බලපත්‍ර නිකුත් නොකරන බවත් වලංගු බලපත්‍රයක් රහිතව ගිනිඅවියක් සන්තකයේ තබා ගැනීම දඬුවම් ලැබිය හැකි වරදක් බවත් ආරක්ෂක අමාත්‍යාංශය නිවේදනය කරනවා.",
       "URL": "https://www.hirunews.lk/317030/ගිනිඅවි-බලපත්‍ර-හිමි-පුද්ගලයින්ට-විශේෂ-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=825"
}