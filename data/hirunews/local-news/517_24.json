{
       "Source": "hirunews",
       "Timestamp": "Thursday, 23 February 2023 - 16:12",
       "Headline": "හොරොයින් භාවිත කළ රෝහල් සේවකයන් දෙදෙනෙකු ඇතුළු 04ක් අත්අඩංගුවට",
       "News Content": "හෙරොයින් භාවිත කිරීමේ චෝදනාව මත කොළඹ ජාතික රෝහලේ කණිෂ්ඨ කාර්ය මණ්ඩලයේ දෙදෙනෙකු ඇතුළු පුද්ගලයන් 04 දෙනෙකු අත්අඩංගුවට ගෙන තිබෙනවා.\nබොරැල්ල පොලිසිය විසින් වනාතමුල්ල ප්‍රදේශයේ සිදුකරන ලද වැටලීමක දී මොවුන් අත්අඩංගුවට ගෙන ඇති අතර රෝහල් සේවකයන් දෙදෙනා හිඟුරග්ගොඩ සහ ගල්ගමුව ප්‍රදේශවල පදිංචිකරුවන් බව සඳහන්.\nඅනෙක් සැකකරුවන් දෙදෙනා වනාතමුල්ල ප්‍රදේශ පදිංචිකරුවන් බවයි පොලිසිය සඳහන් කළේ.\nසැකකරුවන් මාලිගාකන්ද අධිකරණයට ඉදිරිපත් කිරීමෙන් පසු මාස 06ක කාලයකට කන්දකාඩු පුනරුත්ථාපන මධ්‍යස්ථානයට යොමුකර තිබෙනවා.",
       "URL": "https://www.hirunews.lk/328120/හොරොයින්-භාවිත-කළ-රෝහල්-සේවකයන්-දෙදෙනෙකු-ඇතුළු-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=517"
}