{
       "Source": "hirunews",
       "Timestamp": "Monday, 04 May 2020 - 6:52",
       "Headline": "විශ්‍රාමිකයින්ට විශ්‍රාම වැටුප් ගෙවීම හෙට සහ අනිද්දා",
       "News Content": "සියලුම රජයේ විශ්‍රාමිකයින් සඳහා වන මේ මස විශ්‍රාම වැටුප් ගෙවීම හෙට (05) සහ අනිද්දා (06) යන දිනවලදී ගෙවීමට රජය තීරණය කර තිබෙනවා.\nවිශ්‍රාමිකයින් සඳහා වන විශ්‍රාම වැටුප සෑම මසකම 10 වන දින ගෙවීම සිදුකරන අතර වෙසක් පොහොය සහ සති අන්ත නිවාඩුව එම දිනවලදී යෙදී තිබීම හේතුවෙන් මේ මස විශ්‍රාම වැටුප් හෙට සහ අනිද්දා දින වලදී ගෙවා නිමකිරීමට රජය මෙලෙස තීරණය කළ බවයි ජනාධිපති මාධ්‍ය අංශය දැනුම් දෙන්නේ.\nවිශ්‍රාමිකයින්ට අප්‍රේල් මාසයේ විශ්‍රාම වැටුප් ලබාගැනීමට රජය පසුකම් සැලසූ ආකාරයටම මෙම මාසයේදීත් දිස්ත්‍රික් ලේකම්වරුන්ගේ සහ ප්‍රාදේශීය ලේකම්වරුන්ගේ මඟ පෙන්වීම යටතේ ග්‍රාම නිලධාරීන් ඇතුළු ග්‍රාමීය මට්ටමේ රාජකාරී කරන නිලධාරීන්ගේ සංවිධානයෙන් ත්‍රිවිධ හමුදාව, ශ්‍රී ලංකා පොලිසිය මෙන්ම ගමනා ගමන මණ්ඩලය එක්ව සියලුම ප්‍රාදේශීය ලේකම් කොට්ඨාශවල පදිංචි විශ්‍රාමිකයින්ට බැංකු වෙත යාමට අවස්ථාව ලබා දෙනවා.",
       "URL": "https://www.hirunews.lk/240005/විශ්‍රාමිකයින්ට-විශ්‍රාම-වැටුප්-ගෙවීම-හෙට-සහ-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=2756"
}