{
       "Source": "hirunews",
       "Timestamp": "Sunday, 23 October 2022 - 16:41",
       "Headline": "පොලිස් වෙඩි තැබීමකින් කොල්ලකරුවෙකු මරුට (වීඩියෝ)",
       "News Content": "කටුනායක ආඩිඅම්බලම ප්‍රදේශයේදී පොලිසිය කළ වෙඩි තැබීමකින් කොල්ලකරුවෙකු මියගොස් තිබෙනවා.\nරන් මාලයක් කොල්ලකා පළාගිය සැකකරුවෙකුට පොලිසිය මෙලෙස වෙඩි තබා ඇති බවයි අනාවරණ වී ඇත්තේ. මියගොස් ඇත්තේ 22 හැවිරිදි පුද්ගලයෙක්.\nයතුරුපැදියකින් පැමිණි පුද්ගලයන් දෙදෙනෙකු කොල්ලකෑම සිදුකර පළායන අතර පොලිසිය ඔවුන් පසුපස හඹාගොස් තිබෙනවා.\nඑහිදී සැකකරුවන් පොලිසියට වෙඩි තබා ඇති අතර අනතුරුව පොලිසිය කළ වෙඩි තැබීමකින් එක් අයෙකු මියගොස් ඇති බවටයි අනාවරණ වී ඇත්තේ.\nඅනෙක් සැකකරු තුවාල ලබා මීගමුව රෝහලට ඇතුලත් කර තිබෙනවා. තුවාල ලැබූ සැකකරු මීරිගම ප්‍රදේශයේ පදිංචි 25 හැවිරිදි අයෙක්.\nඔහු තුවාල ලබා ඇත්තේ යතුරුපැදිය පෙරලීම හේතුවෙන්.\nඅද දහවල් මීගමුව නගරයේදී සැකකරුවන් දෙදෙනා කාන්තාවක් ගෙළ බැඳි රන් මාලය කොල්ලකා මෙලෙස පළාගොස් තිබුණා. මීගමුව සහ කටුනායක පොලිස් ස්ථාන මගින් වැඩිදුර පරීක්ෂණ සිදුකරනවා.",
       "URL": "https://www.hirunews.lk/318631/පොලිස්-වෙඩි-තැබීමකින්-කොල්ලකරුවෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=784"
}