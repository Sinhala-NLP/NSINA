{
       "Source": "hirunews",
       "Timestamp": "Saturday, 16 July 2022 - 11:21",
       "Headline": "ලක්ෂ 05කට අධික වටිනාකමකින් යුත් කේරළ ගංජා තොගයක් සමග පුද්ගලයෙකු අත්අඩංගුවට",
       "News Content": "විශේෂ කාර්ය බලකායේ පිලියන්කුලම කඳවුරේ නිලධාරින්ට ලද තොරතුරකට අනුව කේරළ ගංජා තොගයක් ළඟ තබාගෙන සිටි පුද්ගලයෙකු අත් අඩංගුවට ගෙන තිබෙනවා.\nමෙම වැටලීම ඊයේ (15) සිදු කර ඇත්තේ, කිලිනොච්චි පොලිස් වසමේ අරවියල් නගර් ප්‍රදේශයේ දීයි.\nසැකකරු සන්තකයේ තිබී සොයා ගැනුණු කේරළ ගංජා තොගයේ වටිනාකම රුපියල් ලක්ෂ පහකට අධික බවයි සිදු කරන ලද මූලික පරීක්ෂණවල දී හෙළි වී ඇත්තේ.\nඑහිදී කේරළ ගංජා කිලෝග්‍රෑම් 03යි ග්‍රෑම් 535ක් විශේෂ කාර් ය බලකා නිලධාරින් විසින් සිය භාරයට ගනු ලැබූ අතර, මෙලෙස අත්අඩංගුවට ගෙන ඇත්තේ 23 හැවිරිදි වියෙහි පසුවන කිලිනොච්චි ප්‍රදේශයේම පදිංචිකරුවෙක්.\nසිද්ධිය සම්බන්ධයෙන් වැඩිදුර විමර්ශන කිලිනොච්චිය පොලිසිය විසින් සිදු කරනු ලබනවා.",
       "URL": "https://www.hirunews.lk/310118/ලක්ෂ-05කට-අධික-වටිනාකමකින්-යුත්-කේරළ-ගංජා-තොගයක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1017"
}