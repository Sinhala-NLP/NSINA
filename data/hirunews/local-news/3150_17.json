{
       "Source": "hirunews",
       "Timestamp": "Thursday, 12 September 2019 - 13:38",
       "Headline": "ගුවන් මඟීන්ට විශේෂ නිවේදනයක්",
       "News Content": "ඇපල් මාදිලියේ අගල් 15 Mac Book Pro උපාංගය ගුවන් ගමන් සදහා රැගෙන යාමට අවසර නොදෙන බව ශ්‍රී ලංකන් ගුවන් සමාගම පවසනවා.\nඇපල් සමාගම විසින් සීමිත සංඛ්‍යාවක් නිෂ්පාදනය කර ඇති අඟල් 15 Mac Book Pro ඒකකයේ බැටරිය අධික ලෙස රත් වී ගිනි ගැනීමේ අවදානමක් මතු ව ඇති බව එම සමාගම විසින් නිල වශයෙන් නිවේදනය කර ඇති බැවින් මෙම තීරණය ගත් බවයි\nශ්‍රී ලංකන් ගුවන් සමාගම පවසන්නේ.\nඑමෙන්ම ගුවන්තොටුපළ පරීක්ෂා කිරීමේ කටයුතුවලදී මෙම උපංගය සම්බන්ධයෙන් තොරතුරු විමසන අවස්ථාවේ දී බැටරිය නැවත ප්‍රතිස්ථාපනය කර ඇති බවට සාක්ෂි ඉදිරිපත් කිරීමට සිදුවන බවයි ශ්‍රී  ලංකන් ගුවන් සමාගම සදහන් කළේ.\nගුවන් මගින් විසින් රැගෙන එනු ලබන Mac Book Pro උපාංගයේ ආරක්ෂිත බව තහවුරු කිරීමට නොහැකි වන්නේ නම් එය  ගුවන් ගමන සඳහා රැගෙන යාමට ඉඩ ලබා නොදෙන බව ශ්‍රී  ලංකන් ගුවන් සමාගම විසන් නිකුත් කර ඇති නිවේදනයේ සදහන්.",
       "URL": "https://www.hirunews.lk/224128/ගුවන්-මඟීන්ට-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=3150"
}