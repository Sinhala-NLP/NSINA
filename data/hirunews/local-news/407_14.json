{
       "Source": "hirunews",
       "Timestamp": "Tuesday, 18 April 2023 - 10:02",
       "Headline": "ගුරුවරියකට හාද්දක් දුන් පෞද්ගලික පාසලක විදුහල්පතිවරයෙකු අත්අඩංගුවට",
       "News Content": "අවුරුද්දට සුබ පැතීමට නොහැකි වූ බව පවසමින් මිනුවන්ගොඩ ප්‍රදේශයේ පෞද්ගලික පාසලක ගුරුවරියක් බලහත්කාරයෙන් සිප වැළඳගත් බව කියන එම පාසලේ විදුහල්පතිවරයා අත්අඩංගුවට ගෙන තිබෙනවා.\nමොහු කඩවත ප්‍රදේශයේ පදිංචි 61 හැවිරිදි දෙදරු පියෙක්.\nඑම පාසලේ ඉංග්‍රීසි ඉගැන්වීම භාරව කටයුතු කරන 23 හැවිරිදි ගුරුවරියක කළ පැමිණිල්ලක් මත සැකකාර විදුහල්පතිවරයා ඊයේ මෙලෙස අත්අඩංගුවට ගත් බවයි පොලිසිය සඳහන් කළේ.\nපැමිණිලිකාර ගුරුවරියට විදුහල්පතිවරයා පවරා තිබූ වැඩ කොටස අවසන් කර ඉන් පිටව යාමට සූදානම් වන අවස්ථාවේ අලුත් අවුරුද්දට සුබ පැතීමට නොහැකි වූ බව පවසමින් මොහු තමාව සිප වැළඳගත් බවයි ඇය සිදුකළ පැමිණිල්ලේ දැක්වෙන්නේ.",
       "URL": "https://www.hirunews.lk/332808/ගුරුවරියකට-හාද්දක්-දුන්-පෞද්ගලික-පාසලක-විදුහල්පතිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=407"
}