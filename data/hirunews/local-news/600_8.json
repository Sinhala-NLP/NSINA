{
       "Source": "hirunews",
       "Timestamp": "Sunday, 15 January 2023 - 16:55",
       "Headline": "අතුරුදන්ව සිටි නාගොඩ රෝහලේ සහකාර අධිකරණ වෛද්‍ය නිලධාරිවරයා යළි නිවසට",
       "News Content": "අතුරුදන්ව සිටි නාගොඩ ශික්ෂණ රෝහලේ සහකාර අධිකරණ වෛද්‍ය නිළධාරිවරයා යළි නිවසට පැමිණ තිබෙනවා.\nඊයේ මධ්‍යම රාත්‍රී 1.30 ට පමණ වෛද්‍යවරයා අතුරුදන් බවට ඔහුගේ බිරිඳ කළුතර, දකුණ පොලිසිය වෙත පැමිණිල්ලක් ඉදිරිපත් කර තිබුණා.\nඒ අනුව කළුතර - දකුණ පොලිසිය වෛද්‍යවරයා සොයා විමර්ශනයක් ආරම්භ කර අතර එහිදී වෛද්‍යවරයා පැමිණි බව කියන මෝටර් රථය කළුතර පාලම ආසන්නයේ දමාගොස් තිබියදී ඊයේ රාත්‍රියේ හමුවුණා.\nවෛද්‍යවරයා තම පෞද්ගලික වෛද්‍ය මධ්‍යස්ථානයේ සිට නිවසට යමින් සිටින අතරතුරදී මෙම අතුරුදන් වීම සිදුව ඇති බවටයි පොලිසිය සැක පළකළේ.\nමෙම වෛද්‍යවරයා දෙදරු පියෙක්, වන අතර, ඔහුගේ බිරිද නීතිඥවරියක්. කෙසේ වෙතත් අද දහවල් 2 ට පමණ කළුතර දකුණ පොලීසියේ නිළධාරීන් කිහිප දෙනෙකු ඉදිරි විමර්ශණ සදහා වෛද්‍යවරයාගේ නිවසට ගිය අවස්ථාවේ අතුරුදන්වූ බව පැවසූ වෛද්‍යවරයා නිවසේ සිටිනු දැක තිබෙනවා.\nඑහිදී පොලීසිය කළ ප්‍රශ්න කිරීම්වලදී ඔහු පවසා ඇත්තේ තමා කිසිවෙකුටත් නොදන්වා කතරගම වැදපුදා ගැනීමට ගිය බවයි. ඉන් අනතුරුව සිය නිවසට පැමිණ ඇති බවයි.",
       "URL": "https://www.hirunews.lk/325114/අතුරුදන්ව-සිටි-නාගොඩ-රෝහලේ-සහකාර-අධිකරණ-වෛද්‍ය-නිලධාරිවරයා-යළි-නිවසට",
       "Category": "Local News",
       "Parent URL": "https://www.hirunews.lk/local-news.php?pageID=600"
}