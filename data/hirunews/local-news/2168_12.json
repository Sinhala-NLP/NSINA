{
       "Source": "hirunews",
       "Timestamp": "Thursday, 04 February 2021 - 21:24",
       "Headline": "දරු පවුලක් සිටින පැල්පතක් ඉවත්කිරීමේදී උණුසුම් තත්ත්වයක් (වීඩියෝ)",
       "News Content": "කහවත්ත උඩහවුපේ වතුයායේ දරු පවුලක් නවාතැන්ගෙන සිටි පැල්පතක් ඉවත්කිරීමට කහවත්ත පොලිසිය කටයුතු කිරීමත් සමඟ උණුසුම් තත්ත්වයක් ඇතිව තිබෙනවා.\nපොලිසිය ප්‍රකාශ කළේ කලහකාරී ලෙස හැසිරුණු කාන්තාවන් සිව් දෙනෙකු මෙහිදී අත්අඩංගුවට ගත් බවයි.\nකහවත්ත - උඩහවුපේ වතුයායේ දරු පවුලක් පදිංචිව සිටි කුඩා නිවසක් පසුගියදා කඩා වැටී තිබෙනවා.\nඒ අනුව එම දරු පවුල තාවකාලිකව මඩුවක් සකස්කරගෙන එම වතුයායේම වෙනත් ස්ථානයකට නවාතැන් ගැනීමට ගොස් තිබුණේ මීට දින 2කට පෙරයි.\nකෙසේ වෙතත් හල්පේ වතුයායේ පාලනාධිකාරිය කහවත්ත පොලිසියට මෙය අනවසර ඉදිකිරීමක් බවට පැමිණිල්ලක් ඉදිරිපත් කර තිබෙනවා.\nඒ අනුව පොලිසිය පැමිණ අදාල පැල්පත කඩා ඉවත්කර තිබුණා.\nඑහිදී අදාල දරු පවුල හා ඔවුන්ගේ ඥාතීන් පොලිසියට විරෝධය පළ කිරීමත් සමඟ උණුසුම් තත්ත්වයක් හටගත්තා.\nපොලිසිය ප්‍රකාශකළේ මෙම සිදුවීමේදී කලහකාරී ලෙස හැසිරුණු කාන්තාවන් සිව් දෙනෙකුද අත්අඩංගුවට ගත් බවයි.",
       "URL": "https://www.hirunews.lk/261677/දරු-පවුලක්-සිටින-පැල්පතක්-ඉවත්කිරීමේදී-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2168"
}