{
       "Source": "hirunews",
       "Timestamp": "Tuesday, 12 July 2022 - 17:19",
       "Headline": "ජූනි මාසයේ 27,937 ක් රැකියා සඳහා විදේශ ගතවෙයි",
       "News Content": "පසුගිය ජූනි මාසයේදී රැකියා සඳහා 27,937 දෙනෙකු විදේශ ගතවී ඇති බව ශ්‍රී ලංකා විදේශ සේවා නියුක්ති කාර්යාංශය පවසනවා.\nඉන් බහුතරය වූ 18,083 ක් විදේශගතවී ඇත්තේ ස්වයං මාර්ගවලින්. බලපත්‍රලාභී විදේශ රැකියා නියෝජිත ආයතන මාර්ගයෙන් ජුනි මාසයේදී විදේශ ගතවූ සංඛ්‍යාව 9,854 ක්.\nවසරේ මේ දක්වා ගතවූ කාලය තුළ රැකියා සඳහා විදේශ ගතවී ඇති සමස්ත සංඛ්‍යාව එක්ලක්ෂ 56,179 ක් බවයි එම කාර්යාංශය නිවේදනය කළේ.\nවසරේ මේ දක්වා වැඩිම පිරිසක් රැකියා සඳහා විදේශගත වී ඇත්තේ කුවේට් රාජ්‍යයට වන අතර, එම සංඛ්‍යාව 39,216 ක්.\nකටාර් රාජ්‍යයට 36,229 ක්, සෞදි අරාබියට 26,098 ක්, දකුණු කොරියාවට 3,219 ක් සහ ජපානයට 2,576 ක් රැකියා සඳහා පිටත්ව ගොස් තිබෙනවා.",
       "URL": "https://www.hirunews.lk/309811/ජූනි-මාසයේ-27937-ක්-රැකියා-සඳහා-විදේශ-ගතවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1026"
}