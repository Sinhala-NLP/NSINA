{
       "Source": "hirunews",
       "Timestamp": "Sunday, 07 March 2021 - 9:07",
       "Headline": "පෙබරවාරියේ සංචාරක ආගමනය ඉහළ යයි",
       "News Content": "මේ වසරේ පෙබරවාරි මාසය තුළ ශ්‍රී ලංකාවට පැමිණී සංචාරකයන්ගේ සංඛ්‍යාව ජනවාරි මාසයට සාපේක්ෂව ඉහළ ගොස් තිබෙනවා.\nජනවාරියේ විදේශ සංචාරකයන් 1,682 කු දිවයිනට පැමිණි අතර, පෙබරවාරි මාසයේ පැමිණි සංඛ්‍යාව 3,366ක්.\nකෙසේ නමුත් කොරෝනා වෛරස් ගෝලීය වසංගතය හේතුවෙන් සංචාරක ආගමනය තවදුරටත් පහළ මට්ටමක පවතින බවයි ශ්‍රී ලංකා සංචාරක සංවර්ධන අධිකාරිය පෙන්වා දෙන්නේ.\n2020 වසර හා සසඳන විට මේ වසරේ ජනවාරි මාසයේ දිවයිනට පැමිණි සංචාරකයන් සංඛ්‍යාව සියයට 99.3කින් පහත වැටී ඇති අතර, පෙබරවාරියේ සංචාරක ආගමනය සියයට 38 කින් පහත වැටී තිබෙනවා.\nපෙබරවාරි මාසයේ වැඩිම සංචාරකයන් පිරිසක් එනම් 845 දෙනෙකු පැමිණ ඇත්තේ යුක්රේනයෙන්.",
       "URL": "https://www.hirunews.lk/264576/පෙබරවාරියේ-සංචාරක-ආගමනය-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=2105"
}