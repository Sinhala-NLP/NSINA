{
       "Source": "hirunews",
       "Timestamp": "Wednesday, 13 July 2016 - 18:53",
       "Headline": "තවත් රාජපක්ෂවරු දෙදෙනෙකු අත්අඩංගුවට යයිද?",
       "News Content": "දැනට රක්ෂිත බන්ධනාගාරගත කර සිටින පාර්ලිමේන්තු මන්ත්‍රී නාමල් රාජපක්ෂගේ සුවදුක් විමසීම සඳහා අද දිනයේත් හිටපු ජනාධිපති මහින්ද රාජපක්ෂ ඇතුලූ පාර්ලිමේන්තු මන්ත්‍රීවරුන් පිරිසක් වැලිකඩ මැගසින් බන්ධනාගාරය වෙත පැමිණියා.\nඉන් අනතුරුව මාධ්‍ය වෙත අදහස් දැක්වු පාර්ලිමේන්තු මන්ත්‍රී මහින්ද යාපා අබේවර්ධන කියා සිටියේ ඉදිරියේදී තවත් රාජපක්ෂවරුන් දෙදෙනෙකු අත්අඩංගුවට ගැනීමේ සූදානමක් පවතින බවට තොරතුරු ලැබී ඇති බවයි.\nනාමල් රාජපක්ෂ මන්ත්‍රීවරයාගේ බාල සොහොයුරා වන රෝහිත රාජපක්ෂද අද දිනයේදී ඔහුගේ සුවදුක් විමසීමෙන් අනතුරුව මාධ්‍ය වෙත අදහස් පළ කළා.\nමාධ්‍යවේදීන්ගේ ප්‍රශ්න හමුවේ ඔහු කියා සිටියේ රොකට් යැවීමට අදාළව තමාට එරෙහිව පරීක්ෂණ ආරම්භ කිරීම ගැන ආණ්ඩුවේ මන්ත්‍රීවරු සහ ඇමතිවරු තීරණය කරනු ඇති බවයි.",
       "URL": "https://www.hirunews.lk/137929/තවත්-රාජපක්ෂවරු-දෙදෙනෙකු-අත්අඩංගුවට-යයිද",
       "Category": "Local News",
       "Parent URL": "https://www.hirunews.lk/local-news.php?pageID=4966"
}