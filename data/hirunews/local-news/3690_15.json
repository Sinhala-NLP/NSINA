{
       "Source": "hirunews",
       "Timestamp": "Saturday, 20 October 2018 - 13:04",
       "Headline": "දිගන වාර්තාවත් සූදානම්",
       "News Content": "මහනුවර - දිගන ප්‍රදේශයේ ඇතිවු කලහකාරි සිද්ධිය සම්බන්ධයෙන් වන වාර්තාව ළඟදීම ප්‍රකාශයට පත් කරන බව ශ්‍රී ලංකා මානව හිමිකම් කොමිෂන් සභාව පවසනවා.\nඅදාල සිද්ධිය පිළිබඳ එම කොමිෂන් සභාව පරීක්ෂණයක් පැවැත්වූයේ පසුගිය මැයි 09 වනදා සිට 12 වනදා දක්වා කාලය තුලයි.\nඑම පරික්ෂණය ශ්‍රී ලංකා මානව හිමිකම් කොමිෂන් සභාවේ සභාපතිවරිය සහ කොමසාරිස්වරුන් මගින් පැවැත්වූ අතර පරීක්ෂණයට පෙර සිදුවීම් සම්බන්ධයෙන් මහජනතාවගෙන් සාක්ෂි විමසීමක් ද සිදුකරනු ලැබුවා.\nවාර්තාව සකස් කිරිමෙන් පසු ඒ ප්‍රසිද්ධ වාර්තාවක් බවට ප්‍රකාශ කිරිමට කටයුතු කරන බවයි ශ්‍රී ලංකා මානව හිමිකම් කොමිසන් සභාව වැඩිදුරටත් සඳහන් කළේ.",
       "URL": "https://www.hirunews.lk/202536/දිගන-වාර්තාවත්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=3690"
}