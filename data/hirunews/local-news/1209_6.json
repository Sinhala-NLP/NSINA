{
       "Source": "hirunews",
       "Timestamp": "Tuesday, 26 April 2022 - 8:22",
       "Headline": "ඇමරිකානු තානාපතිනිය දෙමළ දේශපාලඥයන් සහ තරුණ ප්‍රජාව හමුවෙයි",
       "News Content": "යාපනයේ සංචාරයකට එක්ව සිටින මෙරට ඇමරිකානු තානාපතිනී ජූලි චන්ග් යාපනය දිස්ත්‍රික්කය නියෝජනය කරන දෙමළ දේශපාලඥයන් හමු වී තිබෙනවා.\nඑමෙන්ම ඊයේ එම ප්‍රදේශයේ තරුණ නියෝජිතයින් සහ ව්‍යාපාරිකයින් පිරිසක් හමු වී සාකච්ඡාවක් පවත්වා ඇති බවයි වාර්තා වන්නේ.\nයාපනය නගරයේ දී පැවති මෙම සාකච්ඡාවේදී තරුණ තරුණියන් මුහුණ පා ඇති ගැටලු හා ඊට අදාළ විසදුම් පිළිබදව කරුණු හුවමාරු වී තිබෙනවා.\nඑමෙන්ම පවතින ආර්ථික අර්බුද හමුවේ ආයෝජන සිදු කිරීම සහ ආර්ථික ගැටලු විසදා ගැනීමට ගත යුතු ක්‍රියාමාර්ග සම්බන්ධයෙන් ද ව්‍යාපාරිකයින් සමග ඇමරිකානු තානාපතිනිය සාකච්ඡා පවත්වනු ලැබුවා.\nමේ අතර ඇමරිකානු තානාපතිනියගේ යාපනය සංචාරය අතරතුර නල්ලූර් කෝවිලේ පැවති පූජාවකට ද එක්ව තිබෙනවා.",
       "URL": "https://www.hirunews.lk/302834/ඇමරිකානු-තානාපතිනිය-දෙමළ-දේශපාලඥයන්-සහ-තරුණ-ප්‍රජාව-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1209"
}