{
       "Source": "hirunews",
       "Timestamp": "Thursday, 27 January 2022 - 16:22",
       "Headline": "ආදිවාසී නායකයාගේ පෙත්සම විභාගයට අවසර",
       "News Content": "රඹකැන්ඔය, පොල්බැද්ද, ප්‍රදේශයේ ආදිවාසීන්ට අයත් භූමිය එළපෙහෙළි කර ඒවායේ බඩඉරිඟු වගාව සඳහා පෞද්ගලික සමාගමක් වෙත පවරා දීමට මහවැලි අධිකාරිය ගෙන ඇති තීරණය බලරහිත කරන ලෙස ඉල්ලා ආදිවාසී නායකයා ඉදිරිපත් කළ රීට් පෙත්සම විභාගයට ගැනීමට අභියාචනාධිකරණය අද (27) අවසර ලබා දුන්නා.\nආදිවාසී නායක ඌරුවරිගේ වන්නිලඇත්තන් සහ පරිසර යුක්ති කේන්ද්‍රය මෙම පෙත්සම් ගොනුකර ඇති අතර, එය සලකා බැලුණේ සෝභිත රාජකරුණා සහ ධම්මික ගනේපොල යන විනිසුරු මඩුල්ල හමුවේයි.\nමෙහි වගඋත්තරකරුවන් වන මහවැලි අධිකාරිය, මධ්‍යම පරිසර අධිකාරිය, වන රක්ෂණ දෙපාර්තමේන්තුව ඇතුළු පාර්ශවයන්ට අප්‍රේල් 5 වනදා කරුණු දක්වන ලෙස මෙහිදී නොතීසි නිකුත් කෙරුණා.",
       "URL": "https://www.hirunews.lk/295361/ආදිවාසී-නායකයාගේ-පෙත්සම-විභාගයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1393"
}