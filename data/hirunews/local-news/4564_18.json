{
       "Source": "hirunews",
       "Timestamp": "Thursday, 13 April 2017 - 16:57",
       "Headline": "ඩෙවෝන් ඇල්ල අසලදී පිරිසකට බඹර ප්‍රහාරයක් (ඡායාරූප)",
       "News Content": "හැටන් - නුවරඑළිය ප්‍රධාන මාර්ගයේ ඩෙවෝන් ඇල්ල ආසන්නයේදී අද දහවල් එල්ල වූ බඹර ප්‍රහාරයකින් කාන්තාවන් දෙදෙනෙකු ඇතුළු 6 දෙනෙකු තුවාල ලබා කොටගල - රෝහලට ඇතුළත් කර තිබෙනවා.\nමීගමුව ප්‍රදේශයේ සිට පැමිණි දේශීය සංචාරකයින් පිරිසකටයි මෙම බඹර ප්‍රහාරය එල්ල වී ඇත්තේ.\nරෝහල් ගත කළ පුද්ගලයින්ගේ තත්ත්වය බරපතල නොවන බව රෝහල් ප්‍රකාශකයෙකු සදහන් කළා.\nදිය ඇල්ල නැරඹු මෙම පිරිස දිවා ආහාරය සකස් කරමින් සිටියදී අසල ගසක තිබු බඹර කූඩුවක් ඇවිස්සීමෙන් ඔවුන් හදිසි බඹර ප්‍රහාරයට ලක්ව ඇති බවයි අප වාර්තාකරු කියාසිටියේ.\nඡායාරූප - මස්කෙළිය ගාමිණී බණ්ඩාර",
       "URL": "https://www.hirunews.lk/159149/ඩෙවෝන්-ඇල්ල-අසලදී-පිරිසකට-බඹර-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4564"
}