{
       "Source": "hirunews",
       "Timestamp": "Thursday, 23 February 2023 - 14:16",
       "Headline": "හිටපු ජනාධිපති මෛත්‍රීට සහ දයාසිරිට එරෙහිව වාරණ නියෝග දෙකක්",
       "News Content": "ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේනට සහ පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකරට එරෙහිව කොළඹ දිසා අධිකරණයෙන් වාරණ නියෝග දෙකක් නිකුත් කර තිබෙනවා.\nඒ, ජා-ඇල ප්‍රාදේශීය සභාවේ ශ්‍රී ලංකා නිදහස් පක්ෂ මන්ත්‍රීවරුන් වන චමීර පරණවිතාන සහ චාමිකා හර්ෂනී සිල්වා පක්ෂයේ තනතුරුවලින් ඉවත් කර ඒ වෙනුවට වෙනත් දෙදෙනෙකු පත් කිරීම වළක්වාලමින්.\nඅදාල වාරණ නියෝග ලබා දි ඇත්තේ, කිසිදු විනය ක්‍රියාමාර්ගයකින් තොරව පක්ෂයේ ව්‍යවස්ථාවට පටහැනිව අයුක්ති සහගතව තමන්ගේ මන්ත්‍රී ධුරය ඉවත් කර ඒ වෙනුවට වෙනත් අයවලුන් පත් කිරීමට සූදානම් බවට ඔවුන් ගොනුකර තිබූ පෙත්සම් දෙකක් අද (23) අධිකරණය හමුවේ සලකා බැලූ අවස්ථාවේ දීයී.",
       "URL": "https://www.hirunews.lk/328107/හිටපු-ජනාධිපති-මෛත්‍රීට-සහ-දයාසිරිට-එරෙහිව-වාරණ-නියෝග-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=518"
}