{
       "Source": "hirunews",
       "Timestamp": "Thursday, 29 November 2018 - 12:39",
       "Headline": "කුරුණෑගලින් වළාකුළුවලට සමාන ද්‍රව්‍යයක් හමුවේ",
       "News Content": "කුරුණෑගල - මුත්තෙට්ටුගල ධීවර සංස්ථා පාරේ පිහිටි වෙල්යායක තිබී වළාකුලකට සමාන ද්‍රව්‍යයක් හමුවීම ස්වභාවික සංසිද්ධියක් බවට අනාවරණ වී තිබෙනවා.\nඅද අලූයම මෙම ද්‍රව්‍යය හමුවු අතර, වෙල්යායේ සැළකිය යුතු ප්‍රදේශයක් පුරා එය පැතිරී තිබූ බව ප්‍රදේශවාසීන් සඳහන් කළේ.\nහිරු එළිය පතිත වනවිට එය ක්‍රමයෙන් දියවී යන ස්වභාවයක් දක්නට ලැබුණු බවයි ප්‍රදේශවාසීන් කියා සිටියේ.\nසිද්ධිය සැළවීමත් සමඟ ආපදා කළමනාකරණ මධ්‍යස්ථානයේ සහ කාලගුණ විද්‍යා දෙපාර්තමේන්තුවේ නිලධාරීන් පිරිසක් එහි ගොස් ස්ථානීය පරීක්ෂණයක් සිදුකළා.\nමෙය ස්වභාවික සංසිද්ධියක් බවයි කුරුණෑගල දිස්ත්‍රික් ආපදා කළමනාකරණ සහකාර අධ්‍යක්‍ෂ අනුර විරාජ් දිසානායක කියා සිටියේ.",
       "URL": "https://www.hirunews.lk/205140/කුරුණෑගලින්-වළාකුළුවලට-සමාන-ද්‍රව්‍යයක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3628"
}