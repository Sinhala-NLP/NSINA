{
       "Source": "hirunews",
       "Timestamp": "Tuesday, 12 July 2022 - 20:18",
       "Headline": "ෂින්සෝ අබේගේ අවසන් කටයුතු සිදු කෙරේ",
       "News Content": "වෙඩි ප්‍රහාරයකින් ඝාතනයට ලක්වූ ජපානයේ හිටපු අග්‍රාමාත්‍ය ෂින්සෝ අබේගේ අවසන් කටයුතු ටෝකියෝ නුවරදී අද සිදු කෙරුණා.\nඊට අදාළ සියලු චාරිත්‍ර පෞද්ගලික මට්ටමින් සිදු කෙරුණු අතර, අවමංගල්‍ය රථය නගරයේ සංචාරය කරන අවස්ථාවේ මග දෙපස රැස්වූ විශාල ජනකායක් හිටපු අග්‍රාමාත්‍යවරයාට ශෝකය පළ කිරීමට එක්වුණා.\nමේ අතර විමර්ශනවලදී අනාවරණ වී ඇත්තේ හිටපු අග්‍රාමාත්‍යවරයාට වෙඩි තැබූ පුද්ගලයා වසරකට පමණ පෙර සිට ඊට අදාළ සැළසුම ක්‍රියාත්මක කර ඇති බවයි.\nපළමුව පිපිරීමක් සිදුකර, ඝාතනය සිදුකිරීමට ඔහු සැළසුම් කර තිබුණත් වෙනත් අයෙකුට හානි කිරීමට අවශ්‍ය නොවීම නිසා ගිනි අවියක් යොදාගෙන ඝාතනය සිදුකිරිමට තීරණය කළ බවයි සැකකරු විමර්ශකයන්ට සඳහන් කර ඇත්තේ.",
       "URL": "https://www.hirunews.lk/309832/ෂින්සෝ-අබේගේ-අවසන්-කටයුතු-සිදු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1025"
}