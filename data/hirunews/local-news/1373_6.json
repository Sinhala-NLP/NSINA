{
       "Source": "hirunews",
       "Timestamp": "Sunday, 06 February 2022 - 8:57",
       "Headline": "රට වසා දැමීමක් ගැන රාජ්‍ය අමාත්‍ය චන්නගෙන් ප්‍රකාශයක්",
       "News Content": "පවතින කෙරෝනා තත්වය තුළ රට වසා දැමීමේ හෝ සංචරණ සීමා පැනවීමේ කිසිදු සූදානමක් නොමැති බව රාජ්‍ය අමාත්‍ය චන්න ජයසුමන ප්‍රකාශ කළා.\nඑමෙන්ම බූස්ටර් මාත්‍රාව ලබාදීම සඳහා ප්‍රමාණවත් එන්නත් පවතින බවට සෞඛ්‍ය බලධාරීන් සහතික වනවා.\nතවත් කොරෝනා ආසාදිතයන් 1,287 ක් ඊයේ (05) වාර්තා වීමත් සමග මෙරට සමස්ත කොරෝනා ආසාදිතයන් සංඛ්‍යාව 617,189 ක් දක්වා ඉහළ ගියා.\nමෙරට සමස්ත කොරෝනා මරණ සංඛ්‍යාව 15,572 ක් දක්වා ඉහළ ගියේ ඊයේ කොරෝනා මරණ 28 ක් වාර්තා වීමත් සමගයි.\nපවතින මෙම තත්ත්වය තුළ රට වසා දැමීමේ කිසිදු සූදානමක් නොමැති බව රාජ්‍ය අමාත්‍ය චන්න ජයසුමන ඊයේ අනුරාධපුර ප්‍රදේශයේ දී මාධ්‍ය වෙත අදහස් දක්වමින් සඳහන් කළා.\nඑමෙන්ම බූස්ටර් මාත්‍රාව ලබාදීම සඳහා එන්නත් සුලභව පවතින බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පවසනවා.\nඔහු කියා සිටියේ පූර්ණ එන්නත්කරණය නොමැතිව පොදු ස්ථානවලට ඇතුලු වීම සීමා කරමින් ගැසට් නිවේදනයක් නිකුත් කර ඇති පසුබිමක හැකි ඉක්මනින් බූස්ටර් මාත්‍රාව ලබා ගැනීමට සියල්ලන් කටයුතු කළ යුතු බවයි.",
       "URL": "https://www.hirunews.lk/296284/රට-වසා-දැමීමක්-ගැන-රාජ්‍ය-අමාත්‍ය-චන්නගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1373"
}