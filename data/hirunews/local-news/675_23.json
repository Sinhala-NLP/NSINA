{
       "Source": "hirunews",
       "Timestamp": "Saturday, 10 December 2022 - 16:10",
       "Headline": "බිත්තරයක් රුපියල් 50 ක දිය හැකි බව නිෂ්පාදකයින් කියයි",
       "News Content": "බිත්තරයක් රුපියල් 50 ක මිලට ලබාදීමේ කිසිදු ගැටලුවක් නොමැති බව බිත්තර නිෂ්පාදකයින් සඳහන් කළ බව වෙළඳ,වානිජ හා ආහාර සුරක්ෂිතතා අමාත්‍යාංශය පවසනවා.\nඊයේ පැවති සාකච්ඡාවකදී ඔවුන් මේ බව ප්‍රකාශ කළ බවයි එම අමාත්‍යාංශය සඳහන් කළේ.\nසත්ත්ව ආහාරවල මිල ගණන් පහළ යාමක් මේ වනවිට දක්නට ලැබෙන බවත් ඉදිරියේදී තවදුරටත් සත්ත්ව ආහාර මිල පහළ යනු ඇති බවත් එහිදී විෂයභාර අමාත්‍ය නලින් ප්‍රනාන්දු සඳහන් කර තිබෙනවා.\nඑමෙන්ම ඉදිරියේදී අඩු පොලී අනුපාතිකයක් යටතේ බිත්තර නිෂ්පාදකයින්ට සිය පිරිවැය අවම කර ගැනීමට හැකි පරිදි ණය මුදලක් ලබාදීමට ද පියවර ගන්නා ලෙස අමාත්‍යවරයා එහිදී නිලධාරින්ට උපදෙස් ලබා දී තිබෙනවා.",
       "URL": "https://www.hirunews.lk/322374/බිත්තරයක්-රුපියල්-50-ක-දිය-හැකි-බව-නිෂ්පාදකයින්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=675"
}