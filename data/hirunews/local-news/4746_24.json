{
       "Source": "hirunews",
       "Timestamp": "Monday, 19 December 2016 - 13:57",
       "Headline": "සෝමාවතිය වන්දනාවේ යමින් සිටි පිරිසක් අනතුරට ලක්වී 20කට තුවාල",
       "News Content": "සෝමාවතිය වන්දනා කිරීම සඳහා පිරිසක් රැගෙන යමින් සිටි බස් රථයක් සුංගාවිල වනජිවි කාර්යාලය ආසන්නයේදී අනතුරට ලක්වීමෙන් පුද්ගලයින් 20 දෙනෙකු පමණ තුවාල ලබා තිබෙනවා.\nබස් රථය මාර්ගයෙන් ඉවතට පැන පෙරළීමෙන් මෙම අනතුර සිදුව ඇති බවයි පුලස්තිපුර පොලීසිය සඳහන් කළේ.\nකෑගල්ල - අරණායක ප්‍රදේශයේ සිට වන්දනාවේ පැමිණි පිරිසක් මෙලෙස අනතුරට ලක්ව තිබෙනවා.\nඅධික වේගය නිසා රියදුරුට රථය පාලනය කරගැනීමට නොහැකිවීමෙන් අනතුර සිදුව ඇති බවයි පොලීසිය ප්‍රකාශ කළේ.\nතුවාලකරුවන් පොළොන්නරුව රෝහලට ඇතුළත් කර ඇති අතර, ඔවුන්ගේ තත්ත්වය බරපතල නොවන බව පොලීසිය කියා සිටියා.",
       "URL": "https://www.hirunews.lk/150075/සෝමාවතිය-වන්දනාවේ-යමින්-සිටි-පිරිසක්-අනතුරට-ලක්වී-20කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4746"
}