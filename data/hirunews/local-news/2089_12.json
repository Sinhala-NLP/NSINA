{
       "Source": "hirunews",
       "Timestamp": "Sunday, 14 March 2021 - 13:27",
       "Headline": "මානව හිමිකම් මණ්ඩලයට චීනයෙන් ශ්‍රී ලංකාවට සහය පළ කරන ප්‍රකාශයක්",
       "News Content": "ජිනීවා නුවර ජගත් මානව හිමිකම් මණ්ඩලයේ 46 වන සැසිවාරයට චීනය විසින් ශ්‍රී ලංකාවට සහය දක්වන ප්‍රකාශයක් ඉදිරිපත් කර තිබෙනවා.\nසම අදහස් දරණ රටවල් කණ්ඩායම වෙනුවෙන් ඉදිරිපත් කළ එම ප්‍රකාශය මගින් ‘ශ්‍රී ලංකාව’ නමින් සඳහන් කර නොමැති වුවද මානව හිමිකම් මණ්ඩලය දේශපාලනීකරණය වීම පිළිබඳව නොසතුට පළ  කෙරුණා.\nඑහි දැක්වෙන්නේ මානව හිමිකම් ක්‍ෂේත්‍රයේ ඵලදායී සංවාදයක් පවත්වා ගත යුතු අතර, මානව හිමිකම් පිළිබඳ කරුණු  දේශපාලන අරමුණු සඳහා යොදා නොගත යුතු බවයි.\nවිශේෂයෙන් සංවර්ධනය වෙමින් පවත්නා රටවලට පදනම් විරහිත චෝදනා එල්ල කරමින් කටයුතු කිරීම එම රටවල අභ්‍යන්තර කටයුතුවලට මැදිහත්වීමක් ලෙසයි චීනය හැඳින්වූයේ.\nඑය එක්සත් ජාතීන්ගේ ප්‍රඥප්තිය දැඩි ලෙස උල්ලංඝනය කිරීමක් ලෙසද ජිනීවා නුවර මානව හිමිකම් මණ්ඩලයේ චීන තානාපති චෙන් ෂූ ප්‍රකාශ කළා.\nචක්‍රලේඛයක් මගින් මහජන දේපළ සූරාකෑම සිදුවන බවට විපක්ෂ නායකවරයාගෙන් චෝදනා\nමහා පරිමාණ ව්‍යාපෘති ක්‍රියාත්මක කිරීමේදී පූර්ණ බලතල අමාත්‍යාංශ ලේකම්වරුන්ට සහ මුදල් අමාත්‍යාංශ ලේකම්වරයාට පවතින බවට නිකුත් කර ඇති චක්‍රලේඛය මගින් මහජන දේපළ සූරාකෑමක් සිදුවන බව විපක්ෂ නායක සජිත් ප්‍රේමදාස ප්‍රකාශ කළා.\nඔහු මේ බව කියා සිටියේ පහළ අන්දර වැව - ශ්‍රී පන්තාරාම විහාරස්ථානයේ අද පැවති විපක්ෂ නායක ජංගම සේවයට එක්වෙමින්.",
       "URL": "https://www.hirunews.lk/265292/මානව-හිමිකම්-මණ්ඩලයට-චීනයෙන්-ශ්‍රී-ලංකාවට-සහය-පළ-කරන-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2089"
}