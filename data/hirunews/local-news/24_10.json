{
       "Source": "hirunews",
       "Timestamp": "Sunday, 17 September 2023 - 13:49",
       "Headline": "මිල්කෝ සමාගම කෝප් සහ කෝපා කමිටුවට",
       "News Content": "මිල්කෝ සමාගම පාර්ලිමේන්තුවේ කෝප් සහ කෝපා කමිටුව හමුවට කැඳවන බව කෘෂිකර්ම අමාත්‍ය මහින්ද අමරවීර පවසනවා.\nවෘත්තිය සමිති නියෝජිතයන් සමග පැවති සාකච්ඡාවකදී අමාත්‍යවරයා සඳහන් කර තිබුණේ එම සමාගම කිසිදු විගණනයකට ලක්ව නොමැති බවයි.\nමේ අතර පසුගිය දින කිහිපයේ ඇද හැලුනු අධික වර්ෂාවත් සමඟ මාතර දිස්ත්‍රික්කයේ වල්පිට ගොවි ජන බල ප්‍රදේශයේ කුඹුරු අක්කර 3,000 කට අධික ප්‍රමාණයක් විනාශ වී තිබෙනවා.\nගොවීන් කියා සිටියේ අස්වනු නෙළීමට ආසන්නව තිබියදී මෙලෙස සිය කුඹුරු හානියට ලක්වී ඇති බවටයි.\nකෙසේ වෙතත් වගා හානි පිළිබඳ තක්සේරු කිරීමට බලධාරීන් පැමිණෙන තුරු අස්වනු නෙලීමට තමන්ට ඉඩ ලබා නොදෙන බවයි ගොවීන් චෝදනා කළේ.\nමේ අතර අර්තාපල් අස්වනු නෙළීම මේ වනවිට ආරම්භ වී ඇතත් මිල පහත බැස තිබීම හේතුවෙන් අස්වනු විකුණාගත නොහැකිව ගොවීන් දැඩි අපහසුතාවට පත්ව තිබෙනවා.\nඊට විරෝධය පළ කරමින් වැලිමඩ - නුගතලාව වෙල් යායේදී ගොවීන් විරෝධතාවක ද නිරත වුණා.",
       "URL": "https://www.hirunews.lk/348553/මිල්කෝ-සමාගම-කෝප්-සහ-කෝපා-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=24"
}