{
       "Source": "hirunews",
       "Timestamp": "Tuesday, 27 March 2018 - 12:29",
       "Headline": "තෙල් හිඟයක් නෑ",
       "News Content": "අවශ්‍ය තරම් ඉන්ධන තොග ඛනිජ තෙල් සංස්ථාව සතුව පවතින බව ලංකා ඛනිජ තෙල් තොග ගබඩා පර්යන්ත සමාගමේ කළමනාකරණ අධ්‍යක්ෂ සංජීව විජේරත්න ප්‍රකාශ කළා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ ලංකා ඛනිජ තෙල් සංස්ථාවේ ඉන්ධනහල්වල පෙර මිලටම ඩීසල් සහ පෙට්‍රල් ලබාදෙන බවයි.\nලංකා අයි. ඕ.සී. සමාගම ඩීසල් රුපියල් 5කින් සහ පෙට්‍රල් රුපියල් 9කින් ඉහළ දැමීමත් සමඟ ශ්‍රී ලංකා ඛනිජ තෙල් සංස්ථාවේ ඉන්ධනහල්වලින් පාරිභෝගිකයින් වැඩි වශයෙන් ඉන්ධන ලබා ගැනීමට පෙළඹීමත් සමඟ එම ඉන්ධනහල්වල ඉන්ධන ඉල්ලුම ඉහළ ගොස් තිබෙනවා.\nමේ සම්බන්ධයෙන් හිරු ප්‍රවෘත්ති අංශය කළ විමසීමකදී ලංකා ඛනිජ තෙල් තොග ගබඩා පර්යන්ත සමාගමේ කළමනාකරණ අධ්‍යක්ෂ සංජීව විජේරත්න මේ බව කියා සිටියා.\nපැරණි මිල ගණන්වලටම ඉන්ධන ලබාදීමෙන් ඛනිජ තෙල් සංස්ථාවට විශාල පාඩුවක් සිදුවන බව ද ඔහු සඳහන් කළා.\nමේ අතර, ඛනිජ තෙල් වෘත්තීය සමිති එකමුතුවේ කැඳවුම්කරු ඩී .ජේ. රාජකරුණා සඳහන් කළේ ඊයේ (26) මධ්‍යම රාත්‍රිය දක්වාම මුතුරාජවෙලින් සහ සපුගස්කන්දෙන් ඉන්ධන බෙදා හැරීමේ කටයුතු සිදුකළ බවයි.",
       "URL": "https://www.hirunews.lk/186980/තෙල්-හිඟයක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=4018"
}