{
       "Source": "hirunews",
       "Timestamp": "Sunday, 24 January 2021 - 13:59",
       "Headline": "වසර 23කින් තේ නිෂ්පාදනය අවම මට්ටමක",
       "News Content": "පසුගිය 2020 වසරේ මෙරට තේ නිෂ්පාදනය කිලෝග්‍රෑම් මිලියන 278යි දශම 4ක් ලෙස සටහන් වන අතර එය වසර 23 කින් වාර්තා වූ අවම නිෂ්පාදනයයි.\nතැරැව්කාර සමාගම් ප්‍රකාශ කරන පරිදි මීට පෙර කිලෝග්‍රෑම් මිලියන 276ක අවම තේ නිෂ්පාදනයක් වාර්තා වී ඇත්තේ 1997 වසරේදීයි.\n2013 වසරේදී මෙරට වාර්ෂික තේ නිෂ්පාදනය කිලෝග්‍රෑම් මිලියන 340 දක්වා ඉහළ ගිය ද එතැන් සිට පසුගිය වසර දක්වාම තේ නිෂ්පාදනය ක්‍රමානුකූලව පහත වැටීමක් දක්නට ලැබුණා.\nපසුගිය වසරේ ජනවාරි සිට අප්‍රේල් දක්වා පැවති වියළි උණුසුම් කාලගුණය තේ නිෂ්පාදනය පහත වැටීමට හේතුවක්.\nකාලගුණ වෙනස මෙරට තේ නිෂ්පාදනය පහත හෙලීමට ප්‍රධාන වශයෙන් දායක වී ඇති බව කෘෂි විශේෂඥයින්ගේ අදහසයි.\nපසුගිය වසරේදී මෙරට තේ වැඩිම ප්‍රමාණයක් එනම්, කිලෝග්‍රෑම් මිලියින 38යි දශම 8ක් තුර්කිය විසින් මිලදී ගෙන ඇති අතර ඉරාකය කිලෝග්‍රෑම් මිලියන 33යි දශම 3ක් සහ රුසියාව කිලෝග්‍රෑම් මිලියන 29යි දශම 6ක් මිලදී ගෙන තිබෙනවා.",
       "URL": "https://www.hirunews.lk/260583/වසර-23කින්-තේ-නිෂ්පාදනය-අවම-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=2192"
}