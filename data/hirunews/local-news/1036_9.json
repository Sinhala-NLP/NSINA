{
       "Source": "hirunews",
       "Timestamp": "Friday, 08 July 2022 - 19:20",
       "Headline": "පොලිසිය මුවාවෙන් මුදල් වංචා කළ අයෙක් අල්ලයි",
       "News Content": "පොලිස් නිලධාරින්ගේ නම්වලින් පෙනී සිටිමින් පෙට්‍රල්, ගෑස් සහ පොහොර ලබාදෙන බව පවසා මුදල් වංචා කළ සැකකරුවෙකු අනුරාධපුර කොට්ඨාශ අපරාධ විමර්ශන කාර්යාංශයේ නිලධාරින් අත්අඩංගුවට ගෙන තිබුණා.\nඅනුරාධපුර, නොච්චියාගම සහ ගලෙන්බිඳුනුවැව පොලිස් ස්ථානවලට මේ සම්බන්ධයෙන් පැමිණිලි 8 ක් ලැබී ඇති අතර, ඒ සම්බන්ධයෙන් සිදුකළ විමර්ශනයේදී 41 හැවිරිදි මීගමුව කටුවාපිටිය ප්‍රදේශයේ පදිංචි සැකකරු අත්අඩංගුවට ගෙන ඇත්තේ අනුරාධපුර නගරයේදීයි.\nඑලෙස ඔහු වංචාකර ඇති මුදල රුපියල් හත්ලක්ෂ එක්දහසක්.\nසැකකරු අත්අඩංගුවට ගන්නා අවස්ථාවේදීයි ඔහු සතුව තිබී හෙරොයින් ග්‍රෑම් 2 යි මිලිග්‍රෑම් 420 ක් ද පොලිස් භාරයට ගෙන ඇති අතර ඔහුට එරෙහිව මීගමුව සහ මාරවිල මහේස්ත්‍රාත් අධිකරණ මගින් වරෙන්තු ද නිකුත් කර ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/309474/පොලිසිය-මුවාවෙන්-මුදල්-වංචා-කළ-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1036"
}