{
       "Source": "hirunews",
       "Timestamp": "Saturday, 14 November 2020 - 11:43",
       "Headline": "ජනපති රුවන්වැලි සෑ රදුන් වැදපුදා ගනී (වීඩියෝ)",
       "News Content": "ජනාධිපති ගෝඨාභය රාජපක්ෂ අනුරාධපුර රුවන්වැලි සෑ රදුන් වැඳපුදාගෙන ආශිර්වාද ලබාගත්තා. ඊයේ පස්වරුවේ අනුරාධපුරයට පැමිණි ජනාධිපතිවරයා රුවන්වැලි සෑ පරිශ්‍රයේ පැවති අධිෂ්ඨාන පූජාවකට සහ කප්රුක් පූජාවකට ද එක්වූ බවයි ජනාධිපති මාධ්‍ය ඒකකය සඳහන් කළේ.\nඅනතුරුව රුවන්වැලි සෑ පරිශ්‍රයේ ස්ථාපිත දුටුගැමුණු මහ රජ සහ විහාරමහදේවියගේ ප්‍රතිමාවලට ද ජනාධිපතිවරයා මල්මාල පළඳවමින් පුෂ්පෝපහාරද දක්වනු ලැබුවා.\nමෙම අවස්ථාවට යුද හමුදාපති ලුතිනන් ජෙනරාල් ශවේන්ද්‍ර සිල්වාද සහභාගිවූ බවයි ජනාධිපති මාධ්‍ය ඒකකය සඳහන් කළේ.",
       "URL": "https://www.hirunews.lk/254688/ජනපති-රුවන්වැලි-සෑ-රදුන්-වැදපුදා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2333"
}