{
       "Source": "hirunews",
       "Timestamp": "Tuesday, 24 December 2019 - 14:43",
       "Headline": "ගෘහසේවයට ගොස් හිරිහැරයට ලක්වූ කාන්තාවන් තිස් දෙදෙනෙකු යළි දිවයිනට",
       "News Content": "කුවේට් රාජ්‍යයේ ගෘහ සේවය සඳහා ගොස් විවිධ හිරිහැරවලට ලක්වූ කාන්තාවන් තිස් දෙදෙනෙකු අද උදෑසන දිවයිනට පැමිණියා.\nකටුනායක ගුවන් තොටුපල හිරු වාර්තාකරු සඳහන් කළේ කුවේට් රාජ්‍යයේදී හාම්පුතුන් අතින් විවිධ හිරිහැරවලට ලක්වූ මෙම කාන්තාවන් එරට ශ්‍රී ලංකා තානාපති කාර්යාලයේ රඳවා සිට ඇති බවයි.\nපැමිණි පිරිස කටුනායක ගුවන් තොටුපලේ පිහිටි විදේශ සේවා නියුක්ති කාර්යාංශයේ කාර්යාලය වෙත ඒ පිළිබඳව පැමිණිලි කිරීමෙන් අනතුරුව ගම්බිම් බලා පිටත්ව ගොස් තිබෙනවා.",
       "URL": "https://www.hirunews.lk/230876/ගෘහසේවයට-ගොස්-හිරිහැරයට-ලක්වූ-කාන්තාවන්-තිස්-දෙදෙනෙකු-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2987"
}