{
       "Source": "hirunews",
       "Timestamp": "Thursday, 06 August 2020 - 14:15",
       "Headline": "ගාල්ල දිස්ත්‍රික්කයේ බලපිටිය ආසනයේ ඡන්ද ප්‍රතිඵලය නිකුත් වෙයි (වීඩියෝ)",
       "News Content": "ගාල්ල දිස්ත්‍රික්කයේ බලපිටිය ආසනයේ නිල ඡන්ද ප්‍රතිඵලය නිකුත්වී තිබෙනවා.\nඒ අනුව ශ්‍රී ලංකා පොදුජන පෙරමුණ පළමු ස්ථානයට පැමිණ ඇත්තේ ඡන්ද 25850ක් ලබා ගනිමින්.\nසමගි ජන බලවේගය ඡන්ද 6105ක් ලබාගත්තා.\nජාතික ජන බලවේගය ඡන්ද 1235ක් ලබා ගනිමින් තුන්වන ස්ථානයට පත්වුනා.\nඑක්සත් ජාතික පක්ෂය ඡන්ද 1224ක් ලබාගෙන තිබෙනවා.\nබලපිටිය ආසනයේ ලියාපදිංචි ඡන්ද සංඛ්‍යාව 53047ක්.\nප්‍රකාශිත ඡන්ද සංඛ්‍යාව 37601ක්.\nප්‍රතික්ෂේපිත ඡන්ද සංඛ්‍යාව 2212ක්.\nගාල්ල දිස්ත්‍රික්කයේ බලපිටිය ආසනයේ වලංගු ඡන්ද සංඛ්‍යාව 35389ක්.\nමේ අතර, ජන්ද 6369ක් ලබා කයිට්ස් මැතිවරණ කොට්ඨාශයේ ජය ගනු ලැබුවේ ඊපීඩීපි හෙවත් ඊලාම් ජනතා ප්‍රජාතන්ත්‍රවාදි පක්ෂයයි.\nතමිල් අරසු පක්ෂය ඡන්ද 4412ක් ලබාගත් අතර හිටපු පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් නායකත්වය දරණ අකිල ඉලංකෙයි තමිල් කොංග්‍රසය ඡන්ද 1376ක් ලබා ගත්තා.\nනිදහස් පක්ෂයට ඡන්ද 1077ක් හිමි වූ අතර ස්වාධින කණ්ඩායම් 09 හිමි කරගත් ඡන්ද සංඛ්‍යාව 525ක්. උතුරු පළාත් හිටපු මහ ඇමති සී.වී විග්නේෂවරන්ගේ තමිල් මක්කල් තේසිය කූට්ටනි පක්ෂයට එහි 06 වන ස්ථානය හිමි වූ අතර සමඟි ජන බලවේගයට සහ එක්සත් ජාතික පක්ෂයට 07 සහ 08 වන ස්ථාන හිමි වුණා.\nඡන්ද 7634ක් ලබාගත් තමිල් අරසු පක්ෂය යාපනය මැතිවරණ කොට්ඨාශය ජයගනු ලැබුවා.\nඊ.පී.ඩී.පී සංවිධානය ඡන්ද 5545ක් ලබා ගත් අතර අකිල ඉලංකෙයි තමිල් කොංග්‍රසය ඡන්ද 4642ක් ලබාගෙන පත් වුණේ එහි තුන්වන ස්ථානයටයි.\nඡන්ද 1469 ක් ලබා ගත් නිදහස් පක්ෂය 4 වන ස්ථානයට පත්ව ඇති අතර, සමගි ජනබලවේගය ඡන්ද 805 ක් ලබා ගෙන එහි 6 වන ස්ථානයට පත්වුණා.\nඑක්සත් ජාතික පක්ෂයට යාපනය මැතිවරණ කොට්ඨාශයේ හිමිවුණේ 09 වන ස්ථානයයි.",
       "URL": "https://www.hirunews.lk/247226/ගාල්ල-දිස්ත්‍රික්කයේ-බලපිටිය-ආසනයේ-ඡන්ද-ප්‍රතිඵලය-නිකුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2536"
}