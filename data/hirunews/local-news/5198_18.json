{
       "Source": "hirunews",
       "Timestamp": "Saturday, 23 January 2016 - 21:25",
       "Headline": "සමාව ගන්නේ නෑ",
       "News Content": "තමන් වැරදි කරන සමෘද්ධි නිලධාරින්ගෙන් සමාව ගැනීමට සූදානම් නැතැයි නියෝජ්‍ය අමාත්‍ය අජිත් පී.පෙරේරා ප්‍රකාශ කළා. අද (23) උදෑසන හිරු ටී.වී ඔස්සේ විකාශය වූ පත්තරේ විස්තරේ වැඩසටහනට එක්වෙමින් නියෝජ්‍ය අමාත්‍යවරයා අවධාරණය කර සිටියේ තමන් පෙනී සිටින්නේ අසාධාරණයට ලක් වූ ජනතාව වෙනුවෙන් බවයි.\nනියෝජ්‍ය අමාත්‍ය අජිත් පී. පෙරේරා කළුතර - මිල්ලනිය ප්‍රාදේශීය සංවර්ධන කමිටු රැස්වීමේදී සමෘද්ධි නිලධාරීන්ට එරෙහිව සිදුකළ ප්‍රකාශයක් සම්බන්ධයෙන් මේ වනවිට සමෘද්ධි නිලධාරින් විරෝධය පළ කරමින් සිටිනවා.\nමෙම ප්‍රකාශයට විරෝධය පළ කරමින් සමෘද්ධි නිලධාරීන් පිරිසක් ඊයේ (22) බණ්ඩාරගම නගරයේදී උද්ඝෝෂණයක නිරතවුණා. එය සංවිධාන කර තිබුණේ සමස්ත ලංකා සමෘද්ධි සංවර්ධන හා කෘෂිකර්ම පර්යේෂණ නිෂ්පාදන සහකාර නිලධාරීන්ගේ සංගමයයි.\nඑම අවස්ථාවේදී පාර්ලිමේන්තු මන්ත්‍රී විදුර වික්‍රමනායකගේ ප්‍රධානත්වයෙන් සංවිධාන කර තිබූ පළාත්පාලන නියෝජිත හමුවකට සහභාගිවීමට ගිය හිටපු ජනාධිපති මහින්ද රාජපක්ෂ ද එම ස්ථානයට පැමිණියා. පසුව ඔහු ප්‍රකාශ කළේ තමන් දැනුවත්ව එම ස්ථානයට නොපැමිණි බවයි.",
       "URL": "https://www.hirunews.lk/124609/සමාව-ගන්නේ-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5198"
}