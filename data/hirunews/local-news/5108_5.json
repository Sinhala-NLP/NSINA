{
       "Source": "hirunews",
       "Timestamp": "Thursday, 31 March 2016 - 12:54",
       "Headline": "උතුරෙන් සොයාගත් පුපුරණ ද්‍රව්‍ය ගැන අගමැතිගෙන් විශේෂ ප්‍රකාශයක්",
       "News Content": "තමා බලයට පත්ව ගතවූ වසරක කාලසීමාව තුළ ජනාධිපති ලේකම් කාර්යාලයේ වියදම සියයට 60 කින් අඩු කිරීමට හැකිවූ බව ජනාධිපති මෛත්‍රිපාල සිරිසේන පවසනවා.\nමුදල් අමාත්‍යාංශයේ නව ගොඩනැගිල්ල විවෘත කිරීමේ උත්සවයට අද පෙරවරුවේ එක්වෙමිනුයි ඔහු මේ බව කියා සිටියේ.\nඑම අවස්ථාවට එක්වූ අග්‍රාමාත්‍ය රනිල් වික්‍රමසිංහ කියා සිටියේ චාවකච්චේරි ප්‍රදේශයෙන් මරාගෙන මැරෙන ඇඳුම් කට්ටලයක් සමඟ පුපුරණ ද්‍රව්‍ය සොයාගැනීමේ සිද්ධිය සම්බන්ධත්‍යන් ඉදිරි සතියේ පාර්ලිමේන්තුවේදී විශේෂ ප්‍රකාශයක් සිදුකරන බවයි.\nමේ වනවිටත් ඒ සම්බන්ධයෙන් පරීක්ෂණයක් ක්‍රියාත්මක බවත් අද දිනයේදී එම පුපුරණ ද්‍රව්‍ය අධිකරණයට ඉදිරිපත් කරන බවත්, අගමැතිවරයා එහිදී කියා සිටියා.",
       "URL": "https://www.hirunews.lk/129799/උතුරෙන්-සොයාගත්-පුපුරණ-ද්‍රව්‍ය-ගැන-අගමැතිගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=5108"
}