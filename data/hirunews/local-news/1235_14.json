{
       "Source": "hirunews",
       "Timestamp": "Tuesday, 12 April 2022 - 10:51",
       "Headline": "ඉන්ධන නිකුත් කිරීම සීමා වේ",
       "News Content": "පිරවුම් වෙත ඉන්ධන නිකුත් කිරීමේදී ඛනිජ තෙල් නීතිගත සංස්ථාව සීමා පැනවීම, මේ මොහොත් පෝලිම් ඇතිවීමට හේතුව බව ඉන්ධන පිරවුම්හල් හිමියන්ගේ සංගමය ප්‍රකාශ කළා.\nඅවශ්‍ය ඩීසල් සහ පෙට්‍රල් රට තුළ පවතින නමුත් මෙලෙස සීමා පැනවීම නිසා ජනතාව අසීරුතාවට පත්ව ඇති බවයි එම සංගමයේ සභාපති කුමාර රාජපක්ෂ සදහන් කළේ.\nමේ අතර, අද සිට අනිද්දා දක්වා කෑන්, බූලි සහ බැරල්වලට ඩීසල් සහ පෙට්‍රල් නිකුත් නොකරන බව ඛනිජතෙල් සංස්ථාව ඊයේ ප්‍රකාශ කළා.\nඒ සමඟම බලපත්‍ර නොමැතිව ඉන්ධන රැගෙන ගොස් අලෙවි කරන්නන් සොයා මෙහෙයුම් ද පොලිසිය මේ වන විට ආරම්භ කර තිබෙනවා.\nඑලෙස ඉන්ධන ගබඩා කොට තබා ගනිමින් වැඩි මිලට අලෙවි කිරීමේ ජාවාරමක නිරත වූ තවත් පුද්ගලයෙකු පොලීසිය අත්අඩංගුවට ගනු ලැබුවේ වත්තල - හැඳලවත්ත ප්‍රදේශයේදීයි.\nඔහු සතුව තිබී පෙට්‍රල් ලීටර් 30කට වැඩි ප්‍රමාණයක් සොයාගෙන තිබෙනවා.\nමේ අතර, කෑන්වලට ඉන්ධන ලබාදෙන ලෙස ඉල්ලමින් ගොවීන් පිරිසක් අද උදෑසන දඹුල්ල නගරයේ විරෝධතාවක නිරත වුණා.\nමේ හේතුවෙන් මහනුවර - යාපනය - ඒ - 9 මාර්ගයේ ගමනාගමනයට බාධා එල්ල වූ බවයි හිරු වාර්තාකරු සදහන් කළේ.\nමේ අතර, ඉන්ධන ඉල්ලා පැවැත්වූ විරෝධතාවක් නිසා මහනුවර - මහිංගනය මාර්ගය දිගන ප්‍රදේශයෙන් අද උදෑසන අවහිර වුණා.\nඋහන ප්‍රදේශයේ ඉන්ධන පිරවුම්හලකට ඊයේ රාත්‍රියේ ජනතාව පැමිණ විරෝධතාවක නිරත වුනේ ඩිසල් සගවා ඇති බවට චෝදනා කරමින්.\nමීට අමතරව රත්නපුර නගරයේදී ද පිරිසක් විරෝධාතාවයේ නිරත වි තිබෙනවා.\nඑමෙන්ම, කොළඹ දිස්ත්‍රික්කයේ ඉන්ධන පිරවුම්හල් රැසක දිගු පෝලීම් දක්නට ලැබෙනවා.\nමේ අතර වෙළද පොලේ පෙට්‍රල් හිගයක් පවතින බවට ප්‍රකාශ වුවද සාමන්‍ය දිනවලදි නිකුත් කරන ප්‍රමාණයට වඩා වැඩි වශයෙන් පෙට්‍රල් මෙටි්‍රක් ටොන් නිකුත් කරන බව ඛණිජ තෙල් සංස්ථාවේ සභාපති සුමිත් විජෙසිංහ සදහන් කළා.\nමේ අතර, ගෑස් ලබාදෙන ලෙස ඉල්ලා අස්ගිරි මහනුවර මාර්ගය සහ තවත් මාර්ග කිහිපයක් අවහිර කරමින් අද දිනයේ දී ජනතාව විරෝධතාවක නිරත වුණා.",
       "URL": "https://www.hirunews.lk/301786/ඉන්ධන-නිකුත්-කිරීම-සීමා-වේ",
       "Category": "Local News",
       "Parent URL": "https://www.hirunews.lk/local-news.php?pageID=1235"
}