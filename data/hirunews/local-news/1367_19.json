{
       "Source": "hirunews",
       "Timestamp": "Tuesday, 08 February 2022 - 18:50",
       "Headline": "තවත් කොරෝනා ආසාදිතයන් 1253ක්",
       "News Content": "ශ්‍රී ලංකාවෙන් තවත් කොරෝනා ආසාදිතයන් 1253 දෙනෙකු වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 621985ක් ලෙසටයි.\nමේ අතර කොරෝනා වෛරසය ආසාදිතව රෝහල්ගතව ප්‍රතිකාර ලබමින් සිටි තවත් 405 දෙනෙකු අද සුවය ලබා රෝහල්වලින් පිටත්ව ගියා.\nඒ අනුව සුවය ලැබූ සමස්ත ආසාදිතයන් සංඛ්‍යාව දැක්වෙන්නේ 582064ක් ලෙසටයි.\nතවත් 24265ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nමේ අතර අද දිනයේදී ශ්‍රී ලංකාවෙන් තවත් කොරෝනා ආසාදිත මරණ 35ක් ද වාර්තා වුණා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (07) තහවුරු කරන ලද මෙම මරණ අතර කාන්තාවන් 13ක් සහ පිරිමි පුද්ගලයන් 22ක් වනවා.\nවයස අවුරුදු 30ට අඩු වයස් කාණ්ඩයේ මරණ දෙකක් වාර්තා වී ඇති අතර ඒ එක් පිරිමි අයෙක් සහ කාන්තාවක් වශයෙන්.\nඒ අනුව මෙරට සමස්ත මරණ සංඛ්‍යාව දැක්වෙන්නේ 15656ක් ලෙසටයි.\nඊයේ (07) තහවුරු කරන ලද මෙම මරණ අතර අවුරුදු 30ත් 59ත් අතර පිරිමි පුද්ගලයන් 4දෙනෙකු සහ එක් කාන්තාවක්  මියගිය පිරිසට අයත්.\nඅවුරුදු 60 සහ ඊට වැඩි වයස් කාණ්ඩයේ මරණ 28ක් වාර්තාවන අතර ඒ කාන්තාවන් 11ක් සහ පිරිමි 17ක් වශයෙන්.",
       "URL": "https://www.hirunews.lk/296510/තවත්-කොරෝනා-ආසාදිතයන්-1253ක්",
       "Category": "Local News",
       "Parent URL": "https://www.hirunews.lk/local-news.php?pageID=1367"
}