{
       "Source": "hirunews",
       "Timestamp": "Saturday, 24 June 2023 - 7:07",
       "Headline": "අනියම් සබඳතාවක්  මත නීතිඥවරියකට පිහිපාර එල්ල කළ පුද්ගලයෙක් අත්අඩංගුවට",
       "News Content": "රජයේ නීතීඥවරියකට පිහි පහර එල්ල කළ හමුදා සෙබළෙකු පොලිස් අත්අඩංගුවට ගෙන තිබෙනවා.\nඅනියම් ප්‍රේම සබඳතාවයක් මත මෙම පහරදීම සිදුව ඇති බව සඳහන්.\nසැකකරු අනුරාධපුර ප්‍රදේශයේ පදිංචි 39 හැවිරිදි හමුදා සෙබළෙකු බවයි වාර්තා වන්නේ.\nඔහු මෙම නීතීඥවරිය සමඟ අනියම් ඇසුරක් පවත්වා තිබූ අතර ඇය කලක පටන් එය මෙම සබඳතාවය මඟහැර ඇති අතර එයට උරණ වී මෙම පුද්ගලයා මෙම පහරදීම සිදුකර ඇති බව සඳහන්.\nනීතිඥවරිය වැඩ නිමවී පානදුර දුම්රියෙන් බැස නිවස කරා යමින් සිටියදී ඇගේ අතට සහ පිට ප්‍රදේශයට මෙම පහරදීම සිදුකර තිබෙනවා.\nතුවාල ලැබූ නීතිඥවරිය රෝහලට ඇතුළත් කොට ඇති අතර සැකකරු අත් අඩංගුවට ගත් බවයි පොලීසිය වැඩිදුරටත් සඳහන් කර සිටියේ.",
       "URL": "https://www.hirunews.lk/338894/අනියම්-සබඳතාවක්-මත-නීතිඥවරියකට-පිහිපාර-එල්ල-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=241"
}