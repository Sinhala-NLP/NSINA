{
       "Source": "hirunews",
       "Timestamp": "Thursday, 18 March 2021 - 11:27",
       "Headline": "රවී, ජිවක ඇතුළු පිරිසට අද PCR (වීඩියෝ)",
       "News Content": "බැඳුම්කර වංචාවට අදාළව රිමාන්ඩ් බන්ධනාගාර ගත කර සිටින රවී කරුණානායක, අර්ජුන් ඇලෝසියස් ඇතුළු පිරිසගේ PCR පරීක්ෂණ අද(18) සිදු කිරීමට නියමිත බව බන්ධනාගාර මාධ්‍ය ප්‍රකාශක, බන්ධනාගාර කොමසාරිස් චන්දන ඒකනායක පවසනවා.\nමේ වන විට රවී කරුණානායක ඇතුළු මෙම පිරිස රඳවා ඇත්තේ බොරැල්ල රිමාන්ඩ් බන්ධනාගාරයේ කාන්තා අංශයේයි.\nඑහි රඳවා සිටි කාන්ත රැඳවියන් බෝගම්බරට මාරු කර යවා ඇති අතර එම කොටස කොළඹ අවටින් රිමාන්ඩ් බන්ධනාගත කෙරෙන සිරකරුවන්ගේ නිරෝධායන කටයුතු සඳහා භාවිත කෙරෙනවා.\nමේ අතර මෙම කොටසේම රඳවා ඇති ETI මුල්‍ය වංචාව සම්බන්ධව චෝදනා ලැබ, රිමාන්ඩ් බන්ධනාගාර ගත කර සිටින ජීවක එදිරිසිංහ ඇතුළු ETI අධ්‍යක්ෂ මණ්ඩල සමජිකයින්ගේද PCR පරීක්ෂණ අද සිදු කරන බව බන්ධනාගාර මාධ්‍ය ප්‍රකාශකවරයා වැඩි දුරටත් කියා සිටියා.\nමෙම පරීක්ෂණ ප්‍රතිපල දින දෙකක් තුළ  බලාපොරොත්තු වන අතර ඉන් පසු ඔවුන් යොමු කෙරෙන රිමාන්ඩ් බන්ධනාගාර තීරණය කෙරෙයි.\nකෙසේ වෙතත් PCR පරීක්ෂණ වලදී මේ කිසිවකුට හෝ කොවිඩ් 19 අසාදනය වී ඇති බවට තහවුරු වුව හොත් ඔවුන් කන්දකාඩු නිරෝධායන මධ්‍යස්ථානය වෙත යොමු කිරීමට නියමිතයි.",
       "URL": "https://www.hirunews.lk/265724/රවී-ජිවක-ඇතුළු-පිරිසට-අද-pcr-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2080"
}