{
       "Source": "hirunews",
       "Timestamp": "Sunday, 24 April 2016 - 10:57",
       "Headline": "වැලිඔය ප්‍රදේශයේ රිය අනතුරකින් අයෙක් මියගොස් 10 දෙනෙකුට තුවාල",
       "News Content": "වැලිඔය - පරාක්‍රමපුර - ජනකපුර ප්‍රධාන මාර්ගයේ ඇහැටුවැස්ස ප්‍රදේශයේදී ඊයේ රාත්‍රියේ සිදුවූ රිය අනතුරකින් එක් පුද්ගලයෙකු මියගොස් තවත් 10 දෙනෙකු තුවාල ලබා තිබෙනවා.\nඇහැටුවැස්ස ප්‍රදේශයේ ඊයේ රාත්‍රීයේ පැවති සංගීත සංදර්ශනයකට සහභාගි වී ආපසු පැමිණෙමින් සිටි ට්‍රැක්ටරයක් සහ වැලිඔය පොලිසියට අයත් ජිප් රථයක් එකිනෙක ගැටීමෙන් අනතුර සිදුව ඇති බව සදහන්.\nඅනතුරෙන් තුවාල ලැබූ අය අතුරෙන් බරපතල තත්ත්වයේ පසුවූ එක් අයෙකු මුලතිව් රෝහලට ඇතුළත් කර ඇති බවයි වැලිඔය පොලිසිය ප්‍රකාශ කළේ. තවත් 9 දෙනෙකු වැලිඔය - සම්පත්නුවර රෝහලේ ප්‍රතිකාර ලබනවා.",
       "URL": "https://www.hirunews.lk/131596/වැලිඔය-ප්‍රදේශයේ-රිය-අනතුරකින්-අයෙක්-මියගොස්-10-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5076"
}