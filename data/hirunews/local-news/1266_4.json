{
       "Source": "hirunews",
       "Timestamp": "Monday, 28 March 2022 - 10:57",
       "Headline": "සුපතල ෆාමසි කඩන්නෙක් පොලිස් දැලට",
       "News Content": "කොට්ටාව මහල්වරාව ප්‍රදේශයේ පෞද්ගලික ඔසුසැලකින් රුපියල් ලක්ෂ දා හතක් වටිනා මුදල් හා භාණ්ඩ තොගයක් සොරාගත් පුද්ගලයකු කොට්ටාව පොලිසිය මඟින් ඊයේ (27) වැනි දා අත්අඩංගුවට ගෙන තිබෙනවා.\nමොහු 57 හැවිරිදි වෙන්නප්පුව ප්‍රදේශයේ පදිංචිකරුවෙකු වන අතර, කොට්ටාව මහල්වරාව ප්‍රදේශයේ පෞද්ගලික ඔසු සළකින් සස්ටජන්, අධික මිල ගණන් යටතේ අලෙවි වන විටමින් වර්ග සහ ආලේපන වර්ග තොගයක් මෙසේ සොරා ගෙන තිබුණා.\nපසු ව සැකකරු කොට්ටාව නගර මධ්‍යයේ දී අත්අඩංගුවට ගැනීමෙන් පසුව ඔහු සන්තකයේ තිබී 274000.00 මුදලක් හා ලක්ෂ තුන හමාරක් වටිනා භාණ්ඩ තොගයක් සොයාගත් බව යි පොලිසිය පවසන්නේ.\nමොහු කුලියාපිටිය ප්‍රදේශයේ පෞද්ගලික ඔසුසල් 36 බිඳ කෝටි හතරකට ආසන්න වටිනාකමින් යුත් භාණ්ඩ සොරා ගැනීමේ සිද්ධින් රැසක් සම්බන්ධයෙන් වරදකරු වී වසර 15 බන්ධනාගාරගත ව සිට නිදහස්ව ආ අයෙක්.\nඑසේම 2006 වසරේ දී වත්තල ප්‍රදේශයේ දුම්වැටි ඒජන්සියකින් දුම්වැටි සොරා ගැනීමට ගිය අවස්ථාවේ දී එහි ආරක්ෂක නිලධාරියාට පොල්ලකින් පහර දී ඝාතනය කිරීමේ සිද්ධියක් සම්බන්ධයෙන් හා 2021 දෙසැම්බර් මාසයේ දී සිය අනියම් බිරිඳ තියුණු ආයුධයකින් කපා කොටා තුවාල සිදු කිරීමේ සිද්ධියකට සම්බන්ධ අයකු බවටත් වාර්තා වනවා.\nඅත්අඩංගුවට ගත් වෙන්නප්පුව ප්‍රදේශයේ පදිංචි 'ක්‍රිෂ්ටි නිහාල්' නමැති (57) හැවිරිදි සැකකරු හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත යි.\nකොට්ටාව පොලිසිය විසින් වැඩ්දුර පරීක්ෂණ මෙහෙයවෙනු ඇති.",
       "URL": "https://www.hirunews.lk/300588/සුපතල-ෆාමසි-කඩන්නෙක්-පොලිස්-දැලට",
       "Category": "Local News",
       "Parent URL": "https://www.hirunews.lk/local-news.php?pageID=1266"
}