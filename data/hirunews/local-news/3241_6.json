{
       "Source": "hirunews",
       "Timestamp": "Thursday, 18 July 2019 - 17:09",
       "Headline": "ශ්‍රී ලංකාවට ලබාදෙන ආධාර තවදුරටත් ඉහළ නංවන බව ලෝක බැංකුව කියයි",
       "News Content": "නව මෙහෙයුම් ත්‍රිත්වයක් යටතේ ශ්‍රී ලංකාවට ලබාදෙන ආධාර තවදුරටත් ඉහළ නංවන බව ලෝක බැංකුවේ දකුණු ආසියානු කලාපීය උප සභාපති හාර්ට්විග් ශේෆර් පවසනවා.\nජනාධිපති ලේකම් කාර්යාලයේදී ජනාධිපති මෛත්‍රීපාල සිරිසේන හමුවෙමින් ඔහු මේ බව සදහන් කළ බවයි ජනාධිපති මාධ්‍ය ඒකකය ප්‍රකාශ කළේ.\nහදිසි කාලගුණ වෙනස් වීම්වලට මුහුණදී සිටින කෘෂිකාර්මික ක්ෂේත්‍රය සහ වාරි කර්මාන්තය, පුනර්ජනනිීය බලශක්ති සහ ග්‍රාමීය වැව් ප්‍රතිසංස්කරණය සදහා සහය වීම මෙම නව මෙහෙයුම් ත්‍රිත්වයට ඇතුළත්.\nපාස්කු ඉරිදා ප්‍රහාරය හා ආර්ථිකය කෙරෙහි එහි බලපෑම් පිළිබදව අදහස් දක්වමින් ලෝක බැංකුවේ දකුණු ආසියානු කලාපීය උප සභාපතිවරයා සදහන් කළේ අඛන්ඩවම ගෝලීය ණය ආධාර ලබා ගැනීමට හැකිවන පරිදි අයවැය පරතරය අවම කර ගැනීම සදහා මූල්‍යමය සහය ලබාදෙන බවයි.",
       "URL": "https://www.hirunews.lk/220567/ශ්‍රී-ලංකාවට-ලබාදෙන-ආධාර-තවදුරටත්-ඉහළ-නංවන-බව-ලෝක-බැංකුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3241"
}