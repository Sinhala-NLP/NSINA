{
       "Source": "hirunews",
       "Timestamp": "Tuesday, 07 February 2023 - 9:35",
       "Headline": "ශ්‍රී ලංකාව හා මාලදිවයින අතර අවබෝධතා ගිවිසුමක්",
       "News Content": "ශ්‍රී ලංකා ප්‍රජාතාන්ත්‍රික සමාජවාදී ජනරජය සහ මාලදිවයින් ජනරජය අතර සංස්කෘතික සහයෝගිතාව සඳහා අවබෝධතා ගිවිසුමකට අස්සන් තැබීම සඳහා ඉදිරිපත් කළ යෝජනාවකට අමාත්‍ය මණ්ඩල අනුමැතිය හිමි වී තිබෙනවා.\nඒ සඳහා සකස් කරනු ලැබ ඇති කෙටුම්පත් ගිවිසුමට නීතිපතිතුමාගේ නිෂ්කාශනය සහ විදේශ කටයුතු අමාත්‍යාංශයේ එකඟතාව ලැබී තිබෙන බව සඳහන්.\nඒ අනුව, එකී ගිවිසුමට අස්සන් තැබීම පිණිස බුද්ධශාසන, ආගමික සහ සංස්කෘතික කටයුතු අමාත්‍යවරයා ඉදිරිපත් කළ යෝජනාවට යි මෙසේ අනුමැතිය ලැබී ඇත්තේ.",
       "URL": "https://www.hirunews.lk/326862/ශ්‍රී-ලංකාව-හා-මාලදිවයින-අතර-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=552"
}