{
       "Source": "hirunews",
       "Timestamp": "Sunday, 17 October 2021 - 16:05",
       "Headline": "ඉරාන ජාතිකයන් දෙදෙනාගේ සිරුරු ඥාතීන් ගෙන්වා ගන්නා තෙක් සුරක්ෂිතව තබන්නැයි දැනුම්දීමක්",
       "News Content": "කොළඹ රිමාන්ඩ් බන්ධනාගාරයේදී දෑත් පිරිසිදුකාරක දියර පානය කිරීමෙන් මිය ගිය ඉරාන ජාතිකයන් දෙදෙනාගේ මෘත දේහ ඔවුන්ගේ පවුල්වල ඥාතීන් සතියක් තුළ ගෙන්වා ගැනීමට කටයුතු කරන බැවින් එතෙක් සුරක්ෂිතව තබන ලෙස ඉරාන තානාපති කාර්යාලය දැනුම් දී තිබෙනවා.\nමත්ද්‍රව්‍ය ළඟ තබා ගැනීම සහ ජාවාරම් කිරීම යන චෝදනා මත බන්ධනාගාර ගත කර සිටි ඉරාන ජාතිකයන් පිරිසක් පසුගිය 14 වන දා  දෑත් පිරිසිදු කාරක දියර පානය කර ඇති අතර ඉන් දෙදෙනෙකු ජීවිතක්ෂයට පත්වුණා.\nඑක් මෘතදේහයක් කොළඹ ජාතික රෝහලේ මෘත ශරීරාගාරයේ ද, අනෙක් දේහය කොළඹ අධිකරණ වෛද්‍ය නිලධාරී කාර්යාලයේ මෘත ශරීරාගාරයේ ද තබා ඇති බව සඳහන්.\nමෙම මෘත දේහවල මරණ පරීක්ෂණ කොළඹ ප්‍රධාන මහේස්ත්‍රාත් අධිකරණය යටතේ සිදුකිරීමට නියමිතයි.",
       "URL": "https://www.hirunews.lk/285266/ඉරාන-ජාතිකයන්-දෙදෙනාගේ-සිරුරු-ඥාතීන්-ගෙන්වා-ගන්නා-තෙක්-සුරක්ෂිතව-තබන්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1622"
}