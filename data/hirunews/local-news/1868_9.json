{
       "Source": "hirunews",
       "Timestamp": "Tuesday, 22 June 2021 - 12:16",
       "Headline": "රට ඇරිය විගස මහ මඟ 11ක් මිය ගිහින් (වීඩියෝ)",
       "News Content": "ගතවූ පැය 24 තුළ රිය අනතුරු හේතුවෙන් පුද්ගලයින් 11 දෙනෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nඑයින් මරණ 08ක් ඊයේ (21) දින සිදුවූ රිය අනතුරුවලින් සිදුව ඇති අතර අනෙක් මරණ තුන ඊට පෙර සිදුවූ අනතුරුවලින් රෝහල් ගතව ප්‍රතිකාර ලබමින් සිටි අය බවයි ඔහු වැඩිදුරටත් සඳහන් කළේ.\nමෙලෙස සිදුව ඇති මරණ වලින් පදිකයින් දෙදෙනෙක්, යතුරුපැදිකරුවන්  06ක්, පාපැදිකරුවන් දෙදෙනෙක් සහ ලොරි රථයක ගමන් කළ එක් පුද්ගලයෙක් සිටින බවයි පොලිස් මාධ්‍ය ප්‍රකාශකවරයා සඳහන් කළේ.\nමාර්ගයේ ගමන්කරන පදිකයින් සහ කුඩා වාහනවල ගමන් ගන්නා පුද්ගලයින් වැඩිවශයෙන් රිය අනතුරුවලට භාජනයව ජීවිතක්ෂයට පත්වන බව ඔහු වැඩිදුරත් සඳහන් කළා.",
       "URL": "https://www.hirunews.lk/275009/රට-ඇරිය-විගස-මහ-මඟ-11ක්-මිය-ගිහින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1868"
}