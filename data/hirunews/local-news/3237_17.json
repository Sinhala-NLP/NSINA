{
       "Source": "hirunews",
       "Timestamp": "Saturday, 20 July 2019 - 17:05",
       "Headline": "නිල ඇඳුම් පනතේ වෙනසක්",
       "News Content": "හමුදා නිල ඇඳුම්වලට සමාන නිල ඇඳුම් ළඟ තබා ගැනීම ජාතික ආරක්ෂාව සම්බන්ධයෙන් ඉතා අයහපත් ලෙස බලපාන බැවින් නිල ඇඳුම් ආඥා පනත සඳහා නව කෙටුම්පතක් ඉදිරිපත් කිරීමට කැබිනට් අනුමැතිය හිමිව තිබෙනවා.\nමීට අදාළ යෝජනාව ආරක්ෂක අමාත්‍යවරයා වශයෙන් ඉදිරිපත් කර ඇත්තේ ජනාධිපති මෛත්‍රීපාල සිරිසේන විසින්.\nඒ අනුව, විලාසිතාවක් ලෙස හමුදා කැලෑ ඇඳුම්වලට සමාන ඇඳුම් භාවිත කිරීම මෙන්ම හමුදා නිල ඇඳුම්වලට සමාන ඇඳුම් භාවිත කිරීම වැළැක්වීම සඳහා නව පනත් කෙටුම්පතින් නීතිමය ප්‍රතිපාදන හඳුන්වා දෙනු ඇති.\nමේ අතර, 1980 අංක 47 දරණ ඡන්ද හිමියන් ලියාපදිංචි කිරීමේ පනත සංශෝධනය කිරීම සඳහා ද කැබිනට් අනුමැතිය හිමිවුණා.\nවයස අවුරුදු 18 සම්පූර්ණ වන සියලූදෙනාට ඡන්ද හිමි නාම ලේඛන ප්‍රතිශෝධන කටයුතු අරඹන තෙක් ඡන්දය භාවිත කිරීම ඉඩ සැලසීම වෙනුවෙන් එම සංශෝධනය සිදුකෙරෙනවා.",
       "URL": "https://www.hirunews.lk/220697/නිල-ඇඳුම්-පනතේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=3237"
}