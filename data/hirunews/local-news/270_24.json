{
       "Source": "hirunews",
       "Timestamp": "Tuesday, 13 June 2023 - 23:32",
       "Headline": "පුරාවිද්‍යා ස්ථාන රැක ගැනීම සඳහා සියලු දෙනා එක්විය යුතුයි (වීඩියෝ)",
       "News Content": "පුරාවිද්‍යා ස්ථාන රැක ගැනීම සඳහා සියලු දෙනා එක්විය යුතු බව ජාතික උරුම සුරැකීමේ මධ්‍යස්ථානය අවධාරණය කරනවා.\nඒ සම්බන්ධයෙන් මල්වතු - අස්ගිරි මහනාහිමිවරුන් දැනුවත් කිරීමට එහි නියෝජිතයින් අද පියවර ගත්තා.\nමුලතිව් ප්‍රදේශයේ ඉඩම් නිදහස් නොකිරීමේ ගැටලුවක් සම්බන්ධයෙන් ජනාධිපති රනිල් වික්‍රමසිංහ මහතා පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග මහතාට ඊයේ සිය අප්‍රසාදය පළ කළා.\nඒ, දෙමළ දේශපාලන පක්ෂ නියෝජිතයින් හා පුරාවිද්‍යා දෙපාර්තමේන්තුවේ නිලධාරීන් සමඟ ජනාධිපති ලේකම් කාර්යාලයේ පැවති සාකච්ඡාවකදීයී.\nමේ අතර, පුරාවිද්‍යා ස්ථාන රැක ගැනීම සඳහා සියලු දෙනා එක්වීමේ අවශ්‍යතාව පිළිබඳව මහනාහිමිවරුන් දැනුවත් කිරීමට මහාචාර්ය පූජ්‍ය මැදගොඩ අභයතිස්ස හිමි සහ ජාතික උරුම සුරැකීමේ මධ්‍යස්ථානයේ නියෝජිතයින් අද පියවර ගත්තා.",
       "URL": "https://www.hirunews.lk/337868/පුරාවිද්‍යා-ස්ථාන-රැක-ගැනීම-සඳහා-සියලු-දෙනා-එක්විය-යුතුයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=270"
}