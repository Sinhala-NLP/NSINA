{
       "Source": "hirunews",
       "Timestamp": "Sunday, 31 January 2016 - 10:16",
       "Headline": "පෙරළුන ත්‍රිරෝද රියෙන් 6ක් රෝහලට",
       "News Content": "කළුතර - නෑබඩ - දොඩංගොඩ මාර්ගයේ ඇල්ල පහළ ප්‍රදේශයේදී ත්‍රිරෝද රථයක් මාර්ගයෙන් ඉවතට පැන පෙරළී සිදුවූ අනතුරකින් පුද්ගලයින් 6දෙනෙකු තුවාල ලබා තිබෙනවා.\nඊයේ පස්වරුවේ මෙම අනතුර සිදුව ඇති අතර, ඒ වනවිට ත්‍රිරෝද රථයේ ළමයින් තුන්දෙනෙකු ඇතුලූ 8 දෙනෙකු ගමන් කර ඇති බව පොලිස් මාධ්‍ය ප්‍රකාශක කාර්යාලය කියා සිටියා.\nඔවුන්  මංගලෝත්සවයකට සහභාගිවී නැවත පැමිණෙමින් සිටියදි අනතුරට ලක්ව තිබෙනවා.\nමෙලෙස තුවාල ලබා නාගොඩ රෝහලේ ප්‍රතිකාර ලබන පුද්ගලයින් අතර ත්‍රිරෝද රථයේ රියදුරා මෙන්ම ගැහැණු දරුවෙකුද සිටින බවයි පොලීසිය සඳහන් කළේ.",
       "URL": "https://www.hirunews.lk/125120/පෙරළුන-ත්‍රිරෝද-රියෙන්-6ක්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=5188"
}