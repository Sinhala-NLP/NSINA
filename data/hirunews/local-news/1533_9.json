{
       "Source": "hirunews",
       "Timestamp": "Saturday, 27 November 2021 - 21:33",
       "Headline": "ඇත්ත හෙළි කළ හිරු CIAට කූට ව්‍යාපාරිකයින් දැමූ පාට් (වීඩියෝ)",
       "News Content": "හිරු සී.අයි.ඒ.හරහා ඊයේ (26) අප හෙළි කළේ ඒකල කොටුගොඩ ප්‍රදේශයේ බහු ජාතික සමාගමකට අයත් මහා පරිමාණ කර්මාන්ත ශාලාවකින් ටයර් නිෂ්පාදනයේදී අතුරු ඵලයක් ලෙස බැහැර කෙරෙන අපද්‍රව්‍ය රාජාංගනයට ගෙන නොගොස් නීති\nවිරෝධී ලෙස කුරුණෑගල මැටියගනේ ප්‍රදේශයට රැගෙන යන බවයි.\nඑහිදී ආසනික්, කැඩ්මියම්, ක්‍රෝමියම් ආදී පරිසරයට අහිතකර බැර ලෝහ අඩංගු බව කියන ටයර් අපද්‍රව්‍ය විවෘත පරිසරයට මෙලෙස මුදාහරිනවා.\nඑහි සේවකයන් ප්‍රකාශ කළේ එම ටයර් කර්මාන්ත ශාලාවේ අපද්‍රව්‍ය මෙහිදී කාබනික පොහොර ලෙස ඇසුරුම් කරන බවයි.\nමෙහි ඇති පුදුමසහගත කරුණ වන්නේ මෙහිදී ඇසුරුම් කරන බව කියන කාබනික පොහොර කැළණිය, මහව, කොටුගොඩ යන විවිධ ලිපිනයන් යොදා වෙළඳපලට මුදාහැරීමයි.\nඊට අමතරව කුරුණෑගල මහ නගර සභාව විසින් නිපදවන ඇතුගල කොම්පෝස්ට් පොහොර උර විශාල ප්‍රමාණයක් ද මෙහි ගබඩා කර ඇති බව හිරු සී.අයි.ඒ.කළ ගවේෂණයේදී හෙළි වුණා.\nපරිසරයට උපද්‍රවකාරී මෙම ටයර් අපද්‍රව්‍ය විවෘත පරිසරයට මුදාහැරීම ඇතුළුව මෙහි සිදුවන සැකසහිත ක්‍රියාවන් සම්බන්ධයෙන් හිරු සී.අයි.ඒ.කළ දැනුම්දීම මත පොලිස් විශේෂ කාර්ය බලකාය විසින් මෙහි සිට පිටත් වු ලොරියක් පරීක්ෂාවට ලක් කළා.\nහිරු මාධ්‍යවේදීයා සමග ටයර් අපද්‍රව්‍යවලින් කාබනික පොහොර සාදන බව කියන ආයතනයේ පිරිසක් මෙම වැටලීම සම්බන්ධයෙන් උරණව සිටියේ මෙලෙසින්.",
       "URL": "https://www.hirunews.lk/289382/ඇත්ත-හෙළි-කළ-හිරු-ciaට-කූට-ව්‍යාපාරිකයින්-දැමූ-පාට්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1533"
}