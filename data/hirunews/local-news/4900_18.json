{
       "Source": "hirunews",
       "Timestamp": "Tuesday, 30 August 2016 - 18:46",
       "Headline": "පහරකෑ මවකට සහ පුතෙකුට බරපතලයි",
       "News Content": "පෞද්ගලික ආරවුලක් දුරදිග යාමෙන් ඇතිවූ ගැටුමකින් මවක් සහ පුතෙකු තුවාල ලැබූ පුවතක් බදුල්ල - ඌව පරණගම ප්‍රදේශයෙන් වාර්තාවුණා.\nඉකුත් 27 වනදා අලූයම එකට පමණ මොවුන් ට්‍රැක්ටරයකින් ගමන් කරමින් සිටියදී ත්‍රිරෝද රථයකින් පැමිණි දෙදෙනෙකු මෙම පහරදීම සිදුකර තිබෙනවා.\nපහරදීමෙන් බරපතල තුවාල ලැබූ මව සහ පුත්‍රයා මේ වනවිට බදුල්ල මහ රෝහලේ දැඩි සත්කාර  ඒකකයේ ප්‍රතිකාර ලබන බවයි බදුල්ල රෝහල් පොලීසිය සඳහන් කළේ.\nඌව පරණගම - මලපොල ප්‍රදේශයේ දී මෙම පහරදීම සිදුවී ඇති අතර, ඔවුන් එම ප්‍රදේශයේම පදිංචිකරුවන්.\nපහරදීමට පැමිණි පුද්ගලයෙකුද මේ වනවිට වැලිමඩ රෝහලේ ප්‍රතිකාර ලබන අතර, සිද්ධිය සම්බන්ධයෙන් මෙතෙක් කිසිවෙක් අත්අඩංගුවට ගෙන නැහැ.",
       "URL": "https://www.hirunews.lk/141850/පහරකෑ-මවකට-සහ-පුතෙකුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=4900"
}