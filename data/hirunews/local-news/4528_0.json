{
       "Source": "hirunews",
       "Timestamp": "Monday, 08 May 2017 - 11:00",
       "Headline": "මුහුදේ දිය නෑමට ගිය අයෙකු දියේ ගිලී මියයයි ( ඡායාරූප )",
       "News Content": "වෙන්නප්පුව - කඩවත ප්‍රදේශයේදී  මුහුදේ දිය නෑමට ගිය අයෙකු දියේ ගිලී මියගොස් තිබෙනවා.\nමෙලෙස මියගොස් ඇත්තේ වෙන්නප්පුව - දකුණු උල්හිටියාව - කඩවත ප්‍රදේශයේ පදිංචි 48 හැවිරිදි පුද්ගලයෙකු බවයි වාර්තා වන්නේ.\nතම බිරිඳ සහ පවුලේ තවත් කීහිප දෙනෙකු සමඟ ඊයේ සවස වෙන්නප්පුව - කඩවත දෙවස්ථානයට ආසන්න මුහුදේ දියනාමින් සිටියදී අදාල පුද්ගලයා රළ පහරකට හසුව ගසාගෙන ගොස් අතුරුදහන් වූ බවයි පවුලේ ඥාතීන් පොලීසිය හමුවේ පවසා ඇත්තේ.\nඅතුරුදහන් වූ පුද්ගලයාගේ සිරුර අද උදෑසන වෙරළට ගොඩ ගසා තිබියදී හමුවී ඇති අතර වෙන්නප්පුව පොලීසිය වැඩිදුර විමර්ශන කටයුතු සිදුකරන බවයි අප වාර්තාකරු සදහන් කළේ.\nඡායාරූප - හලාවත ජූඩ් සමන්ත",
       "URL": "https://www.hirunews.lk/160855/මුහුදේ-දිය-නෑමට-ගිය-අයෙකු-දියේ-ගිලී-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4528"
}