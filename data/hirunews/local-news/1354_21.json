{
       "Source": "hirunews",
       "Timestamp": "Tuesday, 15 February 2022 - 17:37",
       "Headline": "ජනපතිව හොඳට ම ඇන්දූ දුම්රිය සාමාන්‍යාධිකාරිවරයා (වීඩියෝ)",
       "News Content": "ඊයේ පැවති ප්‍රගති සමාලෝචන රැස්වීමේ දී දුම්රිය සාමාන්‍යාධිකාරිවරයා ජනාධිපතිවරයාට නිවැරදි තොරතුරු වසන් කළ බවට දුම්රිය ස්ථානාධිපතිවරුන්ගේ සංගමය චෝදනා කරනවා.\nඑහි සභාපති සුමේධ සෝමරත්න සදහන් කරන්නේ, ඉන්දියානු දුම්රිය එන්ජින් 10ක් මෙරටට ගෙන්වා ඇතත් ඉන් මේ වන විට ධාවනයට යොමුකර ඇත්තේ එන්ජින් 03ක් පමණක් බව යි.\nඉතිරි එන්ජින් 07 ධාවනයට ගත නො හැකි ලෙස අංගනවල ගාල්කර ඇති බව ද ඔවුන් පෙන්වා දෙනවා.\nඑමෙන්ම ගෙන්වනු ලැබූ දුම්රිය මැදිරි 120හි අඩුපාඩු ඇති බවත් ඒ සම්බන්ධයෙන් දිගින් දිගටම අමාත්‍යාංශ සාකච්ඡාවල දී ඉල්ලීම් කළ ද ඒවා නිවැරදි නො කර තවත් මැදිරි ගෙන්වා ඇති බවට ද ඔවුන් චෝදනා කරනවා.\nමෙලෙස ගෙන්වනු ලැබූ මැදිරි 40ක් ධාවනයට එක්කර ඇති බවට දුම්රිය සාමාන්‍යාධිකාරිවරයා සදහන් කළ ද ධාවනයට එක්කර ඇත්තේ, දුමිරිය මැදිරි 31ක් පමණක් බවයි ඔවුන් පවසන්නේ.\nමෙවැනි සාකච්ඡා සදහා සහභාගී වීමේ දී දෙපාර්තමේන්තු ප්‍රධානියා වශයෙන් දුම්රිය සාමාන්‍යාධිකාරිවරයා නිසි දැනුවත්භාවයකින් යන්නේ ද සම්බන්ධයෙන් ගැටලු සහගත තත්වයත් පවතින බවද ධම්මික ජයසුන්දර පෙන්වා දෙනවා.\nජනාධිපතිවරයා විසින් කමිටුවක් පත්කර හෝ මෙම ගැටලුවලව විසදුම් ලබාදෙනු ඇතැ යි ඔවුන් අපේක්ෂා කරනවා.\nඑමෙන්ම මාර්තු පළමු වැනි දා සිට උතුරු දුම්රිය මාර්ගයේ අනුරාධපුර සිට වව්නියාව දක්වා වන කොටස සංවර්ධන කටයුතු සදහා වසා දැමිමට තිරණය කර තිබෙනවා.\nකෙසේ වෙතත් මාර්තු පළමු වැනිදාට දමිළ ජනතාවගේ උත්සව දිනයක් යෙදී ඇති අතර එවැනි දිනයක මෙම දුම්රිය මාර්ගය වසා දැමිම රජය අපහසුතාවට පත්කිරීමේ අරමුණින් සිදු කරන බවයි එම සංගමය පෙන්වා දෙන්නේ.\nතවද ආසන වෙන් කරන ලද ප්‍රවේශ පත්‍ර අවලංගු කිරීමේදී සියයට 75ක මුදලක් ආපසු ගෙවීමට මෙතෙක් කටයුතු කළ ද එය සියයට 50ක් දක්වා අඩු කිරීමට නියමිත ව ඇති බව ද ඔවුන් පෙන්වා දෙනවා.\nමුදල් අමාත්‍යවරයා ඉදිරියේ දුම්රිය ගාස්තු සංශෝධනය සම්බන්ධයෙන් දුම්රිය ප්‍රධානින් ඉල්ලීම් කළ ද එවැනි මිල වැඩි කිරීමක අවශ්‍යතාවක් නො මැති බවයි ඔවුන් පවසන්නේ.",
       "URL": "https://www.hirunews.lk/297109/ජනපතිව-හොඳට-ම-ඇන්දූ-දුම්රිය-සාමාන්‍යාධිකාරිවරයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1354"
}