{
       "Source": "hirunews",
       "Timestamp": "Friday, 17 March 2017 - 9:22",
       "Headline": "අධිවේගී මාර්ගයේ ගිය කන්ටේනරයකට මග වැරදෙයි",
       "News Content": "දක්ෂිණ අධිවේගී මාර්ගයේ ගමන් කරමින් තිබු කන්ටේනරයක් ගාල්ල නරාවල - එගොඩවත්ත මාර්ගයට පෙරළීමෙන් එම මාර්ගයේ ගමනාගමනය ඇණහිට තිබෙනවා.\nඅප වාර්තාකරු සඳහන් කලේ අධිවේගී මාර්ගයේ 91/2 කිලෝමීටර් කණුව අසලදී අද උදෑසන මෙම අනතුර සිදුව ඇති බවයි.\nඅනතුරට ලක්වී ඇත්තේ කොට්ටාවේ සිට මිදිගම පිහිටි කම්හලකට අමුද්‍රව්‍ය රැගෙන ගිය කන්ටේනරයක්.\nඅනතුරින් කන්ටේනරයේ රියදුරා සහ සහායකයා තුවාල ලබා කරාපිටිය රෝහලට ඇතුලත් කර තිබෙනවා.\nමෙම අනතුර හේතුවෙන් අධිවේගී මාර්ගයේ ආරක්ෂිත වැටට සහ නාම පුවරුවලට ද හානි සිදුව ඇති බවයි අප වාර්තාකරු සඳහන් කලේ.",
       "URL": "https://www.hirunews.lk/157062/අධිවේගී-මාර්ගයේ-ගිය-කන්ටේනරයකට-මග-වැරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}