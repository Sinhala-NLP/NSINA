{
       "Source": "hirunews",
       "Timestamp": "Saturday, 22 August 2020 - 12:41",
       "Headline": "කෝප් සහ කෝපා කාරක සභාවලට සාමාජිකයන් පත් කිරීම ලබන සතියේ (වීඩියෝ)",
       "News Content": "09 වන පාර්ලිමේන්තුවේ කෝප් හෙවත් පොදු ව්‍යාපාර කාරක සභාව සහ කෝපා හෙවත් රාජ්‍ය ගිණුම් කාරක සභාව ඇතුළු කාරක සභා සඳහා සාමාජිකයින් පත් කිරිම ලබන සතියේ සිදු කිරිමට නියමිතයි.\nඒ අනුව බොහෝ දුරට එම කටයුතු මීළගට පාර්ලිමේන්තුව රැස්වන ලබන බ්‍රහස්පතින්දා හෝ සිකුරාදා සිදු කරනු ඇති බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nඑසේම මෙම කමිටු දෙකට මෙන්ම පාර්ලිමේන්තුවේ විශේෂ කාර්යයන් සඳහා වන කාරක සභා සඳහා නියෝජිතයින් පත් කිරිමට ද  සියලූ පක්ෂ වලින් නාමයෝජනා කැඳවා තිබෙනවා.\nඒ ඊයේ රැස්වු පාර්ලිමේන්තු තේරිම් කාරක සභාව එළඹි තිරණයකට අනුවයි.\nකෙසේවෙතත්, කෝප් සහ කෝපා යන කමිටු දෙකේහිම සභාපතිත්වය විපක්ෂයට ලබා දෙන ලෙස මේවන විට ඉල්ලීමක් ඉදිරිපත්ව තිබෙනවා.\nඑම ඉල්ලිම ඊයේ රැස් වු පාර්ලිමේන්තු තේරිම් කාරක සභාවට විපක්ෂයේ ප්‍රධාන සංවිධායක පාර්ලිමේන්තු මන්ත්‍රි ලක්ෂ්මන් කිරිඇල්ල විසින් නැවත ඉදිරිපත් කර තිබුණා.\nඅටවන පාර්ලිමේන්තුවේ කෝප් කමිටුවේ සභාපතිවරයා ලෙස හිටපු පාර්ලිමේන්තු මන්ත්‍රි සුනිල් හඳුන්නෙත්ති කටයුතු කළ අතර කෝපා කමිටුවේ සභාපතිවරයා ලෙස කටයුතු කළේ රාජ්‍ය අමාත්‍ය ලසන්ත අලගියවන්නයි.\nමේ අතර විසිවන ව්‍යවස්ථා සංශෝධනයට අදාළ කෙටුම්පත සකස් කිරීම අධිකරණ අමාත්‍ය ජනාධිපති නීතීඥ අලි සබ්රි විසින් සිදු කරන බවයි රජයේ ප්‍රකාශකයෙකු සඳහන් කළේ.\nඅදාළ කෙටුම්පත සකස් කිරීමෙන් අනතුරුව එය, අමාත්‍යවරුන් වන මහාචාර්ය ජී.එල්. පීරිස්, නිමල් සිරිපාල ද සිල්වා, දිනේෂ් ගුණවර්ධන, උදය ගම්මන්පිල ඇතුලූ පිරිස නියෝජනය කරන කමිටුව වෙත ඉදිරිපත් කිරීමට නියමිතයි. ඉන් පසුව ඒ පිළිබඳ නිර්දේශ අදාළ කමිටුව මගින් අමාත්‍ය මණ්ඩලයට ඉදිරිපත් කිරීමෙන් පසු ව්‍යවස්ථා සංශෝධනයට අදාළ ඉදිරි ක්‍රියාමාර්ගවලට එළඹෙනු ඇති.",
       "URL": "https://www.hirunews.lk/248371/කෝප්-සහ-කෝපා-කාරක-සභාවලට-සාමාජිකයන්-පත්-කිරීම-ලබන-සතියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2505"
}