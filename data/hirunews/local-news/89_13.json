{
       "Source": "hirunews",
       "Timestamp": "Friday, 18 August 2023 - 11:03",
       "Headline": "ඩ්‍රෝන යානාවක් කඩා වැටීමෙන් ගොඩනැගිල්ලකට හානි",
       "News Content": "යුක්රේන ඩ්‍රෝන යානාවක් කඩා වැටීමෙන් රුසියාවේ මොස්කව් අගනුවර ගොඩනැගිල්ලකට හානි වී තිබෙනවා.\nප්‍රහාරයක් සඳහා පැමිණි මෙම ඩ්‍රෝන යානාව රුසියානු හමුදා එල්ල කළ ප්‍රහාරවලින් විනාශ වී ඇති අතර, එහි කොටසක් කඩාවැටීමෙනුයි නගර මධ්‍යයේ පිහිටි අදාළ ගොඩනැගිල්ලට හානිවී ඇත්තේ.\nමේ අතර ඩෙන්මාර්කය සහ නෙදර්ලන්තයේ සිට එෆ් 16 ප්‍රහාරක ජෙට් යානා නියමුවන් පුහුණු කිරීමට ඇමරිකාවේ අනුමැතිය හිමිවී ඇති බවයි වාර්තා වන්නේ.\nයුක්රේනයට සහයවීමේ අරමුණින් රටවල් 11 ක සන්ධානයක් මෙම නියමුවන් පුහුණු කිරීමට සැළසුම් කර තිබුණා.\nරුසියානු ආක්‍රමණයේදී යුක්රේනයට සහය දෙන මිත්‍ර රටවල ප්‍රධානියා ලෙස ඇමරිකාව කටයුතු කරන අතර, ඒ හේතුවෙනුයි නියමුවන් පුහුණු කිරීමට ඇමරිකානු අනුමැතිය අවශ්‍ය වී තිබුණේ.",
       "URL": "https://www.hirunews.lk/345247/ඩ්‍රෝන-යානාවක්-කඩා-වැටීමෙන්-ගොඩනැගිල්ලකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=89"
}