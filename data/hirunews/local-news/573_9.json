{
       "Source": "hirunews",
       "Timestamp": "Saturday, 28 January 2023 - 23:09",
       "Headline": "නගරාධිපති සර්ගේ ටයරය හිල් කළ සේවකයා",
       "News Content": "මහරගම නගරාධිපති ටිරාජ් ලක්රුවන්ගේ නිල රථයේ ටයර්වලට තියුණු ආයුධයකින් ඇන බරපතළ අලාභ හානි සිදු කළ බවට එම නගර සභාවේම සුළු පරිපාලකවරයා මහරගම පොලිසිය විසින් අත්අඩංගුවට ගෙන තිබෙනවා.\nසැකකරු, නගරාධිපතිවරයා සමග පවතින මතභේදාත්මක තත්ත්වයක් මුල්කරගෙන මෙය සිදු කර ඇති බවටයි පොලිස් විමර්ශනවල දී අනාවරණය වී ඇත්තේ.\nනගරාධිපතිවරයාගේ කැබ් රථය මහරගම  නගර සභා ප්‍රධාන කාර්යාලය ඉදිරිපිට නවතා තිබියදී අදාළ පුද්ගලයා එයට අලාභහානි සිදු කරන ආකාරය සීසීටීවී කැමරාවක සටහන්ව තිබුණා.\nකැබ් රථ රියැදුරා ද ඒ තුළ සිට ඇති අතර ඔහුට නින්ද ගොස් තිබූ බව ද වාර්තා වනවා.",
       "URL": "https://www.hirunews.lk/326116/නගරාධිපති-සර්ගේ-ටයරය-හිල්-කළ-සේවකයා",
       "Category": "Local News",
       "Parent URL": "https://www.hirunews.lk/local-news.php?pageID=573"
}