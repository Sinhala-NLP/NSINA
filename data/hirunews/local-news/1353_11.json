{
       "Source": "hirunews",
       "Timestamp": "Wednesday, 16 February 2022 - 15:01",
       "Headline": "කටුනායක සිට මීගමුව දක්වා ඉදිවූ ද්විත්ව මාර්ගය දුම්රිය ධාවනය සඳහා විවෘත කෙරේ",
       "News Content": "රුපියල් මිලියන 4446 ක වියදමින් කටුනායක සිට මීගමුව දක්වා ඉදි වූ ද්විත්ව දුම්රිය මාර්ගය දුම්රිය ධාවනය සඳහා අද විවෘත කෙරුණා.\nඒ ප්‍රවාහන අමාත්‍ය පවිත්‍රා වන්නිආරච්චිගේ ප්‍රධානත්වයෙන් පැවති උත්සවයකදීයි.\nමීගමුව දක්වා ද්විත්ව මාර්ග ඉදිවීමත් සමග කොළඹ කොටුවේ සිට මීගමුව දක්වා ගමන් ගන්නා දුම්රිය මගීන්ට මිනිත්තු 45 ක පමණ කාලයක් ඉතිරි කර ගැනීමට හැකිවනවා.\nවිශේෂයෙන් මේ හේතුවෙන් මීගමුව සිට කොළඹ දක්වාත් කොළඹ සිට මීගමුව දක්වාත් ගමන් ගන්නා කාර්යාල සේවක සේවිකාවන්ට තම කාලය ඉතිරි කර ගැනීමට හැකිවනු ඇති බවයි ප්‍රවාහන අමාත්‍යාංශය නිවේදනය කළේ.",
       "URL": "https://www.hirunews.lk/297175/කටුනායක-සිට-මීගමුව-දක්වා-ඉදිවූ-ද්විත්ව-මාර්ගය-දුම්රිය-ධාවනය-සඳහා-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1353"
}