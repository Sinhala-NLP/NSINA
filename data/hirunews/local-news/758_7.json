{
       "Source": "hirunews",
       "Timestamp": "Friday, 04 November 2022 - 10:08",
       "Headline": "ගුවන් තොටුපොළ සුඛෝපභෝගී බස් රථ ගමනාන්තය වෙනස් කිරීමෙන් මඟීන් දුෂ්කරතාවක",
       "News Content": "ගුවන් තොටුපල දක්වා ධාවනය වූ සුඛෝපභෝගී පෞද්ගලික බස් රථ සේවාව පසුගිය සතියේ සිට කටුනායක - ඇවරිවත්ත බස් නැවතුම්පල දක්වා සීමා කිරීම හේතුවෙන් ගුවන් තොටුපලට පැමිණෙන ජනතාව දැඩි අපහසුතාවට පත්ව ඇති බව ගුවන් තොටුපල සුඛෝපභෝගී බස් රථ හිමිකරුවන්ගේ සංගමය පවසනවා.\nඑහි සභාපති ගයාන් ජයතිලක කියා සිටියේ, මේ හේතුවෙන් ගුවන් තොටුපල තුළට පැමිණෙන ජනතාවට කිලෝමීටර එකහමාරක පමණ දුරක් පයින් හෝ ත්‍රිරෝද රථවලින් ගමන් කිරීමට සිදු ව ඇති බව යි.\nකොළඹ - කොටුවේ සිට ගුවන් තොටුපල දක්වා පැය විසි හතර පුරා ක්‍රියාත්මක මෙම සුඛෝපභෝගී බස් රථ සේවාව සඳහා රුපියල් 350ක මුදලක් අය කෙරෙනවා.",
       "URL": "https://www.hirunews.lk/319582/ගුවන්-තොටුපොළ-සුඛෝපභෝගී-බස්-රථ-ගමනාන්තය-වෙනස්-කිරීමෙන්-මඟීන්-දුෂ්කරතාවක",
       "Category": "Local News",
       "Parent URL": "https://www.hirunews.lk/local-news.php?pageID=758"
}