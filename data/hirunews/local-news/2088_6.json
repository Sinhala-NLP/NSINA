{
       "Source": "hirunews",
       "Timestamp": "Monday, 15 March 2021 - 7:56",
       "Headline": "ඊයේ දිනයේත් මහමග අනතුරු ජීවිත 12ක් බිලිගනී",
       "News Content": "ඊයේ දිනයේ දිවයිනේ විවිධ ප්‍රදේශවල දී සිදු වූ රිය අනතුරු හේතුවෙන් පුද්ගලයින් නවදෙනකු මරණ මරණයට පත්වී තිබෙනවා.\nඑමෙන්ම ඊට පෙර සිදු වූ විවිධ රිය අනතුරු හේතුවෙන් රෝහල් ගතව ප්‍රතිකාර ලැබූ තවත් තිදෙනෙකු ද ඊයේ දිනයේදී  මියගොස් ඇති බවයි පොලිස් මාධ්‍ය ප්‍රකාශක අජිත් රෝහණ මහතා සඳහන් කළේ.\nමෙලෙස මියගොස් ඇති අය අතර යතුරුපැදිකරුවන් 6ක්, ත්‍රිරෝද රථකරුවන් දෙදෙනෙකු සහ පදිකයින් දෙදෙනෙකු ද සිටිනවා.\nමහමග අනතුරු හේතුවෙන් සිදුවන මරණ සංඛ්‍යාව දිනෙන් දින ඉහළ යන අතර කුඩා වාහනවල ගමන් ගන්නා මගීන් රිය අනතුරු වල වින්දිතයින් බවට පත්වීම ඉහළ ගොස් ඇති බවයි පොලිස් මාධ්‍ය ප්‍රකාශක අජිත් රෝහණ මහතා පවසන්නේ.",
       "URL": "https://www.hirunews.lk/265355/ඊයේ-දිනයේත්-මහමග-අනතුරු-ජීවිත-12ක්-බිලිගනී",
       "Category": "Local News",
       "Parent URL": "https://www.hirunews.lk/local-news.php?pageID=2088"
}