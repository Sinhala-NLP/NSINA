{
       "Source": "hirunews",
       "Timestamp": "Sunday, 27 August 2017 - 21:27",
       "Headline": "වළස්මුල්ල ජනතාව පීඩාවට පත්ව ඇති වන අලි තර්ජනය",
       "News Content": "වන අලි දෙදෙනෙකු ගම් වැදීමත් සමග වළස්මුල්ල ජනතාව ඉකුත් දින කිහිපයේදී පීඩාවට පත්වුණා.\nඅප වාර්තාකරුවන් පවසන්නේ වන අලි දෙදෙනා මදුනාගල රක්ෂිතයට පළවා හැරීම සඳහා මේ වනවිටත් මෙහෙයුම් ක්‍රියාත්මක බවයි.\nවළස්මුල්ල ප්‍රදේශයේ වගා හානි රැසක් ද සිදුකරමින් මෙම වන අලි දෙදෙනා ගම්වැද තිබෙන්නේ මීට දින 03 කට පෙරයි.\nප්‍රදේශවාසීන් කළ දැනුම් දීමකට අනුව වනජීවි නිලධාරීන් මෙම වන අලි අල්ලා ගැනීම සදහා මෙහෙයුමක් ආරම්භ කළා.\nප්‍රදේශයේ වගා හානි රැසක් ද සිදුකර තිබූ වන අලි දළුවක්ගොඩ ප්‍රදේශයේ සන්නිවේදන කුළුණකට ද පහර දි හානි සිදුකර තිබුණා.",
       "URL": "https://www.hirunews.lk/169537/වළස්මුල්ල-ජනතාව-පීඩාවට-පත්ව-ඇති-වන-අලි-තර්ජනය",
       "Category": "Local News",
       "Parent URL": "https://www.hirunews.lk/local-news.php?pageID=4350"
}