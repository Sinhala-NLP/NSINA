{
       "Source": "hirunews",
       "Timestamp": "Wednesday, 24 August 2022 - 15:54",
       "Headline": "සනත් නිශාන්ත, මිලාන් ජයතිලක සහ ඩෑන් ප්‍රියසාද්ට අධිකරණයෙන් නියෝගයක්",
       "News Content": "ගෝඨා ගෝගම අරගලයට පහරදීමේ සිද්ධියේ සැකකරුවන් වශයෙන් නම් කර සිටින සනත් නිශාන්ත, මිලාන් ජයතිලක යන පාර්ලිමේන්තු මන්ත්‍රීවරුන් සහ ඩෑන් ප්‍රියසාද් යන අයට ඔවුන්ගේ ජංගම දුරකථන අද දින අපරාධ පරීක්ෂණ දෙපාර්තමේන්තුව වෙත භාරදෙන ලෙස අධිකරණය නියෝග කර තිබෙනවා.\nඑහිදී කොළඹ කොටුව මහේස්ත්‍රාත් තිළණ ගමගේ වැඩිදුරටත් නියෝග කර ඇත්තේ ජංගම දුරකථන භාර දෙන තෙක් එම සැකකරුවන් අධිකරණයේ රඳවා ගන්නා ලෙසයි.\nදුරකථන භාරදීමෙන් පසුව අදාළ සැකකරුවන් මුදාහරිණ ලෙස මහේස්ත්‍රාත් වරයා විසින් වැඩිදුරටත් නියෝග කර තිබෙනවා.",
       "URL": "https://www.hirunews.lk/313620/සනත්-නිශාන්ත-මිලාන්-ජයතිලක-සහ-ඩෑන්-ප්‍රියසාද්ට-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=917"
}