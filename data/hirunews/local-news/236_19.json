{
       "Source": "hirunews",
       "Timestamp": "Monday, 26 June 2023 - 8:58",
       "Headline": "ආනයනික බිත්තර පිටතට විකිණීම තහනම් කරයි",
       "News Content": "ඉන්දියාවෙන් ආනයනය කරන බිත්තර වෙනත් වෙළෙඳසල්වලට විකිණීම තහනම් බවත් එසේ පිටතට විකිණීම අනාවරණය වුවහොත් එළෙස විකුණන බේකරිවලට බිත්තර සැපයීම වහා නතර කරන බව රාජ්‍ය වාණිජ විවිධ නීතිගත සංස්ථාවේ සභාපති ආසිරි වලිසුන්දර පවසනවා.\nපසුගිය දා බේකරි හිමියකුට සපයන ලද බ්ත්තර තොගයක් ඔහුගේ සහෝදරයකුගේ වෙළෙඳසලකට විකිණීම සඳහා ලබා දීම සම්බන්ධයෙන් එම බේකරි හිමියාට බිත්තර සැපයීම වහා නතර කළ බවත් ඔහු පවසා තිබෙනවා.\nඉන්දියාවෙන් බිත්තර ආනයනය කිරීමේ තවත් හේතුවක් වන්නේ, දේශීය බිත්තර මිල අඩු කිරීම බවත්, ඉන්දියාවෙන් බිත්තර ආනයනය කරන්නේ දේශීය බිත්තර හිඟය අවසන් වී මිල ස්ථාවර තත්ත්වයට පත් වන තුරු බවත් ආසිරි වලිසුන්දර ප්‍රකාශ කළා.\nවැඩිදුරටත් අදහස් දැක්වූ සභාපතිවරයා පැවසුවේ දිනකට බිත්තර ලක්ෂ දහය බැගින් අඛණ්ඩව ආනයනය කරන බවයි.",
       "URL": "https://www.hirunews.lk/339088/ආනයනික-බිත්තර-පිටතට-විකිණීම-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=236"
}