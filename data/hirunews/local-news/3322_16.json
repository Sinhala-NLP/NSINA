{
       "Source": "hirunews",
       "Timestamp": "Sunday, 02 June 2019 - 8:01",
       "Headline": "යාපනයේ පිපිරීමකින් යුද හමුදා සෙබළෙකු මරුට",
       "News Content": "යාපනය - පලාලි ප්‍රදේශයේදී සිදුවූ පිපිරීමකින් යුද හමුදා සාමාජිකයෙකු ජීවිතක්ෂයට පත්ව තිබෙනවා.\nඊයේ පස්වරුවේ මෙම පිපිරීම සිදුව ඇති අතර, එහිදී තවත් යුද හමුදා සාමාජිකයින් දෙදෙනෙකු තුවාල ලබා ඇති බව සදහන්.\nපලාලි යුද හමුදා කඳවුර ආසන්නයේ කිසියම් කාර්යයක නිරතව සිටියදී මෙම සෙබළුන් පිරිස මෙම අනතුරට ලක්ව ඇති බවයි හමුදා ප්‍රකාශක, බ්‍රිගේඩියර් සුමිත් අතපත්තු කියා සිටියේ.\nයුද සමයේ භාවිත කළ කිසියම් පුපුරණ ද්‍රව්‍යයක ආධාරකයක් යුද හමුදා සාමාජිකයෙකුගේ පාදයේ පැටලීමෙන් පිපිරීම සිදුව ඇති අතර, පුපුරා ගියේ කුමක්ද යන්න නිශ්චිතව හඳුනාගෙන නොමැති බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/217551/යාපනයේ-පිපිරීමකින්-යුද-හමුදා-සෙබළෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3322"
}