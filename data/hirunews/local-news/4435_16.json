{
       "Source": "hirunews",
       "Timestamp": "Thursday, 06 July 2017 - 13:09",
       "Headline": "තංගල්ලේ නිවසක බිළිඳු මළසිරුරක්",
       "News Content": "තංගල්ල නගරයේ නිවසක් තුළ තිබී බිළිඳු මළ සිරුරක් හමුවීමේ සිද්ධියක් සම්බන්ධයෙන් පරීක්ෂණ ආරම්භ කර තිබෙනවා.\nඊයේ රාත්‍රියේ මෙම බිළිඳු මළ සිරුර අදාළ නිවසේ තිබී හමුවී ඇති බවයි වාර්තාවන්නේ.\nපොලීසිය සඳහන් කළේ මෙම දරුවා දිනක් පමණ වයසැතිි බිලිඳෙකු වන අතර එම නිවසේ පුද්ගලයෙකු විසින් මේ පිළිබඳව දැක පොලීසියට පැමිණිලි කළ බවයි.\nසිද්ධිය සම්බන්ධයෙන් නිවැසියන්ගෙන් ප්‍රශ්න කර ප්‍රකාශ සටහන් කරගෙන ඇති අතර, ඒ ඔස්සේ වැඩිදුර පරීක්ෂණ ක්‍රියාත්මක බව තංගල්ල පොලීසියේ ජ්‍යෙෂ්ඨ නිලධාරියෙකු අප කළ විමසීමකදී වැඩිදුරටත් කියා සිටියා.",
       "URL": "https://www.hirunews.lk/165227/තංගල්ලේ-නිවසක-බිළිඳු-මළසිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4435"
}