{
       "Source": "hirunews",
       "Timestamp": "Wednesday, 08 March 2017 - 20:05",
       "Headline": "නිල්වලා ගඟ අසුන්දරත්වයේ තෝතැන්නක් වෙයි",
       "News Content": "නිල්වලා ගංඟාව දකුණු පළාතට එක් කරන්නේ  මහත් සුන්දරත්වයක්.\nදෙනියාය - අනින්කන්ද ප්‍රදේශයෙන් ආරම්භ වන නිල්වලා දිගින් කිලෝ මීටර් 78 ක් පමණ වනවා.\nකෙසේ වෙතත් අද වන විට නිල්වලා ගඟ අසුන්දරත්වයේ තෝතැන්නක් බවට පත්ව අවසන්.\nජනතාව සිදුකරන මෙම චෝදනාවේ සත්‍ය අසත්‍යතාව සොයා බැලීමට හිරු සී.අයි.ඒ කණ්ඩායමක් නිල්වලා ගගේ සංචාරයක නිරත වුණා.\nඑහිදී අවධාරණය වුණේ නිල්වලා ගඟ අවට නිවාස රෝහල් ඇතුළු විවිධ ආයතනවල අපද්‍රව්‍ය බෝක්කු සහ බට යොදා නිල්වලා ගඟට මුදා හැරීමට කටයුතු කර ඇති බවයි.\nඉවතලන කොළ රොඩු ආදියත් නිල්වලා ගඟට එක්කර ඇති අයුරු හිරු සී.අයි.ඒ කැමරා කාචයේ මෙලෙස සටහන් වුණා.",
       "URL": "https://www.hirunews.lk/156401/නිල්වලා-ගඟ-අසුන්දරත්වයේ-තෝතැන්නක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4624"
}