{
       "Source": "hirunews",
       "Timestamp": "Tuesday, 21 December 2021 - 22:48",
       "Headline": "\"පාවෙන තෙත් බිම් දහසක්\" වැඩසටහන ජනපති ප්‍රධානත්වයෙන් ඇරඹේ (වීඩියෝ)",
       "News Content": "බේරේ වැව පවිත්‍රකරණය ආරම්භ කරමින් ආධාරක මත රැඳවූ පැළ සහිත “පාවෙන තෙත් බිම්” දහසක් වැව මධ්‍යයට මුදා හැරීම අද (21) පෙරවරුවේ ජනාධිපති ගෝඨාභය රාජපක්ෂ විසින් සිදු කරනු ලැබුවා.\nනාගරීකරණය, කොළඹ නගරය තුළ පිහිටි අපජලවාහිනී පද්ධති නිසි ලෙස යාවත්කාලීන නොවීම හේතුවෙන් බේරේ වැව අපවිත්‍ර වී ඇති බවයි ජනාධිපති මාධ්‍ය අංශය පවසන්නේ.\nඑහි ජලය පවිත්‍ර කිරීමේ අරමුණින් ශ්‍රී ලංකා ඉඩම් සංවර්ධනය කිරීමේ සංස්ථාවේ සභාපතිවරයාගේ උපදෙස් පරිදියි, පාවෙන තෙත් බිම් වැඩසටහන අත්හදා බැලුණේ.\nපීවීසී බට, උණ බට, ෆෝම් මෙට්ට පාවෙන ආධාරක ලෙස යොදාගනිමින් කැනාස්, සැවැන්දරා සහ හෙලිකෝනියා වැනි ශාක රෝපණයෙන් ජල පවිත්‍රකරණය සඳහා කළ පරීක්ෂණය සාර්ථක ප්‍රතිඵල අත්කරගෙන ඇතැයි පරිසර විද්‍යාඥ රනෝෂි\nසිරිපාල මහත්මිය පෙන්වා දුන්නා.\nමෙම අවස්ථාවට රාජ්‍ය අමාත්‍ය මොහාන් පී. ද සිල්වා ඇතුළු පිරිසක් එක්ව සිටියා.",
       "URL": "https://www.hirunews.lk/291757/පාවෙන-තෙත්-බිම්-දහසක්-වැඩසටහන-ජනපති-ප්‍රධානත්වයෙන්-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1478"
}