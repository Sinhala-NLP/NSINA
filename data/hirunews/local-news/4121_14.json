{
       "Source": "hirunews",
       "Timestamp": "Wednesday, 17 January 2018 - 15:22",
       "Headline": "update : විශ්වවිද්‍යාල ප්‍රතිපාදන කොමිෂන් සභාව ඉදිරිපිට උණුසුම් තත්වයක්",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ සිසුන් වෝඩ් පෙදෙසේ පිහිටි විශ්වවිද්‍යාල ප්‍රතිපාදන කොමිෂන් සභාවට ඇතුලූවීමට උත්සාහ කිරීම හේතුවෙන් එම ස්ථානයේ මේ වනවිට උණුසුම් තත්ත්වයක් හටගෙන තිබෙනවා.\nඑහි සිටින හිරු වාර්තාකරු සඳහන් කළේ මේ හේතුවෙන් ඒ අවට මාර්ගවල රථවාහන තදබදයක්ද හටගෙන ඇති බවයි.\nපොලිස් කැරළි මර්දන ඒකකය සහ පොලීසිය මේ වනවිට එම ස්ථානයේ රැඳී සිටින බවද ඔහු වැඩිදුරටත් සඳහන් කළා.\nපේරාදෙණිය විශ්වවිද්‍යාලයේ සම සෞඛ්‍ය සිසුන්ට මහනුවර සහ පේරාදෙණිය යන රෝහල්වල සායනික පුහුණුව ලබා දෙන ලෙස ඉල්ලමින් ඔවුන් මෙම විරෝධතා පා ගමන සංවිධාන කර තිබෙනවා.\nupdate : Wednesday, 17 january 2018 - 15.58\n-----------------------------------------------------------------------------\nසරසවි සිසුන්ගේ විරෝධතා පාගමනක් හේතුවෙන් කොළඹ පුරහල අවට දැඩි රථ වාහන තදබදයක් හටගෙන තිබෙනවා.\nපේරාදෙණිය විශ්ව විද්‍යාලයේ සම සෞඛ්‍ය සිසුන්ට මහනුවර සහ පේරාදෙණිය රෝහල්වල සායනික පුහුණුව ලබාදෙන්නැයි ඉල්ලා සිසුන් මෙම විරෝධතාව ආරම්භ කළේ කොළඹ කොටුව දුම්රිය පොළ අසලින්.\nupdate : Wednesday, 17 january 2018 - 15.37\n-----------------------------------------------------------------------------\nපේරාදෙණිය විශ්වවිද්‍යාලයේ සම සෞඛ්‍ය සිසුන්ට මහනුවර සහ පේරාදෙණිය යන රෝහල්වල සායනික පුහුණුව ලබා දෙන ලෙස ඉල්ලමින් අන්තර් විශ්වවිද්‍යාලයීය ශිෂ්‍ය බල මණ්ඩලය මේ වනවිට විරෝධතා පා ගමනක නිරතවනවා.\nඑය ආරම්භ වුණේ කොළඹ - කොටුව දුම්රියපල අසලින්.\nමේ වනවිට ඔවුන් පා ගමනින් කොම්පඤ්ඤ වීථිය දෙසට ගමන් කරමින් සිටිනවා.",
       "URL": "https://www.hirunews.lk/181309/update-විශ්වවිද්‍යාල-ප්‍රතිපාදන-කොමිෂන්-සභාව-ඉදිරිපිට-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4121"
}