{
       "Source": "hirunews",
       "Timestamp": "Monday, 21 June 2021 - 7:44",
       "Headline": "විශේෂඥයින් පිරිස පැය 03ක් ගිනිගත් නැව අවට නිරීක්ෂණයක",
       "News Content": "එක්ස්ප්‍රස් පර්ල් නෞකාවේ ඇති වූ ගින්නෙන් මෙරට පරිසරයට සිදුවූ හානි සොයා බැලීමට දිවයිනට පැමිණ සිටින ජගත් සංවිධානයේ පරිසර වැඩසටහනේ විද්‍යාඥයින් ඊයේ අදාළ නෞකාව සහ ඒ ආශ්‍රිත මුහුදු ප්‍රදේශයෙහි පැය 03කට ආසන්න කාලයක් නිරීක්ෂණය කරනු ලැබුවා.\nඊයේ (20) පෙරවරුවේ ඔවුන් එම නෞකාව අසළට සේන්දු වූ අතර, ඊට සමුද්‍රිය පරිසර ආරක්ෂණ අධිකාරියේ නිලධාරීන්ද එක්ව සිටියා.\nඑසේම ඔවුන් පසුගිය දා උස්වැටකෙයියාව වෙරළ තීරයේ නිරීක්ෂණ චාරිකාවකටද එක්ව තිබුණා.\nකෙසේ වෙතත්, සමුද්‍රීය පරිසර ආරක්ෂණ අධිකාරියේ උසස් නිලධාරියෙකු හිරු ප්‍රවෘත්ති අංශයට සදහන් කළේ අදාළ විද්‍යාඥයින් පිරිස තවත් දින 8ක් පමණ මෙරට තුළ රැදී සිටිනු ඇති බවයි.",
       "URL": "https://www.hirunews.lk/274866/විශේෂඥයින්-පිරිස-පැය-03ක්-ගිනිගත්-නැව-අවට-නිරීක්ෂණයක",
       "Category": "Local News",
       "Parent URL": "https://www.hirunews.lk/local-news.php?pageID=1871"
}