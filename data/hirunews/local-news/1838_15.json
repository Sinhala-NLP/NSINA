{
       "Source": "hirunews",
       "Timestamp": "Tuesday, 06 July 2021 - 13:09",
       "Headline": "කොවිඩ් 19 පනත් කෙටුම්පතේ ඇතැම් වගන්ති සම්බන්ධ  මතය පාර්ලිමේන්තුවට",
       "News Content": "කොවිඩ් 19 තාවකාලික විධි විධාන පනත් කෙටුම්පතේ ඇතැම් වගන්ති සම්බන්ධයෙන් ශ්‍රේෂාධිකරණයේ ත්‍රිපුද්ගල විනිසුරු මඩුල්ලක් විසින් බෙදුනු තීරණයක් ලබා දී ඇති බව කථානයක මහින්ද යාපා අබේවර්ධන අද පාර්ලිමේන්තුවට දැනුම් දුන්නා.\nශ්‍රේෂ්ඨාධිකරණයේ තීරණය සිය නිවේදන යටතේ ඉදිරිපත් කරමින් කථානායකවරයා ප්‍රකාශ කළේ ත්‍රිපුද්ගල විනිසුරු මඩුල්ලේ දෙදෙනෙක් කරුණූ 4 ක් යටතේ සහ එක් විනිසුරුවරයෙකු තවත් කරුණු 4ක් යටතේ සිය තීරණය ලබා දී ඇති බවයි.\nඒ අනුව ශ්‍රේෂ්ඨාධිකරණයේ තීරණය අනුව සංශෝධන සිදුකරන්නේ නම් සරල බහුතර ජන්දයෙන් කොවිඩ් 19 තාවකාලික විධි විධාන පනත් කෙටුම්පත සම්මත කර ගත හැකි බවත්, සංශෝධන සිදුනොකරන්නේ නම් පනත් කෙටුම්පත සම්මත කිරීම සඳහා විශේෂ බහුතරයක් හෝ ජනමත චිචාරණයක් අවශ්‍ය බවත් දැනුම් දී ඇති බවයි කථානායක මහින්ද යාපා අබේවර්ධන ප්‍රකාශ කළේ.",
       "URL": "https://www.hirunews.lk/276226/කොවිඩ්-19-පනත්-කෙටුම්පතේ-ඇතැම්-වගන්ති-සම්බන්ධ-මතය-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1838"
}