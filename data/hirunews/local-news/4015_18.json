{
       "Source": "hirunews",
       "Timestamp": "Wednesday, 28 March 2018 - 19:08",
       "Headline": "අත්අඩංගුවට ගත් උදයංග වීරතුංග මෙරටට ගෙන්වා ගැනීමට රාජතාන්ත්‍රික පියවර",
       "News Content": "රුසියාවේ හිටපු ශ්‍රී ලංකා තානාපති උදයංග වීරතුංග ඩුබායිහිදී අත්අඩංගුවට ගෙන ඇතැයි පොලිසිය පවසනවා.\nඒ මුල්‍ය අපරාධ විමර්ශණ කොට්ඨාශය මගින් සිදු කරන විමර්ශණයකට අදාළව බවයි පොලිසිය නිවේදනය කළේ.\nඔහු මෙරටට රැගෙන ඒම සඳහා රාජ්‍යතාන්ත්‍රික මට්ටමින් මේ වන විට කටයුතු සිදු කරමින් පවතින බව ද පොලිසිය ප්‍රකාශ කළා.\nමේ අතර අද (28) පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් සම කැබිනට් ප්‍රකාශක අමාත්‍ය රාජිත සේනාරත්න කියා සිටියේ රුසියාවේ හිටපු ශ්‍රී ලංකා තානාපති උදයංග වීරතුංග අත්අඩංගුවට ගෙන ඇති බවට ඩුබායි රජය තහවුරු කර ඇති බවයි.\nඔහුව දිවයිනට ගෙන්වා ගැනීම සඳහා මේ වනවිට රාජ්‍ය තාන්ත්‍රික වැඩසටහනක් ක්‍රියාත්මක බව ද අමාත්‍යවරයා කියසිටියා.",
       "URL": "https://www.hirunews.lk/187119/අත්අඩංගුවට-ගත්-උදයංග-වීරතුංග-මෙරටට-ගෙන්වා-ගැනීමට-රාජතාන්ත්‍රික-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4015"
}