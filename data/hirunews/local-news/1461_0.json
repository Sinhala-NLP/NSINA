{
       "Source": "hirunews",
       "Timestamp": "Thursday, 30 December 2021 - 8:06",
       "Headline": "ඇපිට් ආයතනයේ උපාධි ප්‍රදානෝත්සවය",
       "News Content": "මෙරට සිසුන්ට විදේශීය උපාධි ප්‍රදානය කරන උසස් අධ්‍යාපන ආයතනයක් වන ශ්‍රී ලංකා ආසියා පැසිෆික් තොරතුරු තාක්ෂණ ආයතනය හෙවත් ඇපිට් ආයතනයේ වාර්ෂික උපාධි ප්‍රදානෝත්සවය පසුගිය දා පැවැත් වුණා.\nඒ, බණ්ඩාරණායක ජාත්‍යන්තර අනුස්මරණ සම්මන්ත්‍රණ ශාලාවේදීයි.\nඑක්සත් රාජධානියේ ස්ටැෆර්ඩ්-ෂයර් විශ්වවිද්‍යාලයෙන් ව්‍යාපාරකරණය, පරිගණකකරණය සහ නීතිය යන විෂය ධාරාවන්ට අදාළ ව සිසුන් 397 දෙනෙකු මෙහි දී උපාධි හිමිකර ගත්තා.\nඋපාධි ප්‍රදානෝත්සවය පැවැත්වුණේ ශ්‍රී ජයවර්ධනපුර විශ්වවිද්‍යාලයේ උපකුලපති ජ්‍යෙෂ්ඨ මහාචාර්ය සුදන්ත ලියනගේ ගේ මෙන්ම යුනිලීවර් ශ්‍රී ලංකා සමාගමේ සභාපතිනි හජාර් අලෆිෆි ඇතුළු ඇපිට් ආයතනයේ ආචාර්යවරුන් රැසකගේ සහභාගීත්වයෙන්.\nමෙරට ඇති විදේශීය උපාධි ප්‍රදානය කරන ප්‍රමුඛතම ආයතනයක් වන ඇපිට් ආයතනය මේ දක්වා බිහි කළ උපාධිධාරීන් සංඛ්‍යාව 4,300කට අධික යි.",
       "URL": "https://www.hirunews.lk/292533/ඇපිට්-ආයතනයේ-උපාධි-ප්‍රදානෝත්සවය",
       "Category": "Local News",
       "Parent URL": "https://www.hirunews.lk/local-news.php?pageID=1461"
}