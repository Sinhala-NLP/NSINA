{
       "Source": "hirunews",
       "Timestamp": "Sunday, 26 December 2021 - 23:28",
       "Headline": "අහිමි කළ වගා ඉඩම් ලබාදෙන ලෙස බල කරමින් සියඹලාණ්ඩුවේ ගොවි විරෝධතාවක් (වීඩියෝ)",
       "News Content": "සියඹලාණ්ඩුව ප්‍රාදේශීය ලේකම් කොට්ඨාසයේ ගොවීන් වසර 30ක් පමණ වගා කළ බිම් වන සංරක්ෂණ දෙපාර්තමේන්තුව භාරයට ගැනීම හේතුවෙන් තමන් දැඩි අපහසුතාවට පත්වී ඇතැයි එම ගොවීන් පවසනවා.\nඅදාළ ගොවීන් සහ වන සංරක්ෂණ නිලධාරීන් අතර උණුසුම් තත්ත්වයක් ද ඇතිවූයේ එවන් පසුබිමකයි.\nමොණරාගල - සියඹලාණ්ඩුව ප්‍රාදේශීය ලේකම් කොට්ඨාසයේ දික්කන්ද, කළුදියඇල්ල සහ හත්ආර ප්‍රදේශවල ගොවීන් මෙම ඉඩම්වල වගා කටයුතු සිදුකර ඇත්තේ වසර 30ක පමණ කාලයක සිටයි.\nනමුත්, එම ඉඩම් වනසංරක්ෂණ දෙපාර්තමේන්තුව භාරයට ගැනීමත් සමඟ සිය වගාබිම් අහිමි වූ බව ගොවීන්\nපවසනවා.\nඒ අනුව, ප්‍රදේශයේ ගොවීන් 5000ක් පමණ වගා කටයුතු කළ අක්කර 20,000ක පමණ ප්‍රමාණයක් අහිමි වී ඇති බවයි ඔවුන් පෙන්වා දෙන්නේ.",
       "URL": "https://www.hirunews.lk/292226/අහිමි-කළ-වගා-ඉඩම්-ලබාදෙන-ලෙස-බල-කරමින්-සියඹලාණ්ඩුවේ-ගොවි-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1467"
}