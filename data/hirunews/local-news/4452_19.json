{
       "Source": "hirunews",
       "Timestamp": "Sunday, 25 June 2017 - 17:10",
       "Headline": "සමඟිපුර, අසමඟියෙන් එක් අයෙකුට දිවි අහිමි වෙයි",
       "News Content": "හම්බන්තොට, සමඟිපුර, සිප්පිකුලම පාසල් මාවතේ ප්‍රදේශයේදී සිදුකළ පහරදීමකින් පුද්ගලයෙකු මියගොස් තවත් අයෙකු තුවාල ලබා තිබෙනවා.\nපහර කෑමෙන් මියගිය පුද්ගලයා හම්බන්තොට, සමඟිපුර ප්‍රදේශයේ පදිංචි 37 හැවිරිදි අනුර සජාන් කුමාර නැමැති අයෙක් බව පොලිසිය පවසන්නේ.\nතුවාල ලැබූ අනෙක් පුද්ගලයා මේ වනවිට හම්බන්තොට රෝහලේ ප්‍රතිකාර ලබන බවයි අප වාර්තාකරු සදහන් කළේ.\nපහර දීම සිදුකල තැනැත්තා නිවසකට සහ ත්‍රිරෝද  රථයකට හානි සිදුකර ඇති අතර ඔහු මේ වනවිට ප්‍රදේශයෙන් පලා ගොස් තිබෙනවා.\nසැකකරු අත්අඩංගුවට ගැනිම සඳහා හම්බන්තොට පොලිසිය පරික්ෂණ ක්‍රියාත්මක කර ඇති බවයි අප වාර්තාකරු වැඩිදුරටත් සදහන් කළේ.\nපෞද්ගලික ආරවුලක් මත මෙම පහරදීම සිදුකර ඇති බවයි වාර්තා වන්නේ.",
       "URL": "https://www.hirunews.lk/164382/සමඟිපුර-අසමඟියෙන්-එක්-අයෙකුට-දිවි-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4452"
}