{
       "Source": "hirunews",
       "Timestamp": "Saturday, 18 June 2016 - 16:16",
       "Headline": "ගම්මන්පිල රිමාන්ඩ් භාරයට",
       "News Content": "අත්අඩංගුවට ගත් පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල ලබන මස පළමුවනදා දක්වා රක්ෂිත බන්ධනාගාර ගත කර තිබෙනවා.\nඒ අද (18) පස්වරුවේ කොළඹ - කොටුව මහේස්ත්‍රාත් අධිකරණය වෙත ඉදිරිපත්  කිරීමෙන්  අනතුරුවයි.\nපාර්ලිමේන්තු මන්ත්‍රී උදය ගම්මන්පිල ඔහුගේ පාගොඩ ප්‍රදේශයේ පිහිටි කාර්යාලයේදී අද (18) පෙරවරුවේ අත්අඩංගුවට ගනු ලැබුවා.\nඅනතුරුව පොලිස් විශේෂ විමර්ශන ඒකකය වෙත  රැගෙන ආ උදය ගම්මන්පිල මන්ත්‍රීවරයා කොළඹ - කොටුව මහේස්ත්‍රාත් අධිකරණය වෙත ඉදිරිපත් කළේ අද පස්වරුවේදියි.\nඑහිදී කොළඹ - කොටුව අතිරේක මහේස්ත්‍රාත් ලංකා ජයරත්න විසින් මන්ත්‍රීවරයා  ලබන මස පළමුවනදා දක්වා රක්ෂිත බන්ධනාගාර ගතකිරීමට නියෝග කළා.\nව්‍යාජ ඇටර්නි බලපත්‍රයක් මගින්  ඕස්ට්‍රේලියානු සමාගමක කොටස් විකිණීමේ සිද්ධියක් සම්බන්ධයෙන් වූ පැමිණිල්ලට අදාළව ප්‍රකාශයක් ලබාදීම සඳහා පාර්ලිමේන්තු මන්ත්‍රී උදය ගම්මන්පිල පසුගිය දා පොලිස් විශේෂ විමර්ශන ඒකකය වෙත පැමිණියා.\nමන්ත්‍රීවරයා අත්අඩංගුවට ගනු ලැබුවේ අදාළ පැමිණිල්ල සම්බන්ධයෙන් බවයි පොලීසිය ප්‍රකාශ කළේ.",
       "URL": "https://www.hirunews.lk/135886/ගම්මන්පිල-රිමාන්ඩ්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=5000"
}