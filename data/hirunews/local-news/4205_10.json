{
       "Source": "hirunews",
       "Timestamp": "Thursday, 23 November 2017 - 7:45",
       "Headline": "ඉන්දු - ශ්‍රී ලංකා අගමැතිවරුන් අතර හමුවක් අද",
       "News Content": "ඉන්දියාවේ සිව්දින නිල සංචාරයක නිරතවන අග්‍රාමාත්‍ය රනිල් වික්‍රමසිංහ අද ඉන්දීය අග්‍රාමාත්‍ය නරේන්ද්‍ර මෝදි හමුවී ද්විපාර්ශවික සාකච්ඡා සිදුකිරීමට නියමිතයි.\nඊට අමතරව  අග්‍රාමාත්‍යවරයා නවදිල්ලි නුවර පැවත්වෙන 5 වන ලෝක සයිබර් අවකාශ සමුළුවේ සමාරම්භක උත්සවයටද සහභාගිවනු ඇති.\nඉන්දිරා ගාන්ධි ජාත්‍යන්තර ගුවන් තොටුපලෙන් ඊයේ නවදිල්ලි නුවරට ළඟාවූ අග්‍රාමාත්‍යවරයා පිළිගනු ලැබුවේ ඉන්දීය විදේශ කටයුතු අමාත්‍යාංශයේ ප්‍රධාන සන්ධාන නිලධාරී සජේ වර්මා විසින්.\nඅග්‍රාමාත්‍යවරයා පැමිණෙන අවස්ථාවේ ගුවන් තොටුපලේ විශේෂ ආරක්ෂක රැකවල්ද යොදා තිබූ අතර, පසුව අග්‍රාමාත්‍යවරයා විශේෂ රිය පෙරහරකින් නවදිල්ලි නුවර ටාජ් පැලස් හෝටලය වෙත රැගෙන යනු ලැබුවා.",
       "URL": "https://www.hirunews.lk/176699/ඉන්දු-ශ්‍රී-ලංකා-අගමැතිවරුන්-අතර-හමුවක්-අද",
       "Category": "Local News",
       "Parent URL": "https://www.hirunews.lk/local-news.php?pageID=4205"
}