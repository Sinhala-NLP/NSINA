{
       "Source": "hirunews",
       "Timestamp": "Sunday, 29 December 2019 - 20:40",
       "Headline": "අඟ හිඟකම් රැසක් මැද උසස් පෙළ දිස්ත්‍රික් ප්‍රථමයන් වූ දියණියන් තිදෙනෙකුගේ කඳුළු කතාව",
       "News Content": "අඟ හිඟකම් රැසක් මැද ත්‍රිකුණාමල දිස්ත්‍රික්කයේ ජීව විද්‍යා අංශයෙන් ප්‍රථමයා වූ සිසුවිය පිළිබඳව මෙන්ම සිය පියා යුද්ධයෙන් අහිමිව ගොස් තිබියදී සිය මවගේ ධෛර්යයෙන් මුලතිව් දිස්ත්‍රික්කයේ කලා අංශයෙන් ප්‍රථමයා වූ සිසුවයක් පිළිබදව අපට තොරතුරු වාර්තා වුණා.\nමුතූර් - ෂාෆි නගර් හී ජීවත් වන මීරා ෆාතිමා මුසාදිකා මෙවර අධ්‍යයන පොදු සහතික පත්‍ර උසස්පෙළ විභාගයට පෙනී සිට ජීව විද්‍යා අංශයෙන් ත්‍රිකුණාමලය දිස්ත්‍රික්කයේ ප්‍රථම ස්ථානය ලබා ගැනීමට සමත්ව තිබෙනවා.\nවෘත්තියෙන් ඇයගේ පියා ගඩොල් කර්මාන්තයේ නිරත වූ අතර ඔවුන් දැඩි ආර්ථික අඟහිඟකම් මධ්‍යයේ මෙම කුඩා නිවසේ ජීවත් වනවා.\nපස් දෙනෙකුගෙන් යුත් පවුලේ බාලයා වූ මීරා දහසකුත් දුෂ්කරතා මධ්‍යයේ අකුරු කර ජීව විද්‍යාවට A සාමාර්ථයක්, භෞතික විද්‍යාවට A සාමාර්ථයක් හා රසායන විද්‍යාවට B සාමාර්ථයක් ලබාගත්තද ඒ සදහා පැමිණි මාවත අතිශය දුෂ්කර වූ බවයි ඇය පවසන්නේ.\nමේ අතර සිය පියා යුද්ධයෙන් අහිමිවී ගියද මවගේ ධෛර්යයෙන් උසස්පෙළ දක්වා අධ්‍යාපනය ලැබූ සුඩර් නිලා මෙවර අධ්‍යයන පොදු සහතික පත්‍ර උසස් පෙළ විභාගයේ කලා විෂය ධාරාවෙන් මුලතිව් දිස්ත්‍රික්කයේ ප්‍රථම ස්ථානය ලබා තිබෙනවා.",
       "URL": "https://www.hirunews.lk/231201/අඟ-හිඟකම්-රැසක්-මැද-උසස්-පෙළ-දිස්ත්‍රික්-ප්‍රථමයන්-වූ-දියණියන්-තිදෙනෙකුගේ-කඳුළු-කතාව",
       "Category": "Local News",
       "Parent URL": "https://www.hirunews.lk/local-news.php?pageID=2979"
}