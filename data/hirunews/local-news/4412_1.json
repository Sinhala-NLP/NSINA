{
       "Source": "hirunews",
       "Timestamp": "Thursday, 20 July 2017 - 18:11",
       "Headline": "අතුරුදන්වුවන් ගැන සොයන කාර්යාලය පිහිටුවීමේ පනතට ජනපති අත්සන් තබයි",
       "News Content": "අතුරුදන්වුවන් පිළිබඳ සොයා බැලීමේ කාර්යාලය පිහිටුවීමේ පනතට ජනාධිපති මෛත්‍රීපාල සිරිසේන අත්සන් තබා තිබෙනවා.\nමේ අතර ජනාධිපතිවරයා සහ දිවයිනට පැමිණ සිටින ඕස්ට්‍රේලියානු විදේශ ඇමතිනි ජූලි බිෂොප් අතර හමුවක් ද අද ජනාධිපති නිල නිවසේදී සිදුවුණා.\nඑහිදී ඇය කියා සිටියේ ඩෙංගු අභියෝගය ජය ගැනීම සදහා ශ්‍රී ලංකාවට උපරිම සහාය ලබාදෙන බවයි.\nමේ අතර බඩු මිල ඉහළ යාම දේශපාලන ප්‍රශ්නයක් හෝ මෙම යුගයට පමණක් සීමා වූ තත්ත්වයක් නොවන බව ජනාධිපති මෛත්‍රීපාල සිරිසේන ප්‍රකාශ කළා.\nඒ සංවර්ධනය කරන ලද ගල්ගමුව මූලික රෝහල ජනතා අයිතියට පවරා දීමේ අවස්ථාවට අද (20) එක්වෙමින්.",
       "URL": "https://www.hirunews.lk/166360/අතුරුදන්වුවන්-ගැන-සොයන-කාර්යාලය-පිහිටුවීමේ-පනතට-ජනපති-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4412"
}