{
       "Source": "hirunews",
       "Timestamp": "Wednesday, 23 January 2019 - 16:01",
       "Headline": "පානිය ජල බෝතල්වල පැහැය වෙනස් කිරීමේ සුදානමක්",
       "News Content": "දැනට භාවිත කරන නිල්පැහැති පානීය ජල බෝතල් වෙනුවට සුදුපැහැති ජල බෝතල් හඳුන්වාදීමට කටයුතු කරන බව මහවැලි සංවර්ධන හා පරිසර නියෝජ්‍ය අමාත්‍ය අජිත් මාන්නප්පෙරුම පවසනවා.\nනියෝජ්‍ය අමාත්‍යවරයා නිට්ටඹුව ප්‍රදේශයේ උත්සවයකට එක්වෙනුයි මේ බව ප්‍රකාශ කළේ.\nජනතාවගේ ආකර්ෂණය දිනාගැනීම සඳහා නිල් පැහැති ජල බෝතල් වෙළඳපොලේ අලෙවි කරන බවයි නියෝජ්‍ය අමාත්‍යවරයා එහිදී කියා සිටියේ.\nඔහු ප්‍රකාශ කළේ වෙළඳපොලේ විකිණීමට පවතින ජල බෝතල් දිරා යාමට අවුරුදු 200ක් 300ක් අතර කාලයක් යෑම හේතුවෙන් දැඩි පාරසරික ප්‍රශ්ණ ඇති වන බවයි.\nමේ සම්බන්ධයෙන් ඉදිරියේදී නියමු ව්‍යාපෘතියක් ආරම්භ කිරීමට නියමිත බව ද නියෝජ්‍ය අමාත්‍යවරයා එහිදී ප්‍රකාශ කළා.",
       "URL": "https://www.hirunews.lk/208870/පානිය-ජල-බෝතල්වල-පැහැය-වෙනස්-කිරීමේ-සුදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3539"
}