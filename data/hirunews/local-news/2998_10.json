{
       "Source": "hirunews",
       "Timestamp": "Tuesday, 17 December 2019 - 13:17",
       "Headline": "ඩුබායි තරුණයන් ගැන සාකච්ඡා කරන්න විදේශ කටයුතු අමාත්‍යාංශය සූදානම්",
       "News Content": "පාස්කු ඉරු දින ත්‍රස්ත ප්‍රහාරය සම්බන්ධයෙන් මුහුණු පොතේ සංවේදී පුවත් පළ කළ ශ්‍රී ලාංකික තරුණයන් තුන්දෙනෙකුට ඩුබායි අධිකරණය විසින් නඩු පැවරීමේ සිද්ධිය සම්බන්ධයෙන් එරට බලධාරීන් සමඟ සාකච්ඡා කරන බව ඩුබායි හි ශ්‍රී ලංකා කොන්සල් ජනරාල් කාර්යාලය විදේශ අමාත්‍යාංශයට දැනුම් දී තිබෙනවා.\nමීට අදාළ නඩුව ලබන 22 වන දා කැදවීමට නියමිත අතර, ඊට පෙර මෙම සාකච්ඡා සිදුවන බවයි විදේශ අමාත්‍යාංශ ප්‍රකාශිකාවක හිරු ප්‍රවෘත්ති අංශයට සඳහන් කළේ.\nමෙලෙස ශ්‍රී ලාංකික තරුණයින් තුන් දෙනෙකු අත්අඩංගුවට ගෙන ඩුබායි අධිකරණයේ නඩු පවරා ඇති බවට පෙරේදා මාධ්‍ය හමුවක් කැදවමින් ආචාර්ය ඕමල්පේ සෝභිත හිමියන් මුල් වරට කරුණු අනාවරණ කළා.\nඑහිදී උන්වහන්සේ රජයෙන් ඉල්ලා සිටියේ මෙම තරුණයින් බේරා ගැනීම සඳහා මැදිහත් වන ලෙසයි.\nකෙසේ වෙතත්, ඩුබායි රජය සමඟ පැවැත්වෙන සාකච්ඡාවේදී සුබවාදී ප්‍රතිඵලයක් අත්වේයැයි අපේක්ෂා කරන බවයි විදේශ කටයුතු අමාත්‍යාංශයේ ප්‍රකාශිකාව වැඩිදුරටත් කියා සිටියේ.",
       "URL": "https://www.hirunews.lk/230426/ඩුබායි-තරුණයන්-ගැන-සාකච්ඡා-කරන්න-විදේශ-කටයුතු-අමාත්‍යාංශය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=2998"
}