{
       "Source": "hirunews",
       "Timestamp": "Monday, 03 July 2023 - 17:08",
       "Headline": "ඕමාන් කණ්ඩායමට ලකුණු 363ක ඉලක්කයක්",
       "News Content": "ICC ලෝක කුසලාන සුදුසුකම් ලැබීමේ සුපර් සික්ස් වටයේ ඕමානය සහ නෙදර්ලන්තය අතර තරගය අද (03) පැවැත්වුණා.\nඑහිදී තරගයේ කාසියේ වාසිය දිනූ ඕමානය ප්‍රථමයෙන් පන්දු රැකීමට තීරණය කළ බවයි වාර්තා වන්නේ.\nපළමුවෙන් පන්දුවට පහර දුන් නෙදර්ලන්ත කණ්ඩායම පන්දුවාර 48කදී කඩුලු 7ක් දැවී ලකුණු 362ක් රැස් කර ගැනීමට සමත් වුණා.\nවික්‍රම්ජිත් සිං තම කණ්ඩායම වෙනුවෙන් ලකුණු 110ක් රැස් කර තිබෙනවා.\nපන්දු යැවීමේදී ඕමානයේ බිලාල් ඛාන් ලකුණු 75කට කඩුලු 3ක් දවා ගැනීමට සමත් වී ඇති බවයි වාර්තා වන්නේ.\nඒ අනුව ඕමාන් කණ්ඩායම ජයග්‍රහණය සඳහා ලකුණු 363ක ඉලක්කයක් හඹා යා යුතු වෙනවා.",
       "URL": "https://www.hirunews.lk/339884/ඕමාන්-කණ්ඩායමට-ලකුණු-363ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=216"
}