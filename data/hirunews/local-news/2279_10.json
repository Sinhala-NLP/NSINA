{
       "Source": "hirunews",
       "Timestamp": "Saturday, 12 December 2020 - 13:59",
       "Headline": "මිනිස් ශ්‍රමය නොමැතිව වැසුණු තඹුත්තේගම මූලික රෝහලේ වකුගඩු රෝග ප්‍රතිකාර ඒකකය (වීඩියෝ)",
       "News Content": "ගල්ගමුව, මීගලෑව, හුරිගස්වැව, රාජාංගනය, පැරකුම්පුර ආදී ප්‍රදේශ රැසක ජන ජීවිතවල සෞඛ්‍ය රැක ගැනීමට අනුරාධපුර තඹුත්තේගම මූලික රෝහලෙන්  ඉටු වන්නේ අමිල මෙහෙයක්.\nඋතුරුමැද පළාතේ ජනතාවට එල්ල වී ඇති දැඩි සෞඛ්‍ය තර්ජනයක් බවට වකුගඩු රෝගය පත්ව තිබෙන්නේ කලක සිටයි.\nමෙම තත්ත්වය සැලකිල්ලට ගෙන තඹුත්තේගම රෝහලට මීට වසර 4කට පමණ පෙර වකුගඩු රෝග ප්‍රතිකාර ඒකකයක් ස්ථාපිත කෙරුණේ ජනතා සුබසිද්ධිය අරමුණු කරගනිමින්.\nනමුත් මේ වනතුරුත් අදාළ ඒකකය ක්‍රියාත්මක නොවීම හේතුවෙන් ප්‍රදේශයේ ජනතාව පත්ව ඇත්තේ දැඩි දුෂ්කරතාවයකටයි.\nවකුගඩු ඒකකය ක්‍රියාත්මක කිරීම සඳහා අවශ්‍ය මිනිස් ශ්‍රමය නොමැතිවීම ඊට ප්‍රධාන හේතුවයි.",
       "URL": "https://www.hirunews.lk/256868/මිනිස්-ශ්‍රමය-නොමැතිව-වැසුණු-තඹුත්තේගම-මූලික-රෝහලේ-වකුගඩු-රෝග-ප්‍රතිකාර-ඒකකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2279"
}