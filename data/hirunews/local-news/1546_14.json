{
       "Source": "hirunews",
       "Timestamp": "Monday, 22 November 2021 - 6:17",
       "Headline": "තවත් ෆයිසර් එන්නත් තොගයක් දිවයිනට",
       "News Content": "එන්නත්කරණ වැඩසටහන යටතේ ශ්‍රී ලංකාව මිලදී ගත් තවත් ෆයිසර් එන්නත් මාත්‍රා ලක්ෂ 15ක් අද (22) අලුයම දිවයිනට රැගෙන එනු ලැබුවා.\nමේ අතර සිම්බාබ්වේ පැවැත්වෙන කාන්තා ලෝක කුසලාන සුදුසුකම් ලැබීමේ තරගාවලියට සහභාගි වී සිටින ශ්‍රී ලංකා කාන්තා ක්‍රිකට් කාන්තා කණ්ඩායමේ ක්‍රීඩිකාවන් තුන්දෙනෙකුට කොරෝනා ආසාදනය වී ඇති බව ඊයේ (21) තහවුරු වුණා.\nඑන්නත්කරණ වැඩසටහන යටතේ ශ්‍රී ලාංකිකයන් වෙත තුන්වන එන්නත් මාත්‍රාව ලෙස ලබාදීමට අද අලුයම ගෙන එනු ලැබූ ෆයිසර් එන්නත් තොගයේ බර කිලෝග්‍රෑම් 5,055 ක්.\nමේ අතර නිවෙස්ගතව ප්‍රතිකාර ලබන කොරෝනා ආසාදිත රෝගීන්ගේ යම් ඉහළ යාමක් පෙන්නුම් කරන බව නිවෙස්ගත රෝගී සත්කාර සේවාවේ පවුල් වෛද්‍ය විද්‍යා විශේෂඥ, නිවෙස්ගත රෝගී සත්කාර සේවාවේ ප්‍රධානී මල්කාන්ති ගල්හේන ප්‍රකාශ කළා.\nඑමෙන්ම ඊයේ දිනයේ නව ආසාදිතයන් 697 දෙනෙකු ඊයේ හඳුනාගැනීමත් සමඟ මෙරට සමස්ත ආසාදිත සංඛ්‍යාව පන්ලක්ෂ 56,626ක් දක්වා ඉහළ ගියා.\nනව කොරෝනා මරණ 19ක් සමඟ මෙරට සමස්ත මරණ සංඛ්‍යාව දැක්වුණේ 14,127 ලෙසයි.",
       "URL": "https://www.hirunews.lk/288770/තවත්-ෆයිසර්-එන්නත්-තොගයක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1546"
}