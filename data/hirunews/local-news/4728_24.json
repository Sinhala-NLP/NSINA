{
       "Source": "hirunews",
       "Timestamp": "Sunday, 01 January 2017 - 18:42",
       "Headline": "හම්බන්තොට වරායේ ගිවිසුම ගැන පාර්ලිමේන්තුව දැනුවත් කරන්න - ඩලස්",
       "News Content": "හම්බන්තොට වරාය චීන සමාගමකට පැවරීම සම්බන්ධයෙන් වන ගිවිසුමේ වගන්ති පිළිබඳව පාර්ලිමේන්තුව දැනුවත් කරන ලෙස ඒකාබද්ධ විපක්ෂය කථානායකවරයාගෙන් ඉල්ලීමක් කරනවා.\nඑම විපක්ෂය නියෝජනය කරන පාර්ලිමේන්තු මන්ත්‍රී ඩලස් අලහප්පෙරුම මේ බව කියා සිටියේ මාතර - හක්මන ප්‍රදේශයේ අද පැවති ජනහමුවකට එක්වෙමින්.\nමේ අතර, හිරු සී.අයි.ඒ. වැඩසටහන මගින් විල්පත්තු රක්ෂිතයේ වන විනාශය සම්බන්ධයෙන් කරන ලද හෙළිදරව්ව පිළිබඳව ද ඩලස් අලහප්පෙරුම මන්ත්‍රීවරයා මෙලෙස අදහස් දක්වා සිටියා.\n‘‘වන විනාශය ගැන හිරු නාලිකාව එදා අපූරුවට කළා. මගේ ෆේස් බුක් එකට ආපු පෝස්ට් එකක්. මෙහෙමයි කතාව. මිහිඳු මහරහතන් වහන්සේ වැඩම කරනවා ලංකාවට. වැඩම කරලා දේවානම් පියතිස්ස රජ්ජුරුවෝ මුණ ගැසෙනවා. ඒ මුහුණු කොපියෙ තියෙන පණිවුඩය ඒකයි. මිහිදු මහරහතන් වහන්සේ අහනවා අඹ ගහක් පෙන්නලා මහරජ මේ අඹ ගස හැර තවත් අඹ ගස් තිබේ ද ? දේවානම් පියතිස්ස රජ්ජුරුවෝ උත්තර දෙනවා. තිබුණා ස්වාමිනි. තවත් අඹ ගස් තිබුණා. හැබැයි ඒ සියල්ල බදියුදීන් විසින් කපා විනාශ කර තිබෙනවා. අද උදේ මුහුණපොතේ මට ලැබුණු පණිවුඩය ඒකයි. මේ සියල්ලම විනාශයන්. සියල්ලම ජාතික සම්පත්. සියල්ලම ජාතික සම්පත්. පෞද්ගලිකව තියෙන ප්‍රාථමික ගැටලු පැත්තකින් තියලා. මිනිස් ජාතික ගැටලුවකදී ජාතික අර්බුදයකදී එකට එකතු වෙන්න තීරණයක් අර ගනිමු.’’",
       "URL": "https://www.hirunews.lk/151048/හම්බන්තොට-වරායේ-ගිවිසුම-ගැන-පාර්ලිමේන්තුව-දැනුවත්-කරන්න-ඩලස්",
       "Category": "Local News",
       "Parent URL": "https://www.hirunews.lk/local-news.php?pageID=4728"
}