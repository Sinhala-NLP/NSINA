{
       "Source": "hirunews",
       "Timestamp": "Monday, 01 May 2023 - 9:09",
       "Headline": "පසුගිය වසරේ සමස්ත විදුලි අලෙවිය සියයට 4.6 කින් පහළට",
       "News Content": "පසුගිය වසරේ සමස්ත විදුලි අලෙවිය සියයට 4.6 කින් පහළ ගිය බව මහ බැංකුව පෙන්වා දෙනවා.\nඑය ගිගාවොට් පැය 14,520 ක්.\nවිදුලි කප්පාදුව සහ අධික පිරිවැය මෙලෙස ඉල්ලුම පහළ යාමට හේතු වී තිබුණා.\nගෘහස්ථ කර්මාන්ත ආශ්‍රිත විදුලි ඉල්ලුම සියයට 3.7 කින් අඩුවී ඇති අතර, හෝටල් සහ පොදුසේවා වෙත සිදුකළ විදුලි අලෙවිය සියයට 11.7 කින් අඩුවී ඇති බවයි එම වාර්තාවේ සඳහන් වන්නේ.\nඑමෙන්ම පසුගිය වසරේදී ලංකා විදුලිබල මණ්ඩලය රුපියල් බිලියන 272.9 ක සමස්ත අලාභයක් වාර්තා කර ඇති බව ද මහ බැංකු වාර්තාවේ වැඩිදුරටත් සඳහන් වනවා.",
       "URL": "https://www.hirunews.lk/333919/පසුගිය-වසරේ-සමස්ත-විදුලි-අලෙවිය-සියයට-4-6-කින්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=378"
}