{
       "Source": "hirunews",
       "Timestamp": "Sunday, 09 April 2017 - 6:16",
       "Headline": "ජාත්‍යන්තර තරගයකට යන්න මුදල් සොයන්න බෝතල් එකතු කරයි (ඡායාරූප)",
       "News Content": "බර ඉසිලීමේ ජාත්‍යන්තර තරගයකට සහභාගී වන ක්‍රීඩිකාවකට මුදල් සොයා ගැනීම වෙනුවෙන් හිස් බෝතල් එක් රැස් කර අලෙවි කරන යෞවන සමාජයක් පිළිබඳ වැලිකන්ද සෙවනපිටිය ප්‍රදේශයෙන් වාර්තා වනවා.\nජාතික පාසැල් බර ඉසිලීමේ තරගාවලිවලදී අඛණ්ඩව වසර 3 ක් රන් පදක්කම් හිමිකරගෙන ඇති අයි පී ලක්ෂිකා මදුමාලී බර ඉසිලීම පුහුණු වී ඇත්තේ කාය වර්ධන උපකරණ කට්ටලයක් මගින් බවයි අප වාර්තාකරු සඳහන් කළේ.\nමැලේසියාවේ පැවති පොදු රාජ්‍ය මණ්ඩලීය යොවුන් බර ඉසිලීමේ තරගයකදී ද ඇය ලෝකඩ පදක්කමක් හිමිකරගෙන තිබෙනවා.\nකෙසේවෙතත් ආර්ථික අපහසුතා හේතුවෙන් ඉදිරියේදී පැවැත්වෙන ජාත්‍යන්තර තරග කිහිපයකට සහභාගී වීමේ අවස්ථාවට බාධා මතුවී ඇතැයි සඳහන්.\nඒ පිළිබඳ අවධානය යොමු කළ සෙවනපිටිය යෞවන සමාජයේ සාමාජික සාමාජිකාවන් එක්වී පසුගිය ඉරිදා නගරයේ ඉවත දමා තිබු බෝතල් 5000 ක් පමණ එක් රැස් කර අලෙවි කර එම මුදල් මෙම ක්‍රීඩිකාවට ලබාදී තිබෙනවා.\nඩෙංගු මර්දන ව්‍යාපෘතියට සමගාමීව මෙය ක්‍රියාවට නංවා ඇති බවයි වාර්තා වන්නේ.\nඉදිරියේදීත් අවශ්‍ය මුදල් සොයා ගැනීම වෙනුවෙන් මෙලෙස කටයුතු කිරීමට ඔවුන් එකගවී තිබෙනවා.\nඅයි පී ලක්ෂිකා සඳහන් කළේ 2020 ඔලිම්පික් ක්‍රීඩා උළෙල නියෝජනය කිරීම තම මුලික අපේක්ෂාව බවයි.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/158808/ජාත්‍යන්තර-තරගයකට-යන්න-මුදල්-සොයන්න-බෝතල්-එකතු-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4572"
}