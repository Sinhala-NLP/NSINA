{
       "Source": "hirunews",
       "Timestamp": "Tuesday, 04 April 2023 - 8:41",
       "Headline": "මුලතිව් සහ මාතලේ සිදුවූ රිය අනතුරුවලින් දෙදෙනෙකු ජීවිතක්ෂයට",
       "News Content": "මුලතිව් ප්‍රදේශයේ දී කෝකිලායි දෙසට ධාවනය වූ යතුරු පැදියක් ඊයේ (03) දින අනතුරකට ලක් වී තිබෙනවා.\nයතුරු පැදිය එය ධාවනය කළ කාන්තාවට පාලනය කරගැනීමට නොහැකි වීම හේතුවෙන් මාර්ගයෙන් ඉවතට පැන පෙරලී ගොස් අනතුරට පත්ව ඇති බවයි වාර්තා වෙන්නේ.\nයතුරු පැදියේ ගමන්ගත් කාන්තාවන් දෙදෙනාම බරපතල තුවාල ලබා සෙන්මලේ රෝහලට ඇතුලත් කරන අවස්තාවේ දී යතුරුපැදිකාරිය මියගොස් තිබෙනවා.\nමියගිය කාන්තාව වයස අවුරුදු 40ක් වන සිලාවත්ත, මුලතිව් ප්‍රදේශයේ පදිංචිකාරියක්.\nඑමෙන්ම. ඊයේ(03) දිනයේ දීම මාතලේ නගරයේ දී පාර හරහා මාරු වෙමින් සිටි පුද්ගලයෙකු ද අනතුරට ලක් වී තිබෙනවා.\nඅනතුරින් බරපතළ තුවාල ලැබූ ඔහු මාතලේ රෝහලට ඇතුලත් කිරීමෙන් පසුව මිය ගියා.\nඔහු කිරිමැටිය ප්‍රදේශයේ පදිංචි වයස අවුරුදු 79ක අයෙක්.",
       "URL": "https://www.hirunews.lk/331665/මුලතිව්-සහ-මාතලේ-සිදුවූ-රිය-අනතුරුවලින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=436"
}