{
       "Source": "hirunews",
       "Timestamp": "Wednesday, 09 November 2022 - 11:02",
       "Headline": "වනිදු අංක එකට",
       "News Content": "ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රීඩක වනිදු හසරංග ජාත්‍යන්තර පන්දුවාර විස්ස පන්දු යවන්නන් අතර පෙරමුණට පැමිණ තිබෙනවා.\nඒ ප්‍රසාද ලකුණු 704ක් හිමිකර ගනිමින්.\nඑහි දෙවන ස්ථානය ප්‍රසාද ලකුණු 698ක් ලබා සිටින ඇෆ්ගනිස්ථානයේ රෂීඩ් ඛාන් හිමිකරගෙන ඇති අතර ඕස්ටේ්‍රලියාවේ ජොෂ් හසල්වුඩ්ට හිමි ව ඇත්තේ ප්‍රසාද ලකුණු සටහනේ තුන්වන ස්ථානයයි.\nමේ අතර, පන්දුවාර විස්ස ලෝක කුසලාන තරගාවලියේ පාකිස්ථානයට එරෙහිව සිඩ්නිහි පැවැත්වෙන පළමු අවසන් පූර්ව තරගයේ දී නවසීලන්ත කණ්ඩායමේ මීට පෙර ක්‍රීඩා කළ කණ්ඩායම ක්‍රීඩා කිරීමට නියමිත බව වාර්තා වනවා.\nකෙසේ වෙතත් පාකිස්ථානු කණ්ඩායමේ පිතිකරණ අංශයේ වෙනස් වීමක් සිදු කිරීමට නියමිත බව සඳහන්.\nදෙරට අතර අවසන් පූර්ව තරගය පස්වරු 1.30ට ආරම්භ වීමට නියමිත යි.",
       "URL": "https://www.hirunews.lk/319957/වනිදු-අංක-එකට",
       "Category": "Local News",
       "Parent URL": "https://www.hirunews.lk/local-news.php?pageID=747"
}