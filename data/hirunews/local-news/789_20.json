{
       "Source": "hirunews",
       "Timestamp": "Thursday, 20 October 2022 - 18:00",
       "Headline": "කුකුළු මස් මිල අඩුවෙයි (වීඩියෝ)",
       "News Content": "වෙළදපොලේ ඉහළ ගොස් තිබූ කුකුළු මස්වල මිල ගණන් මේ වන විට යම්තාක් දුරකට පහත බැස තිබෙනවා.\nපසුගිය කාල සීමාවේදී කුකුලු මස් කිලෝ ග්‍රෑමයක් රුපියල් 1500ක් දක්වා ඉහළගොස් තිබූ අතර එය මේ වනවිට රුපියල් 1080ක් දක්වා පහළ ගොස් ඇති බවටයි වෙළදපොළ ආරංචි මාර්ග සඳහන් කළේ.\nඉල්ලුමට සරිලන සැපයුමක් ලබා දීමට නොහැකි වීම හේතුවෙන් වෙළදපොළෙහි කුකුලු මස් සහ බිත්තරවල මිල ගණන් ඉහළ ගියා.\nමීට පෙර මිල ඉහළ යාම හේතුවෙන් ජනතාව කුකුලු මස් මිලදී ගැනීමෙන් වැළකී සිටීමට පියවර ගෙන ඇති බවයි සමස්ත ලංකා කුකුලු ව්‍යාපාරිකයින්ගේ සංගමයේ සභාපති අජිත් ගුණසේකර ප්‍රකාශ කළේ.",
       "URL": "https://www.hirunews.lk/318406/කුකුළු-මස්-මිල-අඩුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=789"
}