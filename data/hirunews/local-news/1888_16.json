{
       "Source": "hirunews",
       "Timestamp": "Saturday, 12 June 2021 - 21:05",
       "Headline": "ශකීබ් අල් හසන්ට තරඟ තුනක තහනමක් සහ ලක්ෂ 5ක දඩයක්",
       "News Content": "බංග්ලාදේශයේ ඩකාහිදී පැවති තරඟයක් අතරතුර විනිසුරු ලබා දුන් තීරණයට එරෙහිව පිටිය මැද ප්‍රකෝපකාරී වෙමින් අශෝබන ලෙස හැසිරුණු ශකීබ් අල් හසන් ට ඩකා ප්‍රිමියර් ලීග් තරඟාවලියේ තරඟ තුනක තහනමක් පනවා තිබෙනවා.\nඊට අමතරව බංගලාදේශ මුදලින් ලක්ෂ 5ක දඩයක්ද නියම කර ඇති බවයි විදෙස් මාධ්‍ය වාර්තා කළේ.\nශකීබ් අල් හසන් මෙම සිදුවීම ගැන සිය ෆේස්බුක් ගිණුමේ සටහනක් තබමින් සියළු දෙනාගෙන් සමාව ද අයැද සිටියා.\nතමන් වැනි ජේෂ්ඨ ක්‍රීඩකයකුගෙන් මෙවැනි සිදුවීමක් සිදුවීම කණගාටුවට කරුණක් බවත්, මින් ඉදිරියේදී එවැනි දෙයක් සිදුනොවීමට වගබලා ගන්නා බවත් ශකීබ් එහි වැඩිදුරටත් සඳහන් කර තිබුණා.\nතරඟය අතරතුර විනිසුරු ලබා දුන් තීරණයට එරෙහිව වූ ශකීබ් මෙලෙසින් විරෝධය පළ කළේ පිටියේ විනිසුරුවරයාට බැනවදිමින් සහ එම අන්තයේ තිබූ කඩුල්ලට ද දැඩි ආවේගයෙන් යුතුව පා පහරක් එල්ල කරමින්.\nඑම ක්‍රියාවෙන් නොනැවතුණු ඔහු යළිත් වරක් පිටියේ විනිසුරුන්ට බැනවදිමින් කඩුල්ලේ ඉනි තුනම ගලවා පොළොවේ ගසා සිය විරෝධය පළ කළේ තරඟය වර්ෂාව හේතුවෙන් අත්හිටුවන්නට විනිසුරුවරුන් විසින් ගත් තීරණය හේතුවෙන්.\nජාත්‍යන්තර ක්‍රීඩා විස්තර විචාරයකයින් විසින් ශකිබ්ගේ මෙම ක්‍රියාව පෙන්වා දුන්නේ නොහොබිනා මෙන්න ක්‍රීඩාවේ ජීවගුණයට ද හානිකළ සිදුවීමක් බවටයි.",
       "URL": "https://www.hirunews.lk/274134/ශකීබ්-අල්-හසන්ට-තරඟ-තුනක-තහනමක්-සහ-ලක්ෂ-5ක-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=1888"
}