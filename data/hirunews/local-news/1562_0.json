{
       "Source": "hirunews",
       "Timestamp": "Sunday, 14 November 2021 - 19:12",
       "Headline": "රාජ්‍ය කඨින මහෝත්සවය සහ පඬු පෙවීමේ මංගල්‍යය ජනපති ප්‍රධානත්වයෙන් සිදුකෙරේ",
       "News Content": "රාජ්‍ය කඨින මහෝත්සවය සහ පඬු පෙවීමේ මහා මංගල්‍යය ජනාධිපති ගෝඨාභය රාජපක්ෂගේ ප්‍රධානත්වයෙන් අද පෙරවරුවේ කුරුණෑගල - කොළඹගම ශ්‍රී මියුගුණාරාම රාජමහා විහාරස්ථානයේදී සිදුකෙරුණා.\nදෙවන පරාක්‍රමබාහු රජ සමයෙන් පසු රාජ්‍ය අනුග්‍රහයෙන් කඨින මහෝත්සවයක් පැවැත්වුණු දෙවන අවස්ථාව මෙය බවයි ජනාධිපති මාධ්‍ය අංශය සදහන් කළේ.\nඅග්‍රාමාත්‍ය මහින්ද රාජපක්ෂගේ උපදෙස් මත බතික් අත්යන්ත්‍ර රෙදි හා දේශීය ඇගලුම් නිෂ්පාදන රාජ්‍ය අමාත්‍යාංශය සංවිධාන කළ කඨිණ චීවර පූජා මහෝස්ත්සවයට පැමිණි ජනාධිපතිවරයා ශ්‍රී මියුගුණාරාම රාජමහා විහාරාධිකාරී පූජ්‍ය ගල්ලැහැපිටියේ පේමරතන හිමියන් බැහැදැක උන්වහන්සේගේ සුවදුක් විමසා තිබෙනවා.",
       "URL": "https://www.hirunews.lk/288001/රාජ්‍ය-කඨින-මහෝත්සවය-සහ-පඬු-පෙවීමේ-මංගල්‍යය-ජනපති-ප්‍රධානත්වයෙන්-සිදුකෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1562"
}