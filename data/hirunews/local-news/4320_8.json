{
       "Source": "hirunews",
       "Timestamp": "Friday, 15 September 2017 - 17:54",
       "Headline": "කජු කන්ද නිසා උණුසුම් වූ කොටදෙණියාව",
       "News Content": "කොටදෙණියාව පොලිස් වසමට අයත් දොරොව්ව ප්‍රදේශයේදී ප්‍රදේශවාසීන් දෙපිරිසක් අතර අද උණුසුම් තත්වයක්  ඇති වුණා.\nදොරොව්ව ප්‍රදේශයේ පවත්වාගෙන යන, කජු කන්ද කළු ගල කැණීමට විරෝධය පළකරමින් ප්‍රදේශවාසීන් පිරිසක් විරෝධතාවක් සංවිධානයකර තිබුණා.\nවිරෝධතාකරුවන් එහිදී කියා සිටියේ ගල් වලේ සිදුකරන බෝර දැමීම් හේතුවෙන් ඒ අවට ඇති නිවාස වලට දැඩි ලෙස හානි සිදුවන බවයි.\nවිරෝධතාවයේ නිරත ස්ථානයට එම ප්‍රදේශයේම තවත් පිරිසක් පැමිණ විරෝධතාවයට බාධා කිරීම හේතුවෙන් දෙපිරිස අතර උණුසුම්කාරී තත්වයක් ඇතිවූ බවයි අප වාර්තාකරු පැවසුවේ.\nඅදාල සිදුවීම සම්බන්ධයෙන් කොටදෙණියාව පොලිසිය පරීක්ෂණ ආරම්භ කර ඇති බවයි වාර්තා වන්නේ.",
       "URL": "https://www.hirunews.lk/171022/කජු-කන්ද-නිසා-උණුසුම්-වූ-කොටදෙණියාව",
       "Category": "Local News",
       "Parent URL": "https://www.hirunews.lk/local-news.php?pageID=4320"
}