{
       "Source": "hirunews",
       "Timestamp": "Wednesday, 12 June 2019 - 9:17",
       "Headline": "සුළං තත්ත්වය තවදුරටත්",
       "News Content": "දිවයිනේ උතුරු ප්‍රදේශයේ මේ වන විට පවතින සුළං තත්ත්වය ඉදිරි දින කිහිපයේත් පවතිනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඋතුර, උතුරුමැද සහ වයඹ පළාත්වලත් ත්‍රිකුණාමලය සහ මාතලේ දිස්ත්‍රික්කවලත් විටින් විට හමන සුළඟ පැයට කිලෝමීටර් 60 දක්වා ඉහළ යා හැකි බවයි එම දෙපාර්තමේන්තුව සඳහන් කළේ.\nඑමෙන්ම, බස්නාහිර, දකුණ, මධ්‍යම, සබරගමුව සහ වයඹ පළාත්වල ස්ථාන කිහිපයක විටින් විට වැසි ඇති විය හැකියි.\nමේ අතර, ත්‍රිකුණාමලයේ සිට කන්කසන්තුරය හරහා පුත්තලම දක්වා සහ මාතර සිට හම්බන්තොට හරහා මඩකලපුව දක්වා මුහුදු ප්‍රදේශවල සුළෙඟ් වේගය ද පැයට කිලෝමීටර් 60 දක්වා ඉහළ අගයක් ගන්නා බැවින් මේ පිළිබදව අවදානය යොමු කරන ලෙස එම දෙපාර්තමේන්තුව ජනතාවගෙන් ඉල්ලීමක් කරනවා.",
       "URL": "https://www.hirunews.lk/218233/සුළං-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3305"
}