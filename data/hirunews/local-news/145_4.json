{
       "Source": "hirunews",
       "Timestamp": "Friday, 28 July 2023 - 11:17",
       "Headline": "කළුතර වෙරළෙන් හමුවූ බිලිඳියගේ මවගේ සිරුරත් සොයා ගනී",
       "News Content": "උතුරු කළුතර වෙරළේ තිබී ඊයේ පස්වරුවේ සිරුර හමුවූ අවුරුදු දෙකහමාරක් වයසැති දැරියගේ මවගේ සිරුර එම වෙරළ තීරයටම ගොඩගසා තිබියදී හමුවී තිබෙනවා.\nඅද පෙරවරුවේ ලද තොරතුරකට අනුව සිදුකළ සොයා බැලීමකදී වෙරළ තීරයේ ගල් පරයක සිරවී තිබූ මෙම කාන්තා මළ සිරුර සොයා ගත් බවයි පොලීසිය සදහන් කළේ.\nමෙම මව සහ දියණිය කළුතර - දොඩම්ගොඩ - හල්කඳවල ප්‍රදේශයේ පදිංචිකරුවන් බවට මේ වනවිට අනාවරණ වී තිබෙනවා.\nමේ වනවිට අදාළ සිරුරු ඔවුන්ගේ ඥාතියෙකු විසින් හදුනාගෙන ඇති බවයි පොලීසිය සදහන් කළේ.\nසිද්ධිය සම්බන්ධයෙන් ප්‍රකාශ ගැනීම මේ වනවිට ආරම්භ කර ඇති අතර, කළුතර දිසාව භාර ජ්‍යෙෂ්ඨ පොලිස් අධිකාරිවරයා විසින් පරීක්ෂණ කණ්ඩායමක් ද පත් කර තිබෙනවා.",
       "URL": "https://www.hirunews.lk/342805/කළුතර-වෙරළෙන්-හමුවූ-බිලිඳියගේ-මවගේ-සිරුරත්-සොයා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=145"
}