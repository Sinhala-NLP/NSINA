{
       "Source": "hirunews",
       "Timestamp": "Friday, 29 September 2017 - 16:17",
       "Headline": "අමු තේ දළු සොරකමක් CCTV කැමරාවෙන් හෙළි වෙයි",
       "News Content": "කාලයක සිට නිවසේ සිට ම කරනු ලැබු අමු තේ දළු හොරකමක් හෙළිකර ගැනීමට වඳුරඹ පොලිසිය  සමත් වී තිබෙනවා.\nවඳුරඹ පදිංචි පුද්ගලයෙකු ගාල්ලේ පදිංචියට ගිය බැවින් එම නිවස පවුලකට බදු දී ඇති අතර ඉඩමේ කඩන තේ දළු වඳුරඹ නිවසේ එකතු කිරීම අඛණ්ඩව සිදුකරගෙන ගොස් තිබෙනවා.\nඑහෙත් කලක් යනවිට තේ දළු ප්‍රමාණය අඩු වීම හේතුවෙන් ඉඩමේ හිමිකරු රහසේ CCTV කැමරාවක් සවි කර ඇත්තේ කළේ සොරා අල්ලා ගැනීමටයි.\nඑහිදී හෙළි වූයේ නිවස බදු ගත් පවුල තේ දළු සොරකම් කරන ආකාරයයි.\nඑයින් ඔවුන් මාසිකව උපයා ඇති ආදායම රුපියල් 10000ක්.\nනිවසට ගෙවූ මාසික කුලිය 7000ක්.\nමෙම සොරකමෙන් ඔවුන් මාසිකව රුපියල් 3000 ක පමණ  ලාභයක් උපයාගෙන ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/172166/අමු-තේ-දළු-සොරකමක්-cctv-කැමරාවෙන්-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4296"
}