{
       "Source": "hirunews",
       "Timestamp": "Friday, 16 October 2020 - 20:13",
       "Headline": "ඇඳිරිනීතිය ක්‍රියාත්මක සහ නොමැති සියලු ප්‍රදේශවල ජනතාව නව ගැසට් නිවේදනයේ අඩංගු කරුණු අනුගමනය කළ යුතුයි (වීඩියෝ)",
       "News Content": "ශ්‍රී ලංකාවම කොවිඩ් 19 රෝගී බල ප්‍රදේශයක් ලෙස ප්‍රකාශයට පත් කර ඇති බැවින් නිරෝධායන ඇඳිරිනීතිය ක්‍රියාත්මක සහ එසේ නොවන සියලු ප්‍රදේශවල ජනතාව සෞඛ්‍ය අමාත්‍යාංශය මගින් නිකුත් කර ඇති ගැසට් නිවේදනයේ අඩංගු කරුණු අනුගමනය කළ යුතු බව නියෝජ්‍ය පොලිස්පති අජිත් රෝහණ මහතා පවසනවා.\nමේ අතර අද දිනයේ ගම්පහ සහ මීගමුව පොලිස් බල ප්‍රදේශ 19කට පනවා තිබූ ඇඳිරිනීතිය පැය කිහිපයකට ලිහිල් කිරීමට කටයුතු කෙරුණා.\nකෙසේ වුවත් හෙට සහ අනින්දා අදාළ සහන කාලය ක්‍රියාත්මක නොවන බව පොලිස් මාධ්‍ය ප්‍රකාශකවරයා සඳහන් කළා.\nගම්පහ සහ මීගමුව පොලිස් බල ප්‍රදේශ 19ක පැවති පොලිස් ඇඳිරිනීතිය ලිහිල් කිරීමත් සමග එම ප්‍රදේශවල ආහාර ද්‍රව්‍ය සහ ඖෂධ වෙළෙඳසැල් අද පෙරවරු 8\nසිට රාත්‍රී 10 දක්වා පැය 14ක කාලයක් ජනතාව වෙනුවෙන් විවෘත කෙරුණා.",
       "URL": "https://www.hirunews.lk/252691/ඇඳිරිනීතිය-ක්‍රියාත්මක-සහ-නොමැති-සියලු-ප්‍රදේශවල-ජනතාව-නව-ගැසට්-නිවේදනයේ-අඩංගු-කරුණු-අනුගමනය-කළ-යුතුයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2385"
}