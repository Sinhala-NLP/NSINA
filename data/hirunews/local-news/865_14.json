{
       "Source": "hirunews",
       "Timestamp": "Friday, 16 September 2022 - 7:26",
       "Headline": "කොතරම් බාධක තිබුණත් දරුවන් ප්‍රතිඵල පෙන්වා තිබෙනවා - අධ්‍යාපන ඇමතිගෙන් ප්‍රකාශයක්",
       "News Content": "රට තුළ දැඩි අර්බුදකාරී වාතාවරණයක් තිබුණ ද දරුවන් උසස් පෙළ ප්‍රතිඵල වඩාත් විශිෂ්ට අන්දමින් පෙන්වා ඇති බව අධ්‍යාපන අමාත්‍ය සුසිල් ප්‍රේම්ජයන්ත් පවසනවා.\nඋසස් පෙළ විභාගයෙන් දිවයිනේ ප්‍රමුඛස්ථානය හිමිකරගත් සිසුන් ඇගයීම වෙනුවෙන් අධ්‍යාපන අමාත්‍යාංශයේ පැවති උත්සවයකදියි අමාත්‍යවරයා මේ බව පැවසුවේ.\nමේ වනවිට ඇත්තේ අධ්‍යාපනයේ පරිවර්තනීය යුගයක වන අතර, ලෝකයේ දැනුම දෙගුණ වීමේ කාලපරාසය වේගයෙන් අඩු වෙමින් යන බව ද අමාත්‍යවරයා පෙන්වා දෙනවා.\n2020-21 වසරවල උසස් පෙළ ප්‍රතිඵල සෑම ක්ෂේත්‍රයකම වාගේ විශාල වෙනසක් දැකිය නොහැකි අතර, එය බොහෝ දුරට සමාන බවයි අමාත්‍යවරයා පෙන්වා දෙන්නේ.\nබස්නාහිර පළාතේ පාසල් විවෘත කිරීම 50%ක් මෙන්ම සෙසු පළාත්වල 60%ක් වුව ද සියලුම දිස්ත්‍රික් ආවරණය වන පරිදි දරුවන්ගේ ප්‍රතිඵල විශිෂ්ට ව ඇති බව ද අමාත්‍යවරයා වැඩිදුරටත් සඳහන් කළා.",
       "URL": "https://www.hirunews.lk/315512/කොතරම්-බාධක-තිබුණත්-දරුවන්-ප්‍රතිඵල-පෙන්වා-තිබෙනවා-අධ්‍යාපන-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=865"
}