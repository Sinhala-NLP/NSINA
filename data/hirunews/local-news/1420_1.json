{
       "Source": "hirunews",
       "Timestamp": "Monday, 17 January 2022 - 11:04",
       "Headline": "පොල්පිතිගම දී හා තිස්සමහාරාමයේ දී මනුෂ්‍ය ඝාතන දෙකක්",
       "News Content": "පොල්පිතිගම පොලිස් වසමේ මඩහපොළයාය - පොතුවිල දී වායු තුවක්කුවකින් වෙඩි තබා කළ ඝාතනයක් පිළිබඳ වාර්තා වෙනවා.\nමරණකරු පිළිමතලාව ප්‍රදේශයේ පදිංචිකරුවෙක්.\nඝාතකයා සහ මියගිය පුද්ගලයා අතර දින හතරකට පෙර ආරවුලක් ඇති වී ඇති අතර, ඒ හේතුවෙන් මෙම ඝාතනය සිදු කර ඇති බවට යි විමර්ශනවලින් අනාවරණය වෙන්නේ.\nවැඩිදුර පරීක්ෂණ පොල්පිතිගම පොලිසිය විසින් මෙහෙයවෙනු ඇති.\nමේ අතර, ගෙල මිරිකා සිදු කළ ඝාතනයක් පිළිබඳ තිස්සමහාරාම - විරහෙල ප්‍රදේශයෙන් වාර්තා වෙනවා.\nනිවසක පැවති විවාහ මංගල උත්සවයක් අතරතුර එක ම පවුලේ සාමාජිකයින් අතර ඇති වූ ආරවුලක් හේතුවෙනු යි මෙම මරණය සිදු වී ඇත්තේ.\nමරණකරු වයස අවුරුදු 54ක පඩවිගම - ලුණුගම්වෙහෙර ප්‍රදේශයේ පදිංචිකරුවෙක්.\nසිද්ධිය සම්බන්ධ වැඩිදුර පරීක්ෂණ තිස්සමහාරාම පොලිසිය විසින් සිදු කෙරෙනු ඇති.",
       "URL": "https://www.hirunews.lk/294222/පොල්පිතිගම-දී-හා-තිස්සමහාරාමයේ-දී-මනුෂ්‍ය-ඝාතන-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1420"
}