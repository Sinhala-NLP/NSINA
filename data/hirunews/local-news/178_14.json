{
       "Source": "hirunews",
       "Timestamp": "Monday, 17 July 2023 - 7:28",
       "Headline": "ඉලංගෙයි තමිල් අරසු පක්ෂය සහ ජනාධිපති අතර සාකච්ඡාවක් හෙට",
       "News Content": "ඉලංගෙයි තමිල් අරසු පක්ෂය සහ ජනාධිපති රනිල් වික්‍රමසිංහ අතර සාකච්ඡාවක් හෙට පැවැත්වීමට නියමිතයි. පාර්ලිමේන්තු සංකීර්ණයේදී පස්වරු 3ට එය පැවැත්වෙන බවයි එම පක්ෂයේ අභ්‍යන්තර ආරංචි මාර්ග සඳහන් කළේ.\nජනාධිපති රනිල් වික්‍රමසිංහ ලබන 21 වැනිදා ඉන්දියාවේ සංචාරයක නිරතවීමට නියමිත අතර ඊට පෙරයි මෙලෙස ඉලංගෙයි තමිල් අරසු පක්ෂයේ පාර්ලිමේන්තු මන්ත්‍රීවරුන් හමු වීමට සැළසුම් කර ඇත්තේ.\nඋතුරේ පවතින ගැටළු සම්බන්ධයෙන් මෙහිදී අවධානය යොමු කරනු ඇති.\nඉලංගෙයි තමිල් අරසු පක්ෂය සදහන් කළේ ජනාධිපතිවරයා සමග මීට පෙර පැවති සාකච්ඡාවේ දී තම ගැටළුවලට මෙම මාසය අවසන් වීමට පෙර විසඳුම් ලබාදෙන බවට ප්‍රකාශ කළ ද මෙතෙක් ඒ සම්බන්ධයෙන් විසඳුමක් ලැබී නොමැති බවයි.\nඒ අනුව එහිදී ලැබෙන ප්‍රතිචාර පිළිබද වාර්තාවක් ඉන්දීය රජයට යොමු කරන බවද තමිල් අරසු පක්ෂය සඳහන් කළා.",
       "URL": "https://www.hirunews.lk/341449/ඉලංගෙයි-තමිල්-අරසු-පක්ෂය-සහ-ජනාධිපති-අතර-සාකච්ඡාවක්-හෙට",
       "Category": "Local News",
       "Parent URL": "https://www.hirunews.lk/local-news.php?pageID=178"
}