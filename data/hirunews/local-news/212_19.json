{
       "Source": "hirunews",
       "Timestamp": "Wednesday, 05 July 2023 - 8:23",
       "Headline": "හෙරොයින් සමඟ සැකකරුවන් තිදෙනෙක් සහ සැකකාරියක් දැලේ",
       "News Content": "මන්නාරම, තුර්කිසිටි ප්‍රදේශයේදී මත්ද්‍රව්‍ය ග්‍රෑම් 20 මිලිග්‍රෑම් 74ක් සන්තකයේ තබාගෙන යතුරුපැදියකින් ගමන් කරමින් සිටි සැකකරුවකු ඊයේ (04) අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 32 හැවිරිදි මන්නාරම ප්‍රදේශයේ පදිංචිකරුවෙක්.\nඔහු අද (05) මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර, රත්මලාන ප්‍රදේශයේදී හෙරොයින් ග්‍රෑම් 10යි මිලිග්‍රෑම් 500 සන්තකයේ තබාගෙන සිටි සැකකරුවකු සහ හෙරොයින් ග්‍රෑම් 06ක් ළඟ තබාගෙන සිටි සැකකරුවකු ඊයේ (04) අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 30ක් සහ 23ක් වූ රත්මලාන ප්‍රදේශයේ පදිංචිකරුවන්.\nසැකකරුවන් අද (05) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.\nපෑලියගොඩ හතරේ කණුව ප්‍රදේශයේදී ද හෙරොයින් ග්‍රෑම් 06යි මිලි ග්‍රෑම් 200ක් සන්තකයේ තබාගෙන සිටි සැකකාරියක් අත්අඩංගුවට ගෙන තිබෙනවා.\nඅත්අඩංගුවට ගත් සැකකාරිය 52 හැවීරිදි කැලණිය, පට්ටිය ප්‍රදේශයේ පදිංචිකාරියක්.\nසැකකාරිය අද (05 අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/340047/හෙරොයින්-සමඟ-සැකකරුවන්-තිදෙනෙක්-සහ-සැකකාරියක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=212"
}