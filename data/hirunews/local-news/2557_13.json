{
       "Source": "hirunews",
       "Timestamp": "Monday, 27 July 2020 - 12:52",
       "Headline": "අනුර දිසානායක සහ ශානි අබේසේකර දේශපාලන පළිගැනීම් සොයන කොමිසමට කැඳවීම තාවකාලිකව නවතී",
       "News Content": "පෙත්සම් විභාගය අවසන් වනතුරු ජනතා විමුක්ති පෙරමුණේ නායක අනුර කුමාර දිසානායක, අපරාධ පරීක්ෂණ දෙපාර්තමේන්තුවේ හිටපු අධ්‍යක්‍ෂ ශානි අබේසේකර, සාක්ෂි දීම සඳහා කැඳවීමක් නොකරන බව දේශපාලන පළිගැනීම් පිළිබඳ සොයාබැලීමට පත් කළ ජනාධිපති කොමිසමේ කොමසාරිස්වරුන් අද අභියාචනාධිකරණයට පොරොන්දු වුණා.\nඒ, ඇවන්ගාඩ් සමාගමේ සභාපති නිශ්ශංක සේනාධිපති විසින් කරන ලද පැමිණිල්ලකට අනුව සාක්ෂි දීම සඳහා එම කොමිසමේ පෙනී සිටින ලෙස දන්වමින් තමන් වෙත නිකුත් කර තිබෙන සිතාසිය බල රහිත කරන මෙන් ඉල්ලා අනුර දිසානායක සහ ශානි අබේසේකර ඉදිරිපත් කළ රිට් පෙත්සම් අද සළකා බැලූ අවස්ථාවේදියි.\nපෙත්සම පිළිබඳ වැඩිදුර සළකා බැලීම සැප්තැම්බර් මස 29 වනදා දක්වා කල් දැමුණා.",
       "URL": "https://www.hirunews.lk/246504/අනුර-දිසානායක-සහ-ශානි-අබේසේකර-දේශපාලන-පළිගැනීම්-සොයන-කොමිසමට-කැඳවීම-තාවකාලිකව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=2557"
}