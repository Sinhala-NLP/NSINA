{
       "Source": "hirunews",
       "Timestamp": "Friday, 26 August 2016 - 10:00",
       "Headline": "බසවක්කුලම වැවේ දියනෑමට ගිය වන්දනාකරුවෙකු දියේ ගිලී ජීවිතක්ෂයට",
       "News Content": "අනුරාධපුර - බසවක්කුලම වැවේ ඊයේ රාත්‍රියේ දියනෑමට ගිය වන්දනා නඩයක සිටි තරුණයෙකු දියේ ගිලී ජීවිතක්ෂයට පත්වී තිබෙනවා.\nරක්වාන - මාදම්පේ ප්‍රදේශයේ සිට අනුරාධපුර පුදබිම වන්දනා කිරීමට පැමිණි නඩයකට අයත් මොහු 32 හැවිරිදි පුද්ගලයෙකු බවයි පොලිසිය සදහන් කළේ.\nදියේ ගිලූණු තරුණයා වන්දනා නඩයේ සිටි අය විසින්ම ගොඩට ගෙන අනුරාධපුර ශික්ෂණ රෝහල වෙත රැගෙන ගොස් තිබෙනවා.\nකෙසේ නමුත් ඔහු රෝහල වෙත රැගෙන එන විටම මියගොස් ඇති බවයි වෛද්‍යවරුන් ප්‍රකාශ කර ඇත්තේ.\nඔහුගේ සිරුර පිළිබද පශ්චාත් මරණ පරීක්ෂණය අද පැවැත්වීමට නියමිතයි.",
       "URL": "https://www.hirunews.lk/141504/බසවක්කුලම-වැවේ-දියනෑමට-ගිය-වන්දනාකරුවෙකු-දියේ-ගිලී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4907"
}