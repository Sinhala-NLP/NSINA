{
       "Source": "hirunews",
       "Timestamp": "Tuesday, 01 August 2017 - 17:10",
       "Headline": "උපතින් ම දෑස් නොපෙනෙන චන්ද්‍රා සහ ඉෂාර ජීවිතේටම අමතක නොවෙන්න කරගත්ත දේ",
       "News Content": "සරසවි උපාධිය ලැබු දෘශ්‍යාබාධිත දෙදෙනෙකුගේ විවාහ උත්සවයක් මාවනැල්ල හෙම්මාතගම පාරේ දෙවිමිණි උත්සව ශාලාවේදි පසුගිදා පැවැත්වුනා.\nමෙලස විවාහ වුයේ උපතින්ම අන්ධ බවින් යුතු මාවනැල්ලේ පදිංචි චන්ද්‍රාංගනී සහ මතුගම, පොලේගොඩ පදිංචි  ඉෂාර ලක්මාල් නුවන්සිරි යන දෙදෙනායි.\nකුඩා විය පසු කර මෙ දෙදෙනාම අධ්‍යාපනය හැදැරිය යුතු වයසේ සිටියදි රත්මලාන අන්ධ විද්‍යාලයේ අධ්‍යාපනයට ඔවුන්ගේ මව්පියන් විසින් යොමු කර පසු ඉතා දක්ෂ ලෙසින් බාහිර වැඩ කටයුතු වල දක්ෂතාවයන්ද සහිතව අධ්‍යාපන කටයුතු සිදු කිරිමෙන් පසු කොළඹ විශ්ව විද්‍යාලයේ උපාධිය පවා ලබා ගත්තා.\nරත්මලාන අන්ධ විද්‍යාලයේ හිත මිතුරන් වු මෙම දෙදෙනා විශ්ව විද්‍යාලයේ උපාධිය හදාරන කාලයේදි දෙදෙනා දැන හදුනාගනිමින් පසුව මෙලෙස පෙම්වතුන් බවට පත් වී තිබෙනවා.\nචන්ද්‍රාංගනීත්, ඉෂාරත් රත්මලානේ අන්ධ විද්‍යාලයේදි අධ්‍යාපනය සහ අනෙකුත් ක්‍රියාකාරකම්වලින් දක්වපු දක්ෂතා නිසා ඔවුන් මෙලෙස සරසවි වරම් ලබා ගත්තේ 2013 වර්ෂයේදියි.\nඋපාධිය ලබා සරසවියෙන් පිට වු දෙදෙනාම පසුව ගුරු වෘත්තිය ඉදිරි ගමන් මග වෙනුවෙන් තෝරා ගෙන තිබෙන අතර මාවනැල්ලේ චන්ද්‍රාංගනී  මාවනැල්ල හෙම්මාතගම ප්‍රධාන මාර්ගයේ බැමිණිවත්තේ පිහිටි බැමිණිවත්ත මහා විද්‍යාලයේ සිය ගුරු පත්විම ලබා ගෙන දරුවන්ට අධ්‍යාපනය ලබා දෙමින් සිටිනවා.\nපාසලේ දරුවන්ට ඇය විසින් සිංහල, ඉතිහාසය, ඉගැන්විම සිදු කර අතර මතුගම ඉෂාර මතුගම පොලේගොඩ මහා විද්‍යාලයේ දරුවන්ට ඉතිහාසය, බුද්ධ ධර්මය ඉගැන්විම් කටයුතු කරනවා.\nමෙසේ ගුරුවරුන් ලෙස කටයුතු කළත් කාලයක් තිස්සේ දෙදෙනා අතර තිබුණේ මිතු දමක් පමණයි.\nමෙ මිතුදම විවාහයක් දක්වා දිග දුර යන්නේ ඉෂාර විසින් මාවනැල්ලේ චන්ද්‍රංගනීට කල යෝජනාවක් නිසාවෙන්.\nමිත්‍රයන් ලෙස බොහෝ අවස්ථාවල දුරකථනයෙන් කථා කල මෙ දෙදෙනා අතර අධ්‍යාපනය හදාරන කාල වකවානුවේදි පවා ඉතා කිට්ටු සම්බන්ධතාවයක් තිබි ඇති අතර  එක් දිනක් ඉෂාර විසින් චන්ද්‍රංගනී දුරකථන ඇමතුමක් ලබා දි පවසා ඇත්තේ තමන් ඇයව විවාහ කර ගැනිමට කැමැත්තෙන් සිටින බවයි.\nනමුත් මෙ යෝජනාව ඉෂාරගෙන් චන්ද්‍රංගනීට ලැබුණු අවස්ථාවේ ඇය පුදුමයට පත් වූ අතර ඒ මොහොතේ නිහඩ වි මඳ වේලාවකින් ඉෂාරට පවසා තිබුණේ තම දෙමාපියන්ට මෙ සම්බන්ධයෙන් දැනුම් දි ඒ සම්බන්ධයෙන් ඔවුන්ගේ කැමැත්ත ලබා ගන්නා ලෙසටයි.\nපසුව මතුගම අනුව ඉෂාර විසින් චන්ද්‍රාංගනීගේ මව්පියන්ගෙන් මෙ සම්බන්ධයෙන් විමසිමක් කර  කැමැත්ත පල කර තිබු අතර මතුගම ඉෂාර ඇතුලූ පවුලේ මව්පියන් ඥාතීන් එක්වි මාවනැල්ලේ චන්ද්‍රාංගනීගේ නිවසට නෑගම් පැමිණ දෙපිරිස අතර සම්බන්ධතාවය මෙන්ම ඥාතීත්වය ඇති කර ගැනිමෙන් පසුව මාවනැල්ලේ චන්ද්‍රංගනීගේ නිවසේ මව්පියන් හා ඥාතීන්ද මතුගම ඉෂාරගේ නිවස වෙතද ගොස් මංගල උත්සවය වෙනුවෙන් දින වකවානු වෙන් කර ගැනිමෙන් අනතුරුව විවාහ උත්සවය පවත්වනු ලැබුවා.",
       "URL": "https://www.hirunews.lk/167353/",
       "Category": "Local News",
       "Parent URL": "https://www.hirunews.lk/local-news.php?pageID=4391"
}