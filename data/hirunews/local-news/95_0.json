{
       "Source": "hirunews",
       "Timestamp": "Wednesday, 16 August 2023 - 8:57",
       "Headline": "සරසවි ඇදුරන් 4000ක් රට හැර යයි",
       "News Content": "වෛද්‍යවරුන් සහ වෘත්තිකයන් විදේශ ගතවීම තුළින් සිදුවන බුද්ධිගලනය නැවැත්වීමට රජය කටයුතු කළ යුතු බව විශ්වවිද්‍යාල ආචාර්යවරුන්ගේ සංගමය පවසනවා.\nඑහි මාධ්‍ය ප්‍රකාශක ජ්‍යෙෂ්ඨ කථිකාචාර්ය චාරුදත්ත ඉලංගසිංහ කියා සිටියේ විශ්වවිද්‍යාල ආචාර්යවරුන් 4000කට වැඩි සංඛ්‍යාවක් මේ වනවිට රට අතහැර ගොස් ඇති බවයි.\nඑමෙන්ම සියලු‍ම වෘත්තීවේදීන්, අද (16) ජනාධිපති ලේකම් කාර්යාලයට ගොස් යෝජනාවලියක් භාරදෙන බව රජයේ වෛද්‍ය නිලධාරින්ගේ සංගමයේ මාධ්‍ය ප්‍රකාශක වෛද්‍ය චමිල් විජේසිංහ ප්‍රකාශ කළා.\nකෙසේ වෙතත් වෛද්‍යවරුන් රට හැර යන්නේ ආර්ථික ප්‍රශ්න හෝ දේශපාලන ප්‍රශ්න නිසා නොවන බව රජයේ වෛද්‍ය නිලධාරින්ගේ සංසදයේ සභාපති වෛද්‍ය රුක්ෂාන් බෙල්ලන කොළඹ ඊයේ (15) පැවති මාධ්‍ය හමුවකදී ප්‍රකාශ කළා.",
       "URL": "https://www.hirunews.lk/344972/සරසවි-ඇදුරන්-4000ක්-රට-හැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=95"
}