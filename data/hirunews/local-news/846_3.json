{
       "Source": "hirunews",
       "Timestamp": "Sunday, 25 September 2022 - 11:17",
       "Headline": "මිහින්තලය පොලිස් සැරයන්වරයාට පහරදීමේ සිද්ධියට දෙදෙනෙකු අත්අඩංගුවට",
       "News Content": "මිහින්තලය - කල්ලංචිය පොලිස් ස්ථානයේ පොලිස් සැරයන්වරයාට පහරදීමේ සිද්ධිය සම්බන්ධයෙන් දෙදෙනෙකු අත්අඩංගුවට ගෙන තිබෙනවා.\nඊයේ (24) පස්වරුවේ අත්අඩංගුවට ගත් සැකකරුවන් සියඹලාගස්වැව ප්‍රදේශයේ පදිංචි 24 හැවිරිදි සහ 39 හැවිරිදි වියේ පසුවන්නන් බවයි පොලිසිය සඳහන් කළේ.\nත්‍රිකුණාමල මාර්ගයේ කරුවලගස්වැව විහාරස්ථානය ඉදිරිපිට වෙළඳ සැළක් අසළදී යතුරුපැදියකින් පැමිණි සැකකරුවන් මෙම පහරදීම සිදුකර තිබුණේ පෙරේදා දිනයේදියි.\nසිද්ධියෙන් තුවාල ලැබූ පොලිස් නිලධාරියා තවදුරටත් කහටගස්දිගිලිය රෝහලේ ප්‍රතිකාර ලබමින් සිටින බව සඳහන්.",
       "URL": "https://www.hirunews.lk/316258/මිහින්තලය-පොලිස්-සැරයන්වරයාට-පහරදීමේ-සිද්ධියට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=846"
}