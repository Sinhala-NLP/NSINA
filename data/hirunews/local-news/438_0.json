{
       "Source": "hirunews",
       "Timestamp": "Monday, 03 April 2023 - 7:45",
       "Headline": "IPL තවත් තරග දෙකක් ඊයේ නිමාවෙයි",
       "News Content": "IPL තරගාවලියේ තවත් තරග දෙකක් ඊයේ පැවැත්වුණා.\nසන්රයිසස් හයිද්‍රාබාද් කණ්ඩායමට එරෙහිව පැවති තරගය රාජස්ථාන් රෝයල්ස් කණ්ඩායම ජයග්‍රහණය කළේ ලකුණු 72 කින්.\nතරගයේ පළමුව පන්දුවට පහරදුන් රාජස්ථාන් කණ්ඩායම නියමිත පන්දු වාර විස්ස අවසානයේදී කඩුලු පහක් දැවී ලකුණු 203 ක් රැස් කළා.\nපිළිතුරු ඉනිම ක්‍රීඩා කළ සන්රයිසස් කණ්ඩායමට නියමිත පන්දු වාර විස්ස අවසානයේදී කඩුලු අටක් දැවී ලබාගත හැකිවූයේ ලකුණු 131 ක් පමණයි.\nමේ අතර අයි.පී.එල්. තරගාවලියේ ඊයේ පැවති අනෙක් තරගයෙන් මුම්බායි ඉන්දියන්ස් කණ්ඩායම පරදවා කඩුලු අටක ජයක් ලැබීමට රෝයල් චැලෙන්ජර්ස් බැංගලෝර් කණ්ඩායම සමත්වුණා.\nතරගයේ පළමුව පන්දුවට පහරදුන් මුම්බායි කණ්ඩායම නියමිත පන්දු වාර විස්ස අවසානයේදී කඩුලු හතක් දැවී ලකුණු 171 ක් රැස් කළා.\nපිළිතුරු ඉනිම ක්‍රීඩා කළ බැංගලෝර් කණ්ඩායම ජයග්‍රාහී සීමාව පසුකර ගියේ පන්දු වාර 16 යි පන්දු 2 ක් තුළ කඩුලු දෙකක් පමණක් දැවී තිබියදියි.",
       "URL": "https://www.hirunews.lk/331583/ipl-තවත්-තරග-දෙකක්-ඊයේ-නිමාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=438"
}