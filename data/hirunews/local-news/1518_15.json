{
       "Source": "hirunews",
       "Timestamp": "Saturday, 04 December 2021 - 8:59",
       "Headline": "ජනපති අබුඩාබි නුවරට ළඟාවෙයි (වීඩියෝ)",
       "News Content": "පස් වැනි ඉන්දියානු සාගර සමුළුවට සහභාගි වීම සඳහා දිවයිනෙන් පිටත් ව ගිය ජනාධිපති ගෝඨාභය රාජපක්ෂ එක්සත් අරාබි එමීර් රාජ්‍යයේ අබුඩාබි නුවරට ළඟා වී තිබෙනවා.\nජනාධිපති මාධ්‍ය අංශය සඳහන් කළේ, එරට වේලාවෙන් ඊයේ රාත්‍රි 10ට පමණ ජනාධිපතිවරයා එහි ළඟා වූ බවයි.\nජනාධිපති ගෝඨාභය රාජපක්ෂ අද පෙරවරුවේ ද්විපාර්ශවික සාකච්ඡා කිහිපයකට ද එක්වීමට නියමිතයි.\nඑමෙන්ම 'පරිසරය, ආර්ථිකය, වසංගතය' යන්න තේමා කරගනිමින් පස්වරුවේ ඇරඹෙන පස්වන ඉන්දියානු සාගර කලාපීය සමුළුවේ සමාරම්භක දේශණය ජනාධිපතිවරයා විසින් සිදු කිරිමට ද නියමිත බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/289984/ජනපති-අබුඩාබි-නුවරට-ළඟාවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1518"
}