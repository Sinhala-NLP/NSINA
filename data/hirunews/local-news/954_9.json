{
       "Source": "hirunews",
       "Timestamp": "Tuesday, 09 August 2022 - 8:00",
       "Headline": "ජනපතිගේ ප්‍රතිපත්ති ප්‍රකාශය ගැන කල් තැබීමේ විවාදය අද",
       "News Content": "ජනාධිපති රනිල් වික්‍රමසිංහ පසුගිය දා පාර්ලිමේන්තුවට ඉදිරිපත් කළ ආණ්ඩුවේ ප්‍රතිපත්ති ප්‍රකාශය පිළිබඳ කල්තැබීමේ විවාදය අද (09) ආරම්භ වනවා.\nපස්වරු 1ට කතානායක මහින්ද යාපා අබේවර්ධනගේ ප්‍රධානත්වයෙන් පාර්ලිමේන්තුව රැස් වන අතර පස්වරු 4යි 30 දක්වා එම විවාදය පැවැත්වෙනු ඇති.\nහෙට සහ ලබන 12 වනදා ද ආණ්ඩුවේ ප්‍රතිපත්ති ප්‍රකාශය පිළිබඳ කල් තැබීමේ විවාදය පැවැත්වෙනවා.\nඑසේම මෙම වසර සඳහා වන අයවැය සංශෝධන පනත් කෙටුම්පත අද පාර්ලිමේන්තුවට ඉදිරිපත් කරනවා.\nපසුගිය දා පාර්ලිමේනතුව වාර අවසාන කිරීමත් සමඟ අහෝසි වූ කාරක සභා සඳහා සමාජිකයන් පත් කර ගැනීම ද අද ආරම්භ වනවා.",
       "URL": "https://www.hirunews.lk/312288/ජනපතිගේ-ප්‍රතිපත්ති-ප්‍රකාශය-ගැන-කල්-තැබීමේ-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=954"
}