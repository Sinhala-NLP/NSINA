{
       "Source": "hirunews",
       "Timestamp": "Wednesday, 25 October 2017 - 14:00",
       "Headline": "වාහන නතර කර මුදල් ගන්නා කල්ලියක් ගැන තොරතුරු",
       "News Content": "පානදුර - හොරණ මාර්ගයේ ධාවනය වන වාහන නතර කර මුදල් ලබා ගන්නා ජාවාරම්කරුවන් පිරිසක් පිළිබදව හිරු ප්‍රවෘත්ති අංශයට තොරතුරු වාර්තා වුණා.\nපසුගිය මාසයේදී පමණක් මෙලෙස මුදල් ලබා ගැනීමේ සිද්ධීන් 10 ක් පමණ වාර්තා වී ඇති බවයි ප්‍රදේශවාසීන් ප්‍රකාශ කළේ.\nවැඩිහිටි රියදුරන් ඉලක්ක කර ගනිමින් ක්‍රියාත්මක මෙම කල්ලිය රියදුරාගේ නොසැලකිලිමත්භාවය හේතුවෙන් තමන් අනතුරට ලක් වූ බව පවසා ඔවුන්ගෙන් මුදල් ලබාගන්නා බවයි වාර්තා වන්නේ.\nඅප මේ පිළිබදව පානදුර - දකුණ පොලීසියෙන් විමසීමක් කළ අතර, එහි උසස් නිලධාරියෙකු කියා සිටියේ මෙවැනි සිද්ධීන් සම්බන්ධයෙන් තොරතුරු වාර්තා වී තිබුණ ද ලිඛිත පැමිණිල්ලක් මේ දක්වා ලැබී නොමැති බවයි.\nඑහෙත්, මෙම ජාවාරම්කරුවන් පිරිස අත්අඩංගුවට ගැනීම සදහා විමර්ශනයක් දියත් කර ඇති බවද ඔහු ප්‍රකාශ කළා.",
       "URL": "https://www.hirunews.lk/174405/වාහන-නතර-කර-මුදල්-ගන්නා-කල්ලියක්-ගැන-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=4253"
}