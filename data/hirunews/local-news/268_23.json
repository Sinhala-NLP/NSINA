{
       "Source": "hirunews",
       "Timestamp": "Wednesday, 14 June 2023 - 17:05",
       "Headline": "පාසල් ළමුන් රැගෙන ගිය ත්‍රී රෝද රථයක් පෙරළී සිසුන් 9 ක් සමග රියදුරා රෝහලේ",
       "News Content": "යාපනයේ කොලුම්පුතුරේ ප්‍රදේශයේ විදුහල් දෙකක පාසල් සිසුන් ප්‍රවාහනය කරමින් තිබූ ත්‍රීරෝ ද රථයක් පෙරළී යාම නිසා සිසුන් නව දෙනෙකු හා ත්‍රීරෝ ද රථයේ රියදුරා ලබා තිබෙනවා.\nතුවාලකරුවන් යාපනය ශීක්ෂණ රෝහලට ඇතුළත් කොට තිබෙනවා.\nයාපනය පොලීසිය ප්‍රකාශ කළේ උදෑසන ත්‍රීරෝ ද රථ දෙකකින් පාසල් ළමයින් ප්‍රවාහනය කරමින් තිබියදී එක් ත්‍රීරෝ ද රථයක් කාර්මික දෝෂයකට ලක් වීම නිසා එම ත්‍රීරෝ ද රථයේ සිටි සිසුන්ද අනෙක් ත්‍රීරෝ ද රථයේ නංවා ගෙන ගමන් කරමින් සිටියදී ත්‍රීරෝ ද රථය තාප්පයක ගැටී පෙරළී යාම නිසා මෙම අනතුර සිදු ව ඇති බව සඳහන්.\nඅනතුරට පත්ව ඇත්තේ යාපනය කොලුම්පුතුරේ හින්දු විද්‍යාලයේ හා කොලුම්පුතුරෙයි තුරෙයිරාසා මහා විද්‍යාලයේ ප්‍රාථමික අංශයේ සිසුන් නව දෙනෙකි.\nතුවාල ලැබූ දස දෙනාගේම තත්ත්වය අසාධ්‍ය නොවන බව යාපනය ශීක්ෂණ රෝහලේ වෛද්‍යවරු ප්‍රකාශ කොට සිටි අතර සිද්ධියෙන් කෝපයට පත් දෙමව්පියන් පිරිසක් කාර්මික දෝෂයට ලක් වූ ත්‍රීරෝද රථයේ රියදුරාට පහර දීමට උත්සහ කොට ඇත්තේ ළමයින් නිසි ලෙස පාසලට රැගෙන යාමට ඔහු අපොහොසත් වූ බව කියමිනි.\nයාපනය පොලීසිය සිද්ධිය සම්බන්ධයෙන් පරීක්ෂණ පවත්වනු ලබනවා.",
       "URL": "https://www.hirunews.lk/337938/පාසල්-ළමුන්-රැගෙන-ගිය-ත්‍රී-රෝද-රථයක්-පෙරළී-සිසුන්-9-ක්-සමග-රියදුරා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=268"
}