{
       "Source": "hirunews",
       "Timestamp": "Monday, 02 August 2021 - 14:02",
       "Headline": "උද්ඝෝෂණයක් වැළැක්වීමට පොලිසිය කළ ඉල්ලීමක් අධිකරණය ප්‍රතික්ෂේප කරයි",
       "News Content": "විශ්වවිද්‍යාල ප්‍රතිපාදන කොමිසම් සභාව ඉදිරිපිට අද (02) පස්වරු දෙකට පැවැත්වීමට සැළසුම් කර ඇති උද්ඝෝෂණයක් වැළැක්වීමේ නියෝගයක් නිකුත් කරන්නැයි ඉල්ලා කුරුඳුවත්ත පොලීසිය කළ ඉල්ලීමක් කොළඹ ප්‍රධාන මහේස්ත්‍රාත් බුද්ධික ශ්‍රී රාගල ප්‍රතික්ෂේප කර තිබෙනවා.\nමහාචාර්ය ආනන්ද ජයවික්‍රමගේ ප්‍රධානත්වයෙන් යුත් ජනතාවාදී බුද්ධි මණ්ඩපය විසින් මෙම උද්ඝෝෂණය සංවිධාන කර ඇත්තේ කොතලාවල විශ්වවිද්‍යාල පනත් කෙටුම්පතට එරෙහිවයි.\nයම්  හෙයකින් විරෝධතා සහ උද්ඝෝෂණවල නිරතවන පුද්ගලයින් සෞඛ්‍ය මාර්ගෝපදේශ කඩකරන්නේ නම් ඔවුන්ට එරෙහිව නෛතික ක්‍රියාමාර්ග ගැනීමට පොලීසියට බලය පවතින බවයි මහේස්ත්‍රාත්වරයා දැනුම්දුන්නේ.",
       "URL": "https://www.hirunews.lk/278660/උද්ඝෝෂණයක්-වැළැක්වීමට-පොලිසිය-කළ-ඉල්ලීමක්-අධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1779"
}