{
       "Source": "hirunews",
       "Timestamp": "Tuesday, 26 July 2022 - 10:57",
       "Headline": "බණ්ඩාරනායක පිළිරුව අසල රැඳී සිටි 4 දෙනෙකු පොලිස් භාරයට",
       "News Content": "අධිකරණ නියෝග කඩ කරමින් ගාලු මුවදොර බණ්ඩාරණායක පිළිරුව අසල රැඳී සිටි පුද්ගලයින් 4 දෙනෙකු පොලිසිය අද උදෑසන අත්අඩංගුවට ගෙන තිබෙනවා.\nප්‍රකාශ සටහන් කරගැනීම සඳහා ඔවුන් මේ වනවිට කොටුව පොලිස් ස්ථානය වෙත රැගෙනවිත් ඇති බවයි වාර්තා වන්නේ.\nගාලුමුවදොර බණ්ඩාරනායක පිළිරුව පිහිටි ස්ථානයේ සිට මීටර් 50ක ප්‍රදේශයකට කිසිදු පාර්ශවයකට ඇතුළු වීම වළක්වාලමින් කොළඹ කොටුව මහේස්ත්‍රාත් තිලිණ ගමගේ පසුගිය 20 වනදා තහනම් නියෝගයක් නිකුත් කළා.\nඒ එම පිළිරුවට හානි කිරීමේ සූදානමක් පවතින බවට තොරතුරු ලැබී ඇති බව සඳහන් කරමින් කොටුව පොලිස් ස්ථානය කළ ඉල්ලීමක් සැලකිල්ලට ගනිමින්.",
       "URL": "https://www.hirunews.lk/310981/බණ්ඩාරනායක-පිළිරුව-අසල-රැඳී-සිටි-4-දෙනෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=992"
}