{
       "Source": "hirunews",
       "Timestamp": "Friday, 21 October 2022 - 13:37",
       "Headline": "බටහිර ඉන්දීය කොදෙව්වන්ගේ ලෝක කුසලාන සිහිනය සුන්",
       "News Content": "මෙවර විස්සයි විස්ස ලෝක කුසලාන තරගාවලියේ පළමු වටයෙන් ම බටහිර ඉන්දීය කොදෙව් කණ්ඩායමට ඉවත් වීමට සිදු වුණා.\nඒ අද(21) අයර්ලන්තය සමග පැවති තරගයේ දී අයර්ලන්ත කණ්ඩායම හමුවේ කඩුළු 9ක දැවැන්ත පරාජයකට මුහුණ දීමත් සමගයි.\n2012 වසරේ දී සහ 2016 වසරේ දී විස්සයි විස්ස ලෝක කුසලාන තරගාවලිවල ශූරයන් වූ බටහිර ඉන්දියන් කොදෙව් කණ්ඩායම මෙවර ලෝක කුසලානයේ පළමු වටයේ ක්‍රීඩා කළ තරග තුනෙන් දෙකක් ම පරාජයට පත් වුණා.\nස්කෝට්ලන්තය සහ අයර්ලන්තය හමුවේ ලද එම පරාජයන් දෙකෙන් අනතුරුව බටහිර ඉන්දීය කොදෙව්වන්ට මෙවර ලෝක කුසලාන සිහිනය අතහැර දැමීමට සිදු වුණා.",
       "URL": "https://www.hirunews.lk/318456/බටහිර-ඉන්දීය-කොදෙව්වන්ගේ-ලෝක-කුසලාන-සිහිනය-සුන්",
       "Category": "Local News",
       "Parent URL": "https://www.hirunews.lk/local-news.php?pageID=788"
}