{
       "Source": "hirunews",
       "Timestamp": "Wednesday, 23 February 2022 - 9:34",
       "Headline": "රුසියානු ජනපතිට ජගත් මහලේකම්ගේ විරෝධය",
       "News Content": "රුසියානු ජනපති ව්ලැදිමීර් පුටින්ගේ ක්‍රියාකලාපය එක්සත් ජාතීන්ගේ මහ ලේකම් අන්තෝනියෝ ගුටරෙස් දැඩි ලෙස දෝෂදර්ශනයට ලක් කර තිබෙනවා.\nඔහු කියා සිටියේ සාම සාධක භටයන් ලෙස රුසියානු හමුදා යුක්රේනයේ ඩාන්යෙක් සහ ලුහාන්ස් ප්‍රදේශවලට යැවීම වැරදි ක්‍රියාවක් බවයි.\nවෙනත් රටක කොටසක් ලෙස පවතින ප්‍රදේශයකට එම රටේ අවසරයකින් තොරව සාම සාධක හමුදා යවන්නේ කෙසේ ද යන්න එක්සත් ජාතීන්ගේ මහ ලේකම්වරයා ප්‍රශ්ණ කරනවා.\nඔහු එය හඳුන්වා තිබුණේ විකාර ක්‍රියාවක් ලෙසටයි.\nමේ අතර ඇමරිකානු ජනාධිපති ජෝ බයිඩ්න් රුසියාව ජාත්‍යන්තර නීති උල්ලංඝනය කරන බවට චෝදනා කළා.\nමේ නිසා රුසියාවට එරෙහිව සම්බාධක පනවන බවයි ඔහු කියා සිටියේ. එමෙන්ම ඇමරිකානු භට පිරිස් යුරෝපා රටවලට යැවීමට තීරණය කර තිබෙනවා.\nඑහි මූලික පියවරක් ලෙස ඉතාලියේ සහ පෝලන්තයේ ඇමරිකානු භට පිරිස් ස්ථාන ගත කිරීමටයි සැලසුම් කර ඇත්තේ.\nමේ අතර ඇමරිකානු අභ්‍යවකාශ තාක්ෂණ සමාගමක් ප්‍රකාශ කළේ පසුගිය පැය 24 තුළ චන්ද්‍රිකා ඡයාරූප වලට අනුව බටහිර රුසියාවේ නව හමුදා සහ උපකරණ යෙදවීම් කිහිපයක් පෙන්නුම් කරන බවයි.",
       "URL": "https://www.hirunews.lk/297784/රුසියානු-ජනපතිට-ජගත්-මහලේකම්ගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=1339"
}