{
       "Source": "hirunews",
       "Timestamp": "Sunday, 03 April 2022 - 7:23",
       "Headline": "ඉන්දීය සෙබළුන් ලංකාවට එන බවට වාර්තා අසත්‍යයයි",
       "News Content": "ඉන්දීය සෙබළුන් ශ්‍රී ලංකාවට එවන බවට පළවන වාර්තා ශ්‍රී ලංකාවේ ඉන්දීය මහ කොමසාරිස් කාර්යාලය තරයේ ප්‍රතික්ෂේප කරනවා.\nඔවුන් ප්‍රකාශ කරන්නේ එම වාර්තා අසත්‍ය සහ සම්පූර්ණයෙන්ම පදනම් විරහිත බවයි.\nමේ අතර, ආරක්ෂක අමාත්‍යාංශය ද ඊයේ (02) ඊට අදාළව නිවේදනයක් නිකුත් කර තිබුණා.\nඑහි දැක්වුණේ අදාළ සාවද්‍ය පුවතේ දැක්වෙන්නේ පසුගිය වසරේ පැවති මිත්‍ර ශක්ති ඉන්දු - ශ්‍රී ලංකා ඒකාබද්ධ යුද අභ්‍යාසයේ නිල ඡායාරූප බවයි.\nවිවිධ අරමුණු සහිතව පළ කරන මෙවැනි සාවද්‍ය තොරතුරු සම්බන්ධයෙන් ජනතාව කලබල නොවිය යුතු බවත්, ජාතික ආරක්ෂාව තහවුරු කිරීමට ශ්‍රී ලංකා හමුදාවට හැකියාව පවතින බවත්, එම නිවේදනයෙන් ආරක්ෂක ලේකම්, ජෙනරාල් කමල් ගුණරත්න ප්‍රකාශ කර තිබුණා.",
       "URL": "https://www.hirunews.lk/301059/ඉන්දීය-සෙබළුන්-ලංකාවට-එන-බවට-වාර්තා-අසත්‍යයයි",
       "Category": "Local News",
       "Parent URL": "https://www.hirunews.lk/local-news.php?pageID=1253"
}