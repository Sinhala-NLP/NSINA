{
       "Source": "hirunews",
       "Timestamp": "Monday, 11 July 2022 - 8:45",
       "Headline": "ජනපති ඉවත්වන බව නිල වශයෙන් අගමැතිට දන්වයි - කථානායක, ජනපතිගේ ලිපිය අපේක්ෂාවෙන් (වීඩියෝ)",
       "News Content": "පෙර කළ දැනුම්දීමට අනුව තමන් ධුරයෙන් ඉල්ලා අස්වන බවට ජනාධිපති ගෝඨාභය රාජපක්ෂ විසින් අග්‍රමාත්‍ය රනිල් වික්‍රමසිංහට නිල වශයෙන් දැනුම් දී ඇති බව අග්‍රාමාත්‍ය මාධ්‍ය ඒකකය සඳහන් කළා.\nජනාධිපතිවරයා කථානායකවරයාට ද සඳහන් කර තිබුණේ තමන් අනිද්දා (13) දිනයේදී ධුරයෙන් ඉවත්වන බවයි.\nජනාධිපතිවරයා, අගමැතිවරයා වෙත කළ මෙම දැනුම්දීම බී.බී.සී. පුවත් සේවයේ ප්‍රමුඛ පුවත ලෙස අද වාර්තා කර තිබුණා.\nමේ අතර අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් අමාත්‍ය මණ්ඩලයේ රැස්වීමක් මේ වනවිට අග්‍රාමාත්‍ය කාර්යාලයේදී පැවැත්වෙනවා.\nඑහි ප්‍රකාශකයෙකු සඳහන් කළේ ඊට අමාත්‍යවරුන් පිරිසක් එක්ව සිටින අතර, තවත් පිරිසක් සූම් තාක්ෂණය ඔස්සේ අමාත්‍ය මණ්ඩල රැස්වීමට සම්බන්ධ වී සිටින බවයි.\nමෙය, වත්මන් ආණ්ඩුවේ අවසන් කැබිනට් මණ්ඩල රැස්වීම වනු ඇති බව දේශපාලන ආරංචි මාර්ග සඳහන් කළා.",
       "URL": "https://www.hirunews.lk/309671/ජනපති-ඉවත්වන-බව-නිල-වශයෙන්-අගමැතිට-දන්වයි-කථානායක-ජනපතිගේ-ලිපිය-අපේක්ෂාවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1030"
}