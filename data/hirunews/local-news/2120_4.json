{
       "Source": "hirunews",
       "Timestamp": "Sunday, 28 February 2021 - 14:41",
       "Headline": "වැව් රක්ෂිතයේ වන සංහාරය (වීඩියෝ)",
       "News Content": "පුත්තලම, වනාතවිල්ලුව පොලිස් බල ප්‍රදේශයට අයත් නාගමඩුව අක්කර 60ට ආසන්න වපසරියකින් යුත් මෙම රක්ෂිතයේ පිහිටි වසර 70ක් පමණ පැරණි වැව ආශ්‍රීතව ධීවර රැකියාව සහ කෘෂිකර්මාන්තය ප්‍රධාන ජීවනෝපාය කරගත් විශාල පිරිසක්ද සිටිනවා.\nප්‍රදේශවාසීන් පෙන්වා දෙන්නේ වැව් රක්ෂිතයේ ඉපැරණි කොහොඹ, මගුල්කරඳ, මාදන් ඇතුළු විශාල වටිනාකමකින් යුත් ශාක රැසක් ඇති බවයි.\nකෙසේ වෙතත් සංවිධානාත්මක දැව ජාවාරම්කරුවන් විසින් බලපත්‍ර රහිතව නීති විරෝධී ලෙස කාර්යක්ෂම ජංගම කියත් ආධාරයෙන් මෙම වටිනා දුර්ලභ ගණයේ ශාක කපා අවට කැලෑවක සගවා ඇති බව ප්‍රදේශවාසීන් චෝදනා කරනවා.",
       "URL": "https://www.hirunews.lk/263907/වැව්-රක්ෂිතයේ-වන-සංහාරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2120"
}