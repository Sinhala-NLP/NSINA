{
       "Source": "hirunews",
       "Timestamp": "Saturday, 17 August 2019 - 14:54",
       "Headline": "නැගෙනහිර සහ උතුරුමැද පළාත්වලට ප්‍රබල අකුණු ඇතිවීමේ අවදානමක්",
       "News Content": "නැගෙනහිර සහ උතුරුමැද පළාත්වල අද පස්වරුවේ ගිගුරුම් සහිත වැසි සමග ප්‍රබල අකුණු ඇති වීමේ වැඩි හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nගිගුරුම් සහිත වැසි සමග පැයට කිලෝමීටර් 70 ත් 80 ත් අතර, කෙටි කාලීන තද සුළං ඇතිවිය හැකියි.\nඑම පළාත්වලට මිලිමීටර් 75 ට වැඩි තරමක තද වර්ෂාපතනයක් ද ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nඑමෙන්ම, මුලතිව් සිට ත්‍රිකුණාමලය හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල තද වැසි ඇතිවිය හැකි අතර, සුළං වේගය ද ක්ෂණිකව පැයට කිලෝමීටර් 70 ත් 80 ත් අතර අගයක් දක්වා ඉහළ යා හැකියි.\nඑබැවින්, එම මුහුදු ප්‍රදේශ ක්ෂණිකව රළුවීමේ වැඩි හැකියාවක් පවතින බැවින් ධීවර සහ නාවික ප්‍රජාව ඒ පිළිබඳව අවධානයෙන් කටයුතු කළ යුතු බවයි කාලගුණ විද්‍යා දෙපාර්තමේන්තුව කියා සිටියේ.",
       "URL": "https://www.hirunews.lk/222417/නැගෙනහිර-සහ-උතුරුමැද-පළාත්වලට-ප්‍රබල-අකුණු-ඇතිවීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3194"
}