{
       "Source": "hirunews",
       "Timestamp": "Sunday, 16 June 2019 - 19:13",
       "Headline": "පාස්කු ප්‍රහාරයේ ආණ්ඩුවේ සැලසුමක් ගැන, එස්.බී.ගෙන් හෙළිදරව්වක්",
       "News Content": "පාස්කු ප්‍රහාරයේ වගකීම ජනාධිපතිවරයා වෙත පැවරීමට පොලිස්පතිවරයා, අග්‍රාමාත්‍යවරයා සමඟ එක්ව සංවිධානාත්මකව කටයුතු කර ඇති බවට පාර්ලිමේන්තු මන්ත්‍රී එස්.බී. දිසානායක චෝදනා කළා.\nඔහු මේ බව කියා සිටියේ පේරාදෙණිය ප්‍රදේශයේ ඊයේ පැවති මාධ්‍ය හමුවකට එක්වෙමින්.\nමේ අතර, අනුරාධපුරයේ අද පැවති ආගමික වැඩසටහනකට එක්වෙමින් පසු මාධ්‍ය වෙත අදහස් දැක්වූ පාර්ලිමේන්තු මන්ත්‍රී විමල් වීරවංශ කියා සිටියේ තේරීම් කාරක සභාවේ පරමාර්ථය වී ඇත්තේ ආරක්ෂක අංශ නිලධාරීන් සහ රාජ්‍ය නිලධාරීන් දුර්වල කිරීම බවයි.",
       "URL": "https://www.hirunews.lk/218529/පාස්කු-ප්‍රහාරයේ-ආණ්ඩුවේ-සැලසුමක්-ගැන-එස්-බී-ගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=3297"
}