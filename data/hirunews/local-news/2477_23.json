{
       "Source": "hirunews",
       "Timestamp": "Friday, 04 September 2020 - 10:32",
       "Headline": "නීතිවිරෝධී ධීවර කටයුතුවල නිරතවූ 29 ක් අත්අඩංගුවට",
       "News Content": "නැගෙනහිර මුහුදු තීරයේ සිදුකළ විශේෂ මෙහෙයුමකදී නීතිවිරෝධී ලෙස තහනම් දැල් භාවිත කරමින් ධීවර කටයුතුවල නිරතවූ 29 දෙනෙකු අත්අඩංගුවට ගෙන තිබෙනවා.\nනාවික හමුදාව පසුගිය සතිය තුළ සල්පෙයාරු, නයාරු සහ කළුතුඩුව යන මුහුදු ප්‍රදේශවල මෙම මෙහෙයුම් සිදුකරනු ලැබුවා.\nඑහිදී මෙම ධීවරයින් පිරිස අත්අඩංගුවට ගත් අතර, ධීවර යාත්‍රා 11 ක්ද සිය භාරයට ගත් බවයි නාවික හමුදාව සඳහන් කළේ.\nඑමෙන්ම නාවික හමුදාව සිදුකළ සෝදිසි මෙහෙයුමකදී මන්නාරම - නරිවිලකුලම් ප්‍රදේශයේ පොදු සුසාන භූමිය අසළ දමාගොස් තිබූ හක්බෙල්ලන් 600 ක් සොයා ගෙන තිබෙනවා.",
       "URL": "https://www.hirunews.lk/249385/නීතිවිරෝධී-ධීවර-කටයුතුවල-නිරතවූ-29-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2477"
}