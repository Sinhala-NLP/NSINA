{
       "Source": "hirunews",
       "Timestamp": "Friday, 10 July 2020 - 10:38",
       "Headline": "ත්‍රීරෝද රථයක් සහ ලොරි රථයක් එකිනෙක ගැටීමෙන් 3ක් මරුට (වීඩියෝ)",
       "News Content": "වැල්ලවාය - වරුණගම යුද හමුදා කදවුර අසළ දී අද පෙරවරුවේ සිදුවූ රිය අනතුරකින් කාන්තාවක ඇතුළු 3 දෙනෙකු ජීවිතක්ෂයට පත්වුණා.\nත්‍රිරෝද රථයක් සහ ලොරි රථයක් එකිනෙක ගැටීමෙන් අනතුර සිදුව ඇති බවයි අප වාර්තාකරු සඳහන් කළේ.\nඅනතුරෙන් මිය ගොස් ඇත්තේ ත්‍රිරෝද රථයේ පිටුපස ගමන් ගත් 3 දෙනායි.\nඑහි රියදුරු බරපතල තුවාල ලබා වැල්ලවාය මූලික රෝහලට ඇතුළත් කර තිබෙනවා.\nසිද්ධියෙන් මිය ගිය දෙදෙනෙකු එකම පවුලේ කාන්තාවක් සහ පිරිමි පුද්ගලයෙක්.\nමිය ගිය පිරිස වැල්ලවාය - ආනපල්ලම ප්‍රදේශයේ පදිංචිකරුවන් වන අතර ලොරි රථයේ රියදුරුගේ අපරික්ෂාකාරී ධාවනය අනතුරට හේතු වී ඇති බවට පොලිස් පරීක්ෂණවලදී අනාවරණ වී තිබෙනවා.\nඒ සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/245124/ත්‍රීරෝද-රථයක්-සහ-ලොරි-රථයක්-එකිනෙක-ගැටීමෙන්-3ක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2597"
}