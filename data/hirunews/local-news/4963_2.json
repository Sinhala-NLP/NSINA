{
       "Source": "hirunews",
       "Timestamp": "Saturday, 16 July 2016 - 18:15",
       "Headline": "නාමල්ගේ මෙට්ට කතාව කරළියට",
       "News Content": "පාර්ලිමේන්තු මන්ත්‍රී නාමල් රාජපක්ෂ අත්අඩංගුවට ගැනීම සිදුකර ඇත්තේ පොලිස් මූල්‍ය අපරාධ කොට්ඨාශයට ලැබුණු නිර්නාමික පැමිණිල්ලකට අනුව බව සත්‍යගවේෂකයෝ නීතිඥ සංවිධානය පවසනවා.\nකොළඹ අද (16) කැඳවා තිබූ මාධ්‍ය හමුවකට එක්වු එම සංගමයේ සභාපති නීතිඥ ප්‍රේම්නාත් සී දොලවත්ත ඒ සම්බන්ධයෙන් මෙලෙස අදහස් පළ කළා.\nඅනතුරුව මන්ත්‍රී නාමල් රාජපක්ෂ සම්බන්ධයෙන් මාධ්‍යවේදීන් ප්‍රශ්න කිහිපයක් විමසුවා.\nඑහිදී නීතිඥවරුන් කියා සිටියේ ඔහුට බන්ධනාගාරය තුළ විශේෂ සැලකිල්ලක් නොමැති බවයි.\nකෙසේ වෙතත්, නාමල් මන්ත්‍රීවරයා මෙට්ටයක් ඉල්ලා ඇති බවට පළ වන වාර්තා සම්බන්ධයෙන් මාධ්‍යවේදීන් ප්‍රශ්න කළ අවස්ථාවේදී පුළුල් සංවාදයක් ගොඩනැගුනේ අමාත්‍ය සරත් ෆොන්සේකා සිරගතව සිටි සමයේ ඔහුට අදාළ පහසුකම් නොලැබීම පිළිබඳවද ප්‍රශ්න නැගූ නිසාවෙන්.\nඑවැන්නක් සිදුවුණේ නම් එය වරදක් බව එහිදී නීතිඥවරුන් කියා සිටියා.",
       "URL": "https://www.hirunews.lk/138192/නාමල්ගේ-මෙට්ට-කතාව-කරළියට",
       "Category": "Local News",
       "Parent URL": "https://www.hirunews.lk/local-news.php?pageID=4963"
}