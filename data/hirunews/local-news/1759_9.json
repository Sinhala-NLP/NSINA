{
       "Source": "hirunews",
       "Timestamp": "Thursday, 12 August 2021 - 11:59",
       "Headline": "ගුරු විදුහල්පතිවරුන්ගේ සත්‍ය ග්‍රහය ඇරඹෙයි. - කැබිනට් අනුකමිටුවත් රැස්වේ (විඩීයෝ)",
       "News Content": "ගුරු විදුහල්පතිවරුන්ගේ වැටුප් ගැටලුව සම්බන්ධයෙන් සොයා බලා වාර්තාවක් ඉදිරිපත් කිරීමට පත් කළ අමාත්‍ය මණ්ඩල අනුකමිටුව මේ වනවිට රැස්ව තිබෙනවා.\nඒ අමාත්‍ය විමල් වීරවංශගේ නිවසේදීයි.\nඅදාළ කමිටුවේ සාමාජිකයන් ලෙස පත් කළ අමාත්‍යවරුන් වන ඩලස් අලහප්පෙරුම, විමල් වීරවංශ, ප්‍රසන්න රණතුංග සහ මහින්ද අමරවීරගේ සහභාගිත්වයෙන් මෙම සාකච්ඡාව පැවැත්වෙන බවයි වාර්තා වන්නේ.\nඊට අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා ද සහභාගි වී සිටින බව හිරු වාර්තාකරු සඳහන් කළා.\nමේ අතර, ගුරු - විදුහල්පති වැටුප් ගැටලුවට විසඳුම් ඉල්ලා ගුරු විදුහල්පති ඇතුලු තවත් වෘත්තීය සමිති කිහිපයක නායකයින් මේ වනවිට නිදහස් චතුරස්‍රයේ සත්‍යග්‍රහයක් ආරම්භ කර තිබෙනවා.\nලංකා ගුරු සංගමයේ ලේකම් ජෝෂප් ස්ටාලින් කියා සිටියේ ලංකා බැංකු සේවක සංගමය, රජයේ හෙද නිලධාරීන්ගේ සංගමය ඇතුලු වෘත්තීය සමිති රැසකම නායකයින් ඊට සහභාගි වී සිටින බවයි.\nමේ අතර, ඔන්ලයින් ඉගැන්වීමේ කටයුතු වලින් ඉවත් වීමේ වෘත්තීය ක්‍රියාමාර්ගය අද 31 ක් ගතවනවා.",
       "URL": "https://www.hirunews.lk/279504/ගුරු-විදුහල්පතිවරුන්ගේ-සත්‍ය-ග්‍රහය-ඇරඹෙයි-කැබිනට්-අනුකමිටුවත්-රැස්වේ-විඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=1759"
}