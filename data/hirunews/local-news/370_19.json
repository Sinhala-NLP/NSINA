{
       "Source": "hirunews",
       "Timestamp": "Thursday, 04 May 2023 - 8:44",
       "Headline": "උඩරට එළවළු වර්ග රැසක තොග මිල ගණන් පහළට",
       "News Content": "වෙළදපළේ උඩරට එළවළු වර්ග රැසක තොග මිල ගණන් තවදුරටත් රුපියල් 100 ත් 240 ත් අතර සටහන් වනවා.\nආර්ථික මධ්‍යස්ථාන රැසක කැරට් කිලෝවක තොග මිල ඊයේ(03) සටහන් වූයේ රුපියල් 160 කට අඩු අගයකයි.\nලීක්ස් කිලෝවක මිලද බොහෝ ආර්ථික මධ්‍යස්ථානවල රුපියල් 200 ට වඩා අඩුවෙන් පැවතුණා.\nකෙසේ වෙතත් බෝංචි කිලෝවක තොග මිල ඊයේ පෑලියගොඩ මැනිං වෙළඳපළේ සටහන් වූයේ රුපියල් 300 ත් 350 ත් අතර අගයකයි.\nපහතරට එළවළු මිල ගණන්ද සාමාන්‍ය අගයක පැවති අතර කරවිල, මාළු මිරිස් සහ අමු මිරිස් මිල ගණන් පමණක් තරමක ඉහළ අගයක් ගත්තා.\nආනයනික අර්තාපල් තවදුරටත් රුපියල් 170 කට අඩුවෙන් අලෙවිවන අතර නුවරඑළිය අර්තාපල් රුපියල් 250 ත් 300 ත් අතර මිලකට අලෙවි වුණා.",
       "URL": "https://www.hirunews.lk/334205/උඩරට-එළවළු-වර්ග-රැසක-තොග-මිල-ගණන්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=370"
}