{
       "Source": "hirunews",
       "Timestamp": "Sunday, 03 September 2023 - 13:16",
       "Headline": "අකුණු අනතුරුවලින් 10ක් ජීවිතක්ෂයට",
       "News Content": "ඉන්දියාවේ ඔඩීෂා ප්‍රාන්තයට බලපෑ අධික වර්ෂාවත් සමඟ සිදුවූ අකුණු අනතුරුවලින් 10 දෙනෙකු මියගොස් තිබෙනවා.\nඑම ප්‍රාන්තයේ කුර්දා දිස්ත්‍රික්කයේදී හතරදෙනෙකු මියගොස් ඇති අතර, අන්ගල්, බවුද්, ජෙගදීෂන්පුර් සහ දෙන්කානල් දිස්ත්‍රික්කවල එක් අයෙකු බැගින් මියගොස් ඇති බවයි ඉන්දීය මාධ්‍ය වාර්තා සඳහන් කළේ.\nපැවති තද වර්ෂාවත් සමඟ මෙම අකුණු සැර හේතුවෙත් තවත් තුන්දෙනෙකුද තුවාල ලබා තිබුණා.\nමේ වනවිට ඊසාන දිග බෙංගාල බොක්ක ආශ්‍රිතව සුළි කුණාටුවක් පවතින අතර, තවත් සුළි කුණාටුවක් අද පස්වරුව වනවිට එම ප්‍රදේශවලට බලපෑ හැකි බවටද ඉන්දීය කාලගුණ විද්‍යාඥයන් අනතුරු අඟවා තිබුණා.",
       "URL": "https://www.hirunews.lk/346999/අකුණු-අනතුරුවලින්-10ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=55"
}