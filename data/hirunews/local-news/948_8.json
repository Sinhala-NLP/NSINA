{
       "Source": "hirunews",
       "Timestamp": "Thursday, 11 August 2022 - 23:01",
       "Headline": "සිසුන් අපයෝජනය කළ කපුවෙක් අල්ලයි",
       "News Content": "දේවාලයක පූජකයෙකු ලෙස පෙනී සිටිමින් දරුවන් ලිංගික අපයෝජන සඳහා යොදාගත් සැකකරුවෙකු ගාල්ල - උණවටුන ප්‍රදේශයේදී අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\n44 හැවිරිදි සැකකරු ඊයේ (11) ගාල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන 23 වැනිදා දක්වා රක්ෂිත බන්ධනාගාරගත කෙරුණා.\nමීට අදාළ පැමිණිල්ල පොලිසියට ලැබී තිබුණේ ගාල්ලේ පාසල් කිහිපයක දරුවන්ගේ දෙමව්පියන්ගෙන්.\nතම දරුවන් ලිංගික අපයෝජනයට යොදා ගැනීම සම්බන්ධයෙන් ඔවුන් කළ පැමිණිල්ල අනුව දරුවන්ගෙන් ද තොරතුරු ලබාගෙන සැකකරු අත්අඩංගුවට ගෙන ඇති අතර, පොලිස් මාධ්‍ය කොට්ඨාශය සඳහන් කළේ වට්ස්ඇප් මාර්ගයෙන් සැකකරු දරුවන් ඊට පොළඹවා ගෙන ඇති බවයි.\nවිවිධ ස්ථානවල මෙම අපයෝජන සිදුව ඇති අතර, එම ස්ථාන ද මේ වනවිට හඳුනාගෙන තිබෙනවා.\nමේ අතර, පොලිසිය ඉල්ලා සිටින්නේ දරුවන් සම්බන්ධයෙන් දෙමව්පියන් නිසි අවධානයෙන් කටයුතු කිරීමෙන් මෙවැනි තත්ත්වයන් වළක්වා ගත හැකි බවයි.",
       "URL": "https://www.hirunews.lk/312508/සිසුන්-අපයෝජනය-කළ-කපුවෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=948"
}