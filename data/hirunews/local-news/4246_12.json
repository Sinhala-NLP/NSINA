{
       "Source": "hirunews",
       "Timestamp": "Sunday, 29 October 2017 - 19:54",
       "Headline": "සැමියාට ඇප අත්සන් කර බන්ධනාගාර ගතවූ දෙදෙරු මවගේ පිහිටට පැමිණි රේගුව",
       "News Content": "සැමියා වෙනුවෙන් ඇප අත්සන් කර බන්ධනාගාර ගතවීමට සිදුවූ බලංගොඩ ප්‍රදේශයේ දෙදරු මව නිදහස් කරගැනීම සඳහා අවශ්‍ය රුපියල් ලක්ෂයක මුදල පරිත්‍යාගශීලීන් පිරිසක් විසින් ලබාදී තිබෙනවා.\nඒ, මේ පිළිබඳව හිරු ප්‍රවෘත්ති කළ අනාවරණයෙන් පසුවයි.\nපුද්ගලයෙකුට පහරදීමේ සිද්ධියක් සම්බන්ධයෙන් චෝදනා ලැබූ සිය සැමියා නිදහස් කරගැනීම සඳහා ඔහු වෙනුවෙන් රුපියල් ලක්ෂයක ශරීර ඇප අත්සන් තබා අවසානයේ බන්ධනාගාර ගතවීමට සිදුවූ 24 හැවිරිදි දෙදරු මවක් සම්බන්ධයෙන් අප පසුගිය 25 වැනිදා අනාවරණය කළා.\nඑම කාන්තාවගේ සැමියා ඇප ලබා ගැනිමෙන් අනතුරුව අධිකරණය මඟහැර සිටීම හේතුවෙන් මෙම දරුවන් දෙදෙනාගේ මවට මාස 6 ක සිර දඬුවම් හිමිවී\nතිබුණා.\nමව බන්ධනාගාර ගතවූ පසු ඇයගේ අවුරුදු 2 ක් සහ 3 ක් වයසැති දරුවන් දෙදෙනා රැකබලා ගැනීමේ කාර්ය පැවරී තිබුණේ සමන්මලීගේ මවටයි.\nමෙම සිදුවීම හිරු ප්‍රවෘත්ති ඔස්සේ පෙන්වාදීමෙන් පසු රේගු දෙපාර්තමේන්තුවේ මිතුරු සංසදය සමන්මලී නිදහස් කරගැනීම සඳහා අවශ්‍ය රුපියල් ලක්ෂයක\nමුදල රැගෙන අද ඇගේ නිවස වෙත පැමිණියා.",
       "URL": "https://www.hirunews.lk/174743/සැමියාට-ඇප-අත්සන්-කර-බන්ධනාගාර-ගතවූ-දෙදෙරු-මවගේ-පිහිටට-පැමිණි-රේගුව",
       "Category": "Local News",
       "Parent URL": "https://www.hirunews.lk/local-news.php?pageID=4246"
}