{
       "Source": "hirunews",
       "Timestamp": "Saturday, 27 February 2021 - 13:06",
       "Headline": "වරායේ අක්‍රමිකතා සොයන්න රාජ්‍ය බුද්ධි සේවයේ කාර්යාලයක්",
       "News Content": "වරාය තුල සිදුවන විවිධ අක්‍රමිකතා පාලනයට රාජ්‍ය බුද්ධි සේවයේ කාර්යාලයක් එහි ස්ථාපිත කිරීමට වරාය අධිකාරිය තීරණය කර තිබෙනවා.\nශ්‍රී ලංකා වරාය අධිකාරියේ සභාපති, විශ්‍රාමික ජෙනරාල් දයා රත්නායක සඳහන් කළේ දීර්ඝ කාලීනව සිදුවන අක්‍රමිකතා හඳුනා ගැනීම සඳහා මෙම රාජ්‍ය බුද්ධි සේවයේ කාර්යාලය ස්ථාපිත කරන බවයි.\nඑමෙන්ම, වරාය අධිකාරියේ නැගෙනහිර පර්යන්තයට නව දොඹකර ගෙන්වීමේ කටයුතු කඩිනමින් සිදුකිරීම සඳහා අවශ්‍ය සියලු පියවර ගෙන ඇති බව ද වරාය අධිකාරියේ සභාපති විශ්‍රාමික ජනරාල් දයාරත්නායක සඳහන් කළා.\nනව තාක්ෂණයට ගැළපෙන ලෙස වරාය අධිකාරියේ කටයුතු කඩිනම් කිරීමේ අරමුණින් මෙම දොඹකර ගෙන්වීම් සිදුකරන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/263816/වරායේ-අක්‍රමිකතා-සොයන්න-රාජ්‍ය-බුද්ධි-සේවයේ-කාර්යාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2122"
}