{
       "Source": "hirunews",
       "Timestamp": "Tuesday, 14 June 2022 - 11:49",
       "Headline": "ජ්‍යෙෂ්ඨත්වය හෝ වෙනත් හේතුන්ගේ බාධාවක් නැතිව රාජ්‍ය සේවකයන්ට විදේශගත වීමට හැකියාව (වීඩියෝ)",
       "News Content": "දැනට රාජ්‍ය සේවයේ සිටින නිලධාරීන්ට ජ්‍යෙෂ්ඨත්වය හෝ වෙනත් හේතුන්ගේ බාධාවකින් තොරව විදෙස්ගත වීමට හැකියාව ලැබෙන පරිදි දැනට පවතින නීති රීති සංශෝධනය කිරීමට කැබිනට් අනුමැතිය හිමිව තිබෙනවා.\nඒ අනුව අධ්‍යයන කටයුත්තකට හෝ රැකියාවක් සඳහා දැනට සේවයේ සිටින රාජ්‍ය නිලධාරීන්ට සිය සේවා කාලය තුළ උපරිමය වසර 5ක කාලසීමාවක් දක්වා විදේශගත වීමට තිබෙන හැකියාව මෙමගින් සංශෝධනය වනවා.\nමෙම සංශෝධනය අනුව, දැනට පවතින විධිවිධාන සංශෝධනය වී, අදාළ සේවකයාගේ විශ්‍රාම වැටුප ගණනය කිරීම දී සහ ජ්‍යෙෂ්ඨත්වය තීරණය වීමේ දී බලපාන නීති රීති ලිහිල් වනු ඇත.\nඑලෙස සංශෝධනය වූ විධිවිධාන සහ නීති රීති ඇතුළත් චක්‍රලේකය කඩිනමින් නිකුත් කිරීම සඳහා අමාත්‍ය මණ්ඩල අනුමැතිය හිමිව තිබෙනවා.",
       "URL": "https://www.hirunews.lk/307089/ජ්‍යෙෂ්ඨත්වය-හෝ-වෙනත්-හේතුන්ගේ-බාධාවක්-නැතිව-රාජ්‍ය-සේවකයන්ට-විදේශගත-වීමට-හැකියාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1096"
}