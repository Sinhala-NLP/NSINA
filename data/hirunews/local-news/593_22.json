{
       "Source": "hirunews",
       "Timestamp": "Wednesday, 18 January 2023 - 16:06",
       "Headline": "ලොව වයස්ගතම පුද්ගලයා ස්වර්ගස්ථ වෙයි",
       "News Content": "ලොව වයස්ගතම පුද්ගලයා වන ප්‍රංශ ජාතික ලුසීල් රැන්ඩන් නැමැති කන්‍යා සොහොයුරිය ස්වර්ගස්ථ වී තිබෙනවා.\n1904 වර්ෂයේ පෙබරවාරි 11 වැනිදා දකුණු ප්‍රංශයේ දී උපත ලැබූ එම කන්‍යා සොහොයුරිය ස්වර්ගස්ථ වන විට 118 වන වියේ පසු වුණා.\nඇය ටූලෝන්හි ඇගේ සාත්තු නිවාසේ නින්දේ දී මිය ගිය බවයි එහි ප්‍රකාශක ඩේවිඩ් ටවේල්ලා විදෙස් මාධ්‍යට පවසා තිබුණේ.\n2021 දී කොවිඩ් -19 වසංගතයෙන් ඇගේ වැඩිහිටි නිවාසයේ සිටි 10 දෙනෙකු මිය ගිය අතර ඇය එම ව්‍යසනයෙන් ද දිවි බේරා ගෙන තිබුණා.\nලුසීල් රැන්ඩන් කන්‍යා සොහොයුරිය 1944 වර්ෂයේ දී කන්‍යාරාමයකට ඇතුළු වීමට පෙර ආණ්ඩුකාරවරියක් සහ උපදේශකවරියක් ලෙස ද සේවය කර තිබෙනවා.",
       "URL": "https://www.hirunews.lk/325341/ලොව-වයස්ගතම-පුද්ගලයා-ස්වර්ගස්ථ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=593"
}