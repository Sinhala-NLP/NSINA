{
       "Source": "hirunews",
       "Timestamp": "Thursday, 12 May 2022 - 12:57",
       "Headline": "ඉන්ධන සහ ගෑස් පෝලිම් දිගු වෙයි - ඇඳිරි නීතිය ඉවත් කරයි (වීඩියෝ)",
       "News Content": "දිවයිනට පනවා තිබූ ඇදිරි නීතිය දින 3කට පසු අද ඉවත් කිරීමත් සමග යළිත් ඉන්ධන සහ ගෑස් පෝළිම් නිර්මාණය වී තිබෙනවා.\nකෙසේ වෙතත් ඛනිජ තෙල් නීතිගත සංස්ථාව ප්‍රකාශ කළේ පෙට්‍රල් තොග දිවයින පුරා බෙදා හැරීමේ කටයුතු ආරම්භ කර ඇති අතර ඩීසල් ලබාදීම තවදුරටත් සීමා කර ඇති බවයි.\nකොළොන්නාව සහ මුතුරාජවෙල පර්යන්ත සඳහා ඉන්ධන ප්‍රවාහන බවුසර් සියයට 80ක් පමණ පැමිණ ඇති බව ලංකා පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා ප්‍රකාශ කළා.\nඑමෙන්ම ලිට්රෝ සමාගම විසින් ගෑස් ලබා ගැනීම සදහා රැදී නොසිටින ලෙස මීට පෙර දැනුම් දී තිබුණ ද අද උදෑසන කාලයේදීත් ඇතැම් ප්‍රදේශවල ගෑස් ලබා ගැනීම සඳහා ජනතාව පෝලිම්වල රැදී සිටි බවයි හිරු වාර්තාකරුවන් කියා සිටියේ.\nමේ අතර, අද දිනයේදී දිවයින පුරා පැය 5ක විදුලි කප්පාදුවක් සිදු කෙරෙනවා.",
       "URL": "https://www.hirunews.lk/304140/ඉන්ධන-සහ-ගෑස්-පෝලිම්-දිගු-වෙයි-ඇඳිරි-නීතිය-ඉවත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1174"
}