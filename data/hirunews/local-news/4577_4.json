{
       "Source": "hirunews",
       "Timestamp": "Wednesday, 05 April 2017 - 16:39",
       "Headline": "16 සිසුවියට පන්තිය තුළම අතවර කළ 65 ගුරුවරයා",
       "News Content": "16 හැවිරිදි පාසල් දැරියකට ලිංගික අපයෝජන සිදු කිරීමේ  චෝදනාවට වරදකරු වූ උපකාරක පංති ගුරුවරයෙකුට මාතර මහාධිකරණය වසර 20ක බරපතල වැඩ සහිත සිරදඬුවම් නියම කර තිබෙනවා.\n2008 මාර්තු  18 වන දිනට ආසන්න දිනකදී අකුරැස්ස ඇල්ලවෙල දී උපකාරක පංතිය තුළ දී සිසුවියට ලිංගික අපයෝජන සිදු කළ බවට සැකකරුට  චෝදනා එල්ල වී තිබුණා.\nගණිත ගුරුවරයෙකු වන සැකකරුට එරෙහිව වසර 9ක් පුරා පැවති දීර්ඝ නඩු විභාගයකන් පසුව නඩුවේ තීන්දුව ඊයේ(04) ප්‍රකාශයට පත් කෙරුනා.\nවරදකරුට 20 වසරක බරපතල වැඩ සහිත සිර දඬුවමක් සහ රුපියල් 10,000 ක දඩයක් ද නියම කළ අතර 65 හැවිරිදි මෙම පුද්ගලයා අකුරැස්ස ඇල්ලවෙල ප්‍රදේශයේ පදිංචිකරුවෙකු බව සඳහන්.",
       "URL": "https://www.hirunews.lk/158569/16-සිසුවියට-පන්තිය-තුළම-අතවර-කළ-65-ගුරුවරයා",
       "Category": "Local News",
       "Parent URL": "https://www.hirunews.lk/local-news.php?pageID=4577"
}