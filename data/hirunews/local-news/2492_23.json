{
       "Source": "hirunews",
       "Timestamp": "Friday, 28 August 2020 - 11:03",
       "Headline": "රජයේ විභාග නිසා පාසල් නිවාඩු ලැබෙන හැටි (වීඩියෝ)",
       "News Content": "2020 වර්ෂය සඳහා නියමිත පහ ශ්‍රේණි ශිෂ්‍යත්ව විභාගය 2020 ඔක්තෝම්බර් මස 11 වැනි ඉරිදා දින පැවැත්වීමටත්, අධ්‍යයන පොදු සහතික පත්‍ර උසස් පෙළ විභාගය 2020 ඔක්තෝබර් 12 වැනි දින සිට 2020 නොවැම්බර් 06 වැනි දින දක්වා පැවැත්වීමටත් අධ්‍යාපන අමාත්‍යංශය තීරණය කර තිබෙනවා.\nඒ අනුව, 2020 ඔක්තෝබර් 10 දින සිට 2020 නොවැම්බර් 08 වනදා දක්වා පාසල් නිවාඩු ලබා දෙනු ඇති.\nතෙවැනි පාසල් වාරය 2020 නොවැම්බර් 09 වනදායින් ආරම්භ වන අතර, 2020 දෙසැම්බර් 23 වනදා අවසන් වනවා.\n2020 වසරේ වාර අවසාන නිවාඩුව දෙසැම්බර් 24 වැනිදා සිට 2021 ජනවාරි 01 දා දක්වා ක්‍රියාත්මකයි.\nඒ අනුව, 2021 වසරේ නව පාසල් වාරය ජනවාරි 04 වැනිදායින් ආරම්භ කිරීමටයි අධ්‍යපන අමාත්‍යංශය තීරණය කර ඇත්තේ.\n2020 වර්ෂය සඳහා නියමිත අ.පො.ස සාමාන්‍ය පෙළ විභාගය 2021-01-18 සිට 2021-01-27 දක්වා පැවැත්වෙනවා.\nමෙම කාල පරිච්ඡේදය සියලු පාසල් සඳහා විශේෂ නිවාඩුවක් ලෙස ක්‍රියාත්මකයි.\nඅ.පො.ස සාමාන්‍ය පෙළ විභාගයට මුහුණ දෙන සිසුන් සඳහා පමණක් 2021 ජනවාරි 01 දා සිට 2021 ජනවාරි 17 දක්වා අධ්‍යයන නිවාඩු කාලයක් හිමිවනු ඇති.\nඅ.පො.ස සාමාන්‍ය පෙළ විභාගයෙන් පසුව නැවත පාසල් ආරම්භ වන්නේ 2021 පෙබරවාරි 01 දින සිටයි.",
       "URL": "https://www.hirunews.lk/248828/රජයේ-විභාග-නිසා-පාසල්-නිවාඩු-ලැබෙන-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2492"
}