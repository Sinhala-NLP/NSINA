{
       "Source": "hirunews",
       "Timestamp": "Wednesday, 21 June 2023 - 19:51",
       "Headline": "ආහාර සාම්පල පරීක්ෂා කරන රසායන ද්‍රව්‍ය හිඟයක්",
       "News Content": "ආහාර සාම්පල පරීක්ෂා කරනු ලබන රසායනාගාර තුළ රසායනික ද්‍රව්‍යවල හිඟයක් පැවතීම හේතුවෙන් මහජන සෞඛ්‍ය පරීක්ෂකවරුන් දැඩි අපහසුතාවට පත්ව තිබෙනවා.\nමහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ කියා සිටියේ මේ හේතුවෙන් පාරිභෝගිකයන් ද දැඩි අනාරක්ෂිත තත්ත්වයට පත්වන බවයි.\nපොල්තෙල්, එළඟි තෙල්, සෝයාමීට්, යෝගට් පානය, තේ, සෝස්, මාළු, මස්, මිරිස්, රටකජු, සමපෝෂ, බටර් වැනි ආහාර ද්‍රව්‍ය තුළ පවතින ශරීරයට අහිතකර ද්‍රව්‍ය පරීක්ෂා කිරීමට මෙමඟින් බාධා එල්ලවී තිබෙනවා.",
       "URL": "https://www.hirunews.lk/338646/ආහාර-සාම්පල-පරීක්ෂා-කරන-රසායන-ද්‍රව්‍ය-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=248"
}