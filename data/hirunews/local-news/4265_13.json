{
       "Source": "hirunews",
       "Timestamp": "Wednesday, 18 October 2017 - 16:41",
       "Headline": "දියේ ගිලුණු පුද්ගලයෙක් සොයන්න ගිහින් හමු වූ නොසිතූ දේ",
       "News Content": "ලුණුගම්වෙහෙර ජලාශයෙන් අඩි 7ක් දිග මියගිය කිඹුලෙක් හමුවෙයි\nලුණුගම්වෙහෙර ජලාශයේ තිබූ මළසිරුරක් ගොඩගැනීමට යාමේදී එම දැලේ පැටලී සිටි මියගිය අඩි 7ක් පමණ වූ කිඹුලෙකු හමුව තිබෙනවා.\nඉකුත් 15වනදා දහවල් 12ට පමණ එම ජලාශයේ ධීවර කටයුතුවල නියැළෙමින් සිටි 39 හැවිරිදි පුද්ගලයෙකු දියේ ගිලී මරණයට පත්ව ඇති අතර ප්‍රදේශවාසීන් සහ නාවික හමුදාවේ කිමිදුම්කරුවන් එක්ව ඔහුගේ සිරුර සොයාගැනීමට මෙලෙස දැල් එලමින් දැඩි පරිශ්‍රමයක් දරූ බව සඳහන්.\nකෙසේ වෙතත් අද (18) එම ස්ථානයේම මළ සිරුර ගොඩගසා තිබුණා.\nමෙලෙස මරණයට පත්ව ඇත්තේ ලුණුගම්වෙහෙර පිළිමහෙල ප්‍රදේශයේ පදිංචි සිව්දරු පියෙකු වන බවයි වාර්තා වන්නේ.\nමාලු අල්ලමින් සිටි ඔරුව දියඹට ගසාගෙන යාම වළක්වාලීමට උත්සහ කිරීමේදී ඔහු මෙලෙස දියේ ගිලී තිබුණා.\nතිස්සමහාරාම - අමිල සම්පත් ශ්‍රී",
       "URL": "https://www.hirunews.lk/173837/දියේ-ගිලුණු-පුද්ගලයෙක්-සොයන්න-ගිහින්-හමු-වූ-නොසිතූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4265"
}