{
       "Source": "hirunews",
       "Timestamp": "Wednesday, 05 April 2023 - 15:12",
       "Headline": "මුදල් ඉල්ලා මුණුපුරෙකු මිත්තනිය සහ මුත්තනුවන් ඝාතනය කරයි",
       "News Content": "බදුල්ල - ඇල්ල බල්ලකෙටුව ප්‍රදේශයේ දී තරුණයකු විසින තම මුත්තණුවන් සහ මිත්තණිය ඝාතනය කර තිබෙනවා. පොලිසිය සඳහන් කළේ, සැකකාර මුණුපුරා ප්‍රදේශය අතහැර පළාගිය බවයි.\n70 හැවිරිදි වියේ පසුවූ මිත්තණිය සහ 80 හැවිරිදි වියේ පසුවූ මුත්තණුවන් මෙලෙස ඝාතනය කර ඇති අතර සැකකරු මත් පැන් වලට ඇබ්බැහි වූවෙකු බවට ද අනාවරණ වී තිබෙනවා. මුදල් ඉල්ලා නොදුන් නිසා මෙම ඝාතනය සිදු කර ඇති බවයි පොලිසිය සඳහන් කළේ.\nමේ අතර, කාන්තාවකගේ අත්පා ගැට ගසා පහරදී ඇය සතුව තිබූ මුදල් සහ රන් ආභරණ පැහැර ගැනීමේ සිද්ධියකට අදාළව සැකකරුවන් තුන්දෙනෙකු අත්අඩංගුවට ගෙන තිබෙනවා.\nගල්කිස්ස ප්‍රදේශයේ සම්බාහන මධ්‍යස්ථානයක සේවය කළ කාන්තාවකට මෙම පහරදීම සිදුකර මුදල් සහ රන් ආභරණ කොල්ලකා ඇති බවයි පොලීසිය සඳහන් කළේ.\nපසුගිය 17 වනදා සම්බාහන මධ්‍යස්ථානයේ රැදී සිටියදී මෙම සැකකරුවන් තිදෙනා පැමිණ ඇය සතුව තිබූ රුපියල් 45,000 ක මුදල් සහ රන් භාණ්ඩ කොල්ලකා පලාගොස් තිබුණා.\nඅත්අඩංගුවට ගත් සැකකරුවන් රත්මලාන සහ මහනුවර ප්‍රදේශවල පදිංචිකරුවන්.",
       "URL": "https://www.hirunews.lk/331770/මුදල්-ඉල්ලා-මුණුපුරෙකු-මිත්තනිය-සහ-මුත්තනුවන්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=432"
}