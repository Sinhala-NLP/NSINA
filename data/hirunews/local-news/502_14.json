{
       "Source": "hirunews",
       "Timestamp": "Thursday, 02 March 2023 - 15:16",
       "Headline": "කච්චතිව් මංගල්‍ය හෙට ඇරඹේ - ඉන්දීය බැතිමතුන් දහසක්",
       "News Content": "කච්චතිව් දූපතේ ශාන්ත අන්තෝනි දේවස්ථානයේ වාර්ෂික මංගල්‍යය හෙට (03) ආරම්භ වනවා.\nඉන්දීය හා ලාංකීය බැතිමතුන්ගේ සහභාගීත්වයෙන් එය අනිද්දා දක්වා පැවැත්වෙනු ඇති.\nයාපනය රඳගුරු ජස්ටින් ඥානප්‍රකාශම් පියතුමාගේ ප්‍රධානත්වයෙන් පැවැත්වෙන මෙම මංගල්‍යය නාවික හමුදාවේ සහයෝගය ඇතිව, යාපනය දිස්ත්‍රික් ලේකම් කාර්යාලය,ඩෙල්ෆ් ප්‍රාදේශීය සභාව, එක්ව සංවිධාන කරනු ලබනවා.\nමෙවර ඉන්දීය බැතිමතුන් දහසක පමණ පිරිසක් කච්චතිව් මංගල්ලය වෙනුවෙන් පැමිණෙනු ඇතැයි අපේක්ෂා කරන බවයි යාපනය දිස්ත්‍රික් ලේකම් කාර්යාලය සඳහන් කළේ.",
       "URL": "https://www.hirunews.lk/328789/කච්චතිව්-මංගල්‍ය-හෙට-ඇරඹේ-ඉන්දීය-බැතිමතුන්-දහසක්",
       "Category": "Local News",
       "Parent URL": "https://www.hirunews.lk/local-news.php?pageID=502"
}