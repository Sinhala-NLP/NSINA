{
       "Source": "hirunews",
       "Timestamp": "Thursday, 27 January 2022 - 14:05",
       "Headline": "විශේෂ භාණ්ඩ හා සේවා බදු පනත් කෙටුම්පත විවාදයට - එජාපයෙනුත් පෙත්සමක්",
       "News Content": "විශේෂ භාණ්ඩ හා සේවා බදු පනත් කෙටුම්පතට එරෙහිව එක්සත් ජාතික පක්ෂයේ යොවුන් පෙරමුණ අද (27) ශ්‍රේෂ්ඨාධිකරණයට පෙත්සමක් ගොනුකළා.\nඊයේ (26) දේශීය ආදායම් දෙපාර්තමේන්තුවේ කොමසාරිස්වරුන්ගේ සම්මේලනය සහ සමගි ජනබලවේගය ද මෙම පනත් කෙටුම්පතට එරෙහිව පෙත්සම් ගොනුකළ අතර ඒ අනුව මේ පනත් කෙටුම්පතට එරෙහිව මේ වනවිට පෙත්සම් 3 ක් ශ්‍රේෂ්ඨාධිකරණය හමුවේ ගොනුකර තිබෙනවා.\nමේ අතර මෙම පනත් කෙටුම්පතෙහි දෙවනවර කියවීමේ විවාදය ලබන මස 10 වනදා පැවැත්වීමට පාර්ලිමේන්තු කටයුතු පිළිබඳ කාරක සභාව තීරණය කර තිබෙනවා.\nපාර්ලිමේන්තුව ලබන මස 08 වනදා යළි රැස්වීමට නියමිත අතර, කොරෝනා වැළඳීමෙන් අභාවප්‍රාප්ත වු හිටපු අමාත්‍ය මංගල සමරවීර වෙනුවෙන් ශෝක ප්‍රකාශ යෝජනාව පෙබරවාරි 11 වනදා පාර්ලිමේන්තුවට ඉදිරිපත් කිරීමට නියමිතයි.",
       "URL": "https://www.hirunews.lk/295346/විශේෂ-භාණ්ඩ-හා-සේවා-බදු-පනත්-කෙටුම්පත-විවාදයට-එජාපයෙනුත්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=1394"
}