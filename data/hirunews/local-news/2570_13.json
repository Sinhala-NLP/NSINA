{
       "Source": "hirunews",
       "Timestamp": "Tuesday, 21 July 2020 - 9:36",
       "Headline": "ඉන්දියාවේ කොරෝනා ආසාදිතයන් සහ මරණ තවත් ඉහළට",
       "News Content": "අද උදෑසනින් අවසන් වූ පැය 24 තුළ දෙවන වරටත් 40,000 ඉක්ම වූ නව ආසාදිතයන් වාර්තා වීමත් සමඟ ඉන්දියාවේ කොරෝනා ආසාදිතයන් සංඛ්‍යාව එකොලොස් ලක්ෂ 54,000 ඉක්මවා තිබෙනවා.\nඑමෙන්ම, ගත වූ පැය 24 තුළ තවත් කොවිඩ් 19 මරණ 681ක් ඉන්දියාවෙන් වාර්තා වුණා.\nඒ අනුව එරට මුළු කොරෝනා මරණ සංඛ්‍යාව 27,500 ඉක්ම වූවා.\nඉන්දීය සෞඛ්‍ය අමාත්‍යාංශය සඳහන් කළේ ආසාදිතයන්ගෙන් සියයට 62.61ක් සුවය ලබා ඇති බවයි.\nකොරෝනා වෛරසයෙන් තුන්වනුව වැඩිම පීඩාවට ලක්වූ රට වන ඉන්දියාවේ මහාරාෂ්ට්‍ර ප්‍රාන්තය ආසාදිතයන් සහ මරණ සංඛ්‍යාවෙන් ඉහළම අගයක් සලකුණු කරන අතර ආන්ද්‍ර ප්‍රදේශ්, තමිල්නාඩු, කර්ණාටක, ගුජරාට් සහ බටහිර බෙංගාලය ඊළඟට වැඩිම පීඩාවට පත්වූ ප්‍රාන්ත වනවා.",
       "URL": "https://www.hirunews.lk/246038/ඉන්දියාවේ-කොරෝනා-ආසාදිතයන්-සහ-මරණ-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2570"
}