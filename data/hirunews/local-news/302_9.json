{
       "Source": "hirunews",
       "Timestamp": "Thursday, 01 June 2023 - 11:49",
       "Headline": "බෲනෝ දිවාකර ජුනි 07 දක්වා රක්ෂිත බන්ධනාගාර ගත කෙරේ (වීඩියෝ)",
       "News Content": "බුදුදහමට අපහාසාත්මක ප්‍රකාශකයක් සිදුකිරීමට ආධාර අනුබල දීමේ චෝදනාවට අත්අඩංගුවට ගත් බෲනෝ දිවාකර නැමැති සමාජ ක්‍රියාකරු ලබන 07 වනදා දක්වා රක්ෂිත බන්ධනාගාර ගතකෙරුණා.\nඒ සැකකරු අද(01) දින කොටුව මහේස්ත්‍රාත් තිළිණ ගමගේ හමුවට ඉදිරිපත් කිරීමෙන් අනතුරුවයි.\nඑමෙන්ම, බෞද්ධ දර්ශනයට සහ සංස්කෘතියට අපහාස වන අයුරින් ප්‍රකාශ නිකුත් නතාෂා එදිරිසුරිය ද ලබන 7 වනදා දක්වා රක්ෂිත බන්ධනාගාර ගත කළ බවයි හිරු අධිකරණ වාර්තාකරු සඳහන් කළේ.\nඇයගේ ප්‍රකාශයට අදාළව ඊයේ අත්අඩංගුවට ගත් සමාජ ක්‍රියාකාරියෙකු වූ බෲනෝ දිවාකර නැමැත්තාට එල්ලවී ඇති චෝදනාව වී ඇත්තේ නතාශා එදිරිසුරිය ඉදිරිපත් කළ ප්‍රහසන වැඩසටහන යූ ටියුබ් නාලිකාව ඔස්සේ ප්‍රචාරය කිරීමයි.",
       "URL": "https://www.hirunews.lk/336758/බෲනෝ-දිවාකර-ජුනි-07-දක්වා-රක්ෂිත-බන්ධනාගාර-ගත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=302"
}