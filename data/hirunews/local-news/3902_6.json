{
       "Source": "hirunews",
       "Timestamp": "Sunday, 10 June 2018 - 20:42",
       "Headline": "බටපොල උණුසුම් කළ උපන්දින සාදයේ පහරදීම",
       "News Content": "බටපොල ප්‍රදේශයේ පැවැත්වූ උපන්දින සාදයකට කඩා වැදුණු තරුණයින් පිරිසක් සිදුකළ පහරදීමකින් පස්දෙනෙකු තුවාල ලබා රෝහල්ගතකර තිබෙනවා.\nපෙරේදා රාත්‍රී 10 30ට පමණ මෙම පහරදීම සිදුව තිබෙනවා.\nඒ බටපොල, හතරේ කනුව, දික්බැද්ද ප්‍රදේශයේ පිහිටි ගරාජයක උපන්දින සාදයක් සමරමින් සිටින අතරතුරදී.\nකඩු පොලු රැගත් පිරිසක් මෙම පහරදීම සිදුකර තිබුනේ උපන්දින සාදයේදී සිදුවූ බහින්බස් වීමේ සිද්ධියක් මුල්කරගනිමින්.\nපහරදීමෙන් තුවාල ලැබූ 05 දෙනෙක් ඇල්පිටිය රෝහලට ඇතුලත් කිරීමෙන් පසු බරපතල තත්වයේ පසුවූ තිදෙනෙක් ගාල්ල රෝහලවෙත මාරුකර යවා තිබෙනවා.",
       "URL": "https://www.hirunews.lk/192752/බටපොල-උණුසුම්-කළ-උපන්දින-සාදයේ-පහරදීම",
       "Category": "Local News",
       "Parent URL": "https://www.hirunews.lk/local-news.php?pageID=3902"
}