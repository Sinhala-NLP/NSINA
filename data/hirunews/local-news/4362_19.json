{
       "Source": "hirunews",
       "Timestamp": "Sunday, 20 August 2017 - 7:47",
       "Headline": "ඉල්ලා අස්වෙන්නේ නැහැ - ඇමති විජේදාසගෙන් ප්‍රකාශයක්",
       "News Content": "අමාත්‍ය ධුරයෙන් ඉල්ලා අස්වීමට තමන්ට කිසිදු හේතුවක් නොමැති බව අධිකරණ හා බුද්ධශාසන අමාත්‍ය විජේදාස රාජපක්ෂ පවසනවා.\nමල්වතු මහ විහාරයේ ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියා.\nඑක්සත් ජාතික පක්ෂ පසුපෙළ මන්ත්‍රීවරුන් ඔහුට එරෙහිව නගන චෝදනා සම්බන්ධයෙන් මාධ්‍යවේදීන් විමසූ අවස්ථාවේදී ඔහු කියා සිටියේ එම චෝදනා සියල්ල අසත්‍ය සහ ද්වේශසහගත ඒවා බවයි.\nතමන් දේශපාලනයට පැමිණියේ ජනතාවට ඇති ආදරය හේතුවෙන් බවත්, තමන් සමග ජනතාව සිටින බවත් අමාත්‍යවරයා වැඩිදුරටත් සඳහන් කළා.",
       "URL": "https://www.hirunews.lk/168882/ඉල්ලා-අස්වෙන්නේ-නැහැ-ඇමති-විජේදාසගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4362"
}