{
       "Source": "hirunews",
       "Timestamp": "Thursday, 15 December 2016 - 14:01",
       "Headline": "ඩෙංගු රෝගීන්ගේ අඩුවක්",
       "News Content": "ඩෙංගු රෝගීන් වාර්තාවීමේ සුලු අඩුවක් පෙන්නුම් කරන බව සෞඛ්‍ය අමාත්‍යංශය පවසනවා.\nඅද වන විට වාර්තාවී ඇති ඩෙංගු රෝගීන් සංඛ්‍යාව 47,900 ක් වන අතර මියගොස් ඇති සංඛ්‍යාව 77 ක්.\nපසුගිය සඳහා දීප ව්‍යාප්තව ආරම්භ කල ඩෙංගු මර්දන වැඩසටහන් ද තවදුරටත් ක්‍රියාත්මක වනවා.\nඒ යටතේ ත්‍රිවිධ හමුදාව / පොලිසිය / සිවිල් ආරක්ෂක බලකාය සහ සෞඛ්‍ය සේවකයන් ඒකාබද්ධව දුමායන කටයුතු සහ නිවාස පරීක්ෂා කිරීම් සිදුකරන බවයි සෞඛ්‍ය අමාත්‍යංශය සඳහන් කලේ.\nපසුගිය දින 3 තුල දීප ව්‍යාප්තව ක්‍රියාත්මක කරන ලද ජාතික ඩෙංගු මර්දන වැඩසටහනට අනුව පරිශ්‍ර 77,728 ක් පරීක්ෂාවට ලක්කර තිබෙනවා.\nඑහිදී ඩෙංගු මදුරු කීටයන් සහිත පරිශ්‍ර 1140 ක් හමුවී ඇතැයි සඳහන්.\nපරිශ්‍ර 9188 ක් නිවැරදි කිරීමට පියවර ගන්නා ලද අතර පරිශ්‍ර 2882 කට නොතීසි සහ 616 දෙනෙකුට නඩු පවරා තිබෙනවා.\nමෙම මදුරු මර්දන වැඩසටහනේදී බස්නාහිර පළාතේ පමණක් පරිශ්‍ර 60497 ක් පරීක්ෂාවට ලක්කර ඇති අතර ඩෙංගු මදුරු කීටයන් සහිත පරිශ්‍ර 639 ක් සොයාගෙන ඇති බවයි අමාත්‍යංශය ප්‍රකාශ කලේ.\nඑමෙන්ම 1889 කට නොතීසි සහ 402 කට නඩු පැවරීමට ද පියවර ගෙන තිබෙනවා.\nමේ අතර සාමාන්‍ය පෙළ විභාගයට පෙනී සිටින ඩෙංගු රෝගය වැළඳුනු සිසු සිසුවියන් 12 දෙනෙකු අයි ඩී එච් උණ රෝහලට ඇතුලත් කර තිබෙනවා.\nඑම විභාග අපේක්ෂකයන් වෙනුවෙන් රෝහලේ විභාග මධ්‍යස්ථානයක් ද ස්ථාපිත කර ඇතැයි සඳහන්.\nඔවුන්ගේ සෞඛ්‍ය තත්වය කෙරෙහි වෛද්‍යවරුන් අඛණ්ඩ නිරීක්ෂණයක නිරතවන බවයි ජාතික ඩෙංගු මර්දන ඒකකය අවධාරණය කලේ.",
       "URL": "https://www.hirunews.lk/149767/ඩෙංගු-රෝගීන්ගේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=4752"
}