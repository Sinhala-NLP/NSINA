{
       "Source": "hirunews",
       "Timestamp": "Thursday, 16 February 2017 - 15:14",
       "Headline": "ඇප හිමිවුණත් නාරාහේන්පිට අපරාධ අංශයේ හිටපු ස්ථානාධිපති යළි රිමාන්ඩ්",
       "News Content": "මහාධිකරණයෙන් ඇප හිමිවුවත් වසීම් තාජුඩීන් ඝාතනය සම්බන්ධයෙන් චෝදනා එල්ල වූ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් පෙරේරා ලබන මස 2 වනදා දක්වා කොළඹ අතිරේක මහේස්ත්‍රාත්වරයා අද යළි රක්ෂිත බන්ධනාගාර ගත කළා.\nඒ අද නඩුව විභාගයට ගන්නා අවස්ථාව වනවිට එම ඇප නියෝග මහේස්ත්‍රාත් අධිකරණය වෙත ලැබී නොතිබීම හේතුවෙන්.\nමාස 9 ක් රක්ෂිත බන්ධනාගාර ගතව සිටි ඔහු කොළඹ මහාධිකරණයට යොමුකළ ඇප අයදුම්පතට අනුවයි අද ඇප හිමිවුණේ.\nඑසේම, සිද්ධිය සම්බන්ධයෙන් අත්අඩංගුවට ගෙන සිටින බස්නාහිර පළාත භාර හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක ද ලබන මස 2 වනදා දක්වා කොළඹ අතිරේක මහේස්ත්‍රාත්වරයා විසින් තවදුරටත් රක්ෂිත බන්ධනාගාර ගත කළා.",
       "URL": "https://www.hirunews.lk/154641/ඇප-හිමිවුණත්-නාරාහේන්පිට-අපරාධ-අංශයේ-හිටපු-ස්ථානාධිපති-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4658"
}