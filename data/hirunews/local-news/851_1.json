{
       "Source": "hirunews",
       "Timestamp": "Thursday, 22 September 2022 - 20:55",
       "Headline": "ඖෂධ හිඟය නිසා රෝගී සත්කාරක සේවා අඩාල වෙලා (වීඩියෝ)",
       "News Content": "මෙරටට ඩොලර් හත් ලක්ෂ හැත්තෑතුන් දහසකට වඩා වැඩි වටිනාකමකින් යුත් හදිසි ඖෂධ තොගයක් පරිත්‍යාග කිරීමට අමෙරිකානු රාජ්‍ය නොවන සංවිධානයක් පියවර ගෙන තිබෙනවා.\nවොෂින්ටන්හි පිහිටි ශ්‍රී ලංකා තානාපති කාර්යාලය සඳහන් කළේ කඩිනමින් අවශ්‍යව ඇති විටමින්, නිදන්ගත රෝග සඳහා වන ඖෂධ, සිරින්ජර් ඇතුළු ඖෂධ ඊට අන්තර්ගත වන බවයි.\nමේ අතර සෞඛ්‍ය වෘත්තීය සමිති පෙන්වා දෙන්නේ රට තුළ පවතින ඖෂධ හිඟය හේතුවෙන් රෝගී සත්කාරක සේවා අඩාල වෙමින් පවතින බවයි.\nපිළිකා රෝගීන්ට ලබා දෙන ඖෂධ ඇතුළු ඖෂධ බොහෝමයක් රෝහල් තුළ නොමැති බවට වාර්තා වනවා.\nඑවන් තත්ත්වයක් තුළසැත්කම් සිදු කිරීම ඇතුළු රෝගී පරීක්ෂණ කටයුතු ඇනහිට ඇති බවටයි සෞඛ්‍ය වෘත්තීය සමිති චෝදනා කරන්නේ.\nමේ අතර රෝගීන්ට ලබා දෙන ඖෂධවල ගුණාත්මභාවය සම්බන්ධයෙන්ද ගැටලු පවතින බව රජයේ වෛද්‍ය නිලධාරීන්ගේ සංගමය ප්‍රකාශ කළා.\nමේ අතර ඖෂධ හිඟය සම්බන්ධයෙන් අද පාර්ලිමේන්තුවේදීත් අදහස් පළ වුණා.",
       "URL": "https://www.hirunews.lk/316065/ඖෂධ-හිඟය-නිසා-රෝගී-සත්කාරක-සේවා-අඩාල-වෙලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=851"
}