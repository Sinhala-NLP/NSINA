{
       "Source": "hirunews",
       "Timestamp": "Thursday, 11 October 2018 - 10:12",
       "Headline": "වලංගු වීසා නොමැතිව මෙරට රැඳී සිටි සිව්දෙනෙකු අත්අඩංගුවට",
       "News Content": "වලංගු වීසා බලපත්‍රයක් නොමැතිව මෙරට රැඳී සිටි ඉන්දීය ජාතික කාන්තාවක සහ ඇගේ දරුවන් දෙදෙනා හොරණ පොලීසිය මගින් අත්අඩංගුවට ගෙන තිබෙනවා.\nහොරණ - වගවත්ත ප්‍රදේශයේදී ඊයේ පස්වරුවේ අත්අඩංගුවට ගෙන ඇති මෙම කාන්තාවගේ වයස අවුරුදු 28 ක් වන අතර, ඇගේ 8 හැවිරිදි දැරිය සහ අවුරුදු දෙකක් වයසැති පිරිමි දරුවා ද  අත්අඩංගුවට ගත් බවයි පොලීසිය සඳහන් කළේ.\nමේ අතර වීසා කොන්දේසි උල්ලංඝනය කරමින් රැඳී සිටි තවත් රුසියානු ජාතිකයෙකු ගාල්ල - හාලිවල ප්‍රදේශයේ ලැගුම්හලකදී අත්අඩංගුවට ගෙන තිබෙනවා.",
       "URL": "https://www.hirunews.lk/201881/වලංගු-වීසා-නොමැතිව-මෙරට-රැඳී-සිටි-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3704"
}