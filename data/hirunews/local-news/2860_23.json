{
       "Source": "hirunews",
       "Timestamp": "Tuesday, 10 March 2020 - 8:42",
       "Headline": "ඉතාලියේ සිටින ලක්ෂ සංඛ්‍යාත ශ්‍රී ලාංකිකයින්ට පැන වූ තහනම",
       "News Content": "කොරෝනා වෛරස් මරණ සංඛ්‍යාව 463 දක්වා ඉහළ ගොස් ඇති ඉතාලිය මේ වන විට සිය නිරෝධායන පියවර පුළුල් කර තිබෙනවා.\nඉතාලි අග්‍රාමාත්‍ය ජුසපේ කොන්ටි කියා සිටියේ සේවය සහ පවුලේ හදිසි අවශ්‍යතා සඳහා හැර කිසිවෙකුට සංචාරය කිරීමට ඉඩ ලබා නොදෙන බවයි.\nඉතාලියේ ආසාදිත සංඛ්‍යාව ද 9172 දක්වා ඉහළ ගොස් තිබෙනවා. කොවිඞ් නයින්ටීන් වෛරසය නිසා ඉතාලිය ගෙන ඇති මෙම දැඩි පියවර එහි සිටින ශ්‍රී ලාංකිකයන්ට ද බලපෑමක් එල්ල කරන බවයි මිලානෝ නුවර සිටින හිරු විශේෂ වාර්තාකරු ඉන්ද්‍රජිත් ශ්‍රීමාල් සඳහන් කළේ.\nමේ අතර, නව ආරක්ෂණ පියවර ක්‍රියාත්මක වීමට පෙර ඉතාලියෙන් නික්මුණු ශ්‍රී ලාංකියන් 15 දෙනෙකු අද උදෑසන දිවයිනට පැමිණියා. ඔවුන් ද මඩකලපුව - බැටිකලෝ කැම්පස් හි පිහිටි නිරෝධායන මධ්‍යස්ථානය වෙත යොමු කර තිබෙනවා.",
       "URL": "https://www.hirunews.lk/236188/ඉතාලියේ-සිටින-ලක්ෂ-සංඛ්‍යාත-ශ්‍රී-ලාංකිකයින්ට-පැන-වූ-තහනම",
       "Category": "Local News",
       "Parent URL": "https://www.hirunews.lk/local-news.php?pageID=2860"
}