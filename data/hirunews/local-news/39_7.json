{
       "Source": "hirunews",
       "Timestamp": "Sunday, 10 September 2023 - 19:35",
       "Headline": "පිරමීඩ ජාවාරම නිසා ඝාතනයක්",
       "News Content": "බිබල - වෑගම ප්‍රදේශයේදී පුද්ගලයෙකුට පහර දී ඝාතනය කර තිබෙනවා. 35 හැවිරිදි මහියංගනය ප්‍රදේශයේ පදිංචි පුද්ගලයෙකුටයි අද මෙලෙස පහරදී ඝාතනය කර ඇත්තේ.\nවෑගම ප්‍රදේශයේ පාළු නිවසක මෙම ඝාතනය සිදුව ඇති අතර ඝාතනය සිදු කල පුද්ගලයා පොලිසිය විසින් හඳුනාගෙන තිබෙනවා. එම පුද්ගලයා ව්‍යාපාරියෙකු වන අතර ඔහුද බිබිල ප්‍රදේශයේම පදිංචිකරුවෙකු බවටයි වාර්තා වන්නේ.\nපොලිසිය දැනට සැක පළ කරන්නේ මෙම ඝාතනය පිරමීඩ ජාවාරමට අදාළව සිදුව ඇති බවටයි.\nපිරමීඩ ජාවාරමෙහි මුදල් ලබා දීමේදී දෙපාර්ශවයක් අතර ඇති වූ ආරවුලක් දුරදිගයාමෙන් මෙම ඝාතනය සිදුව තිබෙනවා.\nමේ අතර ඇඹිලිපිටිය මොරකැටිය ප්‍රදේශයේ නිවසක් සෝදිසියට ලක් කිරීමේදී, මාංචු යුගලක් ලග තාබාගෙන සිටි කාන්තාවක් අත්අඩංගුවට ගෙන තිබෙනවා.\n24 හැවිරිදි කාන්තාවක් මෙලෙස අත්අඩංගුවට ගෙන ඇත්තේ අද උදෑසන ඇය පදිංචිව සිටි නිවස පරීක්ෂාවට ලක් කළ අවස්ථාවේදීයි.\nමෙම කාන්තාවගේ නිවසේ මත්ද්‍රව්‍ය ඇති බවට ඇඹිලිපිටිය පොලිසියට ලද තොරතුරකට අනුව මෙම පරීක්ෂා කිරීම සිදු කර ඇති අතර එහිදී ඇයගේ බෑගයේ තිබී මෙම මාංචු යුගල සොයාගෙන තිබෙනවා.",
       "URL": "https://www.hirunews.lk/347833/පිරමීඩ-ජාවාරම-නිසා-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=39"
}