{
       "Source": "hirunews",
       "Timestamp": "Sunday, 21 January 2018 - 12:22",
       "Headline": "ඌව පළාත් මහඇමති ගැන වහාම පරීක්ෂණයක් පවත්වන්න",
       "News Content": "ඌව පළාත් ප්‍රධාන අමාත්‍යවරයා විදුහල්පතිනියක් දණ ගැස්සවූ බව කියන සිද්ධිය සම්බන්ධයෙන් කඩිනම් පරික්ෂණයක් සිදුකරන ලෙස ජනාධිපතිවරයා පොලිස්පතිවරයාට උපදෙස් ලබාදී තිබෙනවා.\nඅපක්ෂපාතී පරීක්ෂණ වාර්තාවක් මගින් සඳහන් කෙරෙන  ඕනෑම නීතිමය ක්‍රියාමාර්ගයක් අනුගමනය කරන ලෙසයි ජනාධිපති මෛත්‍රිපාල සිරිසේන පොලිස්පතිවරයාට වැඩිදුරටත් දැනුම්දී ඇත්තේ.\nමේ අතර ඌව පළාත් අධ්‍යාපන අමාත්‍යාංශයේ කටයුතු පවරා ගන්නා ලෙසද ජනාධිපතිවරයා ඌව පළාත් ආණ්ඩුකාරවරයාට උපදෙස් ලබාදුන් බවයි ජනාධිපති මාධ්‍ය අංශය නිකුත් කළ නිවේදනයක දැක්වෙන්නේ.\nමේ අතර පරීක්ෂණ කටයුතු අවසන් වනතුරු පළාත් අධ්‍යාපන අමාත්‍ය ධුරයෙන් ඉවත්වන බව ඌව පළාත් ප්‍රධාන අමාත්‍ය චාමර සම්පත් දසනායක ප්‍රකාශ කළා.",
       "URL": "https://www.hirunews.lk/181627/ඌව-පළාත්-මහඇමති-ගැන-වහාම-පරීක්ෂණයක්-පවත්වන්න",
       "Category": "Local News",
       "Parent URL": "https://www.hirunews.lk/local-news.php?pageID=4115"
}