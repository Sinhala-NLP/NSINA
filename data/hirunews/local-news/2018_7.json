{
       "Source": "hirunews",
       "Timestamp": "Thursday, 15 April 2021 - 17:56",
       "Headline": "මරදානේදී ත්‍රීරෝද රථ රියදුරෙකුට අමානූෂීය පහරදීමක් (වීඩියෝ)",
       "News Content": "මරදාන ප්‍රදේශයේදි ත්‍රීරෝද රථ රියදුරෙකුට යකඩ පොලු හා කඩුවලින් සන්නද්ධව පැමිණි පිරිසක් සිදුකල අමානුෂික පහරදිමක් සම්බන්ධයෙන් පොලිසිය විශේෂ විමර්ශණයක් ආරම්භ කර තිබෙනවා.\nමරදාන මොහිදීන් මස්ජිඩ් මාවතේදි අදාල ත්‍රීරෝද රථය පසුපසට ගැනීමේදි එහි ගැටුනු පුද්ගලයා සහ රියදුරා අතර බහින් බස්වීමක් සිදුව තිබුණේ පසුගිය 10 වැනිදා රාත්‍රියෙදියි.\nපසුව ත්‍රීරෝද මස්ජීඩ් මාවතේ නවතා තිබු අවස්ථාවේ දි යකඩ පොලු හා කඩු රැගෙන එම ස්ථානයට පැමිණි පුද්ගලයින් පිරිසක් එක්වරම ඔහුට පහර දී ඇති අතර එය සී.සී.ටී.වී කැමරා පද්ධතියකද සටහන්වි තිබෙනවා.\nඑම දර්ශණ වල දක්නට ලැබෙන්නේ ත්‍රිරෝද රථ රියදුරුට පහරදීමෙන් අනතුරුව එම පිරිස ත්‍රීරෝද රථයට දැඩිලෙස අලාභ හානි සිදුකර එය පෙරලා දැමීමට කටයුතු කරන අයුරුයි.\nපහර දෙන අවස්ථාවේ ත්‍රීරෝද රථ රියදුරු සිය ජිවිතය බේරාගැනීම සදහා පළා යන අයුරුද  සී.සී.ටී.වී දර්ශන වල දක්නට ලැබෙනවා.\nබරපතල තුවාල ලැබු 22 හැවිරිදි ත්‍රිරෝද රථ රියදුරා ජාතික රෝහලේ ප්‍රතිකාර ලබන අතර පහරදීම සම්බන්ධයෙන් සැකපිට පුද්ගලයින් දෙදෙනෙකු මේ වන විට අත්අඩංගුවට ගෙන ඇති බවයි පොලිසිය සදහන් කළේ.",
       "URL": "https://www.hirunews.lk/268528/මරදානේදී-ත්‍රීරෝද-රථ-රියදුරෙකුට-අමානූෂීය-පහරදීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2018"
}