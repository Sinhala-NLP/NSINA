{
       "Source": "hirunews",
       "Timestamp": "Sunday, 03 October 2021 - 19:21",
       "Headline": "විදේශගතව සිට පැමිණි සැමියා කළ පහරදීමෙන් බිරිඳ මරුට",
       "News Content": "මඩකලපුව - කලවංචිකුඩි - මහිලූර් ප්‍රදේශයේදී සැමියා විසින් පහරදී 31 හැවිරිදි බිරිඳ ඝාතනය කර තිබෙනවා.\nපොලීසිය සඳහන් කළේ වසර හතක් පුරා විදෙස් ගතව සිටි සැමියා පසුගිය මස 14 වනදා මෙරටට පැමිණීමෙන් පසු ඊයේ දිනයේදී මෙම ඝාතනය සිදුකර ඇති බවයි.\nසැකකරු විදේශගතව සිටියදී හඬපටයක් ද බිරිඳට එවා තිබී ඇති අතර, ඇයව ඝාතනය කරන බවට එමඟින් ඔහු සඳහන් කර තිබූ බව මියගිය කාන්තාවගේ සහෝදරියක් පොලිසිය වෙත ප්‍රකාශ කර තිබෙනවා.\nඊයේ අදාළ පුද්ගලයා එම කාන්තාවට පහරදී ඇති අතර, පසුව ප්‍රදේශවාසීන් ඇයව රෝහල් ගතකර තිබෙනවා.\nඒ වනවිටත් මෙම කාන්තාව ජීවිතක්ෂයට පත්ව සිටිි බවයි මඩකලපුව රෝහලේ ප්‍රකාශකයෙකු සඳහන් කළේ.\nපහරදීම සිදුකළ පුද්ගලයාව පොලිසිය විසින් මේ වනවිට අත්අඩංගුවට ගෙන තිබෙනවා.",
       "URL": "https://www.hirunews.lk/283959/විදේශගතව-සිට-පැමිණි-සැමියා-කළ-පහරදීමෙන්-බිරිඳ-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1652"
}