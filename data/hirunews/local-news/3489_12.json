{
       "Source": "hirunews",
       "Timestamp": "Friday, 22 February 2019 - 13:15",
       "Headline": "මීගමුවේදී මත්කුඩු කිලෝ 8ක් ළඟ තබා ගත් පුද්ගලයෙකු අත්අඩංගුවට",
       "News Content": "රුපියල් කෝටි 08 කට ආසන්න වටිනාකමකින් යුත් මත්ද්‍රව්‍ය තොගයක් සමඟ සැකකරුවෙකු මීගමුව - පෝරුතොට ප්‍රදේශයේදී පොලිසිය අත්අඩංගුවට ගෙන තිබෙනවා.\nමීගමුව කොට්ඨාශ දූෂණ මර්දන ඒකකය ඊයේ රාත්‍රියේ සිදුකළ වැටලීමකදීයී ඔහු අත්අඩංගුවට ගෙන ඇත්තේ.\nඑහිදී හෙරොයින් කිලෝග්‍රෑම් 01 යි ග්‍රෑම් 32 ක්, හෙරොයින් බවට සැක කෙරෙන මත්කුඩු කිලෝග්‍රෑම් 03 යි ග්‍රෑම් 665 ක් සහ හෑෂ් වර්ගයේ මත්කුඩු කිලෝග්‍රෑම් 03 යි ග්‍රෑම් 810 ක් පොලිස් භාරයට ගෙන තිබෙනවා.\nසැකකරු මෝටර් රථයකින් හෙරොයින් ප්‍රවාහනය කරමින් සිටියදී පළමුවෙන් හෙරොයින් කිලෝග්‍රෑම් එකක් සොයාගෙන ඇති අතර ඔහු අත්අඩංගුවට ගෙන සිදුකළ ප්‍රශ්න කිරීම්වලදී නිවසේ සඟවා තිබූ අනෙකුත් මත්කුඩු සොයා ගත් බව සදහන්.\nඑම ප්‍රදේශයේම පදිංචි 29 හැවිරිදි ඔහු ප්‍රදේශ රැසකට මත්ද්‍රව්‍ය බෙදා හැර ඇති බවට පොලීසිය සැක පළ කරනවා.",
       "URL": "https://www.hirunews.lk/210957/මීගමුවේදී-මත්කුඩු-කිලෝ-8ක්-ළඟ-තබා-ගත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3489"
}