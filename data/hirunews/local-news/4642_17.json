{
       "Source": "hirunews",
       "Timestamp": "Sunday, 26 February 2017 - 7:30",
       "Headline": "වයඹ වෛද්‍යවරුන් හෙට වර්ජනයේ",
       "News Content": "මාළඹේ පෞද්ගලික වෛද්‍ය විද්‍යාලය නිසා රෝගීන්ගේ ජීවත්වීමේ අයිතියට තර්ජන එල්ල වී ඇති බව පවසමින් රජයේ වෛද්‍ය නිලධාරින්ගේ සංගමය දියත් කරන පළාත් මට්ටමේ වෘත්තීය සමිති ක්‍රියාමාර්ගවල සිව් වන අදියර හෙට වයඹ පළාතේ සිදුකිරීමට සැලසුම් කර තිබෙනවා.\nඑම සංගමයේ මාධ්‍ය ප්‍රකාශක වෛද්‍ය සමන්ත ආනන්ද හිරු ප්‍රවෘත්ති අංශය වෙත කියා සිටියේ ඒ අනුව හෙට උදෑසන 8 සිට දහවල් 12 දක්වා වයඹ පළාතේ රෝහල්වල සංකේත වැඩවර්ජනයක් ක්‍රියාත්මක බවයි.\nඑමෙන්ම, එදින වයඹ පළාතේ සියලූ ශාඛා සංගම් හා වෙනත් සයිටම් විරෝධී බලවේග ඒකාබද්ධව විරෝධතා රැළි, සම්මන්ත්‍රණ සහ උද්ඝෝෂණ මාලාවක් ද ක්‍රියාත්මක කරන බවයි වෛද්‍ය සමන්ත ආනන්ද හිරු ප්‍රවෘත්ති අංශය වෙත කියා සිටියේ.",
       "URL": "https://www.hirunews.lk/155472/වයඹ-වෛද්‍යවරුන්-හෙට-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4642"
}