{
       "Source": "hirunews",
       "Timestamp": "Sunday, 11 December 2022 - 15:15",
       "Headline": "වැලිමඩ ප්‍රදේශයේ අබලන්ව ඇති මාර්ග නිසා ජනාතාව දැඩි පීඩාවට (වීඩියෝ)",
       "News Content": "මාර්ග සංවර්ධනය වෙනුවෙන් වාර්ෂිකව සැළකිය යුතු මුදලක් රජය විසින් වෙන් කළද එම ව්‍යාපෘති ක්‍රියාත්මක වීමේදී වගකීම් විරහිතභාවය හේතුවෙන් හැමදාමත්  මහජනතාව පීඩාවට පත්ව තිබෙනවා.\nවැලිමඩ ප්‍රදේශයේ අබලන් තත්ත්වයේ පවතින මාර්ග කිහිපයක් පිළිබඳවයි මේ වාර්තාව.\nවැලිමඩ නැඳුන්ගමුව - කෙරදිමුල්ල ගම්මාන යා කෙරෙන මාර්ගය මාර්ග සංවර්ධන අධිකාරයේ ආසියානු සංවර්ධන බැංකු ණය ආධාර යටතේ ඒකාබද්ධ සංවර්ධන ආයෝජන වැඩසටහනක් ලෙස නම් කර තිබෙනවා.\nඑම මාර්ගය කාපට් ඇතිරීම සඳහා වෙන් කළ මුදල රුපියල් මිලියන 260ක්.\nඑහි සංවර්ධන කටයුතු 2018 වසරේ ආරම්භ කර 2020 වසර වනවිට අවසන් කිරීමට සැලසුම් කර තිබුණා.\nනමුත් මේ වනවිටත් එහි සංවර්ධන කටයුතු නිමා කිරීමට කොන්ත්‍රාත්තුව භාරගත් සමාගම සමත් වී නැහැ.\nමාර්ගයේ සංවර්ධනය කළ කොටසේ ද ස්ථාන කිහිපයකින් ගිලා තිබෙනවා.\nඑම මාර්ගය අබලන් වීම හේතුවෙන් පොදු ප්‍රවාහනය සඳහා ධාවනය වන බස් රථ ද ගමනාන්තය අවසන්\nනොකරන බවයි ජනතාව පවසන්නේ.\nමාර්ගය සංවර්ධනය කිරීමට රැගෙනවිත් ඇති යන්ත්‍ර සූත්‍ රද තැන තැන අතහැර දැමීමෙන් අබලන් වී තිබෙනවා.\nජනතාව පවසන්නේ කඩිනමින් මෙම මාර්ගය ගමන් කළ හැක අයුරින් පිළිසකර කර දෙන ලෙසයි.\nමේ අතර ඌව පරණගම මැතිවරණ කොට්ඨාසයේ එළවළු ගොවීන් සිය අස්වනු අළෙවිකර ගැනීම සඳහා\nරැගෙන යාමේ දුෂ්කරතාව හේතුවෙන් අසරණ වී සිටිනවා.\nඒ, මලපොල ගම්මානයේ සිට වැලිමඩ - බෝඹුරු ඇල්ල ප්‍රධාන මාර්ගයට පැමිණීමට ඇති කිලෝමීටර 3ක\nපමණ මාර්ගය අබලන් වීම හේතුවෙන්.\nගල්, තාර, හෝ කොන්ක්‍රීට් අතුරා නොමැති මෙම මාර්ගය මේ වනවිට පවතින්නේ දැඩි ලෙස අබලන්\nතත්ත්වයෙන්.\nඑම මාර්ගයේ ඉඳ හිට යතුරුපැදියක්,ලොරි රථයක් ගමන් ගන්නා අතර මාර්ගය අබලන් වීම හේතුවෙන් නිසි\nප්‍රවාහන ක්‍රමවේදයක් නොමැතිකමින් සිය අස්වනු අලෙවිය සඳහා රැගෙන යාමේ දැඩි දුෂ්කරතාවකට\nගොවීන් පත්ව තිබෙනවා.",
       "URL": "https://www.hirunews.lk/322434/වැලිමඩ-ප්‍රදේශයේ-අබලන්ව-ඇති-මාර්ග-නිසා-ජනාතාව-දැඩි-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=674"
}