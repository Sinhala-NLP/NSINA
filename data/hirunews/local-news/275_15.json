{
       "Source": "hirunews",
       "Timestamp": "Monday, 12 June 2023 - 13:00",
       "Headline": "ගජමුතු විකුණන්න වවුනියාවට ගිය දෙදෙනෙක් දැලේ",
       "News Content": "මාතර සිට ගජමුතු අලෙවි කිරීමට වවුනියාවට පැමිණි තරුණයින් දෙදෙනෙකු පොලිස් විශේෂ කාර්ය බළකායේ නිලධාරීන් පිරිසක් විසින්\nඊයේ (11) අත්අඩංගුවට ගෙන තිබෙනවා.\nවයස අවුරුදු 23 හා 26 වයස්වල පසුවන මෙම සැකකරුවන් දෙදෙනා මාතර හක්මන සිට වවුනියාවට මෝටර් රථයකින් පැමිණ ගජමුතු හතරක් අලෙවි කිරීමට උත්සහ කළ අවස්ථාවේදී ඔවුන් දෙදෙනා අත්අඩංගුවට ගත් බවයි පොලිසිය පවසන්නේ.\nමෙම පුද්ගලයන් දෙදෙනා ගජමුතු හතර අලෙවි කිරීමට සූදානම් වී\nඇත්තේ රුපියල් ලක්ෂ පහක මුදලකටය.\nඅත්අඩංගුවට ගත් සැකකරුවන් දෙදෙනා වවුනියාව පොලිසිය වෙත බාර දී තිබෙනවා.",
       "URL": "https://www.hirunews.lk/337712/ගජමුතු-විකුණන්න-වවුනියාවට-ගිය-දෙදෙනෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=275"
}