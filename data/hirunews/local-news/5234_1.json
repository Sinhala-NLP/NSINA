{
       "Source": "hirunews",
       "Timestamp": "Saturday, 26 December 2015 - 14:53",
       "Headline": "දක්ෂිණ අධිවේගයෙන් ගමේ ගිය අය එන්න ඕන මෙහෙමයි",
       "News Content": "උත්සව සමය අවසානයත් සමග දක්ෂිණ අධිවේගී මාර්ගයේ ඇතිවිය හැකි වාහන තදබදය අවම කර ගැනීම සඳහා පිටවීමේදී විකල්ප මාර්ග භාවිත කරන්නැයි පොලිසිය රියදුරන්ගෙන් ඉල්ලීමක් කරනවා.\nදීර්ඝ නිවාඩුව සහ නත්තල් උත්සවය හේතුවෙන් විශාල වාහන සංඛ්‍යාවක් 23 වනදා සහ 24 වනදා දක්ෂිණ අධිවේගී මාර්ගය ඔස්සේ ගමන් කර ගොඩගම පිවිසුමෙන් පිටවී තිබෙනවා.\nමෙම වාහන යළි හෙට බොහෝ දුරට යළිත් අධිවේගී මාර්ගය ඔස්සේ ගොඩගමින් ඇතුලුවී කොට්ටාව පිවිසුමෙන් කොළඹට ඇතුලුවීමට ඉඩ ඇති බවයි පොලිසිය පෙන්වා දෙන්නේ.\nමේ හේතුවෙන් කොට්ටාව පිවිසුම අසල විශාල වාහන තදබදයක් ඇතිවිය හැකි බවට පොලිසිය සැක පළකරනවා.\nඑම තත්වය මගහරවා ගැනීම සඳහා විකල්ප මාර්ග ලෙස කහතුඩුව පිවිසුම හා අතුරුගිරිය පිවිසුම භාවිත කර කොළඹට ඇතුලුවන ලෙසටයි පොලිසිය රියදුරන්ගෙන් ඉල්ලීමක් කරන්නේ.\nඑමෙන්ම වාහන තදබදය අවම කර ගැනීම සඳහා පිවිසුම් මාර්ගවලදී අවශ්‍ය මුදල් ප්‍රමාණය ගෙවීමට පහසු වන පරිදි රැගෙන එන ලෙසට ද පොලිසිය විශේෂයෙන් දැනුම් දෙනවා.",
       "URL": "https://www.hirunews.lk/122837/දක්ෂිණ-අධිවේගයෙන්-ගමේ-ගිය-අය-එන්න-ඕන-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=5234"
}