{
       "Source": "hirunews",
       "Timestamp": "Sunday, 14 August 2022 - 22:32",
       "Headline": "රට යවන්න හොර ලේඛන හැදූ අයෙක් පොලිස් දැලේ",
       "News Content": "ඉතාලි තානාපති කාර්යාලයේ බවට හැගවෙන ව්‍යාජ මුද්‍රා සහිත ස්ටිකර් භාවිත කරමින් ඉතාලි භාෂාවට පරිවර්තනය කරන ලද ව්‍යාජ ලේඛණ සකස් කර මුදලින් රුපියල් 407,000 ක් වංචා කළ පුද්ගලයෙකු කොළඹ අපරාධ කොට්ඨාශයේ නිලධාරීන් විසින් අත්අඩංගුවට ගෙන තිබෙනවා.\nඒ කටුනායක අධිවේගී පිවිසුම ආසන්නයේදියි.\nමීට අමතරව ඉතාලි තානාපති කාර්යාලයේ භාවිත කරන මුද්‍රාවලට සමාන, ව්‍යාජ මුද්‍රා සන්තකයේ තබා ගැනීම සහ ඉතාලි විසා ලබා ගැනීම සදහා ලේඛනවලට ඇතුලත් කරන ව්‍යාජ මුද්‍රා ස්ටිකර් යොදන කූට ලේඛන ද සැකකරු සන්තකයේ තබා ගෙන තිබෙනවා.\nඅත්අඩංගුවට ගත් සැකකරු වයස අවුරුදු 44 ක ආඩිඅම්බලම ප්‍රදේශයේ පදිංචිකරුවෙක්.\nසැකකරු මීගමුව මහේස්ත්‍රාත් වෙත ඉදිරිපත් කිරීමෙන් අනතුරුව ලබන 25 දක්වා රක්ෂිත බන්ධනාගාර ගත කර තිබෙනවා.\nකොළඹ අපරාධ කොට්ඨාසයයි වැඩිදුර විමර්ශන මෙහෙයන්නේ.\nමේ අතර ඉතාලි වීසා අයදුම්කරන පුද්ගලයින් නීත්‍යානුකූල ක්‍රමවලින් පමණක් වීසා ලබාගැනීමට කටයුතු කල යුතු අතර වෙනත් ක්‍රමවලින් ලබාගැනීමට යාමේදී මෙවැනි වංචාකාරි පුද්ගලියින්ට හසුවිය හැකි බැවින් වඩාත් අවධානයෙන් කටයුතු කරන ලෙසයි පොලිසිය ජනතාවගෙන් ඉල්ලීමක් කරන්නේ.",
       "URL": "https://www.hirunews.lk/312769/රට-යවන්න-හොර-ලේඛන-හැදූ-අයෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=941"
}