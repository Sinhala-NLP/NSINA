{
       "Source": "hirunews",
       "Timestamp": "Thursday, 17 November 2022 - 19:20",
       "Headline": "දේශීය ණය ප්‍රතිව්‍යූහගත කිරීමට රජය තීරණයක් ගෙන නැහැ (වීඩියෝ)",
       "News Content": "දේශීය ණය ප්‍රතිව්‍යූහගත කිරීම සම්බන්ධයෙන් රජය කිසිදු තීරණයක් ගෙන නොමැති බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nට්විටර් සටහනක් තබමින් ඔහු කියා සිටියේ විදේශීය ද්වීපාර්ශවික සහ වාණිජ ණයහිමියන් සමඟ ණය ප්‍රතිව්‍යුහගත කිරීම සම්බන්ධයෙන් සාකච්ඡාවට පමණක් මේ වන විට අවධානය යොමුව ඇති බවයි.\nරාජ්‍ය බැංකු සහ දේශීය මූල්‍ය ක්ෂේත්‍රයට එල්ලවිය හැකි අහිතකර බලපෑම් හේතුවෙන් දේශිය ණය ප්‍රතිව්‍යුහගතකරණය පිළිබඳ මෙතෙක් රජය අවධානය යොමුකර නොමැති බවයි රාජ්‍ය අමාත්‍යවරයා අදාළ ට්විටර් පණිවුඩයෙන් වැඩිදුරටත් දක්වා ඇත්තේ.\nමේ අතර ශ්‍රී ලංකාව මුහුණ දී ඇති ණය ගැටලුව සම්බන්ධයෙන් සාකච්ඡා කිරීම සඳහා මෙරටට පැමිණ සිටින චීන සංවර්ධන බැංකුවේ ධූත පිරිස භාණ්ඩාගාර නිලධාරින් හමුවී සාකච්ඡා කළ බවද මුදල් රාජ්‍ය අමාත්‍ය ෂෙහාන් සේමසිංහ සඳහන් කළා.",
       "URL": "https://www.hirunews.lk/320643/දේශීය-ණය-ප්‍රතිව්‍යූහගත-කිරීමට-රජය-තීරණයක්-ගෙන-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=727"
}