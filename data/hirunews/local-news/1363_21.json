{
       "Source": "hirunews",
       "Timestamp": "Thursday, 10 February 2022 - 22:41",
       "Headline": "නිවිතිගල දී රත් වූ සංගීතේ (වීඩියෝ)",
       "News Content": "නිවිතිගල පොදු ක්‍රීඩාංගනයේ පැවති සංගීත සංදර්ශනයක් අවසානයේ දී එම ප්‍රසංගය නැරඹීමට පැමිණි පිරිසක් සංගීත කණ්ඩායමේ වාදන හා විද්‍යුත් භාණ්ඩ වලට අලාභ හානි කර ඇතැයි ප්‍රසංගයේ සංවිධායකයින් විසින් නිවිතිගල පොලිසියට පැමිණිලි කර තිබෙනවා.\nමෙම සිදුවීමෙන් රුපියල් ලක්ෂ 14ක පමණ අලාභයක් සිදු වී ඇති බව, පොලිසියට ලැබුණු පැමිණිල්ලේ සඳහන්.\nරාත්‍රී 11.30 ට පමණ සංගීත ප්‍රසංගය නිමා කිරීම ගැන‍ කෝපයට පත් පිරිසක් වේදිකාවට පහර දී ඇති බවයි පොලිසිය පැවසුවේ.\nක්‍රීඩා පිටිය වට කර තිබූ ටකරන් සහ යකඩ බට ද එම පිරිස් විසින් ගලවා තිබෙනවා.\nනර්තන කණ්ඩායමේ නැටුම් ශිල්පිනියන්ගේ ඇඳුම් බෑග් කිහිපයක් ද සොරාගෙන ඇති බවට ද තොරතුරු වාර්තා වනවා.\nසංගීත කණ්ඩායමේ වාහනයකට ද මෙම පිරිස් අලාභ හානි සිදුකර ඇති අතර, සැකකරුවන් අත්අඩංගුවට ගැනීම සඳහා පරීක්ෂණ ක්‍රියාත්මක බවයි නිවිතිගල පොලිසිය සඳහන් කළේ.\nමේ අතර, මෙම ප්‍රහාරය සම්බන්ධයෙන්, සජීවී වීඩියෝවක් එක් කළ සහරා ෆ්ලෑෂ් නායක ප්‍රදීප් මෙසේ කරුණු පැහැදිලි කළා.",
       "URL": "https://www.hirunews.lk/296699/නිවිතිගල-දී-රත්-වූ-සංගීතේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1363"
}