{
       "Source": "hirunews",
       "Timestamp": "Tuesday, 05 February 2019 - 14:57",
       "Headline": "දසසිල් මාතාවක් දූෂණය කිරීමේ සිද්ධියේ සැකකරුවන්ට ඇප නැහැ",
       "News Content": "43 හැවිරිදි දස සිල් මාතාවක දූෂණය කිරීමේ සිද්ධියක් සම්බන්ධයෙන් අත්අඩංගුවට ගත් චීවරධාරියා සහ එම චීවරධාරියාගේ රියදුරා මේ මස 15 වනදා දක්වා අද යළි රක්ෂිත බන්ධනාගාර ගත කෙරුණා.\nඑසේම එම දසසිල් මාතාවගේ නිරුවත් ඡායාරූප අන්තර්ජාලයට මුදාහරින බවට සහ ඝාතනය කරන බවට සැකකාර රියදුරා දුරකතනයෙන් තර්ජනය කිරීමේ සිද්ධියක් සම්බන්ධයෙන්ද වහාම විධිමත් පරික්ෂණයක් සිදුකරන ලෙසයි අනුරාධපුර ප්‍රධාන මහේස්ත්‍රාත් ජනක ප්‍රසන්න සමරසිංහ නියෝග කළේ.\nමෙහිදී සැකකාර චීවරධාරියා සහ රියදුරා වෙනුවෙන් පෙනී සිටි නීතීඥයින් ඉල්ලා සිටියේ  ඕනෑම ඇප කොන්දේසියක් මත ඔවුන් මුදාහරින ලෙසයි.\nඑම ඉල්ලීම තරයේ ප්‍රතික්ෂේප කළ ප්‍රධාන මහේස්ත්‍රාත්වරයා ඔවුන් මේ මස 15 වනදා දක්වා රක්ෂිත බන්ධනාගාර ගත කිරීමට නියෝග කළා.",
       "URL": "https://www.hirunews.lk/209774/දසසිල්-මාතාවක්-දූෂණය-කිරීමේ-සිද්ධියේ-සැකකරුවන්ට-ඇප-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3517"
}