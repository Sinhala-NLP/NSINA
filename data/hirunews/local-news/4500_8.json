{
       "Source": "hirunews",
       "Timestamp": "Thursday, 25 May 2017 - 7:36",
       "Headline": "දුම්රියේ ගැටීමෙන් පාසල් දැරියක් මරුට (ඡායාරූප)",
       "News Content": "මන්නාරම මහ පාලම අසලදී දුම්රියේ ගැටීමෙන් පාසල් දැරියක් මියගොස් තිබෙනවා.\nඊයේ සවස 6.15 ට පමණ කොළඹ සිට මන්නාරම දක්වා ධාවනය වු දුම්රියේ ගැටීමෙන් දැරිය මෙලෙස මියගොස් ඇති බවයි පොලිසිය සඳහන් කළේ.\nමෙලෙස මියගොස් ඇත්තේ මන්නාරම උප්පුකුලම ප්‍රදේශයේ පදිංචි 16 හැවිරිදි දැරියක්.\nඇය ලියන ලද ලිපියක් ගමන් මල්ලේ තිබී හමුවී ඇති අතර මව නොසලකා හැරීම හේතුවෙන් සියදිවි හානිකර ගන්නා බවට එහි සඳහන්ව ඇති බවයි පොලිසිය කියාසිටියේ.\nඇය දුම්රියට පැන සියදිවි හානි කරගන්නට ඇති බවයි පොලිසිය කළ මුලික විමර්ශණවලදී අනාවරණ වී ඇත්තේ.\nමෘත ශරීරය මන්නාරම රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වෙනවා.\nමන්නාරම පොලිසියයි මේ සම්බන්ධයෙන් විමර්ශණ මෙහෙයවන්නේ.",
       "URL": "https://www.hirunews.lk/162099/දුම්රියේ-ගැටීමෙන්-පාසල්-දැරියක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4500"
}