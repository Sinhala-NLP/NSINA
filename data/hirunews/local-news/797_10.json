{
       "Source": "hirunews",
       "Timestamp": "Monday, 17 October 2022 - 13:02",
       "Headline": "ප්‍රියමාලිට දුන් මුදල් ගැන ප්‍රකාශ දෙන්න අසාද් සාලි සී. අයි. ඩී.යට",
       "News Content": "බස්නාහිර පළාත් හිටපු ආණ්ඩුකාර අසාද් සාලි අද (17) අපරාධ පරීක්ෂණ දෙපාර්තමේන්තුව වෙත පැමිණියා.\nඒ, රුපියල් කෝටි ගණනක මුදල් වංචා කිරීමේ චෝදනා මත රක්ෂිත බන්ධනාගාරගත කර සිටින තිළිණි ප්‍රියමාලි සම්බන්ධයෙන් සිදු කරන විමර්ශනයට අදාළව ප්‍රකාශයක් ලබාදීම සඳහායි.\nඉඩමක් විකුණා ලබාගත් රුපියල් ලක්ෂ 80 ක මුදලක් අසාද් සාලි සැකකාර කාන්තාවට ලබාදී තිබෙනවා.\nජානකී සිරිවර්ධන නැමති කාන්තාව හරහා මෙම මුදල් ඔහු විසින් ඇයට ලබාදුන් බවයි හිරු ප්‍රවෘත්ති අංශය සමඟ අදහස් දක්වමින් අසාද් සාලි කියා සිටියේ.\nරුපියල් කෝටි ගණනක මුදල් වංචා කිරීමේ චෝදනාව මත තිළිණි ප්‍රියමාලි අපරාධ පරීක්ෂණ දෙපාර්තමේන්තුව අත්අඩංගුවට ගනු ලැබුවේ පසුගිය 5 වනදායි.\nඇය අනිද්දා (19) දක්වා දැනට රක්ෂිත බන්ධනාගාර ගතව පසුවනවා.\nමේ වනවිට ඇයට එරෙහිව පැමිණිලි 11 ක් ඉදිරිපත්වී තිබෙනවා.",
       "URL": "https://www.hirunews.lk/318093/ප්‍රියමාලිට-දුන්-මුදල්-ගැන-ප්‍රකාශ-දෙන්න-අසාද්-සාලි-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=797"
}