{
       "Source": "hirunews",
       "Timestamp": "Thursday, 02 June 2022 - 17:19",
       "Headline": "අධිකරණ නියෝගයකින් රුසියානු යානයක් කටුනායක නවතී",
       "News Content": "අධිකරණ නියෝගයක් හේතුවෙන් රුසියාවේ මොස්කව් බලා පිටත්ව යාමට නියමිත රුසියානු රජය සතු එරෝෆ්ලොට් ගුවන් යානයකට අද කටුනායක බණ්ඩාරනායක ජාත්‍යන්තර ගුවන්තොටුපලෙන් පිටවීමට අවසර හිමිවුණේ නැහැ.\nගුවන් යානා කල් බදු සමාගම සමග පවතින ගැටලුවකට අදාළව මෙම අධිකරණ නියෝගය නිකුත් කර තිබෙනවා.\nඒ අනුව, යානයේ සිටි මගීන් ඉන් ඉවත් කළ බවයි ගුවන්තොටුපල ආරංචි මාර්ග ප්‍රකාශ කළේ.\nකෙසේ වෙතත්, මේ පිළිබඳ විසඳුමක් ලබා ගැනීම සඳහා සිවිල් ගුවන් සේවා අධිකාරිය, නීතිපතිවරයා සමග සාකච්ඡා කරන බව ද එම අධිකාරියේ ප්‍රකාශකයෙකු හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/306035/අධිකරණ-නියෝගයකින්-රුසියානු-යානයක්-කටුනායක-නවතී",
       "Category": "Local News",
       "Parent URL": "https://www.hirunews.lk/local-news.php?pageID=1124"
}