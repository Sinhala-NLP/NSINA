{
       "Source": "hirunews",
       "Timestamp": "Friday, 13 May 2022 - 7:39",
       "Headline": "ආණ්ඩුව නියෝජනය කළ මන්ත්‍රීවරුන් හෙට ජනපති හමුවේ",
       "News Content": "ජනාධිපති ගෝඨාභය රාජපක්ෂ සහ ආණ්ඩුව නියෝජනය කළ මන්ත්‍රීවරුන් අතර හමුවක් හෙට (14) දිනයේ දී පැවැත්වීමට නියමිත යි.\nදේශපාලන ආරංචි මාර්ග සඳහන් කළේ උදෑසන 10ට මෙම සාකච්ඡාව පැවැත්වීමට නියමිතව ඇති බවයි.\nරට තුළ පවතින වත්මන් තත්ත්වය මෙන්ම පාර්ලිමේන්තුවේ ඉදිරි කටයුතු සම්බන්ධයෙන්ද මෙහි දී සාකච්ඡා කිරීමට නියමිත යි.\nපසුගිය 09 වැනි දා රට තුළ ඇති වූ කලහකාරී සිදුවීම්වලින් අනතුරුව ජනාධිපතිවරයා සහ ආණ්ඩු පක්ෂයේ මන්ත්‍රීවරුන් අතර සිදු වන පළමු හමුව මෙය වීම ද විශේෂත්වයක්.",
       "URL": "https://www.hirunews.lk/304190/ආණ්ඩුව-නියෝජනය-කළ-මන්ත්‍රීවරුන්-හෙට-ජනපති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1173"
}