{
       "Source": "hirunews",
       "Timestamp": "Monday, 03 January 2022 - 14:51",
       "Headline": "ඩොලර් ගැටලුවට හොඳම විසඳුම ගැන විජේවීරගේ පුත් උවිඳු පැහැදිලි කරයි (වීඩියෝ)",
       "News Content": "රට තුළ උද්ගතව පවතින ඩොලර් අර්බුදයට විධිමත් සහ කදිම විසඳුම මෙරට තුළම ඇති බව උවිඳු විජේවීර පවසනවා.\nමාධ්‍ය හමුවකට එක්වෙමින් රට තුළ මේ වනවිට හටගෙන ඇති අර්බුද සම්බන්ධයෙන් අදහස් දක්වමින් හෙතෙම සඳහන් කළේ, හිඟ වූ ඩොලර් අර්බුදයට කදිම විසඳුම වන්නේ හම්බන්තොට වරාය බවයි.\nතම රට තුළ ඇති මෙවැනි වරායන් මගින් අප රට කිසිම විටෙක නිසි ප්‍රයෝජන ලබා නොගන්නා බව පැවසූ හෙතෙම කියා සිටියේ, රටේ එම සම්පත්වලින් ප්‍රයෝජන ලබන්නේ වෙනත් රටවල් බවයි.\nඑබැවින් මෙම ක්‍රමය වෙනස් වීමට නම් , පාර්ලිමේන්තුවේ 225දෙනා වෙනස් විය යුතු බව පැවසූ උවිඳු විජේවීර වැඩිදුරටත් ප්‍රකාශ කළේ, හම්බන්තොට වරාය රටේ ආර්ථිකය සවිමත් කිරීමටත්, ඩොලර් ගැටලුව විසඳා ගැනීමටත් දායක කරගත හැකි බවයි.",
       "URL": "https://www.hirunews.lk/292906/ඩොලර්-ගැටලුවට-හොඳම-විසඳුම-ගැන-විජේවීරගේ-පුත්-උවිඳු-පැහැදිලි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1452"
}