{
       "Source": "hirunews",
       "Timestamp": "Thursday, 26 August 2021 - 7:45",
       "Headline": "කාබුල් ගුවන් තොටුපළට ආරක්ෂක අවදානමක්",
       "News Content": "ඇෆ්ඝනිස්ථානයේ කාබුල් ගුවන් තොටුපළට ආරක්ෂක අවදානමක් පවතින බැවින් එම පරිශ්‍රයෙන් ඉවත් වි සිටින ලෙස ඇමරිකා එක්සත් ජනපදය සහ බ්‍රිතාන්‍ය සිය පුරවැසියන්ට දැනුම් දෙනවා.\nඇෆ්ඝනිස්ථානයේ සිටින සියලු විදේශ හමුදා අගෝස්තු 31 වනදා වන විට නියමිත පරිදි ඉවත් කර ගත යුතු බවයි තලෙයිබාන් සංවිධානය පවසන්නේ.\nඇමරිකාව හෝ බ්‍රිතාන්‍ය  කාබුල් ගුවන් තොටුපළට පවතින ආරක්ෂක අවදානම කුමක් ද යන්න පැහැදිලි කළේ නැහැ.\nකෙසේ නමුත් ඊට අයි. එස් ප්‍රහාරයක් එල්ල විය හැකි බවට මීට පෙර ප්‍රකාශ වුණා. තලෙයිබාන්වරුන් බලයට පැමිනිමෙන් පසු කාබුල් ගුවන් තොටුපළේ සිට පුද්ගලයන් 82,000 පමණ ඉවත් කර ගත් බවයි ඇමරිකාව ප්‍රකාශ කළේ.",
       "URL": "https://www.hirunews.lk/280628/කාබුල්-ගුවන්-තොටුපළට-ආරක්ෂක-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1730"
}