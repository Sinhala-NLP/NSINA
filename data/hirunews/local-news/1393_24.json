{
       "Source": "hirunews",
       "Timestamp": "Thursday, 27 January 2022 - 15:09",
       "Headline": "ඉන්ධන මිලදී ගැනීමට ඉන්දියාවෙන් ඩොලර් මිලියන 500ක ණය මුදලක් (වීඩියෝ)",
       "News Content": "මෙරටට ඉන්ධන ඇතුළු ඛනිජ තෙල් නිෂ්පාදන මිල දී ගැනීම සඳහා ඉන්දියාව ඩොලර් මිලියන 500 ක ණය මුදලක් අනුමත කර තිබෙනවා.\nඑය නුදුරේදීම මෙරටට ලැබීමට නියමිත බවයි වාර්තා වන්නේ.\nඉන්ධන මිල දී ගැනීමට මෙලෙස ඉන්දියාවෙන් ණය මුදලක් අනුමතව ඇත්තේ, ශ්‍රී ලංකාව මේ වනවිට මුහුණ පා ඇති දැඩි ඉන්ධන අර්බුදය හේතුවෙන්.\nකෙසේවෙතත් රජයේ ආරංචි මාර්ග සඳහන් කළේ, ඉදිරියේ දී විදුලිය ද සෘජුව ඉන්දියාවෙන් ලබා ගැනීමට මේ වනවිට සාකච්ඡා සිදු වෙමින් පවතින බවයි.",
       "URL": "https://www.hirunews.lk/295356/ඉන්ධන-මිලදී-ගැනීමට-ඉන්දියාවෙන්-ඩොලර්-මිලියන-500ක-ණය-මුදලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1393"
}