{
       "Source": "hirunews",
       "Timestamp": "Wednesday, 21 June 2023 - 9:24",
       "Headline": "දූෂණ විරෝධී කෙටුම්පත අද විවාදයට",
       "News Content": "දූෂණ විරෝධී පනත් කෙටුම්පත අද පාර්ලිමේන්තුවේදී විවාදයට ගැනීමට නියමිතයි.\nඊට පාර්ලිමේන්තු මන්ත්‍රීවරියන්ගේ සංශෝධන යෝජනාද ඊයේ ඉදිරිපත් කර තිබුණා.\nපාර්ලිමේන්තු මන්ත්‍රීවරියන්ගේ සංසදයේ සභාපති පාර්ලිමේන්තු මන්ත්‍රි විශේෂඥ වෛද්‍ය සුදර්ශනී ප්‍රනාන්දුපුල්ලේ විසින් කථානායකවරයා වෙත ලිපියක් යොමු කරමින් සඳහන් කර තිබුණේ ලිංගික අල්ලස් පිළිබඳ සංකල්පය දූෂණ විරෝධී පනත් කෙටුම්පතට ඇතුළත් කිරීම ගැන තම සංසදය ප්‍රසාදය පළ කරන බවයි.\nකෙසේ වෙතත් අද විවාදයට පෙර සංශෝධනය විය යුතු ප්‍රමුඛතා දෙකක් හඳුනාගෙන ඇති බවද මන්ත්‍රීවරිය කතානායකවරයා වෙත යැවූ ලිපියේ සඳහන්.\nඉන් පළමුවැන්නේ සඳහන්ව ඇත්තේ ලිංගික අනුග්‍රහය යන වචනය වෙනස් කර එය ලිංගික අල්ලස් යන යෙදුම ආදේශ කරන ලෙසයි.",
       "URL": "https://www.hirunews.lk/338572/දූෂණ-විරෝධී-කෙටුම්පත-අද-විවාදයට",
       "Category": "Local News",
       "Parent URL": "https://www.hirunews.lk/local-news.php?pageID=250"
}