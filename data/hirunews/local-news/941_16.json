{
       "Source": "hirunews",
       "Timestamp": "Sunday, 14 August 2022 - 16:31",
       "Headline": "විදේශීය යුවලකට වැඩි මිලට දුම්රිය ප්‍රවේශපත්‍රයක් අලෙවි කළ අයෙක් අත්අඩංගුවට",
       "News Content": "විදේශීය යුවලකට මහනුවර සිට ඇල්ල බලා ගමන් කිරීම සදහා වැඩි මිලට දුම්රිය ප්‍රවේශ පත්‍රයක් අලෙවි කළ පුද්ගලයෙකු අත්අඩංගුවට ගෙන තිබෙනවා.\nමහනුවර දුම්රිය ස්ථානයේ ආරක්ෂක අංශය නිලධාරීන් විසින් මෙම සැකකරු අත්අඩංගුවට ගෙන ඊයේ පස්වරුවේ මහනුවර පොලිසියට භාර දී ඇති බවයි පොලිස් මාධ්‍ය ප්‍රකාශක කාර්යාල සදහන් කළේ.\nමහනුවර ප්‍රදේශයේ පදිංචි 64 හැවිරිදි අදාළ සැකකරු අන්තර්ජාලය ඔස්සේ වෙන් කරගත් රුපියල් 2600ක් වටිනා දුම්රිය ප්‍රවේශ පත්‍රය රුපියල් 7300ක මුදලකට මෙම විදේශික යුවලට අලෙවි කර ඇති බවයි අනාවරණය වී ඇත්තේ.",
       "URL": "https://www.hirunews.lk/312746/විදේශීය-යුවලකට-වැඩි-මිලට-දුම්රිය-ප්‍රවේශපත්‍රයක්-අලෙවි-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=941"
}