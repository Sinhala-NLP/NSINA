{
       "Source": "hirunews",
       "Timestamp": "Wednesday, 17 November 2021 - 10:42",
       "Headline": "ශ්‍රී ලංකාවේ චීන තානාපති කාර්යාලයෙන් ගුවන් හමුදා සේවා වනිතා ඒකකයට මූල්‍යමය පරිත්‍යාගයක්",
       "News Content": "ශ්‍රී ලංකාවේ චීන තානාපති කාර්යාලය විසින් මෙරට ගුවන් හමුදාවේ සේවා වනිතා ඒකකය වෙත මූල්‍යමය පරිත්‍යාගයක් සිදු කර තිබෙනවා.\nඒ පසුගිය 12 වැනිදිනදී යි.\nමෙය ශ්‍රී ලංකාවේ චීන තානාපති කාර්යාලයේ ආරක්ෂක උපදේශක කර්නල් වැන් ඩොන්ග් ප්‍රමුඛ චීන නියෝජිත පිරිස විසින් සිදු කරන ලද අතර, ඔවුන් ගුවන් හමුදා මූලස්ථානයේදීයි, ගුවන් හමුදාපති එයාර් මාර්ෂල් සුදර්ශන පතිරණ හමුවූයේ.\nචීන තානාපති කාර්යාලය වෙනුවෙන් ආරක්ෂක උපදේශකවරයා විසින් මෙම රුපියල් මිලියන 1.5කට අධික මුදල ගුවන් හමුදාපතිවරයාට පරිත්‍යාග කෙරුණා.\nමෙම පරිත්‍යාගය ශ්‍රී ලංකා ගුවන් හමුදා සේවා වනිතා ඒකකය විසින් 2022 වර්ෂයේ දී සැලසුම් කර ඇති සුබසාධන ව්‍යාපෘති හරහා විශේෂ අවශ්‍යතා ඇති සේවා පුද්ගලයින්ගේ සහ සිවිල් පුද්ගලයින්ගේ පවුල්වල ජීවන තත්ත්වය නගා සිටුවීම උදෙසා යොදා ගැනීමට නියමිත අබවි ගුවන් හමුදා මාධ්‍ය අංශය නිවේදනය කළේ.",
       "URL": "https://www.hirunews.lk/288279/ශ්‍රී-ලංකාවේ-චීන-තානාපති-කාර්යාලයෙන්-ගුවන්-හමුදා-සේවා-වනිතා-ඒකකයට-මූල්‍යමය-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=1556"
}