{
       "Source": "hirunews",
       "Timestamp": "Wednesday, 27 January 2021 - 8:03",
       "Headline": "යුරෝසන් නෞකාවට හානියක් වී නොමැති බවට නාවික හමුදාවෙන් සහතිකයක්",
       "News Content": "හම්බන්තොට මුහුදු තීරයේ කුඩා රාවණා ප්‍රදීපාගාරය අසල ගල්පරයක ගැටුණු එම්.වී.යුරෝසන් නෞකාවේ බඳට කිසිදු හානියක් සිදුව නොමැති බව නාවික හමුදාව තහවුරු කරගෙන තිබෙනවා.\nනාවික හමුදා කිමිඳුම් කණ්ඩායමක් සමගින් ශ්‍රී ලංකා නාවික හමුදාවට අයත් නෞකාවක් මගින් නැවට අදාළ මූලික විමර්ශන සිදුකර තිබුණා. එහිදී අනාවරණ වී ඇත්තේ නෞකාව පසුපස සිට මීටර් 70 ක පමණ කොටසක් ගල් පරයක සිරවී තිබූ බවටයි.\nකෙසේ නමුත්, ඇති වූ දියවැල්වල බලපෑම හේතුවෙන් නෞකාවෙන් ගල්පරයෙන් ඉවත්ව ඇති බවට ද අදාල විමර්ශනයෙන් තහවුරු වී තිබෙනවා.\nලයිබීරියානු ධජය යටතේ අබුඩාබි වරායේ සිට ත්‍රිකුණාමලය වරාය වෙත සිමෙන්ති නිෂ්පාදනයට යොදා ගන්නා “ක්ලින්කර්” නමැති අමුද්‍රව්‍ය ප්‍රවාහනය කරමින් තිබුණු මෙම නෞකාව කුඩා රාවණා ප්‍රදීපාගාරය අසල ගල් පරයක සිරවී අනතුරට ලක්වුණේ පසුගිය 22 වනදා පස්වරුවේයි.",
       "URL": "https://www.hirunews.lk/260846/යුරෝසන්-නෞකාවට-හානියක්-වී-නොමැති-බවට-නාවික-හමුදාවෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=2186"
}