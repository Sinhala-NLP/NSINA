{
       "Source": "hirunews",
       "Timestamp": "Tuesday, 24 May 2022 - 19:49",
       "Headline": "පෝලිම්වල උණුසුම තවදුරටත්",
       "News Content": "ඉන්ධන, ගෑස් සහ භූමිතෙල් මිලදී ගැනීම සඳහා දිවයිනේ ප්‍රදේශ රැසක ජනතාව දින ගණනක් දිවා රෑ නොතකා මේ දක්වා දිගු පෝලිම්වල රැදී\nසිටින්නේ එම ප්‍රදේශවලට ප්‍රමාණවත් ඉන්ධන සහ ගෑස් ලැබී නොමැති පසුබිමක යි.\nකෙසේ වෙතත් ඇතැම් ඉන්ධන පෝලිම් ආශ්‍රීත ඇති වූ උණුසුම් තත්ත්වයන් හේතුවෙන් පුද්ගලයින් කිහිපදෙනෙකු තුවාල ලබා රෝහල් ගත කෙරුණා.\nඩීසල් නිකුත් කිරීම සීමා කිරීම හමුවේ අද සිට පිරවුම්හල් වෙත ඩීසල් බෙදා හැරීමේ අඩුවක් පැවතිය හැකි බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය ප්‍රකාශ කළා.\nඑහි සම ලේකම් ශාන්ත සිල්වා මහතා සඳහන් කළේ ඉදිරි දින 15කට පමණ සෑහෙන පෙට්‍රල් තොග පවතින අතර අද දිනයේදී සම්පූර්ණ ධාරිතාවෙන් පෙට්‍රල් බෙදා හැරීමට සූදානම් බවයි.\nකෙසේ වෙතත්, දිවයින පුරා පවතින ඉන්ධන පෝලිම්වල අඩුවක් තවමත් දක්නට නොලැබෙන බව අප වාර්තාකරුවන් සඳහන් කළා.",
       "URL": "https://www.hirunews.lk/305211/පෝලිම්වල-උණුසුම-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=1145"
}