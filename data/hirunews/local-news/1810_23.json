{
       "Source": "hirunews",
       "Timestamp": "Monday, 19 July 2021 - 13:17",
       "Headline": "විදුලියට - රක්ෂණයට නව සභාපතිවරුන්",
       "News Content": "ලංකා විදුලිබල මණ්ඩලයට සහ ශ්‍රී ලංකා රක්ෂණ සංස්ථාවට ජනාධිපතිවරයා විසින් නව සභාපතිවරුන් පත් කර තිබෙනවා.\nඒ අනුව විදුලිබල මණ්ඩලයේ නව සභාපතිවරයා ලෙස හිටපු ලේකම්වරයෙකු වන එම්.සී.සී. ප්‍රනාන්දු පත් කර ඇති අතර, එහි හිටපු සභාපති විිජිත හේරත් පත් කර ඇත්තේ ශ්‍රී ලංකා රක්ෂණ සංස්ථාවේ නව සභාපතිවරයා ලෙසයි.\nවිදුලිබල මණ්ඩලයේ නව සභාපතිවරයා ලෙස පත් කළ එම්.සී.සී. ප්‍රනාන්දු 2005 වසරේ සිට 2015 දක්වා විදුලිබල අමාත්‍යාංශයේ ලේකම්ිවරයා ලෙසද කටයුතු කළා.\nශ්‍රී ලංකා රක්ෂණ සංස්ථාවේ සභාපතිවරයා ලෙස කටයුතු කළ ජ්‍යෙෂ්ඨ කථිකාචාර්ය ජගත් වැල්ලවත්ත, ඕස්ට්‍රේලියාවේ නව ශ්‍රී ලංකා මහ කොමසාරිස්වරයා ලෙස පත් කිරීමට නියමිත බවයි වාර්තාවන්නේ.",
       "URL": "https://www.hirunews.lk/277394/විදුලියට-රක්ෂණයට-නව-සභාපතිවරුන්",
       "Category": "Local News",
       "Parent URL": "https://www.hirunews.lk/local-news.php?pageID=1810"
}