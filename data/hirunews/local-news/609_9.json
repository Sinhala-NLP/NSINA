{
       "Source": "hirunews",
       "Timestamp": "Wednesday, 11 January 2023 - 13:25",
       "Headline": "තිලිණි ප්‍රියමාලි යලි අධිකරණයට",
       "News Content": "විවිධ උපක්‍රම හරහා ව්‍යාපාරිකයන්ගෙන් ලබා ගත් රුපියල් කෝටි ගණනක මුදල් වංචා කළ බව කියන සිද්ධියේ ඇප මත මුදා හැර ඇති තිළිණි ප්‍රිය මාලි, ඉසුරු පෙරේරා, කසුන් පෙරේරා සහ සෙල්ලයියා ජයමෝහන් යන අය අද අධිකරණය ඉදිරියේ පෙනී සිටියා.\nමෙහිදී තිළිණි ප්‍රිය මාලිගේ පෙම්වතා වන ඉසුරු බණ්ඩාර ට අයත් අධිකරණය භාරයේ ඇති රථය මුදා හරින ලෙස තිලිණි ප්‍රිය මාලිගේ පාර්ශවයේ නීතිඥයින් කළ ඉල්ලීමට අපරාධ පරීක්ෂණ දෙපාර්තමේන්තුව විරුද්ධ වුනා.\nඑම ඉල්ලීම කොටුව මහේස්ත්‍රාත් තිළිණ ගමගේ විසින් ප්‍රතික්ෂේප කළා.\nමේ අතර මෙම නඩුකරය ට අදාළව අද දින අධිකරණය හමුවේ පෙනී සිටීමට නියෝග කර සිටී බොරැල්ලේ සිරිසුමන හිමියන් අද දින අධිකරණය හමුවේ පෙනී නොසිටීම නිසා එම හිමියන්ට එරෙහිව වරෙන්තු නිකුත් කරන ලෙසටත් කොටුව මහේස්ත්‍රාත්වරයා නියෝග කළා.\nබොරැල්ලේ සිරිසුමන හිමියන් ට මෙලෙස නඩු දෙකකට අදාලව වරෙන්තු නිකුත් කෙරුනා.",
       "URL": "https://www.hirunews.lk/324788/තිලිණි-ප්‍රියමාලි-යලි-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=609"
}