{
       "Source": "hirunews",
       "Timestamp": "Thursday, 27 August 2020 - 11:47",
       "Headline": "රට පුරා වැව් 14,000ක් ප්‍රතිසංස්කරණය සඳහා කාර්ය සාධක බලකායක් (වීඩියෝ)",
       "News Content": "2020 මාස් වගා කන්නය ඉලක්ක කොට දිවයිනේ සියළුම පළාත් ආවරණය වන පරිදි ග්‍රාමීය වැව්, අමුණු හා ඇළ මාර්ග පද්ධතීන් පිළිසකර කිරීමට වාරිමාර්ග අමාත්‍යාංශය තීරණය කර තිබෙනවා.\nඒ අනුව වාරි සෞභාග්‍යයා වැඩ සටහන ඇරඹීම සදහා කාර්ය සාධක බලකායක් පිහිටුවීමට වාරිමාර්ග අමාත්‍යා චමල් රාජපක්ෂ තීරණය කළා.\nමෙමගින් ග්‍රාමීය වැව් 14,000ක් ප්‍රතිසංස්කරණය කොට සක්‍රිය තත්ත්වයට ගැනීමට පියවර ගන්නා අතර ඒ තුලින් දේශිය කෘෂි සහ ආහාර නිෂ්පාදන කේෂත්‍රයේ පිබිදීමක් ඇතිවේයැයි විශ්වාස කරන බවයි අමාත්‍යවරයා ප්‍රකාශ කළේ.\nමෙම විශේෂ කාර්ය සාධක බලකායට වාරිමාර්ග අමාත්‍යාංශය යටතේ ඇති සියළු ආයතනයන්, ගොවිජන සේවා, මිනින්දෝරු, මහවැලි දෙපාර්තමෙන්තු, පළාත් පාලන හා පෞද්ගලික ආයතන, ශ්‍රී ලංකා යුද්ධ හමුදාවන් හි ප්‍රධාන හා ජේෂ්ඨ නිලධාරින්ගෙන් සමන්විත වන අතර මහ ජනතාවගේද දායකත්වය ලබා ගැනීමට අමාත්‍යවරයා උපදෙස් දී තිබෙනවා.",
       "URL": "https://www.hirunews.lk/248755/රට-පුරා-වැව්-14000ක්-ප්‍රතිසංස්කරණය-සඳහා-කාර්ය-සාධක-බලකායක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2495"
}