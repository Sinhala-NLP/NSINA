{
       "Source": "hirunews",
       "Timestamp": "Tuesday, 29 November 2022 - 13:26",
       "Headline": "මයින් ෂිෆ් ෆයිව් අතිසුඛෝපභෝගි නෞකාව අද රාත්‍රියේ හම්බන්තොටට",
       "News Content": "මගීන් 2014ක් සහ කාර්ය මණ්ඩල 922ක් රැගෙන දිවයිනට පැමිණි මයින් ෂිෆ් ෆයිව් අති සුඛෝපභෝගි නෞකාව අද (29) රාත්‍රියේ හම්බන්තොට වරාය බලා පිටත්ව යාමට නියමිත යි.\nකොළඹ වරායේ නැගෙනහිර බහාලුම් පර්යන්තය වෙත එම නෞකාව සේන්දු වුයේ අද උදෑසන 6.30ට පමණ යි.\n2016 වසරේ නිපදවා ඇති මෙම නෞකාව දිගින් මීටර් 295ක් වන අතර, එහි මගීන් 2500කට පහසුකම් පවතිනවා.\nනෞකාවේ විශාලත්වය හේතුවෙන් මගී පර්යන්තයට පැමිණිය නො හැකි වීම නිසා එය නැගෙනහිර බහාලුම් පර්යන්තයට සේන්දු වී තිබෙනවා.",
       "URL": "https://www.hirunews.lk/321560/මයින්-ෂිෆ්-ෆයිව්-අතිසුඛෝපභෝගි-නෞකාව-අද-රාත්‍රියේ-හම්බන්තොටට",
       "Category": "Local News",
       "Parent URL": "https://www.hirunews.lk/local-news.php?pageID=700"
}