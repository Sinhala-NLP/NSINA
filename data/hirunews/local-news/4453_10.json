{
       "Source": "hirunews",
       "Timestamp": "Sunday, 25 June 2017 - 8:16",
       "Headline": "ඉදිරි දින කිහිපයේත් දිස්ත්‍රික්ක කිහිපයකට වැසි",
       "News Content": "සක්‍රීයව පවතින නිරිත දිග මෝසම් තත්ත්වය හේතුවෙන් ඉදිරි දින කිහිපයේ කෑගල්ල, රත්නපුර සහ කළුතර දිස්ත්‍රික්කවලට වැසි ඇතිවීමේ වැඩි හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, අද (25) දිනයේ බස්නාහිර, සබරගමුව, මධ්‍යම, දකුණු සහ වයඹ පළාත්වල විටින් විට වැසි හෝ ගිගුරුම් සහිත වැසි ඇතිවිය හැකි බවයි එහි කාර්යයේ නියුතු කාලගුණ විද්‍යාඥ නදී රූපසිංහ කියා සිටියේ.\nවිශේෂයෙන් කෑගල්ල, රත්නපුර, කළුතර, ගම්පහ, කොළඹ සහ කුරුණෑගල දිස්ත්‍රික්කවල මිලිමීටර් 50 කට වැඩි තරමක තද වැසි අපේක්ෂා කරන බවද ඇය කියා සිටියා.",
       "URL": "https://www.hirunews.lk/164355/ඉදිරි-දින-කිහිපයේත්-දිස්ත්‍රික්ක-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4453"
}