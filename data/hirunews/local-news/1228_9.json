{
       "Source": "hirunews",
       "Timestamp": "Saturday, 16 April 2022 - 7:55",
       "Headline": "ආසියානු කුසලාන සත්කාරකත්වය ශ්‍රී ලංකාවට අහිමි වීමේ අවදානමක්",
       "News Content": "ආසියානු කුසලාන ක්‍රිකට් තරඟාවලියේ සත්කාරකත්වය ශ්‍රී ලංකාවට ලබා දීම පිළිබඳව අයි.පී.එල් අවසන් තරඟය පැවැත්වෙන දිනයේදී තීරණය කරන බව ආසියානු ක්‍රිකට් කවුන්සිලය ප්‍රකාශ කර තිබෙනවා.\nඒ දැනට මෙරට පවතින තත්වය සැලකිල්ලට ගනිමින්.\nආසියානු ක්‍රිකට් කවුන්සිලයේ සභාපති මෙන්ම ඉන්දීය ක්‍රිකට් පාලක මණ්ඩලයේ ලේකම් වන ජේ ෂා සඳහන් කර ඇත්තේ, අගෝස්තු 27 වනදා ආරම්භ වීමට නියමිත තරඟාවලිය පිළිබඳ තක්සේරුව ඒ අනුව මැයි 29 වනදා අයි.පී.එල් අවසන් තරගයෙන් පසු තීරණය කරන බවයි.\nඅවසන් මහ තරගය සඳහා ශ්‍රී ලංකා ක්‍රිකට් නිලදරුවන් ද පැමිණෙන අතර, එහි දී ඔවුන් සමඟ සාකච්ඡා කරන බවයි ජේ ෂා වැඩිදුරටත් කියා සිටියේ.",
       "URL": "https://www.hirunews.lk/302048/ආසියානු-කුසලාන-සත්කාරකත්වය-ශ්‍රී-ලංකාවට-අහිමි-වීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1228"
}