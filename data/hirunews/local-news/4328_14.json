{
       "Source": "hirunews",
       "Timestamp": "Monday, 11 September 2017 - 8:04",
       "Headline": "උතුරේ මහ ඇමති අස්ගිරි මහ නාහිමි බැහැ දකී",
       "News Content": "උතුර පළාත් ප්‍රධාන අමාත්‍ය සී.වී. විග්නේෂ්වරන් අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන හිමියන් ඊයේ බැහැ දුටුවා.\nඉන් අනතුරුව  මාධ්‍ය වෙත අදහස් දක්වමින් ප්‍රධාන අමාත්‍යවරයා කියා සිටියේ උතුර - නැගෙනහිර ජනතාව වෙනුවෙන් ෆෙඩරල් ක්‍රමයක අවශ්‍යතාවක් පවතින බවයි.\nරට දෙකඩ කිරීමට නොව තම ප්‍රදේශවල ජනතාවගේ අවශ්‍යතා වෙනුවෙන් ෆෙඩරල් ක්‍රමයේ අවශ්‍යතාව පවතින බවද ඔහු එහිදී සඳහන් කළා.\nඑමෙන්ම සංහිදියා වැඩපිළිවෙල ශක්තිමත් කිරීම ගැන ද මෙහිදී මහනාහිමියන් සමඟ සාකච්ඡා කළ බව ද ඔහු කියා සිටියා.",
       "URL": "https://www.hirunews.lk/170609/උතුරේ-මහ-ඇමති-අස්ගිරි-නාහිමි-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=4328"
}