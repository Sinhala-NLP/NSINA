{
       "Source": "hirunews",
       "Timestamp": "Thursday, 01 February 2018 - 7:15",
       "Headline": "යළි ඩෙංගු අවදානමක්",
       "News Content": "ජනවාරි මාසය තුළ ඩෙංගු රෝගීන් 6203ක් වාර්තාවී ඇති බව සෞඛ්‍ය අමාත්‍යාංශයේ වසංගත රෝග විද්‍යා ඒකකය පවසනවා.\nසෞඛ්‍ය බලධාරින් පෙන්වා දෙන්නේ කඩින් කඩ ඇතිවන වැසි හේතුවෙන් යළිත් ඩෙංගු රෝගය පැතිරයාමේ අවදානමක් පවතින බවයි.\nඑම නිසා ඩෙංගු මදුරුවන් බෝ නොවන ආකාරයට අවට පරිසරය පවත්වා ගෙන යාම වැදගත් බවයි සමස්ත ලංකා මහජන සෞඛ්‍ය පරීක්ෂකවරුන්ගේ සංගමයේ ලේකම් බී.එම්.එම්. බාලසූරිය කියා සිටියේ.\nමේ අතර, බස්නාහිර, සබරගමුව, ඌව පළාත්වලට මෙන්ම ගාල්ල, මාතර සහ නුවරඑළිය දිස්ත්‍රික්කවලට අද (01) පස්වරු 2න් පසුව ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/182558/යළි-ඩෙංගු-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4099"
}