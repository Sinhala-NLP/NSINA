{
       "Source": "hirunews",
       "Timestamp": "Thursday, 01 December 2022 - 18:47",
       "Headline": "එංගලන්තයෙන් ලෝක වාර්තාවක් - ශ්‍රී ලංකාව පිහිටවූ වාර්තාවක් අනූ නවයෙන් නොකැඩී බේරෙයි",
       "News Content": "ටෙස්ට් තරගයක පළමු දිනයේ දී ලකුණු 500ට වඩා රැස්කළ පළමු කණ්ඩායම බවට පත්ව ලෝක වාර්තාවක් පිහිටු වීමට එංගලන්ත ක්‍රිකට් කණ්ඩායමට හැකියාව ලැබුණා.\nICC ලෝක ටෙස්ට් ශූරතාවලියේ තරගයක් ලෙසින් පැවැත්වුණු මෙම තරගය පාකිස්ථානයේ රාවල්පිඩ්ඩි ජාත්‍යන්තර ක්‍රිකට් ක්‍රීඩාංගණයේ දී පැවැත් වෙනවා.\nපාකිස්ථානයට එරෙහිව මුලින් ම පන්දුවට පහර දෙන එංගලන්ත කණ්ඩායම අයහපත් ආලෝකය හේතුවෙන් පළමු දිනය සඳහා තරගය නතර කරන විට පන්දුවාර 75ක දී කඩුලු 4ක් දැවී ලකුණු 506ක් ලබා සිටියා.\nනමුත් ටෙස්ට් තරගයක එක් දිනක දී කණ්ඩායමක් රැස්කළ වැඩි ම ලකුණු සංඛ්‍යාවට හිමි ශ්‍රී ලංකාව විසින් පිහිට වූ ලෝක වාර්තාව බිඳහෙලීමට එංගලන්තයට හැකියාව නොලැබුණේ ඔවුන්ගේ ඉනිම වාර්තාගත ශ්‍රී ලංකා ඉනිමට වඩා ලකුණු 3කට මෙහායින් නතර වීම හේතු කරගෙනයි.\nශ්‍රී ලංකා කණ්ඩායම බංග්ලාදේශ කණ්ඩායමට එරෙහිව පිහිටවා තිබූ වාර්තාව සටහන් වූයේ පන්දුවාර 104ක් තුළ කඩුළු 9ක් දැවී ලකුණු 509ක් ලබා ගැනීමක් ලෙසයි.\nමෙම තරගයේ අනෙක් විශේෂත්වය නම් එංගලන්ත කණ්ඩායමේ ජෝ රූට් හැර මුල්පෙළ පිතිකරුවන් හතරදෙනා ම ලකුණු 100යේ සීමාව පසු කර යන්න සමත් වීමයි.",
       "URL": "https://www.hirunews.lk/321745/එංගලන්තයෙන්-ලෝක-වාර්තාවක්-ශ්‍රී-ලංකාව-පිහිටවූ-වාර්තාවක්-අනූ-නවයෙන්-නොකැඩී-බේරෙයි",
       "Category": "Local News",
       "Parent URL": "https://www.hirunews.lk/local-news.php?pageID=694"
}