{
       "Source": "hirunews",
       "Timestamp": "Monday, 27 February 2023 - 21:47",
       "Headline": "රජයේ සැණකෙළි හා සංදර්ශන පැවැත්වීමට නම් ඕනෑ තරම් මුදල් තියෙනවා - ජී.එල්.",
       "News Content": "මැතිවරණය සඳහා මුදල් ලබාදීමට කටයුතු නොකිරීම සම්බන්ධයෙන් මහා භාණ්ඩාගාරයේ හා මුදල් අමාත්‍යංශයේ ලේකම්වරයාට එරෙහිව සියලුම නීතිමය පියවර ගැනීමට කටයුතු කරන බව නිදහස් ජනතා සන්ධානයේ පාර්ලිමේන්තු මන්ත්‍රී මහාචාර්ය ජී.එල්. පීරිස් පවසනවා.\nමෙම මැතිවරණය සඳහා අවශ්‍ය සම්පූර්ණ මුදල රජයේ දවස් කිහිපය​ක වියදම බවත් රජයේ සැණකෙළි හා සංදර්ශන පැවැත්වීමට නම් ඕනෑ තරම් මුදල් ඇති බවද මන්ත්‍රීවරයා සඳහන් කළා.\nඅද වන විට රට තුළ උද්ඝෝෂණ හා පෙළපාලි පැවැත්වීමට නොහැකි බවත් මැතිවරණද නොමැති තත්ත්වයක් මත රට තුළ ආඥාදායකත්වයක් නිර්මාණය වී ඇති බවයි පාර්ලිමේන්තු මන්ත්‍රී මහාචාර්ය ජී.එල්. පීරිස් වැඩිදුරටත් සඳහන් කළේ.",
       "URL": "https://www.hirunews.lk/328533/රජයේ-සැණකෙළි-හා-සංදර්ශන-පැවැත්වීමට-නම්-ඕනෑ-තරම්-මුදල්-තියෙනවා-ජී-එල්",
       "Category": "Local News",
       "Parent URL": "https://www.hirunews.lk/local-news.php?pageID=508"
}