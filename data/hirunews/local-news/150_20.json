{
       "Source": "hirunews",
       "Timestamp": "Wednesday, 26 July 2023 - 11:32",
       "Headline": "තවත් මවක් සහ දියණියක් අතුරුදන්",
       "News Content": "මහරගම, පතිරගොඩ විහාරවත්ත පාරේ පදිංචි මවක් සහ දියණියක් අතුරුදන්ව තිබෙනවා.\nඅදාළ කාන්තාවගේ සැමියා විසින් පොලිසියට සිදු කළ පැමිණිල්ලකට අනුව මේ වන විට විමර්ශන ආරම්භ කර ඇති බවයි වාර්තා වන්නේ.\nමෙලෙස අතුරුදන්ව ඇත්තේ 23 හැවිරිදි මවක හා අවුරුදු 3 ක් වයසැති දියණියක් බවයි අප වාර්තාකරු සඳහන් කර සිටියේ.\nකෙසේ වෙතත් සැමියා සේවය නිම වී නිවසට පැමිණෙන විට අදාළ කාන්තාව හා දරුවා නිවසේ නොසිටි බවත් සිදු කළ සොයා බැලීම්වලදී මොවුන් පිළිබඳ තොරතුරක් අනාවරණය කර ගැනීමට නොහැකි වු බවත් සැමියා පොලිසියට පවසා තිබෙනවා.\nකෙසේ වෙතත් මහරගම පොලිසිය මේ පිළිබඳ වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/342566/තවත්-මවක්-සහ-දියණියක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=150"
}