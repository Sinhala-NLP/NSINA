{
       "Source": "hirunews",
       "Timestamp": "Sunday, 08 May 2022 - 14:15",
       "Headline": "''දැන් වුණත් අගමැති වෙන්න මං සූදානම්'' - සජිත් (වීඩියෝ)",
       "News Content": "විපක්ෂ නායක සජිත් ප්‍රේමදාස පක්ෂ මූලස්ථානයේ පැවති මාධ්‍ය හමුවකදී විශේෂ ප්‍රකාශයක් සිදු කර තිබෙනවා.\nඒ තමන් රටේ ආර්ථික අර්බුද හමුවේ ඒවා විසඳීමට දැන් වුණත් අග්‍රාමාත්‍ය තනතුර භාරගන්න සූදානම් බවයි.\n'සජිත් ගෝ හෝම්' නමැති ස්ලෝග්න් පාඨයට තමන් බය නැති බවත්, තමන් එසේ වන්නේ නම් තමන් ද ෆේල් වන බවත් ඔහු සඳහන් කළා.\nබහුතර මනාප 113ක් පාර්ලිමේන්තුවේ ලැබෙන්නේ නම් තමන් අනිවාර්යයෙන්ම රටේ අගමැති ධුරයේ වගකීම භාරගන්නා බවයි විපක්ෂ නායකවරයා වැඩිදුරටත් පැවසුවේ.\nමේ අතර වත්මන් අර්බුදය හමුවේ මෙරට දේශපාලකයාගේ කා‍ර්යභාරය වන්නේ, දේශපාලන කිරුළු පැළැඳීම නොව, දුකින් පෙළෙන ජනතාව එම දුකින් මුදා ගැනීම බව විපක්ෂ නායක සජිත් ප්‍රේමදාස පවසනවා.\nඅද (08) උදෑසන 09ට පමණ සමගි ජන බලවේගය සහ ශ්‍රී ලංකා නීතිඥ සංගමය අතර රටේ අර්බුද විසඳීම සම්බන්ධයෙන් නීති සංගමය ඉදිරිපත් කළ යෝජනා සම්බන්ධයෙන් සලකා බැලීමට හමු වූ අවස්ථාවේ දී යි, විපක්ෂ නායකවරයා මේ බව සඳහන් කළේ.\nඑමෙන්ම, මේ මොහොතේ දී නීතිඥ සංගමය විසින් ඉදිරිපත් කරන ලද කාරණා සම්බන්ධයෙන් සජබෙ අවධානය යොමු වී ඇති බව ද සජිත් ප්‍රේමදාස පැවසුවා.\nඑම යෝජනා ප්‍රශස්ත යෝජනා වන බව ද ඔහු සඳහන් කළා.",
       "URL": "https://www.hirunews.lk/303836/දැන්-වුණත්-අගමැති-වෙන්න-මං-සූදානම්-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1183"
}