{
       "Source": "hirunews",
       "Timestamp": "Sunday, 06 February 2022 - 16:55",
       "Headline": "තවත් කොරෝනා මරණ 23ක්",
       "News Content": "ශ්‍රී ලංකාවෙන් තවත් කොරෝනා මරණ 23ක් වාර්තාවී තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (05) තහවුරු කළ මෙම මරණ අතර කාන්තාවන් 11ක් සහ පිරිමි පුද්ගලයන් 12ක් වනවා.\nවයස අවුරුදු 30ට අඩු වයස් කාණ්ඩයේ එක් පිරිමි මරණයක් වාර්තාවී තිබෙනවා.\nඅවුරුදු 30ත් 59ත් අතර වයස් කාණ්ඩයෙන්  වාර්තාවී ඇති මරණ සංඛ්‍යාව 4ක්.\nකාන්තාවන් දෙදෙනෙකු සහ පිරිමි දෙදෙනෙකු ඒ අතර  වනවා.\nඅවුරුදු 60 සහ ඊට වැඩි වයස් කාණ්ඩයේ පිරිමි පුද්ගලයන් 8ක් සහ කාන්තාවන් 10ක් වශයෙන් මරණ 18ක් වාර්තා වුණා.\nඅද වාර්තා කළ මෙම මරණ 23ත් සමග මෙරට සමස්ත මරණ සංඛ්‍යාව දැක්වෙන්නේ 15595ක් ලෙසටයි.\nමේ අතර මේ දක්වා මෙරටින් කොරෝනා ආසාදිතයන් 617189ක් වාර්තාවී තිබෙනවා. ඉන් 20412ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවන අතර සුවය ලබා නිවෙස් වෙත පිටත්ව ගොස් ඇති සංඛ්‍යාව 581205ක්.",
       "URL": "https://www.hirunews.lk/296319/තවත්-කොරෝනා-මරණ-23ක්",
       "Category": "Local News",
       "Parent URL": "https://www.hirunews.lk/local-news.php?pageID=1372"
}