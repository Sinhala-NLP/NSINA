{
       "Source": "hirunews",
       "Timestamp": "Tuesday, 11 April 2023 - 17:25",
       "Headline": "බේරුවල ධීවර වරායෙන් මුහුදට වැටුණු දැරියක මුදාගැනේ",
       "News Content": "මාළු මිල දී ගැනීම සඳහා බේරුවල වරායට සිය පියා සමඟ පැමිණි 12 හැවිරිදි දැරියක් වරාය ජැටියෙන් මුහුදට වැටී ඇති අතර, පසුව ධීවරයෙකු විසින් ඇය මුදාගෙන තිබෙනවා.\nඅද (11) උදෑසන මෙම දැරිය මාළු මිලදී ගැනීමට පැමිණ තිබූ අතර, එහි තිබූ අධික තෙරපීම හේතුවෙනුයි දැරිය මෙලෙස මුහුදට ඇද වැටී ඇත්තේ.\nඑම මුහුදු ප්‍රදේශය අඩි 30ක පමණ ගැඹුරකින් යුත් අතර, එකවරම බෝට්ටුවක සිටි ධීවරයෙකු ඇය දැක මුහුදට පැන අදාළ දැරියගේ ජීවිතය බේරාගෙන තිබෙනවා.\nවෙනත් දිනවල මෙම ධීවර වරාය තුළ ධීවර යාත්‍රා විශාල වශයෙන් එකකට එකක් ළංවන ලෙස ගාල් කර පවතින නමුත් අද (11) දිනයේ දී එලෙස ධීවර යාත්‍රා ළං ළංව නැංගුම් ලා තිබී නැහැ.\nඑසේ වූයේ නම් මෙම දැරිය ගොඩගැනීමට අපහසුවන බවයි පොලිසිය සඳහන් කළේ.",
       "URL": "https://www.hirunews.lk/332306/බේරුවල-ධීවර-වරායෙන්-මුහුදට-වැටුණු-දැරියක-මුදාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=420"
}