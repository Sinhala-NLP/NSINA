{
       "Source": "hirunews",
       "Timestamp": "Saturday, 27 February 2021 - 6:12",
       "Headline": "හුණුපිටිය ගංඟාරාම විහාරස්ථානයේ 43 වන නවම් මහා පෙරහර ජනපති ප්‍රධානත්වයෙන් (වීඩියෝ)",
       "News Content": "කොළඹ, හුණුපිටිය ගංඟාරාම විහාරස්ථානයේ 43 වන නවම් මහා පෙරහර ජනාධිපති ගෝඨාභය රාජපක්ෂගේ ප්‍රධානත්වයෙන් ඊයේ (26) රාත්‍රී පැවැත් වුණා.\nපූජ්‍ය ගලබොඩ ඤාණීස්සර හිමියන්ගේ අනුශාසනා පරිදි ගංඟාරාම විහාරවාසී ආචාර්ය පූජ්‍ය කිරින්දේ අස්සජි හිමියන්ගේ අධීක්ෂණයෙන් පෙරහර සංවිධානය කර තිබූ බවයි ජනාධිපති මාධ්‍ය අංශය සඳහන් කළේ.\nජනාධිපතිවරයා විසින් සධාතුක කරඬුව, මංගල හස්ථි රාජයා මත තැන්පත් කළ අතර කොවිඩ් වසංගත තත්ත්වය හේතුවෙන් සෞඛ්‍ය මාර්ගෝපදේශයන්ට යටත්ව මෙවර පෙරහර සංවිධානය කර තිබීම විශේෂත්වයක්.\nඋඩරට, පහතරට නර්තන අංග සහ අලි ඇතුන්ගේ සහභාගීත්වයෙන් මෙවර නවම් මහා පෙරහර වර්ණවත් වුණා.",
       "URL": "https://www.hirunews.lk/263777/හුණුපිටිය-ගංඟාරාම-විහාරස්ථානයේ-43-වන-නවම්-මහා-පෙරහර-ජනපති-ප්‍රධානත්වයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2122"
}