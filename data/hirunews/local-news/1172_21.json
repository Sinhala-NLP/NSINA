{
       "Source": "hirunews",
       "Timestamp": "Friday, 13 May 2022 - 9:36",
       "Headline": "මැයි පළමු සතියේ සංචාරක ආගමනය දස දහසට අඩුවෙයි",
       "News Content": "මැයි මාසයේ පළමු සතිය තුල දිවයිනට පැමිණි සංචාරකයින්ගේ සංඛ්‍යාව 9494ක් වන අතර, එය මේ වසරේ සතියක් තුල පැමිණි අවම සංචාරක සංඛ්‍යාවයි.\nපසුගිය මාසවලදී එලෙස සතියකට පැමිණි සංචාරක සංඛ්‍යාවේ සාමාන්‍යය 20,000 ඉක්මවනවා.\nදෛනික සංචාරක ආගමනය ද මාර්තු මාසයේ 3600ක්ව පැවති අතර, අප්‍රේල් මාසයේදී එය 2099 දක්වා පහත වැටුණා.\nමැයි පළමු සතියේ දෛනික සංචාරක ආගමනය 1356 දක්වා තවදුරටත් පහත වැටී තිබෙනවා.\nඒ හේතුවෙන් කොරෝනා වසංගතයෙන් පසු මෙරට සංචාරක කර්මාන්තය ප්‍රකෘතිමත් කිරීමේ ක්‍රියාවලිය අභියෝගයට ලක් කරන බවයි ක්ෂේත්‍රයේ නිරත වූවන් පෙන්වා දෙන්නේ.\nවසරේ මේ දක්වා දිවයිනට පැමිණි සංචාරකයින්ගේ සංඛ්‍යාව තුන් ලක්ෂ 57,808ක් වන අතර, ජනවාරි සිට මාර්තු දක්වා පැවති සාපේක්ෂව සාමකාමී වාතාවරණය ඊට ඉවහල් වී තිබෙනවා.\nපසුගිය 2021 වසරේ දිවයිනට පැමිණි මුළු සංචාරකයින්ගේ සංඛ්‍යාව එක්ලක්ෂ 94,500 ක්.",
       "URL": "https://www.hirunews.lk/304202/මැයි-පළමු-සතියේ-සංචාරක-ආගමනය-දස-දහසට-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1172"
}