{
       "Source": "hirunews",
       "Timestamp": "Monday, 29 April 2019 - 16:10",
       "Headline": "ඉස්ලාම් වියතුන්ගේ සංගමය සහ විපක්ෂ නායක අතර හමුවක්",
       "News Content": "සමස්ත ලංකා ඉස්ලාම් වියතුන්ගේ සංගමයේ නියෝජිතයින් සහ විපක්ෂ නායක මහින්ද රාජපක්ෂ අතර හමුවක් විපක්ෂ නායකවරයාගේ විජේරාම නිල නිවසේදී අද පැවැත්වුණා.\nවිපක්ෂ නායක කාර්යාලය සඳහන් කලේ බෝම්බ ප්‍රහාරයත් සමඟ රට තුළ ඇති වී ඇති වත්මන් තත්ත්වය පිළිබඳව මෙහිදී දීර්ඝ වශයෙන් සාකච්ඡාවට බඳුන් වූ බවයි.\nඑහිදී අදාල ප්‍රහාරයට ඉස්ලාම් ප්‍රජාවේ කිසිදු සම්බන්ධතාවයක් නොමැති බව ද සමස්ත ලංකා ඉස්ලාම් වියතුන්ගේ සංගමය විපක්ෂ නායකවරයාට දැනුම්දී තිබෙනවා.",
       "URL": "https://www.hirunews.lk/215399/ඉස්ලාම්-වියතුන්ගේ-සංගමය-සහ-විපක්ෂ-නායක-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3378"
}