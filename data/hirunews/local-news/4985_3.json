{
       "Source": "hirunews",
       "Timestamp": "Thursday, 30 June 2016 - 10:05",
       "Headline": "තාණ්ඩිකුලමේදී ත්‍රී රෝද රථයක්  හදිසි අනතුරක (ඡායාරූප)",
       "News Content": "අධික වේගයෙන් ධාවනය කළ ත්‍රිරෝද රථයක් වවුනියාව, තාණ්ඩිකුලම, පුදුකුලම ප්‍රදේශයේදී 29 දා බෝක්කුවක් මතින් පෙරළී ගොස් තිබෙනවා.\nඅනතුරට ලක්වු ත්‍රී රෝද රථය ගිනිගෙන සම්පූර්ණයෙන්ම විනාශ වී ඇති බවයි වව්නියාව පොලිසිය සඳහන් කලේ.\nඅධික වේගයෙන් පැමිණ ඇති මෙම ත්‍රී රෝද රථය වේගය පාලනය කර ගත නොහැකිව  පෙරලී ගොස් මෙම ගිනි ගැනීම සිදුව ඇති බවයි වර්තාවෙන්නේ.\nත්‍රී රෝද රථය පෙරලීමත් සමග  සිදුවූ ඉන්ධන කාන්දුවීමකින් ගින්න හට ගෙන තිබෙනවා.\nඅනතුරින් රියදුරු තුවාල ලබා වවුනියාව රෝහලට ඇතුළත් කොට ඇති අතර වව්නියාව පොලීසිය වැඩි දුර පරික්ෂණ සිදු කරනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/136831/තාණ්ඩිකුලමේදී-ත්‍රී-රෝද-රථයක්-හදිසි-අනතුරක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4985"
}