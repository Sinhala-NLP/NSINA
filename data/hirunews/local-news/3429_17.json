{
       "Source": "hirunews",
       "Timestamp": "Friday, 29 March 2019 - 20:17",
       "Headline": "දෛනික ජල විදුලි නිෂ්පාදනය පහතට -  වියළි කාලගුණය තවදුරටත්",
       "News Content": "ජල විදුලි බලාගාර මගින් දෛනිකව නිෂ්පාදනය කරන ගිගාවොට් 15ක් වන විදුලි ධාරිතාව ගිගාවොට් 5 දක්වා පහත බැස ඇති බව විදුලිබල මණ්ඩලය පවසනවා.\nමේ අතර, කාලගුණ විද්‍යා දෙපාර්තමේන්තුව පෙන්වා දෙන්නේ පවතින වියලි කාලගුණික තත්ත්වය තවදුරටත් පැවතිය හැකි බවයි.\nදිවයිනේ දිස්ත්‍රික්ක 6 කට බලපා ඇති වියළි කාලගුණය හේතුවෙන් පවුල් 15803 කට අයත් පුද්ගලයින් 56017 ක් පීඩාවට පත්ව සිටින බව ආපදා කළමනාකරණ මධ්‍යස්ථානය පවසනවා.\nඅද පස්වරු 8.30 න් අවසන් වූ ගෙවුණු පැය 24 තුළ සෙල්සියස් අංශක 37ක උපරිම උෂ්ණත්වය කුරුණෑගලින් වාර්තා වුණා.\nකාලගුණ විද්‍යා දෙපාර්තමේන්තුව පෙන්වා දෙන්නේ ජල විදුලි බලාගාර ආශ්‍රිත ජලාශ ප්‍රදේශවලට සැලකිය යුතු වර්ෂාපතනයක් බලාපොරොත්තු විය හැක්කේ මැයි මස 20න් පසුව බවයි.\nමේ හේතුවෙන් විදුලි බලාගාර ආශ්‍රිත ජලාශවල ජල මට්ටම තවදුරටත් පහත බසිමින් පවතින බව විදුලි බල මණ්ඩල දත්ත වාර්තා පවසනවා.\nමේ අතර ජලාශ ආශ්‍රිත ප්‍රදේශවලට වැසි ලැබෙන ලෙස ඉල්ලා විදුලි බල මණ්ඩලය වාර්ෂිකව සංවිධාන කරන ජය ශ්‍රී මහා බෝධීන් වහන්සේ වෙත පැන් පුජා කිරීමේ මහෝත්සවය ඊයේ පස්වරුවේ පැවැත්වුණා.\nමේ අතර පවතින විදුලි අර්බුධය සම්බන්ධයෙන් අදත් පක්ෂ විපක්ෂ දේශපාලනඥයින් විවිධ අදහස් පළවුනා.",
       "URL": "https://www.hirunews.lk/213442/දෛනික-ජල-විදුලි-නිෂ්පාදනය-පහතට-වියළි-කාලගුණය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3429"
}