{
       "Source": "hirunews",
       "Timestamp": "Sunday, 07 March 2021 - 18:46",
       "Headline": "කොල්ලුපිටියේ ගණිකා නිවාසයක් වටලා විදෙස් කතුන් 03ක් ඇතුළු 08ක් අත්අඩංගුවට (වීඩියෝ)",
       "News Content": "සම්බාහන මධ්‍යස්ථානයක් මුවාවෙන් කොල්ලුපිටිය, මුහුදු මාවතේ පවත්වාගෙන ගිය ගණිකා නිවාසයක් අද (07) පොලීසිය විසින් වටලා තිබෙනවා.\nබස්නාහිර පළාත් බුද්ධි කොට්ඨාශයට ලද තොරතුරකට අනුව මෙම වැටලීම සිදුකර ඇති බවයි වාර්තා වන්නේ.\nඑහිදී තායිලන්ත ජාතික කාන්තාවන් 03දෙනෙකු සහ විදෙස් ලිංගික සංක්‍රාන්තිකයින් 05 දෙනෙකු අත්අඩංගුවට ගත් බවයි පොලිසිය සඳහන් කළේ.\nඅත්අඩංගුවට ගැනුණු මොවූන් අවුරුදු 35ත් 40ත් අතර වයස්වල පසුවන්නන් බවයි වාර්තා වන්නේ.\nමෙම ගණිකා නිවාසයේ හිමිකරු සොයා මෙහෙයුම් ක්‍රියාත්මකයි.\nඅත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/264625/කොල්ලුපිටියේ-ගණිකා-නිවාසයක්-වටලා-විදෙස්-කතුන්-03ක්-ඇතුළු-08ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2104"
}