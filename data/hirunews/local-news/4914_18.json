{
       "Source": "hirunews",
       "Timestamp": "Sunday, 21 August 2016 - 9:31",
       "Headline": "රිය අනතුරකින් ළමුන් 19 කට තුවාල (ඡායාරූප)",
       "News Content": "මන්නාරම තිරුකේදීස්වරන් ප්‍රදේශයේදී සිදුවු රිය අනතුරකින් ළමුන් 19 දෙනෙකු තුවාල ලබා තිබෙනවා.\nගැහැණු ළමුන් 17 දෙනෙකු ද ඒ අතර වන බවයි අප වාර්තාකරු සඳහන් කලේ.\nමන්නාරම සිට කුංචිකුලම් දක්වා අධ්‍යාපනික වැඩසටහනකට සහභාගී වීමට පැමිණි ළමුන් පිරිසක් රැගත් කැබ් රථයක් ඊයේ මෙලෙස අනතුරට ලක්ව තිබෙනවා.\nඒ රියදුරාට රථය පාලනය කර ගැනීමට නොහැකිව පෙරලී යාමෙන්.\nඅනතුරින් තුවාල ලැබු ළමුන් මන්නාරම මහ රෝහලට ඇතුලත් කර තිබෙනවා.\nකැබ් රථයේ රියදුරා අත්අඩංගුවට ගෙන ඇති අතර මන්නාරම පොලිසියයි විමර්ශණ මෙහෙයවන්නේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/141114/රිය-අනතුරකින්-ළමුන්-19-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4914"
}