{
       "Source": "hirunews",
       "Timestamp": "Friday, 29 October 2021 - 12:52",
       "Headline": "ඉන්දියාවේ කොරෝනා ආසාදිතයන් පහළට",
       "News Content": "අද උදෑසනින් අවසන් වූ පැය විසි හතර තුළ ඉන්දියාවෙන් නව කොරෝනා ආසාදිතයන් 14,348ක් වාර්තාවී ඇති අතර, එය පෙර දිනට වඩා සියයට 11ක පහත වැටීමක් බවයි ඉන්දීය සෞඛ්‍ය අමාත්‍යාංශය ප්‍රකාශ කළේ.\nකෙසේ නමුත් කේරළයෙන් වාර්තාවන මරණ ඉහළ යාමෙන් එම කාලය තුළ ඉන්දියාවේ කොරෝනා මරණ සංඛ්‍යාව 805 දක්වා ඉහළ ගියා.\nඉන් මරණ 708 ක්ම වාර්තාවන්නේ කේරළ ප්‍රාන්තයෙන්.\nඒ අතුරින් මරණ 56 ක් ගත වූ පැය විසි හතර තුළ වාර්තාවන අතර, 652 ක් පසුගිය කාලය තුළ සිදු වූ එහෙත් වාර්තා නොවූ කොරෝනා මරණයි.\nඉන්දියාවේ කොරෝනා එන්නත්කරණ ක්‍රියාවලිය අඛණ්ඩව ක්‍රියාත්මක වන අතර, එරට ජනතාවට මෙතෙක් ලබා දී ඇති එන්නත් මාත්‍රා සංඛ්‍යාව බිලියනයකට අධිකයි.",
       "URL": "https://www.hirunews.lk/286376/ඉන්දියාවේ-කොරෝනා-ආසාදිතයන්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1598"
}