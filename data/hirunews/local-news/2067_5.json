{
       "Source": "hirunews",
       "Timestamp": "Wednesday, 24 March 2021 - 11:26",
       "Headline": "මගියෙකු දොරටුවෙන් විසි වී මිය යාමට, කොන්දොස්තරවරයෙකු අත්අඩංගුවට",
       "News Content": "ධාවනය වෙමින් තිබූ බස් රථයක පිටුපස දොරටුවෙන් විසි වී පුද්ගලයෙකු මිය යාමේ සිද්ධියකට අදාළව බස් කොස්දොස්තරවරයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සදහන් කළේ පානදුර - කළුතර බස් රථයක කොන්දොස්තරවරයෙකු මෙලෙස අත්අඩංගුවට ගෙන ඇති බවයි.\nඅනතුරෙන් මිය ගොස් ඇත්තේ 46 හැවිරිදි පුද්ගලයෙකු වන අතර, අත්අඩංගුවට ගත් 60 හැවිරිදි කොන්දොස්තරවරයා ඊයේ අධිකරණයට ඉදිරිපත් කිරීමෙන් පසු අද දිනය දක්වා රක්ෂිත බන්ධනාගාර ගත කෙරුණා.\nමගීන්ගේ ආරක්ෂාව තහවුරු කිරීම කොන්දොස්තරවයාගේ වගකීම වන බැවින් ඊට අදාළවයි සැකකරු අත්අඩංගුවට ගෙන ඇත්තේ.",
       "URL": "https://www.hirunews.lk/266366/මගියෙකු-දොරටුවෙන්-විසි-වී-මිය-යාමට-කොන්දොස්තරවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2067"
}