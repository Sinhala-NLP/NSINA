{
       "Source": "hirunews",
       "Timestamp": "Saturday, 22 July 2023 - 12:57",
       "Headline": "පොලිස් නිලධාරියකු අනතුරට ලක් කළ පුද්ගලයෙක් අත්අඩංගුවට",
       "News Content": "පොලිස් නිලධාරියකු අනතුරට ලක් කර බරපතළ තුවාල සිදු කළ ත්‍රීරෝද රථ රියදුරෙකු බණ්ඩාරවෙල පොලීසිය විසින් අත්අඩංගුවට ගෙන තිබෙනවා.\nබණ්ඩාරවෙල බදුල්ල මාර්ගයේ බිඳුණුවැව ප්‍රදේශයේ මාර්ග බාධක රාජකාරියේ යෙදී සිටියදී, පොලිස් සැරයන්වරයා සැකකටයුතු ලෙස ධාවනය වෙමින් තිබූ මෙම ත්‍රිරෝද රථය නවත්වන ලෙසට සංඥා කර තිබෙනවා.\nඑහෙත් පොලිස් අණ නොතකා මෙම ත්‍රිරෝද රථය පොලිස් නිලධාරියා අනතුරට ලක් කර පලා ගොස් ඇති බවයි පොලිසිය පවසන්නේ.\nඅනතුරින් තුවාල ලැබූ පොලිස් නිලධාරියා බණ්ඩාරවෙල රෝහලට ප්‍රතිකාර සඳහා ඇතුළත් කර තිබෙනවා.",
       "URL": "https://www.hirunews.lk/342111/පොලිස්-නිලධාරියකු-අනතුරට-ලක්-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=161"
}