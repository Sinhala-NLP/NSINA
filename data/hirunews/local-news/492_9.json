{
       "Source": "hirunews",
       "Timestamp": "Tuesday, 07 March 2023 - 11:16",
       "Headline": "ආර්ථිකය නැංවීමට දුෂ්කර ක්‍රියාමාර්ග ගැනීමට සිදු වුණා - ජනපති (වීඩියෝ)",
       "News Content": "ආර්ථිකය ස්ථාවර කිරීම සඳහා රජය අතිශය දුෂ්කර ආර්ථික ක්‍රියාමාර්ග රැසක් ගෙන ඇති බවත් ආර්ථික වර්ධනය තහවුරු කිරීමට දැන් කටයුතු කරමින් සිටින බවත් ජනාධිපතිවරයා අවධාරණය කරනවා.\nමේ නිසා ඇති වන දුක් වේදනාවන් සමාජයේ සෑ ම කෙනෙකුට ම විඳින්නට සිදු වන නමුත් ආර්ථිකය ගොඩ ගැනීමට එම තත්ත්වයන් දරා ගැනීමට සිදු වන බව යි ජනාධිපතිවරයා පවසන්නේ.\nමේ අතර, චීන එක්සිම් බැංකුවේ සහතික පත්‍රය ඊයේ (06) රාත්‍රියේ රජයට ලැබුණු බවත් මහ බැංකු අධිපතිවරයාගේ සහ ජනාධිපති රනිල් වික්‍රමසිංහගේ අත්සනින් යුත් එම ලිපිය එදිනම රාත්‍රියේ IMF වෙත යැවූ බවත් ජනාධිපති පාර්ලිමේන්තුවට දැනුම් දුන්නා.\nතවද, ජනාධිපති රනිල් වික්‍රමසිංහ පාර්ලිමේන්තුව අමතමින් කියා සිටියේ, පොහොර ලබාදීමත් සමඟ යල මහ දෙකන්නයේ සාර්ථක අස්වැන්නක් රටට ලැබුණු බවයි.\nඑමෙන්ම කෘෂිකාර්මික නිෂ්පාදන අපනයනය 2022 ජුනි මාසයේ සිට සාමාන්‍ය තත්ත්වයකට පත්ව ඇති බවත් ආර්ථික ගැටලු නිරාකරණය වී ඇති බවත් ජනාධිපතිවරයා පැවසුවා.\nමේ අතර, සාමාකාමීව විරෝධය ප්‍රකාශ කළ හැකි වුවත් උද්ඝෝෂණ මාර්ගයෙන් රජයේ වැඩපිළිවෙල කඩාකප්පල් කිරීමට උත්සහ කරයි නම්, ඒ සම්බන්ධයෙන් තදින් ක්‍රියාකරන බව ජනාධිපති රනිල් වික්‍රමසිංහ ප්‍රකාශ කළා.",
       "URL": "https://www.hirunews.lk/329226/ආර්ථිකය-නැංවීමට-දුෂ්කර-ක්‍රියාමාර්ග-ගැනීමට-සිදු-වුණා-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=492"
}