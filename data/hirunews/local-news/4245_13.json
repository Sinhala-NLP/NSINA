{
       "Source": "hirunews",
       "Timestamp": "Monday, 30 October 2017 - 13:28",
       "Headline": "කොස්ගොඩ ඝාතනය මෙහෙයවූ පාතාලයේ තාරුක, සමයං ඝාතන සිද්ධියට සම්බන්ධ බව හෙළිවේ",
       "News Content": "කොස්ගොඩ සිව් පුද්ගල ඝාතනය මෙහෙයවූ කොස්ගොඩ තාරුක නැමැති පාතාල සාමාජිකයා කළුතරදී බන්ධනාගාර බස් රථයට වෙඩි තබා පාතාල නායක සමයං ඝාතනය කිරීමේ සිද්ධියටද සම්බන්ධ බවට අනාවරණ වී තිබෙනවා.\nපරීක්ෂණ මෙහෙයවන උසස් පොලිස් නිලධාරියෙකු සඳහන් කළේ ඔහු ඇතුලු ඝාතන සිද්ධියට සම්බන්ධ සෙසු සැකකරුවන් අත්අඩංගුවට ගැනීම සඳහා බුද්ධි අංශද ඇතුලුව පොලිස් කණ්ඩායම් 8 ක් යොදවා ඇති බවයි.\nකොස්ගොඩ ප්‍රදේශයේ ස්ථාන තුනකදී ඊයේ අලුයම සිදුවූ මෙම වෙඩි තැබීම්වලින් එකම පවුලේ පියා, පුතුන් දෙදෙනා ඇතුලු සිව්දෙනෙකු මියගියා.\nවෙඩි තැබීමෙන් 15 හැවිරිදි පාසල් සිසුවෙකු තුවාල ලැබූ අතර, ඔහු මේ වනවිට කරාපිටිය ශික්ෂණ රෝහලේ ප්‍රතිකාර ලබනවා.\nමූලික පොලිස් පරික්ෂණවලදී හෙළිවූයේ කළක් තිස්සේ පවතින පාතාල ගැටුමක ප්‍රතිඵලයක් ලෙස ඝාතන සිදුව ඇති බවයි.\nමීට මාස කිහිපයකට පෙර කොස්ගොඩ තාරුක නැමති පාතාල කල්ලි නායකයාගේ සගයෙකු වන පාතාලයේ ලොකුවා නැමැත්තා වෙඩි තැබීමකින් මියගියා.\nඊට පළිගැනීමක් ලෙස මෙම වෙඩි තැබීම් සිදුකර ඇති බවටයි පොලීසිය සැක පළ කරන්නේ.\nrnrn",
       "URL": "https://www.hirunews.lk/174796/කොස්ගොඩ-ඝාතනය-මෙහෙයවූ-පාතාලයේ-තාරුක-සමයං-ඝාතන-සිද්ධියට-සම්බන්ධ-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4245"
}