{
       "Source": "hirunews",
       "Timestamp": "Monday, 30 May 2022 - 10:20",
       "Headline": "නැවතත් තමිල්නාඩුවෙන් උතුරට ආහාර",
       "News Content": "තමිල්නාඩු රජය ඉන්දීය මධ්‍යම රජයේ අවසරය මත උතුරේ වැසියන්ට තවත් ආහාර මෙට්‍රික් ටොන් 40000ක ප්‍රමාණයක් ඊයේ (29) දා ඉන්දියාවේ තූත්තුකුඩි වරායෙන් ශ්‍රී ලංකාවට එවා තිබෙනවා.\nමෙම ආහාර ද්‍රව්‍ය තොගය ඉදිරි දින කීපය ඇතුළතදී යාපනයේ කන්කසන්තුරේ වරාය වෙත ළගා වීමට නියමිත බව වාර්තා වනවා.\nඑම ආහාර ද්‍රව්‍ය තොගය යාපනයේ පිහිටි නියෝජ්‍ය ඉන්දීය මහ කොමසාරිස් කාර්යාලයේ නිලධාරීන් විසින් බාර ගැනීමට නියමිතයි.\nඅනතුරුව යාපනය දිසාපතිවරයාගේ හා පළාතේ සෙසු රාජ්‍ය නිලධාරීන්ගේ මැදිහත් වීම මත මෙම ආහාර ද්‍රව්‍ය උතුරේ වැසියන් වෙත බෙදා හැරෙන බවයි වර්තා වන්නේ.\nඉන්දියා වේ තූත්තුකුඩි වරායෙන් නැව් ගත කරන ලද්දේ තමිල්නාඩු රජය විසින් ශ්‍රී ලංකාවට එවනු ලබන ආහාර ද්‍රව්‍යවල දෙවනි තොගය වන අතර මීට පෙර කොළඹ වරායට ද ආහාර ද්‍රව්‍ය තොගයක් එවා තිබුණා.",
       "URL": "https://www.hirunews.lk/305678/නැවතත්-තමිල්නාඩුවෙන්-උතුරට-ආහාර",
       "Category": "Local News",
       "Parent URL": "https://www.hirunews.lk/local-news.php?pageID=1133"
}