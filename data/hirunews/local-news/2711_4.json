{
       "Source": "hirunews",
       "Timestamp": "Sunday, 24 May 2020 - 17:58",
       "Headline": "ගිලන් රථ රියදුරෙකුට පහර දුන් සිද්ධියකට PHI රිමාන්ඩ්",
       "News Content": "කොළඹ නුවර ප්‍රදාන මාර්ගයේ ගම්පහ බැලුම්මහර ප්‍රදේශයේදී මාර්ගයේ ගමන් ගත් ගිලන් රථ රියදුරෙකුට පහර දී තුවාල සිදු කළ සිද්ධියකට අත්තනගල්ල මහජන සෞඛ්‍ය පරීකෂකවරයෙකු සහ තවත් සැකකරුවෙකු රක්ෂිත බන්ධනාගාර ගත කර තිබෙනවා.\nඔවුන් ලබන 26 වෙනිදා දක්වා රක්ෂිත බන්ධනාගාර ගත කරන ලෙසයි ගම්පහ වැඩ බලන මහෙස්ත්‍රාත් මහෙෂ් හේරත් අද (24) සවස නියෝග කර තිබෙන්නේ.\nඊයේ (23) රාත්‍රී මහජන සෞඛ්‍ය පරීක්ෂකවරයා ගමන් ගත් මෝටර් රථයට ඉදිරියට යාමට ගිලන් රථය ඉඩ නොදීම සම්බන්ධයෙන් ඇති වූ ආරවුලකදී එම පහර දීම සිදු වී ඇති බවට යක්කල පොලිසිය අධිකරණයට කරුණු වාර්තා කර තිබෙනවා.\nරිමාන්ඩ් භාරයට පත් සැකකරුවන් දෙදෙනා සම්බන්ධයෙන් 26 වෙනිදාට ගම්පහ මහේස්ත්‍රාත් අධිකරණයේදී හදුනා ගැනීමේ පෙරට්ටුවක් පැවැත් වීමට ද  නියම කර ඇති බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/241411/ගිලන්-රථ-රියදුරෙකුට-පහර-දුන්-සිද්ධියකට-phi-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2711"
}