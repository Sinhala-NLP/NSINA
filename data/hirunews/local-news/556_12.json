{
       "Source": "hirunews",
       "Timestamp": "Sunday, 05 February 2023 - 14:13",
       "Headline": "ලෝක කුසලානයට පෙර ශ්‍රී ලංකා ක්‍රිකට් කතුන්ට අභියෝග දෙකක්",
       "News Content": "දකුණු අප්‍රිකාවේ පැවැත්වෙන කාන්තා ලෝක කුසලාන පන්දු වාර විස්ස තරගාවලිය ආරම්භයට පෙර පැවැත්වෙන පුහුණුවීම් තරග දෙකකට ශ්‍රී ලංකා කාන්තා කණ්ඩායම මුහුණදීමට නියමිතයි.\nඒ අනුව පළමු තරගය අයර්ලන්තය සමඟ හෙට (06) පැවැත්වෙන අතර, ශ්‍රී ලංකා වේලාවෙන් එය පස්වරු 1.30ට ආරම්භ වනවා.\nදෙවන තරගය කොදෙව් කාන්තා කණ්ඩායම සමඟ ලබන 8 වනදා මෙරට වේලාවෙන් පස්වරු 6ට කේප් ටවුන්හිදී පැවැත්වීමට නියමිතයි.\nතරගාවලිය ආරම්භ කරමින් සත්කාරක දකුණු අප්‍රිකාව සහ ශ්‍රී ලංකා කාන්තා කණ්ඩායම අතර තරගය ලබන 10 වනදා පැවැත්වෙනවා.",
       "URL": "https://www.hirunews.lk/326720/ලෝක-කුසලානයට-පෙර-ශ්‍රී-ලංකා-ක්‍රිකට්-කතුන්ට-අභියෝග-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=556"
}