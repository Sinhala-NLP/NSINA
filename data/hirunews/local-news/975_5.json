{
       "Source": "hirunews",
       "Timestamp": "Monday, 01 August 2022 - 13:10",
       "Headline": "නිලධාරිනියක් නිසා ගොඩනැගිලි ද්‍රව්‍ය සංස්ථාවේ සේවකයෝ උද්ඝෝෂණයක",
       "News Content": "සීමාසහිත ගොඩනැගිලි ද්‍රව්‍ය සංස්ථාවේ සේවක සේවිකාවන් අද (01) එම ආයතනය ඉදිරිපිට දී උද්ඝෝෂණයක නිරත වුණා.\nඒ, ආයතනයෙන් නීත්‍යානුකූලව ඉවත් කරන ලද සේවිකාවක් නැවත වරක් නීත්‍යානුකූල නොවන අයුරින් ආයතනය වෙත පත්වීම් ලබා ආයතනයට පැමිණ ඇති බව පවසමින්.\nමෙලෙස නැවත සේවයට පැමිණ ඇතැයි උද්ඝෝෂණයේ නිරත වූ සේවකයන් චෝදනා කරන්නේ, H.A නිල්මිණි නම් ආයතනයෙන් නීත්‍යනුකූලව ඉවත් කරන ලද සේවිකාවක්.\nඋද්ඝෝෂකයින් පවසා සිටියේ ඒ සඳහා දැනට පත්වී සිටින සභාපතිවරයා විසින් හිටපු අධ්‍යක්ෂ මණ්ඩලයට ස්වෙච්ඡාවෙන් ඉල්ලා අස්වන ලෙස බලපෑම් කර ඔහුට පක්ෂපාතී අධ්‍යක්ෂ මණ්ඩලයක් පත්කර ගෙන ඔහුට නො මැති බලතල සියතට ගෙන මෙම පත්වීම එම නිලධාරිනිය හට ලබා දී ඇති බවයි.",
       "URL": "https://www.hirunews.lk/311572/නිලධාරිනියක්-නිසා-ගොඩනැගිලි-ද්‍රව්‍ය-සංස්ථාවේ-සේවකයෝ-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=975"
}