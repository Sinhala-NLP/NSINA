{
       "Source": "hirunews",
       "Timestamp": "Monday, 15 July 2019 - 13:14",
       "Headline": "කල්ලාරු රක්ෂිතය ගැන කරුණු විමසන්නැයි අභියාචනාධිකරණය නීතිපතිට දන්වයි",
       "News Content": "විල්පත්තු රක්ෂිත වනාන්තර කලාපයට ආසන්නයේ පිහිටි කල්ලාරු රක්ෂිත වනාන්තර කලාපයේ වත්මන් තත්ත්වය පිළිබඳව වන සංරක්ෂණ දෙපාර්තමේන්තුවේ අධ්‍යක්ෂ ජෙනරාල්වරයාගෙන් කරුණු විමසා ලබන 19 වනදා වාර්තා කරන ලෙස අභියාචනාධිකරණය නීතිපතිවරයාට දැනුම් දුන්නා.\nඅදාළ වනාන්තර කලාපය හෙළිකොට සිදුකර තිබෙන නීතිවිරෝධී අනවසර ඉදිකිරීම් කඩා ඉවත් කිරීමේ නියෝගයක් නිකුත් කරන මෙන් ඉල්ලා පරිසර යුක්ති කේන්ද්‍රය විසිනුයි මෙම පෙත්සම ගොනු කර තිබුණේ.\nඑය අද කැඳවනු ලැබුවේ ජනක්ද සිල්වා සහ නිශ්ශංක බන්දුල කරුණාරත්න යන අභියාචනාධිකරණ විනිසුරුවරුන් හමුවේයි.\nමෙම පෙත්සමේ වගඋත්තරකරුවන් ලෙස හිටපු අමාත්‍යවරුන් වන බැසිල් රාජපක්ෂ, රිෂාඞ් බදියුදීන් ඇතුළු පිරිසක් නම් කර තිබෙනවා.",
       "URL": "https://www.hirunews.lk/220349/කල්ලාරු-රක්ෂිතය-ගැන-කරුණු-විමසන්නැයි-අභියාචනාධිකරණය-නීතිපතිට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=3247"
}