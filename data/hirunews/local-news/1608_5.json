{
       "Source": "hirunews",
       "Timestamp": "Sunday, 24 October 2021 - 20:02",
       "Headline": "චන්ද්‍රිශාන් පෙරේරා දිවි ගමනට සමුදෙයි",
       "News Content": "ශ්‍රී ලංකවෙන් බිහි වූ විශිෂ්ට රග්බි  ක්‍රීඩකයෙකු ලෙස සැලකෙන චන්ද්‍රිශාන් පෙරේරා අද සවස සිය දිවි ගමනට සමු දුන්නා.\nචන්ද්‍රිශාන් රග්බි ක්‍රීඩාවට අමතරව හොකී සහ ක්‍රිකට් ක්‍රීඩා වෙන්ද ක්‍රීඩා සමාජ මට්ටමින් විශිෂ්ට දක්ෂතා දැක් වූ ක්‍රීඩකයෙක්.\nඊට  අමතරව රග්බි විස්තර විචාරකයෙකු සහ විශේෂඥ විශ්ලේෂකයෙක් ලෙසද කටයුතු කල චන්ද්‍ර ශාන් කොළඹ CH&FC  ක්‍රීඩා සමාජය වෙනුවෙන් අන්තර් සමාජ මට්ටමේ ප්‍රමුඛ ජයග්‍රහණ රැසක් අත් කර දීමට දායකත්වය ලබා දුන් ක්‍රීඩකයෙක් වනවා.\nඔහු මිය යන විට 60 හැවිරිදි වියේ පසු වූවා.\nචන්ද්‍රිශාන් පාකින්සන් රෝගයට ගොදුරු විමෙන් වසරකට වැඩි කලක් ප්‍රතිකාර ලබමින් පසු වුවා.\nඔහු මිය යන විට දෙදරු පියෙක්.",
       "URL": "https://www.hirunews.lk/285958/චන්ද්‍රිශාන්-පෙරේරා-දිවි-ගමනට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1608"
}