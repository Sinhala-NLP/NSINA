{
       "Source": "hirunews",
       "Timestamp": "Tuesday, 25 May 2021 - 9:48",
       "Headline": "ඇද හැලෙන අධික වර්ෂාව හේතුවෙන් අඹගමුව ප්‍රාදේශයේ නිවාස රැසකට හානි",
       "News Content": "වටවල පොලිස් වසමට අයත් හුදකලා කර ඇති වැලිඔය වත්ත පහල කොටසේ වතු නිවාස පේලියක් මතට පස් කන්දක් කඩා වැටීමෙන් නිවාස රැසකට හානි සිදු වී තිබෙනවා.\nමේ අතර බගවන්තලාව සිට කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමුඔය පිටාර ගැලිමෙන් බගවන්තලාව ප්‍රදේශයේ පහත් බිම් රැසක්ද ජලයෙන් යට වී ඇති බවයි අප වාර්තාකරු පැවසුවේ.\nකාසල්රි සහ මවුස්සාකැලේ ජල පෝෂක ප්‍රදේශවලට ඇද හැලෙන අධික වර්ෂාවත් සමග විමලසුරෙන්ද්‍ර ජලාශය ඊයේ (24) රාත්‍රියේ සිට වාන් දැමීමට පටන්ගෙන ඇති බවත්, ලක්ෂපාන ජලාශයේ එක් වාන් දොරටුවක්වි විවෘත කර ඇති බවයි නුවරඑලිය දිස්ත්‍රික් ආපදා කළමණාකරණ ඒකකයේ සහකාර අධ්‍යක්ෂකවරයා අප කළ විමසීමකදී ප්‍රකාශ කළේ.",
       "URL": "https://www.hirunews.lk/272368/ඇද-හැලෙන-අධික-වර්ෂාව-හේතුවෙන්-අඹගමුව-ප්‍රාදේශයේ-නිවාස-රැසකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=1930"
}