{
       "Source": "hirunews",
       "Timestamp": "Thursday, 05 October 2017 - 10:05",
       "Headline": "දකුණේ ඉන්ධන පිරවුම්හල් කොල්ලයන්ට සම්බන්ධ තිදෙනෙකු අත්අඩංගුවට",
       "News Content": "මාතර - කඹුරුගමුව, අකුරැස්ස, වැලිගම, ගාල්ල ප්‍රදේශවල ඉන්ධන පිරවුම්හල් කොල්ලයන්ට සම්බන්ධ සැකකරුවන් තුන්දෙනෙකු අහංගමදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ අහංගම ප්‍රදේශයේම තරුණයන් තිදෙනෙකු වන අතර, ඔවුන් අවුරුදු 25 ට අඩු වයස්වල පසුවන බවයි අකුරැස්ස පොලිසිය සදහන් කළේ.\nකොල්ලකෑමට යොදා ගත් යතුරුපැදියක් ද එහිදී අත්අඩංගුවට ගෙන තිබෙනවා.\nපොලිසියට ලද තොරතුරක් මත අද අලූයම අහංගම ප්‍රදේශයට ගිය අකුරැස්ස පොලිසියේ නිලධාරින් පිරිසක් මොවුන් අත්අඩංගුවට ගත් බවයි උසස් පොලිස් නිලධාරියෙකු හිරු ප්‍රවෘත්ති අංශයට කියා සිටියේ.\nපසුගිය 26 වනදා මාතර - කඹුරුගමුව සහ අකුරැස්ස ප්‍රදේශවල ඉන්ධන පිරවුම්හල් දෙකක් කොල්ලකනු ලැබුවේ විනාඩි 10 ක් වැනි කාලයක් තුලයි.\nඑමෙන්ම ඔවුන් 27 වනදා වැලිගම - දෙණිපිටිය ප්‍රදේශයේ ඉන්ධන පිරවුම්හලක් කොල්ලකා රුපියල් 85,000 කට වැඩි මුදලක් කොල්ලකා තිබුණා.\nපසුගිය 3 වනදා අලූයම් කාලයේ ද පින්නදුව අධිවේගී පිවිසුම් මාර්ගයේ ඇති ඉන්ධන පිරවුම්හල කොල්ලකෑ අතර, එහිදී ඔවුන් පැමිණි යතුරුපැදියට ඞීසල් පොම්පකර ඇති අතර, එම නිසා සැකකරුවන් යතුරුපැදිය තල්ලූකරගෙන දිවගොස් තිබුණා.\nම ඉන්ධන පිරවුම්හල් 4 න්ම සැකකරුවන් කොල්ලකා ඇති මුදල රුපියල් ලක්ෂ 4 කට ආසන්න බවයි පොලිසිය සදහන් කළේ.\nඉන් යම් මුදල් ප්‍රමාණයක් කොල්ලකරුවන්ට වියදම් වී ඇති අතර, තවත් මුදල් ප්‍රමාණයක් පොලිස් භාරයට ගෙන තිබෙනවා.",
       "URL": "https://www.hirunews.lk/172644/දකුණේ-ඉන්ධන-පිරවුම්හල්-කොල්ලයන්ට-සම්බන්ධ-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4287"
}