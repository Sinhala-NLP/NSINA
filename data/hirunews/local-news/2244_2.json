{
       "Source": "hirunews",
       "Timestamp": "Thursday, 31 December 2020 - 6:45",
       "Headline": "යේමනයේ ඒඩන් ගුවන්තොටුපළේ පිපිරීම් මාලාවක් (වීඩියෝ)",
       "News Content": "යේමන නව රජයේ අමාත්‍ය මණ්ඩලය සෞදි අරාබියේ සිට පැමිණෙද්දී ඒඞ්න් නුවර ගුවන් තොටුපලට සන්නද්ධ ප්‍රහාරයක් එල්ල වී තිබෙනවා.\nඑහිදී පුද්ගලයින් විසි දෙදෙනෙකු ජීවිතක්ෂයට පත්වී 50 කට අධික පිරිසක් තුවාල ලබා ඇති බව සඳහන්.\nයේමනයේ අලුතින් පිහිටුවන ලද රජයේ කැබිනට් මණ්ඩලය සෞදි අරාබියේ සිට පැමිණෙද්දී දකුණු දිග ඒඩ්න් ගුවන් තොටුපලට මිසයිල ප්‍රහාරයක්ද එල්ල වී තිබෙනවා.\nනව කැබිනට් මණ්ඩලය පිළිගැනීමට ගුවන් තොටුපල වෙත පැමිණ සිටි පිරිස ඝන කළු දුමාරය මධ්‍යයේ සී සී කඩ පළා ගිය බව විදෙස් වාර්තා සඳහන් කළා.\nයේමන රජය මේ සම්බන්ධයෙන් චෝදනා කළේ හවුති කැරලිකරුවන්ටයි.\nසානා අගනුවර ඇතුළු එරට විශාල ප්‍රදේශයක බලය පතුරුවා සිටින හවුති කැරලිකරුවන් පළවා හැරීමට සෞදි අරාබිය 2015 වසරේ සිට ගුවන් ප්‍රහාර එල්ල කරනු ලබනවා.\nයේමනයේ සිවිල් යුද්ධයෙන් මේ වනවිට එක්ලක්ෂ දසදහසකට අධික පිරිසක් මියගොස් ඇති අතර, මිලියන සංඛ්‍යාත පිරිසක් සාගතයකට මුහුණ දී සිටින බවයි ජගත් සංවිධානය පෙන්වා දෙන්නේ.",
       "URL": "https://www.hirunews.lk/258357/යේමනයේ-ඒඩන්-ගුවන්තොටුපළේ-පිපිරීම්-මාලාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2244"
}