{
       "Source": "hirunews",
       "Timestamp": "Thursday, 12 August 2021 - 7:16",
       "Headline": "පේදුරුතුඩුවේ මත්පැන් අලෙවිසැල් දෙකකට සීල් තැබෙයි",
       "News Content": "කොවිඩ් ආසාදිත පුද්ගලයින් සමඟ සෘජු සබඳතා පැවැත්වීම හේතුවෙන් යාපනය පේදුරුතුඩුව ප්‍රදේශයේ මත්පැන් අලෙවිසැල් දෙකක්, දින 14ක් සඳහා වසා තැබීමට යාපනය පේදුරුතුඩුව මහජන සෞඛ්‍ය පරීක්ෂක නිළධාරීන් නියෝග ලබා දී තිබෙනවා.\nමත්පැන් ලබා ගැනීමට පැමිණි පුද්ගලයින් දෙදෙනෙකු වෙත කොවිඩ් ආසාදිත බවට තහවුරු වී ඇති අතර, අදාළ ආසාදිතයින් මත්පැන් අලෙවිසැල්වල සේවකයින් සමඟ සෘජු සබදතා පවත්වා ඇති බවටත් අනාවරණය වි ඇත.\nමහජන සෞඛ්‍ය පරීක්ෂක නිළධාරීන් පැවසූවේ, අදාළ මත්පැන් ශාලා දෙක දින 14ක් මුද්‍රා තැබීමට පියවර ගෙන ඇති බව හා ආසාදිතයින් සමඟ සෘජු සබඳතා පැවැත්වූවන් නිරෝධායනයට යොමුකොට ඇති බවයි.\nපවතින කොවිඩ් වසංගත තත්ත්වය හමුවේ මත්පැන් ශාලා හරහා කොවිඩ් ව්‍යාප්තවීමේ දැඩි අවදානමක් උද්ගත ව ඇති බවට ද මහජන සෞඛ්‍ය පරීක්ෂක නිලධාරීන් පවසනවා.",
       "URL": "https://www.hirunews.lk/279475/පේදුරුතුඩුවේ-මත්පැන්-අලෙවිසැල්-දෙකකට-සීල්-තැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=1760"
}