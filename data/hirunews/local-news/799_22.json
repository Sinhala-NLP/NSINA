{
       "Source": "hirunews",
       "Timestamp": "Sunday, 16 October 2022 - 9:58",
       "Headline": "චමීරගෙන් T20 ලෝක කුසලානයේ පළමු කඩුල්ල",
       "News Content": "T20 ලෝක කුසලාන තරගාවලියේ ආරම්භක පළමු වටයේ තරගය අද (16) ආරම්භ වුණා.\nඒ ශ්‍රී ලංකා කණ්ඩායම සහ නැමීබියාව අතර ඔස්ට්‍රෙලියාවේ ගෙලෝන්ග් සීමන්ඩ්ස් ක්‍රීඩාංගණයේ දියි.\nපළමුව කාසියේ වාසිය දිනාගත් ශ්‍රී ලංකා කණ්ඩායමේ නායක දසුන් ශානක තීරණය කළේ, පන්දුවට පහරදීමේ අවස්ථාව නැමීබියානු කණ්ඩායමට ලබාදීමටයි.\nඒ අනුව පිටියට පිවිසි නැමීබියානු කණ්ඩායමේ ආරම්භ පිතිකරුවන් දෙපළ වන Michael Van Langen හා Nicol Loftie හට සාර්ථකව ලකුණු රැස්කර ගැනීමට ශ්‍රී ලංකා පන්දු යවන්නන් ඉඩ හසර වෙන් කළේ නෑ.\nවේග පන්දු ක්‍රීඩක දුෂ්මන්ත චමීර යොමුකළ පන්දුවකට Michael Van Langen එල්ල කළ උඩ පන්දුව ප්‍රමෝද් මධුෂාන් රැකගැනීමත් සමග ඔහුට කෙටි වේලාවක් ඇතුළත යළි ක්‍රීඩාගාරයට ගමන් කිරීමට සිදු වුණා.\nපන්දුවාර පහක් සම්පූර්ණ කිරීමටත් පෙර නැමීබියානු පිතිකරුවන් දෙදෙනකු යළි ක්‍රීඩාගාරයේ අසුන් ගත් ප්‍රේක්ෂකයින් බවට පත් කිරීමටයි ශ්‍රී ලංකා පන්දු යවන්නන් කටයුතු කළේ.\nඒ අනුව නැමීබියාවට දෙවැනි කඩුල්ල ලෙස අහිමි වූයේ Divan La Cock වයි.\nලකුණු 09ක් ලබා සිටි කොක් දැවී ගියේ ප්‍රමෝද් මධුෂාන් යොමු කළ පන්දුවකට නායක දසුන් ශානක වෙත උඩ පන්දුවක් ලබාදීමෙන්.\nතෙවැනි කඩුල්ල ලෙස දැවී ගියේ නැමීබියානු කණ්ඩායමේ පිතිකරු ලැයිස්තුවේ Nicol Loftieයි.\nඒ චාමික කරුණාරත්නගේ පන්දුවක් හමුවේ.\nමේ වනවිට නැමීබියානු කණ්ඩායම කඩුලු 03ක් දැවී ලකුණු 35ක් ලබා සිටින්නේ පන්දුවාර 4කුත් පන්දු 05ක් අවසාන කරමින්.",
       "URL": "https://www.hirunews.lk/318002/චමීරගෙන්-t20-ලෝක-කුසලානයේ-පළමු-කඩුල්ල",
       "Category": "Local News",
       "Parent URL": "https://www.hirunews.lk/local-news.php?pageID=799"
}