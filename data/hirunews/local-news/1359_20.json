{
       "Source": "hirunews",
       "Timestamp": "Sunday, 13 February 2022 - 7:58",
       "Headline": "බලාගාර යළි අඩපණ වෙයි - ලයිටුත් කැපෙන ලකුණු (වීඩියෝ)",
       "News Content": "කෙරවලපිටිය වෙස්ට් කෝස්ට් බලාගාරයේ සිදු වූ හදිසි තාක්ෂණික දෝෂයක් හේතුවෙන් ඊයේ (12) රාත්‍රියේ අක්‍රීය වුණා.\nඑසේම, ඊයේ කැලණිතිස්ස සොජිට්ස් බලාගාරයේ ද ජනන කටයුතුද අත්හිටුවනු ලැබුවා.\nවෙස්ට් කෝස්ට් බලාගාරයෙන් මෙගාවොට් 270 ක ධාරිතාවක් ජාතික පද්ධතියට එක්කළ අතර, සොජිට්ස් බලාගාරයෙන් ජාතික පද්ධතියට මෙගාවොට් 130 ක ධාරිතාවක් ජාතික පද්ධතියට එක් කෙරුණා.\nමෙලෙස බලාගාරය අක්‍රීය වීමත් සමඟ දිවයිනේ ඇතැම් ප්‍රදේශවලට කෙටිකාලීනව විදුලිය විසන්ධිවීම් අපේක්ෂා කළ බවයි මහජන උපයෝගීතා කොමිසම ඊයේ රාත්‍රියේ ප්‍රකාශ කළේ.\nකෙසේ වෙතත්, ඊයේ රාත්‍රියේම සොජිට්ස් බලාගාරය යළි පද්ධතියට එක් කෙරුණු අතර, කෙරවලපිටිය වෙස්ට් කෝස්ට් බලාගාරය තවදුරටත් අක්‍රීයව පවතිනවා.",
       "URL": "https://www.hirunews.lk/296870/බලාගාර-යළි-අඩපණ-වෙයි-ලයිටුත්-කැපෙන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1359"
}