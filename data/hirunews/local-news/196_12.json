{
       "Source": "hirunews",
       "Timestamp": "Monday, 10 July 2023 - 15:52",
       "Headline": "ගණදෙවි කෝවිල තුල තිබු පඬුරු පෙට්ටිය සොරාගෙන යයි (ඡායාරූප)",
       "News Content": "හැටන් - දික්ඔය, වනරාජා වත්තේ පිහිටි ගණදෙවි කෝවිල තුල තිබු පඬුරු පෙට්ටිය කිසියම් පුද්ගලයෙකු විසින් අද(10) දින අලුයම රැගෙන ගොස් පඬුරු පෙට්ටිය තුල තිබු මුදල් රැගෙන යලිත් පිං කැටය කෝවිල තුලටම ගෙනවිත් දමා ඇති බව හැටන් පොලිසිය පවසනවා.\nහැටන් බගවන්තලාව ප්‍රධාන මාර්ගයේ දික්ඔය වනරාජා වත්තේ ප්‍රධාන මාර්ගය ආසන්නයේ පිහිටි ගණදෙවි කෝවිලට අද දින අලුයම 1.00ට පමණ පැමිණි පුද්ගලයෙකු එම කෝවිලේ ඉදිරිපස යකඩ ගේට්ටුව කඩා කෝවිල තුලට ඇතුල් වි පඬුරු පෙට්ටිය කෝවිලෙන් ඉවතට තල්ලු කරගෙන ගොස් එහි තුල තිබු මුදල් රැගෙන ආපසු පඬුරු පෙට්ටිය කෝවිල තුලටම ගෙනවිත් දමා පලා ගොස් ඇති බවයි අප වාර්තාකරු පවසන්නේ.\nපඬුරු පෙට්ටිය වසා තිබු ඉබි කඩා ඉබි කෝවිලේ ඉදිරිපසින් ගලා බසින හැටන් ඔයට දමා තිබියදී හැටන් පොලිසිය විසින් සොයාගෙන ඇත.\nදින 15 වතාවක් බැතිමතුන් විසින් කෝවිලේ පඬුරු පෙට්ටියට දමා යන පඬුරු ඉවත් කර ගන්නා බවත්, එම කාලය තුල රු.30,000ක පමණ මුදලක් තිබෙන්නට ඇති බවයි එම කෝවිලේ පුජකවරයා කියා සිටියේ.\nකෝවිල තුලට ඇතුල් වු පුද්ගලයා ආරක්ෂිත ගේට්ටුවේ ඉබි කඩා පඬුරු පෙට්ටිය රැගෙන යන අයුරු සහ ආපසු කෝවිලට රැගෙන පැමිණෙන අයුරු එම කෝවිලේ සවිකර ඇති ආරක්ෂිත කැමරාවේ දත්ත ගබඩාවේ පටිගත වි තිබෙනවා.\nඑම ආරක්ෂික කැමරා දර්ශන ඔස්සේ කෝවිලට ඇතුල් වි පඬුරු පෙට්ටිය සොරාගත් පුද්ගලයා අත්අඩංගුවට ගැනිමට හැටන් පොලිසිය විමර්ෂණයක් ආරම්භ කර තිබෙනවා.",
       "URL": "https://www.hirunews.lk/340734/ගණදෙවි-කෝවිල-තුල-තිබු-පඬුරු-පෙට්ටිය-සොරාගෙන-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=196"
}