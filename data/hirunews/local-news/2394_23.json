{
       "Source": "hirunews",
       "Timestamp": "Monday, 12 October 2020 - 12:39",
       "Headline": "අවසර පත්‍ර අවභාවිතා කරන පස් කැපීමේ ජාවාරමක් තංගල්ලෙන් වාර්තා වෙයි (වීඩියෝ)",
       "News Content": "තංගල්ල - විතාරණ්දෙණිය එඬරුයාය ප්‍රදේශයේ වගා කටයුතු සඳහා කුඩා ජලාශයක් ඉදිකිරීමට ලබාගත් අවසර පත්‍රයක් භාවිත කරමින් පස් කැපීමේ නිරතවන බවට ප්‍රදේශවාසීන් චෝදනා කරනවා.\nපොල් වගා ඉඩමකට අවශ්‍ය ජලය සපයාගැනීම සඳහා අදාළ කැණීම් සිදුකිරීමට තංගල්ල ප්‍රාදේශීය ලේකම්වරයාගෙන් සහ ගොවිජන සේවා සංවර්ධන දෙපාර්තමේන්තුවෙන් අවසර ලබාගෙන ඇත්තේ තංගල්ල - කළුතුඩුව ප්‍රදේශයේ පදිංචිකරුවෙක්.\nකෙසේ වෙතත් ප්‍රදේශවාසීන් චෝදනා කරන්නේ අදාළ අවසර පත්‍රය අවභාවිත කරමින් පස් කැපීමේ ජාවාරමක් සිදුකරන බවටයි.\nමේ සම්බන්ධයෙන් ප්‍රදේශවාසින්ගෙන් ලද තොරතුරු මත මධ්‍යම පරිසර අධිකාරියේ සහ භූවිද්‍යා සහ පතල් කැණීම් කාර්යාංශයේ හම්බන්තොට දිස්ත්‍රික් කාර්යාල නිලධාරීන් කණ්ඩායමක් ඊයේ එම ස්ථානයට පැමිණ නිරීක්ෂණය කළා.",
       "URL": "https://www.hirunews.lk/252356/අවසර-පත්‍ර-අවභාවිතා-කරන-පස්-කැපීමේ-ජාවාරමක්-තංගල්ලෙන්-වාර්තා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2394"
}