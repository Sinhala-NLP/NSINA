{
       "Source": "hirunews",
       "Timestamp": "Monday, 16 January 2023 - 13:26",
       "Headline": "රජයේ බදු ප්‍රතිපත්තියට විරෝධය පළ කරමින් විදුලිබල මණ්ඩලයෙන් පෙත්සමක් (වීඩියෝ)",
       "News Content": "රජයේ බදු ප්‍රතිපත්තියට විරෝධය පළ කරමින් විදුලිබල මණ්ඩලයේ විවිධ ක්ෂේත්‍ර නියෝජනය කරන 4,000කගේ අත්සන් ඇතුළත් පෙත්සමක් අද (16) ජනාධිපති ලේකම් කාර්යාලය වෙත භාරදෙනු ලැබුවා.\nවිදුලිබල මණ්ඩලයේ විවිධ ක්‍ෂේත්‍ර නියෝජනය කරන වෘත්තිකයන් 50දෙනෙකු පමණ සාමකාමී පා ගමනින් පැමිණ මෙම පෙත්සම භාරදුන් බව ලංකා විදුලිබල මණ්ඩලයේ ඉංජිනේරු සංගමයේ සම ලේකම් ඉසුරු කස්තුරිරත්න කියා සිටියා.\nමේ අතර ලබන මැයි මාසයට පෙර උමා ඔය ජල විදුලි බලාගාරය, ජාතික විදුලි පද්ධතියට එක් කිරීමට අපේක්ෂා කරන බව විදුලිබල හා බලශක්ති රාජ්‍ය අමාත්‍ය ඉන්දික අනුරුද්ධ ප්‍රකාශ කළා.\nඒ අනුව, මෙම විදුලි බලාගාරය මගින් මෙගාවොට් 120ක ධාරිතාවක් ජාතික පද්ධතියට එක් කිරීමට අපේක්ෂිතයි.",
       "URL": "https://www.hirunews.lk/325178/රජයේ-බදු-ප්‍රතිපත්තියට-විරෝධය-පළ-කරමින්-විදුලිබල-මණ්ඩලයෙන්-පෙත්සමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=598"
}