{
       "Source": "hirunews",
       "Timestamp": "Thursday, 04 May 2017 - 14:50",
       "Headline": "සූරියවැව කබරයා අල්ලයි (ඡායාරූප)",
       "News Content": "සූරියවැව - බෝගහඉදිවැව සහ අවට ගම්මානවල නිවාස 23 ක් කඩා දැමූ කබරයා නමැති වනඅලියා දින 5 ක මෙහෙයුමකින් පසු අල්ලා ගැනීමට හම්බන්තොට වන සත්ත්ව අඩවි ආරක්ෂක කාර්යාලයේ නිලධාරින් සමත්ව තිබෙනවා.\nවනඅලියා බෝගහඉදිවැව ප්‍රදේශය ආසන්නයේ ඇති දිමුතුගම ප්‍රදේශයේදී අල්ලා ගත් බවයි මෙහෙයුමට එක්වූ නිලධාරියෙකු සදහන් කළේ.\nමෙම වන අලියා අනුරාධපුර - හොරොව්පතාන වන අලි රැදවුම් මධ්‍යස්ථානයට රැගෙන යාමට කටයුතු කරන බව ද ඔහු කියා සිටියා.\nඅප වාර්තාකරු සඳහන් කළේ පසුගිය සමයේ සුරියවැව අවට ගම්මාන කිහිපයක නිවාස 23 ක් පමණ මෙම වන අලියා විසින් කඩා දමා ඇති බවයි.\nඡායාරූප - සුරියවැව නුවන් ජයසේකර",
       "URL": "https://www.hirunews.lk/160595/සූරියවැව-කබරයා-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4533"
}