{
       "Source": "hirunews",
       "Timestamp": "Tuesday, 04 July 2017 - 18:12",
       "Headline": "සීල් තැබූ පිංකැට බලන්න බත්තරමුල්ලේ සීලරතන හිමියන් යයි (ඡායාරූප)",
       "News Content": "යහපාලන රජය දැන් පන්සල්වල හාමුදුරුවන්ව එලවා දමන්න කුමන්ත්‍රණ කරනවා’’ යැයි ජනසෙත පෙරමුණේ පක්‍ෂ නායක මහලේකම් පූජ්‍ය බත්තරමුල්ලේ සීලරතන හිමියන් අද (04) අලුත්ගම කන්දෙවිහාරයේදී ප්‍රකාශ කළා.\nබත්තරමුල්ලේ සීලරතන හිමියන් මේ බව පැවසුවේ අලූත්ගම කන්දෙවිහාරයේ පිංකැට 37 කට සීල් තැබීමේ පුවත දැකීමෙන් අනතුරුව කන්දෙවිහාරස්ථානයට පැමිණීමෙන් පසු මාධ්‍යය වෙත අදහස් දක්වමින්.\nමේ පිළිබඳව පුවත් දැකීමෙන් තමන් වහන්සේ දැඩි කලකිරීමට පත් වූ බවත් සඳහන් කළා.\nඑහිදී වැඩිදුරටත් අදහස් දැක්වූ සීලරතන හිමියන්.\nමහා පරිමාණ මත්පැන් සමාගම්වල බදු අයනොකර වෙහෙර විහාරවල පිංකැට වලට අත තියලා. මේ පළාතෙත් අරක්කු මත්පැන් නිෂ්පාදන බාර් වැහි වැහැලා. ඒවා බලාගන්නේ නැතිව යහපාලනය පිංකැට පිලිබඳව උනන්දුවන්නේ මොකදැයි විමසානවා. මම ජනාධිපතිතුමාට කියන්නේ මේවා හොඳින් සොයාබලන්න කියලායි. දඹුලූ රජමහා විහාරයෙන් පටන්ගෙන දැන් මේක කන්දෙවිහාරයටත් ඇවිල්ලා.\nබලයෙන් මත් වූ මෙම පිරිස් බෞද්ධාගමට සුද්දොත් නොකරපු දේවල් කරන්න හදනවා. පන්සලක පිංකැටවල කෝටි ගණන් නැහෑ. ඒ තියෙන පඩුරු ටික පාලනය කරන්න ගිණුම් හදන්න විහාරයේ නායක හාමුදුරුවන්ට දායක සභාවට පුළුවන්.\nඔය කියන නිලධාරීන් ඕටී, බටා, වාහන රැගෙන රජයේ මුදල් විශාල ධනයක් වැයකරමින් කොළඹ ඉඳන් රට පුරා පන්සල් ගානේ පිං පෙට්ටිවල පඩුරු ගැන බලන්න යන්න කොයිතරම් වියදමක් යන මහා අපරාධ වැඩක් දැයි උන්වහන්සේ පෙන්වා දුන්නා.\nකන්දෙවිහාරයට වැඩම කළ සීලරතන හිමියන් විහාරස්ථානයේ මුද්‍රා තබා ඇති පිං පෙට්ටිවල ඉබි යතුරු පරීක්‍ෂාවට ලක්කළා.\nවැඩිදුරටත් අදහදස් දැක්වූ සීලරථන හිමියන් පැවසුවේ.\nපිංපෙට්ටිවලට අත තියන්න හදන්නේ ඊලග මැතිවරණයට සල්ලි එකතු කරන්නදැයි අහනවා. මහ බැංකු වංචාවෙන් කොමිස් ගහලා සාක්කු පුරෝගෙන බඩවල් පුම්බගෙන දැන් පිංකැටේට අත තිබ්බොත් ඔබලාට වෙන දේ හිතාගන්න බෑ .. යැයි සීලරථන හිමියන් සඳහන් කළා.",
       "URL": "https://www.hirunews.lk/165081/සීල්-තැබූ-පිංකැට-බලන්න-බත්තරමුල්ලේ-සීලරතන-හිමියන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4438"
}