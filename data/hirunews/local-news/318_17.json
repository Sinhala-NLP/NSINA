{
       "Source": "hirunews",
       "Timestamp": "Thursday, 25 May 2023 - 9:21",
       "Headline": "පොලිස් විශේෂ කාර්ය බළකා සෙබළකුට පහර දුන් සැකකරු අයිස් සමඟ අල්ලයි",
       "News Content": "පොලිස් විශේෂ කාර්ය බළකා සෙබළකුට තියුණු ආයුධයකින් පහර දී බරපතළ තුවාල සිදුකර පලා ගිය සැකකරු රුපියල් කෝටියකට අධික වටිනාකමින් යුත් අයිස් මත්ද්‍රව්‍ය කිලෝ එකයි ග්‍රෑම් 19ක් සමඟ රත්නපුර ප්‍රදේශයේදී අත්අඩංගුවට ගෙන තිබෙනවා.\nසීදුව ප්‍රදේශයේදී පසුගිය දා කේරල ගංජා වැටලීමකට ගිය ගෝනහේන විශේෂ කාර්ය බළකා කඳවුරේ නිලධාරීන් හට ද මෙම සැකකරු පහර දී පලා ගොස් ඇති බවයි පැවසෙන්නේ.\nඑම පහර දීමෙන් පොලිස් විශේෂ කාර්ය බළකා පොලිස් කොස්තාපල්වරයකු බරපතළ තුවාල ලබා රෝහල්ගත කර තිබෙනවා.\nඅත්අඩංගුවට ගෙන ඇත්තේ අයිස් මත්ද්‍රව්‍ය සමග සැකකරු සමඟ තවත් එක් පුද්ගලයෙක්. ඉදිරි විමර්ශන සඳහා මෙම සැකකරුවන් රත්නපුර පොලිස් ස්ථානය වෙත බාර දී තිබෙනවා.",
       "URL": "https://www.hirunews.lk/336157/පොලිස්-විශේෂ-කාර්ය-බළකා-සෙබළකුට-පහර-දුන්-සැකකරු-අයිස්-සමඟ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=318"
}