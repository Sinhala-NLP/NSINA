{
       "Source": "hirunews",
       "Timestamp": "Thursday, 01 December 2022 - 10:50",
       "Headline": "2014 සිට කාටාර් හි සේවයේ නියුතු වී මිය ගිය ලාංකික ශ්‍රමිකයන් ගණන 343ක් බවට හෙළිදරවුවක්",
       "News Content": "2014 වසරේ සිට කටාර් හි සේවයේ නියුතු ශ්‍රී ලාංකික සංක්‍රමණික ශ්‍රමිකයන් 343 දෙනෙකු ජීවිතක්ෂයට පත් ව ඇති බව ශ්‍රී ලංකා විදේශ සේවා නියුක්ති කාර්යාංශයේ (SLBFE) ආරංචි මාර්ග පවසනවා.\nසංක්‍රමණික සේවකයින්ගේ මරණයට හේතුව \"ස්වාභාවික\", \"සියදිවි නසාගැනීම්\", \"මිනීමැරුම්\", \"මාර්ග අනතුරු\", \"වෙනත් අනතුරු\", \"COVID මරණ\" සහ \"මරණ තහවුරු කර නොමැත\" ලෙස ලැයිස්තුගත කර ඇති බව යි වාර්තා වන්නේ.\n2022 දී ඔක්තෝබර් 31 වන විට මරණ 37ක් වාර්තා වී ඇති අතර, මරණ සඳහා හේතු ලෙස සැලකෙන්නේ ස්වභාවික මරණ 207ක්, සියදිවි නසාගැනීම් 30ක්, නිවාස ඝාතන 6ක්, මාර්ග අනතුරු හේතුවෙන් 50ක්, වෙනත් අනතුරු 35ක්, COVID වෛරස් මරණ 14ක් සහ එක් තහවුරු නොකළ මරණයක් වශයෙන්.\nතහවුරු නොකළ මරණය 2020 වසරේ වාර්තා වූ එකක් වන අතර, 2021 දී 11ක් සහ 2022 දී තුනක් ඇතුළුව COVID මරණ 14ක් වාර්තා වී තිබෙනවා.\n2015 වසරේ වැඩිම මරණ සංඛ්‍යාවක් වාර්තා වී ඇති අතර, ස්වභාවික මරණ 29ක්, සියදිවි නසාගැනීම් 5ක්, රිය අනතුරු 12ක් සහ තවත් සිද්ධීන් 6ක් ලෙස මරණවලට හේතු ලෙස සඳහන් වනවා.",
       "URL": "https://www.hirunews.lk/321705/2014-සිට-කාටාර්-හි-සේවයේ-නියුතු-වී-මිය-ගිය-ලාංකික-ශ්‍රමිකයන්-ගණන-343ක්-බවට-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=696"
}