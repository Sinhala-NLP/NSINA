{
       "Source": "hirunews",
       "Timestamp": "Monday, 11 July 2022 - 8:36",
       "Headline": "ලංකා අයි.ඕ.සී. බවුසරයක් හපුතලේ දී අනතුරකට - කාන්දු වූ ඩීසල් මාර්ගය පුරා",
       "News Content": "ඩීසල් තොගයක් රැගත් බවුසරයක් අද (11) උදෑසන 6.30 ට පමණ හපුතලේ - බණ්ඩාරවෙල ප්‍රධාන මාර්ගයේ හපුතලේ මුස්ලිම් විද්‍යාලය අසළ දී අනතුරට ලක්ව තිබෙනවා.\nලංකා අයි.ඕ.සී. සමාගමේ ත්‍රිකුණාමල පර්යන්තයේ සිට ඩීසල් රැගෙන ආ බවුසරයක් මෙලෙස අනතුරට ලක්ව ඇති බවයි පොලිසිය සඳහන් කළේ.\nවංගු සහිත මාර්ගයේ බවුසරය පෙරළී ගොස් අනතුරට ලක්ව ඇති අතර, බවුසරයෙන් කාන්දු වූ ඩීසල් මේ වනවිට මාර්ගය පුරා ගලායමින් පවතින බවයි වාර්තාවන්නේ.\nබවුසරයේ රියදුරු තුවාල ලබා දියතලාව මූලික රෝහලට ඇතුළත් කර ඇති අතර, ඔහුගේ තත්වය බරපතළ නොවන බවයි රෝහල් ආරංචි මාර්ග සඳහන් කළේ.",
       "URL": "https://www.hirunews.lk/309670/ලංකා-අයි-ඕ-සී-බවුසරයක්-හපුතලේ-දී-අනතුරකට-කාන්දු-වූ-ඩීසල්-මාර්ගය-පුරා",
       "Category": "Local News",
       "Parent URL": "https://www.hirunews.lk/local-news.php?pageID=1030"
}