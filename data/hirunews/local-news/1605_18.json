{
       "Source": "hirunews",
       "Timestamp": "Tuesday, 26 October 2021 - 7:39",
       "Headline": "සීනි හිඟයට විසඳුම් සොයන්න අද විශේෂ සාකච්ඡා",
       "News Content": "මෙරටට අවශ්‍ය සීනි ප්‍රමාණය ගෙන්වා ගැනීමට අදාළව අද සහ හෙට දිනවල ආනයනකරුවන් සමඟ සාකච්ඡා පවත්වන බව ද පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න මෙම මාධ්‍ය හමුවේදී සඳහන් කළා.\nආනයනය සඳහා අවසර පැවතුණ ද රට තුළ පවතින ඩොලර් හිඟය හේතුවෙන් සීනි ආනයනය කිරීමට නොහැකි තත්ත්වයක් උද්ගත වී ඇති බවයි සීනි ආනයනකරුවන්ගේ සංගමය ප්‍රකාශ කළේ.\nඑවන් පසුබිමක් තුළ වෙළපොළේ දින කිහිපයක සිට සීනි හිඟයක් නිර්මාණය වී ඇති අතර, ඒ අනුව සීනි කිලෝග්‍රෑමයක් රුපියල් 170කට ආසන්න මිලකට අලෙවි වන බවයි වාර්තා වන්නේ.",
       "URL": "https://www.hirunews.lk/286062/සීනි-හිඟයට-විසඳුම්-සොයන්න-අද-විශේෂ-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=1605"
}