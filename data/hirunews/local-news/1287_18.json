{
       "Source": "hirunews",
       "Timestamp": "Thursday, 17 March 2022 - 16:53",
       "Headline": "ධීවර හා නාවික ප්‍රජාවට කාලගුණයෙන් දැනුම් දීමක්",
       "News Content": "නිරිත දිග බෙංගාල බොක්ක ආශ්‍රිතව පැවති අඩු පීඩන කලාපය මේ වනවිට ගිණිකොණදිග බෙංගාල බොක්ක මුහුදු ප්‍රදේශය ආශ්‍රිතව කේන්ද්‍රගතව පවතින බව කාලගුණ විද්‍යා දෙපාර්තමේන්තුව සඳහන් කළා.\nඑය ඉදිරි පැය 24 තුල නැගෙනහිරට බරව ඊසාන දෙසින් අන්දමන් මුහුද දෙසට ගමන් කර තවදුරටත් වර්ධනය විය හැකියි.\nමේ හේතුවෙන් එම මුහුදු ප්‍රදේශයේ ඉතා තද වැසි හෝ ගිගුරුම් සහිත වැසි ඇතිවන අතර, සුලගේ වේගය පැයට කිලෝමීටර් 60 දක්වා ඉහළ යා හැකි බැවින් ධීවර හා නාවික කටයුතු වලින් වලකින ලෙස කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/299712/ධීවර-හා-නාවික-ප්‍රජාවට-කාලගුණයෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1287"
}