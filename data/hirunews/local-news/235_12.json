{
       "Source": "hirunews",
       "Timestamp": "Monday, 26 June 2023 - 14:31",
       "Headline": "කැබ් යතුරුපැදි අනතුරින් පුද්ගලයෙක් ජීවිතක්ෂයට",
       "News Content": "මල්ලාවි, මාන්කුලම් වෙල්ලන්කුලම් මාර්ගයේ මල්ලාවි නගරයේ ඊයේ (25) කැබ් රථයක් සහ යතුරුපැදියක් ගැටීමෙන් සිදු වූ අනතුරින් යතුරුපැදිකරු මිය ගොස් තිබෙනවා.\nමෙම අනතුර සිදුව ඇත්තේ තුනුක්කායි දෙස සිට මාන්කුලම් දෙසට ධාවනය වූ කැබ් රථයක් ඊට ප්‍රතිවිරුද්ධ දිශාවෙන් ධාවනය වූ යතුරුපදියක හා ගැටීමෙන්.\nමිය ගිය පුද්ගලයා වයස අවුරුදු 28ක් වූ තේක්කවත්ත, වව්නියාව ප්‍රදේශයේ පදිංචිකරුවෙක්.\nඅනතුරින් පසු කැබ් රථයේ රියැදුරා රථය දමා පැන ගොස් තිබෙනවා. කැබ් රථය පොලිස් භාරයට ගෙන ඇති අතර මල්ලාවි පොලිසිය රියැදුරු සොයා විමර්ශන සිදු කරනු ලබනවා.",
       "URL": "https://www.hirunews.lk/339131/කැබ්-යතුරුපැදි-අනතුරින්-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=235"
}