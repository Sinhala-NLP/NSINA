{
       "Source": "hirunews",
       "Timestamp": "Sunday, 07 November 2021 - 16:26",
       "Headline": "විදෙස් රැකියා ලබාදෙන බව පවසා මුදල් වංචා කිරීමේ ජාවාරමක්",
       "News Content": "විදේශ රැකියා ලබාදෙන බව පවසා වංචනික ලෙස මුදල් ලබා ගැනීමේ ජාවාරමක් පිළිබදව තොරතුරු වාර්තා වී ඇති බව ශ්‍රී ලංකා විදේශ සේවා නියුක්ති කාර්යාංශය ප්‍රකාශ කළා.\nදකුණු කොරියාව, ජපානය සහ ඊශ්‍රායලය යන රටවල රැකියා සඳහා විදේශ සේවා නියුක්ති කාර්යාංශය මගින් ක්‍රියාත්මක කෙරෙන බදවා ගැනීමේ වැඩසටහන යටතේ රැකියා ලබාදෙන බව පවසමින් මෙම මුදල් ජාවාරම සිදුකර ඇති බව සඳහන්.\nනිවේදනයක් නිකුත් කරමින් විදේශ සේවා නියුක්ති කාර්යාංශය ප්‍රකාශ කළේ දකුණු කොරියාවේ රැකියා සඳහා බදවා ගැනීම් හා පුහුණු කිරීම් එම කාර්යාංශය මගින් පමණක් විධිමත් ක්‍රමවේදයක් යටතේ සිදුකරන බවයි.\nඑමෙන්ම, ජපානයේ හා ඊශ්‍රායලයේ රැකියා සඳහා ද බදවා ගැනීම් සිදු කරනු ලබන්නේ දෙරට අතර එළඹ ඇති ගිවිසුමට අනුව අවසරලත් බලපත්‍රලාභී රැකියා නියෝජිත ආයතන මගින් පමණක් බව ද කාර්යාංශය ප්‍රකාශ කළා.\nඒ හේතුවෙන් වංචනික පුද්ගලයින්ට හසු නොවන ලෙස විදේශ සේවා නියුක්ති කාර්යාංශය ජනතාවට දැනුම්දෙනවා.",
       "URL": "https://www.hirunews.lk/287283/විදෙස්-රැකියා-ලබාදෙන-බව-පවසා-මුදල්-වංචා-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=1578"
}