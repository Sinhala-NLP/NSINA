{
       "Source": "hirunews",
       "Timestamp": "Wednesday, 25 August 2021 - 15:24",
       "Headline": "ඉන්දීය මහකොමසාරිස් සහ සෞඛ්‍ය අමාත්‍යවරයා අතර හමුවක් (වීඩියෝ)",
       "News Content": "මෙරට ඔක්සිජන් අවශ්‍යතාවය වෙනුවෙන් ඉන්දියාවේ ප්‍රමුඛ අවදානයක් මේ මොහොතේ යොමුකරන ලෙස ශ්‍රී ලංකා ඉන්දීය මහකොමසාරිස් ගෝපාල් බාග්ලේ ගෙන් සෞඛ්‍ය අමාත්‍ය කෙහෙළිය රඹුක්වැල්ල ඉල්ලීමක් කර තිබෙනවා.\nඉන්දියාවේ නිෂ්පාදිත ජංගම ඔක්සිජන් ඒකක මෙරටට ලබාදීම කෙරෙහි ද අවධානය යොමුකරන ලෙසයි අමාත්‍යවරයා ඉල්ලා ඇත්තේ.\nකෙහෙලිය රඹුක්වැල්ල සෞඛ්‍ය අමාත්‍යවරයා ලෙස වැඩ භාර ගැනීමෙන් පසු ඉන්දීය මහකොමසාරිස්වරයා සමග පළමු නිල හමුව අද සෞඛ්‍ය අමාත්‍යාංශයේදී සිදුව තිබෙනවා.\nමීට අමතරව, ප්‍රතිශක්තීකරණ ඖෂධයක් වන ටොසී නමැති ඖෂධය මෙරටට ලබාදීම කෙරෙහි ද ඉන්දියාවේ අවධානය යොමුකරන ලෙස අමාත්‍යවරයා ශ්‍රී ලංකාවේ ඉන්දීය මහකොමසාරිස්වරයාගෙන් ඉල්ලා තිබෙනවා.",
       "URL": "https://www.hirunews.lk/280595/ඉන්දීය-මහකොමසාරිස්-සහ-සෞඛ්‍ය-අමාත්‍යවරයා-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1731"
}