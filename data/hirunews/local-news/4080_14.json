{
       "Source": "hirunews",
       "Timestamp": "Wednesday, 14 February 2018 - 12:46",
       "Headline": "ඉටු නොවූ ඉල්ලීම නිසා තරුණ බිරිඳ කරගත් අපරාධය",
       "News Content": "අනුරාධපුර මහජන පොළ පිටුපස පිහිටි කුම්බිච්චන්කුළම වැවට පැන ඊයේ (13) රාත්‍රියේ දී කාන්තාවක් සිය දිවි හානිකරගෙන තිබෙනවා.\nමෙලෙස  සිය දිවි හානිකරගෙන ඇත්තේ 33 හැවිරිදි හර්ෂිකා සමන්මලී නමැති එක්දරු මවක් බවයි අනුරාධපුර පොලිසිය පවසන්නේ.\nකාන්තා යතුරුපැදියක් තමන්ට අවශ්‍ය බවට සැමියාට පැවසුවත් සැමියා විසින් යතුරුපැදියක් රැගෙන නොදීමෙන් ඇතිවූ සිත්තැවුලක් හේතුවෙන් අදාල කාන්තාව මෙලෙස සියදිවි හානිකරගෙන ඇති බවයි හෙළිවී ඇත්තේ.\nයතුරුපැදියක් මිලදී ගැනීමට තරම් සැමියාට වත්කමක් නොමැතිවීම හේතුවෙන් සිය බිරිඳගේ ඉල්ලීම ඉෂ්ඨ කිරීමට හැකියාව ලැබී නැති බවත් මේ නිසා දෙදෙනා අතර විවිධ අවස්ථාවල දී බහින් බස්වීම් සිදුවි ඇති බවත් පොලිසිය පවසනවා.\nඊයේ (13) දිනයේ දී දෙදෙනා අනුරාධපුර නගරයට පැමිණ නැවතත් යමින් සිටියදී යතුරුපැදිය සම්බන්ධයෙන් දෙදෙනා අතර ඇතිවූ බහින් බස්වීම දුරදිග යාම හේතුවෙන් ඇය වැවට පැන ඇති බව සඳහන්.\nඅදාල බිරිඳ සහ සැමියා  සුළු මානසික ආබාධයකින් පෙලෙන්නන් බව පොලිසියට අනාවරණයවී තිබෙනවා.\nඅනුරාධපුර හදිසි නාගරික මරණ පරික්ෂකවරයා විසින් මරණ පරීක්ෂණය සිදුකර ඇති අතර මෘත ශරීරය අනුරාධපුර රෝහල් මෘතශරිරාගාරයට යොමුකිරීමට මරණ පරික්ෂකවරයා පොලිසියට නියෝග කළ බව සඳහන්.",
       "URL": "https://www.hirunews.lk/183628/ඉටු-නොවූ-ඉල්ලීම-නිසා-තරුණ-බිරිඳ-කරගත්-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4080"
}