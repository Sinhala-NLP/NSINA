{
       "Source": "hirunews",
       "Timestamp": "Monday, 24 April 2017 - 12:18",
       "Headline": "අධික රස්නය නිසා සමේ රෝග, අක්ෂි රෝග පැතිරීමේ අවදානමක්",
       "News Content": "මේ දිනවල රට පුරා පවතින අධික අව් රශ්මිය හා රස්‌නය හේතුවෙන් සමේ රෝග මෙන්ම අක්ෂි රෝග ඇතිවීමේ අවදානමක් ඇතැයි කොළඹ ජාතික රෝහලේ නියෝජ්‍ය අධ්‍යක්‍ෂිකා වෛද්‍ය සමින්දි සමරකෝන් කියා සිටිනවා.\nහැකි පමණ දැඩි හිරු රශ්මියට ආවරණය නොවී සිටීම අතිශය වැදගත් බවයි ඇය පවසන්නේ.\nවිජලනය ඇතිවිය හැකි නිසා හැකි පමණ ජලය පානය කරන ලෙස ද වෛද්‍යවරිය ජනතාවගෙන් ඉල්ලා සිටිනවා.\nවිශේෂයෙන් අධික රස්‌නය හේතුවෙන් ශරීරයේ ක්‍රියාකාරිත්වයට දැඩි බලපෑමක්‌ එල්ලවිය හැකි නිසා දැඩි අව් රශ්මිය ඇති මොහොතක ගමනක්‌ ගොස්‌ යළි නිවසට පැමිණි පසු ජලයෙන් මුහුණ සෝදා ගන්නා ලෙසත් අව් රශ්මියේ ගමනක් යනවිට මුළු ඇඟම ආවරණය වන ඇඳුම් ඇඳීම සුදුසු බවත් ජාතික රෝහලේ නියෝජ්‍ය අධ්‍යක්‍ෂිකා වෛද්‍ය සමින්දි සමරකෝන් කියා සිටිනවා.",
       "URL": "https://www.hirunews.lk/159854/අධික-රස්නය-නිසා-සමේ-රෝග-අක්ෂි-පැතිරීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4550"
}