{
       "Source": "hirunews",
       "Timestamp": "Monday, 29 August 2022 - 15:15",
       "Headline": "ගොඩනැගිලි සැළසුම් අනුමත කිරීම ඔන්ලයින්වලට බහී",
       "News Content": "සියලු ම පළාත් පාලන ආයතනවල ගොඩනැගිලි සැළසුම් අනුමත කිරිම ඉදිරි මාස දෙක තුළ දී මාර්ගගත ක්‍රමය ඔස්සේ සිදු කිරීමට කටයුතු කරන බව නාගරික සංවර්ධන හා නිවාස අමාත්‍ය ප්‍රසන්න රණතුංග පවසනවා.\nඒ අනුව පළාත්පාලන ආයතන 337 ක මෙම ක්‍රමය හඳුන්වාදෙන බවයි අමාත්‍යවරයා අමාත්‍යාංශ ශ්‍රවණාගාරයේ අද(29) පැවති සාකච්ඡාවකට එක්වෙමින් සඳහන් කළේ.\nගොඩනැගිලි ඉදිකිරීමට අනුමැතිය ලබාදීමේ දී වර්ග අඩි 9,000 ට අඩු ඉඩම් සඳහා අනුමැතිය ලබාදීම පළාත්පාලන ආයතනයට පවරා තිබෙනවා.\nඉඩම වර්ග අඩි 9,000 ට වැඩි නම් හෝ ගොඩනැගිල්ල තට්ටු පහට වැඩිනම් ඊට අනුමැතිය ලබාදීමේ වගකීම ඇත්තේ නාගරික සංවර්ධන අධිකාරියටයි.",
       "URL": "https://www.hirunews.lk/314040/ගොඩනැගිලි-සැළසුම්-අනුමත-කිරීම-ඔන්ලයින්වලට-බහී",
       "Category": "Local News",
       "Parent URL": "https://www.hirunews.lk/local-news.php?pageID=905"
}