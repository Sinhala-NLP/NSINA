{
       "Source": "hirunews",
       "Timestamp": "Friday, 08 September 2017 - 15:40",
       "Headline": "හිටපු ජනපතිගෙන් අගමැතිට ඉල්ලීමක්",
       "News Content": "ක්‍ෂේත්‍ර නිලධාරින්ට පළාත්පාලන මැතිවරණයට ඉදිරිපත් වීමට නොහැකි ආකාරයෙන් සම්මත කරගත් පළාත්පාලන ආයතන සංශෝධන පනත පිළිබඳව නැවත සළකා බලන ලෙස තමන් අග්‍රාමාත්‍යවරයාගෙන් ඉල්ලා සිටි බව හිටපු ජනාධිපති මහින්ද රාජපක්ෂ ප්‍රකාශ කළා.\nඅද පෙරවරුවේ දළදා වහන්සේ වැඳ පුදාගැනීමෙන් අනතුරුව මාධ්‍යවේදීන් නැගූ පැනයකට පිළිතුරු ලබාදෙමින් ඔහු මේ බව කියා සිටියා.\nහිටපු ජනාධිපති මහින්ද රාජපක්ෂ සහ අග්‍රාමාත්‍ය රනිල් වික්‍රමසිංහ අතර ශ්‍රී ජයවර්ධනපුර පාර්ලිමේන්තු සංකීර්ණයේදී ඊයේ හදිසි සාකච්ඡාවක් පැවැත්වුණා.\nඊයේ සවස පැවති මෙම සාකච්ඡාවේදී 20 වන සංශෝධනය ඇතුලූ පසුගියදා පාර්ලිමේන්තුවට ඉදිරිපත්වූ නව අණපනත් සම්බන්ධයෙන් අදහස් හුවමාරු වී තිබෙනවා.\nඑමෙන්ම පළාත්පාලන ආයතන ඡන්ද විමසීමේ සංශෝධන පනත  මගින් ක්‍ෂේත්‍ර නිලධාරීන්ට ඡන්ද අපේක්ෂකයන් ලෙස ඉදිරිපත්වීමේ අයිතිය අහිමිවීම සම්බන්ධයෙන් මෙම සාකච්ඡාවේදී විශේෂ අවධානය යොමුවූ බවයි හිටපු ජනාධිපතිවරයාගේ මාධ්‍ය අංශය සඳහන් කළේ.",
       "URL": "https://www.hirunews.lk/170445/හිටපු-ජනපතිගෙන්-අගමැතිට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4332"
}