{
       "Source": "hirunews",
       "Timestamp": "Thursday, 21 October 2021 - 7:32",
       "Headline": "පොහොර ගැටලුව ගැන කල්තැබීමේ විවාදයක්",
       "News Content": "පොහොර  පිළිබඳව මතු වී ඇති ගැටලු‍ සම්බන්ධයෙන් සභාව කල් තැබීමේ විවාදයක් පාර්ලිමේන්තුවේදී අද පැවැත්වෙනවා.\nවිපක්ෂය විසින් මෙම යෝජනාව පාර්ලිමේන්තුවට ඉදිරිපත් කෙරෙනවා.\nමේ අතර, පාර්ලිමේන්තුව අද සහ හෙට පමණක් පැවැත්වීමට තීරණය කර ඇති අතර, හෙට දිනයේදී කෝප් වාර්තාව පිළිබද කල් තැබීමේ විවාදයක් පැවැත්වෙනු ඇති.\nමෙම දින දෙකේදීම පෙරවරු 10 සිට පෙරවරු 11 දක්වා කාලය වාචික පිළිතුරු අපේක්ෂා කරන ප්‍රශ්න සදහා වෙන් කර තිබෙනවා.\nපාර්ලිමේන්තුව අද පෙරවරු 10ට රැස් වී අපරාධ නඩු විධාන සංග්‍රහය සංශෝධන පනත් කෙටුම්පත සිවිල් නඩු විධාන සංග්‍රහය යටතේ නියෝගයක්, තරුණ වරදකරුවන් සංශෝධන පනත් කෙටුම්පත, දණ්ඩ නීති සංග්‍රහය සංශෝධන පනත් කෙටුම්පත මුලින්ම විවාදයට ගෙන සම්මත කර ගැනීමට නියමිතයි.\nඅනතුරුව පොහොර ගැටලුව සම්බන්ධයෙන් සභාව කල් තබන අවස්ථාවේ විවාදය පස්වරුවේ පැවැත්වෙනු ඇති.",
       "URL": "https://www.hirunews.lk/285576/පොහොර-ගැටලුව-ගැන-කල්තැබීමේ-විවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1616"
}