{
       "Source": "hirunews",
       "Timestamp": "Saturday, 03 July 2021 - 8:45",
       "Headline": "ආනවිලුන්දාවේදී වන ජීවී නිලධාරීන් පිරිසකට නැවතත් බාධා",
       "News Content": "ආනවිලුන්දාව අභය භුමියේ  වැලි ගොඩ දමමින් සිටි පිරිසක් අත්අඩංගුවට ගැනීමට ගිය  වන ජීවී නිලධාරීන් පිරිසකගේ රාජකාරියට බධාකර බැන තර්ජනය කල පිරිසක් අත්අඩංගුවට ගැනීම සදහා ආරච්චිකට්ටුව පොලිසිය පරීක්ෂණයක් ආරම්භ කර තිබෙනවා.\nආනවිලුන්දාව අභය භුමිය හරහා ගලා බසින සෙනගල්ඔයේ පිරිසක් වැලි ගොඩ දමන බව ට ලැබුණු තොරතුරක් මත අභය භුමිය භාර ආනවිලුන්දාව වන ජීවී කාර්යාලයේ ස්ථානාධිපති වන සත්ව අඩවි සහකාර ප්‍රියල් බුද්දික උපනන්ද ඇතුළු වන ජීවී නිලධාරීන් පිරිසක් මේ වැටලීමට එක්වුනා.\nමෙහිදී කුඩා දරුවන් කාන්තාවක් ඇතුළු පිරිසක් බෝට්ටුවක්ද යොදා ගනිමින් වැලි ගොඩ දැමීමේ කාර්යයේ නිරතව සිට තිබෙනවා.\nපසුව වන ජීවී නිලධාරීන් ඔවුන් සිදුකරන වරද අවබෝධ කර දී අධිකරණයට ඉදිරිපත් කිරීමට අවශ්‍ය බව පවසා ඇති අතර එම අවස්ථාවේදී මේ පිරිසේ භාරකරු පැමිණ ඊට විරෝධය පල කර වන ජීවී නිලධාරීන්ගේ රාජකාරියට බාධා කල බවයි වාර්ථා වන්නේ.\nමේ බාධා කිරීම වැටලීම සඳහා පැමිණි වන ජීවී නිලධාරියෙකු විසින් පටිගත කර මේ පිලිබදව ආරච්චිකට්ටුව පොලිසියට පැමිණිලි කර හලාවත මහේස්ත්‍රාත් අධිකරණයටද කරුණු ද වාර්තා කර තිබෙනවා.\nආරච්චිකට්ටුව පොලිසිය වනජීවී නිලධාරීන්ගෙන් ප්‍රකාශ ලබා ගෙන ඇත අතර සිද්ධිය සම්බන්දයෙන් මේ දක්වාත් කිසිවෙකුත් අත්අඩංගුවට ගෙන නැහැ.\nමේ සිදුවීමට මුල් වූ  පුද්ගලයා පසුගිය ලෝක තෙත්  බිම් දිනයේදී අභය භූමියෙන් කොටසක් නිවාස සදා ගැනීමට ඉල්ලා උද්ගෝෂණය කරන ලද පුද්ගලයෙක් බවට හඳුනාගෙන තිබෙනවා.\nමිට අමතරව අභය භුමියට අයත් ප්‍රදේශයේ එළු කොටු ඉදිකිරිම වැනි ක්‍රියා මොහු විසින් සිදු කර ඇති බවයි වාර්තා වන්නේ.",
       "URL": "https://www.hirunews.lk/275923/ආනවිලුන්දාවේදී-වන-ජීවී-නිලධාරීන්-පිරිසකට-නැවතත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1845"
}