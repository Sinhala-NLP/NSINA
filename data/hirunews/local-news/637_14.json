{
       "Source": "hirunews",
       "Timestamp": "Wednesday, 28 December 2022 - 22:43",
       "Headline": "ආධුනික බන්ධනාගාර නියාමක නිළධාරීන් පිරිසක් විසිර යයි",
       "News Content": "බන්ධනාගාර දෙපාර්තමේන්තුවේ පැවැති පුරප්පාඩු සඳහා බඳවාගන්නා ලද ආධුනික නිළධාරීන් පුහුණු පාඨමාලාව අවසන් කර විසිරයාමේ උත්සවය අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ජනාධිපති නීතීඥ ආචාර්ය විජේදාස රාජපක්ෂ හා බන්ධනාගාර කටයුතු රාජ්‍ය අමාත්‍ය නීතිඥ අනුරාධ ජයරත්නගේ ප්‍රධානත්වයෙන් 2022.12.28 වන දින පෙරවරු 10.00ට පමණ අගුණකොළපැලැස්ස බන්ධනාගාර ක්‍රීඩාංගනයේ දී පැවැත්වුණා.\nමෙහිදී ආධුනික බන්ධනාගාර නියාමක නිළධාරීන් 172 ක් හා ආධුනික බන්ධනාගාර කාන්තා නියාමක නිළධාරීන් 19 ක් සමග සියල්ල 191ක් විසිර ගිය අතර, පුහුණු පාඨමාලාව හැදෑරීමේදී දක්ෂතා දැක්වු නිළධාරී, නිළධාරීනියන්ට අමාත්‍යතුමන්ගේ සුරතින් සම්මාන ප්‍රධානය සිදු වුණා.\nමෙම විශේෂ අවස්ථාව සඳහා බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍යංශයේ ගරු ‍ලේකම් වසන්තා පෙරේරා , බන්ධනාගාර කොමසාරිස් ජනරාල් තුෂාර උපුල්දෙණිය ඇතුලු බන්ධනාගාර දෙපාර්තමේන්තුවේ, ජ්‍යෙෂඨ නිළධාරීන් රැසක් හා ආධුනික් නියාමක නිළධාරීන්ගේ ඥාතින් සහභාගී වී සිටියා.",
       "URL": "https://www.hirunews.lk/323781/ආධුනික-බන්ධනාගාර-නියාමක-නිළධාරීන්-පිරිසක්-විසිර-යයි",
       "Category": "Local News",
       "Parent URL": "https://www.hirunews.lk/local-news.php?pageID=637"
}