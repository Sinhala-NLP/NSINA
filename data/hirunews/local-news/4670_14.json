{
       "Source": "hirunews",
       "Timestamp": "Thursday, 09 February 2017 - 7:35",
       "Headline": "පාලන මිලට සහල් අද සිට",
       "News Content": "ආනයනික සහ දේශීය සහල් සඳහා නියම කර ඇති පාලන මිල සඳහන් ගැසට් පත්‍රය ඊයේ මධ්‍යම රාත්‍රියේ නිකුත් කෙරුණා.\nඒ අනුව කීරි සම්බා සහ සූදුරු සම්බා හැර සෙසු සම්බා සහල් වර්ග කිලෝග්‍රෑමයක් රුපියල් 80 ක් ලෙසත්, නාඩු සහල් කිලෝවක් රුපියල් 72 ක් ලෙසත් මිල සටහන් කර තිබෙනවා.\nකැකුළු සහල් කිලෝග්‍රෑමයක පාලන මිල සටහන් වන්නේ රුපියල් 70 ක් ලෙසයි.\nකෙසේ වෙතත් මුදල් අමාත්‍ය රවී කරුණානායක සඳහන් කළේ අද සිට රජය විසින් පණවන ලද පාලන මිලට අනුව වෙළඳපොලේ සහල් අලෙවි කළ යුතු බවයි.\nකොළඹ ඊයේ පැවති උත්සවයකින් අනතුරුව මාධ්‍යවේදීන් යොමුකළ ප්‍රශ්නවලට පිළිතුරු ලබාදෙමිනුයි ඔහු මේ බව කියා සිටියේ.\nමේ අතර සුදු කැකුළු සහල් කිලෝග්‍රෑම් 25000 ක් රැගත් පාකිස්ථාන ගුවන් හමුදාවට අයත් යානයක්ද ඊයේ දිවයිනට පැමිණියා.",
       "URL": "https://www.hirunews.lk/154022/පාලන-මිලට-සහල්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=4670"
}