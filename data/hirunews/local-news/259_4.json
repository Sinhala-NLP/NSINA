{
       "Source": "hirunews",
       "Timestamp": "Sunday, 18 June 2023 - 8:27",
       "Headline": "මෙක්සිකෝවේදී සංක්‍රමණිකයින් 129 දෙනෙකු රැගත් ට්‍රක් රථයක් සොයාගනී",
       "News Content": "ඇමරිකාවට පලායාමට උත්සහ කළ සංක්‍රමණිකයින් 129 දෙනෙකු රැගත් ට්‍රක් රථයක් මෙක්සිකෝවේ දී ආරක්ෂක අංශ විසින් අත්අඩංගුවට ගෙන තිබෙනවා.\nනැගෙනහිර වෙරුකාන් ප්‍රාන්තයේදී අත්අඩංගුවට ගත් මෙම පිරිස අතර, ඉන්දියාව, ග්වාතමාලාව, හොන්ඩුරාස් සහ එල් සැල්වදෝරයේ යන රටවල පුද්ගලයන් සිටින බව සඳහන්.\nඑම පිරිස අතර, බාල වයස්කරුවන් 19 දෙනෙකුද සිට ඇති අතර, ජාවාරම්කරුවන් බවට සැක කෙරෙන සිව්දෙනෙකුද අත්අඩංගුවට ගෙන ඇති බවයි විදෙස් වාර්තා සඳහන් කළේ.\nලතින් ඇමරිකාවේ ඉහළ යන දරිද්‍රතාව සහ ප්‍රචන්ඩත්වය හේතුවෙන් මෙක්සිකෝව හරහා ඇමරිකාවට පලායෑමට සංක්‍රමණිකයින් නිරන්තරයෙන් උත්සාහ කරන බව සඳහන්.",
       "URL": "https://www.hirunews.lk/338278/මෙක්සිකෝවේදී-සංක්‍රමණිකයින්-129-දෙනෙකු-රැගත්-ට්‍රක්-රථයක්-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=259"
}