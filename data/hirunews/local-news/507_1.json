{
       "Source": "hirunews",
       "Timestamp": "Tuesday, 28 February 2023 - 15:19",
       "Headline": "හොංකොං රාජ්‍යය සම්පූර්ණයෙන්ම මුව ආවරණ ඉවත් කරයි",
       "News Content": "හොංකොං රාජ්‍යය මුව ආවරණ පැළදීමේ නීතිය සම්පූර්ණයෙන්ම ඉවත් කර තිබෙනවා.\n2020 වසරේ කොරෝනා වසංගතය ආරම්භයත් සමග පැනවූ මුව ආවරණ නීතිය මෙලෙස සම්පූර්ණයෙන්ම ඉවත් කළ පළමු අවස්ථාව මෙය බවයි විදෙස් මාධ්‍ය සඳහන් කළේ.\nකෙසේ වෙතත් රෝහල් වැනි ඉහළ අවදානම් ස්ථානවල, කාර්ය මණ්ඩලයට සහ අමුත්තන්ට මුව ආවරණ පැළදීමට රෙගුලාසි පැනවීම සම්බන්ධයෙන් එම ස්ථානවල පරිපාලකයින්ට තීරණය කළ හැකි බව සඳහන්.\nකොරෝනා වසංගතය ආරම්භයේ දී ලොව පුරා පැනවූ මුව ආවරණ නීතිය මේ වනවිට රටවල් රැසක් ඉවත් කර තිබෙනවා.",
       "URL": "https://www.hirunews.lk/328598/හොංකොං-රාජ්‍යය-සම්පූර්ණයෙන්ම-මුව-ආවරණ-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=507"
}