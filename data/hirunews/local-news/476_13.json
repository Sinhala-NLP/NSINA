{
       "Source": "hirunews",
       "Timestamp": "Tuesday, 14 March 2023 - 19:30",
       "Headline": "හොස්ටල් එකේ දී සිසුන්ට වද දුන් පුද්ගලික පාසලේ ගුරුවරු සහ වෝඩ්නර් ‍රිමාන්ඩ්",
       "News Content": "ඉකුත් 12 වැනි දා රාත්‍රී කාලයේ දී බොක්කාවල පිහිටි පුද්ගලික පාසලක නේවාසිකාගාරය තුළ පාසල් සිසුන් 10 දෙනෙකු (පිරිමි ළමයින් 5 දෙනෙකු සහ ගැහැණු ළමයින් 5 දෙනෙකු) කෲරත්වයට පත්කිරීම සම්බන්ධයෙන් එම පාසලේ ගුරුවරුන් සිව් දෙනෙකු සහ නේවාසිකාගාර පාලිකාවන් දෙදෙනෙකු මහනුවර කොට්ඨාශයේ ළමා හා කාන්තා කාර්යාංශය විසින් අත්අඩංගුවට ගෙන තිබෙනවා.\nඔවුන් අද (14) මහනුවර මහේස්ත්‍රාත් අධිකරණයට ඉදිරිපත් කිරීමෙන් පසු මාර්තු 20 වැනිදා දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශකවරයා පවසනවා.\nඅදාල සිද්ධිය සම්බන්ධයෙන් විදුහලේ විදුහල්පතිවරයා ඇතුළු ගුරුවරුන් පිරිසකට‍යි මෙම චෝදනාව එල්ල වී තිබුණේ.\nකෲරත්වයට පත් කළ දරුවන් මහනුවර රෝහලේ අධිකරණ වෛද්‍යවරයා වෙත ඉදිරිපත් කිරීමට නියමිතය.",
       "URL": "https://www.hirunews.lk/329952/හොස්ටල්-එකේ-දී-සිසුන්ට-වද-දුන්-පුද්ගලික-පාසලේ-ගුරුවරු-සහ-වෝඩ්නර්-‍රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=476"
}