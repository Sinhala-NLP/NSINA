{
       "Source": "hirunews",
       "Timestamp": "Thursday, 03 November 2022 - 10:41",
       "Headline": "විදුලි සැර වැදී වනඅලියෙකු මරුට",
       "News Content": "හිදෝගම - ඉහළ කෝන්ගස්වැව - ලබුගලයාය ප්‍රදේශයේ දී වන අලියෙකු විදුලි සැර වැදීමෙන් ජීවිතක්ෂයට පත්ව තිබෙනවා.\nඅද (03) අලුයම දී මෙම වන අලියා පොල්, අඹ, දෙහි ආදී වගාවන් සහිත ඉඩමකට ඇතුළුවීමට උත්සාහ කිරීමෙ දී එහි ඇද තිබූ විදුලි වැටක ගැටී අනතුරට මුහුණපා ඇතැයි අප ප්‍රාදේශීය වාර්තාකරු පැවසුවා.\nවිදුලි සැර වැදුණු වන අලියා එම ස්ථානයේ දී ම ජීවිතක්ෂයට පත්ව ඇති අතර, මෙලෙස මරණයට පත්ව ඇත්තේ වයස අවුරුදු 10ක් පමණ වන සත්ත්වයෙක් බවයි වනජීවී කාර්‍යාලය සඳහන් කළේ.\nසිද්ධිය සම්බන්ධයෙන් අනුරාධපුර වනජීවී කාර්‍යාලය වැඩිදුර විමර්ශනය සිදු කරනවා.",
       "URL": "https://www.hirunews.lk/319512/විදුලි-සැර-වැදී-වනඅලියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=760"
}