{
       "Source": "hirunews",
       "Timestamp": "Wednesday, 24 June 2020 - 11:34",
       "Headline": "මොනරාගල බන්ධනාගාරය තුළදී රැදවියෙකු ගෙල වැලලාගෙන සියදිවි හානිකර ගනී",
       "News Content": "මොනරාගල බන්ධනාගාරය තුළදී රැදවියෙකු ගෙල වැලලාගෙන සිය දිවි හානි කරගෙන තිබෙනවා.\nඊයේ (23) පස්වරුවේ දී මෙම රැදවියා විසින් බන්ධනාගාර රෝහල් වාට්ටුව තුළ දී ගෙල වැලලාගෙන ඇති අතර පසුව ඔහු මොනරාගල මහ රෝහලට ඇතුලත් කර ප්‍රතිකාර ලබමින් සිටියදී අද (24) අලුයම ජීවිතක්ෂයට පත් වී ඇති බවයි අප වාර්තාකරු පවසන්නේ.\nමෙම රැඳවියා මීට පෙර අවස්ථාවකදී ද බන්ධනාගාරය තුළ දී සියදිවි හානිකර ගැනීමට උත්සාහ දරා ඇති බවට ද තොරතුරු අනාවරණය වී තිබෙනවා.\nමෙසේ සියදිවි හානිකරගෙන ඇත්තේ ස්ත්‍රී දූෂණයක් සම්බන්ධයෙන් බන්ධනාගාර ගත කරනු ලබූ රැදවියෙකු වන අතර ඔහු බකිණිගහවෙල, මැදගම පදිංචි වයස අවුරුදු 39 පුද්ගලක්.\nසිද්ධිය සම්බන්ධයෙන් මොනරාගල බන්ධනාගාරය සහ මොනරාගල පොලීසිය විසින් ඉදිරි විමර්ශන සිදු කරනවා.",
       "URL": "https://www.hirunews.lk/243817/මොනරාගල-බන්ධනාගාරය-තුළදී-රැදවියෙකු-ගෙල-වැලලාගෙන-සියදිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2636"
}