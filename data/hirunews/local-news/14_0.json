{
       "Source": "hirunews",
       "Timestamp": "Friday, 22 September 2023 - 11:32",
       "Headline": "\"නිපා\" වෛරසයට එරෙහිව ප්‍රතිදේහ මාත්‍රාවන් ඉන්දියාවට",
       "News Content": "මේ දිනවල ඉන්දියාවේ කේරළ ප්‍රාන්තය පුරා පැතිර යන \"නිපා\" වෛරසයට එරෙහිව සටන් කිරීම සඳහා ඔස්ට්‍රේලියාවෙන් ප්‍රතිදේහ මාත්‍රා ගෙන්වීමට ඉන්දියාව තීරණය කර තිබෙනවා.\nමෙලෙස මොනොක්ලොනල් නම් ප්‍රතිදේහ මාත්‍රාවන් ඉන්දියාවට ලබාගෙන ඇති බවයි වාර්තා වන්නේ.\nකෙසේ වෙතත් විදෙස් මාධ්‍ය පවසන්නේ මෙලෙස ගෙන්වාගත් මාත්‍රාවන් තවමත් කිසිවෙකුට ලබා දී නොමැති බවයි.\nඑසේම ඉන්දියාවට තවත් මාත්‍රා 20ක් පමණ ලබා ගැනීමට අපේක්ෂා කරන බව ඉන්දියානු වෛද්‍ය පර්යේෂණ කවුන්සිලයේ (ICMR) ප්‍රධානී වෛද්‍ය රජිව් බාල් පවසනවා.",
       "URL": "https://www.hirunews.lk/349068/නිපා-වෛරසයට-එරෙහිව-ප්‍රතිදේහ-මාත්‍රාවන්-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=14"
}