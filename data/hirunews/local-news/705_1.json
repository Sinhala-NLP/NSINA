{
       "Source": "hirunews",
       "Timestamp": "Sunday, 27 November 2022 - 14:10",
       "Headline": "75 වසරක් තිස්සේ නඩත්තු නොවුණු මහකනදරාව පාලම (වීඩියෝ)",
       "News Content": "යටිතල පහසුකම් නිසි පරිදි නඩත්තු නොකිරීම නිසා ජනතාව පත්ව ඇති අපහසුතාවයන් පිළිබඳ අප හිරු ප්‍රවෘත්ති හරහා අනාවරණ කළේ වරක් දෙවරක් නොවේ.\nමේ දශක 6කට වඩා වැඩි කාලයක් නඩත්තු නොකළ පාලමක් නිසා දුක් විඳින මහකනදරාව ගොවි ජනතාවගේ ගැටලුවයි.\nමේ, මිහින්තලයේ ප්‍රාදේශීය ලේකම් කොට්ඨාසයට අයත් 7 ඇළ ග්‍රාමයේ කනදරාවැවේ ජලය ගෙන යන ප්‍රධාන ඇළ මාර්ගය හරහා වැටී ඇති පාලමයි.\nදශක 6ක පමණ කාලයක් තිස්සේ නිසි නඩත්තුවක් නොකළ මෙම පාලමට අත්ව ඇති ඉරණම ශෝචනීයයි.\n‍මහකනදරාව ගොවි ජනතාවට අයත් අස්වැන්න නගරයට ගෙන යාමට මෙන්ම අනෙකුත් පහසුකම් සපයා ගැනීමට ද ඇති කෙටිම මාර්ගය වන මෙම මාර්ගය\nහරහා තිබෙන පාලම අබලන් වීම හේතුවෙන් ප්‍රදේශවාසීන් පත්ව ඇත්තේ දැඩි අසීරුතාවයකටයි.\nප්‍රදේශවාසීන් පවසන්නේ මෙම පාලම හරහා ගමන් කිරීමෙන් උක්කුලන්කුළම A9 මාර්ගයට ළඟා විය හැකි නමුත් පාලම මුළුමනින්ම විනාශ වුවහොත් ඒ සඳහා\nතමන්ට තවත් කිලෝමීටර 3ක පමණ දුරක් ගමන් කිරීමට සිදුවන බවයි.\nඅවස්ථා කිහිපයකදීම ප්‍රදේශය භාර බලධාරීන් දැනුවත් කිරීමට කටයුතු කළත් පාලම පිළිසකර කිරීම සඳහා කිසිදු පියවරක් ගෙන නොමැති බවටයි ඔවුන් චෝදනා\nකරන්නේ.\nමහාකනදරාව ගොවි ජනතාව ඊයේ මෙම ස්ථානයට රැස්ව උද්ඝෝෂණයක ද නිරත වුණේ අබලන්ව ඇති මෙම පාලම හැකි ඉක්මනින් පිළිසකර කර දෙන ලෙස ඉල්ලමින්.",
       "URL": "https://www.hirunews.lk/321405/75-වසරක්-තිස්සේ-නඩත්තු-නොවුණු-මහකනදරාව-පාලම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=705"
}