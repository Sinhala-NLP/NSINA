{
       "Source": "hirunews",
       "Timestamp": "Sunday, 20 March 2016 - 12:58",
       "Headline": "පෝට් සිටි නව ගිවිසුමට අත්සන් තැබේ",
       "News Content": "කොළඹ - වරාය නගර ව්‍යාපෘතියේ නව ගිවිසුමට අග්‍රාමාත්‍යවරයාගේ චීන සංචාරයට පෙර අත්සන් තැබීමට හැකිවනු ඇති බව මහා නගර සහ බස්නාහිර සංවර්ධන අමාත්‍යාංශයේ ලේකම් නිහාල් රූපසිංහ පවසනවා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ ඊට අදාළ සාකච්ඡා සියල්ල අප්‍රේල් 7 වනදාට පෙර අවසන් කිරීමට අපේක්ෂා කරන බවයි.\nව්‍යාපෘතිය සඳහා පැවති තහනම ඉවත් කර ඇති බැවින් අදාළ සමාගමට වරාය නගරය ඉදිකිරීමේ කටයුතු  ඕනෑම මොහොතක ආරම්භ කළ හැකියි.\nඑහෙත් නව කොන්දේසි 72 කින් යුත් ගිවිසුමේ ඇතැම් වගන්ති පිළිබඳව සමාගම සමඟ තවදුරටත් සාකච්ඡා පැවැත්වෙන බවයි අමාත්‍යාංශ ලේකම්වරයා ප්‍රකාශ කළේ.",
       "URL": "https://www.hirunews.lk/128941/පෝට්-සිටි-නව-ගිවිසුමට-අත්සන්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=5123"
}