{
       "Source": "hirunews",
       "Timestamp": "Wednesday, 17 August 2022 - 7:27",
       "Headline": "ඩයස්පෝරා කාර්යාලයයක් ශ්‍රී ලංකාවේ",
       "News Content": "මේ වන විට රට ස්ථාවර මට්ටමක පවතින බැවින් හදිසි නීතිය තවදුරටත් දීර්ඝ කිරීමේ අවශ්‍යතාවක් නොමැති බව ජනාධිපති රනිල් වික්‍රමසිංහ ප්‍රකාශ කළා.\nඒ, විද්වත් වෘත්තිකයන්ගේ සංගම් සම්මේලනයේ සම්මාන උලෙළ කොළඹ දී ඊයේ (16) අමතමින්.\nරට ගොඩනැගීම සඳහා පියවර රැසක් ගනිමින් ඇති බවත් ඒ වෙනුවෙන් සියලු පාර්ශවයන්ගේ සහාය අවශ්‍ය බවත් මෙහි දී ජනාධිපතිවරයා කියා සිටියා.\nඊට අමතර ව ඩයස්පෝරාවේ සහාය ලබාගැනීම වෙනුවෙන් ඩයස්පෝරා කාර්යාලයක් මෙරට පිහිටුවීමට රජයේ අවධානය යොමුව ඇති බව ද ජනාධිපති රනිල් වික්‍රමසිංහ සඳහන් කළා.\nපසුගිය මස 18 වනදා දිවයින පුරා හදිසි නීතිය බලාත්මක කරමින් අතිවිශේෂ ගැසට් නිවේදනයක් නිකුත් කළා.\nසභා නායක සුසිල් ප්‍රේමජයන්ත් හදිසි නීතිය පිළිබඳ යෝජනාව පසුගිය ජූලි 27 වැනි දා පාර්ලිමේන්තුවට ඉදිරිපත් කර ඡන්ද විමසීමෙන් අනතුරු ව සම්මත කර ගත්තා.",
       "URL": "https://www.hirunews.lk/312962/ඩයස්පෝරා-කාර්යාලයයක්-ශ්‍රී-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=935"
}