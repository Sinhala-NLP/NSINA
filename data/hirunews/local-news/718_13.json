{
       "Source": "hirunews",
       "Timestamp": "Monday, 21 November 2022 - 22:06",
       "Headline": "සපරෝසියා න්‍යෂ්ටික බලාගාරය පුපුරා යයි ද?",
       "News Content": "යුරෝපයේ විශාලතම න්‍යෂ්ටික බලාගාරය වන සපරෝසියා (Zaporizhzhia) න්‍යෂ්ටික බලාගාරයේ න්‍යෂ්ටික අනතුරක් සිදුවීමේ අවදානමක් පවතින බව රුසියාවේ රාජ්‍ය පරමාණුක බලශක්ති ඒජන්සියේ (රොසටොම්) ප්‍රධානීයා අනතුරු අඟවනවා.\nඒ සති අන්තයේ නැවත වරක් සපරෝසියා (Zaporizhzhia) න්‍යෂ්ටික බලාගාරය වෙත ෂෙල් වෙඩි ප්‍රහාර එල්ල කිරීමෙන් පසුවයි.\nරුසියාව විසින් යුක්රේනය ආක්‍රමණය කිරීමෙන් පසු මාර්තු පසුගිය මාසයේදී රුසියානු හමුදා විසින් සපරෝසියා න්‍යෂ්ටික බලාගාරයේ පාලනය අතට ගත්තා.\nඑතැන් පටන් මෙම න්‍යෂ්ටික විදුලි බලාගාරයට ප්‍රහාර එල්ල කිරීම සම්බන්ධයෙන් එදෙපිලම අඛණ්ඩව චෝදනා එල්ල කර ගන්නවා\nකෙසේ වෙතත් පසුගිය ඉරිදා අළුත් ෂෙල් වෙඩි ප්‍රහාර එල්ල වීමත් සමගම අඩවියේ සිදුවිය හැකි ව්‍යසනයක් පිළිබඳ නැවුම් බියක් ඇති ක‍ර තිබෙනවා.\n\"බලාගාරය න්‍යෂ්ටික අනතුරක අවදානමකයි පවතින්නේ. අපි මුළු රාත්‍රිය පුරාම ජාත්‍යන්තර පරමාණුක බලශක්ති ඒජන්සිය (IAEA) සමඟ සාකච්ඡා කරමින් සිටියෙමු,\" Rosatom හි ප්‍රධාන විධායක නිලධාරී ඇලෙක්සි ලිඛචෙව් උපුටා දක්වමින් ඉන්ටර්ෆැක්ස් පුවත් සේවය පවසා සිටියා.\nජනාධිපති ව්ලැඩිමීර් පුටින් ඔක්තෝම්බර් මාසයේදී රුසියාවට මෙම බලාගාරය විධිමත් ලෙස අත්පත් කර ගෙන එහි සිටි යුක්රේන කාර්ය මණ්ඩලය රුසියානු ආයතනයකට මාරු කරන ලෙස නියෝග කිරීමෙන් පසු රොසැටම් විසින් මෙම න්‍යෂ්ටික බලාගාරය පාලනය කරනු ලබනවා.\nකෙසේ වෙතත් යුක්‍රේන බලධාරීන් පවසන්නේ මෙම වත්කම් පැවරීම සිය රට සතු වස්තුවක් සොරකම් කිරීමට සමාන බවයි.\nමේ අතර ජාත්‍යන්තර පරමාණුක බලශක්ති ඒජන්සිය (IAEA) විසින් බලාගාරය වටා ආරක්ෂක කලාපයක් නිර්මාණය කරන ලෙස ඉල්ලා තිබෙනවා.\nකෙසේ වෙතවෙතත් මෙම තීරණයට ඇමරිකා එක්සත් ජනපදයේ අනුමැතිය හිමි විය යුතුව තිබෙනවා.\n\"මම හිතන්නේ වොෂින්ටනය සහ සපරෝසියා (Zaporizhzhia) අතර විශාල දුර ප්‍රමාණය ආරක්ෂක කලාපයක් පිළිබඳ තීරණය ප්‍රමාද කිරීමට එක්සත් ජනපදයට තර්කයක් නොවිය යුතුය,\" ඉන්ටර්ෆැක්ස් Rosatom හි ප්‍රධාන විධායක නිලධාරී ඇලෙක්සි ලිඛචෙව් උපුටා දක්වමින් පැවසුවා.\nරොසැටම් ප්‍රධානියා කියා සිටියේ න්‍යෂ්ටික බලාගාරයේ සිදු වූ කුඩා න්‍යෂ්ටික අනතුරක් \"පිළිගැනීමට\" කියෙව් කැමැත්තෙන් සිටින බව පෙනෙන බවයි.",
       "URL": "https://www.hirunews.lk/320955/සපරෝසියා-න්‍යෂ්ටික-බලාගාරය-පුපුරා-යයි-ද",
       "Category": "Local News",
       "Parent URL": "https://www.hirunews.lk/local-news.php?pageID=718"
}