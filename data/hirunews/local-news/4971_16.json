{
       "Source": "hirunews",
       "Timestamp": "Sunday, 10 July 2016 - 13:10",
       "Headline": "පාදුක්කේ දී තරුණයෙකු ඝාතනය කෙරේ",
       "News Content": "පාදුක්ක - බෝපේ - අංගම්පිටිය මංසන්ධියේ පිහිටි වැඩබිමකදී තරුණයෙකු පොලූ මුගුරුවලින් පහරදී ඝාතනය කර තිබෙනවා.\nඊයේ රාත්‍රියේ මෙලෙස ඝාතනය කර ඇත්තේ කොළඹ සමාජ ශාලාවක සේවය කරන පාදුක්ක - බෝපේ - සමගි මාවතේ පදිංචි 25 හැවිරිදි අවිවාහක තරුණයෙක්.\nමෝටර් රථ දෙකකින් සහ යතුරුපැදියකින් පැමිණි 20 කට ආසන්න පුද්ගලයින් පිරිසක් මෙම පහරදීමට සම්බන්ධ බවට පොලිසිය වෙත තොරතුරු ලැබී තිබෙනවා.\nඔවුන් පැමිණි මෝටර් රථ සහ යතුරුපැදිය ද පොලිසිය මේ වනවිට අත්අඩංගුවට ගෙන ඇති අතර සැකකරුවන් මේ වනවිට ප්‍රදේශයෙන් පලාගොස් ඇති බව පාදුක්ක පොලිසිය සදහන් කළා.",
       "URL": "https://www.hirunews.lk/137655/පාදුක්කේ-දී-තරුණයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4971"
}