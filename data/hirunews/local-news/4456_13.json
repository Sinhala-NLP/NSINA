{
       "Source": "hirunews",
       "Timestamp": "Friday, 23 June 2017 - 7:15",
       "Headline": "අද සිට නිරිතදිගට වැසි වැඩිවේ",
       "News Content": "අද දිනයේ සිට දිවයිනේ නිරිතදිග ප්‍රදේශවල වැසිතත්වයේ තරමක වර්ධනයක් බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව පවසන්නේ බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිඟුරුම් සහිත වැසි ඇති වියහැකි බවයි.\nඇතැම් ස්ථානවල, විශේෂයෙන් කොළඹ, රත්නපුරය, කෑගල්ල සහ කළුතර දිස්ත්‍රික්කවල (මි.මි. 50ට වැඩි) තරමක තද වැසි බලාපොරොත්තු විය හැකි බව සදහන්.\nඌව පළාත මඩකලපුව සහ අම්පාර දිස්ත්‍රික්කවලත් ස්ථාන ස්වල්පයක සවස 2.00න් පසුව වැසි හෝ ගිඟුරුම් සහිත වැසි ඇතිවිය හැකි බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් ඉල්ලා සිටිනනවා.",
       "URL": "https://www.hirunews.lk/164208/අද-සිට-නිරිතදිගට-වැසි-වැඩිවේ",
       "Category": "Local News",
       "Parent URL": "https://www.hirunews.lk/local-news.php?pageID=4456"
}