{
       "Source": "hirunews",
       "Timestamp": "Saturday, 05 February 2022 - 9:23",
       "Headline": "වරායේ නැව් යළි ගින්නක පැටලෙයි ? (වීඩියෝ)",
       "News Content": "අත්‍යවශ්‍ය ආහාර ද්‍රව්‍ය අඩංගු බහලුම් 1,800 ක් පමණ තවදුරටත් වරායේ සිර වී ඇති බව අත්‍යවශ්‍ය ද්‍රව්‍ය ආනයනකරුවන්ගේ සංගමය පවසනවා.\nඑහි ප්‍රකාශකයෙකු සඳහන් කළේ, පවතින ඩොලර් අර්බුදය හේතුවෙන් මේ තත්ත්වය උදා වී ඇති බවයි.\nමෙලෙස වරාය තුළ සිර වී ඇති අත්‍යවශ්‍ය ආහාර ඇතුළත් බහලුම් අතරට පරිප්පු, සීනි, වියළි මිරිස්, අල, ලූණු වැනි ඇතුළු අත්‍යවශ්‍ය ආහාර ද්‍රව්‍ය පවතිනවා.\nඅත්‍යවශ්‍ය ද්‍රව්‍ය ආනයනකරුවන්ගේ සංගමය පෙන්වා දෙන්නේ, සහල් බහලුම් පමණක් 500කට ආසන්න සංඛ්‍යාවක් ඒ අතර පවතින බවයි.\nමේ අතර, පොත්පත් සහ ලියකියවිලි මුද්‍රණය සඳහා රජයේ මුද්‍රණ දෙපාර්තමේන්තුව ආනයනය කළ කඩදාසි අඩංගු කන්ටේනර් 8 ක්ද කොළඹ වරායේ සිර වී ඇති බව වාර්තා වනවා.\nඩොලර් නොමැතිකමින් මෙම කන්ටේනර් තොගය වරාය තුළ සිරව ඇති අතර, මෙම තත්ත්වය හමුවේ මුද්‍රණ දෙපාර්තමේන්තුවේ කටයුතුවලට බාධාවන් ද මතුව තිබෙනවා.\nමේ සම්බන්ධයෙන් අප රජයේ මුද්‍රණාලයාධිපති ගංගානි කල්පනා ලියනගේගෙන් විමසීමක් කළා.\nඇය පැවසුවේ, ඇය ප්‍රකාශ කළේ අදාළ කන්ටේනර් නිදහස් කර ගැනීම සඳහා මහා භාණ්ඩාගාරය සමඟ සාකච්ඡා කරන බවයි.",
       "URL": "https://www.hirunews.lk/296203/වරායේ-නැව්-යළි-ගින්නක-පැටලෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1375"
}