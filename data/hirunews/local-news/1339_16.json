{
       "Source": "hirunews",
       "Timestamp": "Wednesday, 23 February 2022 - 8:46",
       "Headline": "යුක්‍රේන - රුසියානු අර්බුදය හමුවේ තෙල් සහ ගෑස් මිල තවත් ඉහළට ?",
       "News Content": "යුක්රේන - රුසියානු අර්බුදය හමුවේ මෙරටට ඇතිවන බලපෑම් අවම කර ගැනීම සඳහා අපක්ෂපාතී නොබැඳි විදේශ ප්‍රතිපත්තියක් අනුගමනය කිරීමට වහා පියවර ගත යුතු බව දේශපාලන විචාරකයන් පෙන්වා දෙනවා.\nඔවුන් සඳහන් කළේ දෙරට අතර පවතින එම අර්බුදය හේතුවෙන් ඉදිරියේදී ලෝක වෙළඳපොලේ ඉන්ධන සහ ගෑස් මිල තවදුරටත් ඉහළ යා හැකි බවයි.\nඑමෙන්ම පවතින තත්ත්වය හමුවේ ගුවන් ගමන් සීමා කිරීමක් සිදු වුවහොත් යුක්රේනයේ සිටින ශ්‍රී ලාංකික ශ්‍රමිකයින්ට සහ සංචාරකයන්ට යළි මෙරටට පැමිණීමේ ගැටලු ඇතිවිය හැකි වනවා.\nරාජ්‍ය තාන්ත්‍රික විචාරකයන් අවධාරණය කරන්නේ යුධමය තත්වයක් ඇතිවුවහොත් යුක්‍රේනයේ වෙසෙන ශ්‍රී ලාංකිකයන්ගේ ආරක්ෂාව සහ මූලික අවශ්‍යතා සපුරාලීම පිළිබඳව මෙරට රජය දැන් සිටම පූර්ව සූදානමින් පසුවිය යුතු බවයි.\nඒ ඒ පාර්ශ්වයන්ට සහය දක්වන ප්‍රබල රටවල් මගින් රුසියාවේ සහ යුක්රේනයේ බැංකු පද්ධති ආශ්‍රිතව පවා සම්බාධක පැනවිීමේ අවදානමක් පවතින බැවින් ඊට විකල්ප ක්‍රමවේදයන් සැලසුම් කර ගැනීම සඳහා අදාළ දැනුම් දීමේ කටයුතු සිදුකල යුතු බව දේශපාලන විචාරකයන්ගේ අදහසයි.\nයුක්‍රේනයේ ඩාන්යෙක් සහ ලුහාන්ස් ප්‍රදේශ රුසියානු ජනාධිපති ව්ලැදිමීර් පුටින් විසින් ඊයේ නිදහස් රාජ්‍යයන් ලෙස ප්‍රකාශයට පත් කළා.",
       "URL": "https://www.hirunews.lk/297777/යුක්‍රේන-රුසියානු-අර්බුදය-හමුවේ-තෙල්-සහ-ගෑස්-මිල-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1339"
}