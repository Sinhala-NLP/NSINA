{
       "Source": "hirunews",
       "Timestamp": "Monday, 30 January 2017 - 7:34",
       "Headline": "බෝගල පතලේ සේවක මරණයට බලධාරීන්ට චෝදනා",
       "News Content": "මිනිරන් කුට්ටියක් හිසට වැටීමෙන් පතල් සේවකයකු මියයෑමේ සිද්ධියේ වගකීම බලධාරීන් විසින් භාරගත යුතු බවට බෝගල පතලේ අන්තර් සේවක සංගමය චෝදනා කරනවා.\nබෝගල මිනිරන් පතලේ වැඩ පරීක්ෂකවරයෙකු ලෙස සේවය කළ පුද්ගලයෙකු මීටර් 476 ක් පතල අභ්‍යන්තරයේ සේවය කරමින් සිටියදී ඊයේ පස්වරුවේ හදිසි අනතුරට ලක්වුණා.\nපසුව ඔහු රෝහල් ගත කිරීමෙන් අනතුරුව ජීවිතක්ෂයට පත්වූ අතර මෙලෙස මියගියේ 1996 වසරේ බෝගල මිනිරන් පතලේ සේවය කිරීමට පැමිණී කෑගල්ල - අරුක්ගම්මන -පහළගම ප්‍රදේශයේ පදිංචි 42 හැවිරිදි වියේ පසුවන තිදරු පියෙක්.\nසිද්ධියෙන් පසු බෝගල පතල ආරක්ෂක හේතූන් මත තාවකාලිකව වසාදැමීමට ද බලධාරීන් පියවර ගත්තා.\nපසුව අනතුර සම්බන්ධයෙන් ස්ථානීය පරීක්ෂාවක් ද සිදුකර තිබෙනවා.\nකෙසේ වෙතත්, බෝගල පතලේ අන්තර් සේවක සංගමයේ නියෝජ්‍ය ලේකම් පී. හෙට්ටිආරච්චි සදහන් කළේ බලධාරීන් සේවකයින් පිළිබදව අවධානයෙන් පසුනොවීම හේතුවෙන් මෙවැනි අනතුරු සිදුවන බවයි.",
       "URL": "https://www.hirunews.lk/153224/බෝගල-පතලේ-සේවක-මරණයට-බලධාරීන්ට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4686"
}