{
       "Source": "hirunews",
       "Timestamp": "Tuesday, 18 May 2021 - 10:24",
       "Headline": "බියගම සහ කළුතර ප්‍රදේශ රැසකට හෙට සහ අනිද්දා ජල කප්පාදුවක්",
       "News Content": "සපුගස්කන්ද විදුලි උපපොලෙහි හදිසි අලුත්වැඩියාවක් හේතුවෙන් බියගම ජලපවිත්‍රාගාරයෙන් ජලය සපයන ප්‍රදේශ කිහිපයකට හෙට පැය 16 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nඒ අනුව හෙට පෙරවරු 8.30 සිට පෑලියගොඩ, වත්තල, මාබෝල, ජාඇළ, කටුනායක - සීදූව නගර සභා බල ප්‍රදේශවලට මෙන්ම කැළණිය, වත්තල, බියගම, මහර, දොම්පේ, ජාඇළ, ගම්පහ ප්‍රාදේශීය සභා බල ප්‍රදේශයේ කොටසකටද මෙලෙස ජල සැපයුම අත්හිටුවන බවයි එම මණ්ඩලය දැනුම් දෙන්නේ.\nමේ අතර වාද්දුව, වස්කඩුව, පොතුපිටිය, කළුතර උතුර සහ දකුණ, කටුකුරුන්ද, නාගොඩ, බෝම්බුවල, පිලමිනාවත්ත යන ප්‍රදේශවලටද අනිද්දා උදෑසන අටේ සිට පැය 16 ක කාලයක් ජල සැපයුම අත්හිටුවන බව ද එම මණ්ඩලය වැඩිදුරටත් දැනුම් දෙනවා.",
       "URL": "https://www.hirunews.lk/271698/බියගම-සහ-කළුතර-ප්‍රදේශ-රැසකට-හෙට-සහ-අනිද්දා-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1946"
}