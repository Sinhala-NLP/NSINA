{
       "Source": "hirunews",
       "Timestamp": "Monday, 24 August 2020 - 17:24",
       "Headline": "ටයිල් චමින්දට අයත් වාහන ගැන රස පරීක්ෂක වාර්තාවක් කැඳවයි",
       "News Content": "පොලිස් මත්ද්‍රව්‍ය නාශක කාර්යාංශයේ නිලධාරීන් සමඟ හෙරොයින් ජාවාරම් කිරීමේ චෝදනා මත රක්ෂිත බන්ධනාගාර ගත කර සිටින ටයිල් චමින්ද නැමැත්තාට අයත් වාහන 6ක් සම්බන්ධයෙන් වාර්තාවක් ලබාදෙන ලෙසට අධිකරණය රජයේ රස පරීක්ෂකට නියෝගයක් නිකුත් කර තිබෙනවා.\nඒ, ඊට අදාළ නඩුව අද මිනුවන්ගොඩ මහේස්ත්‍රාත් කේසර සී.ඒ. සමරදිවාකර හමුවේ කැඳවූ අවස්ථාවේදියි.\nදැනට ටයිල් චමින්දට අයත් බව පැවසෙන මෝටර් රථ දෙකක්, කැබ් රථයක්, වෑන් රථයක් සහ ත්‍රිරෝද රථයක් මිනුවන්ගොඩ පොලීසිය භාරයේ පවතිනවා.\nමෙම වාහන තුළ හෙරොයින් තැවරී තිබේ ද යන්න සහ ඒවායෙහි රහස් කුටි ඇත්නම් ඒවා පිළිබඳ විමර්ශනයක් සිදුකර එළඹෙන 7 වන දාට අධිකරණය හමුවේ කරුණු ඉදිරිපත් කරන ලෙසටයි මහේස්ත්‍රාත්වරයා රජයේ රස පරීක්ෂකට නියෝග කර ඇත්තේ.",
       "URL": "https://www.hirunews.lk/248553/ටයිල්-චමින්දට-අයත්-වාහන-ගැන-රස-පරීක්ෂක-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=2501"
}