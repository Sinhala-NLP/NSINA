{
       "Source": "hirunews",
       "Timestamp": "Monday, 11 June 2018 - 19:32",
       "Headline": "භූමිතෙල් මිලට එල්ල වූ විරෝධය",
       "News Content": "භූමිතෙල් මිල රුපියල් 70 දක්වා පහත හෙළීමට රජය ගත් තීරණයත් සමඟ හලාවත - කල්පිටිය සහ වෙන්නප්පුව ප්‍රදේශවල ධීවරයින් අද ආරම්භ කිරීමට සැලසුම් කර තිබූ විරෝධතාව අත්හිටුවනු ලැබුවා.\nකෙසේ වෙතත්, පෙර පැවති රුපියල් 44 මිලටම තමන්ට භූමිතෙල් ලබාදෙන ලෙස ඉල්ලා කළුතර - මග්ගොන නගර මධ්‍යයේ ධීවරයින් පිරිසක් අද විරෝධතාවක නිරත වුණා.\nඑම විරෝධතාව සඳහා බේරුවල සහ පයාගල ප්‍රදේශවල ධීවරයින් ද එක්ව සිටි බවයි හිරු වාර්තාකරු සඳහන් කළේ.\nභූමිතෙල් මිල පහත හෙලීමට කටයුතු කළ ආකාරයෙන්ම ඩීසල් මිල පහළ හෙලීමට ද රජය කටයුතු කළ යුතු බව සමස්ත ලංකා බහුදින යාත්‍රා හිමියන්ගේ සංගමයේ සභාපති සුුජිත් සමන්ත හිරු ප්‍රවෘත්ති අංශයට කියා සිටියා.\nකෙසේ වෙතත්, හෙට දිනයේදී භූමි තෙල් මිල අඩු කිරීමට අදාළ යෝජනාව අමාත්‍ය මණ්ඩල හමුවට ඉදිරිපත් කරන බවයි ධීවර හා ජලජ සම්පත් සංවර්ධන රාජ්‍ය අමාත්‍ය දීලිප් වෙදආරච්චි හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/192831/භූමිතෙල්-මිලට-එල්ල-වූ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3900"
}