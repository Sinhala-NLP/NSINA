{
       "Source": "hirunews",
       "Timestamp": "Friday, 09 June 2023 - 14:32",
       "Headline": "ICC පිරිමි ලෝක කුසලානයට යන සංචිතය නම් කෙරේ",
       "News Content": "එක්දින ක්‍රිකට් ලෝක කුසලාන සුදුසුකම් ලැබීමේ තරගාවලියට සහභාගි වන 16 දෙනෙකුගෙන් යුත් ශ්‍රී ලංකා සංචිතය ශ්‍රී ලංකා ක්‍රිකට් ආයතනය මගින් අද(09) නිල වශයෙන් ප්‍රකාශයට පත් කළා.\nඑහි නායකත්වය දසුන් ශානකට හිමිවනවා. ටෙස්ට් කණ්ඩායම් නායක දිමුත් කරුණාරත්නට එක්දින කණ්ඩායමේ ස්ථානයක් හිමිවුව ද හිටපු නායක ඇන්ජලෝ මැතිව්ස්ගේ ස්ථානය අහිමිවීම කැපී පෙනෙන සිදුවීමක්.\nලෝක කුසලාන සුදුසුකම් ලැබීමේ තරගාවලියේ ශ්‍රී ලංකාව සහභාගි වන පළමු තරගය ජුනි 19වන දා එක්සත් අරාබි එමීර් රාජ්‍යයට එරෙහිව බුලොවායෝහිදී පැවැත්වීමට නියමිතයි.\nශ්‍රී ලංකාව ඇතුළු රටවල් 10 ක් තරග වදින මෙම තරගාවලියේ අවසන් මහා තරගයට සුදුසුකම් ලබන කණ්ඩායම් දෙකට පමණක් ලෝක කුසලාන තරගාවලියට ක්‍රීඩා කිරීමේ වරම් හිමිවනවා.",
       "URL": "https://www.hirunews.lk/337472/icc-පිරිමි-ලෝක-කුසලානයට-යන-සංචිතය-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=282"
}