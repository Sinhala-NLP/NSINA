{
       "Source": "hirunews",
       "Timestamp": "Sunday, 20 January 2019 - 17:43",
       "Headline": "මදූෂ්ගේ ගෝලයින් තිදෙනෙක් තලංගමදී පොලිස් දැලේ පැටලෙයි",
       "News Content": "ප්‍රබල පාතාල කල්ලි සාමාජිකයෙකු වන දැනට ඩුබායි හි සැඟව සිටින මාකඳුරේ මධුෂ්ගේ ගෝලයන් තිදෙනෙකු හෙරොයින් සමඟ බත්තරමුල්ල - තලංගම ප්‍රදේශයේදී අත්අඩංගුවට ගෙන තිබෙනවා.\nනුගේගොඩ දිසා මර්දන ඒකකයේ නිලධාරීන්ට ලද තොරතුරකට අනුවයි අද (20) මෙම වැටලීම සිදුකර ඇත්තේ.\nවැටලීම සිදුකරන අවස්ථාවේදී ඔවුන් සතුව තිබී හෙරොයින් කිලෝග්‍රෑම් එකයි ග්‍රෑම් 330ක් සොයාගෙන තිබෙනවා.\nඅත්අඩංගුවට ගත් සැකකරුවන් තලංගම පොලීසියට භාර දී ඇති අතර, ඔවුන් දීර්ඝ කාලයක සිට මත්ද්‍රව්‍ය ජාවාරමේ නිරතව සිට ඇති බවටයි වාර්තා වන්නේ.\nමීට පෙර අවස්ථා කිිහිපයකදී මාකඳුරේ මධුෂ්ගේ ගෝලයන් කිහිප දෙනෙකු මත්ද්‍රව්‍ය සමඟ අත්අඩංගුවට ගනු ලැබුවා.",
       "URL": "https://www.hirunews.lk/208643/මදූෂ්ගේ-ගෝලයින්-තිදෙනෙක්-තලංගමදී-පොලිස්-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=3544"
}