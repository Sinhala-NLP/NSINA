{
       "Source": "hirunews",
       "Timestamp": "Thursday, 10 August 2023 - 10:23",
       "Headline": "කඳානේ වෙඩි තැබීමට ආධාර අනුබල දුන් කතුන් 2ක් කොටු",
       "News Content": "කප්පම් ලබා නොදීමේ සිද්ධියකට කඳාන, පියෝ මාවත ප්‍රදේශයේ ව්‍යාපාරිකයකුගේ නිවසට වෙඩි තැබීමේ සිද්ධියට ආධාර අනුබල දුන් කාන්තාවන් දෙදෙනෙකු කැලණිය කොට්ඨාස අපරාධ විමර්ශන අංශය ව්සින් අත්අඩංගුවට ගෙන තිබෙනවා.\nපසුගිය හතරවන දා අත්අඩංගුවට ගත් සැකකරුවකුගෙන් අනාවරණය කර ගත් තොරතුරු මතයි මෙම කාන්තාවන් දෙදෙනා ඊයේ (09) අත්අඩංගුවට ගෙන ඇත්තේ.\nඒ, මෙම ඝාතනය සඳහා පැමිණි සැකකරුවන්ට සැඟවීමට ආධාර අනුබල දීමේ චෝදනාව මතයි.\nමෙලෙස අත්අඩංගුවට ගත් සැකකාරියන් දෙදෙනා අවුරුදු 29 සහ 41 යන වයස්වල පසු වන කඳාන සහ මහව ප්‍රදේශයේ පදිංචිකාරිනියන්.",
       "URL": "https://www.hirunews.lk/344289/කඳානේ-වෙඩි-තැබීමට-ආධාර-අනුබල-දුන්-කතුන්-2ක්-කොටු",
       "Category": "Local News",
       "Parent URL": "https://www.hirunews.lk/local-news.php?pageID=109"
}