{
       "Source": "hirunews",
       "Timestamp": "Thursday, 22 July 2021 - 8:41",
       "Headline": "කප්පම් ඉල්ලූ යුද හමුදා සෙබළුන් තුන්දෙනෙකු අත්අඩංගුවට",
       "News Content": "මත්ද්‍රව්‍ය අලෙවි කරන කාන්තාවකගෙන් සහ පුද්ගලයෙකුගෙන් එය තවදුරටත් පවත්වාගෙන යාමට ඉඩදීම සඳහා කප්පම් ඉල්ලූ හමුදා සෙබළුවන් තුන්දෙනෙකු හලාවත සහ මීගමුව කොට්ඨාස අපරාධ විමර්ශන ඒකකය මගින් අත්අඩංගුවට ගෙන තිබෙනවා.\nපොලීසිය සඳහන් කළේ හලාවත - මයික්කුලම ප්‍රදේශයේ පදිංචි ගංජා සහ මත්කුඩු ජාවාරම්කාරියකගෙන් යුදහමුදා සෙබළුන් දෙදෙනෙකු කප්පම් ඉල්ලා ඇති බවට සිදුකරන ලද පැමිණිල්ලකට අනුව මොවුන් ඊයේ රාත්‍රීයේ අත්අඩංගුවට ගත් බවයි.\nමොවුන් දෙදෙනා පැමිණිලිකාරියගෙන් රුපියල් 15,000 ක මුදලක් ලබාගැනීමට උත්සාහ කර තිබෙනවා.\nඑමෙන්ම තවත් යුද හමුදා සෙබලෙකුද සීදූව ප්‍රදේශයේ පදිංචි මත්ද්‍රව්‍ය ජාවාරමේ නිරත පුද්ගලයෙකුගෙන් රුපියල් 80,000 ක මුදලක් කප්පම් ලෙස ලබාගැනීමට උත්සහ කළ අවස්ථාවේදි අත්අඩංගුවට ගනු ලැබුවා.\nමෙම යුද හමුදා සෙබළුවන් තුන්දෙනා සේවයෙන් නෙරපීමට කටයුතු කරන බවයි යුද හමුදාපති ජෙනරාල් ශවේන්ද්‍ර සිල්වා ප්‍රකාශ කර ඇත්තේ.",
       "URL": "https://www.hirunews.lk/277666/කප්පම්-ඉල්ලූ-යුද-හමුදා-සෙබළුන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1804"
}