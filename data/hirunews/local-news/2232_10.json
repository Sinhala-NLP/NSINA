{
       "Source": "hirunews",
       "Timestamp": "Tuesday, 05 January 2021 - 13:06",
       "Headline": "වික්ටෝරියා ජලාශ වේල්ල අවට හුණුගල් කැණීම තහනම්",
       "News Content": "වික්ටෝරියා ජලාශ වේල්ලේ සිට මීටර 100ක් ඇතුළත හුණුගල් කැණීම් තහනම් කිරීමට  භූචලන විද්‍යාත්මකව අධ්‍යයනය කිරීමට පත් කළ විද්වත් කමිටුව නිර්දේශ ඉදිරිපත් කර තිබෙනවා.\nඒ අනුව ඒ සඳහා අවශ්‍ය පියවර ගන්නා ලෙස පරිසර අමාත්‍ය මහින්ද අමරවීර භූවිද්‍යා හා පතල් කාර්යාංශයට උපදෙස් ලබාදී ඇති බව සඳහන්.\nමහනුවර දිස්ත්‍රික්කයේ වික්ටෝරියා ජලාශය අවටින් වාර්තාවූ සුළු භූ චලන තත්වයන් සම්බන්ධව විද්‍යාත්මක අධ්‍යනයක් සිදුකිරීම සඳහා පත් කළ විද්වත් කමිටුවේ වාර්තාව පරිසර අමාත්‍ය මහින්ද අමරවීර වෙත අද (05) භාරදුන්නා.\nමේ වනවිට සිදුව ඇති භූ චලන සියල්ල රික්ටර් මාපකයේ දෙකකට අඩු අගයකින් වාර්තාවී තිබීම හේතුවෙන් ඒවා ජලාශයට ජලය පිරී යන අවස්ථාවලදී සිදුවන ස්වභාවික කම්පන විශේෂයක් බවට විද්වත් කමිටු වාර්තාවෙන් පෙන්වා දී තිබෙනවා.",
       "URL": "https://www.hirunews.lk/258857/වික්ටෝරියා-ජලාශ-වේල්ල-අවට-හුණුගල්-කැණීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2232"
}