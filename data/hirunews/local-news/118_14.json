{
       "Source": "hirunews",
       "Timestamp": "Monday, 07 August 2023 - 8:19",
       "Headline": "කාන්තාවක් ඝාතනය කර භාණ්ඩ සොරාගත් සැකකරු පොලිස් රැහැනට",
       "News Content": "කුඹලොලුව - වේයන්ගොඩ ප්‍රදේශයේ දී මනුෂ්‍ය ඝාතනයක් සිදු කළ සැකකරුවෙකු අත්අඩංගුවට ගෙන තිබෙනවා.\nමෙම වැටලීම සිදුකර ඇත්තේ නුංගමුව පොලිසියට ලද තොරතුරක් මතයි.\nඅත්අඩංගුවටගත් සැකකරු වයස අවුරුදු 47ක වේයන්ගොඩ පදිංචිකරුවෙක් බවයි වාර්තා වන්නේ.\nපොලිසිය පැවසුවේ සැකකරු පිළිබඳව සිදුකළ විමර්ශන වලදී ඔහු කාන්තාවකගේ ගෙල සිරකර ඝාතනය කර ඇය සන්තකයේ තිබු රන් මාලයක් , කරාබු ජෝඩුවක් ,ජංගම දූරකථන 2ක් සොරකම් කර ඇති බවයි.\nසොරකම් කරන ලද භාණ්ඩ පොලිසිය විසින් සොයගෙන ඇති අතර, සැකකරු හා නඩු භාණ්ඩ පිළිබඳව වැඩිදුර විමර්ශන අක්මීමන පොලිසිය විසින් සිදු කරනු ලබනවා.\nපොලිසිය වැඩිදුරටත් සඳහන් කළේ සැකකරු ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිත බවයි.",
       "URL": "https://www.hirunews.lk/343901/කාන්තාවක්-ඝාතනය-කර-භාණ්ඩ-සොරාගත්-සැකකරු-පොලිස්-රැහැනට",
       "Category": "Local News",
       "Parent URL": "https://www.hirunews.lk/local-news.php?pageID=118"
}