{
       "Source": "hirunews",
       "Timestamp": "Friday, 25 August 2023 - 8:24",
       "Headline": "අති සුඛෝපභෝගී බස් රථයක් ගිනි අරන්",
       "News Content": "යාපනය හා කොළඹ අතර ධාවනය වන තවත් අති සුඛෝපභෝගී බස් රථයක් මීගමුව ප්‍රදේශයේදී ඊයේ (24) අලුයම ගිනිගෙන විනාශ වී ගොස් තිබෙනවා.\nමීට මාස එකහමාරකට පමණ ඉහතදී ද මෙවැනිම බස් රථයක් පුත්තලම ප්‍රදේශයේදී ගිනි ගෙන සම්පූර්ණයෙන්ම විනාශ වී ගොස් තිබුණා.\nමෙවර එම අති සුඛෝපභෝගී බස් රථය යාපනයේ සිට කටුනායක ගුවන් තොටුපළ දක්වා මගීන් 37 දෙනෙකු රැගෙන යමින් තිබියදී එම බස් රථය හදීසියේම ගිනි ගෙන ඇති බව පොලිසිය පවසනවා.\nබස් රථයේ සිටි මගීන් වහා බේරාගෙන ඔවුන් වෙනත් වාහනවලින් ගුවන් තොටුපළ වෙත යැවීමට බස් රථයේ රියැදුරු හා කොන්දොස්තරවරයා ද ජනතාව ද පියවර ගත් බවයි වාර්තා වන්නේ.\nමෙම හදිසි ගිනි ගැනීම නිසා මගීන්ට අනතුරක් සිදුව නොමැති අතර මගීන්ගේ භාණ්ඩ කීපයක් හා ගමන් මලු කීපයක් ගිනි ගෙන විනාශ වී ගොස් තිබෙනවා.\nසිද්ධිය සම්බන්ධයෙන් මීගමුව පොලීසියට පැමිණිලි කිරීම්න් පසුව මීගමුව පොලිසිය මේ සම්බන්ධයෙන් පරීක්ෂණ සිදු කරනවා.",
       "URL": "https://www.hirunews.lk/346016/අති-සුඛෝපභෝගී-බස්-රථයක්-ගිනි-අරන්",
       "Category": "Local News",
       "Parent URL": "https://www.hirunews.lk/local-news.php?pageID=74"
}