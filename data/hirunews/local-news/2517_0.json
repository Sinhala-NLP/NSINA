{
       "Source": "hirunews",
       "Timestamp": "Sunday, 16 August 2020 - 20:59",
       "Headline": "පෙනීම අහිමි වූ ලෙනින්ගේ, සිද්ධිය සම්බන්ධයෙන් පරීක්ෂණ අරඹයි (වීඩියෝ)",
       "News Content": "අපස්මාරය සඳහා මීරිගම මූලික රෝහල මඟින් නිකුත් කළ ඖෂධ පානය කිරීමෙන් 16 හැවිරිදි දරුවෙකුගේ පෙනීම අහිමි වූ පුවතක් අපි ඊයේ වාර්තා කළා.\nඑම අනාවරණයෙන් පසු අද එම දරුවාගේ සුවදුක් බැලීමට පැමිණි රාජ්‍ය අමාත්‍ය මහචාර්ය චන්න ජයසුමන මහතා පැවසුවේ සිද්ධිය සම්බන්ධ විධිමත් පරීක්ෂණයක් සිදුකරන බවයි.\nගම්පහ - කල්එළිය - වැවහේනවත්ත ප්‍රදේශයේ පදිංචි 16 හැවිරිදි ලෙනින් නිරෝෂන් පිළිබඳව අප ඔබට ඊයේ තොරතුරු වාර්තා කළා.\nඅපස්මාරය රෝගයෙන් පෙළෙන ඔහු පසුගිය වසරේ සිට මීරිගම මූලික රෝහලෙන් ප්‍රතිකාර ලබාගෙන ඇති අතර, කොඩිඩ් 19 වෛරස ව්‍යාප්තියත් සමඟ අප්‍රේල් මාසය සඳහා වන ඖෂධ ඔහුගේ නිවසට ලැබී තිබුණේ තැපැල් මාර්ගයෙන්.\nඑම ඖෂධ භාවිත කිරීමත් සමඟ මෙවර සාමාන්‍ය පෙළ විභාගය සඳහා සූදානම් වෙමින් සිටි ලෙනින්ගේ පෙනීම අහිමි වී තිබෙනවා.\nමව්පියන් සඳහන් කළේ, තැපෑලෙන් ලැබුණු ඖෂධ සහ පෙර භාවිත කළ ඖෂධ අතර වෙනසක් පැවති බවයි.\nමෙම සිද්ධිය පිළිබඳව මීරිගම මූලික රෝහල මේ වනවිට පරීක්ෂණයක් ආරම්භ කර ඇති අතර ඖෂධ නිෂ්පාදනය, සැපයීම සහ නියාමන රාජ්‍ය අමාත්‍ය මහාචාර්ය චන්න ජයසුමන මහතා අද ලෙනින්ගේ නිවසට පැමිණ තත්ත්වය පිළිබඳ සොයා බැලුවා.",
       "URL": "https://www.hirunews.lk/247975/පෙනීම-අහිමි-වූ-ලෙනින්ගේ-සිද්ධිය-සම්බන්ධයෙන්-පරීක්ෂණ-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2517"
}