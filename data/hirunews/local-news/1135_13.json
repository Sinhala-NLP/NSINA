{
       "Source": "hirunews",
       "Timestamp": "Sunday, 29 May 2022 - 13:20",
       "Headline": "ඉන්දුනීසියාවේ මගී යාත්‍රාවක් පෙරළී 26 දෙනෙකු අතුරුදන්",
       "News Content": "ඉන්දුනීසියාවේ සුලවේසි දිවයිනට ඔබ්බෙන් මුහුදේ මගී යාත්‍රාවක් පෙරළීමෙන් එහි ගමන් ගත් 26 දෙනෙකු අතුරුදන්වී තිබෙනවා.\nදකුණු සුලවේසි ප්‍රාන්තයේ මකස්සාර් අගනුවර පෝටෙරෝ වරායෙන් පසුගිය බ්‍රහස්පතින්දා රාත්‍රියේ නික්මුණු මගී යාත්‍රාව ඊයේ (28) සිය ගමනාන්තයට නොපැමිණීම හේතුවෙන් සෝදිසි මෙහෙයුමක් දියත් කෙරුණා.\nඑහිදී අසළින් ගිය යාත්‍රා මගින් මුදාගැනුනු 17 දෙනෙකු වරාය වෙත රැගෙනවිත් තිබෙනවා.\nඅයහපත් කාලගුණය මෙන්ම යාත්‍රාවේ ඉන්ධන අවසන්වීම හේතුවෙන් එය මුහුදුබත් වී ඇති බවයි ඉන්දුනීසියානු බලධාරීන් ප්‍රකාශ කළේ.",
       "URL": "https://www.hirunews.lk/305594/ඉන්දුනීසියාවේ-මගී-යාත්‍රාවක්-පෙරළී-26-දෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1135"
}