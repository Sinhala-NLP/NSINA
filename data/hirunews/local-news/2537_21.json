{
       "Source": "hirunews",
       "Timestamp": "Thursday, 06 August 2020 - 6:51",
       "Headline": "ඡන්ද පෙට්ටි ප්‍රවානය කරමින් තිබූ වෑන් රථයක් අනතුරක",
       "News Content": "අම්බලන්ගොඩ සිට ගාල්ල සවුත්ලන්ඩ්ස් විදුහලේ ඡන්ද ගණන් කිරිමේ මධ්‍යස්ථානය වෙත ඡන්ද පෙට්ටි ප්‍රවානය කරමින් තිබූ වෑන් රථයක යතුරු පැදියක් ගැටී තිබෙනවා.\nඅනතුරෙන් යතුරු පැදියේ ගමන් ගත් දෙදෙනා තුවාල ලබා බලපිටිය රෝහලට ඇතුලත් කළ බවයි මීටියාගොඩ පොලිසිය ප්‍රකාශ කළේ.\nඅම්බලන්ගොඩ කන්දේගොඩ නාගපුෂ්පාරාම විහාරස්ථානයේ සහ මහ චේතිය පිරිවෙනේ ඡන්ද මධ්‍යස්ථානවල ඡන්ද පෙට්ටි ප්‍රවාහනය කරමින් තිබූ වෑන් රථය ගාලු පාරේ ගාල්ල බලා ධාවනය වෙමින් තිබිය දී තෙල්වත්ත හන්දියේදි යතුරු පැදිය එක් වරම හරස් මාර්ගයක සිට ප්‍රධාන මාර්ගයට ඇතුලු කරනවාත් සමග වෑන් රථයේ ගැටී තිබෙනවා.\nපසුව තුවාලකරුවන් බලපිටිය රෝහලට යවා එම වෑන් රථයෙන්ම ඡන්ද පෙට්ටි ගණන් කිරිමේ මධ්‍යස්ථානය වෙත ගෙනැවිත් බාරදි තිබෙනවා.\nමිටියාගොඩ පොලිසිය විසින් මේ පිළිබඳව වැඩිදුර පරික්ෂණ පවත්වනවා.",
       "URL": "https://www.hirunews.lk/247197/ඡන්ද-පෙට්ටි-ප්‍රවානය-කරමින්-තිබූ-වෑන්-රථයක්-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=2537"
}