{
       "Source": "hirunews",
       "Timestamp": "Sunday, 20 September 2020 - 16:05",
       "Headline": "හරීන්ගේ ප්‍රකාශයට කාදිනල් හිමිපාණන් ඇතුළ සහයක රදගුරුතුමන්ලාගේ විරෝධය (වීඩියෝ)",
       "News Content": "පාස්කු ඉරුදින ප්‍රහාරය සම්බන්ධයෙන් සොයා බලන ජනාධිපති කොමිසමේදී පසුගියදා හරීන් ප්‍රනාන්දු මන්ත්‍රීවරයා සිදුකළ ප්‍රකාශය අගරදගුරු අතිඋතුම් මැල්කම් කාදිනල් රංජිත් හිමිපාණන්, කොළඹ අගරදගුරු පදවියේ සහයක රදගුරුතුමන්ලා සහ සමස්ත පූජක සංසදය ප්‍රතික්ෂේප කර තිබෙනවා.\nකොළඹ අගරදගුරු පදවියේ සහයක රදගුරුතුමන්ලා වන අති උතුම් මැක්ස්වල් සිල්වා, අති උතුම් ඇන්තනි ජයකොඩි සහ අති උතුම් පී. ඇන්ටන් රංජිත් යන රදගුරුතුමන්ලාගේ අත්සනින් යුතුව නිවේදනයක් නිකුත් කරමිනුයි මේ බව කියා සිටියේ.\nපාස්කු ප්‍රහාරය සම්බන්ධයෙන් බොහෝ පාර්ශ්ව පෙර දැනුවත් වූ බවට කරුණු අනාවරණය වී ඇති බැවින් කතෝලික පල්ලියද මේ ගැන දැන සිටින්නට ඇතැයි පාර්ලිමේන්තු මන්ත්‍රී හරීන් ප්‍රනාන්දු පසුගිය 17 වනදා පාස්කු කොමිසම හමුවේ සාක්ෂි දෙමින් ප්‍රකාශ කළා.\nඑම ප්‍රකාශය සම්බන්ධයෙන් කොළඹ අගරදගුරු පදවියේ සහයක රදගුරුතුමන්ලාගේ අත්සනින් යුතුව නිකුත් කළ නිවේදනය පහතින්",
       "URL": "https://www.hirunews.lk/250691/හරීන්ගේ-ප්‍රකාශයට-කාදිනල්-හිමිපාණන්-ඇතුළ-සහයක-රදගුරුතුමන්ලාගේ-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2441"
}