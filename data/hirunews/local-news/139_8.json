{
       "Source": "hirunews",
       "Timestamp": "Sunday, 30 July 2023 - 16:22",
       "Headline": "බාල බෙහෙත් ගැන හොයන්න විගණකාධිපතිගෙන් කමිටුවක්",
       "News Content": "ප්‍රමිතියෙන් තොර ඖෂධ ආනයනය කිරීම සම්බන්ධයෙන් සොයා බැලීම සඳහා විගණකාධිපතිවරයා විසින් 15 දෙනකුගෙන් යුත් විමර්ශන කණ්ඩායමක් පත් කර තිබෙනවා.\n2022 වසරේ ආරම්භයේ සිට මේ දක්වා ප්‍රමිතියෙන් තොර ඖෂධ ආනයනය කිරීම සම්බන්ධව වාර්තා වී ඇති බැවින් විගණකාධිපතිවරයා විසින් මෙම සොයා බැලීම සිදු කිරීමට තීරණය කර තිබෙනවා.\nමෙම විමර්ශන කණ්ඩායම සෞඛ්‍ය අමාත්‍යාංශය, වෛද්‍ය සැපයුම් අංශය, ශ්‍රී ලංකා රාජ්‍ය ඖෂධ නීතිගත සංස්ථාව, ඖෂධ නිෂ්පාදන සංස්ථාව, කොළඹ ජාතික රෝහල සහ දිවයිනේ ප්‍රධාන රෝහල් නියෝජනය කරන නිලධාරීන් සහ වෛද්‍යවරුන්ගෙන් සමන්විත බවයි වාර්තා වන්නේ.\nවිගණකාධිපති ඩබ්ලිව්.පී.සී. වික්‍රමරත්න සඳහන් කරන්නේ සෞඛ්‍ය ඇමැතිවරයා සහ ඖෂධ නියාමන අධිකාරිය සම්බන්ධ කරමින් ලියාපදිංචි නොකළ ඖෂධ සහ ප්‍රමිතියෙන් තොර ඖෂධ භාවිතය පිළිබඳ තොරතුරු මේ දිනවල සමාජයේ වැඩිපුර කතාබහට ලක් වී නොමැති බැවින් මෙම විමර්ශනය සිදු කිරීමට තීරණය කළ බවයි.\nමේ අතර, ඖෂධ මිල දී ගැනීම සහ බෙදාහැරීමට අදාළ පරිගණක පද්ධතිය සම්බන්ධයෙන් ද විශේෂ පරීක්ෂණයක් ආරම්භ කර තිබෙනවා.\nවිගණකාධිපතිවරයා පවසන්නේ අදාළ විමර්ශන වාර්තාව මාස දෙකක් තුළ\nපාර්ලිමේන්තුවට ඉදිරිපත් කරන බවයි.",
       "URL": "https://www.hirunews.lk/343049/බාල-බෙහෙත්-ගැන-හොයන්න-විගණකාධිපතිගෙන්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=139"
}