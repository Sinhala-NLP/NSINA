{
       "Source": "hirunews",
       "Timestamp": "Sunday, 22 May 2022 - 15:39",
       "Headline": "පෙට්‍රල් ලීටර් 850ක් සමඟ දෙදෙනෙකු අත්අඩංගුවට",
       "News Content": "ඉන්ධන වැඩි මිලට අලෙවි කිරීමේ ජාවාරමක නිරත දෙදෙනෙකු මඩකලපුව - වෙල්ලාවලි ප්‍රදේශයේදී අත්අඩංගුවට ගෙන තිබෙනවා.\nකැබ් රථයකින් පෙට්‍රල් ලීටර් 850ක් ප්‍රවාහනය කරමින් සිටියදී මොවුන් අත්අඩංගුවට ගෙන ඇත්තේ අද උදෑසන බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සදහන් කළේ.\nජාවාරම් කිරීම සදහා ඉන්ධන නීති විරෝධී ලෙස ළග තබා ගන්නා පුද්ගලයන් සොයා පොලීසිය අද සිට විශේෂ වැටලීම් ක්‍රියාත්මක කර ඇති අතර ඊට සමගාමීව මෙම අත්අඩංගුවට ගැනීම සිදුකර තිබෙනවා.",
       "URL": "https://www.hirunews.lk/305007/පෙට්‍රල්-ලීටර්-850ක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1151"
}