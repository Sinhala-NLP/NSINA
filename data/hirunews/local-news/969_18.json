{
       "Source": "hirunews",
       "Timestamp": "Wednesday, 03 August 2022 - 13:18",
       "Headline": "ශ්‍රීපාද නල්ලතන්නිය මාර්ගයට පස් කන්දක් කඩා වැටීමෙන් ගමනාගමනයට බාධා",
       "News Content": "මස්කෙළිය - ශ්‍රීපාද නල්ලතන්නිය මාර්ගයට රිකාටන් ප්‍රදේශයෙන් පස් කන්දක් කඩා වැටීම නිසා රථවාහන ගමනාගමනයට බාධා එල්ල වී තිබෙනවා.\nමධ්‍යම කදුකරයට ඇදහැලෙන අධික වර්ෂාව නිසා රිකාටන් ප්‍රදේශයේ කන්දක් නාය යෑම හේතුවෙන් මාර්ගයට පස් කඩා වැටී ඇති බවයි ආපදා කළමනාකරණ මධ්‍යස්ථානය සදහන් කළේ.\nමේ වනවිට මාර්ග සංවර්ධන අධිකාරියේ නොර්වුඩ් කාර්යාලය සහ මාවුස්සාකැලේ යුද හමුදා කදවුරේ භට පිරිස් මාර්ගයෙන් පස් ඉවත් කිරීමේ කටයුතු ආරම්භ කර ඇති බව ප්‍රදේශයේ හිරු වාර්තාකරු කියා සිටියා.",
       "URL": "https://www.hirunews.lk/311757/ශ්‍රීපාද-නල්ලතන්නිය-මාර්ගයට-පස්-කන්දක්-කඩා-වැටීමෙන්-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=969"
}