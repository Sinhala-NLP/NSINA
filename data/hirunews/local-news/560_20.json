{
       "Source": "hirunews",
       "Timestamp": "Friday, 03 February 2023 - 13:06",
       "Headline": "කතරගම එක ම පවුලේ තුන් දෙනෙකුට නිල් මැණික් පොකුරක්",
       "News Content": "කතරගම - කොච්ච්පතාන ප්‍රදේශයේ එකම පවුලේ තුන්දෙනෙකුට නිල් මැණික්ගල් 05 ක් හමුවීමේ පුවතක් වාර්තා වනවා.\nකතරගම වන්දනාවේ පැමිණෙන පිරිස් වෙනුවෙන් පූජා භාණ්ඩ අලෙවිකරන වෙළෙන්දන් තුන්දෙනෙකුටයි මෙලෙස නිල් මැණික් ගල් හමු වී ඇත්තේ.\nමීට වසර ගණනාවකට පෙර කතරගම - කොච්ච්පතාන ප්‍රදේශයේ මැණික් ඉල්ලම් තිබූ ස්ථානයක් වන අතර මෑතක සිට ජනතාව නැවතත් එම ප්‍රදේශයේ මැණික් ගැරීමට පුරුදු ව සිට තිබෙනවා.\nමෙලෙස මැණික් ගල් හමුවීමත් සමඟ එම ස්ථානයට පැමිණෙන පිරිස වැඩි වී ඇති බව යි අප වාර්තාකරු කියා සිටියේ.\nඅදාළ ස්ථානයේ ඉල්ලම් හාරමින් සිටිය දී විශාල පාෂාණ කුට්ටියක් මතු ව ඇති අතර අදාළ පුද්ගලයින් තුන්දෙනා එය තවදුරටත් පරීක්ෂා කිරීමේ දී යි මෙලෙස නිල් මැණික් ගල් 05 හමු වී ඇත්තේ.\nමෙලෙස හමු වූ මැණික් ඇලහැර ප්‍රදේශයේ ව්‍යාපාරිකයෙකුට රුපියල් කෝටිය පහක මුදලකට අලෙවි කර ඇති බව ද වාර්තා වනවා.",
       "URL": "https://www.hirunews.lk/326571/කතරගම-එක-ම-පවුලේ-තුන්-දෙනෙකුට-නිල්-මැණික්-පොකුරක්",
       "Category": "Local News",
       "Parent URL": "https://www.hirunews.lk/local-news.php?pageID=560"
}