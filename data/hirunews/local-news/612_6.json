{
       "Source": "hirunews",
       "Timestamp": "Tuesday, 10 January 2023 - 9:56",
       "Headline": "නීති විරෝධී මත්ද්‍රව්‍ය සමඟ පුද්ගලයින් 7 දෙනෙකු අත්අඩංගුවට",
       "News Content": "නවගමුව ප්‍රදේශයේ දී හෙරොයින් ග්‍රෑම් 05යි මිලිග්‍රෑම් 350ක් සමඟ සැකකරුවන් දෙදෙනෙකු පොලිසිය ඊයේ (09) අත්අඩංගුවට ගෙන තිබෙනවා.\nවයස අවුරුදු 30 සහ 33 වන එම සැකකරුවන් කඩුවෙල පදිංචිකරුවන්.\nඔවුන් අද (10) මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර තවත් හෙරොයින් ග්‍රෑම් 05යි මිලිග්‍රෑම් 894ක් සමඟ සැකකරුවෙක් බොරැල්ල දුම්රියපොල අසළ දී පොලිසිය ඊයේ (09) අත්අඩංගුවට ගෙන තිබෙනවා.\nවයස අවුරුදු 48න් වන එම සැකකරු කොළඹ 08 ප්‍රදේශයේ පදිංචිකරුවෙක්.\nඔහු අද මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර හෙරොයින් ග්‍රෑම් 12යි මිලිග්‍රෑම් 460ක් සමඟ සැකකරුවෙක් කොළඹ අපරාධ කොට්ඨාසයේ නිලධාරින් විසින් ඊයේ (09) අත්අඩංගුවට ගෙන තිබෙනවා.\n31 හැවිරිදි සැකකරු කොළඹ 10 ප්‍රදේශයේ පදිංචිකරුවෙක්.\nඔහු අද (10) මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර හෙරොයින් ග්‍රෑම් 05යි මිලිග්‍රෑම් 200ක් සමඟ සැකකරුවෙක් මීගමුවේ දී පොලිසිය ඊයේ (09) අත්අඩංගුවට ගෙන තිබෙනවා.\nවයස අවුරුදු 23ක් වන සැකකරු කටාන ප්‍රදේශයේ පදිංචිකරුවෙක්.\nඔහු අද (10) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර අයිස් ග්‍රෑම් 05යි මිලිග්‍රෑම් 900ක් සමඟ සැකකරුවෙක් බොරැල්ලේ දී පොලිසිය ඊයේ (09) අත්අඩංගුවට ගෙන තිබෙනවා.\n50 හැවිරිදි සැකකරු බොරැල්ල ප්‍රදේශයේ පදිංචිකරුවෙක්.\nඔහු අද (10) මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර තවත් අයිස් ග්‍රෑම් 05යි මිලිග්‍රෑම් 580ක් සමඟ සැකකරුවෙක් බොරැල්ලේ දී පොලිසිය ඊයේ (09) අත්අඩංගුවට ගෙන තිබෙනවා.\nවයස අවුරුදු 21ක් වන සැකකරු වැල්ලම්පිටිය ප්‍රදේශයේ පදිංචිකරුවෙක්.\nඔහු ද අද (10) මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/324689/නීති-විරෝධී-මත්ද්‍රව්‍ය-සමඟ-පුද්ගලයින්-7-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=612"
}