{
       "Source": "hirunews",
       "Timestamp": "Monday, 08 August 2016 - 16:00",
       "Headline": "පාර්ලිමේන්තු මන්ත්‍රී රෝහිත අබේගුණවර්ධන බරපතල වංචා කොමිසමට",
       "News Content": "හිටපු අමාත්‍ය පාර්ලිමේන්තු මන්ත්‍රී රෝහිත අබේගුණවර්ධන අද බරපතල වංචා කොමිසම හමුවේ පෙනී සිටියා.\nඒ, වරාය ව්‍යාපෘති අමාත්‍යවරයාව කටයුතු කළ සමයේ හම්බන්තොට මාගම්පුර මහින්ද රාජපක්ෂ වරායේ දියවර මංගල්‍යය සඳහා පැවැති උත්සවයේදී මූල්‍ය අක්‍රමිකතාවක් සම්බන්ධයෙන් සිදුකෙරෙන පරීක්ෂණයට අදාළව දිවුරුම් ප්‍රකාශයක් ලබාදීම සඳහායි.\nමේ අතර, වෙළද අමාත්‍යවරයාව සිටි සමයේ සහල් මෙටි‍්‍රක් ටොන් 60000 ක් අමාත්‍ය මණ්ඩලයේ අනුමැතියකින් තොරව ආනයනය කිරීම සම්බන්ධයෙන් කොමිසම සිදු කෙරෙන විමර්ශනය සඳහා ප්‍රකාශයක් ලබාදීම සඳහා පැමිණි පාර්ලිමේන්තු මන්ත්‍රී ජොන්ස්ටන් ප්‍රනාන්දුගෙන් තවදුරටත් ප්‍රශ්න කෙරෙනවා.",
       "URL": "https://www.hirunews.lk/140113/පාර්ලිමේන්තු-මන්ත්‍රී-රෝහිත-අබේගුණවර්ධන-බරපතල-වංචා-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4931"
}