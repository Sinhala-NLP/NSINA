{
       "Source": "hirunews",
       "Timestamp": "Sunday, 08 January 2023 - 7:23",
       "Headline": "පෑලියගොඩ ගැටුමකින් එක් අයෙකු මරුට - පස්දෙනෙකුට තුවාල",
       "News Content": "පෑලියගොඩ පහේ කණුව - පෙතියාගොඩ ප්‍රදේශයේ ඊයේ (07) රාත්‍රී ඇති වූ ගැටුමකින් එක් අයෙකු මියගොස් පස්දෙනෙකු තුවාල ලබා තිබෙනවා.\nකළක් තිස්සේ දෙපාර්ශ්වයක් අතර පවතින මත ගැටුමක් මෙම සිද්ධියට මුල් වී ඇති බවයි පොලිසිය සඳහන් කළේ.\nමොවුන් තියුණු ආයුධවලින් සහ පොළුවලින් පහරදීගෙන ඇති බවට වැඩිදුර පරීක්ෂණවලදී අනාවරණ වී තිබෙනවා.\nතුවාල ලැබූවන් තුන්දෙනෙකු කොළඹ ජාතික රෝහලේ ප්‍රතිකාර ලබන අතර, තවත් දෙදෙනෙකු ප්‍රතිකාර ලබන්නේ රාගම ශික්ෂණ රෝහලේයි.\nසිද්ධියට සම්බන්ධ සැකකරුවන් අත්අඩංගුවට ගැනීම සඳහා පරීක්ෂණ කණ්ඩායම් දෙකක් යොදවා ඇති බවයි පෑලියගොඩ පොලිසිය සඳහන් කළේ.",
       "URL": "https://www.hirunews.lk/324524/පෑලියගොඩ-ගැටුමකින්-එක්-අයෙකු-මරුට-පස්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=616"
}