{
       "Source": "hirunews",
       "Timestamp": "Monday, 31 January 2022 - 7:10",
       "Headline": "කටුගස්තොට දී මනුෂ්‍ය ඝාතනයක් (වීඩියෝ)",
       "News Content": "කටුගස්තොට පොලිස් වසමේ මහංගොඩ ප්‍රදේශයෙන් මනුෂ්‍ය ඝාතනයක් පිළිබඳ තොරතුරු වාර්තා වනවා.\nදෙදෙනෙකු අතර ඇති වූ අරවුලක් අතරතුර, එක් පුද්ගලයෙකු විසින් අනෙක් පුද්ගලයාගේ පාද දෙක ගස් කපන යාන්ත්‍රික කියතකින් කපා බරපතළ තුවාල සිදු කර තිබෙන අතර, තුවාලකරු පේරාදෙණිය රෝහලට ඇතුළත් කර, ශල්‍යකර්මයකට භාජනය කරමින් සිටිය දී මිය ගිය බව යි වාර්තා වන්නේ.\nමරණකරු වයස අවුරුදු 32ක පොහොලියද්ද - ගලගෙදර ප්‍රදේශයේ පදිංචිකරුවෙක්.\nසැකකරු අත් අඩංගුවට ගෙන ඇති අතර, ඔහු වයස අවුරුදු 54ක පුද්ගලයෙකු බවට යි කරුණු වාර්තා වන්නේ.\nඝාතනය සම්බන්ධ වැඩිදුර විමර්ශන කටයුතු කටුගස්තොට පොලිසිය විසින් මෙහෙයවෙනු ඇති.\nමේ අතර ගොකරැල්ල ප්‍රදේශයෙන් ද කාන්තාවක් ඝාතනය කළ සිදුවීමක් වාර්තා වනවා.\nයකඩ ඉන්නකින් ඔළුවට ඇන මෙම ඝාතනය සිදු කර ඇති අතර, ඝාතනය සිදු කර ඇත්තේ, ගොකරැල්ල පොලිස් වසමේ රබර්වත්ත ප්‍රදේශයේ නිවසකදි යි.\nමරණකාරිය වයස අවුරුදු 65ක කාන්තාවක් වන අතර, ඇය දෙහෙල්ගමුව - ඉබ්බාගමුව ප්‍රදේශයේ පදිංචිකාරියක්.\nඝාතනයට සම්බන්ධ සැකකරු මානසික ආබාධයක් සහිත බවට තොරතුරු හෙළි වී ඇති අතර, ඔහු අත් අඩගුවට ගැනීම සඳහා ගොකරැල්ල පොලිසිය විසින් පරීක්ෂණ මෙහෙයවෙනු ඇති.",
       "URL": "https://www.hirunews.lk/295714/කටුගස්තොට-දී-මනුෂ්‍ය-ඝාතනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1386"
}