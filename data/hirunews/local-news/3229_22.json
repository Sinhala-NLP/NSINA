{
       "Source": "hirunews",
       "Timestamp": "Thursday, 25 July 2019 - 12:54",
       "Headline": "කළහකාරී සිද්ධියකට නාත්තන්ඩිය ප්‍රාදේශීය සභාවේ පොදුජන පෙරමුණේ මන්ත්‍රී රිමාන්ඩ්",
       "News Content": "නාත්තන්ඩිය ප්‍රාදේශීය සභාවේ පොදුජන පෙරමුණේ මන්ත්‍රී උපුල් හේරත් ලබන මස 7 වනදා දක්වා රක්ෂිත බන්ධනාගාර ගත කර තිබෙනවා.\nඒ, පාස්කු ඉරිදා ප්‍රහාරයෙන් පසු මාරවිල අධිකරණ බල ප්‍රදේශයේ තුම්මෝදර - කොට්ටාරමුල්ල සහ මොරකැලේ යන ප්‍රදේශවල සිදුවූ කලහකාරි සිද්ධීන්වලට එරෙහිව එල්ලවී ඇති චෝදනා සම්බන්ධයෙන්.\nමෙම කළහකාරී සිද්ධිය පසුගිය මැයි මස 13 වනදා සිදුවීමෙන් අනතුරුව පසුගිය 16 වනදා සැකකාර මන්ත්‍රීවරයා නවසීලන්තය බලා පිටත්ව ගියේ බිරිඳගේ නැගණියගේ විවාහ උත්සවයට සහභාගිවීම සඳහායි.\nමන්ත්‍රීවරයා යලි දිවයිනට පැමිණියේ පසුගිය සඳුදායි.\nඉන් අනතුරුව නීතීඥයෙකු මාර්ගයෙන් මොහු ඊයේ මාරවිල අධිකරණයට මෝසමක් ඉදිරිපත් කර තිබුණා.\nඑය සළකා බැලූ මාරවිල දිසා විනිසුරු සිරිමෙවන් මහේන්ද්‍රරාජා ඔහු ලබන මස 7 වනදා දක්වා රක්ෂිත බන්ධනාගාර ගත කිරිමටයි නියෝග කළේ.",
       "URL": "https://www.hirunews.lk/220997/කළහකාරී-සිද්ධියකට-නාත්තන්ඩිය-ප්‍රාදේශීය-සභාවේ-පොදුජන-පෙරමුණේ-මන්ත්‍රී-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3229"
}