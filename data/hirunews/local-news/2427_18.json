{
       "Source": "hirunews",
       "Timestamp": "Sunday, 27 September 2020 - 7:04",
       "Headline": "සාදයක් වටලා මත් මුද්දර සහ මත්පෙති සමග 9ක් අත්අඩංගුවට (වීඩියෝ)",
       "News Content": "තෙලිකඩ දීපගොඩවත්ත ප්‍රදේශයේ පැවති සාදයක් වටලා මත් මුද්දර මත් පෙති සහ තවත් මත් ද්‍රව්‍ය සමග සැකකරුවන් 9 දෙනෙකු අත්අඩංගුවට ගෙන තිබෙනවා.\nඊයේ පස්වරුවේ මෙම වැටලීම සිදුකර ඇත්තේ තෙලිකඩ පොලිසිය විසින්.\nඅත්අඩංගුවට ගත් පුද්ගලයන් සතුව තිබී රුපියල් එක් ලක්ෂ හැට දහසක් පමණ වටිනා මත් මුද්දර 40ක් එක්ලක්ෂ පනස් දහසක් පමණ වටිනා මත් පෙති 20ක් සහ ලක්ෂ දෙකක් පමණ වටිනා තවත් මත්ද්‍රව්‍ය සොයාගෙන තිබෙනවා.\nමහනුවර සහ කොළඹ ප්‍රදේශවල පදිංචි අවුරුදු 25 සහ 30 අතර වයස්වල පසුවන සැකකරුවන් වැටලීම සිදුකරන අවස්ථාවේ මෙම මත්ද්‍රව්‍ය භාවිත කර සිටි බව සඳහන්.\nතෙලිකඩ පොලිසිය වැඩිදුර විමර්ශණ සිදු කරනවා.",
       "URL": "https://www.hirunews.lk/251191/සාදයක්-වටලා-මත්-මුද්දර-සහ-මත්පෙති-සමග-9ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2427"
}