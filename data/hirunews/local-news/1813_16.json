{
       "Source": "hirunews",
       "Timestamp": "Sunday, 18 July 2021 - 8:24",
       "Headline": "ඊයේ වැඩිම කොරෝනා ආසාදිතයන් අලුත් අවුරුදු පොකුරෙන්",
       "News Content": "නව කොරෝනා අසාදිතයින් 1,452 දෙනෙකු හඳුනා ගැනීමත් සමඟ මෙරට සමස්ත කොරෝනා ආසාදිතයින් සංඛ්‍යාව මේ වනවිට දැක්වෙන්නේ 283,512 ක් ලෙසයි.\nඊයේ වාර්තා වූ ආසාදිතයින් අතරින් 1,447 දෙනෙකු අලුත් අවුරුදු කොරෝනා පොකුරේ ආසාදිතයින් වන බව රජයේ ප්‍රවෘත්ති දෙපාර්තමේන්තුව සඳහන් කළා.\nවිදේශයන්හි සිට දිවයිනට පැමිණ නිරෝධායනයට ලක්වෙමින් සිටින පුද්ගලයින් 05 දෙනෙකුද ආසාදිතයින් ලෙස හඳුනාගෙන තිබුණා.\nඊයේ දිනයේදි ආසාදිතයින් 962 දෙනෙකු සුවය ලැබූ අතර, මෙරට සුවය ලැබු සමස්ත ආසාදිතයින් ගණන දැක්වෙන්නේ 255,833 ක් ලෙසයි.\nඑසේම, පසුගිය 16 වැනිදා සිදුවූ කොරෝනා ආසාදිත පුද්ගල මරණ 31 ක් සෞඛ්‍ය සේවා අධ්‍යක්ෂ ජනරාල්වරයා විසින් ඊයේ පස්වරුවේ තහවුරු කළා.\nඒ අනුව මෙරටින් වාර්තා වන සමස්ත කොරෝනා මරණ සංඛ්‍යාව 3,733 ක්.\nඑසේම, කළුතර නගර සභාවේ සභාපති අමීර් නසීර්ට කොවිඩ් ආසාදනය වී තිබෙනවා.\nමේ අතර, ඉල්ලිම් කිහිපයක් මුල් කරගනිමින් ගුරු වෘත්තිය සමිති 14 ක් ඔන්ලයින් ඉගැන්වීම් වලින් ඉවත් වී ක්‍රියාත්මක කරන ලබන වෘත්තිය ක්‍රියාමාර්ගය අද 7 වන දිනටත් අඛණ්ඩව ක්‍රියාත්මකයි.",
       "URL": "https://www.hirunews.lk/277281/ඊයේ-වැඩිම-කොරෝනා-ආසාදිතයන්-අලුත්-අවුරුදු-පොකුරෙන්",
       "Category": "Local News",
       "Parent URL": "https://www.hirunews.lk/local-news.php?pageID=1813"
}