{
       "Source": "hirunews",
       "Timestamp": "Tuesday, 02 May 2023 - 17:46",
       "Headline": "වෑන් රථයක් සිදු කළ අනතුරකින් සරුවත් විකිණූ දැරියක් මරුට",
       "News Content": "සරුවත් විකුණමින් සිටි 16 හැවිරිදි දැරියක වෑන් රථයක ගැටීමෙන් සිදුවූ අනතුරකින් මියගොස් ඇති බව වෙන්නප්පුව පොලිසිය විසින් පවසනවා.\nමෙවර සාමාන්‍ය පෙළ විභාගයට මුහුණ දීමට සූදානම්ව සිට ඇති මෙම දැරිය අමතර ආදායමක් ඉපයීම සඳහා කටුනේරිය මාර්ගයේ දුම්මලදෙනිය ප්‍රදේශයේ සරුවත් විකිණීමෙහි නිරතව සිට ඇත.\nඅනතුර සිදුකළ 21 හැවිරිදි රියැදුරා අත්අඩංගුවට ගෙන පරීක්ෂා කිරීමේ දී බීමත්ව රිය පැදවීමේ වරදට පොලිසිය විසින් අත්අඩංගුවට ගෙන මාස 2කට රියදුරු බලපත්‍රය අහෝසි වී ඇති අයකු බව අනාවරණය වී තිබෙනවා.\nසැකකාර රියදුරා අධිකරණයට ඉදිරිපත් කිරීමෙන් අනතුරුව ලබන 8 වැනිදා දක්වා රක්ෂිත බන්ධනාගාර ගත කිරීමට මාරවිල මහේස්ත්‍රාත් අධිකරණය නියෝග කර තිබෙන්නේ.",
       "URL": "https://www.hirunews.lk/334059/වෑන්-රථයක්-සිදු-කළ-අනතුරකින්-සරුවත්-විකිණූ-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=374"
}