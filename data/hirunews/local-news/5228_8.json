{
       "Source": "hirunews",
       "Timestamp": "Thursday, 31 December 2015 - 8:49",
       "Headline": "මුතුරාජවෙල ඉන්ධන නළයක කාන්දුවක්",
       "News Content": "මුතුරාජවෙල තොග ගබඩා සංකීර්ණයට ඉන්ධන සපයන නළයක ඇතිවූ කාන්දුවක් හේතුවෙන් එම ඉන්ධන මුතුරාජවෙල කළපුවට එක්වී තිබෙනවා.\nමේ හේතුවෙන් කලපුවේ පාරිසරික තත්ත්වයට බලපෑම් එල්ලවී ඇති බවයි වාර්තාවන්නේ.\nතෙල්  තොග ගබඩා සංකීර්ණයට  තෙල් සපයනු ලබන්නේ මුහුදේ නවතා ඇති නෞකාවක සිටයි.\nඑම තෙල් ප්‍රවාහන නළයක ඊයේ කිසියම් පිපිරීමක් ඇතිවී තිබෙනවා.\nමුතුරාජවෙල තෙල් තොග ගබඩා සංකීර්ණයේ ප්‍රකාශකයෙකු හිරු ප්‍රවෘත්ති අංශයට සඳහන් කළේ එම පිපිරීමෙන් ඇතිවූ කාන්දුවක් නිසා ඉන්ධන කලපුවට එක්වී ඇති බවයි.\nකෙසේ වෙතත් මේ වනවිට තෙල් ප්‍රවාහනය තාවකාලිකව නතර කර ඇති බවයි එම ප්‍රකාශකයා වැඩිදුරටත් කියා සිටියේ.",
       "URL": "https://www.hirunews.lk/123116/මුතුරාජවෙල-ඉන්ධන-නළයක-කාන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=5228"
}