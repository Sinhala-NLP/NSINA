{
       "Source": "hirunews",
       "Timestamp": "Wednesday, 01 March 2023 - 15:46",
       "Headline": "ග්‍රේටා තන්බර්ග් ව පොලිසියෙන් කුදලන් යයි (ඡායාරූප)",
       "News Content": "නෝර්වීජියානු පොලිසිය විසින් ඔස්ලෝ නගරයේ පැවති උද්ඝෝෂණයක් අතරතුර දේශගුණික විපර්‍යාස සහ පරිසර දූෂණය පිටු දැකීමේ ක්‍රියාකාරිකයෙකු වන වන ග්‍රේටා තන්බර්ග් ව ඔසවාගෙන යන බවට රොයිටර් කැමරා කාච තුළ සටහන් වූ බව එම මාධ්‍ය වාර්තා සඳහන් කරනවා.\nඒ මේ දිනවල නෝර්වේහි රින්ඩර් තෘණ භූමිවලින් සුළං ටර්බයින යන්ත්‍ර ඉවත් කරන ලෙස ඉල්ලා ආදිවාසී උද්ඝෝෂකයින් සහ අනෙකුත් ක්‍රියාකාරීන් විසින් රජයේ ගොඩනැගිලි කිහිපයක පිවිසුම් අවහිර කරමින් උද්ඝෝෂණ සිදු කළ අවස්ථාවේ දී යි.\nරොයිටර්ස් වාර්තා සඳහන් කරන්නේ නෝර්වීජියානු මුදල් අමාත්‍යාංශයේ එක් දොරක් අවහිර කරමින් සිටි තුන්බර්ග් සහ අනෙකුත් අය පොලිස් නිලධාරීන් විසින් ඔසවා ප්‍රදේශයෙන් ඉවතට ගෙන යද්දී සෙසු පෙලපාලිකරුවන් සටන් පාඨ කියමින් සිටි බවයි.\n2021 දී නෝර්වේ ශ්‍රේෂ්ඨාධිකරනය විසින් මධ්‍යම නෝර්වේහි ෆොසෙන් හි ඉදිකරන ලද මෙම සුළං බලාගාර දෙක ජාත්‍යන්තර සම්මුතීන් යටතේ සාමි ආදිවාසීන්ගේ අයිතිවාසිකම් උල්ලංඝනය කරන බවට තීන්දු කළත් නඩු තීන්දුවෙන් මාස 16ක් ගෙවුණු පසු තවමත් ඒවා ක්‍රියාත්මක වෙමින් පවතින බවයි උද්ඝෝෂකයන් චෝදනා කරන්නේ.",
       "URL": "https://www.hirunews.lk/328685/ග්‍රේටා-තන්බර්ග්-ව-පොලිසියෙන්-කුදලන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=504"
}