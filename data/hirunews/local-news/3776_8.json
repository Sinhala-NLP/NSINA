{
       "Source": "hirunews",
       "Timestamp": "Tuesday, 28 August 2018 - 16:07",
       "Headline": "\"කළණ\" හස්තියා පීඩාවට පත් කළ බවට අත්අඩංගුවට ගත් දෙදෙනාට ඇප",
       "News Content": "දෙවිනුවර ශ්‍රී විෂ්ණු දේවාලයේ \"කළණ\" හස්තියා පීඩාවට පත් කිරීමේ සිද්ධිය සම්බන්ධයෙන් එහි බස්නායක නිලමේවරයාගේ ලේකම්වරයා සහ ඇත්ගොව්වා ගන්දර පොලිසිය අද (28) අත්අඩංගුවට ගෙන මාතර මහේස්ත්‍රාත් අධිකරණයට ඉදිරිපත් කළා.\nපසුව ඔවුන් ඇප මත මුදාහැර තිබෙනවා.\nඊයේ (27) වනජිවි නියෝජ්‍ය අමාත්‍ය පාලිත තෙවරප්පෙරුම ගන්දර පොලිසියට සිදුකළ පැමිණිල්ලකට අදාලව ප්‍රකාශයක් ලබාදීමට පැමිණි අවස්ථාවේදියි ඔවුන් අත්අඩංගුවට ගෙන ඇත්තේ.\nනඩුව ලබන මස 11 වන දින යළි කැඳවීමට නියමිතයි.\nඅධිකරණය අද නියෝග කළේ කළණ හස්තියා පිළිබඳ විධිමත් පරික්ෂණයක් සිදු කර එහි වාර්තාව මීළඟ නඩු වාරයේදි ඉදිරිපත් කරන ලෙසයි.\nඅලියාගේ පෝෂණය සහ ආරක්ෂාව පිළිබඳ වැඩි සැළකිල්ලක් දක්වන ලෙස මෙහිදී දේවාලයේ බස්නායක නිලමේවරයාගේ ලේකම්වරයාට සහ ඇත්ගොව්වාට දැඩිව අවවාද කෙරුණා.",
       "URL": "https://www.hirunews.lk/198621/කළණ-හස්තියා-පීඩාවට-පත්-කළ-බවට-අත්අඩංගුවට-ගත්-දෙදෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3776"
}