{
       "Source": "hirunews",
       "Timestamp": "Friday, 13 January 2017 - 12:54",
       "Headline": "යාපනයේ සරසවි සිසුන් මියයාමේ සිද්ධියේ සැකකාර පොලිස් නිලධාරින් තවදුරටත් රක්ෂිත බන්ධනාගාරයට",
       "News Content": "යාපනය සරසවියේ සිසුන් දෙදෙනෙකු යතුරුපැදියකින් ගමන් කරමින් සිටියදී සැකකටයුතු ලෙස මියයාමේ සිද්ධිය සම්බන්ධයෙන් අත්අඩංගුවට ගත් පොලිස් නිලධාරින් 5 දෙනා ලබන ජනවාරි 27 වනදා දක්වා යළිත් රක්ෂිත බන්ධනාගාර ගත කෙරුණා.\nඒ සැකකරුවන් යාපනය මහේස්ත්‍රාත්වරයා හමුවට අද ඉදිරිපත් කිරීමෙන් අනතුරුවයි.\nපසුගිය වසරේ ඔක්තෝම්බර් 21 වැනිදා යතුරුපැදියකින් ගමන් කරමින් සිටියදී රථ වාහන පරීක්ෂාවේ යෙදී සිටි පොලිස් කණ්ඩායම ඔවුන් නැවැත්වීමට උත්සාහ කර තිබෙනවා.\nඑහෙත්, අණ නොතකා ගමන් කිරීම නිසා පොලිසිය වෙඩි තබා ඇති අතර, ඒ පිළිබදව අදාළ පොලිස් නිලධාරින් වාර්තා කර නොතිබීම සම්බන්ධයෙන් අදාළ නිලධාරින් 5 දෙනාට චෝදනා එල්ල වුණා.",
       "URL": "https://www.hirunews.lk/151971/යාපනයේ-සරසවි-සිසුන්-මියයාමේ-සිද්ධියේ-සැකකාර-පොලිස්-නිලධාරින්-තවදුරටත්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4711"
}