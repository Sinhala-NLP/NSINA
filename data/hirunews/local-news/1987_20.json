{
       "Source": "hirunews",
       "Timestamp": "Thursday, 29 April 2021 - 16:51",
       "Headline": "දුරගමන් සේවා දුම්රිය රැසක් අවලංගු වෙයි",
       "News Content": "පවතින කොවිඩ් තත්වය හේතුවෙන් දුරගමන් සේවා දුම්රිය රැසක් අවලංගු කිරීමට දුම්රිය දෙපාර්තමේන්තුව තීරණය කර තිබෙනවා.\nමහනුවර, බදුල්ල, යාපනය සහ පොළොන්නරුව දක්වා ධාවනය වන නගරාන්තර දුම්රිය ගමන් වාර 16ක් හෙට (30) සිට අවලංගු කරන බවයි දුම්රිය දෙපාර්තමේන්තුව කියාසිටියේ.\nපවතින කොරෝනා වසංගත තත්වයත් සමග දුම්රිය ප්‍රවේශපත් වෙන්කර ගැනීමේ කැපී පෙනෙන අඩුවක් සිදුව ඇති බැවින් මෙම තීරණය ගැනීමට සිදුවූ බවයි දුම්රිය පාලක මැදිරිය දන්වා සිටින්නේ.",
       "URL": "https://www.hirunews.lk/269906/දුරගමන්-සේවා-දුම්රිය-රැසක්-අවලංගු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1987"
}