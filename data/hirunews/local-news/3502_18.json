{
       "Source": "hirunews",
       "Timestamp": "Thursday, 14 February 2019 - 12:36",
       "Headline": "දෙහිඅත්තකණ්ඩියේදී පාසල් සිසුවෙකුට පහරදුන් සිවිල් ආරක්ෂක සෙබලා අල්ලයි",
       "News Content": "අම්පාර - දෙහිඅත්තකණ්ඩිය - සූරියපොකුණ විද්‍යාලයේ සිසුවෙකුට පහරදීමේ සිද්ධියක් සම්බන්ධයෙන් සිවිල් ආරක්ෂක දෙපාර්තමේන්තුවේ සෙබළෙකු අත්අඩංගුවට ගෙන තිබෙනවා.\nඅද පෙරවරුවේ මෙලෙස අත්අඩංගුවට ගෙන ඇත්තේ එම දෙපාර්තමේන්තුවේ දෙහිඅත්තකණ්ඩිය - සූරියපොකුණ කඳවුරට අනුයුක්තව සේවය කළ අයෙකු බවයි පොලීසිය සඳහන් කළේ.\nපසුගිය 11 වනදා සූරියපොකුණ විද්‍යාලයේ 9 ශ්‍රේණියේ සිසුන් දෙදෙනෙකු අතර ගැටුමක් හටගෙන තිබෙනවා.\nඉන් එක් සිසුවෙකු මෙම සිවිල් ආරක්ෂක සෙබළාගේ පුත්‍රයා වනවා.\nපසුව මෙම සිසුවා ඒ සම්බන්ධයෙන් සිය පියාට දැනුම් දී ඇති අතර ඒ අනුවයි අදාල සෙබලා අනෙක් සිසුවාට පහර දී ඇත්තේ.\nතුවාල ලැබූ සිසුවා මේ වනවිටත් දෙහිඅත්තකණ්ඩිය මූලික රෝහලේ ප්‍රතිකාර ලබනවා.",
       "URL": "https://www.hirunews.lk/210392/දෙහිඅත්තකණ්ඩියේදී-පාසල්-සිසුවෙකුට-පහරදුන්-සිවිල්-ආරක්ෂක-සෙබලා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3502"
}