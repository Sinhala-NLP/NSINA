{
       "Source": "hirunews",
       "Timestamp": "Saturday, 20 February 2021 - 13:13",
       "Headline": "5000ක් දිනකට ගමන් යන - නාවුල පාලමේ නොවිසඳුණු ගැටලුව (වීඩියෝ)",
       "News Content": "මේ මාතලේ දිස්ත්‍රික්කයට අයත් නාවුල ප්‍රාදේශීය ලේකම් කොට්ඨාසයේ අඹගල හරහා ඉදිකර ඇති අඹන පාලමයි.\n1950 වසරේදී ඉදිකෙරුණු මෙම පාලම මගින් ඕපාල්ගල, ගල්බොඩ, මොරගොල්ල, සේනාගම ඇතුළු ග්‍රාමසේවා වසම් 7ක ජනතාවට සෙත සැලසෙනවා.\nඔපාල්ගල ඇල්ල නැරඹීම සඳහාද දෙස් විදෙස් සංචාරකයින් විශාල ප්‍රමාණයක් මෙම ප්‍රදේශයට පැමිණෙන අතර ප්‍රදේශවාසීන් පවසන්නේ දෛනිකව පාලම හරහා පුද්ගලයින් 5000කට වැඩි පිරිසක් ගමන් කරන බවයි.\nකෙසේ වෙතත් මේ වන විට බැමි පුපුරා යාමෙන් පාලම දැඩි ලෙස අබලන් තත්ත්වයකට පත්ව තිබෙනවා.\nප්‍රදේශවාසීන් චෝදනා කරන්නේ අවස්ථා ගණනාවකදීම නිලධාරීන් පැමිණ පාලම අලුත් වැඩියා කිරීම සඳහා මිනුම් කටයුතු සිදුකරගෙන ගියද මේ වනතෙක් එහි කිසිදු අලුත්වැඩියා කටයුත්තක් ආරම්භ කර නොමැති බවටයි.\nපාලමේ අලුත්වැඩියා කටයුතු ආරම්භ කිරීම සම්බන්ධයෙන් බලධාරීන්ගේ නෙත ගැටෙන තුරු රතු මිනිත්තුව අවධානයෙන්.",
       "URL": "https://www.hirunews.lk/263150/5000ක්-දිනකට-ගමන්-යන-නාවුල-පාලමේ-නොවිසඳුණු-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2135"
}