{
       "Source": "hirunews",
       "Timestamp": "Tuesday, 08 August 2023 - 22:50",
       "Headline": "සචින් ටෙන්ඩුල්කාර්ගෙන් ලංකාවේ දරුවන්ට දිරිගැන්වීමක්",
       "News Content": "යුනිසෙෆ් සංවිධානයේ වැඩසටහන් මාලාවක් වෙනුවෙන් ඉන්දියාවේ හිටපු සුපිරි පිතිකරු සචිත් ටෙන්ඩුල්කාර් ඊයේ (08) දිවයිනට පැමිණියා.\nඔහු අද (08) කොළඹදී එහි තවත් වැඩසටහනකට එක් වූ අතර එහිදී සිය අදහස් දැක්වීමක්ද සිදුකරනු ලැබුවා.\nඑහිදී අදහස් දක්වමින් ඔහු පවසා සිටියේ අධ්‍යාපනය පංති කාමරයට පමණක් සීමා නොවිය යුතු බවයි.\nඑමන් ම ක්‍රිකට් තමන්ට ජීවිතයේ හුඟක් දේවල් ඉගැන්නූ බවත් දිනෙක ඉන්දියාවට ක්‍රීඩා කිරීමට තමන්ට සිහිනයක් තිබූ බවත් ඔහු සඳහන් කර සිටියා.\nඒ උදෙසා තමන් අවධානයෙන් වැඩ කරන්න පටන් ගත් බවත් විනයගරුකව සහ වඩාත් සැලසුම්සහගතව ජීවත් වීමට පටන් ගත් බවයි ඔහු ප්‍රකාශකර සිටියේ.\nජීවිතයේ හොඳ දවස් තියෙනවා නරක දවස් තියෙන බවත් එහිදී තමන් ජීවිතයේ සැමරුම් සහ කලකිරීම් සමව දරා ගත් බවයි ඔහු සඳහන් කර සිටියේ.\nඑමෙන් ම වැඩිදුරටත් අදහස් දක්වමින් ඔහු සඳහන් කර සිටියේ කුමක් හෝ ක්‍රීඩාවක් කිරීම උදෙසා තමන් ශ්‍රී ලංකාවේ දරුවන් දිරි ගන්වන අතර ක්‍රීඩාව සෞඛ්‍යට සෘජු බලපෑමක් සිදු කරන බවයි.",
       "URL": "https://www.hirunews.lk/344131/සචින්-ටෙන්ඩුල්කාර්ගෙන්-ලංකාවේ-දරුවන්ට-දිරිගැන්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=113"
}