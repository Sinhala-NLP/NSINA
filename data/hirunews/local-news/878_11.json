{
       "Source": "hirunews",
       "Timestamp": "Saturday, 10 September 2022 - 13:12",
       "Headline": "මන්ත්‍රී නිවාසවලට පහරදුන් හතරක් අත්අඩංගුවට",
       "News Content": "පාර්ලිමේන්තු මන්ත්‍රී යූ.කේ. සුමිත් උඩුකුඹුරගේ නිවසට පහර දී ගිනි තබා අලාභ හානි සිදු කිරීම සම්බන්ධයෙන් සැකකරුවෙකු පොලිසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ සැකකරු වයස අවුරුදු 26 ක් වන මැල්සිරිපුර ප්‍රදේශයේ පදිංචි අයෙකු බවයි.\nමීට අමතරව, බණ්ඩාරවෙල නගරාධිපතිවරයාගේ නිවසට සහ එඩේරමුල්ල ප්‍රාදේශීය සභාවේ මන්ත්‍රීවරුන් තුන්දෙනෙකුගේ නිවෙස්වලට පහරදීමේ සිද්ධිය සම්බන්ධයෙන් තවත් සැකකරුවන් තුන්දෙනෙකු පොලිසිය අත්අඩංගුවට ගෙන තිබුණා.\nමේ අතර මරදාන ප්‍රදේශයේ පැවති විරෝධතාවකදී පොලිස් රාජකාරිවලට බාධා කිරීම සම්බන්ධයෙන් ඊයේ අත්අඩංගුවට ගැනුණු සමාජ ක්‍රියාකාරී ළහිරු වීරසේකර රෝගී තත්වයක් හේතුවෙන් කොළඹ ජාතික රෝහලේ මේ වනවිට ප්‍රතිකාර ලබමින් සිටින බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/315040/මන්ත්‍රී-නිවාසවලට-පහරදුන්-හතරක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=878"
}