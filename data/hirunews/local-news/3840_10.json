{
       "Source": "hirunews",
       "Timestamp": "Friday, 20 July 2018 - 9:04",
       "Headline": "කොළඹ නිවාස බිඳ දේපල සොරකම් කළ කාන්තාවක් අත්අඩංගුවට",
       "News Content": "කොළඹ ප්‍රදේශ කිහිපයක නිවාස බිඳ දේපල සොරකම් කළ කාන්තාවක් අත්අඩංගුවට ගෙන තිබෙනවා.\nනිට්ටඹුව පොලිස් ස්ථානය මගින් සිදුකළ විශේෂ වැටලීමකදී මෙම කාන්තාව පල්ලෙවෙල ප්‍රදේශයේදී ඊයේ අත්අඩංගුවට ගෙන ඇති බව සඳහන්.\nඑම අවස්ථාවේදී ඇය සතුව තිබී ලැප්ටොප් යන්ත්‍ර 4 ක්, ජංගම දුරකථන 4 ක් සහ රන් ආභරණ ද පොලිස් භාරයට ගනු ලැබුවා.\nසැකකාරිය 23 හැවිරිදි පල්ලෙවෙල ප්‍රදේශයේ පදිංචි කාන්තාවක් බවයි පොලීසිය සඳහන් කළේ.\nඅදාළ කාන්තාව නිට්ටඹුව, කිරිබත්ගොඩ, මීරිගම ආදී ප්‍රදේශවල දිවා කාලයේ නිවාස බිඳ දේපල සොරකම් කර ඇති බවට මූලික පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/195603/කොළඹ-නිවාස-බිඳ-දේපල-සොරකම්-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3840"
}