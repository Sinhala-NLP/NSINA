{
       "Source": "hirunews",
       "Timestamp": "Sunday, 27 January 2019 - 8:48",
       "Headline": "මාස 7 ක් වයස බිළිඳා ඝාතනය කළ මවක් සියදිවි නසාගනී",
       "News Content": "දිඹුලපතන රොසිටා ප්‍රදේශයේ කාන්තාවක් මාස 7 ක් වයසැති බිළිඳා ඝාතනය කර සියදිවි නසාගෙන තිබෙනවා.\nබිළිඳා ද නිවසේ එල්ලා ඝාතනය කර ඇති අතර අදාළ කාන්තාව ද නිවස අසල පිහිටි ගසක ගෙළ වැලලාගෙන මියගොස් ඇති බවයි අප වාර්තාකරු සඳහන් කළේ.\nඅද අලුයම මෙලෙස මියගොස් ඇත්තේ 26 හැවිරිදි කාන්තාවක්.\nපවුල් ආරවුලක් හේතුවෙන් ඇය සිය බිළිඳා ඝාතනය කර සියදිවි නසාගෙන ඇති බවටයි මූලික පොලිස් විමර්ශණවලදී අනාවරණ වී ඇත්තේ.\nසියදිවි හානිකර ගත් කාන්තාවගේ සැමියා තියුණු ආයුධයකින් ඇනගැනීම හේතුවෙන් තුවාල ලබා තිබෙනවා.\nඔහු කොටගල ප්‍රාදේශීය රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා නුවරඑළිය මූලික රෝහලට මාරු කර යවා ඇතැයි සඳහන්.\nමරණ සම්බන්ධයෙන් මහේස්ත්‍රාත් පරීක්ෂණය පැවැත්වීමට නියමිතයි.",
       "URL": "https://www.hirunews.lk/209121/මාස-7-ක්-වයස-බිළිඳා-ඝාතනය-කළ-මවක්-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=3533"
}