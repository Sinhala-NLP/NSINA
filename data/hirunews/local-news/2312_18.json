{
       "Source": "hirunews",
       "Timestamp": "Wednesday, 25 November 2020 - 16:39",
       "Headline": "කෝප් කමිටු රැස්වීම පළමුවරට ඔන්ලයින් තාක්ෂණය ඔස්සේ",
       "News Content": "පළමුවරට ඔන්ලයින් තාක්ෂණය යොදාගනිමින් පොදු ව්‍යාපාර පිළිබඳ කාරක සහාව හෙවත් කෝප් කමිටුව පැවැත්වීමට කටයුතු යොදා තිබෙනවා.\nකොරෝනා වසංගතය හේතුවෙන් මෙලෙස ඔන්ලයින් තාක්ෂණය යොදාගනිමින් කෝප් කමිටුව හෙට (26) දිනයේදී රැස්වන බවයි පාර්ලිමේන්තුවේ සන්නිවේදන අංශය නිවේදනයක් නිකුත් කරමින් සඳහන් කළේ.\nඒ අනුව කැළණි ගඟේ ජල දූෂණය සම්බන්ධයෙන් හෙට දිනයේදී කෝප් කමිටුවේදී සාකච්ඡා කෙරෙනු ඇති.\nඑහිදී සෞඛ්‍ය, කර්මාන්ත සහ රාජ්‍ය සේවා, පළාත් සභා සහ පළාත්පාලන අමාත්‍යාංශවල ලේකම්වරුන් ඔන්ලයින් තාක්ෂණය ඔස්සේ සම්බන්ධ කරගැනීමට නියමිතයි.",
       "URL": "https://www.hirunews.lk/255592/කෝප්-කමිටු-රැස්වීම-පළමුවරට-ඔන්ලයින්-තාක්ෂණය-ඔස්සේ",
       "Category": "Local News",
       "Parent URL": "https://www.hirunews.lk/local-news.php?pageID=2312"
}