{
       "Source": "hirunews",
       "Timestamp": "Sunday, 26 January 2020 - 7:38",
       "Headline": "සජිත්, එ.ජා.ප පළාත් පාලන නියෝජිතයින් කොළඹට කැඳවයි",
       "News Content": "විපක්ෂ නායක සජිත් ප්‍රේමදාස සහ එක්සත් ජාතික පක්ෂ පළාත් පාලන නියෝජිතයින් අතර විශේෂ හමුවක් අද පැවැත්වීමට නියමිතව තිබෙනවා.\nකොළඹ ප්‍රදර්ශන හා සම්මේලන මධ්‍යස්ථානයේදී එම හමුව පැවැත්වීමට නියමිතව ඇති බවයි වාර්තා වන්නේ.\nමේ අතර, කතානායක කරූ ජයසූරිය, විපක්ෂ නායක සජිත් ප්‍රේමදාස සහ එක්සත් ජාතික පක්ෂ නායක රනිල් වික්‍රමසිංහ අතර විශේෂ සාකච්ඡාවක්ද ඉදිරි දින කිහිපය තුළදී පැවැත්වීමට නියමිත බවයි දේශපාලන ආරංචි මාර්ග සඳහන් කළේ.\nපක්ෂ නායකත්වය සම්බන්ධයෙන් ඇතිව තිබෙන ගැටළුව නිරාකරණය කර ගැනීම සම්බන්ධයෙන් මෙහිදී අවධානය යොමු කෙරෙනු ඇති.\nනායකත්වය පිළිබඳව නිශ්චිත තීරණයක් ලබාදෙන බව එක්සත් ජාතික පක්ෂය කිහිපවිටක්ම ප්‍රකාශ කළද මෙතෙක් එය සිදුවී නැහැ.",
       "URL": "https://www.hirunews.lk/233060/සජිත්-එ-ජා-ප-පළාත්-පාලන-නියෝජිතයින්-කොළඹට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=2934"
}