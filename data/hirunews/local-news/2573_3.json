{
       "Source": "hirunews",
       "Timestamp": "Monday, 20 July 2020 - 7:45",
       "Headline": "හොංකොං, කොරෝනා පාලනයෙන් තොර වෙයි",
       "News Content": "ලොව පුරා කොරෝනා ආසාදිත සංඛ්‍යාව එක්කෝටි හතළිස් හයලක්ෂ 33,037 දක්වා ඉහළ ගොස් ඇති අතර, මරණ සංඛ්‍යාවද හයලක්ෂ 8,539 ක් ලෙසයි දැක්වෙන්නේ.\nගතවූ පැය 24 තුළ වැඩිම ආසාදිත සංඛ්‍යාවක් වාර්තාවී ඇත්තේ වෛරසයේ වැඩිම බලපෑමකට ලක්ව ඇති ඇමරිකාවෙන්.\nඑම සංඛ්‍යාව 63,584ක්.\nඒ අනුව එරටින් වාර්තාවන සමස්ත ආසාදිතයන් සංඛ්‍යාව තිස් අටලක්ෂ 96 දහස් 855 ක් දක්වා ඉහළ ගොස් තිබෙනවා. ඇමරිකාවෙන් වාර්තාවන මරණ සංඛ්‍යාවද එක්ලක්ෂ 43,269 ක් ලෙසයි දැක්වෙන්නේ.\nඑමෙන්ම අසල්වැසි ඉන්දියාවෙන්ද ගතවූ පැය 24 තුළ නව ආසාදිතයන් 40 දහස් 243 ක් වාර්තාවීමත් සමඟ එරට මුළු ආසාදිත සංඛ්‍යාව එකොළොස් ලක්ෂ 18,107ක් ලෙස ඉහළ ගොස් තිබෙනවා.\nනව මරණ 67 ක් සමඟින් එරට සමස්ත මරණ සංඛ්‍යාව දැක්වෙන්නේ 27,503ක් ලෙසයි.\nමේ අතර හොංකොං හි කොරෝනා වෛරසයේ ව්‍යාප්තිය දරුණු තත්ත්වයකට පත්ව ඇති බව එහි නායිකා කැරී ලෑම් ප්‍රකාශ කළා.\nඇය කියා සිටියේ මේ වනවිට එය පාලනය කිරීමට නොහැකි තත්ත්වයකට පත්ව ඇති බවයි.\nකෙසේ වෙතත් හොංකොංවලින් මේ දක්වා කොරෝනා ආසාදිතයන් 1,886ක් වන අතර, මරණ සංඛ්‍යාව දැක්වෙන්නේ 12ක් ලෙසයි.\nගතවූ පැය 24 තුළ නව ආසාදිතයන් 500 කට වැඩි පිරිසක් වාර්තාවී ඇති බව හොංකොං නායිකාව පෙන්වා දෙනවා.",
       "URL": "https://www.hirunews.lk/245940/හොංකොං-කොරෝනා-පාලනයෙන්-තොර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2573"
}