{
       "Source": "hirunews",
       "Timestamp": "Monday, 07 September 2020 - 11:00",
       "Headline": "වැලිගම - කප්පරතොටින් මුහුදු ගිය බහුදින ධීවර යාත්‍රාවක් ගැඹුරු මුහුදේ දී අනතුරකට ලක්වෙයි",
       "News Content": "ධීවර නීති උල්ලංඝනය කරමින් වැලිගම, කප්පරතොට පෙදෙසෙන් ධීවර කටයුතු සඳහා ගිය බහුදින ධීවර යාත්‍රාවක් ගැඹුරු මුහුදේ දී අනතුරකට ලක්ව තිබෙනවා.\nඑහිදී එම යාත්‍රාවේ සිටි පිරිස පිහිනාවිත් ඊයේ (06) රාත්‍රියේ ගොඩබිමට පැමිණ ඇති අතර ඔවුන් රෝහල් ගත කිරීමට පියවර ගත් බවයි  ධීවර හා ජලජ සමිපත් දෙපාර්තමේන්තුවේ මාතර දිස්ත්‍රික් කාර්යාලය පවසන්නේ.\nධීවර දෙපාර්තමේන්තුවේ මඟින් පවතින කාලගුණික තත්ත්වය සම්බන්ධ අනතුරු ඇඟවීම් නිකුත්කර තිබියදීත් ලබාදී ඇති එම උපදෙස් සහ ධීවර නිති උල්ලංඝනය කරමින් මෙම බහුදින ධීවර යාත්‍රාව ඊයේ (06) පස්වරුවේ මුහුදු ගොස් ඇති බවයි වාර්තා වන්නේ.\nවැලිගම, කප්පරතොට පෙදෙසේ පදිංචි අවුරදු 22 - 40 යන වයස් සීමාවේ පසුවූ පුද්ගලයින් 05 දෙනෙක් අනතුරට පත් යාත්‍රාවේ සිට ඇති බව අප වාර්තාකරු සඳහන් කළා.\nයාත්‍රාව අනතුරට පත්වූ පසු මෙම ධීවරයන් පිරිස මිරිස්ස, ගිරාගල වෙරළට පිහිනාගෙන පැමිණ ඇති අතර එම අවස්ථාවේ  පාමුර සංචාරයේ යෙදි සිටි මිරිස්ස වෙරළ ආරක්ෂක දෙපාර්තමේන්තුවේ නිලධාරීන් විසින් ඔවුන් මාතර මහ රෝහලට ඇතුළත් කිරීමට කටයුතු කර තිබෙනවා.\nඅනතුරින් යාත්‍රාවට දැඩි ආලභ හානි සිදුව ඇති අතර සිද්ධිය සම්බන්ධයෙන් මේ වන විට යාත්‍රාවේ හිමිකරු අත්අඩංගුවට ගෙන  අධිකරණයට ඉදිරිපත් කිරිමට නියමිත බවයි වාර්තා වන්නේ.",
       "URL": "https://www.hirunews.lk/249600/වැලිගම-කප්පරතොටින්-මුහුදු-ගිය-බහුදින-ධීවර-යාත්‍රාවක්-ගැඹුරු-මුහුදේ-දී-අනතුරකට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2471"
}