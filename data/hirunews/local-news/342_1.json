{
       "Source": "hirunews",
       "Timestamp": "Monday, 15 May 2023 - 13:18",
       "Headline": "බදු අඩු කිරීම ඇතුළුව රජයෙන් සහන පැකේජයක්",
       "News Content": "මෙම වසරේ ඉතිරි ඉදිරි මාස හයක කාලය තුළ ජනතාවගේ ජීවන බර අඩු කිරීම සඳහා විවිධ අංශවලින් සහන රැසක් ලබා දීම කෙරෙහි රජය විසින් සාකච්ඡා කරමින් සිටින බව කෘෂිකර්ම අමාත්‍ය මහින්ද අමරවීර සඳහන් කර සිටිනවා.\nමෙම අදහස් පළ කළේ පසුගිය සෙනසුරාදා (13) ඇහැලියගොඩ ප්‍රදේශයේ බිම්මල් වගා ව්‍යාපෘති කිහිපයක ප්‍රගතිය විමසා බැලීම සඳහා පැවැතී රැස්වීමකට සහභාගි වෙමින්\nමෙහි දී අදහස් පළ කළ අමාත්‍ය මහින්ද අමරවීර පවසා සිටියේ ගත වූ කාල පරිච්ඡේදය රටේ ජනතාව මෙතෙක් ගත කළ දුෂ්කරම කාල පරිච්ඡේදයක් බවයි.\nමෙම වසරේ ඉදිරි මාස හයක කාලය තුළ අපේ ජනතාවට ආර්ථික වාසි රැසක් ලබා දෙන බවද, විදුලි බිල ඉදිරි මාසය හෝ මාස දෙක තුළ අඩු කරන බව හා ඒ ඉන්ධන මිලත් අවස්ථා දෙකක දී ඉදිරියේ දී අවම කිරීමට බලාපොරොත්තුවන බවයි ඔහු ප්‍රකාශ කර සිටියේ.\nගෑස් මිල ගණන් තවදුරටත් අඩුවෙනවා. අඩූ ආදායම්ලාභී පවුල් සඳහා මාසිකව සහනාධාර මුදලක් ලබා දීම ලබන මාසයේ සිට අරඹන අතර එක් පවුළකට රුපියල් 3000, 5000, 8000, හා රුපියල් 15,000 බැගින් මුදලක් ජීවනෝපාය සංවර්ධනය සදහා ඔවුන්ගේ ගිණුම්වලටම බැර කිරීමට රජය තීරණය කර තිබෙන බවයි අමාත්‍යවරයා එහිදී ප්‍රකාශ කළේ.\nබදු සහන ලබා දෙන ඉල්ලා කෑ ගැසීමට අවශ්‍ය නොදන බවත් රජයක් ලෙස ඉදිරියේ දී එම සහන ලබා දීමට බලාපොරොත්තු වන බවයි ඔහු සඳහන් කර සිටියේ.\nඑමෙන් ම රාජ්‍ය සේවකයින් සඳහා වැටුපට අමතරව විශේෂ දීමනාවකුත් ලබා දීමට රජය තීරණය කර තිබෙන බවද අමාත්‍යවරයා දන්වා සිටියා.",
       "URL": "https://www.hirunews.lk/335265/බදු-අඩු-කිරීම-ඇතුළුව-රජයෙන්-සහන-පැකේජයක්",
       "Category": "Local News",
       "Parent URL": "https://www.hirunews.lk/local-news.php?pageID=342"
}