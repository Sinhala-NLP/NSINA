{
       "Source": "hirunews",
       "Timestamp": "Thursday, 15 April 2021 - 13:03",
       "Headline": "බිත්තර වී සපයා ගැනීමට නොහැකිව දැඩි දුෂ්කරතාවයට පත්ව සිටින ගොවීන් (වීඩියෝ)",
       "News Content": "යල කන්නයේ වී වගා කිරීම සඳහා බිත්තර වී සපයා ගැනීමට නොහැකිවීමෙන් පොළොන්නරුව ගිරිතලේ ගොවිජනපද ව්‍යාපාරයේ ගොවීන් දැඩිදුෂ්කරතාවයට පත්ව සිටිනවා.\nපොළොන්නරුව - ගිරිතලේ ගොවිජනපද ව්‍යාපාරයේ ගෝවීන් 300කට ආසන්න ප්‍රමාණයක්මෙවර යල කන්නයේ අක්කර 7500ක පමණ වී වගා කිරීමට සූදානමින් පසුවනවා.\nඑහෙත් වගා බිම් සඳහා යල කන්නය යටතේ ජලය නියමිත කාලයට පෙර නිකුත් කිරීම හේතුවෙන් තමන්ට අවශ්‍ය බිත්තර වී සපයා ගැනීමට නොහැකි වී ඇති බවයි ගොවීන් පෙන්වා දෙන්නේ.\nබිත්තර වීවල පැලවීමේ ප්‍රතිශතය 85%ට වැඩි විය යුතු වුවද පසුගිය මහ කන්නයේ අස්වනුවලින් සපයා ගන්නා ලද බිත්තර වී වල පැලවීමේ ප්‍රතිශතය 65% - 70% දක්වා අඩු වී ඇති බව කෘෂිකර්ම දෙපාර්තමේන්තුව පවසා තිබෙනවා.\nගොවීන් පවසන්නේ මෙවැනි තත්ත්වයක් තුළ යල කන්නයේ වගාවන් සඳහා බිත්තර වී ප්‍රමාණවත් නොවන බවයි.\nගිරිතලේ ගොවිජනපද ව්‍යාපාරයට අයත් ගොවි සංවිධාන නිලධාරීන් බිම් මට්ටමේ ගොවින්ගෙන් නොඅසා ඒකමතිකව ගන්නා ලද තීරණ හමුවේ මෙවර යල කන්නයේ වී වගා කටයුතු නිසි ආකාරව සිදුකරගැනීමට නොහැකි වන බවට ගොවීන් චෝදනා කරනවා.\nමෙම ගොවීන් පෙන්ව දෙන්නේ ඉදිරි කන්නවලදී ජලය නිකුත් කිරීමේදී ගොවීන්ගේද අදහස් ලබාගෙන තීන්දු තීරණ ගන්නේ නම් තමන් මෙවැනි අවදානමකට ලක්නොවන බවයි.",
       "URL": "https://www.hirunews.lk/268500/බිත්තර-වී-සපයා-ගැනීමට-නොහැකිව-දැඩි-දුෂ්කරතාවයට-පත්ව-සිටින-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2019"
}