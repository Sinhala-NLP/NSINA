{
       "Source": "hirunews",
       "Timestamp": "Tuesday, 02 August 2022 - 13:20",
       "Headline": "ලොව න්‍යෂ්ටික යුද්ධයක් ඇති වන බවට ජගත් මහලේකම්වරයාගෙන් අනතුරු ඇඟවීමක්",
       "News Content": "ඉදිරියේ දී ලොව න්‍යෂ්ටික යුද්ධයක් ඇති වීමේ අවදානමක් පවතින බව ජගත් සංවිධානයේ මහලේකම් අන්තෝනියෝ ගුටේරස් අනතුරු අඟවනවා.\nප්‍රකාශයක් කරමින් ඔහු සඳහන් කළේ, රටවල් දෙකක් අතර වැරදි අවබෝධයක් ඇති වුව හොත් මෙලෙස න්‍යෂ්ටික යුද්ධයක් ඇති විය හැකි බව යි.\nඇතැම් රටවල් පීඩනයෙන් සිටීම ද න්‍යෂ්ටික යුද්ධයක් ඇති වීමට හේතු විය හැකි අතර, ඊට හොඳ ම උදාහරණය යුක්රේනය සහ රුසියාව අතර පවතින යුධමය වාතාවරණය බව ජගත් මහලේකම්වරයා සඳහන් කළා.\nඑක්සත් ජාතීන්ගේ න්‍යෂ්ටික අවි හරණයට අදාළ ගිවිසුමට ඉන්දියාව, ඊශ්‍රායලය, උතුරු කොරියාව සහ පාකිස්ථානය මේ දක්වා අත්සන් කර නැහැ.",
       "URL": "https://www.hirunews.lk/311657/ලොව-න්‍යෂ්ටික-යුද්ධයක්-ඇති-වන-බවට-ජගත්-මහලේකම්වරයාගෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=972"
}