{
       "Source": "hirunews",
       "Timestamp": "Saturday, 19 December 2020 - 21:39",
       "Headline": "ශ්‍රී ලංකාවෙන් තවත් කොරෝනා මරණ 6ක් - සමස්ත ආසාදිතයන් ගණනත් 36667 දක්වා ඉහළට",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිත මරණ 6ක් වාර්තාවී තිබෙනවා.\nඒ අනුව මෙරටින් වාර්තාවන සමස්ත මරණ සංඛ්‍යාව 171ක්.\nමියගොස් ඇත්තේ කාන්තාවන් තුන්දෙනෙක් සහ පිරිමි පුද්ගලයන් තුන්දෙනෙක්.\nඑක් කාන්තාවක් කොළඹ 14 ප්‍රදේශයේ පදිංචිකාරියක් වන අතර වයස අවුරුදු 39ක්.\nඇය කොළඹ ජාතික රෝහලේ සිට කොවිඩ් ආසාදිතයෙකු බවට හඳුනා ගැනීමෙන් පසු අයි.ඩී.එච් රෝහල වෙත මාරු කර යවා තිබුණා.\nඑහිදී අද ඇය මියගොස් ඇති අතර මරණයට හේතුව ලෙසට දැක්වෙන්නේ ලේ විෂ වීම, බහු ඉන්ද්‍රිය අක්‍රිය වීම සහ කොවිඩ් නිව්මෝනියාවයි.\nමියගිය අනෙක් කාන්තාව කිරිවත්තුඩුව ප්‍රදේශයේ පදිංචි 88 හැවිරිදි අයෙක්.\nඇය ඊයේ (18) නිවසේදී මියගොස් තිබෙනවා.\nමරණයට හේතුව ලෙසට දැක්වෙන්නේ අධි රුධිර පීඩනය නිසා ඇතිවූ හෘදයාබාධයක් හා කොවිඩ් 19 හේතුවෙන් ඇතිවූ පපුවේ ආසාදනයක්.\nබණ්ඩාරගම ප්‍රදේශයේ පදිංචිව සිටි 83 හැවිරිදි කාන්තාවක් ද මියගොස් තිබෙනවා.\nඇය ද ඊයේ (18) නිවසේදීයි මරණයට පත්වී ඇත්තේ.\nමරණයට හේතුව ලෙසට දැක්වෙන්නේ අධි රුධිර පීඩනය හේතුවෙන් ඇතිවූ හෘදයාබාධයක් හා කොවිඩ් 19 හේතුවෙන් ඇතිවූ පපුවේ ආසාදනයක්.\nමේ අතර වීරගුල ප්‍රදේශයේ පදිංචි 68 හැවිරිදි පිරිමි පුද්ගලයෙක් ද මියගොස් තිබෙනවා.\nවතුපිටිවල මූලික රෝහලට ඇතුලත් කරන අවස්ථාවේදී ඊයේ (18) මියගොස් තිබෙනවා.\nකොවිඩ් 19 හේතුවෙන් ඇතිවූ පපුවේ ආසාදනයකුයි ඔහුගේ මරණයට හේතුව ලෙසට දක්වා ඇත්තේ.\nකොළඹ 15 ප්‍රදේශයේ පදිංචි අවුරුදු 77ක අයෙක් ද මරණයට පත්වුනා.\nකොළඹ ජාතික රෝහලට ඇතුලත් කරන අවස්ථාවේ පසුගිය 17 වනදා මියගොස් ඇති අතර මරණයට හේතුව වී ඇත්තේ අධි රුධිර පීඩනය දියවැඩියාව සහ කොවිඩ් නිව්මෝනියාවයි.\nමේ අතර කොළඹ 10 ප්‍රදේශයේ පදිංචි අවුරුදු 76ක පිරිමි අයෙක් ද කොළඹ ජාතික රෝහලට ඇතුලත් කරන අවස්ථාවේදී පසුගිය 17 වනදා මියගොස් තිබෙනවා.\nඔහුගේ මරණයට හේතුව ලෙසට දක්වා ඇත්තේ කොවිඩ් 19 නිව්මෝනියාවයි.\nමේ අතර ශ්‍රී ලංකාවෙන් තවත් කොරෝනා ආසාදිතයන් 123ක් වාර්තාවී තිබෙනවා.\nඒ අනුව අද දිනයේ වාර්තාවී ඇති සමස්ත ආසාදිතයන් සංඛ්‍යාව 618ක්.\nඅද වාර්තාවූ මෙම ආසාදිතයන් සමග ශ්‍රී ලංකාවේ සමස්ත කොරෝනා ආසාදිතයන් ගණන 36667 දක්වා ඉහළ යනවා.",
       "URL": "https://www.hirunews.lk/257434/ශ්‍රී-ලංකාවෙන්-තවත්-කොරෝනා-මරණ-6ක්-සමස්ත-ආසාදිතයන්-ගණනත්-36667-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2265"
}