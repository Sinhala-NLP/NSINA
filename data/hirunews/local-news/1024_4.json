{
       "Source": "hirunews",
       "Timestamp": "Wednesday, 13 July 2022 - 16:57",
       "Headline": "බ්‍රෙන්ට් වර්ගයේ බොරතෙල් බැරලයක මිල යළිත් පහළට",
       "News Content": "චීනයේ යළිත් කොවිඩ් 19 වෛරසයට සීමා වැටීම් සහ ගෝලීය ආර්ථිකය එතුළින් මන්දගාමී ස්වභාවයක් ගැනීමත් සමග ලෝක වෙළෙඳපොළේ බොරතෙල් මිල ගණන් යම් පහත වැටීමක් පෙන්නුම් කරන බව රොයිටර් පුවත් සේවය වාර්තා කරනවා.\nඒ අනුව ඊයේ (12) දිනය වන විට බ්‍රෙන්ට් වර්ගයේ බොරතෙල් මිල දැක්වුණේ, බැරලයක් ඩොලර් 100කටත් වඩා අඩුවෙන්.\nමෙය විදෙස් මාධ්‍ය විසින් හුවා දක්වන්නේ බ්‍රෙන්ට් වර්ගයේ බොරතෙල් බැරලයක මිල පහත වැටුණු තවත් දුලබ අවස්ථාවක් ලෙසයි..\nපෙර බ්‍රෙන්ට් වර්ගයේ බොරතෙල් බැරලයක මිල ඉහළ ගියේ යුක්‍රේන - රුසියානු යුද්ධයේ ආරම්භක අවධියේදියි.\nනමුත් එය යම් යම් අවස්ථාවලදී සමථයකට පත්වීමත් සමග බොරතෙල් මිල ගණන් ද යම් සංශෝධනයන්ට ලක් වුණා.\nකෙසේවෙතත් විදෙස් මාධ්‍ය වාර්තා පෙන්වා දෙන්නේ ඩොලරය ශක්තිමත් කිරීමට බොරතෙල් බැරලයක මිල වැදගත් වන බවයි.",
       "URL": "https://www.hirunews.lk/309896/බ්‍රෙන්ට්-වර්ගයේ-බොරතෙල්-බැරලයක-මිල-යළිත්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1024"
}