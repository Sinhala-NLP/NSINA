{
       "Source": "hirunews",
       "Timestamp": "Sunday, 29 January 2017 - 16:21",
       "Headline": "ගජමුතු සහ කොටි දත් සමඟ සැකකරුවන් 3 දෙනෙකු අත්අඩංගුවට",
       "News Content": "රුපියල් ලක්ෂ 20කට ගජමුතු දෙකක් අලෙවි කිරීම සඳහා රැගෙන යමින් සිටි තරුණයන් දෙදෙනෙකු ගල්කිරියාගම පොලීසිය මගින් අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන මස 8 වන දා දක්වා රක්ෂිත බන්ධනාගාර ගත කර තිබෙනවා.\nඅනුරාධපුර - වීරපුර හා රාජාංගනය ප්‍රදේශවල පදිංචි මෙම සැකකරුවන් අද දින කැකිරාව වැඩබලන මහේස්ත්‍රාත්වරයා හමුවට ඉදිරිපත් කෙරුණා.\nමේ අතර, කොටි දත් 3ක් අලෙවි කිරීම සඳහා ළඟ තබාගෙන සිටි බව කියන සැකකරුවෙකු කල්පිටිය පොලීසිය මගින් අත්අඩංගුවට ගෙන තිබෙනවා.\nමොහු විල්පත්තුව වනාන්තරය ආසන්නයේ පිහිටි සිලාවතුර ප්‍රදේශයේ පදිංචිකරුවෙකු බවට හඳුනාගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/153191/ගජමුතු-සහ-කොටි-දත්-සමඟ-සැකකරුවන්-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4687"
}