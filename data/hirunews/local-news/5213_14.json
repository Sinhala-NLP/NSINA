{
       "Source": "hirunews",
       "Timestamp": "Monday, 11 January 2016 - 17:22",
       "Headline": "බස් රථයට දෙපා යටවු දැරියට තවමත් සිහිය නැහැ (වීඩියෝ සහිතයි)",
       "News Content": "ගාල්ල සිට ඇල්පිටිය දෙසට ධාවනය වූ පුද්ගලික බස්රථයකට යටවී බරපතල තුවාල ලැබු දැරිය තවමත්  සිහිමුර්ජා වී සිටින දෙමාපියන් පවසනවා.\nකරාපිටිය ශික්ෂණ රෝහලේදී දැරිය ශල්‍ය කර්මයකටද භාජනය කෙරුණා.\nඅද (11) පෙරවරු 7ට පමණ සිසුවිය බස්රථයට ගොඩවීමට  උත්සහ  දැරූ අවස්ථාවෙිදීයි අනතුරට ලක්ව තිබුණේ.\nඒ වන විට බස්රථයේ මගීන් වැඩි ප්‍රමාණයක්  රැදී සිට  තිබෙනවා.\nබසය ගමන් ආරම්භ කළ ද තදබදය හේතුවෙන්  සිසුවිය දොරටුවෙන් ඇද වැටී පිටුපස රෝද දෙකට හසුවී තිබුණා.\nප්‍රදේශවාසීන් විසින්  දැරිය  උඩුවිල රෝහලට ඇතුලත් කළ  අතර  අනතුරුවයි වැඩිදුර ප්‍රතිකාර සදහා කරාපිටිය රෝහලට මාරැකර යවනු ලැබුවේ.\nබටපොළ කහටපිටිය ප්‍ර‍දේශයේ පදිංචි  මෙම දැරිය බටපොළ මහා විද්‍යාලයේ 8 වසරේ ඉගෙනුම ලබන සිසුවියක්.\nඅනතුර සම්බන්ධයෙන් බස් රථ රියදුරු අත්අඩංගුවට ගෙන  තිබෙනවා.\nමීටියාගොඩ පොලිසිය සිද්ධිය සම්බන්ධයෙන් විමර්ෂණ මෙහෙයවන්නේ.",
       "URL": "https://www.hirunews.lk/123815/බස්-රථයට-දෙපා-යටවු-දැරියට-තවමත්-සිහිය-නැහැ-වීඩියෝ-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=5213"
}