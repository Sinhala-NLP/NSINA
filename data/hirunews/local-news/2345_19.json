{
       "Source": "hirunews",
       "Timestamp": "Saturday, 07 November 2020 - 19:19",
       "Headline": "රට විවෘත කළත්, ප්‍රවාහන සේවා සෞඛ්‍ය නිර්දේශ අනුව පමණයි",
       "News Content": "සඳුදා දිනයේ නිරෝධායන ඇදිරි නීතිය ඉවත් කළහොත් සෞඛ්‍ය නිර්දේශ මත පදනම්ව, බස් ධාවන කටයුතු සාමාන්‍ය පරිදි සිදුකරන බව ශ්‍රී ලංකා ගමනාගමන මණ්ඩලය ප්‍රකාශ කළා.\nඑහි ධාවන අංශයේ නියෝජ්‍ය සාමාන්‍යාධිකාරි පණ්ඩුක ස්වර්ණහංස සඳහන් කළා.\nකෙසේ වෙතත්, ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ මගීන්ගේ සෞඛ්‍යාරක්ෂාව සම්බන්ධයෙන් ගැටලු පවතින බවයි.\nඒ අනුව තම සංගමය ප්‍රවාහන බලධාරින්ට සිදුකළ යෝජනා මෙතෙක් ක්‍රියාත්මක නොකිරීම හමුවේ සඳුදා දිනයේදී බහුතර බස් සංඛ්‍යාවක් ධාවනය කිරීමට කටයුතු නොකරන බවයි.\nදුම්රිය ධාවන කටයුතු සිදුකරන ආකාරය පිළිබඳව මෙතෙක් තීරණයක් ගෙන නොමැති බවයි දුම්රිය සාමාන්‍යාධිකාරි ඩිලන්ත ප්‍රනාන්දු පැවසුවේ.\nමේ අතර, බස්රථ ප්‍රවාහන සේවා රාජ්‍ය අමාත්‍ය දිලුම් අමුණුගම ද, නිරෝධායන ඇදිරි නීතිය ඉවත් කිරීමෙන් පසු ප්‍රවාහන සේවා සැලසුම් කර ඇති ආකාරය සම්බන්ධයෙන් අදහස් පළ කළා.\nඑහිදී ඔහු කියා සිටියේ ඇදිරි නීතිය ඉවත් කළහොත් අදාළ ප්‍රදේශවල සියලු ප්‍රවාහන සේවා සෞඛ්‍ය නිර්දේශ අනුව සාමාන්‍ය පරිදි සිදුකරන බවයි.",
       "URL": "https://www.hirunews.lk/254227/රට-විවෘත-කළත්-ප්‍රවාහන-සේවා-සෞඛ්‍ය-නිර්දේශ-අනුව-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=2345"
}