{
       "Source": "hirunews",
       "Timestamp": "Wednesday, 22 July 2020 - 21:12",
       "Headline": "අන්තවාදින්ට උදවු කල කිසිවෙකුත් නව රජයට සම්බන්ධ කරගන්නේ නැහැ - නාමල් (වීඩියෝ)",
       "News Content": "දෙමළ ජනතාවගේ ප්‍රශ්ණයට විසදුමක් ලබාදිය හැක්කේ දකුණේ දේශපාලන පක්ෂ උතුරේ දේශපාලනය කිරීමෙන් බව හිටපු පාර්ලිමේන්තු මන්ත්‍රී නාමල් රාජපක්ෂ පවසනවා\nහිරු , ඇත්ත විශේෂ සාකච්ඡාවට එක්වෙමින් ඔහු මේබව පැවැසුවා.\nඋතුරේ දේශපාලන පක්ෂ මේවන තෙක් දෙමළ ජනතාවගේ සැබෑ ප්‍රශ්නවලට විසදුම් ලබාදී නොමැති බව ද ඔහු පවසනවා.\nතමන් කිසිදාක මත්පැන් පානය කර නොමැති බව ද  නාමල් රාජපක්ෂ සඳහන් කළා.\nදළදා මාලිගාව ඉදිරිපිට තමන් කිසිවිටකත් කාර් රේස් පැදීමට ක්‍රියා නොකළ බව පවසන ඔහු යහපාලන රජය තමන්ට එරෙහි දැමු බොරු නඩුවලට තමන් තවමත් පෙනී සිටින බව ද කියාසිටියා.\nඅන්ත්වාදිනට උදවු කල සහ ඔවුන් සමඟ එක්ව කටුයතු කළ යහපාලන රජයේ කිසිවෙකුත් නව රජයට සම්බන්ධ කර නොගන්නා බව ද හිටපු පාර්ලිමේන්තු මන්ත්‍රී නාමල් රාජපක්ෂ ප්‍රකාශ කළා.\nමේ රට ගොඩ නැගිය හැක්කේ ගෝඨාභය රාජපක්ෂ මහතාට තුනෙන් දෙකක බලයක් ලබා දීමෙන් බව පෙන්වාදෙන නාමල් රාජපක්ෂ මහතා යහපාලන රජය යටතේ  විනාශ කළ රට නැවත ගොඩනගන බව ද සඳහන් කළා.\nඑම,සී,සී ගිවුසුම අත්සන් කිරීම කිසිසේත් සිදු නොවන බව ද ඔහු අවධාරණය කළා.\nසම්පුර්ණ සාකච්ඡාව පහතින්,",
       "URL": "https://www.hirunews.lk/246186/අන්තවාදින්ට-උදවු-කල-කිසිවෙකුත්-නව-රජයට-සම්බන්ධ-කරගන්නේ-නැහැ-නාමල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2566"
}