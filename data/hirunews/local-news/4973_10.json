{
       "Source": "hirunews",
       "Timestamp": "Saturday, 09 July 2016 - 7:27",
       "Headline": "182 කගේ මරණ දඬුවම වෙනස් වූ හැටි",
       "News Content": "මරණ දඬුවම නියම වූ සිරකරුවන් එකසිය අසූ දෙදෙනෙකුට ජීවිතාන්තය දක්වා සිර දඩුවම් ලබාදීමට තීරණය කර ඇති බව අධිකරණ අමාත්‍ය විජේදාස රාජපක්ෂ ඊයේ පාර්ලිමේන්තුවේදී සදහන් කළා.\nඅමාත්‍යවරයා මේ බව ප්‍රකාශ කළේ සාපරාධී ක්‍රියාවලදී අනොන්‍ය සහයෝගීතාවය දැක්වීමේ පනත් කෙටුම්පතට අදාළ නියමයන් කිහිපයක් විවාදයට ගත් අවස්ථාවේදියි.\nමෙහිදී අමාත්‍යවරයා වැඩිදුරටත් කියා සිටියේ ඉදිරියේදී මරණ දඩුවම නියම වූ තවත් සිරකරුවන් පිරිසකට මෙලෙස ජීවිතාන්තය දක්වා සිර දඩුවම් ලබාදීම පිළිබදව අවධානය යොමු වී ඇති බවයි.\nමේ අතර, හයිබ්‍රිඩ්  අධිකරණය පිළිබදව ද ඊයේ පාර්ලිමේන්තුවේදී විවිධ අදහස් පළ වුණා.",
       "URL": "https://www.hirunews.lk/137552/182-කගේ-මරණ-දඬුවම-වෙනස්-වූ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4973"
}