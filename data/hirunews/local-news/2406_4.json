{
       "Source": "hirunews",
       "Timestamp": "Wednesday, 07 October 2020 - 8:43",
       "Headline": "කොටුවී සිටින විදෙස් ශ්‍රමිකයන්ගේ රැකියා ගැන ජනපතිගේ අවධානය (වීඩියෝ)",
       "News Content": "ජාත්‍යන්තරව පිළිගත් සුදුසුකම් සහිත සහතිකයක් ඇති පුහුණු ශ්‍රමිකයන් විදේශ රැකියා ක්ෂේත්‍රයට යොමු කිරීමේ වැඩපිළිවෙලක් කඩිනම් සහ විධිමත්ව කරන ලෙස ජනාධිපති ගෝඨාභය රාජපක්ෂ උපදෙස් ලබා දී තිබෙනවා.\nඒ විදේශ රැකියා ප්‍රවර්ධන හා වෙළඳපොල විවිධාංගීකරණ හා රාජ්‍ය අමාත්‍යාංශයේ ඉදිරි වැඩපිළිවෙල සම්බන්ධයෙන් ඊයේ ජනාධිපති කාර්යාලයේ පැවති සාකච්ඡාවකදීයි.\nඋපාධිධාරින් සඳහා ඇති විදේශ රැකියා අවස්ථා හඳුනා ගැනීමේ වැදගත්කම ජනාධිපතිවරයා මෙහිදී පෙන්වා දුන්නා.\nරැකියා ගිවිසුම් අවසන් වුව ද, කොවිඞ් නිසා සිය රටට පැමිණීමට නොහැකිව සිටින රැකියා ගිවිසුම් දීර්ඝ කිරීම සඳහා අදාළ ආයතන සමඟ සහ අදාල අංශ සමඟ සාකච්ඡා කරන ලෙස ජනාධිපතිවරයා මෙහිදී නිලධාරින්ට උපදෙස් ලබා දී තිබෙනවා.",
       "URL": "https://www.hirunews.lk/251982/කොටුවී-සිටින-විදෙස්-ශ්‍රමිකයන්ගේ-රැකියා-ගැන-ජනපතිගේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2406"
}