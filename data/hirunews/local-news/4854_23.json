{
       "Source": "hirunews",
       "Timestamp": "Sunday, 02 October 2016 - 8:16",
       "Headline": "දුම්මලසූරියේ කැබ් රථයක ගැටුණු යතුරුපැදිකරුවන් දෙදෙනෙකු ජීවිතක්ෂයට",
       "News Content": "බිංගිරිය - දුම්මලසූරිය මාර්ගයේදී සිදුවූ රිය අනතුරකින් පුද්ගලයන්  දෙදෙනෙකු මියගොස් තිබෙනවා.\nඊයේ පස්වරුවේ මෙම මාර්ගයේ තිඹිරිවැව ප්‍රදේශයේදී කැබ් රථයක් වේගය පාලනය කරගත නොහැකිව යතුරුපැදි දෙකක ගැටීමෙන් මෙම අනතුර සිදුව ඇති බවයි පොලීසිය ප්‍රකාශ කළේ.\nඅනතුරෙන් මියගොස් ඇත්තේ ඉංගිරිය ප්‍රදේශයේ පදිංචි 57 හැවිරිදි පුද්ගලයෙක් සහ පොල්ගස්ආර ප්‍රදේශයේ පදිංචි 39 හැවිරිදි අයෙක්.\nඔවුන් දෙදෙනාම සිය නිවෙස් වෙත ගමන් කරමින් සිටියදී මෙම අනතුරට ලක්ව තිබෙනවා.\nඅනතුරින් බරපතල තුවාල ලැබු යතුරුපැදිකරුවන් දෙදෙනා කුලියාපිටිය රෝහලට ඇතුලත් කරන විටත් මරණයට පත්ව සිටි බවයි අප වාර්තාකරු සඳහන් කලේ.\nඅනතුරට සම්බන්ධ කැබ් රථයේ රියදුරා පොලිස් අත්අඩංගුවට ගෙන තිබෙනවා.\nබිංගිරිය පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/144271/දුම්මලසූරියේ-කැබ්-රථයක-ගැටුණු-යතුරුපැදිකරුවන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4854"
}