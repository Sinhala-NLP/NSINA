{
       "Source": "hirunews",
       "Timestamp": "Saturday, 23 January 2016 - 15:01",
       "Headline": "ටයිල් තොගයකට යටවී පුද්ගලයෙකු මියයයි",
       "News Content": "අතුරුගිරිය - ගොඩගම ප්‍රදේශයේදී ඉදිකිරීම් කටයුතු සදහා ගෙන ආ ටයිල් තොගයකට යටවීමෙන් පුද්ගලයෙකු මියගොස් තවත් දෙදෙනෙකු බරපතල තුවාල ලබා තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ තුවාල ලැබූ දෙදෙනා මේ වනවිට බරපතල තත්ත්වයෙන් හෝමාගම මූලික රෝහලට ඇතුළත් කර ඇති බවයි.\nඅදාළ පිගන් ගඩොල් තොගය කන්ටේනරයක් මගින් මෙම ඉදිකිරීම් සිදුකරන ස්ථානය වෙත ගෙනවිත් ඇති අතර, ඒවා ඉන් පිටතට ගැනීමේදී මෙම අනතුර සිදුව ඇති බවයි පොලිසිය වැඩිදුරටත් සදහන් කළේ.\nසිද්ධියෙන් මියගිය පුද්ගලයා සෙවණගල ප්‍රදේශයේ පදිංචි 38 හැවිරිදි  පුද්ගලයෙක්.",
       "URL": "https://www.hirunews.lk/124599/ටයිල්-තොගයකට-යටවී-පුද්ගලයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5199"
}