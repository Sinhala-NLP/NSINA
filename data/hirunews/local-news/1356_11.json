{
       "Source": "hirunews",
       "Timestamp": "Monday, 14 February 2022 - 22:10",
       "Headline": "වෛද්‍යවරයෙකු ලෙස පෙනී සිටි අයෙකු මත් පෙති සමඟ අත් අඩංගුවට",
       "News Content": "කොටගල ප්‍රදේශයේ වෛද්‍යවරයෙකු ලෙස පෙනි සිටිමින් තරුණයන්ට මත්පෙති අලෙවි කල ජාවාරම්කරුවෙකු සහ මත්පෙති ලබා ගැනිමට පැමිණි තරුණයන් දෙදෙනෙකු තලවකැලේ පොලිස් විශේෂ කාර්ය බලකායේ නිලධාරින් විසින් (14) දින පස්වරුවේ අත්අඩංගුවට ගෙන තිබෙනවා.\nවෛද්‍යවරයෙකු වශයෙන් පෙනි සිටිමින් ප්‍රදේශයේ තරුණයන්ට මත්පෙති අලෙවි කිරිමේ ජාවාරමක නිරතව සිටි ව්‍යාජ වෛද්‍යවරයෙකු යි මෙලෙස අත් අඩංගුවට ගෙන ඇත්තේ.\nහැටන් කොටගල කොමර්ෂල් ප්‍රදේශයේ නිවසක මෙම ජාවාරම්කරු වෛද්‍යවරයෙකු ලෙස පෙනි සිටිමින් රොගින්ට ප්‍රතිකාර ලබා දි ඇති බවත් ඒ අතරතුර තරුණයන්ට මත්පෙති අලෙවි කර ඇති බවත් වැටලිම සිදු කළ තලවකැලේ පොලිස් විශේෂ කාර්ය බලකායේ නිලධාරින් කියා සිටිනවා.\nසැකකරු හැටන් කොටගල ප්‍රදේශයේ ඖෂධ වෙලදසැලක සේවය කරන සේවකයෙකු බව යි වාර්තා වන්නේ.\nඅත්අඩංගුවට ගත් මොහොතේ ඔහු සන්තකයේ තිබී මත්පෙති 338ක් හමු වී තිබෙනවා.\nඅත්අඩංගුවට ගත් සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කිරිම සඳහා දිඹුල පතන පොලිසිය වෙත භාර දී ඇති බව යි සඳහන්.",
       "URL": "https://www.hirunews.lk/297032/වෛද්‍යවරයෙකු-ලෙස-පෙනී-සිටි-අයෙකු-මත්-පෙති-සමඟ-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1356"
}