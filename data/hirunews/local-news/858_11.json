{
       "Source": "hirunews",
       "Timestamp": "Monday, 19 September 2022 - 9:36",
       "Headline": "පාර්ලිමේන්තුවේ මහජන ගැලරිය හෙට සිට විවෘතයි",
       "News Content": "පාර්ලිමේන්තුවේ මහජන ගැලරි හෙට සිට විවෘත කරන බව වේත්‍රධාරි නරේන්ද්‍ර ප්‍රනාන්දු ප්‍රකාශ කළා.\nඒ අනුව හෙට (20) සිට මෙය ක්‍රියාත්මක වන අතර රැස්වීම් නොපැවැත්වෙන දිනවල පෙරවරු 9යි 30 සිට පස්වරු 3 දක්වා පාර්ලිමේන්තුව නැරඹීම සඳහා අවසර ලබා දෙන බවයි ඔහු කියා සිටියේ.\nකොවිඩ් තත්ත්වය සහ ආරක්ෂක හේතූන් මත පාර්ලිමේන්තුව නැරඹීම සඳහා පනවා තිබූ සීමාවන් ලිහිල් කිරීමේ අවශ්‍යතාව වේත්‍රධාරීවරයා විසින් පාර්ලිමේන්තු කටයුතු පිළිබඳ කාරක සභාවට පසුගියදා ඉදිරිපත් කර තිබුණා.\nඒ අනුව පාසල් බලධාරීන්ට තම අයදුම්පත් www.parliament.lk වෙබ් අඩවිය හරහා මාර්ගගතව ඉල්ලුම් කළ හැකි අතර, 011 2 777 473 හෝ 0112 477 355 යන අංකවලට ෆැක්ස් පණිවුඩයක් යොමු කිරීමෙන් ද ඒ සඳහා හැකියාව පවතිනවා.\nඊට අමතරව විශ්වවිද්‍යාල ශිෂ්‍ය කණ්ඩායම් රජයේ ලියාපදිංචි උසස් අධ්‍යාපන ආයතන සහ විදේශ සංචාරකයින්ටද එම පහසුකම ලබාගත හැකියි.",
       "URL": "https://www.hirunews.lk/315776/පාර්ලිමේන්තුවේ-මහජන-ගැලරිය-හෙට-සිට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=858"
}