{
       "Source": "hirunews",
       "Timestamp": "Wednesday, 22 December 2021 - 20:08",
       "Headline": "වැලිගම වෙඩි තැබීමකින් පුද්ගලයෙකුට තුවාල",
       "News Content": "වැලිගම මිදිගම ප්‍රදේශයේදී සිදුවූ වෙඩි තැබීමකින් පුද්ගලයෙකු තුවාල ලබා රෝහල් ගතකර තිබෙනවා.\nඅද පස්වරුවේ මෙම වෙඩි තැබීම සිදුකර ඇත්තේ යතුරුපැදියකින් පැමිණි දෙදෙනෙකු බවයි පොලිසිය සඳහන් කළේ.\nමිදිගම හංදිය ආසන්නයේ ඇති හෝටලයක් ඉදිරිපිටදී සැකකරුවන් මෙම වෙඩි තැබීම සිදුකර පළාගොස් තිබෙනවා.\nතුවාලකරු ප්‍රතිකාර සඳහා ඇතුලත් කර ඇත්තේ මාතර මහ රෝහලටයි.\nවෙඩි තැබීම  සිදු කළ පුද්ගලයන් පැමිණි යතුරුපැදිය මිදිගම දුම්රිය ස්ථානය ආසන්නයේ දමා පළාගොස් ඇතැයි පොලිසිය ප්‍රකාශ කළා.\nසැකකරුවන් මෙතෙක් හඳුනාගෙන නොමැති අතර ඔවුන් අත්අඩංගුවට ගැනීම සඳහා වැලිගම පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/291864/වැලිගම-වෙඩි-තැබීමකින්-පුද්ගලයෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=1476"
}