{
       "Source": "hirunews",
       "Timestamp": "Saturday, 13 March 2021 - 17:01",
       "Headline": "ජනපති ගෝඨාභය සහ ඉන්දීය අගමැති මෝදි සාකච්ඡාවක",
       "News Content": "ජනාධිපති ගෝඨාභය රාජපක්ෂ සමග දුරකථන සංවාදයක නිරත වූ බව ඉන්දීය අග්‍රාමාත්‍ය නරේන්ද්‍ර මෝදි ට්විටර් සටහනක් තබමින් ප්‍රකාශ කළා.\nකොරෝනා තත්ත්වය පිලිබඳව මෙන්ම ද්වීපාර්ශවීය සහ බහුපාර්ශවීය කරුණු කිහිපයක් පිලිබඳව එහිදී සාකච්ඡා කළ බවයි එම ට්විටර් පණිවුඩයේ වැඩිදුරටත් දැක්වුණේ.\nඑමෙන්ම, තම අසල්වැසියන්ට ප්‍රමුඛත්වය ලබාදීම ඉන්දියාවේ ප්‍රතිපත්තිය වන බැවින් ශ්‍රී ලංකාව අතිශය වැදගත් කොට සලකන බව එහිදී ඉන්දීය අග්‍රාමාත්‍යවරයා ප්‍රකාශ කළේ යැයි ඉන්දීය මාධ්‍ය වාර්තා සඳහන් කර තිබුණා.\nමේ අතර, උතුර නියෝජනය කරන දෙමළ දේශපාලන පක්ෂ කිහිපයක නියෝජිතයින් අද මෙරට ඉන්දීය මහකොමසාරිස් ගෝපාල් බග්ලේ හමුවී සාකච්ඡාවක නිරත වුණා.\nඒ, යාපනයේදීයි. එහිදී දෙමළ ජනතාවගේ ගැටළු මෙන්ම සංවර්ධන කටයුතුවලදී ඉන්දියාවේ මැදිහත්වීම පිළිබඳවද සාකච්ඡා කර තිබෙනවා.",
       "URL": "https://www.hirunews.lk/265229/ජනපති-ගෝඨාභය-සහ-ඉන්දීය-අගමැති-මෝදි-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=2090"
}