{
       "Source": "hirunews",
       "Timestamp": "Tuesday, 02 February 2016 - 18:15",
       "Headline": "කෝටි දෙකකට වැඩි විදේශ මුදල් කටුනායකදී අත්අඩංගුවට",
       "News Content": "නීති විරෝධීව විදේශීය මුදල් තොගයක් සිංගප්පුරුවට රැගෙන යාමට උත්සාහ කල සිංගප්පුරු ජාතිකයකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nඑම මුදල් තොගයෙහි වටිනාකම රුපියල් දෙකෝටි විසි දෙලක්ෂ හැත්තෑ හත්දහස් 220 ක්.\nඅද පස්වරු 2.15 ට පමණ සිංගප්පුරුව බලා යන ගුවන්යානයකට පැමිණි සැකකරු සිය ගමන් මලුවල සගවා මෙම විදේශ මුදල් රැගෙන යාමට උත්සාහ දරා ඇතැයි සඳහන්.\nයුරෝ හතලිස් දෙදහසක් / අමරිකානු ඩොලර් තිස් දහසක් / ස්ටර්ලින් පවුම් විසි හත්දහසක් සහ ශ්‍රී ලංකා රුපියල් ලක්ෂ 45 ක් ඒ අතර වන බවයි හිරු ගුවන්තොටුපල වාර්තාකරු කියාසිටියේ.\n47 හැවිරිදි සැකකරු අත්අඩංගුවේ තබාගෙන ගුවන්තොටුපල රේගුව විමර්ශණ ආරම්භ කර තිබෙනවා.",
       "URL": "https://www.hirunews.lk/125319/කෝටි-දෙකකට-වැඩි-විදේශ-මුදල්-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5185"
}