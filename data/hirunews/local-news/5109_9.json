{
       "Source": "hirunews",
       "Timestamp": "Wednesday, 30 March 2016 - 15:03",
       "Headline": "කාන්තාවකට මරු කැඳවූ ඇදුරාට සහ ගෝලයන්ට ඇප නැහැ",
       "News Content": "රෝගයක් සුවකිරීමට ශාන්ති කර්මයක් සිදුකිරීමේදී එක්දරු මවක මියයෑමේ සිද්ධිය සම්බන්ධයෙන් අත්අඩංගුවට ගත් ඇදුරෙකු සහ ඔහුගේ සහයකයන් තුන්දෙනෙකුට ඇප ලබාදීම අනුරාධපුර ප්‍රධාන මහේස්ත්‍රාත් හර්ෂන කැකුණවෙල අද ප්‍රතික්ෂේප කළා.\nඒ අනුව ඔවුන් අප්‍රේල් 4 වනදා දක්වා යළි රක්ෂිත බන්ධනාගාර ගතකර තිබෙනවා. පසුගිය 13 වනදා අනුරාධපුර නෙල්ලිකුලම ප්‍රදේශයේ පදිංචි 36 හැවිරිදි මෙම කාන්තාව ශාන්තිකර්මයක් අතරතුර මුඛයට දෙහි ගෙඩි කිහිපයක් ඇතුලූකිරීමෙන් පසු සිහිසුන් වී ජීවිතක්ෂයට පත්වුණා.\nඊට අදාළව අත්අඩංගුවට ගත් සැකකරුවන් නෙල්ලිකුලම සහ නීරාවිය ප්‍රදේශයේ පදිංචිකරුවන්.",
       "URL": "https://www.hirunews.lk/129739/කාන්තාවකට-මරු-කැඳවූ-ඇදුරාට-සහ-ගෝලයන්ට-ඇප-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5109"
}