{
       "Source": "hirunews",
       "Timestamp": "Saturday, 07 November 2020 - 12:43",
       "Headline": "බෝගම්බර බන්ධනාගාරයේ රැඳවියන් 7 කට කොරෝනා ආසාදනය වෙයි",
       "News Content": "පැරණි බෝගම්බර බන්ධනාගාරයේ පිරිමි රැදවියන් 7 කට කොරෝනා වෛරසය ආසාදනය වී ඇති බව බන්ධනාගාර දෙපාර්තමේන්තුව පවසනවා.\nඑහි බන්ධනාගාර පාලන කොමසාරිස් ජනරාල් චන්දන ඒකනායක කියා සිටියේ ආසාදිත රැඳවියන් හත්දෙනාම වැලිකන්ද රෝහලට ඇතුළත් කර ඇති බවයි.\nකොළඹ රිමාන්ඩ් බන්ධනාගාරයේ ඉඩකඩ සීමිත වීමත් සමඟ එහි රැඳවියන්ට පැරණි බෝගම්බර බන්ධනාගාරය වෙත මාරු කර යැවුණා.\nඒ අනුව, එලෙස යැවූ රැදිවියන් පිරිසකටයි මෙලෙස කොරෝනා වෛරසය ආසාදනය වී ඇත්තේ.\nමේ අතර, වැලිකඩ බන්ධනාගාරයේ ඊයේ සිදුකළ පී.සී.ආර්. පරීක්ෂණ 300 තුළ කිසිදු කොරෝනා ආසාදිතයෙකු වාර්තා නොවුණු බව ද බන්ධනාගාර පාලන කොමසාරිස් ජනරාල් චන්දන ඒකනායක වැඩිදුරටත් කියා සිටියා.",
       "URL": "https://www.hirunews.lk/254201/බෝගම්බර-බන්ධනාගාරයේ-රැඳවියන්-7-කට-කොරෝනා-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2346"
}