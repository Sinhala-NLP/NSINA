{
       "Source": "hirunews",
       "Timestamp": "Saturday, 27 November 2021 - 12:55",
       "Headline": "පොහොර නො මැති ව මිණිපේ ගොවීන් අසීරුතාවක",
       "News Content": "මිණිපේ ව්‍යාපරයේ දෙවැණි පියවරේ ගොවීන් පොහොර නො මැති ව දැඩි අර්බුධයකට මුහුණ දී ඇති බව වාර්තා වෙනවා.\nපොහොර ලබා දෙනවා යැ යි පැවසුව ද මේ වන තෙක් කිසිඳු පොහොරක් තමන්ට ලැබී නැති බවට යි ඔවුන් මැසිවිලි නගන්නේ.\nකළු කඩ මිලට පොහොර ලබාගත් මිණීපේ ගොවින් පවසන්නේ, එක් පොහොර මිටියක් සඳහා තමන්ට රුපියල් දස දහසක් පමණ වියදම් කිරීමට සිදු වූ බව යි.\n\"කළු කඩෙන් දහ දාහට අරං ගහලා අපිට අත පිහිදගන්න බෑ\" යනුවෙන් අපහසුතාවට පත් වූ මිණිපේ ගොවින් පවසනවා.\nමහනුවර දිස්ත්‍රික්කයේ මිණිපේ ව්‍යාපාරය දෙවන පියවරට අයත් ගොවියන් 12,000ට අධික ප්‍රමාණයක් සිටින අතර, මෙම මස පහළොස් වැනි දින මිණිපේ ව්‍යාපාරයේ ජලය නිකුත් කර ඇතත් ලබාදෙනවා යැයි කියන පොහොර කිසිවක් ඔවුන්ට ලැබී නැහැ.\nගොවීන් වැඩිදුරටත් අවධාරණය කරමින් පැවසුවේ, රුපියල් දස දහසක් වැනි මුදලක් ලබා දී තමන්ට පොහොර ලබාගත නො හැකි බවත් එසේ පමා වී අසීරුවෙන් ගොවිතැන් කිරීම,ගොවිතැන අසාර්ථක වීමටත් හේතුවක් වනවා යනුවෙන්.",
       "URL": "https://www.hirunews.lk/289329/පොහොර-නො-මැති-ව-මිණිපේ-ගොවීන්-අසීරුතාවක",
       "Category": "Local News",
       "Parent URL": "https://www.hirunews.lk/local-news.php?pageID=1534"
}