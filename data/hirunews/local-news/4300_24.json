{
       "Source": "hirunews",
       "Timestamp": "Wednesday, 27 September 2017 - 14:08",
       "Headline": "දිස්ත්‍රික්ක 04කට නායයාමේ අවදානම් නිවේදනයක්",
       "News Content": "ජාතික ගොඩනැගිලි පර්යේෂණ සංවිධානය දිස්ත්‍රික්ක 04ක් සදහා නායයාමේ අවදානම් නිවේදනයක් නිකුත් කර තිබෙනවා.\nඒ අනුව, රත්නපුර, කළුතර, නුවරඑළිය සහ කෑගල්ල යන දිස්ත්‍රික්කවලට මෙම අවදානම් නිවේදනය බලපැවැත්වෙන බවයි එම සංවිධානය සදහන් කළේ.\nරත්නපුර දිස්ත්‍රික්කයේ පැල්මඩුල්ල ප්‍රාදේශීය ලේකම් කොට්ඨාශය සහ ඒ අවට ප්‍රදේශවල ජනතාවට මෙන්ම කළුතර දිස්ත්‍රික්කයේ බුලත්සිංහල හා පාලින්ද නුවර ප්‍රාදේශීය ලේකම් කොට්ඨාශ සහ ඒ අවට ප්‍රදේශවල ජීවත් වන ජනතාව මේ සම්බන්ධයෙන් විමසිල්ලෙන් පසුවිය යුතුයි.\nඑමෙන්ම, නුවරඑළිය දිස්ත්‍රික්කයේ ලබුකැලේ ප්‍රදේශයට සහ කෑගල්ල දිස්ත්‍රික්කයේ දෙහි ඕවිට ප්‍රාදේශීය ලේකම් කොට්ඨාශයේ ජීවත් වන ජනතාව ද මෙම නායයාම් නිවේදනය සම්බන්ධයෙන් අවධානය යොමුකළ යුතු බවයි ජාතික ගොඩනැගිලි පර්යේෂණ සංවිධානය නිවේදනය කළේ.",
       "URL": "https://www.hirunews.lk/171973/දිස්ත්‍රික්ක-04කට-නායයාමේ-අවදානම්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4300"
}