{
       "Source": "hirunews",
       "Timestamp": "Friday, 11 November 2022 - 11:08",
       "Headline": "“ආටිමිස්” සඳ ගමනට තවත් බාධාවක්",
       "News Content": "ඇමරිකාවේ ෆ්ලොරිඩාවට බලපෑම් එල්ලකළ නිකොල් සුළි කුණාටුව හේතුවෙන් නාසා ආයතනය දියත් කිරීමට සැළසුම් කර තිබූ ආටිමිස් රොකට්ටුව දියත් කිරීමේ මධ්‍යස්ථානයට සුළු හානි සිදුව තිබෙනවා.\nඇමරිකානු ඩොලර් බිලියන 4 ක පිරිවැයක් දරා අභ්‍යවකාශ ගත කිරීමට සැළසුම් කළ ආටිමිස් රොකට්ටුවේ දියත් කිරීම් මීට පෙර අවස්ථා දෙකක දී අත්හැරීමට සිදුවුණා.\nඒ, එහි ඇතිවූ තාක්ෂණික දෝෂ හේතුවෙන්. කෙසේ වෙතත් මේ වනවිට යළිත් රොකට්ටුව දියත් කිරීම සඳහා කටයුතු නාසා ආයතනය විසින් සම්පාදනය කරමින් සිටින අතර, ඒ අතරතුරයි සුළි කුණාටුවේ බලපෑමෙන් දියත් කිරීමේ මධ්‍යස්ථානයට සුළු හානි සිදුව ඇත්තේ.",
       "URL": "https://www.hirunews.lk/320135/ආටිමිස්-සඳ-ගමනට-තවත්-බාධාවක්",
       "Category": "Local News",
       "Parent URL": "https://www.hirunews.lk/local-news.php?pageID=742"
}