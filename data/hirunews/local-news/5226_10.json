{
       "Source": "hirunews",
       "Timestamp": "Friday, 01 January 2016 - 15:16",
       "Headline": "වැලිගම දී ආරවුලකට මැදි වූ පුද්ගලයෙකු ඝාතනය කෙරේ",
       "News Content": "වැලිගම - බණ්ඩාරමුල්ල ප්‍රදේශයේදී අද අලූයම දෙපිරිසක් අතර ඇති වූ ආරවුලකට මැදිවූ පුද්ගලයෙකු තියුණු ආයුධයකින් කළ පහරදීමකින් ජීවිතක්ෂයට පත්වුණා.\n54 හැවිරිදි ඔහු වැලිගම - බණ්ඩාරමුල්ල ප්‍රදේශයේම පදිංචිකරුවෙක්.\nඅලූයම 2.30ට පමණ මිය ගිය පුද්ගලයාගේ නිවස අසළ පිරිසක් ආරවුලක් ඇති කරගෙන ඇති අතර, ඔහු එම පුද්ගලයන්ට බැන වැදී තිබෙනවා.\nඑහිදී ආරවුල ඇති කර ගත් පිරිස අතර සිටි අයෙකු මොහුට පිහියකින් ඇන ඇති බවයි පොලීසිය ප්‍රකාශ කළේ.\nඑක් සැකකරුවෙකු මේ වන විටත් අත්අඩංගුවට ගෙන ඇති අතර අනෙක් සැකකරුවන් අත්අඩංගුවට ගැනීමට පරීක්ෂණ ක්‍රියාත්මකයි.",
       "URL": "https://www.hirunews.lk/123208/වැලිගම-දී-ආරවුලකට-මැදි-වූ-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5226"
}