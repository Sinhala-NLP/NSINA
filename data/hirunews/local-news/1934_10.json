{
       "Source": "hirunews",
       "Timestamp": "Sunday, 23 May 2021 - 15:42",
       "Headline": "අයහපත් කාලගුණයට මුහුණදීමට ගුවන් හමුදාව සූදානමින්",
       "News Content": "අයහපත් කාලගුණ තත්ත්වය නිසා ඇතිවිය හැකි හදිසි ආපදා තත්ත්වයන්ට මුහුණදීමට ගුවන් හමුදාව සූදානමින් සිටින බවට ශ්‍රී ලංකා ගුවන් හමුදා මූලස්ථානය පවසනවා.\nනිවේදනයක් නිකුත් කරමින් එහි මාධ්‍ය අධ්‍යක්ෂ ගෲප් කපිතාන් දුෂාන් විජේසිංහ සඳහන් කළේ ඒ සඳහා හෙලිකොප්ටර් යානා 9 ක් සූදානම් කර ඇති බවයි.\nඒ අනුව, බෙල් 212 හෙලිකොප්ටර් යානා 5ක් , බෙල් 412 හෙලිකොප්ටර් යානා 2 ක් , එම් අයි 17 වර්ගයේ හෙලිකොප්ටර් යානා 2 ක් මෙන්ම, විශේෂ පුහුණුව ලැබූ ගුවන් හමුදා විශේෂ කාර්ය බලකා භට පිරිසක් සමඟ සූදානම් කර තිබෙනවා.",
       "URL": "https://www.hirunews.lk/272218/අයහපත්-කාලගුණයට-මුහුණදීමට-ගුවන්-හමුදාව-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=1934"
}