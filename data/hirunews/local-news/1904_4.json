{
       "Source": "hirunews",
       "Timestamp": "Saturday, 05 June 2021 - 22:36",
       "Headline": "පොහොර  නැතිව ගොවීන් පීඩාවට (වීඩියෝ)",
       "News Content": "රසායනික පොහොර ආනයනය නතර කිරීමට රජය ගත් තීරණයත් සමග මේවන විට සමාජයේ දැඩි කතාබහක් මතුව තිබෙනවා.\nගොවීන් මැසිවිලි නගන්නේ රජය මගින් ලබාදෙන සහනාධාර පොහොරද නිසි අයුරින් තමන්ට නොලැබෙන බවයි.\nරසායනික පොහොර සහ ප්‍රමාණවත් තරමින් කෘෂි රසායන ද්‍රව්‍ය නොලැබීමෙන් දිවයිනේ ප්‍ර දේශ රැසක ගොවීන් මුහුණදී සිටින්නේ දැඩි ගැටලුවකටයි.\nගලේවෙල ගොවි ජන සේවා මධ්‍යස්ථානයට ලැබී තිබුණු පොහොර ලබා ගැනීමට පැමිණි අතිරේක බෝග වගා කරන ගොවීන් 500කට අධික පිරිසකට නිසි ලෙස පොහොර බෙදා නොදීම හේතුවෙන් උණුසුම් තත්ත්වයක් හටගත්තා.\nමේ අතර, බදුල්ල - කැප්පෙටිපොල ප්‍ර දේශයේ ගොවීන්ට පොහොර ලබාදීමේ වැඩසටහනක් ගොවිජන සේවා මධ්‍යස්ථානය හරහා ක්‍රියාත්මක කර තිබුණද එහි\nපැමිණි ගොවීන්ට ලබාදීමට ප්‍රමාණවත් පොහොර තොග නොමැති වීමත් සමග ගොවීන් දැඩි පීඩාවට පත්වුණා.\nමේ අතර, රජය මගින් ලබාදෙන සහනාධාර පොහොරද සිය වගාවන් සඳහා මෙතෙක් නොලැබුණු බවට නැගෙනහිර ගොවීන් මැසිවිලි නගනවා.",
       "URL": "https://www.hirunews.lk/273488/පොහොර-නැතිව-ගොවීන්-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1904"
}