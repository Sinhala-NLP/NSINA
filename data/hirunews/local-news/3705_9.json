{
       "Source": "hirunews",
       "Timestamp": "Wednesday, 10 October 2018 - 19:46",
       "Headline": "අද මධ්‍යම රාත්‍රියේ සිට ඉන්ධන මිල ගණන් ඉහළට",
       "News Content": "අද මධ්‍යම රාත්‍රියේ සිට ක්‍රියාත්මක වන පරිදි ඉන්ධන මිල ගණන් ඉහළ නංවා තිබෙනවා.\nඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 6 කින් ඉහළ යනු ඇති.\nඑහි නව මිලර රුපියල් 155 ක් වනවා.\nඔක්ටේන් 95 වර්ගයේ පෙට්‍රල් ලීටරයක් රුපියල් 8 කින් ඉහළ නංවා ඇති අතර එහි නව මිල රුපියල් 169 ක් වනවා.\nසුපිරි ඩීසල් ලීටරයක් රුපියල් 8 කින් ඉහළ නංවා ඇති බවයි මුදල් අමාත්‍යංශය සඳහන් කළේ.\nඑහි නව මිල රුපියල් 141 ක්.\nකෙසේවෙතත් මෙවර ඔටෝ ඩීසල් මිලෙහි කිසිදු වෙනසක් සිදුවී නැහැ.\nඒ අනුව රුපියල් 123 ක් වන ඔටෝ ඩීසල් මිල නොවෙනස්ව පවතිනු ඇති.\nනිවේදනයක් නිකුත් කරමින් මුදල් අමාත්‍යංශය කියාසිටියේ මිල සූත්‍රයට අනුව මෙවර ඩීසල් ලීටරයක මිල රුපියල් 11 කින් වැඩි කළ යුතුව තිබුන ද විශේෂයෙන් මහජනතාවට මෙන්ම ප්‍රවාහන ධීවර වැනි ක්ෂේත්‍රවලට ඇතිවන අහිතකර බලපෑම් සැලකිල්ලට ගනිමින් මිල වැඩි නොකළ බවයි.\nබොරතෙල් මිල සඳහා පවතින ජාත්‍යන්තර මිල සහ ශ්‍රී ලංකාවේ විනිමය අනුපාතය පදනම් කරගෙන දේශීය වශයෙන් ඉන්ධන මිල තීරණය කිරීම සඳහායි පසුගිය මැයි මස 9 වනදා මිල සූත්‍රයක් හඳුන්වාදෙනු ලැබුවේ.\nමිල සූත්‍රය අනුව අවසන් වරට පසුගිය සැප්තැම්බර් මස 10 වනදා ඉන්ධන මිල සංශෝදනය කෙරුනා.\nමුදල් අමාත්‍යංශය සඳහන් කළේ එම අවස්ථාවේ අමරිකානු ඩොලර් 75 ක්ව පැවති බොරතෙල් බැරලයක මිල අද වන විට ඇමරිකානු ඩොලර් 84 දක්වා ඉහළ ගොස් ඇති බවයි.",
       "URL": "https://www.hirunews.lk/201858/අද-මධ්‍යම-රාත්‍රියේ-සිට-ඉන්ධන-මිල-ගණන්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3705"
}