{
       "Source": "hirunews",
       "Timestamp": "Saturday, 19 June 2021 - 8:16",
       "Headline": "ව්‍යාපෘති කඩිනමින් අවසන් කරන්න - අගමැතිගෙන් උපදෙස් (වීඩියෝ)",
       "News Content": "අතර මග නවතා දමා ඇති ව්‍යාපෘති කඩිනමින් අවසන් කරමින් ජල ගැලීම් නිසා ජනතාව මුහුණ දෙන ගැටළු අවම කිරීමට පළාත් පාලන ආයතන, මහජන නියෝජිතයින් සහ රාජ්‍ය නිලධාරීන් එක්ව සාමුහික තීන්දුවකට එළඹෙන ලෙස අග්‍රාමාත්‍ය මහින්ද රාජපක්ෂ බලධාරීන්ට උපදෙස් ලබා දී තිබෙනවා.\nඒ, අරලියගහ මන්දිරයේ ඊයේ (18) පැවති කොළඹ සහ ගම්පහ දිස්ත්‍රික්කවල ජල ගැලීම්වලට ලක්වන පහත්බිම් සඳහා විසදුම් ලබාදීමේ සාකච්ඡාවකට එක්වෙමින්.\nඑක් එක් ආයතන වෙත ලබා දී ඇති කාර්යයන් නිසි පරිදි ඉටුනොවීම හේතුවෙන් ජනතාව මෙන්ම රජය ද අපහසුතාවයට පත්වන බව පෙන්වා දුන් අග්‍රාමාත්‍යවරයා මේ වන විට ආරම්භ කර ඇති ව්‍යාපෘති අතරගම නවතා දැමීමකින් තොරව අවසන් කිරීමට සියලු ආයතන එක්ව කටයුතු කරන ලෙස ද එහිදී බලධාරීන්ට නියෝග කර තිබෙනවා.",
       "URL": "https://www.hirunews.lk/274695/ව්‍යාපෘති-කඩිනමින්-අවසන්-කරන්න-අගමැතිගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1875"
}