{
       "Source": "hirunews",
       "Timestamp": "Saturday, 11 March 2023 - 7:40",
       "Headline": "ශ්‍රී ලංකාවට වඩා ලකුණු 18ක් ඉදිරියෙන් නවසීලන්ත ඉනිම නවතී",
       "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර පැවැත්වෙන ටෙස්ට් ක්‍රිකට් තරගාවලියේ පළමු තරගයේ නවසීලන්ත පළමු ඉනිම වෙනුවෙන් ඔවුන් සියල්ලෝ ම දැවී ලකුණු 373ක් රැස් කළා.\nඒ ශ්‍රී ලංකාව පළමු ඉනිමේ දී රැස් කළ ලකුණු 355ට පිළිතුරු වශයෙන්.\nඒ අනුව තරගයේ තුන්වැනි දිනය වන අද දිනයේ දී ශ්‍රී ලංකාවට වඩා ලකුණු 18ක් නවසීලන්ත කණ්ඩායම ඉදිරියෙන් සිටිනවා.\nනවසීලන්ත කණ්ඩායම වෙනුවෙන් අනගි ඉනිමක් ක්‍රීඩා කළ ඩැරිල් මිචෙල් 102ක් රැස් කළ අතර ශ්‍රී ලංකා පන්දු යවන්නන් විසින් කඩා වට්ටා තිබූ නවසීලන්ත ඉනිම ගොඩනැගීම සඳහා මැට් හෙන්රිගේ පිත්තෙන් වේගවත් ලකුණු 72ක් වාර්තා වුණා.\nමේ අතර නවසීලන්ත කණ්ඩායම වෙනුවෙන් ලකුණු 67ක් වාර්තා කිරීමට ආරම්භක පිතිකරු ටොම් ලෙතම් සමත් වුණා.\nශ්‍රී ලංකාව වෙනුවෙන් පන්දු යැවීමේ දී අසිත ප්‍රනාන්දු කඩුළු 4ක් ද, ලහිරු කුමාර කඩුළු 3ක් ද, කසුන් රාජිත කඩුළු 2ක් ද ලබා ගත්තා.",
       "URL": "https://www.hirunews.lk/329597/ශ්‍රී-ලංකාවට-වඩා-ලකුණු-18ක්-ඉදිරියෙන්-නවසීලන්ත-ඉනිම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=484"
}