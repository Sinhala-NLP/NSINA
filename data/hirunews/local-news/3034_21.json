{
       "Source": "hirunews",
       "Timestamp": "Saturday, 23 November 2019 - 19:33",
       "Headline": "මහ මැතිවරණය ගැන ආණ්ඩුවෙන් අනාවැකියක්",
       "News Content": "මහ මැතිවරණයක් හෙට දිනයේ පැවැත්වූවත්, තවත් මිලියනයක පමණ ඡන්ද සංඛ්‍යාවක් ශ්‍රී ලංකා පොදුජන පෙරමුණට හිමිවනු ඇති බව අමාත්‍ය ඩලස් අලහප්පෙරුම ප්‍රකාශ කළා.\nජනාධිපතිවරණයේදී ඡන්දය භාවිත කිරීම සඳහා දිවයිනට පැමිණි විදෙස් ගත ශ්‍රමිකයින්ගේ හමුවකට නාරාහේන්පිට - අභයාරාමයේ ඊයේ එක්වෙමින් ඔහු මේ බව කියා සිටියා.\nපැවිදි හඬ සංවිධානයේ සභාපති පූජ්‍ය මුරුත්තෙට්ටුවේ ආනන්ද හිමියන් සහ ඇමරිකාවේ ප්‍රධාන සංඝනායක පූජ්‍ය වල්පොල පියනන්ද හිමියන්ද එම අවස්ථාවට වැඩම කළා.\nමේ අතර, බුදු දහමට සහ සංඝයා වහන්සේට සිදුකල අපහාස හේතුවෙන් පසුගිය රජය පරාජය කිරීමට සංඝයා වහන්සේ ඇතුළු බෞද්ධ ජනතාව පෙරමුණ ගත් බව පූජ්‍ය ඇල්ලේ ගුණවංශ හිමියන් ප්‍රකාශ කළා.\nශ්‍රී ලංකා විද්වත් වෘත්තීකයන්ගේ සංවිධානයේ උත්සවයක් අමතමින් උන්වහන්සේ මේ බව සඳහන් කළ අතර, එම අවස්ථාවට කතානායක කරූ ජයසූරිය ද එක්ව සිටියා.",
       "URL": "https://www.hirunews.lk/228828/මහ-මැතිවරණය-ගැන-ආණ්ඩුවෙන්-අනාවැකියක්",
       "Category": "Local News",
       "Parent URL": "https://www.hirunews.lk/local-news.php?pageID=3034"
}