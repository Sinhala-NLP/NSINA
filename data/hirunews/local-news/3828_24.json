{
       "Source": "hirunews",
       "Timestamp": "Friday, 27 July 2018 - 11:02",
       "Headline": "හරිත බල ශක්ති ශූරතාව, ජනපති අතින් ශ්‍රී ලංකා සංවර්ධන පරිපාලන ආයතනයට පිරිනැමේ",
       "News Content": "පසුගිය වසරේ හරිත බලශක්ති ශූරතාවය දිනාගත් ශ්‍රී ලංකා සංවර්ධන පරිපාලන ආයතනය වෙත හරිත බලශක්ති ශූරයා සම්මානය ප්‍රදානය කිරීම ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ සිදුකෙරුණා.\nකොළඹ ශ්‍රී ලංකා සංවර්ධන පරිපාලන ආයතනයේ පැවති එම උත්සවයේදී ශූරතාවය සමඟ එම ආයතනයට රුපියල් මිලියන 10 ක් ලබාදීමද සිදුකෙරුණා.\nජර්මානු ජනරජයේ විදේශ කටයුතු කාර්යාලය සහ විදුලිබල හා පුනර්ජනනීය බලශක්ති අමාත්‍යාංශය එක්ව මෙම තරඟය සංවිධාන කර තිබූ බවයි ජනාධිපති මාධ්‍ය අංශය සඳහන් කළේ.\nඑහිදී මෙරට බලශක්ති අරපිරිමැස්මෙන් භාවිතය සහ පුනර්ජනනීය බලශක්ති පරිහරණය පිළිබද නව අදහස් ක්‍රියාත්මක කිරීම සම්බන්ධයෙන් අවධානය යොමු කෙරුණා.",
       "URL": "https://www.hirunews.lk/196178/හරිත-බල-ශක්ති-ශූරතාව-ජනපති-අතින්-ශ්‍රී-ලංකා-සංවර්ධන-පරිපාලන-ආයතනයට-පිරිනැමේ",
       "Category": "Local News",
       "Parent URL": "https://www.hirunews.lk/local-news.php?pageID=3828"
}