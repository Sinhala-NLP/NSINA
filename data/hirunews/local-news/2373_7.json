{
       "Source": "hirunews",
       "Timestamp": "Friday, 23 October 2020 - 16:42",
       "Headline": "පරිසර වාර්තා නොමැති කැළණි ගඟ දෙපස කර්මාන්තශාලාවලට නඩු",
       "News Content": "පරිසර වාර්තා නොමැතිව කැළණි ගඟ දෙපස ඉදිකර ඇති සියලු කර්මාන්තශාලා සහ ව්‍යාපාරික ආයතනවලට එරෙහිව නඩු පවරන ලෙස පරිසර අමාත්‍ය මහින්ද අමරවීර, මධ්‍යම පරිසර අධිකාරියට උපදෙස් ලබාදී තිබෙනවා.\nඑහිදී කැළණි ගඟ දූෂණය වන අයුරින් අපද්‍රව්‍ය බැහැර කිරීම සම්බන්ධයෙන්ද අවධානය යොමු කරන ලෙසටයි අමාත්‍යවරයා බලධාරීන්ට උපදෙස් ලබාදී ඇත්තේ.\nකඩුවෙල සිට පෑලියගොඩ පාලම දක්වා කැළණි ගඟ දෙපස කර්මාන්තශාලා 7,000 ක් පමණ පවතින අතර, ඉන් 3,000 ක් පමණක් පරිසර වාර්තා ලබාගෙන ඇති බවට දැනට සිදුකරන ලද විමර්ශනවලින් අනාවරණ වී තිබෙනවා.\nඒ අනුව මධ්‍යම පරිසර අධිකාරිය විසින් කණ්ඩායම් 13 ක් යොදවා ඒ පිළිබඳව විමර්ශනයක්ද මේ වනවිට ආරම්භ කර ඇති බවයි පරිසර අමාත්‍යාංශය සඳහන් කළේ.",
       "URL": "https://www.hirunews.lk/253152/පරිසර-වාර්තා-නොමැති-කැළණි-ගඟ-දෙපස-කර්මාන්තශාලාවලට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=2373"
}