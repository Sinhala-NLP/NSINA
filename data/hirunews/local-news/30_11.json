{
       "Source": "hirunews",
       "Timestamp": "Thursday, 14 September 2023 - 15:25",
       "Headline": "බමන මතින් කලහාකාරි ලෙස හැසුරුණු කොස්තාපල්ගේ වැඩ තහනම්",
       "News Content": "අධික ලෙස බීමත්ව මරදාන දස මහල් තනිකඩ භට නිවාසයට ඇතුළු වීමට උත්සාහ කළ පොලිස්කොස්තාපල් වරයෙකු ගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nමෙලෙස වැඩ තහනමට ලක්ව ඇත්තේ ජනාධිපති ආරක්ෂක කොට්ඨාසය  අනුයුක්තව රාජකාරි කරන පොලිස් කොස්තාපල්වරයෙක් බව වාර්තා වෙනවා.\nපසුගිය එකොළොස් වැනිදා යුධ හමුදා සෙබළකු සමග මත්පැන් පානය කර හමුදා සෙබළා ද සමඟ භට නිවාසයට ඇතුළු වීමට උත්සාහ කළ අවස්ථාවේදී එහි රාජකාරියේ  යෙදී සිටි පොලිස් සැරයන්වරයා එයට ඉඩ  ලබාදී නැති බව වාර්තා වෙනවා.\nඑම හේතුවෙන් කුපිත වූ පොලිස්  කොස්තාපල්වරයා කලහකාරී ලෙස හැසිරී ඇති අතර ඉන් පසුව මරදාන පොලිසියේ නිලධාරීන් විසින් ඔහුව අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රුපියල් 20,000 ක ශරීර ඇපයක් මත  මුදාහැරීමට මාලිගාකන්ද මහේස්ත්‍රාත් අධිකරණය නියෝග කර තිබෙනවා.",
       "URL": "https://www.hirunews.lk/348256/බමන-මතින්-කලහාකාරි-ලෙස-හැසුරුණු-කොස්තාපල්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=30"
}