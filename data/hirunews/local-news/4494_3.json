{
       "Source": "hirunews",
       "Timestamp": "Monday, 29 May 2017 - 13:07",
       "Headline": "Update : ආපදා මරණ 177 දක්වා ඉහළට",
       "News Content": "ආපදා තත්ත්වය හේතුවෙන් මියගිය පුද්ගලයින්ගේ සංඛ්‍යාව 177 දක්වා ඉහළ ගොස් තිබෙනවා.\nආපදා කළමනාකරණ මධ්‍යස්ථානය නිකුත්කළ නවතම නිවේදනයේ දැක්වෙන්නේ තවත් පුද්ගලයින් 109 දෙනෙකු අතුරුදන්ව 109 දෙනෙකු තුවාල ලබා ඇති බවයි.\nඅයහපත් කාලගුණයෙන් බලපෑමට ලක්ව සිටින පුද්ගලයින් සංඛ්‍යාව පන්ලක්ෂ 57 505ක්.\nUpdate : Monday, May 29, 2017 16.26\n----------------------------------------------\nආපදා තත්ත්වය හේතුවෙන් මියගිය පුද්ගලයින්ගේ සංඛ්‍යාව 169 දක්වා ඉහළ ගොස් තිබෙනවා.\nආපදා කළමනාකරණ මධ්‍යස්ථානය නිකුත්කළ නවතම නිවේදනයේ දැක්වෙන්නේ තවත් පුද්ගලයින් 102 දෙනෙකු අතුරුදන්ව 88 දෙනෙකු තුවාල ලබා ඇති බවයි.\nවැඩිම මරණ සංඛ්‍යාවක් වාර්තාවී ඇත්තේ රත්නපුර දිස්ත්‍රික්කයෙන් වන අතර, එම සංඛ්‍යාව 71 ක්.\nඑමෙන්ම කළුතර දිස්ත්‍රික්කයෙන් මරණ 53 ක් සහ මාතර දිස්ත්‍රික්කයෙන් මරණ 21 ක් මේ වනවිට වාර්තාවී තිබෙනවා.\nඅයහපත් කාලගුණයෙන් බලපෑමට ලක්ව සිටින පුද්ගලයින් සංඛ්‍යාව හාර ලක්ෂ 71 542ක්. මේ වනවිට නිවාස 412 ක් සම්පූර්ණයෙන් හානිවී ඇති අතර, අර්ධ හානි වූ නිවාස ගණන 4266 ක්.\nඑමෙන්ම ආරක්ෂිත ස්ථාන 336 ක පුද්ගලයින් 75 236 ක් රඳවා සිටින බවයි ආපදා කළමනාකරණ මධ්‍යස්ථානය සඳහන් කළේ.\nවැඩිම පිරිසක් රඳවා ඇත්තේ රත්නපුර දිස්ත්‍රික්කයේයි. එම සංඛ්‍යාව 33 248 ක්.\nඑමෙන්ම ගම්පහ දිස්ත්‍රික්කයේ පුද්ගලයින් 17 147 දෙනෙකු සහ මාතර දිස්ත්‍රික්කයේ පුද්ගලයින් 9 370 දෙනෙකු ආරක්ෂිත ස්ථානවල රඳවා සිටින බව ආපදා කළමනාකරන මධ්‍යස්ථානය කියා සිටියා.",
       "URL": "https://www.hirunews.lk/162378/update-ආපදා-මරණ-177-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4494"
}