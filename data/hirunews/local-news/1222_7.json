{
       "Source": "hirunews",
       "Timestamp": "Tuesday, 19 April 2022 - 16:19",
       "Headline": "ඇමතිකම ගත්තට ශ්‍රීලනිප යේ ප්‍රබලයෙකුට පක්ෂ ධුර අහිමි වෙයි",
       "News Content": "රාජ්‍ය අමාත්‍ය ධුරයකට පත් වූ ආචාර්ය සුරේන් රාගවන් ශ්‍රී ලංකා නිදහස් පක්ෂයට අනුබද්ධිත සියලුම තනතුරුවලින් වහාම ක්‍රියාත්මක වන පරිදි ඉවත් කර තිබෙනවා.\nඑම පක්ෂයේ මහලේකම් දයාසිරි ජයසේකර නිවේදනයක් නිකුත් කරමින් සඳහන් කළේ,ඒ අනුව අදාළ රාජ්‍ය අමාත්‍යවරයාට තම පක්ෂයේ හිමි ව තුබූ, පක්ෂ උපලේකම්, වන්නි දිස්ත්‍රික් නායක සහ ජාත්‍යන්තර කටයුතු ලේකම් යන සියලුම තනතුරුවලින් ඉවත් කෙරෙන බවයි.\nමෙම ඉවත් කිරීම් සිදු කෙරී ඇත්තේ ශ්‍රී ලංකා නිදහස් පක්ෂ මහලේකම් හිටපු ජනාධිපති මෛත්‍රීපාල සිරිසේනට පක්ෂ ව්‍යවස්ථාව යටතේ පැවරී ඇති බලය ප්‍රකාරවයි.\nඑසේම ඔහු සම්බන්ධයෙන් විනය කටයුතු පිළිබඳ ඉදිරි පියවර ගැනීමටද ශ්‍රී ලංකා නිදහස් පක්ෂය තීරණය කර ඇති බවයි පක්ෂ මහ ලේකම්වරයා යොමුකළ ලිපියේ තවදුරටත් දැක්වෙන්නේ.",
       "URL": "https://www.hirunews.lk/302305/ඇමතිකම-ගත්තට-ශ්‍රීලනිප-යේ-ප්‍රබලයෙකුට-පක්ෂ-ධුර-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1222"
}