{
       "Source": "hirunews",
       "Timestamp": "Saturday, 12 November 2016 - 18:21",
       "Headline": "රාජාංගනය පාසල් සිසුවියන්ට එන්නත් කිරීම සම්බන්ධයෙන් හෝඩුවාවක්",
       "News Content": "රාජාංගනය ප්‍රදේශයේ පාසලක් තුළදී නාදුනන හෙද සේවිකාවන් දෙදෙනෙකු දැරියන් දෙදෙනකුට එන්නත් ලබාදීමේ සිද්ධියට අදාළ විමර්ශන වලදී ඒ සදහා භාවිතා කළ බව කියන පුළුන් කැබැල්ලක් පොලිසිය අද (12) සොයා ගත්තා.\nසිද්ධියට මුහුණදුන් දැරියන් දෙදෙනා සමග රාජාංගනය පොලිසියේ නිලධාරින් ඔවුන් ඉගෙනුම ලබන විදුහලට ගිය අවස්ථාවේදී එම පුළුන් කැබැල්ල සොයා ගෙන තිබුණා.\nපසුගිය 9 වනදා රාජාංගනය - යාය  8 - ශ්‍රී රාහුල විද්‍යාලයට පැමිණි හෙද සේවිකාවන් දෙදෙනෙකු අදාළ දැරියන් දෙදෙනාට ස්ථාන දෙකකදී එන්නත් ලබාදී තිබූ බවයි වාර්තා වුණේ.\nපසුව එක් දැරියක් තඹුත්තේගම මූලික රෝහලට ඇතුළත් කළ අතර අනෙක් දැරිය අනුරාධපුර මහරෝහලට ඇතුළත් කෙරුණා.\nරෝහල් බලධාරින් ප්‍රකාශ කළේ දැරියන් සම්බන්ධයෙන් තවදුරටත් පරීක්ෂණ කටයුතු සිදුකරනා බවයි.",
       "URL": "https://www.hirunews.lk/147421/රාජාංගනය-පාසල්-සිසුවියන්ට-එන්නත්-කිරීම-සම්බන්ධයෙන්-හෝඩුවාවක්",
       "Category": "Local News",
       "Parent URL": "https://www.hirunews.lk/local-news.php?pageID=4798"
}