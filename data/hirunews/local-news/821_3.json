{
       "Source": "hirunews",
       "Timestamp": "Thursday, 06 October 2022 - 18:51",
       "Headline": "ශ්‍රි ලනිපය ජාත්‍යන්තරයේ සහාය ඉල්ලයි",
       "News Content": "කෝප් කෝපා කමිටුවලට තම පක්ෂයෙන් නම් කළ සාමාජිකයන්ගේ නම් ඉවත් කිරීමට එරෙහිව අන්තර් ජාතික පාර්ලිමේන්තු සංගමයට(IPU) පැමිණිලි කරන බව ශ්‍රී ලංකා නිදහස් පක්ෂයේ මහ ලේකම් දයාසිරි ජයසේකර පවසනවා.\nහිරු ප්‍රව්ෘත්ති සමග විශේෂ සම්මුඛ සාකච්ඡාවකට එක් වෙමිනියු මන්ත්‍රීවරයා මේ බව සඳහන් සඳහන් කළේ.\nමෙම කමිටුවලට යෝජනා කළ තම පක්ෂයේ සාමාජිකයන්ගෙන් නම් ඉවත් කර ඇත්තේ කවුන් දැයි මෙම සාකාච්ඡාවේ දී \"හිරු\" ඔහුගෙන් විමසුවා.\nඊට පිළිතුරු දුන් මන්ත්‍රීවරයා සඳහන් කළේ, පොහොට්ටු පක්ෂයේ ලේකම් සාගර කාරියවසම්, පාර්ලිමේන්තුවේ සභා නායක අමාත්‍ය සුසුල් ප්‍රේමකයන්ත්, ආණ්ඩු පක්ෂයේ ප්‍රධාන සංවිධායක ප්‍රසන්න රණතුංග යන අය විසින් මෙම ඉවත් කිරීම කර ඇති බවයි.\nමෙහි පිටුපස හිටපු පාර්ලිමේන්තු මන්ත්‍රී බැසිල් රාජපක්ෂ සිටින බව ද ඔහු පැවසුවා.\nතම පක්ෂයට කරන ලද මෙම අසාධාරණය වෙනුවෙන් ජාත්‍යන්තර සහායෝගය ලබා ගැනීම සඳහා මෙසේ අන්තර් ජාතික පාර්ලිමේන්තු සංගමයට පැමිණිලි කරන බව මන්ත්‍රීවරයා වැඩිදුරටත් පැවසුවා.\n(සම්පූර්ණ සම්මුඛ සාකච්චාව පහතින්)",
       "URL": "https://www.hirunews.lk/317198/ශ්‍රි-ලනිපය-ජාත්‍යන්තරයේ-සහාය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=821"
}