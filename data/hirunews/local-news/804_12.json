{
       "Source": "hirunews",
       "Timestamp": "Friday, 14 October 2022 - 12:09",
       "Headline": "උතුරේ ගොවීන්ගේ අස්වැන්නට සහ නිෂ්පාදන මිලදී ගැනීම ගැන අගමැතිගෙන් උපදෙස්",
       "News Content": "උතුරු පළාතේ ගොවි ජනතාවගේ නිෂ්පාදන මිල දී ගැනීමේ සහ බෙදාහැරීමේ යාන්ත්‍රණය පුළුල් කරන ලෙස අග්‍රාමාත්‍ය දිනේෂ් ගුණවර්ධන නිලධාරින්ට උපදෙස් ලබා දී තිබෙනවා.\nඊයේ (13) දිනයේ ආර්ථික පුනර්ජීවන කේන්ද්‍ර වශයෙන් ග්‍රාම නිලධාරි වසම් සවිබල ගැන්වීම හා ආහාර සුරක්ෂිතතා ජාතික වැඩසටහන පිළිබඳ ‍පසුවිපරමක් සිදු කිරීමට අරලියගහ මන්දිරයේ පැවති සාකච්ඡාවකදියි අග්‍රාමාත්‍යවරයා මෙම උපදෙස් දී ඇත්තේ.\nඅස්වැන්න බෙදාහැරීම ක්‍රමවත් වූ විට සැමටම එහි ප්‍රතිලාභ ලැබෙන අතර ඇතැම් නිෂ්පාදනවල අතිරික්තයක් පවතී නම් බෝග විවිධාංගීකරණයට යොමු වීමෙන් ඊට විසඳුම් ලබාගත හැකි බවත් අග්‍රාමාත්‍යවරයා අවධාරණය කර තිබෙනවා.",
       "URL": "https://www.hirunews.lk/317829/උතුරේ-ගොවීන්ගේ-අස්වැන්නට-සහ-නිෂ්පාදන-මිලදී-ගැනීම-ගැන-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=804"
}