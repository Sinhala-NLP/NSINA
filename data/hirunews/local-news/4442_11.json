{
       "Source": "hirunews",
       "Timestamp": "Sunday, 02 July 2017 - 14:34",
       "Headline": "77 කොල්ලය ගැන තොරතුරු රැසක්",
       "News Content": "කඩවත - ප්‍රධාන පෙළේ නිමි ඇඳුම් ප්‍රදර්ශනාගාරයකට අයත් රුපියල් ලක්ෂ 77 කට අධික මුදලක් කොල්ලකෑමේ සිද්ධියට සම්බන්ධ සැකකරුවන් පිළිබඳ තොරතුරු අනාවරණ වී ඇති බව පොලීසිය පවසනවා.\nඒ අනුව ඔවුන් අත්අඩංගුවට ගැනීම සඳහා විශේෂ පොලිස් කණ්ඩායම් දෙකක් යොදවා ඇති බව සඳහන්.\nපසුගිය මස 26 වනදා රාගම - බැසිලිකා පාසල අසළ දී මෙම මුදල් කොල්ලය සිදුවුණා.\nපොලිසිය සදහන් කළේ අදාළ මුදල් වෑන් රථයකින් රැගෙන යමින් සිටියදී මෝටර් රථයකින් පැමිණි පිරිසක් මෙලෙස කොල්ලකා පලාගොස් ඇති බවයි.\nසුදු පැහැති මෝටර් රථයකින් පැමිණි පිරිසක් මාර්ගය හරස් කොට වෑන් රථයේ ටයර්වලට ටී 56 ගිනි අවි වලින් වෙඩි තබා මෙලෙස රුපියල් ලක්ෂ 77ක මුදල කොල්ල කා තිබුණා.\nකොල්ලකෑම සිදුවන අවස්ථාව සී.සී.ටී.වී. දර්ශනවල ද සටහන්ව තිබූ අතර, පරීක්ෂණවලදී  ඒ සියල්ල උපයෝගී කරගත් බවයි ජ්‍යෙෂ්ඨ පොලිස් නිලධාරියෙකු අප කළ විමසීමකදී සඳහන් කළේ.",
       "URL": "https://www.hirunews.lk/164909/77-කොල්ලය-ගැන-තොරතුරු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=4442"
}