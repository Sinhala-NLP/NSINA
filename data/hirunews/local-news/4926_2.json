{
       "Source": "hirunews",
       "Timestamp": "Friday, 12 August 2016 - 15:16",
       "Headline": "වාහන බලපත්‍රවලට එරෙහි පෙත්සමත් ප්‍රතික්ෂේප වෙයි",
       "News Content": "පාර්ලිමේන්තු මන්ත්‍රීවරුන්ට ලබාදෙන තීරු බදු රහිත වාහන බලපත්‍ර අත්හිටුවන ලෙස ඉල්ලා  ශ්‍රේෂ්ඨාධිකරණය හමුවේ ගොනු කර තිබූ පෙත්සමක් අද විභාගයට නොගෙන ප්‍රතික්ෂේප කර තිබෙනවා.\nනීතිඥ නාගානන්ද කොඩිතුවක්කු ගොනු කළ පෙත්සමෙන් ඔහු සදහන් කර තිබුණේ මෙම බලපත්‍ර නිසා රජයට මිලියන 30ක බදු මුදල් නොලැබී පාඩු සිදුවන බවයි.\nකෙසේ වෙතත්, නීතිපතිවරයා ගොනු කර තිබූ මූලික විරෝධතා සැලකිල්ලට ගත් ශ්‍රේෂ්ඨාධිකරණය මෙම පෙත්සම ප්‍රතික්ෂේප කර තිබෙනවා.",
       "URL": "https://www.hirunews.lk/140468/වාහන-බලපත්‍රවලට-එරෙහි-පෙත්සමත්-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4926"
}