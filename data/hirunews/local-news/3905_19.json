{
       "Source": "hirunews",
       "Timestamp": "Friday, 08 June 2018 - 12:58",
       "Headline": "දඹුල්ල ආර්ථික මධ්‍යස්ථානය ඉදිරිපිට රිය අනතුරකින් සිවිල් ආරක්ෂක භටයෙකු ජීවිතක්ෂයට",
       "News Content": "දඹුල්ල - මාතලේ ප්‍රධාන මාර්ගයේ දඹුල්ල ආර්ථික මධ්‍යස්ථානය ඉදිරිපිටදී අද අලූයම සිදුවූ රිය අනතුරකින් සිවිල් ආරක්ෂක භටයෙකු ජීවිතක්ෂයට පත්ව තිබෙනවා.\nනිවාඩු ලබා නිවසට යන අතරතුර බස් රථයක ගැටී ඔහු ජීවිතක්ෂයට පත්ව ඇති බවයි පොලීසිය සදහන් කළේ.\nමුලතිව් සිට මහනුවර බලා ධාවනය වූ කැබිතිගොල්ලෑව ශ්‍රී ලංගම ඩිපෝවට අයත් බස් රථයක ගැටී මෙම අනතුර සිදුව ඇති අතර, ඒ සම්බන්ධයෙන් බස් රථයේ රියදුරා පොලීසිය අත්අඩංගුවට ගෙන තිබෙනවා.\nකල්පිටිය සිවිල් ආරක්ෂක බලකා කදවුරට අනුයුක්තව සේවය කරන 32 හැවිරිදි මෙම සිවිල් ආරක්ෂක භටයා දඹුල්ල මූලික රෝහලට ඇතුලත් කිරීමෙන් අනතුරුවයි මියගොස් ඇත්තේ.",
       "URL": "https://www.hirunews.lk/192585/දඹුල්ල-ආර්ථික-මධ්‍යස්ථානය-ඉදිරිපිට-රිය-අනතුරකින්-සිවිල්-ආරක්ෂක-භටයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3905"
}