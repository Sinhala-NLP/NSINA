{
       "Source": "hirunews",
       "Timestamp": "Thursday, 03 March 2016 - 13:18",
       "Headline": "එක් ගොවියෙකුගෙන් වී කිලෝ 2000ක් මිලදී ගැනීමට රජය සූදානම්",
       "News Content": "එක් ගොවියෙකුගෙන් වී කිලෝග්‍රෑම් 2000ක උපරිමයකට යටත්ව මහ කන්නයේ වී මිලදී ගැනීමට රජය තීරණය කර තිබෙනවා.\nඒ අනුව කීරි සම්බා කිලෝවක් රුපියල් 50කටත්, සම්බා 41කට සහ නාඩු කිලෝවක් රුපියල් 38කටත් මිලදී ගැනීමට අමාත්‍ය මණ්ඩල අනුමැතිය හිමි වූ බවයි කැබිනට් ප්‍රකාශක, අමාත්‍ය ගයන්ත කරුණාතිලක ප්‍රකාශ කළේ.\nරජයේ ප්‍රවෘත්ති දෙපාර්තමේන්තුවේ දැන් පැවැත්වෙන කැබිනට් තීරණ දැනුම් දීමේ මාධ්‍ය හමුවට එක්වෙමින් ඔහු මෙම අදහස් පළ කළා.",
       "URL": "https://www.hirunews.lk/127677/එක්-ගොවියෙකුගෙන්-වී-කිලෝ-2000ක්-මිලදී-ගැනීමට-රජය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=5144"
}