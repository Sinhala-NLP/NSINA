{
       "Source": "hirunews",
       "Timestamp": "Saturday, 18 December 2021 - 11:28",
       "Headline": "ලංකාවේ පලවෙනි වනජීවි නිලධාරී මාර්ග බාධකය බුත්තල කතරගම මාර්ගයේ දී විවෘත වෙයි (වීඩියෝ)",
       "News Content": "ශ්‍රී ලංකාවේ ප්‍රථම වතාවට වනජීවි නිලධාරීන් රාජකාරි කරන වනජීවි මාර්ග බාධකය ඊයේ (17) පස්වරුවේ දී වනජීවි රාජ්‍ය අමාත්‍ය විමලවීර දිසානායකගේ ප්‍රධානත්වයෙන් විවෘත වුණා.\nබුත්තල කතරගම මාර්ගයේ වල්ලි අම්මාආර ප්‍රදේශයේ දී මෙම මාර්ග බාධකය විවෘත වූ අතර, යාල ජාතික වනෝද්‍යානයේ ජීවත් වන වනසතුන්ගේ ආරක්ෂාව වෙනුවෙන් මෙම මාර්ග බාධකය ස්ථාපිත කර තිබෙනවා.\nයාල වනෝද්‍යානයේ සිදු වන වනසතුන් ජාවාරම සහ වනසතුන් ගේ මස් අලෙවි කරන ජාවරම් මැඩලීමේ අරමුණින් මෙම මාර්ග බාධකය විවෘත කළ බව වනජීවි නිලධාරීන් පැවසුවා.\nබුත්තල කතරගම මාර්ගයේ යාල වනෝද්‍යානය හරහා ගමන් ගන්නා රථ වාහන හදිසි පරික්ෂා කිරීම් මෙම මාර්ග බාධකයකයේ දී සිදු කිරීමට නියමිතව ඇති බවයි වාර්තා වෙන්නේ.\nවිවිධ අකටයුතුකම් සිදු වන මෙවැනි රක්ෂිත ප්‍රදේශ ආරක්ෂා කරගැනීමට ඉදිරියේ දී කටයුතු කරන බව වනජීවි රාජ්‍ය අමාත්‍ය විමලවීර දිසානායක  මාධ්‍ය වෙත අදහස් දක්වමින් සදහන් කළා.",
       "URL": "https://www.hirunews.lk/291406/ලංකාවේ-පලවෙනි-වනජීවි-නිලධාරී-මාර්ග-බාධකය-බුත්තල-කතරගම-මාර්ගයේ-දී-විවෘත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1486"
}