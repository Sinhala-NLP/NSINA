{
       "Source": "hirunews",
       "Timestamp": "Tuesday, 15 August 2023 - 10:34",
       "Headline": "වස මිශ්‍ර ජලය පානය කළ පාසල් සිසුවියන් රෝහලට (වීඩියෝ)",
       "News Content": "වස මිශ්‍ර ජලය පානය කළ නාරම්මල මයුරපාද කනිෂ්ඨ විද්‍යාලයේ දරුවන් 06 දෙනෙකු ප්‍රතිකාර සඳහා නාරම්මල මූලික රෝහලට ඇතුළත් කර තිබෙනවා.\nමෙලෙස රෝහල්ගත කර ඇත්තේ 10 වන ශ්‍රේණියේ ඉගෙනුම ලබන සිසුවියන් පිරිසක් බව සඳහන්.\nඑම ශ්‍රේණියේම ඉගෙනුම ලබන සිසුවියක් විසින් මෙලෙස ජලයට වල්නාශකවලට සමාන වස මිශ්‍රණයක් මුසුකර ඇති බවයි විමර්ශනවලදී අනාවරණ වී ඇත්තේ.\nපාසලේ ශිෂ්‍ය නායක තනතුර සම්බන්ධයෙන් ඇතිවූ අමනාපයක් මුල් කරගෙන එම දැරිය අනෙක් සිසුවියන්ගේ වතුර බෝතල්වලට මෙලෙස වස මිශ්‍ර කර ඇති බව සඳහන්.\nජලයට වස මිශ්‍රකළ දැරියද අදාළ ජලය පානය කර තිබෙනවා.\nරෝහල්ගත පිරිසට එම සිසුවියද ඇතුළත් බවයි වාර්තා වන්නේ.\nකෙසේ වෙතත් මේ සම්බන්ධයෙන් කිසිවෙකුත් මේ දක්වා පොලිසියට පැමිණිල්ලක් ඉදිරිපත් කර නොමැති බව නාරම්මල පොලිසියේ උසස් නිලධාරියෙකු සඳහන් කළා.",
       "URL": "https://www.hirunews.lk/344881/වස-මිශ්‍ර-ජලය-පානය-කළ-පාසල්-සිසුවියන්-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=97"
}