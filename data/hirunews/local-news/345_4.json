{
       "Source": "hirunews",
       "Timestamp": "Sunday, 14 May 2023 - 12:54",
       "Headline": "අනතුරට ලක් වූ යාත්‍රාවක් වෙරළාරක්ෂක නිලධාරීන් විසින් බේරා ගැනේ",
       "News Content": "බේරුවල ප්‍රදේශයට ඔබ්බෙන් වූ බටහිර මුහුදේ දී අනතුරට පත් ධීවර යාත්‍රාවක සිටි ධීවරයින් 06ක් නාවික හමුදාව බේරාගෙන තිබෙනවා.\nඒ ශ්‍රී ලංකා නාවික හමුදාව අද (14) දින උදෑසන සිදුකල විශේෂ සෙවීමේ හා මුදවා ගැනීමේ මෙහෙයුමක් මඟින්.\nබේරුවල ප්‍රදීපාගාරයේ සිට නාවික සැතපුම් 08 ක් පමණ (කිලෝ මීටර් 15 ක් පමණ) දුරින්, ශ්‍රී ලංකාවට බටහිර දෙසින් වූ මුහුදේ දී අයහපත් කාළගුණික තත්වය හේතුවෙන් යාත්‍රාව තුළට ජලය කාන්දු වී මුහුදේ ගිලෙමින් තිබෙන අතරතුරයි මෙම ගලවා ගැනීම සිදුව ඇත්තේ.\nබහුදින ධීවර යාත්‍රාවේ ධීවරයින් හය දෙනෙකු (06) සිට ඇති අතර ශ්‍රී ලංකා වෙරළාරක්ෂක දෙපාර්තමේන්තුවට අයත් සීජී 208 යාත්‍රාව මඟින් ඔවුන්ව නිරුපද්‍රිතව බේරාගැනීමට කටයුතු කර තිබෙනවා.\nඒ අනුව, බහුදින ධීවර යාත්‍රාවේ (IMUL-A-438-CHW) හිමිකරු විසින් නාවික හමුදා මූලස්ථානයේ පිහිටි කොළඹ සමුද්‍රීය සෙවීම් හා මුදවා ගැනීම් සම්බන්ධීකරණ මධ්‍යස්ථානය වෙත සිදුකල දැනුම්දීමකට අනුව‍යි නාවික හමුදාව වහා ක්‍රියාත්මක වී ඇත්තේ.",
       "URL": "https://www.hirunews.lk/335148/අනතුරට-ලක්-වූ-යාත්‍රාවක්-වෙරළාරක්ෂක-නිලධාරීන්-විසින්-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=345"
}