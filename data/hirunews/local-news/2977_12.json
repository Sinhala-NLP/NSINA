{
       "Source": "hirunews",
       "Timestamp": "Tuesday, 31 December 2019 - 7:12",
       "Headline": "ත්‍රිරෝද රථයක් සහ ට්‍රක් රථයක් ගැටී සිව්දෙනෙකු මරුට",
       "News Content": "කොළඹ - නුවර ප්‍රධාන මාර්ගයේ වරකාපොළ - දුම්මලදෙනිය ප්‍රදේශයේදී අද (31)අලුයම සිදුවූ රිය අනතුරකින් පුද්ගලයින් 4 දෙනෙකු ජීවිතක්ෂයට පත්වී තිබෙනවා.\nත්‍රිරෝද රථයක් සහ ට්‍රක් රථයක් මුහුණට මුහුණලා ගැටීමෙනුයි මෙම අනතුර සිදුවී ඇත්තේ.\nඅනතුරෙන් ත්‍රිරෝද රථයේ ගමන් කළ 4 දෙනාම මිය ගොස් තිබෙනවා.\nඔවුන් ගුවන් හමුදාවේ සාමාජිකයන් බවටයි අනාවරණ වී ඇත්තේ.\nමිය ගිය පුද්ගලයින් කහටගස්දිගිලිය, බල්ලපාන සහ කොස්ගම යන ප්‍රදේශවල පදිංචිකරුවන්.",
       "URL": "https://www.hirunews.lk/231285/ත්‍රිරෝද-රථයක්-සහ-ට්‍රක්-රථයක්-ගැටී-සිව්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2977"
}