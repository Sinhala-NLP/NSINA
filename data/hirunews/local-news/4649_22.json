{
       "Source": "hirunews",
       "Timestamp": "Tuesday, 21 February 2017 - 19:43",
       "Headline": "එරාවුර් ප්‍රදේශයේ බලහත්කාරයෙන් ඉඩම් අත්පත්කර ගත් පිරිස් නිවාස ඉදි කිරීමත් අරඹයි",
       "News Content": "ඉඩම් ප්‍රතිසංස්කරණ කොමිෂන් සභාවට අයත් මඩකලපුව - එරාවුර් ප්‍රදේශයේ ඉඩම් බලහත්කාරයෙන් අත්පත්කරගෙන සිටින පිරිස මේ වනවිට එහි ස්ථිර ගොඩනැගිලි ඉදිකිරීම් අරඹා තිබෙනවා.\nගම්වාසීන් පවසන්නේ රාත්‍රී කාලයේදී මෙම ඉදිකිරීම් සිදුකිරීමට මෙම පිරිස් කටයුතු කරමින් සිටින බවයි.\nඅද හිරු සී.අයි.ඒ වෙන්වන්නේ ඒ පිළිබද හෙළිදරව් කිරීම සදහායි.\nමඩකලපුවල එර්වුර් - පුන්නකුඩා ප්‍රදේශයේ ඉඩම් ප්‍රතිසංස්කරණ කොමිෂන් සභාව සතු ඉඩම් සංවිධානාත්මක පිරිසක් බලහත්කාරයෙන් අත්පත් කරගන්නා අයුරු හිරු සී.අයි.ඒ. හරහා අප හෙළි කලේ පසුගිය 10 වැනිදායි.\nඉඩම් ප්‍රතිසංස්කරණ කොමිෂන් සභාවේ මඩකලපුව දිස්ත්‍රික් අධ්‍යක්ෂවරයා පැවසුවේ මෙම ඉඩම් අත්පත්කරගැනීම පාලනය කළ නොහැකි තත්ත්වයකට පත්ව ඇති බවයි.\nවගුරු බිම් මෙලෙස ගොඩකරමින් ඉඩම් අත්පත් කර ගන්නා අයුරු හිරු සී.අයි.ඒ හරහා හෙළිකළ පසු එරාවුර් පොලිසිය ඉඩම්වල වැඩකරමින් පුද්ගලයින් 06 දෙනෙකු අත්අඩංගුවට ගෙන අධිකරණයට ඉදිරිපත් කළා.\nඑලෙස නීතිය ක්‍රියාත්මක කලද අපට ලැබුනු නවතම තොරතුරු අනුව වාර්තාවුයේ අත්පත් කරගත් ඉඩම්වල ස්ථිර ගොඩනැගිලි තැනීම සංවිධානාත්මක පිරිස් මේ වනවිට තීව්‍රර කර ඇති බවයි.\nඒ බව සොයාබැලීමට අප නැවතවරක් මඩකලපුවල එරාවුර් - පුන්නකුඩා ප්‍රදේශයේ ඊයේ සංචාරයක නිරත වුණා.\nඑහිදී දැකගත හැකි වුයේ මෙම පිරිස අදාල ප්‍රදේශයේ ලදු කැලෑ විනාශ කරමින් ඉඩම් අත්පත් කරගනිමින් සිටින බවයි.\nඑමෙන්ම එහි ඉදිකර තිබූ තාවකාලික නිවාස වෙනුවට සිමෙන්ති ගල් උපයෝගී කරගනිමින් ගොඩනැගිලි ඉදිකර ඇති බව ද හෙළිවුණා.\nමේ තවත් ස්ථිර ඉදිකිරීම් සිදුකිරීමට ස්ථාන කිහිපයක සිමෙන්ති ගල් ගොඩගසා ඇති අයුරුයි.\nජනතාව චෝදනා කලේ රාත්‍රී කාලයේදී මෙම ක්‍රියාවලිය වේගවත්ම සිදුකරනා බවයි.\nමෙරට නීතිය අතික්‍රමණය කරමින් නැගෙනහිර පළාතේ ඉඩම් අත්පත් කරගන්නා දේශපාලන බලධාරියා කවුරුන්ද ?\nඉදිරියේදීත් මෙහි සිදුවන නීතිවිරෝධී ඉඩම් අත්පත්කරගැනීම් හෙළිකිරීමට හිරු සී.අයි.ඒ අවධානයෙන්.",
       "URL": "https://www.hirunews.lk/155094/එරාවුර්-ප්‍රදේශයේ-බලහත්කාරයෙන්-ඉඩම්-අත්පත්කර-ගත්-පිරිස්-නිවාස-ඉදි-කිරීමත්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4649"
}