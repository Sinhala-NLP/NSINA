{
       "Source": "hirunews",
       "Timestamp": "Thursday, 26 May 2022 - 22:59",
       "Headline": "සපුගස්කන්දේ පිරිපහදු කටයුතු හෙට යළි ඇරඹෙයි",
       "News Content": "සපුගස්කන්ද තෙල් පිරිපහදුවේ සේවා කටයුතු යළිත් ආරම්භ කෙරෙන බව විදුලිබල හා බලශක්ති අමාත්‍ය කංචන විජේසේකර පවසනවා.\nඒ මාර්තු 20 වනදා පිරිපහදුව වසා දැමීමෙන් අනතුරුව පළමු වරටයි.\nඒ අනුව ඉදිරි දින 6 තුල එමගින් ඉන්ධන ලබා ගැනීමට හැකියාව පවතින බවයි අමාත්‍යවරයා කියාසිටියේ.\nඅද (26) දිනය වන විට ඩීසල් මෙට්‍රික් ටොන් 23022ක්, සුපර් ඩීසල් මෙට්‍රික් ටොන් 2588ක්, ඔක්ටේන් 92 පෙට්‍රල් මෙට්‍රික් ටොන් 39968ක්, ඔක්ටේන් 95 පෙට්‍රල් මෙට්‍රික් ටොන් 7112ක් සහ ගුවන්යානා ඉන්ධන මෙට්‍රික් ටොන් 3578ක් පවතින බව ද අමාත්‍ය කංචන විජේසේකර ප්‍රකාශ කළා.",
       "URL": "https://www.hirunews.lk/305388/සපුගස්කන්දේ-පිරිපහදු-කටයුතු-හෙට-යළි-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1141"
}