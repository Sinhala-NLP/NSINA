{
       "Source": "hirunews",
       "Timestamp": "Thursday, 01 October 2020 - 8:21",
       "Headline": "නාසා ආයතනයෙන් සහතික ලැබූ දරුවෙකු පොළොන්නරුවේ",
       "News Content": "කුඩා වයසේදීම ජාත්‍යන්තරයට ගොස් ජයග්‍රහණ අත්කරගෙන තාරකා විද්‍යාඥයෙකු වීමට සිහින දකින 09 හැවිරිදි දරුවෙකු පිළිබඳ පුවතක් පොළොන්නරුව - ජයන්තිපුර ප්‍රදේශයෙන් වාර්තා වනවා.\nතෝපාවැව කණිෂ්ඨ විද්‍යාලයේ 04 වන ශ්‍රේණියේ ඉගෙනුම ලබන ඔජිත් දුලංජන සිල්වා අන්තර්ජාලය හරහා ඔන්ලයින් ක්‍රමවේදය ඔස්සේ නාසා ආයතනය පැවැත්වූ විභාගයකට අයදුම්කර පෙනී සිටීමෙන් පසු මේ වනවිට සහතික පත්‍ර 03ක් හිමිකරගෙන තිබෙනවා.\nඔජිත් දුලංජනගේ මව සිය එකම දරුවාගේ හපන්කම් පිළිබඳව කියා සිටියේ තම පුතු අලුයම දෙකට පමණ අවදි වී තාරකා පවා නිරීක්ෂණය කරන බවයි.",
       "URL": "https://www.hirunews.lk/251522/නාසා-ආයතනයෙන්-සහතික-ලැබූ-දරුවෙකු-පොළොන්නරුවේ",
       "Category": "Local News",
       "Parent URL": "https://www.hirunews.lk/local-news.php?pageID=2418"
}