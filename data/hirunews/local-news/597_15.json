{
       "Source": "hirunews",
       "Timestamp": "Monday, 16 January 2023 - 19:45",
       "Headline": "රාජ්‍ය සේවකයන්ගේ වැටුප් ගෙවීමේ ක්‍රමවේදයේ වෙනසක්",
       "News Content": "රාජ්‍ය ආයතනවල මාණ්ඩලික සහ මාණ්ඩලික නොවන නිලධාරින්ගේ වැටුප අවස්ථා දෙකකදී ගෙවීමට අමාත්‍ය මණ්ඩලයේ අනුමැතිය හිමිව තිබෙනවා. ඒ අනුව ප්‍රථමයෙන් මාණ්ඩලික නොවන නිලධාරින්ගේ වැටුප් ගෙවීමටත්, අනතුරුව මාණ්ඩලික නිලධාරින්ගේ වැටුප් ගෙවීමටයි තීරණය කර ඇත්තේ.\nරටේ දැනට පවතින මූල්‍ය අර්බුදය සැළකිල්ලට ගනිමින් අදාල තීරණය ගෙන තිබෙනවා. එමෙන්ම අමාත්‍යංශවල වියදම සියයට 05 කින් කපාහැරීමටද අද පැවති අමාත්‍ය මණ්ඩල රැස්වීමේදී තීරණය කරනු ලැබූ බවයි ජ්‍යෙෂ්ඨ අමාත්‍යවරයෙකු ප්‍රකාශ කළේ.\nඑසේම සමෘද්ධි ප්‍රතිලාභින් ඇතුළු අඩු ආදායම්ලාභි පවුල් ලක්ෂ 20 කට මසකට සහල් කිලෝ ග්‍රෑම් 10 බැගින් ලබාදීම සඳහා වී මෙටි්‍රක් ටොන් 61,600 ක් මිලදී ගැනීමටද අනුමැතිය හිමි වුණා. මාස දෙකක කාලයක් සඳහා මෙම සහනය ලබාදීමටයි සැළසුම් කර ඇත්තේ.",
       "URL": "https://www.hirunews.lk/325208/රාජ්‍ය-සේවකයන්ගේ-වැටුප්-ගෙවීමේ-ක්‍රමවේදයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=597"
}