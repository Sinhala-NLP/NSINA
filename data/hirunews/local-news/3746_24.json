{
       "Source": "hirunews",
       "Timestamp": "Saturday, 15 September 2018 - 19:25",
       "Headline": "බුදු රුවට නිගා කළ කපුවා කපෝති",
       "News Content": "බුද්ධ ප්‍රතිමාවලට අපහාස වන අන්දමින් යන්ත්‍ර මන්ත්‍ර ගුරුකම්වල නියැලූණු කට්ටඩියෙකු විල්ගමුව පොලිසිය අත්අඩංගුවට ගෙන තිබෙනවා.\nපොලිසිය පැවසුවේ අදාළ පුද්ගලයා හෙට අධිකරණයට ඉදිරිපත් කිරීමට නියමිත බවයි.\nඑම කට්ටඩියා විසින් බුද්ධ ප්‍රතිමාවක ශීර්ෂයට පය තබමින් කිසියම් මන්ත්‍රයක් මතුරමින් සිටින ආකාරය දැක්වෙන වීඩියෝවක් සමාජ මාධ්‍යවල මේ දිනවල හුවමාරු වනවා.\nඅනතුරුව ඔහු සිය අතේ තිබූ කඩුවක් බුද්ධ ප්‍රතිමාවේ ශීර්ෂය මත තබා මතුරන ආකාරය ද එම වීඩියෝ දර්ශන වල ඇතුළත්.\nමාතලේ විල්ගමුව ප්‍රදේශයේ පදිංචි සමන් කුමාර ලෙස හැඳින්වෙන මෙම පුද්ගලයා වසර ගණනාවක් ප්‍රදේශයේ දේවාලයක් පවත්වාගෙන යනවා.\nඇතැම් අවස්ථාවල ඔහු සිවුරු ඉරා බුදු පිළිමවලට හානි කරමින් ගුරුකම්වල නිරත වූ බවට ද තොරතුරු වාර්තා වුණා.",
       "URL": "https://www.hirunews.lk/199986/බුදු-රුවට-නිගා-කළ-කපුවා-කපෝති",
       "Category": "Local News",
       "Parent URL": "https://www.hirunews.lk/local-news.php?pageID=3746"
}