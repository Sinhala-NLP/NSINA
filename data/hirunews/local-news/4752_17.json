{
       "Source": "hirunews",
       "Timestamp": "Thursday, 15 December 2016 - 14:33",
       "Headline": "කොට්ඨාශ සීමා නිර්ණ වාර්තාව කඩිනමින් දෙන්න - පළාත් පාලන ලේකම් කමිටුවට කියයි",
       "News Content": "කොට්ඨාශ සීමා නිර්ණය පිළිබද අභියාචනා විමර්ශන වාර්තාව කඩිනමින් ලබාදීමට කටයුතු කරන ලෙස පළාත් සභා හා පළාත් පාලන අමාත්‍යාංශ ලේකම්වරයා කොට්ඨාශ සීමා නිර්ණය පිළිබද අභියාචනා විමර්ශන කමිටුව වෙත දැනුම් දී තිබෙනවා.\nමේ බව දන්වමින් පළාත් පාලන අමාත්‍යාංශයේ ලේකම් කමල් පද්මසිරි, කොට්ඨාශ සීමා නිර්ණය පිළිබද අභියාචනා විමර්ශන කමිටුවේ සභාපති අශෝක පීරිස් වෙත ලිපියක් යොමුකර ඇති බව සදහන්.\nකොට්ඨාශ සීමා නිර්ණය පිළිබද අභියාචනා විමර්ශනය නොවැම්බර් මස 30 වනදා අවසන් කර එම වාර්තාව පළාත් පාලන විෂය භාර අමාත්‍යවරයාට භාරදීමටයි නියමිතව තිබුණේ.\nකෙසේ වෙතත්, පසුව දෙමළ සහ ඉංග්‍රීසි භාෂාවලට පරිවර්තනය කිරීමට තවත් සති දෙකක කාලයක් ලබා ගත් අතර එම කාලය මේ වනවිට අවසන් වී තිබෙනවා.",
       "URL": "https://www.hirunews.lk/149770/කොට්ඨාශ-සීමා-නිර්ණ-වාර්තාව-කඩිනමින්-දෙන්න-පළාත්-පාලන-ලේකම්-කමිටුවට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4752"
}