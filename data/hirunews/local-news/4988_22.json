{
       "Source": "hirunews",
       "Timestamp": "Monday, 27 June 2016 - 19:45",
       "Headline": "ආණ්ඩුක්‍රම ව්‍යවස්ථා කෙටුම්පත සකස් කර නැහැ",
       "News Content": "ආණ්ඩුක්‍රම ව්‍යවස්ථා කෙටුම්පතක් හෝ ඒ පිළිබඳ පදනම් ලියවිල්ලක් මෙතෙක් සකස් කර නොමැති බව අග්‍රාමාත්‍ය කාර්යාලය අවධාරණය කරනවා.\nඑසේ තිබියදී නව ආණ්ඩුක්‍රම ව්‍යවස්ථාවට එක් එක් ආකාරයේ වගන්ති ඇතුළත් කොට ඇති බවට දුර්මත පැතිරවීමේ ව්‍යාපාරයක් ක්‍රියාත්මක වෙමින් පවතින බවයි එමගින් නිකුත් කළ නිවේදනයක දැක්වෙන්නේ.\nඅග්‍රාමාත්‍ය රනිල් වික්‍රමසිංහගේ සභාපතිත්වයෙන් යුත් ව්‍යවස්ථා මෙහෙයුම් කමිටුව මෙතෙක් සාකච්ඡා කර ඇත්තේ මැතිවරණ ක්‍රමය, පළාත් සභාවලට බලය බෙදා දීමේ ලැයිස්තු සහ විධායක ජනාධිපති ක්‍රමය පිළිබදව පමණයි.\nනව ආණ්ඩුක්‍රම ව්‍යවස්ථාව පිළිබඳ මහජන අදහස් විමසීමක් ද සිදුකෙරුණේ ද ව්‍යවස්ථාව සැකසීමේදී ජනතා අදහස් සඳහා නියෝජනයක් ලබාදීමට බව අග්‍රාමාත්‍ය කාර්යාලය සදහන් කළා.\nඒ අනුව ප්‍රසිද්ධ කර ඇති ජනතා අදහස් ව්‍යවස්ථා කෙටුම්පතක් නොවන බවයි එමගින් වැඩිදුරටත් කියා සිටියේ.",
       "URL": "https://www.hirunews.lk/136609/ආණ්ඩුක්‍රම-ව්‍යවස්ථා-කෙටුම්පත-සකස්-කර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4988"
}