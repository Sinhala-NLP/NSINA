{
       "Source": "hirunews",
       "Timestamp": "Friday, 25 November 2016 - 12:39",
       "Headline": "අයවැය ජනතාවට වැයක් පමණයි - ජවිපෙ",
       "News Content": "මෙවර අයවැය තුළින් ආණ්ඩුව ජනතාව මත වැය බරක් පමණක් පටවා ඇති බව ජනතා විමුක්ති පෙරමුණ පවසනවා.\nරාජ්‍ය සේවා කළමනාකරණ සහකාර නිලධාරීන්ගේ සංගමයේ 17 වන සමුළුවට ඊයේ (24) කොළඹදී එක්වෙමින් ජනතා විමුක්ති පෙරමුණේ දේශපාලන මණ්ඩල සභික කේ.ඞී. ලාල්කාන්ත මේ බව කියා සිටියා.\n‘‘දැන් මේ ආණ්ඩුව එන්න කලින් රනිල් වික්‍රමසිංහ මහත්තයා කිව්වා ප්‍රතිපත්තිය තමයි එක්සත් ජාතික පක්ෂයේ ඍජු බදු වැඩි කරලා, වක්‍ර බදු අඩු කරනවා කියලා. එතකොට ඍජු බදු වැඩි කරලා වක්‍ර බදු අඩු කරනවා නම් ඒක ජනතාවට වාසියි. නමුත් මේ අයවැයෙන් කරලා තියෙන්නේ ඍජු බදු අඩු කරලා වක්‍ර බදු වැඩි කිරීමයි. ඡන්දෙට කලින් කියපු දේ නෙවෙයි කරලා තියෙන්නේ. එතකොට පවුලක් ජනවාරි මාසේ ඉඳලා මේ අයවැය ක්‍රියාත්මක වෙන තැන ඉඳලා රුපියල් 3866 ක් අලූතින් ගෙවන්න  ඕන. මේ අයවැයේ කොතනකවත් අය වැඩිවීමක් කතා කරන්නේ නැහැ. මේ අයවැයේ එහෙම ප්‍රතිපාදනයක් නැහැ. ජනතාවගේ පැත්තෙන් ගත්තොත් ඒක වැයක්. ආණ්ඩුවට අයවැයක්. මේක වැය ලේඛණයක්.’’",
       "URL": "https://www.hirunews.lk/148297/අයවැය-ජනතාවට-වැයක්-පමණයි-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=4781"
}