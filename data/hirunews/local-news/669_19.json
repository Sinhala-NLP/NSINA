{
       "Source": "hirunews",
       "Timestamp": "Tuesday, 13 December 2022 - 12:41",
       "Headline": "ඉන්දීය නාවික හමුදා ප්‍රධානියා සහ නාවික හමුදාපති අතර හමුවක්",
       "News Content": "ඉන්දීය නාවික හමුදා ප්‍රධානී අද්මිරාල් ආර්.හරිකුමාර් සහ නාවික හමුදාපති වයිස් අද්මිරාල් නිශාන්ත උලුගේතැන්න අතර හමුවක් අද (13) පෙරවරුවේ නාවික හමුදා මූලස්ථානයේදී සිදුවුණා.\nඊයේ කටුනායක බණ්ඩාරනායක ජාත්‍යන්තර ගුවන්තොටුපළෙන් දිවයිනට පැමිණි ඉන්දීය නාවික හමුදා ප්‍රධානියා දින 06 ක් මෙරට රැදී සිටිනු ඇති.\nඅද පැවති සාකච්ඡාවේදී දෙරටේ නාවික හමුදා සඳහා වැදගත් කරුණු සාකච්ඡා කර ඇති අතර එම හමුව සනිටුහන් කරමින් සමරු තිළිණ හුවමාරුවක් ද සිදුකර තිබුණා.\nඉන්දීය නාවික හමුදා ප්‍රධානියාගේ නිල සංචාරයේ දී ජනාධිපතිවරයා, අග්‍රමාත්‍යවරයා, ආරක්ෂක ලේකම් ඇතුළු නිලධාරින් හමුවී සාකච්ඡා කිරීමටද නියමිතයි.",
       "URL": "https://www.hirunews.lk/322593/ඉන්දීය-නාවික-හමුදා-ප්‍රධානියා-සහ-නාවික-හමුදාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=669"
}