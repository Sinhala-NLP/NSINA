{
       "Source": "hirunews",
       "Timestamp": "Tuesday, 15 February 2022 - 14:30",
       "Headline": "ශ්‍රී ලංකා මුල් පෙළ පිති කරුවන් නැවතත් බිඳ වැටෙයි",
       "News Content": "සංචාරක ශ්‍රී ලංකා කණ්ඩායම සහ ඕස්ට්‍රේලියානු කණ්ඩායම අතර ස්ට්‍රේලියාවේ කැන්බරා හි පැවැත්වෙන තුන්වන පන්දුවාර 20 තරගයේ පළමුව පන්දුවට පහර දෙන ශ්‍රී ලංකා කණ්ඩායමේ ඉදිරිපෙළ නැවතත් බිඳ වැටුනා.\nපසුගිය තරග දෙකේදීම ආරම්භක පිතිකරු පැතුම් නිශ්ශංක හුදකලා කරමින් ශ්‍රී ලංකා කණ්ඩායමේ ඉදිරිපෙළ පිතිකරුවන් අසාර්ථක වූ ආකාරයටම මේ තරගයේදීත් ඉදිරිපෙළ බිඳ වැටේ වැටුණා.\nඑංගලන්තයේ සංචාරය තුළ දී විනය විරෝධීි හැසිරීමක් හේතුවෙන් තරග තහනමකට ලක්ව සිට නැවත කණ්ඩායමට එක්වූ කුසල් මෙන්ඩිස් අද තරගයේදී රැස් කර ගත්තේ ලකුණු හතරක් පමණයි.\nඑමෙන්ම මෙම තරගාවලිය පුරාවට ආරම්භක පිතිකරුවෙකු ලෙස අසාර්ථක වූ ධනුෂ්ක ගුණතිලක ලකුණු 9ක් ලබා සිටියදී දැවී ගියා.\nතවමත් ඔස්ට්‍රේලියානු තනණතීරු තුළ සිය පිතිකරුණ රිද්මය සොයමින් සිටින චරිත් අසලංක මේ තරගයේ දී දැවී ගියේ ලකුණු 6ටයි.\nඑමෙන්ම පළමු සහ දෙවැනි තරග දෙකේදීම ආරම්භක පිතිකරුවෙකු ලෙස සිය වගකීම් කොටස මනාව ඉටු කළ පැතුම් නිශ්ශංක අද තරගයේදී ලකුණු 16ට දැවී ගියේ ඉතාමත් අවාසනාවන්ත අයුරින්.\nඔහු ඩැනියෙල් සෑම්ස් ගේ පන්දුවක් හමුවේ දැවී ගියේ ග්ලෙන් මැක්ස්වෙල් පිටියේ හතරේ සීමාව ආසන්නයේදී රැකගත් අතිවිශිෂ්ට උඩපන්දුවක් හේතුවෙන්.\nඒ වනවිට ශ්‍රී ලංකා කණ්ඩායමේ මුළු ලකුණු සංඛ්‍යාව දැක්වුණේ ලකුණු 40 කට කඩුලූ 4ක් වශයෙන්.",
       "URL": "https://www.hirunews.lk/297093/ශ්‍රී-ලංකා-මුල්-පෙළ-පිති-කරුවන්-නැවතත්-බිඳ-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=1355"
}