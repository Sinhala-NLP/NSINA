{
       "Source": "hirunews",
       "Timestamp": "Sunday, 05 June 2016 - 12:46",
       "Headline": "දෙවන පෙළ නායකත්වය ගන්න ගෝඨාභය සාකච්ඡා කර නැහැ - ගම්මන්පිල",
       "News Content": "හිටපු ආරක්ෂක ලේකම් ගෝඨාභය රාජපක්ෂ නිදහස් පක්ෂයේ නායකයින් සමග එක් නොවනු ඇතැයි ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී උදය ගම්මන්පිල සදහන් කළා.\nහිටපු ආරක්ෂක ලේකම්වරයා නිදහස් පක්ෂයේ දෙවන නායකත්වයට පත් කළ යුතු බව කම්කරු සහ වෘත්තීය සමිති සබදතා අමාත්‍ය ඩබ්ලිව්.ඞී.ජේ.සෙනෙවිරත්න ඊයේ (04) ප්‍රකාශ කළේ කොළොන්න ආසන්නයේ නිදහස් පක්ෂ රැස්වීමක් අමතමින්.\nමේ පිළිබදව හිරු ප්‍රවෘත්ති අංශය කළ විමසීමේදී පිවිතුරු හෙළ උරුමයේ ප්‍රධාන ලේකම්වරයා ද වන පාර්ලිමේන්තු මන්ත්‍රී උදය ගම්මන්පිල ප්‍රකාශ කළේ තමා දන්නා පරිදි දෙවන  නායකත්වයට පත්වීමට හිටපු ආරක්ෂක ලේකම්වරයා එවැනි සාකච්ඡාවක් සිදුකර නොමැති බවයි.\nහිරු ප්‍රවෘත්ති අංශය මේ පිළිබදව හිටපු ආරක්ෂක ලේකම් ගෝඨාභය රාජපක්ෂගෙන් ද විමසීමක් කළා.\nඔහු කියා සිටියේ ඒ සම්බන්ධයෙන් මේ මොහොතේ තමන්ට ප්‍රකාශයක් සිදුකළ නොහැකි බවයි.\nනිදහස් පක්ෂයේ දෙවන පෙළ නායකත්වයට හිටපු ආරක්ෂක ලේකම්වරයා පත්කල යුතු බවට අමාත්‍ය ඩබ්ලිව් ඩී ජේ සෙනවිරත්න අදහස් පලකලේ මෙලෙසින්.",
       "URL": "https://www.hirunews.lk/134822/දෙවන-පෙළ-නායකත්වය-ගන්න-ගෝඨාභය-සාකච්ඡා-කර-නැහැ-ගම්මන්පිල",
       "Category": "Local News",
       "Parent URL": "https://www.hirunews.lk/local-news.php?pageID=5019"
}