{
       "Source": "hirunews",
       "Timestamp": "Friday, 16 June 2023 - 8:35",
       "Headline": "විදුලි සංදේශ සහ අභ්‍යන්තර වෙළඳ දෙපාර්තමේන්තු ඈවර කර වසා දැමේ (වීඩියෝ)",
       "News Content": "විදුලි සංදේශ දෙපාර්තමේන්තුව සහ අභ්‍යන්තර වෙළඳ දෙපාර්තමේන්තුව ඈවර කර වසා දමා තිබෙනවා.\nඊට අදාළ ගැසට් නිවේදනය නිකුත් කර ඇත්තේ මුදල් ආර්ථික ස්ථායිකරණ සහ ජාතික ප්‍රතිපත්ති අමාත්‍යාංශය විසින්.\nවියදම් කළමනාකරණය කිරීමේ ප්‍රතිපත්තිවය යටතේ රජයේ ආයතනයක් මගින් නිශ්චිත කාර්යයක් ඉටු නොවන්නේ නම් ඒවා පවත්වාගෙන යෑම පිළිබඳව යළි සළකා බැලීමටයි රජය තීරණය කර ඇත්තේ.\nඒ අනුව මෙම ආයතන දෙක මගින් ඉටුවන සේවාවන් වෙනත් රජයේ ආයතන මගින් සිදුවන බැවින් එම කරුණු සළකා විදුලි සංදේශ සහ අභ්‍යන්තර වෙළඳ දෙපාර්තමේන්තු වසා දැමීමට තීරණය කළ බව මුදල් රාජ්‍ය අමාත්‍ය ෂෙහාන් සේමසිංහ සඳහන් කළා.",
       "URL": "https://www.hirunews.lk/338084/විදුලි-සංදේශ-සහ-අභ්‍යන්තර-වෙළඳ-දෙපාර්තමේන්තු-ඈවර-කර-වසා-දැමේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=265"
}