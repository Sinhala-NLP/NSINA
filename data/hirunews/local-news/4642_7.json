{
       "Source": "hirunews",
       "Timestamp": "Sunday, 26 February 2017 - 13:06",
       "Headline": "ශ්‍රී ලංකාවට ජාත්‍යන්තර ප්‍රජාතන්ත්‍රවාදී දර්ශකයේ 66 වන ස්ථානය",
       "News Content": "ද ඉකොනොමිස්ට් නැමති කීර්තිමත් ආර්ථික සඟරාව මගින් වාර්ෂිකව ප්‍රකාශයට පත් කරන ජාත්‍යන්තර ප්‍රජාතන්ත්‍රවාදී දර්ශකයේ ශ්‍රී ලංකාවට 66 වන ස්ථානය හිමිවී තිබෙනවා.\nඑමෙන්ම 2014 වසර සහ 2015 වසරවලට සාපේක්ෂව 2016 දර්ශකයේ  ශ්‍රී ලංකාවට හිමි ප්‍රසාද ලකුණු සංඛ්‍යාවද ඉහළ ගොස් තිබීම විශේෂත්වයක්.\nආසියා පැසිෆික් කලාපය සැළකූ විට ශ්‍රී ලංකාවට එහි 12 වන ස්ථානය හිමිවී තිබෙනවා.\n2016 වසර සඳහා වන ප්‍රජාතන්ත්‍රවාදි දර්ශකය පසුගිය සතියේ ප්‍රකාශයට පත් කෙරුණු අතර, ඒ අනුව ඇමරිකා එක්සත් ජනපදයට හිමි ස්ථානය 21 දක්වා පහත වැටී තිබීම විශේෂයෙන් සැළකිය යුතු කරුණක්.\nප්‍රජාතන්ත්‍රවාදය ඉහළම මට්ටමක පවතින රටවල් අතර ප්‍රමුඛස්ථානය නෝර්වේ රාජ්‍යයට හිමිවී ඇති අතර, දෙවන ස්ථානය අයිස්ලන්තයටත්, තුන්වන ස්ථානය ස්වීඩනයටත් හිමිව තිබෙනවා.\nඑහි හතර පහ සහ හයවන ස්ථාන පිළිවෙලින් හිමිව ඇත්තේ නවසීලන්තය, ඩෙන්මාර්කය සහ කැනඩාවටයි.",
       "URL": "https://www.hirunews.lk/155490/ශ්‍රී-ලංකාවට-ජාත්‍යන්තර-ප්‍රජාතන්ත්‍රවාදී-දර්ශකයේ-66-වන-ස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=4642"
}