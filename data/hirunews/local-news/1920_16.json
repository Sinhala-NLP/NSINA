{
       "Source": "hirunews",
       "Timestamp": "Saturday, 29 May 2021 - 15:29",
       "Headline": "අදත් වැඩිහිටි දීමනාව ලබාගැනීමට විශාල ජනතාවක්",
       "News Content": "අද දිනයේදීත් වැඩිහිටි දීමනාව ඇතුලු ආධාර ලබාගැනීම සඳහා ජනතාව විශාල වශයෙන් තැපැල් කාර්යාල වෙත පැමිණ සිටි බව හිරු වාර්තාකරුවන් ප්‍රකාශ කළා.\nඇතැම් ස්ථානවල නිරෝධායන නීති උල්ලංඝනය කරමින් ආධාර ලබාගැනීම සඳහා ජනතාව එක්ව සිටි බවටයි වාර්තාවන්නේ.\nවැල්ලවාය තැපැල් කාර්යාලයටද අද දිනයේදී වැඩිහිටි දීමනාව ලබාගැනීම සඳහා ජනතාව එක්ව සිටි අතර, තත්වය පාලනය කිරීම සඳහා පොලිස් නිලධාරීන්ද එම ස්ථානයට පැමිණ සිටි බවයි හිරු වාර්තාකරු සඳහන් කළේ.",
       "URL": "https://www.hirunews.lk/272794/අදත්-වැඩිහිටි-දීමනාව-ලබාගැනීමට-විශාල-ජනතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1920"
}