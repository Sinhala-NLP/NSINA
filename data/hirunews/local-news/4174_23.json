{
       "Source": "hirunews",
       "Timestamp": "Wednesday, 13 December 2017 - 10:28",
       "Headline": "වයස 18යි; ඒත් දික්කසාදයි - බියගම දී අතවර",
       "News Content": "බියගම, හේනිහක්ක  ප්‍රදේශයේ නේවසිකාගාරයක් තුල රැඳී සිටි 18 හැවිරිදි දික්කසාද කාන්තාවකට ලිංගික අතවර කළ තරුණයෙකු සහ ඊට අනුබල දුන් තවත් අයෙකු නේවසිකාගාරය තුලදීම බියගම පොලිසිය විසින් පසුගියදා අත්අඩංගුවට ගෙන තිබෙනවා.\nසැකකාර තරුණයා තිස් හැවිරිදි වියේ  පසුවන අවිවාහකයෙක් වන අතර ඊට අනුබල දුන් තරුණයා 20 හැවිරිදි වියේ පසුවන්නෙක් බවයි වාර්තා වන්නේ.\nපසුගිය 10 වනදා අදාල කාන්තාව නේවසිකාගාරය තුල රැදී සිටින අවසථාවක සැකකරු කාමරයට පැමිණ මෙම අපරාධය සිදුකර ඇති බවයි අනාවරණය වී ඇත්තේ.\nසැකකරු අපරාධය සිදුකිරිමෙන් අනතුරුව නාන කාමරයට ගොස් ඇති අතර එම අවස්ථාවේදී 17 හැවිරිදි තරුණිය සිද්ධිය සම්බන්ධයෙන් නේවසිකාගාරට හිමි කාන්තාව දැනුවත් කර තිබෙනවා.\nඅනතුරුව එම කාන්තාව සිද්ධිය පිළිබඳව පොලිසිය දැනුවත් කිරිමෙන් අනතුරුව ඔහු නේවාසිකාගාරය තුලදීම අත්අඩංගුවට ගත් බව සඳහන්.\nඅත්අඩංගුවට ගත් සැකකරු සහ සැකකරුට අනුබල දුන් තරුණයා රාජාංගනය සහ හගුරෑව ප්‍රදේශයේ පදිංචිකරුවන් වනවා.\nඅතවරයට ලක්වූ කාන්තාව වෛද්‍ය පරීක්ෂණයක් සඳහා ගම්පහ මහ රෝහලට ඇතුලත් කර ඇති අතර සැකකරුවන් පසුගිය සඳුදා මහර අධිකරණය හමුවට ඉදිරිපත් කළ බවයි බියගම පොලිසිය සඳහන් කළේ.",
       "URL": "https://www.hirunews.lk/178255/වයස-18යි-ඒත්-දික්කසාදයි-බියගම-දී-අතවර",
       "Category": "Local News",
       "Parent URL": "https://www.hirunews.lk/local-news.php?pageID=4174"
}