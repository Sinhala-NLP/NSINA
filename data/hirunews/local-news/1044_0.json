{
       "Source": "hirunews",
       "Timestamp": "Wednesday, 06 July 2022 - 7:46",
       "Headline": "ජුනි 9 ලයිට් කැපුවාට විදුලි ඉංජිනේරුවන් දෙදෙනෙකුගේ වැඩ තහනම්",
       "News Content": "විදුලිබල පනත සම්මත කළ පසුගිය මස 09 වනදා අනුමැතියකින් තොරව රටපුරා විදුලිය විසන්ධි කර ජනතාව අපහසුතාවයට පත් කිරීම සම්බන්ධයෙන් විදුලිබල මණ්ඩලයේ පද්ධති පාලන අංශයේ නියෝජ්‍ය සාමාන්‍යාධිකාරි ඇතුළු ඉංජිනේරුව් දෙදෙනෙකුගේ වැඩ තහනම් කර ඇති බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nඒ, පාර්ලිමේන්තුවේ දී ඊයේ අදහස් දක්වමින්.\nමොවුන් අතර ලංකා විදුලිබල මණ්ඩලයේ විදුලි ඉංජිනේරු සංගමයේ සම ලේකම් එරංග කුඩාහේවා ද වනවා.\nපසුගිය මස 09 වැනිදා විදුලිබල පනතට ගෙන ආ සංශෝධනවලට විරෝධය පළ කරමින් එම සංගමය වර්ජනයක් දියත් කළ අවස්ථාවේ දී ජල විදුලිය උත්පාදනය කිරීමට අවස්ථාව තිබිය දී විශාල මුදලක් වැය කර ඩීසල් බලාගාර භාවිතයෙන් විදුලිය උත්පාදනය කිරීමට සිදු ව තිබුණා.",
       "URL": "https://www.hirunews.lk/309160/ජුනි-9-ලයිට්-කැපුවාට-විදුලි-ඉංජිනේරුවන්-දෙදෙනෙකුගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1044"
}