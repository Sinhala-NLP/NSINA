{
       "Source": "hirunews",
       "Timestamp": "Thursday, 01 June 2017 - 17:10",
       "Headline": "වැසිකිලියේ තබා මස් සකස් කළ හෝටලයකට මුද්‍රා තැබෙයි",
       "News Content": "හෝටල් සේවකයන් විසින් භාවිත කරන වැසිකිලියක ආහාර සඳහා මස් සකස් කළ හෝටලයකට මුද්‍රාතැබීමට මහජන සෞඛ්‍ය පරීක්ෂකවරුන් පියවර ගෙන තිබෙනවා.\nමඩකලපුව නගරයේ මෙම හෝටලය වටලා ඇත්තේ පෙරේදා දිනයේදීයි.\nමහජන සෞඛ්‍ය පරීක්ෂකවරුන් හෝටල් පරීක්ෂා කිරීමකදීයි වැසිකිළියේ තබා මස් සකස් කරමින් සිටි ආකාරය දැක ඇත්තේ.\nඅනතුරුව ලබන මස 15 වනදා දක්වා හෝටලයට මුද්‍රා තැබීමට නිලධාරීන් පියවර ගෙන තිබෙනවා.\nවැසිකිලිය අසල තබාගෙන සකස් කරමින් තිබු මස් ද මහජන සෞඛ්‍ය පරීක්ෂකවරුන් භාරයට ගෙන ඇති අතර හෝටලයේ හිමිකරු අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/162605/වැසිකිලියේ-තබා-මස්-සකස්-කළ-හෝටලයකට-මුද්‍රා-තැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=4488"
}