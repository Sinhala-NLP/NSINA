{
       "Source": "hirunews",
       "Timestamp": "Friday, 04 August 2017 - 7:49",
       "Headline": "අන්තරේ සයිටම් විරෝධී පාගමන අද කොළඹට",
       "News Content": "මාලඹේ පෞද්ගලික වෛද්‍ය විද්‍යාලය අහෝසි කිරීම ඇතුළු ඉල්ලීම් කිහිපයක් මුල්කර ගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කළ සිව් දින පාගමනේ අවසන් දිනය අදයි.\nඅද (04) දිනයේ ඔවුන් සිය පාගමන කඩවතින් ආරම්භ කර කොළඹ - කොටුවට පැමිණීමට නියමිතයි.\nමහනුවර සිට ආරම්භ කළ මෙම පාගමනේ තුන්වන දිනය වූ ඊයේ කඩවතින් එය අවසන් වුණා.\nමේ අතර, මාළඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් තීන්දුවට එරෙහිව වෛද්‍ය සභාව ගොනු කළ පෙත්සම සළකා බැලීම අද දක්වා කල් දැමුණා.\nඒ ඊට අදාළ නඩුව බුවනෙක අලූවිහාරේ, අනිල් ගුණරත්න, සිසිර ආබෲ යන ත්‍රිපුද්ගල විනිසුරු මඩුල්ල හමුවේ ඊයේ සලකා බැලූනු අවස්ථාවේදියි.",
       "URL": "https://www.hirunews.lk/167568/අන්තරේ-සයිටම්-විරෝධී-පාගමන-අද-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4387"
}