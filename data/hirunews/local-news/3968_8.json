{
       "Source": "hirunews",
       "Timestamp": "Sunday, 29 April 2018 - 17:55",
       "Headline": "ගලිගමුව ඉන්ධන පිරවුම්හලේ රිය අනතුරින් එක් අයෙකු රෝහලේ",
       "News Content": "කෑගල්ල - කොළඹ ප්‍රධාන මාර්ගයේ ගලිගමුව ප්‍රදේශයේ පිහිටි ඉන්ධන පිරවුම්හලකට පැමිණි වෑන් රථයක ගැටීමෙන්  සිදුවූ අනතුරකින් පිරවුම්හලේ සේවකයෙකු බරපතල තුවාල ලබා රෝහල් ගතකර තිබෙනවා.\nඅද (29) දහවල් සිදු වූ මේ අනතුරට අයත් වෑන් රථය පදවා ඇත්තේ කාන්තාවක විසින්.\nඇය ඉන්ධන ලබාගැනීමේ අනතුරුව එම ස්ථානයෙන් පිටවී යාමට උත්සහ කිරීමේදී වේගය පාලනය කරගැනීමට නොහැකිවයි මේ අනතුර සිදුවී ඇත්තේ.\nතුවාලකරු කෑගල්ල මහ රෝහලට ඇතුලත් කර ඇති අතර අනතුර සිදුකල කාන්තාව පොලිසිය අත්අඩංගුවට ගෙන තිබෙනවා.\nසැකකාරිය අධිකරණයට ඉදිරිපත්කිරීමට නියමිත බවයි පොලිසිය කියා සිටියේ.\nඅනතුර පිලිබඳව කෑගල්ල පොලිසිය වැඩිදුර පරීක්ෂණ සිදුකරනවා.\nමේ අතර, අනතුර සිදුවන අකාරය ඉන්ධන  පිරවුම්හලේ සවිකර තිබූ CCTV කැමරාවේ මෙලෙස සටහන් වී තිබුණා.\nඑම වීඩියෝව පහතින්.",
       "URL": "https://www.hirunews.lk/189568/ගලිගමුව-ඉන්ධන-පිරවුම්හලේ-රිය-අනතුරින්-එක්-අයෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3968"
}