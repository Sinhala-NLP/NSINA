{
       "Source": "hirunews",
       "Timestamp": "Wednesday, 06 May 2020 - 22:50",
       "Headline": "ඉන්දුනීසියාවේ ප්‍රබල භූ චලනයක් - ශ්‍රී ලංකාවට කිසිදු අවදානමක් නැහැ",
       "News Content": "ඉන්දුනීසියාවේ බණ්ඩා මුහුදු තීරය ආසන්නයේ ප්‍රබල භූ චලනයක් හටගෙන තිබෙනවා.\nඑය රික්ටර් මාපකයේ සටහන් වී ඇත්තේ ඒකක 6.9ක් ලෙසටයි.\nශ්‍රී ලංකාවේ වේලාවෙන් රාත්‍රී 7.23ට පමණයි මෙම භූ චලනය සිදුවී ඇත්තේ.\nකෙසේවෙතත් මෙමගින් ඉන්දීය සාගර කලාපයට සුනාමි අවදානමක් නොමැති බව ඉන්දුනීසියා සුනාමි අනතුරු ඇඟවීම් ඒකකය සඳහන් කර තිබෙනවා.\nමේ අතර නිවේදනයක් නිකුත් කරමින් කාලගුණ විද්‍යා දෙපාර්තමේන්තුව කියාසිටියේ මෙම භූ චලනයෙන් ශ්‍රී ලංකාවට ද සුනාමි අවදානමක් නොමැති බවයි.\nමුහුදු බඩ ප්‍රදේශවල සාමාන්‍ය ජන ජීවිතය ආරක්ෂා සහිත බවයි ඔවුන් නිවේදනය කළේ.\nඑමෙන්ම එම නිවේදනය අදාළ ජාතික සහ අන්තර්ජාතික ආයතන සමග එකගත්වයෙන් නිකුත් කරන ලද බව ද කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/240222/ඉන්දුනීසියාවේ-ප්‍රබල-භූ-චලනයක්-ශ්‍රී-ලංකාවට-කිසිදු-අවදානමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2749"
}