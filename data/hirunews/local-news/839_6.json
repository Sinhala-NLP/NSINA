{
       "Source": "hirunews",
       "Timestamp": "Wednesday, 28 September 2022 - 11:58",
       "Headline": "තලෙයිබාන් ආණ්ඩුව රුසියාව සමග ගිවිසුමක් අත්සන් තබයි",
       "News Content": "ඇෆ්ගනිස්ථානයට පෙට්‍රල්, ඩීසල්, ගෑස් සහ තිරිඟු සැපයීම සඳහා තලේබාන් සංවිධානය රුසියාව සමඟ තාවකාලික ගිවිසුමක් අත්සන් කර ඇති බව වැඩබලන ඇෆ්ගනිස්ථාන වාණිජ හා කර්මාන්ත අමාත්‍ය හාජී නූරුදීන් අසීසි (Haji Nooruddin Azizi) තමා හා පැවසූ බව රොයිටර් පුවත් සේවය වාර්තා කරනවා.\nඒ අනුව එම පුවත් සේවය වැඩි දුරටත් දක්වන්නේ, ඇෆ්ගනිස්ථාන වාණිජ හා කර්මාන්ත අමාත්‍යාංශය සිය වෙළඳ හවුල්කරුවන් විවිධාංගීකරණය කිරීමට කටයුතු කරමින් සිටින බවත්, රුසියාව තලේබාන් පරිපාලනයට සාමාන්‍ය ගෝලීය භාණ්ඩ මිල ගණන්වලට වට්ටමක් ලබා දී ඇති බවත් ඇෆ්ගනිස්ථාන අමාත්‍යවරයා පැවසූ බවයි.\nමේ අතර රුසියාව විසින් වාර්ෂිකව පෙට්‍රල් ටොන් මිලියනයක්, ඩීසල් ටොන් මිලියනයක්, ද්‍රව පෙට්‍රෝලියම් ගෑස් (LPG) ටොන් 500,000ක් සහ තිරිඟු ටොන් මිලියන දෙකක් පමණ ඇෆ්ගනිස්ථානයට සැපයීමට කටයුතු කරන බව ද එම මාධ්‍ය වාර්තා සඳහන් කරනවා.\nකෙසේ නමුත් එම මාධ්‍යය වාර්තා වැඩිශුරටත් සඳහන් කරන්නේ, අදාල බලශක්ති සහ කෘෂිකර්ම අමාත්‍යාංශ ගිවිසුම පිළිබඳ තෙල් හා ගෑස් භාරව සිටින රුසියානු නියෝජ්‍ය අගමැති ඇලෙක්සැන්ඩර් නොවැක්ගේ කාර්යාලය ප්‍රතිචාර නො දැක් වූ බවයි.\nමීට වසරකට පෙරාතුව ඇෆ්ගනිස්ථානයේ හිටපු ජනපති ඇෆ්ගන් ඝානිගේ රජය බලහත්කාරයෙන් පෙරලූ තලෙයිබාන් සටන්කාමීන්, එරට පාලන බලය තමා සන්තක කර ගැනීමෙන් අනතුරුව සිදු කරන ලද පළමු ප්‍රධාන ජාත්‍යන්තර ආර්ථික ගනුදෙනුව මෙය වන අතර එය ගෝලීය බැංකු පද්ධතියෙන් හුදකලා කොට ඇති තලෙයිබාන් පාලනය වෙත බැඳී ඇති බැමි ලිහිල් කිරීමට උපකාරී විය හැකි බවයි තලෙයිබාන් පාලනය විශ්වාස කරන්නේ.",
       "URL": "https://www.hirunews.lk/316512/තලෙයිබාන්-ආණ්ඩුව-රුසියාව-සමග-ගිවිසුමක්-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=839"
}