{
       "Source": "hirunews",
       "Timestamp": "Sunday, 28 May 2017 - 8:40",
       "Headline": "හෙට සිය යළි වැසි වැඩිවේ - අයහපත් කාලගුණයෙන් තුන්ලක්ෂ 36,000 කට විදුලිය කැපේ",
       "News Content": "ගංඟාවල ජල මට්ටම මේ වනවිට ස්ථාවර මට්ටමකට පැමිණෙමින් පවතින බව වාරිමාර්ග දෙපාර්තමේන්තුව පවසනවා.\nවාරිමාර්ග දෙපාර්තමේන්තුවේ ජල කළමනාකරණ අංශයේ අධ්‍යක්ෂිකා ප්‍රේමා හෙට්ටිආරච්චි කියා සිටියේ කැලණි ගෙඟ් නාගලගම් වීථිය ජල මාපකයේ ජල මට්ටම් ස්ථාවර මට්ටමකට පැමිණ ඇති බවයි.\nගිං ගඟ පහල නිම්නයේ ජල මට්ටම තවදුරටත් සුළු වශයෙන් වැඩිවීමක් පෙන්නුම් කරන අතර, රත්නපුර ප්‍රදේශයෙන් කළු ගෙඟ් ජල මට්ටම පහත බැස ඇති බවයි ඇය සඳහන් කළේ. එමෙන්ම, නිල්වලා ගඟද තරමක් යහපත් අතට හැරෙමින් පවතිනවා.\nමේ අතර, දිවයිනේ නිරිත දිග ප්‍රදේශවලට හෙට සිට නැවතත් වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, දකුණ, මධ්‍යම සහ වයඹ පළාත්වලට මෙලෙස තද වැසි ඇතිවිය හැකි අතර, ඇතැම් ස්ථානවලට මිලිමීටර 75 ඉක්මවූ වැසි ඇතිවිය හැකි බවයි කාර්යයේ නියුතු කාලගුණ විද්‍යාඥ දර්ශන චමිල් ප්‍රේමතිලක ප්‍රකාශ කළේ.",
       "URL": "https://www.hirunews.lk/162305/හෙට-සිය-යළි-වැසි-වැඩිවේ-අයහපත්-කාලගුණයෙන්-තුන්ලක්ෂ-36000-කට-විදුලිය-කැපේ",
       "Category": "Local News",
       "Parent URL": "https://www.hirunews.lk/local-news.php?pageID=4495"
}