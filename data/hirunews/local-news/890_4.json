{
       "Source": "hirunews",
       "Timestamp": "Monday, 05 September 2022 - 14:07",
       "Headline": "තිරිඟු පිටි නිෂ්පාදන ධාරිතාව ඉහළ දමන්නැයි විෂයභාර ඇමති ඉල්ලයි",
       "News Content": "තිරිඟු පිටි නිෂ්පාදන ධාරිතාව ඉහළ නංවන ලෙසට මේ වනවිටත් මහ පරිමාණ තිරිඟු පිටි නිෂ්පාදන සමාගම් වෙත ඉල්ලීමක් කර ඇති බව වෙළඳ වානිජ හා ආහාර සුරක්ෂිතතා අමාත්‍ය නලින් ප්‍රනාන්දු ප්‍රකාශ කර තිබෙනවා.\nඅමාත්‍යවරයා සමස්ත ලංකා බේකරි හිමියන්ගේ සංගමය හමුවේ මේ බව ප්‍රකාශ කර ඇත්තේ එම අමාත්‍යාංශයේ අද (05) පෙරවරුවේ පැවති සාකච්ඡාවකදියි.\nඒ අනුව ඉදිරියේදී තිරිඟු පිටි හිඟයක් ඇති නොවන බවත්, පිටි මිල ඉහළ නැංවීමට අවශ්‍යතාවක් නොමැති බවත් අමාත්‍යවරයා සඳහන් කර තිබෙනවා.\nඑමෙන්ම තිරිඟු පිටි සඳහා පාලන මිලක් පැනවීම ප්‍රායෝගික නොවන බවද වෙළඳ අමාත්‍යවරයා බේකරි හිමියන්ගේ සංගමය හමුවේ ප්‍රකාශ කළ බවයි වෙළඳ වාණිජ හා ආහාර සුරක්ෂිතතා අමාත්‍යාංශය නිවේදනය කළේ.",
       "URL": "https://www.hirunews.lk/314608/තිරිඟු-පිටි-නිෂ්පාදන-ධාරිතාව-ඉහළ-දමන්නැයි-විෂයභාර-ඇමති-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=890"
}