{
       "Source": "hirunews",
       "Timestamp": "Tuesday, 26 July 2022 - 16:05",
       "Headline": "කලාවැව හැඩ කළ ගම්භීරත්වය අභිරහස් ලෙස මිය යයි (වීඩියෝ)",
       "News Content": "කලාවැව ජාත්ක උද්‍යානයේ වෙසෙන ඇත් පංතියේ සිටි දැඩි සංචාරක ආකර්ෂණයට ලක්වූ භරණ ඇතා අභිරස්ලෙස මියගොස් තිබෙනවා.\nපූජ්‍ය වනවාසි රාහුල හිමියන් කළ දැනුම් දීමෙන් පසුවයි භරණ ඇතාගේ සිරුර ගල්කිරියාගම ජාතික නාමල් උයන රක්ෂිතයේ තිබී හමු වී ඇත්තේ.\nඇතා මිය යන්නට ඇත්තේ අද උදෑසන බවත් මිය යාමට හේතුව මෙතෙක් අනාවරණය වීි නොමැති බවත් වනජීවී නිලධාරීහු සඳහන් කළා.\nගල්කිරියාගම වනසත්ව අඩවි ආරක්ෂක කාර්යාලයේ හා ගල්කිරියාගම පොලිස් ස්ථානයේ නිලධාරීන් විසින් සිද්දිය සම්බන්ධයෙන් මේ වනවිට මූලික විමර්ශන සිදුකරමින් සිටිනවා.\nමිය ගිය භරණ කලාවැව ජාතික උද්‍යානය හා ජාතික නාමල් උයන ආශ්‍රිතව නිරන්තරයෙන් සැරිසැරෑ ඇතෙකු වන අතර වයස අවු 30-35ක් පමණ වන දිග අඩි 04කට ආසන්න දළ යුගලයකට හිමිකම් කියන පිරිපුන් දළ ඇතෙක් වනවා.",
       "URL": "https://www.hirunews.lk/311003/කලාවැව-හැඩ-කළ-ගම්භීරත්වය-අභිරහස්-ලෙස-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=991"
}