{
       "Source": "hirunews",
       "Timestamp": "Friday, 17 February 2023 - 13:15",
       "Headline": "දඹුල්ලේ බස් අනතුරකින් මඟීන් අපහසුතාවක (වීඩියෝ)",
       "News Content": "ලංකා ගමනාගමන මණ්ඩලයට අයත් බස් රථයක් සහ පෞද්ගලික බස් රථයක් තරගයට ධාවනය කිරීමට යාමේදී සිදුවූ අනතුරකින් එක් බස් රථයක සිටි මගීන් පිරිසකට පිටතට පැමිණීමට නොහැකිව අපහසුතාවට පත්වූ පුවතක් දඹුල්ල ප්‍රදේශයෙන් වාර්තාවුණා.\nදඹුල්ල රෝහල ඉදිරිපිටදී මෙම බස් රථ දෙක අද අලුයම ගැටී තිබූ අතර, පෞද්ගලික බස් රථයට සමාන්තරව ශ්‍රී ලංගම බස් රථය ගැටී නැවතීම නිසා පෞද්ගලික බස් රථයේ මගීන්ට විනාඩි 40 කට අධික කාලයක් පිටතට පැමිණීමට නොහැකිවී තිබූ බවයි හිරු වාර්තාකරු සඳහන් කළේ.\nමෙලෙස අනතුරට ලක්ව ඇත්තේ අනුරාධපුර ශ්‍රී ලංගම ඩිපෝවට අයත් මහනුවර බලා ධාවනය වෙමින් පැවති බස් රථයක් සහ පොලොන්නරුව අරුණපුර සිට මහනුවර බලා ධාවනය වෙමින් පැවති පෞද්ගලික බස් රථයක්.",
       "URL": "https://www.hirunews.lk/327621/දඹුල්ලේ-බස්-අනතුරකින්-මඟීන්-අපහසුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=530"
}