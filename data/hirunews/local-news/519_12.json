{
       "Source": "hirunews",
       "Timestamp": "Thursday, 23 February 2023 - 7:30",
       "Headline": "අදානි ගිවිසුමෙන් රැකියා 2,000ක් (වීඩියෝ)",
       "News Content": "මන්නාරම සහ පුනරීන් ප්‍රදේශයේ මෙගාවොට් 350ක සුළං විදුලි බලාගාර දෙකේ ඉදිකිරීම සඳහා වන අනුමැතිය ශ්‍රී ලංකා ආයෝජන මණ්ඩලය ඊයේ (22) ඉන්දියාවේ අදානි සමාගමට ලබාදුන්නා.\nඒ, ආයෝජන ප්‍රවර්ධන රාජ්‍ය අමාත්‍ය දිලුම් අමුණුගමගේ ප්‍රධානත්වයෙන් පැවති උත්සවයක දී යි.\nඒ සඳහා අදානි සමාගමේ නියෝජිතයන්ද එක්ව සිටි අතර, සුළං විදුලි බලාගාර ගිවිසුම සඳහා ගිවිසුම් අත්සන් කර තිබුණේ 2022 වසරේ මාර්තු 11 වනදා යී.\nඊට අදාළ අනුමැතියයි ශ්‍රී ලංකා ආයෝජන මණ්ඩලය විසින් ඊයේ දිනයේ දී අදානි සමාගමට ලබා දී තිබුණේ.\nඩොලර් මිලියන 442ක ආයෝජනයක් වන මෙමඟින් රැකියා 1,500ත්, 2,000ත් අතර සංඛ්‍යාවක් උත්පාදනය කෙරෙනු ඇති.\nව්‍යාපෘතිය වසර දෙකකින් නිම කිරීමටයි අපේක්ෂා කෙරෙන්නේ.\nඒ අනුව මන්නාරමේ ඉදිකෙරෙන සුළං විදුලි ව්‍යාපෘතිය මෙගාවොට් 250 ක ධාරිතාවකින් යුතු වන අතර, පූනරීන් ප්‍රදේශයේ ඉදිකෙරෙන සුළං විදුලි ව්‍යාපෘතියේ ධාරිතාවය මෙගාවොට් 100ක්.",
       "URL": "https://www.hirunews.lk/328064/අදානි-ගිවිසුමෙන්-රැකියා-2000ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=519"
}