{
       "Source": "hirunews",
       "Timestamp": "Sunday, 15 August 2021 - 18:55",
       "Headline": "පරිසර හානි සොයන්න කඩා පනින ඒකකයක්",
       "News Content": "පරිසර හානි කිරීම් සහ මහජන පැමිණිලි විමර්ශනයට විශේෂ හදිසි කඩා පැනීම් ඒකකයක් හෙවත් අභ්‍යන්තර විමර්ශන ඒකකයක් සිය අමාත්‍යාංශයට අනුබද්ධිතව පිහිටුවීමට පරිසර අමාත්‍යාංශය තීරණය කර තිබෙනවා.\nඒ සඳහා විෂය භාර අමාත්‍ය මහින්ද අමරවීර, අමාත්‍යාංශ ලේකම් විශේෂඥ වෛද්‍ය අනිල් ජාසිංහට අදාළ උපදෙස් ලබාදී ඇති බවයි පරිසර අමාත්‍යාංශ නිකුත් කළ නිවේදනයක දැක්වෙන්නේ.\nවිමර්ශන නිලධාරින් කිහිපදෙනෙකු සිටින බැවින් පරිසර හානි කිරීම් සහ මහජන පැමිණිලි විමර්ශනය කිරීම සම්බන්ධයෙන් සෑහීමකට පත්විය නොහැකි බව පරිසර අමාත්‍යවරයා සඳහන් කළා.\nඑමෙන්ම, පරිසර අමාත්‍යාංශයට අනුබද්ධව කටයුතු කරන දිස්ත්‍රික් නිලධාරින්ගේ අකටයුතුකම් සම්බන්ධයෙන් ද මහජනතාව අමාත්‍යාංශයට පැමිණිලි කර තිබීම නිසයි මෙම විශේෂ අභ්‍යන්තර විමර්ශන ඒකකය පිහිටුවීමට තීරණය කර ඇත්තේ.",
       "URL": "https://www.hirunews.lk/279783/පරිසර-හානි-සොයන්න-කඩා-පනින-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=1752"
}