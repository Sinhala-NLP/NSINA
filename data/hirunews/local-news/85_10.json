{
       "Source": "hirunews",
       "Timestamp": "Sunday, 20 August 2023 - 13:54",
       "Headline": "සරසවි සිසුවෙක් සියදිවි නසාගනී",
       "News Content": "2020 වර්ෂයේ ගණිත අංශයෙන් කිලිනොච්චි දිස්ත්‍රික් ප්‍රථමයා වී මොරටුව විශ්වවිද්‍යාලයේ පළමු වසරේ අධ්‍යාපනය ලබමින් සිටි 22 හැවිරිදි සරසවි සිසුවෙකු ගෙළ වැළලාගෙන සියදිවි හානි කරගෙන තිබෙනවා.\nචන්ද්‍රමෝහන් තේනුජන් නමැති මොහු කිලිනොච්චිය, විවේකාකන්නගර් ප්‍රදේශයේ පදිංචිකරුවෙක්.\nවිශ්වවිද්‍යාලයේ සිට නිවසට පැමිණ සිටියදියි ඔහු මෙලෙස සියදිවි නසාගෙන ඇත්තේ.\nමෙම විශ්වවිද්‍යාල සිසුවා කලක් තිස්සේ පවතින හිසරදයක් සඳහා ප්‍රතිකාර ලබමින් සිට ඇති අතර තමන්ට විශ්වවිද්‍යාලයට යාමට නොහැකි බවට නිවසට ආ අවස්ථාවේ පැවසූ බවයි සිසුවාගේ දෙමාපියන් පවසන්නේ.\nකෙසේ වෙතත් ඊයේ (20) රාත්‍රියේ නිවසේ පිහිටි ගබඩා කාමරයක් තුළදී මෙලෙස සිසුවා ගෙල වැළලාගෙන සියදිවි නසාගෙන ඇති බවයි පොලිසිය ප්‍රකාශ කළේ.",
       "URL": "https://www.hirunews.lk/345486/සරසවි-සිසුවෙක්-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=85"
}