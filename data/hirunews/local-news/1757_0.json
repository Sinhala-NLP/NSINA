{
       "Source": "hirunews",
       "Timestamp": "Friday, 13 August 2021 - 13:38",
       "Headline": "අමාත්‍ය මණ්ඩල අනුකමිටුව, ශ්‍රී ලංකා පොදුජන අධ්‍යාපන සේවා සංගමය හමුවෙයි",
       "News Content": "ගුරු විදුහල්පති වැටුප් විෂමතා ගැටලුව විසදීමට පත් කළ අමාත්‍ය මණ්ඩල අනුකමිටුව ශ්‍රී ලංකා පොදුජන අධ්‍යාපන සේවා සංගමයේ සමග අද දහවල් සාකච්ඡා ආරම්භ කිරීමට නියමිතයි.\nඒ අමාත්‍ය විමල් වීරවංශගේ නිවසේදීයි.\nමෙම කමිටුව ඊයේ අමාත්‍යවරයාගේ නිවසේදීම රැස්වූ අතර එහිදී තීරණය කෙරුණේ ගුරු සංගම් වෙන් වෙන්ව ගෙන්වා සාකච්ඡා සිදුකිරීමටයි.\nඒ අනුවයි මෙලෙස ශ්‍රී ලංකා පොදුජන අධ්‍යාපන සේවා සංගමය අද දිනයේ කැඳවා ඇත්තේ. මෙම කමිටුවට අමාත්‍යවරුන් වන ඩලස් අලහප්පෙරුම, විමල් වීරවංශ, ප්‍රසන්න රණතුංග සහ මහින්ද අමරවීර ඇතුළත්.\nමේ අතර, 32 වන දිනටත් ඔන්ලයින් ඉගැන්වීමේ කටයුතුවලින් ඉවත්ව සිය වෘත්තීය ක්‍රියාමාර්ගවල නියැලෙන බව ගුරු සංගම් ප්‍රකාශ කළා.",
       "URL": "https://www.hirunews.lk/279598/අමාත්‍ය-මණ්ඩල-අනුකමිටුව-ශ්‍රී-ලංකා-පොදුජන-අධ්‍යාපන-සේවා-සංගමය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1757"
}