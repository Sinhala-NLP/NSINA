{
       "Source": "hirunews",
       "Timestamp": "Wednesday, 10 August 2022 - 10:11",
       "Headline": "කොටියා මියගිය ආකාරය සොයන පරීක්ෂණ කණ්ඩායම සමර්හිල් වතුයායට (වීඩියෝ)",
       "News Content": "නුවරඑළිය හැටන් - සමර්හිල් තේ වතුයායේ කඳුකර කොටියකු මිය යෑම සම්බන්ධයෙන් විමර්ෂණයක් පැවැත්වීම සදහා වනජිවි අමාත්‍යවරයා පත් කළ කමිටුවේ නිලධාරීන් අද (10) එම වතුයායට පැමිණියා.\nපසුගිය ඉරිදා ගසකට නැග සිටියදී මෙම කොටියා මද්දකට හසුවී තිබූ අතර, පසුව වනජීවි නිලධාරීන් ගස කපා කොටියා බේරාගැනීමට ගිය අවස්ථාවේ ඊට යටවීමෙනුයි එම සත්ත්වයා ජීවිතක්ෂයට පත්වුණේ.\nමේ පිළිබඳව වනජීවී සහ වන සංරක්ෂණ සහ කෘෂිකර්ම අමාත්‍ය මහින්ද අමරවීරගේ නියෝගයක් මත විමර්ශනයක් ආරම්භ කරනු ලැබුවා.\nඒ අනුවයි සිද්ධිය විමර්ශනය කිරීම සඳහා එම අමාත්‍යාංශයේ ජ්‍යෙෂ්ඨ අතිරේක ලේකම් එස්.ජී. රණසිංහ, වනජීවි සෞඛ්‍ය අධ්‍යක්ෂක වෛද්‍ය තාරක ප්‍රසාද්, සත්ව උද්‍යාන දෙපාර්තමේන්තුවේ මෙහෙයුම් අධ්‍යක්ෂ අනෝමා ප්‍රියදර්ශනී ඇතුළු නිලධාරීන් පිරිසක් අද ස්ථානයට පැමිණියේ.",
       "URL": "https://www.hirunews.lk/312383/කොටියා-මියගිය-ආකාරය-සොයන-පරීක්ෂණ-කණ්ඩායම-සමර්හිල්-වතුයායට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=951"
}