{
       "Source": "hirunews",
       "Timestamp": "Friday, 22 April 2016 - 13:09",
       "Headline": "රජිව් ඝාතකයින් නිදහස් කළ යුතු ද ? තීන්දුව ත්‍රිපුද්ගල විනිසුරු මඩුල්ලකින්",
       "News Content": "හිටපු ඉන්දීය අග්‍රාමාත්‍ය රජිව් ගාන්ධි ඝාතනය සම්බන්ධයෙන් ජීවිතාන්තය දක්වා සිරදඩුවම් විඳින හිටපු එල් ටී ටී ඊ සාමාජිකයන් ඇතුළු 7 දෙනා නිදහස් කළ යුතු ද යන්න පිළිබදව තීරණය කිරීමට ඉන්දීය ශ්‍රේෂ්ඨාධිකරණය ත්‍රිපුද්ගල විනිසුරු මඩුල්ලක් නම් කර තිබෙනවා.\nරජිව් ඝාතනය සම්බන්ධයෙන් මුරුගන්, ශාන්තන්, ජයකුමාර්, පේරරිවාලන්, රොබට් පයස්, රවීචන්ද්‍ර සහ නලිනි යන 7 දෙනා බන්ධනාගාර ගතව සිටින්නේ වසර 23 ක සිටයි.\nමොවුන් නිදහස් කළ යුතු බවට තමිල්නාඩු අධිකරණය මගින් තීන්දුවක් ලබාදෙනු ලැබුවා.\nඒ තමිල්නාඩු ප්‍රාන්ත රජයේ යෝජනාවකට අනුවයි. ඊට එරෙහිව මධ්‍යම රජය ඉන්දීය ශ්‍රේෂ්ඨාධිකරණයට පෙත්සමක් ඉදිරිපත් කරනු ලැබුවා.\nඒ අනුවයි, ඒ සම්බන්ධයෙන් ත්‍රිපුද්ගල විනිසුරු මඩුල්ල මගින් විභාග කරනු ලබන්නේ.\nහිටපු ඉන්දීය අග්‍රමාත්‍ය රජිව් ගාන්ධි 1991 වසරේ මැයි 21 වනදා තමිල්නාඩුවේ ශ්‍රී පෙරුම්බු¥ර් හිදී එල්.ටී.ටී.ඊ මරාගෙන මැරෙන බෝම්බ ප්‍රහාරයකින් ජීවිතක්ෂයට පත්වුණා.",
       "URL": "https://www.hirunews.lk/131460/රජිව්-ඝාතකයින්-නිදහස්-කළ-යුතු-ද-තීන්දුව-ත්‍රිපුද්ගල-විනිසුරු-මඩුල්ලකින්",
       "Category": "Local News",
       "Parent URL": "https://www.hirunews.lk/local-news.php?pageID=5078"
}