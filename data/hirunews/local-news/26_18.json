{
       "Source": "hirunews",
       "Timestamp": "Saturday, 16 September 2023 - 10:39",
       "Headline": "යුක්රේනයේ ඓතිහාසික ස්ථාන විනාශවීමේ අවදානම ගැන යුනෙස්කෝ අවධානය",
       "News Content": "රුසියාව සමඟ පවතින යුද්ධය හේතුවෙන් යුක්‍රේනයේ නගර දෙකක ප්‍රධාන ඓතිහාසික ස්ථාන විනාශ වීමේ අවදානමකට ලක්ව ඇති බව යුනෙස්කෝ සංවිධානය පවසනවා.\nඒ අතර, කීව් නගරයේ පිහිටි මධ්‍යතන යුගයට අයත් ශාන්ත සොෆියා ආසන දෙව්මැදුර සහ විශේෂිත ආරාම භූමියක් මෙන්ම යුනෙස්කෝ ලෝක උරුම ලැයිස්තුවට ඇතුලත් කර ඇති බටහිර ලිවිව් නගරයේ ඓතිහාසික මධ්‍යස්ථානයක්ද ඇති බව සඳහන්.\nයුනෙස්කෝ ලෝක උරුම කමිටුව මෙම අනතුරුදායක ලැයිස්තුවට ඔඩේසා වරාය නගරයද එක් කර තිබෙනවා.\nයුක්රේනයට කළු මුහුද හරහා ලොව පුරා රටවලට ධාන්‍ය අපනයනය කිරීමට ඉඩ ලබාදුන් ගිවිසුම බිඳ වැටීමෙන් පසු මෑත කාලයේදී ඔඩේසා නගරය රුසියාවේ දැඩි බෝම්බ ප්‍රහාරයකට ලක්ව තිබුණා.",
       "URL": "https://www.hirunews.lk/348445/යුක්රේනයේ-ඓතිහාසික-ස්ථාන-විනාශවීමේ-අවදානම-ගැන-යුනෙස්කෝ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=26"
}