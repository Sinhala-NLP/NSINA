{
       "Source": "hirunews",
       "Timestamp": "Thursday, 02 March 2017 - 9:05",
       "Headline": "නව අගවිනිසුරු ලෙස ප්‍රියසාද් ඩෙප් ජනපති ඉදිරියේ දිවුරුම් දෙයි",
       "News Content": "නව අගවිනිසුරුවරයා ලෙස ශ්‍රේෂ්ඨාධිකරණ විනිසුරු ප්‍රියසාද් ඩෙප් ජනාධිපති මෛත්‍රීපාල සිරිසේන ඉදිරියේ අද උදෑසන දිවුරුම් දී තිබෙනවා.\nඔහු මෙරට 45 වන අගවිනිසුරුවරයා වනවා.\nනව අගවිනිසුරු දිවුරුම් දීම අද පෙරවරුවේ සිදු කෙරුණේ ජනාධිපති නිල නිවසේදීයි.\nශ්‍රේෂ්ඨාධිකරණයේ දැනට සිටින ජ්‍යෙෂ්ඨතම විනිසුරුවරයා වන ප්‍රියසාද් ඩෙප් මහතා 2007 වසරේ සිට 2011 දක්වා රජයේ සොලිසිටර් ජනරාල් ධුරය\nහොබවා තිබෙනවා.\nවැඩබලන අගවිනිසුරුවරයා ලෙසද කිහිප වරක් කටයුතු කර ඇති ඔහු අගවිනිසුරු ධූරයේ දිවුරුම් දුන්නේ කේ. ශ්‍රීපවන් මහතාගේ විශ්‍රාම යාමත් සමගයි.",
       "URL": "https://www.hirunews.lk/155828/නව-අගවිනිසුරු-ලෙස-ප්‍රියසාද්-ඩෙප්-ජනපති-ඉදිරියේ-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4635"
}