{
       "Source": "hirunews",
       "Timestamp": "Friday, 05 August 2022 - 13:50",
       "Headline": "සඳුදා, අඟහරුවාදා සහ බදාදා පාසල් පැවැත්වෙන බවට අධ්‍යාපන අමාත්‍යාංශයෙන් දැනුම් දීමක්",
       "News Content": "ලබන සතියේ පාසල් සඳුදා, අඟහරුවාදා සහ බදාදා දිනවල පැවැත්වීමට අධ්‍යාපන අමාත්‍යාංශය තීරණය කර තිබෙනවා.\nමීට පෙර එම අමාත්‍යාංශය දැනුම් දුන්නේ සතියට දින 3ක් ලෙස සඳුදා, අඟහරුවාදා සහ බ්‍රහස්පතින්දා පාසල් පැවැත්වීමට යි.\nකෙසේ වෙතත් ලබන සතියේ බ්‍රහස්පතින්දා දිනයට නිකිනි පුර පසළොස්වක පොහොය යෙදීම හේතුවෙන් එම දිනය වෙනුවට බදාදා දිනයේ ද පාසල් පැවැත්විය යුතු බවයි අධ්‍යාපන අමාත්‍යාංශය දැනුම් දෙන්නේ.\nමේ අතර උසස් පෙළ විභාගයේ ප්‍රායෝගික පරීක්ෂණවලට සහභාගි වීමට නො හැකි වූ අපේක්ෂකයන්ට ලබන 10 වන දාට පෙර ඉල්ලීම් ඉදිරිපත් කරන ලෙසට විභාග දෙපාර්තමේන්තුව දැනුම් දෙනවා.\nඒ අනුව විභාග අංකය, නම, විෂය සහ දුරකථන අංකය 071 81 56 717 යන වට්ස්ඇප් අංකය වෙත යොමු කළ යුතුයි.",
       "URL": "https://www.hirunews.lk/311966/සඳුදා-අඟහරුවාදා-සහ-බදාදා-පාසල්-පැවැත්වෙන-බවට-අධ්‍යාපන-අමාත්‍යාංශයෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=963"
}