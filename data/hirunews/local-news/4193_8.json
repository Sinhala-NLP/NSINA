{
       "Source": "hirunews",
       "Timestamp": "Thursday, 30 November 2017 - 15:35",
       "Headline": "වසර 27 කට පසුව යාපනයේ වඩමොලේ පාසල් භූමිය සිසු අයිතියට පත් කෙරේ (ඡායාරූප)",
       "News Content": "වසර 27 ක් යාපනය ආරක්ෂක සේනා, අධි ආරක්ෂිත කලාපයේ පිහිටා තිබූ යාපනය, ඔට්ටාපුලම් වඩමොලේ රෝමානු කතෝලික විද්‍යාලය සහ ඔට්ටාපුලම් ශාන්ත මරියා දේවස්ථානය පැවති ඉඩම නැවත ජනතාව වෙත පැවරීම අද (30) සිදුකෙරුණා.\nඑම ඉඩම් අක්කර 29ක භූමි ප්‍රදේශය, යාපනය ආරක්ෂක සේනා ආඥාපති මේජර් ජෙනරල් දර්ශන හෙට්ටිආරච්චි විසින් යාපනය දිස්ත්‍රික් ලේකම් නාගලිංගම් වේදනායගම් වෙත මෙලෙස පවරාදෙනු ලැබුවා.\nපසුගිය සමයේ පැවති ආරක්ෂක තත්වයන් මත මෙම ඉඩම්, යාපනය අධි ආරක්ෂිත කලාපය වෙත පවරාගෙන තිබුණා.\nයාපනය වලිකාමම් උතුර ප්‍රාදේශීය ලේකම් කොට්ඨාසයේ ප්‍රදේශයක මේ වනවිට නැවත පදිංචි කිරීම් සිදුකර ඇති අතර, එම දරුවන්ගේ අධ්‍යාපනය වෙනුවෙන් ඔට්ටාපුලම් වඩමොලේ රෝමානු කතෝලික විද්‍යාලය නැවත ආරම්භ කෙරෙනු ඇති.\nනිදහස් කළ ඉඩම් වල පවුල් 17 ක් නැවත පදිංචි කිරීමට නියමිත බවයි දිස්ත්‍රික් ලේකම් කාර්යාලය පැවසුවේ.\nඡායාරූප - වවුනියාව, මාධව කුලසූරිය",
       "URL": "https://www.hirunews.lk/177308/වසර-27-කට-පසුව-යාපනයේ-වඩමොලේ-පාසල්-භූමිය-සිසු-අයිතියට-පත්-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4193"
}