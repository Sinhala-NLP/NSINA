{
       "Source": "hirunews",
       "Timestamp": "Sunday, 27 September 2020 - 11:13",
       "Headline": "කසල තේ කිලෝ විසිදහසක් සමග සැකකරුවෙකු අත්අඩංගුවට (වීඩියෝ)",
       "News Content": "නීති විරෝධීව ගබඩා කර තිබූ කසල තේ කිලෝ විසිදහසකට වැඩි ප්‍රමාණයක් සමග සැකකරුවෙකු ගම්පොල වෙලම්බොඩ ප්‍රදේශයේදී පොලිස් අත්අඩංගුවට ගෙන තිබෙනවා.\nකසල තේ කිලෝ තුන්දහසක් පමණක් ළග තබා ගැනීමට බලපත්‍ර ලබාගෙන ඊට වඩා වැඩි ප්‍රමාණයක් තබා ගනිමින් මෙහි ජාවාරම් සිදුකරන බවටයි අනාවරණ වී ඇත්තේ.\nඅදාළ ගබඩාව මුද්‍රා තැබීමට පොලිසිය පියවර ගෙන ඇති අතර එය තේ මණ්ඩල නිලධාරීන්ගේ පරීක්ෂාවට ලක් කිරීමට නියමිතයි.\nවෙලම්බොඩ ප්‍රදේශයේ නිරන්තරයෙන් කසල තේ වැටලීම් සිදුවන අතර දින කිහිපයකට පෙර ද එම ප්‍රදේශයෙන් කසල තේ කිලෝ පහලොස් දහසක් අත්අඩංගුවට ගෙන තිබුනා.\nමෙලෙස සකස් කරන තේ කොළ අනුරාධපුර, පොළොන්නරුව සහ යාපනය වැනි ප්‍රදේශවලට අලෙවි කරන බවට ද පොලිසිය අනාවරණ කරගෙන තිබෙනවා.",
       "URL": "https://www.hirunews.lk/251208/කසල-තේ-කිලෝ-විසිදහසක්-සමග-සැකකරුවෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2427"
}