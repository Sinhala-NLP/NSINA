{
       "Source": "hirunews",
       "Timestamp": "Friday, 18 September 2020 - 10:11",
       "Headline": "යුරෝපයේ කොරෝනා වෛරස් ව්‍යාප්තිය වේගවත්විය හැකි බවට අනතුරු ඇඟවීමක්",
       "News Content": "අද උදෑසනින් අවසන් වූ පැය විසි හතර තුළ තවත් කොරෝනා වෛරස් ආසාදිතයන් 96,424ක් වාර්තාවීමත් සමඟ ඉන්දියාවේ සමස්ත කොරෝනා වෛරස් ආසාදිතයන් සංඛ්‍යාව පනස් දෙලක්ෂය ඉක්මවා තිබෙනවා.\nඑමෙන්ම ඊයේ දිනයේ වාර්තාවූ මරණ 1,174ක් සමඟ ඉන්දියාවේ කොරෝනා වෛරස් මරණ සංඛ්‍යාවද 84,372 දක්වා ඉහළ ගියා.\nඇමරිකා එක්සත් ජනපදය හැරුණු කොට කොරෝනා වෛරසයෙන් ලොව දෙවනුව වැඩිම පීඩාවට පත්වූ රට වන්නේ ඉන්දියාවයි.\nමේ අතර ලෝක සෞඛ්‍ය සංවිධානය ප්‍රකාශ කළේ යුරෝපයේ කොරෝනා වෛරස් ව්‍යාප්තිය තවදුරටත් වේගවත් විය හැකි බවයි.\nමේ නිසා නිරෝධායන කාලසීමාවන් අවම කිරීමේ පියවර යෝග්‍ය නොවන බවයි එහි යුරෝපීය අධ්‍යක්‍ෂ හෑන්ස් ක්ලූග් සඳහන් කළේ.",
       "URL": "https://www.hirunews.lk/250497/යුරෝපයේ-කොරෝනා-වෛරස්-ව්‍යාප්තිය-වේගවත්විය-හැකි-බවට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2447"
}