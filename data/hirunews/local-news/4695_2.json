{
       "Source": "hirunews",
       "Timestamp": "Tuesday, 24 January 2017 - 18:12",
       "Headline": "27 වෙනදා එන්න ඉන්න අයට මහින්දගෙන් උපදෙසක්",
       "News Content": "ලබන 27 වනදා පැවැත්වෙන ජන රැළියේදී තමන් සමග එක්වීමට සිටි රජයේ මැති ඇමතිවරුන් පිරිසට තමන් උපදෙසක් ලබාදුන් බව හිටපු ජනාධිපති මහින්ද රාජපක්ෂ පවසනවා.\nනාරාහේන්පිට අභයාරාමයේ අද පැවති මාධ්‍ය හමුවකින් අනතුරුව මාධ්‍යවේදීන් යොමුකල ප්‍රශ්ණවලට පිළිතුරු ලබාදෙමිනුයි හිටපු ජනාධිපතිවරයා මේබව කියාසිටියේ.\nඑහිදී ඔහු සඳහන් කලේ තමන් සමග එක්වීමට පැමිණෙන පිරිස්වලට අභුත චෝදනා නගා පරීක්ෂණ සිදු කිරීමට රජයේ ප්‍රධානීන් කටයුතු කිරීම හේතුවෙන් මෙම උපදෙස ලබාදුන් බවයි.\nලබන 27 වනදා ඒකාබද්ධ විපක්ෂයේ මුලිකත්වයෙනුයි මෙම ජන රැළිය නුගේගොඩදී පැවැත්වීමට සැලසුම් කර ඇත්තේ.",
       "URL": "https://www.hirunews.lk/152806/27-වෙනදා-එන්න-ඉන්න-අයට-මහින්දගෙන්-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=4695"
}