{
       "Source": "hirunews",
       "Timestamp": "Sunday, 29 May 2022 - 15:13",
       "Headline": "ඉදිරි සති දෙක ඇතුළත අමතර දුම්රිය ගමන්වාර 50ක්",
       "News Content": "පොදු ප්‍රවාහන ක්ෂේත්‍රයේ උද්ගතව ඇති ගැටළුවලට දිය හැකි විසඳුම් පිළිබඳව විද්වත් වෘත්තිකයන්ගේ යෝජනා ලබා ගන්නා බව අමාත්‍ය ආචාර්ය බන්දුල ගුණවර්ධන පවසනවා.\nඅමාත්‍යවරයා මේ බව සඳහන් කළේ මොරටුව විශ්වවිද්‍යාලයේ මහාචාර්ය අමල් ගුණරත්න ඇතුළු ප්‍රවාහන ක්ෂේත්‍රයේ විද්වතුන්, ආචාර්ය, මහාචාර්ය වරුන් සමග ප්‍රවාහන හා මහාමාර්ග අමාත්‍යාංශ ශ්‍රවණාගාරයේ පැවති වැඩමුළුවකට එක් වෙමින්.\nවිද්වතුන් ඉදිරිපත් කළ අදහස් හා යෝජනාවලින් කඩිනමින් ක්‍රියාත්මක කළ හැකි යෝජනා ඉදිරි සති දෙක ඇතුළත දී ක්‍රියාත්මක කරන බව අමාත්‍යවරයා මෙහිදී සඳහන් කළා.\nඒ අනුව දැනට ධාවනය වන දුම්රිය ගමන්වාරවලට අමතරව ඉදිරි සති දෙක ඇතුළත දී අමතර දුම්රිය ගමන්වාර 50ක් එක් කිරීමටත්, දිගුකාලීන යෝජනා පිළිබඳව නැවත වරක් ප්‍රවාහන ක්ෂේත්‍රයට සම්බන්ධ නිළධාරීන් සහ අනෙකුත් පාර්ශව සමග සාකච්ඡා කර ඉදිරි සැළසුම් සකස් කිරීමට බලාපොරොත්තු වන බවයි ඔහු කියාසිටියේ.",
       "URL": "https://www.hirunews.lk/305613/ඉදිරි-සති-දෙක-ඇතුළත-අමතර-දුම්රිය-ගමන්වාර-50ක්",
       "Category": "Local News",
       "Parent URL": "https://www.hirunews.lk/local-news.php?pageID=1135"
}