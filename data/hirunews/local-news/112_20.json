{
       "Source": "hirunews",
       "Timestamp": "Wednesday, 09 August 2023 - 9:13",
       "Headline": "දේපළ සොරකම් රැසකට සම්බන්ධ සැක 3ක් අත්අඩංගුවට",
       "News Content": "මහව ප්‍රදේශයේ ගෙවල් බිඳ, දේපළ සොරකම් කිරීම්, යතුරු පැදි සොරකම්, විදුලි, වතුර මෝටර හා වාහන බැටරි සොරකම් කිරීම් යන අපරාධ රැසකට සම්බන්ධ සැකකරුවන් දෙදෙනෙකු හා සොර බඩු ළඟ තබා ගත් පුද්ගලයෙකු පෙරේදා (07) අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අවුරුදු 23 හා 48 යන වයස්වල පසුවන බලල්ල, මහව හා හෙට්ටිපොළ ප්‍රදේශවල පදිංචිකරුවන්.\nසැකකරුවන්ගෙන් සිදු කරන ලද වැඩිදුර විමර්ශනයේදී ඔවුන් විසින් සොරකම් කරන ලද යතුරුපැදි 03ක්, වතුර මෝටර 07ක්, රූපවාහිනි යන්ත්‍රයක්, විදුලි පංකාවක්, වාහන බැටරි 02 ක්, තණකොළ කපන යන්ත්‍රයක්, ග්‍රයින්ඩරයක් ඇතුළු දේපළ රැසක් පොලිසිය විසින් සොයාගෙන තිබෙනවා.\nසැකකරුවන් ඊයේ (08) මහව මහෙස්ත්‍රාත් අධිකරණයට ඉදිරිපත් කිරීමෙන් පසු මේ මස 21 වන දින දක්වා රක්ෂිත බන්ධනාගාරගත කරන ලෙස නියෝග කරනු ලැබුවා.\nමෙම සිද්ධිය පිළිබඳව මහව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/344179/දේපළ-සොරකම්-රැසකට-සම්බන්ධ-සැක-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=112"
}