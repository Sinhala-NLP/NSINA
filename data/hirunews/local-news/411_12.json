{
       "Source": "hirunews",
       "Timestamp": "Sunday, 16 April 2023 - 10:34",
       "Headline": "කේරල ගංජා සමඟ ඉන්දීය ධීවරයින් පිරිසක් අත්අඩංගුවට",
       "News Content": "ශ්‍රී ලංකා නාවික හමුදාව යාපනය, ඩෙල්ෆ්ට් දූපතට බටහිර දෙසින් වූ මෙරට මුහුදු ප්‍රදේශයේ පසුගිය 15 වන දින රාත්‍රී කාලයේ සිදුකල විශේෂ සෝදිසි මෙහෙයුමක දී කේරළ ගංජා තොගයක් සමඟ සැකකරුවන් තිදෙනෙකු නාවික හමුදා භාරයට ගැනීමට කටයුතු කර තිබෙනවා.\nඒ කේරළ ගංජා කිලෝග්‍රෑම් 62කට අධික තොගයක් රැගත් ඉන්දීය ඩව් යාත්‍රාවක්.\nඑහිදී එම යාත්‍රාවෙහි උර දෙකක් තුල පාර්සල් විසි තුනක අසුරන ලද කේරළ ගංජා කිලෝ 62 ග්‍රෑම් 400 ක පමණ තොගයක් ඉතා සූක්ෂම ලෙස සඟවා තිබූ බව නාවික හමුදාව පවසනවා.\nතවද මෙම මෙහෙයුම මඟින් නාවික හමුදා භාරයට ගත් කේරළ ගංජා තොගයේ දළ වීථි වටිනාකම රුපියල් මිලියන 20කට අධික වන බව සදහන්.\nසැකකරුවන් තිදෙනා, කේරළ ගංජා තොගය සහ ඉන්දීය ඩව් යාත්‍රාව ඉදිරි නීතිමය කටයුතු සඳහා ඩෙල්ෆ්ට් පොලිසිය වෙත භාරදීමට කටයුතු කර තිබෙනවා.",
       "URL": "https://www.hirunews.lk/332644/කේරල-ගංජා-සමඟ-ඉන්දීය-ධීවරයින්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=411"
}