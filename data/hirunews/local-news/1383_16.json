{
       "Source": "hirunews",
       "Timestamp": "Tuesday, 01 February 2022 - 9:07",
       "Headline": "ඉන්දු - ශ්‍රී ලංකා ධීවරයින් පේදුරුතුඩුවේදී ගැටේ (වීඩියෝ)",
       "News Content": "මෙරට මුහුදු සීමාව උල්ලංගනය කරමින් ධීවර කටයුතුවල නිරත වූ ඉන්දීය ධීවරයන් පිරිසක් හා මෙරට ධීවරයින් අතර ඊයේ (31) රාත්‍රීයේ දී ගැටුමක් හටගෙන තිබෙනවා.\nපේදුරුතුඩුව මුහුදු ප්‍රදේශයේ ධීවර කටයුතු වන නිරත වූ ඉන්දීය ධීවරයින් පිරිසක් මෙරට ධීවරයින්ට පහරදී ඇති බවටයි වාර්තා වන්නේ.\nඑහිදී නාවික හමුදාව ඊට මැදිහත් වී ඉන්දීය ධීවරයින් සිය භාරයට ගෙන තිබෙනවා.\nකෙසේ වෙතත් අදාළ ස්ථානයට ධීවර කටයුතු පිළිබඳ අමාත්‍ය ඩග්ලස් දේවානන්දා පැමිණීමත් සමග මෙරට ධීවරයින් ඔහුට විරෝධය පළ කර තිබෙනවා.\nඔවුන් සඳහන් කරන්නේ, දීර්ඝ කාළයක සිට පවතින මෙම තත්ත්වය පිළිබදව ඇමතිවරයා දැනුවත් කළ ද ඊට මෙතෙක් නිසි විසදුමක් ලබා දී නොමැති බවයි.",
       "URL": "https://www.hirunews.lk/295840/ඉන්දු-ශ්‍රී-ලංකා-ධීවරයින්-පේදුරුතුඩුවේදී-ගැටේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1383"
}