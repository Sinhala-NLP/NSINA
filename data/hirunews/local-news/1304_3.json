{
       "Source": "hirunews",
       "Timestamp": "Wednesday, 09 March 2022 - 19:01",
       "Headline": "රාජ්‍ය ඇමති ධුරයෙන් ඉල්ලා අස්වූ ජයන්ත සමරවීරට අමාත්‍යාංශයට පැමිණි අවස්ථාවේදී බාධා  (වීඩියෝ)",
       "News Content": "සිය ධුරයෙන් ඉල්ලා අස්වූ ජාතික නිදහස් පෙරමුණ නියෝජනය කරන රාජ්‍ය අමාත්‍ය ජයන්ත සමරවීර ලිපිලේඛන භාරදී මාධ්‍ය හමුවක් පැවැත්වීම සඳහා අමාත්‍යාංශයට පැමිණි අවස්ථාවේදී බාධා කිරීමක් සිදුව තිබෙනවා.\nඒ, මාධ්‍යවේදීන්ට අමාත්‍යාංශය වෙත ඇතුළු වීමට ආරක්ෂක අංශ විසින් ඉඩ ලබානොදීමත් සමගයි.\nඑම අවස්ථාවේදී ආරක්ෂක අංශ නිලධාරීන් මාධ්‍යවේදීන්ට ප්‍රකාශ කළේ රාජ්‍ය අමාත්‍යවරයා ධුරයෙන් ඉල්ලා අස්වී ඇති බැවින් මාධ්‍ය හමුවක් සඳහා අවසර ලබා ගෙන නොමැති බවයි.\nකෙසේ වෙතත්, ඒ අතරතුර හිටපු රාජ්‍ය අමාත්‍යවරයා අමාත්‍යාංශය වෙත පැමිණිම සඳහා එම ස්ථානයට ආ අතර එහිදී ආරක්ෂක අංශ මාධ්‍යවේදීන්ට සහ ඔහුට අවස්ථාව ලබාදී තිබුණා.\nමේ අතර වරාය අමාත්‍ය රෝහිත අබේගුණවර්ධන ඇති වූ මෙම සිද්ධිය පිලිබඳව මාධ්‍ය වෙත අදහස් දක්වමින් කියා සිටියේ අදාළ සිද්ධිය සම්බන්ධයෙන් පරීක්ෂණයක් ක්‍රියාත්මක කරන ලෙස තමන් වරාය අධිකාරියේ සභාපතිවරයාට උපදෙස් ලබා දුන් බවයි.",
       "URL": "https://www.hirunews.lk/299088/රාජ්‍ය-ඇමති-ධුරයෙන්-ඉල්ලා-අස්වූ-ජයන්ත-සමරවීරට-අමාත්‍යාංශයට-පැමිණි-අවස්ථාවේදී-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1304"
}