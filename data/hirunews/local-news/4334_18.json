{
       "Source": "hirunews",
       "Timestamp": "Thursday, 07 September 2017 - 7:27",
       "Headline": "අද හිරු ගමින් ගමට බදුල්ල - පස්සර - තොලබෝවත්ත ගම්මානයට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලු පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහනේ දෙවන අදියර බදුල්ල දිස්ත්‍රික්කය කේන්ද්‍ර කරගනිමින් ඊයේ ආරම්භ වුණා.\nඒ අනුව හිරු ගමින් ගමට වැඩසටහන ඊයේ ක්‍රියාත්මක වූයේ බදුල්ල - ලුණුගල - සුමුදුගම ආදර්ශ ගම්මානයේයි.\nමෙහි පළමු අදියර මාතර දිස්ත්‍රික්කයේ ප්‍රදේශ රැසක් කේන්ද්‍ර කරගනිමින් ක්‍රියාත්මක වූ අතර\nඑහි සාර්ථකත්වයත් මත බදුල්ල දිස්ත්‍රික්කය කේන්ද්‍ර කරගනිමින් හිරු ගමින් ගමට වැඩසටහනේ දෙවන අදියර ක්‍රියාත්මක වන්නේ.\nඅද හිරු ගමින් ගමට කණ්ඩායම පැමිණෙන්නේ බදුල්ල - පස්සර - තොලබෝවත්ත ගම්මානයටයි.\nහිරු ගමින් ගමට වැඩසටහනට එක්වන ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමට ද හිරු එෆ්.එම්. මෙහිදී කටයුතු කරනවා.",
       "URL": "https://www.hirunews.lk/170320/අද-හිරු-ගමින්-ගමට-බදුල්ල-පස්සර-තොලබෝවත්ත-ගම්මානයට",
       "Category": "Local News",
       "Parent URL": "https://www.hirunews.lk/local-news.php?pageID=4334"
}