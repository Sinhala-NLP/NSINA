{
       "Source": "hirunews",
       "Timestamp": "Wednesday, 05 October 2016 - 16:28",
       "Headline": "නව තානාපතිවරයෙකු සහ මහ කොමසාරිස්වරයෙකු අක්තපත්‍ර භාරදෙයි",
       "News Content": "ශ්‍රී ලංකාවට අලුතෙන් පත්ව ආ නව ජර්මානු තානාපති යෝන් රෝඩර් සහ නව බංග්ලාදේශ මහ කොමසාරිස් රියාස් හමිදුල්ලා අද ජනාධිපති මෛත්‍රිපාල සිරිසේන වෙත සිය අක්තපත්‍ර භාරදුන්නා.\nබංග්ලාදේශයේ සිදුවූ ම්ලේච්ඡ ත්‍රස්ත ක්‍රියාවන් පිළිබඳව මෙහිදී ජනාධිපතිවරයා නව මහ කොමසාරිස්වරයාට කණගාටුව පළ කළ අතර, එය තරයේ හෙළා දකින බවද සඳහන් කළා.\nජර්මානු තානාපතිවරයා මෙහිදී කියා සිටියේ කිලිනොච්චියේ ඉදි කෙරෙන ජර්මානු කාර්මික පුහුණු ආයතනයේ ඉදිකිරීම් සොයාබැලීම තම ප්‍රථම රාජකාරිය වන බවයි.\nදකුණු පළාතේද එවැනි ආයතනයක් පිහිටුවීමට බලාපොරොත්තුවන බව ඔහු වැඩිදුරටත් කියා සිටියා.",
       "URL": "https://www.hirunews.lk/144512/නව-තානාපතිවරයෙකු-සහ-මහ-කොමසාරිස්වරයෙකු-අක්තපත්‍ර-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4850"
}