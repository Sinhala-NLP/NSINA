{
       "Source": "hirunews",
       "Timestamp": "Thursday, 10 June 2021 - 14:13",
       "Headline": "මැයි මාසයේ සංචාරකයන් 1500ක් දිවයිනට",
       "News Content": "කොරෝනා වෛරස් ගෝලීය වසංගතය හේතුවෙන් සංචරණ සීමා ක්‍රියාත්මක වුව ද, පසුගිය මැයි මාසයේදී දිවයිනට සංචාරකයන් 1500 කට ආසන්න සංඛ්‍යාවක් පැමිණ තිබෙනවා.\nඒ අතුරෙන් බහුතරයක් චීනය, ජර්මනිය සහ ඇමෙරිකා එක්සත් ජනපදය යන රටවලින් පැමිණි බවයි ශ්‍රී ලංකා සංචාරක සංවර්ධන අධිකාරිය ප්‍රකාශ කළේ.\nකෙසේ නමුත්, අප්‍රේල් මාසයේ දිවයිනට පැමිණි 4000 ඉක්මවූ සංචාරකයන් සංඛ්‍යාව හා සසඳන විට මැයි මාසයේදී වාර්තා වන්නේ පහත වැටීමක්.\nඑමෙන්ම, වසරේ මුල් මාස 5 තුල දිවයිනට සංචාරකයන් 15,294 ක් පැමිණ තිබෙනවා.\nඑහිදී කසක්ස්ථානය, ජර්මනිය, ඉන්දියාව සහ චීනය දිවයිනට වැඩියෙන්ම සංචාරකයන් පැමිණි රටවල් ලෙස සටහන් වන බවයි සංචාරක සංවර්ධන අධිකාරිය කියා සිටියේ.",
       "URL": "https://www.hirunews.lk/273926/මැයි-මාසයේ-සංචාරකයන්-1500ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1894"
}