{
       "Source": "hirunews",
       "Timestamp": "Sunday, 06 November 2022 - 13:40",
       "Headline": "ධනිෂ්ක ගුණතිලක සංචිතයේ රඳවා තබා ගැනීම ගැන ක්‍රිකට් ආයතනයෙන් පැහැදිලි කිරීමක් (වීඩියෝ)",
       "News Content": "ධනිෂ්ක ගුණතිලකගේ ආබාධ තත්ත්වය ඉක්මනින් සුව අතට පැමිණීම හේතුවෙන් අතිරේක ක්‍රිඩකයෙකු ලෙස සංචිතයේ තබාගැනීමේ අරමුණින්, ඔහු ඔස්ට්‍රෙලියාවේ රඳවාගත් බව ශ්‍රී ලංකා ක්‍රිකට් ආයතනය නිවේදනය කළා.\nඑය, කණ්ඩායමේ කළමනාකරු, තේරීම් කමිටුව ඇතුලු සියලු නිලධාරීන් එක්ව ගත් බව ද ශ්‍රී ලංකා ක්‍රිකට් ආයතනය සඳහන් කළා.\nස්ත්‍රී දුෂණ චෝදනාවකට ලක්වීමෙන් පසු ධනිෂ්ක ගුණතිලක ඔස්ට්‍රෙලියාවේ රඳවාගත්තේ කුමන හේතුවක් මත ද යන්න මතභේදයක් උද්ගතව තිබෙනවා.\nඒ සම්බන්ධයෙන් ක්‍රීඩා අමාත්‍යාංශ ලේකම්වරයා ද ක්‍රිකට් ආයතනයෙන් විමසීමක් කර තිබුණා.\nඒ අනුවයි ක්‍රිකට් ආයතනය මෙම පැහැදිලි කිරීම සිදුකර ඇත්තේ.",
       "URL": "https://www.hirunews.lk/319757/ධනිෂ්ක-ගුණතිලක-සංචිතයේ-රඳවා-තබා-ගැනීම-ගැන-ක්‍රිකට්-ආයතනයෙන්-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=753"
}