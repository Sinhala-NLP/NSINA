{
       "Source": "hirunews",
       "Timestamp": "Thursday, 14 April 2016 - 7:16",
       "Headline": "දකුණු පළාතේ ජල අර්බුදයක්",
       "News Content": "දකුණු පළාතේ ප්‍රදේශ කිහිපයක ජනතාව මේ වනවිට පානීය ජල අර්බුදයකට මුහුණපා තිබෙනවා.\nගාල්ල, හම්බන්තොට, කතරගම, තිස්සමහාරාම, තණමල්විල, සෙල්ලකතරගම ආදී ප්‍රදේශවල ජනතාව මෙම අර්බුදයට දැඩිව මුහුණදී සිටින බවයි වාර්තා වන්නේ.\nඋදාවූ  අලූත් අවුරුද්දේ ද තමන් මෙම ගැටලූවට මුහුණ දුන් බවයි ප්‍රදේශවාසීන් සදහන් කළේ.\nජල සම්පාදනය හරහා බවුසර් මගින් ජලය බෙදා හැරීමට කටයුතු කරන බවට බලධාරින් පැවසුව ද එවැන්නක් සිදු නොවූ බවයි ඔවුන් කියා සිටියේ.\nමේ සම්බන්ධයෙන් හිරු ප්‍රවෘත්ති අංශය ජල සම්පාදන හා ජලාපවාහන මණ්ඩලයෙන් විමසීමක් කළා.\nඑහි ප්‍රකාශකයෙකු සදහන් කළේ අදාළ ප්‍රදේශවලට ජලය බවුසර් මගින් බෙදා හැරීමට කටයුතු කර ඇති බවයි.",
       "URL": "https://www.hirunews.lk/130813/දකුණු-පළාතේ-ජල-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=5089"
}