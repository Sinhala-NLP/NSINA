{
       "Source": "hirunews",
       "Timestamp": "Wednesday, 10 January 2018 - 17:24",
       "Headline": "රාත්‍රී කාලයේ ප්‍රදේශ රැසකට වැසි",
       "News Content": "අද රාත්‍රී කාලයේ ප්‍රදේශ කිහිපයකට වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nබස්නාහිර, වයඹ, සබරගමුව, ඌව සහ දකුණු පළාත්වල ස්ථාන ස්වල්පයක මෙම තත්වය ඇතිවන බවයි දෙපාර්තමේන්තුව නිවේදනය කළේ.\nහෙට දිනයේදී උතුර, නැගෙනහිර, උතුරු මැද සහ ඌව පළාත්වල සහ හම්බන්තොට දිස්ත්‍රික්කයේ වැසි වාර කිහිපයක් ඇතිවනවා.\nකලුතර, රත්නපුර, ගාල්ල සහ මාතර දිස්ත්‍රික්වල ස්ථාන ස්වල්පයක සවස 2 න් පසු වැසි හෝ ගිගුරුම් සහිත වැසි ඇතිවිය හැකියි.\nබස්නාහිර, සබරගමුව සහ මධ්‍යම පළාත්වල ඇතැම් ප්‍රදේශවල උදෑසන කාලයේදී මීදුම් සහිත තත්වයක් ද අපේක්ෂා කෙරෙනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ද කාලගුණ විද්‍යා දෙපාර්තමේන්තුව ඉල්ලීමක් කරනවා.\nමේ අතර අප වාර්තාකරුවන් සඳහන් කළේ මාසයක පමණ කාලයක සිට පැවති වියළි කාලගුණය අවසන් කරමින් හැටන් නගරයට අද පස්වරුවේ තද වැසි පතිත වු බවයි.\nමේ හේතුවෙන් නගර මධ්‍යය වැසි ජලයෙන් පිරී ගොස් තිබු අතර රථ වාහන ගමනාගමනයට ද බාධා මතුව තිබුනා.",
       "URL": "https://www.hirunews.lk/180701/රාත්‍රී-කාලයේ-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4132"
}