{
       "Source": "hirunews",
       "Timestamp": "Saturday, 15 January 2022 - 9:49",
       "Headline": "අද විදුලි කප්පාදුවක් නැහැ  (වීඩියෝ)",
       "News Content": "ලංකා ඛනිජ තෙල් නීතිගත සංස්ථාවෙන් ඩීසල් මෙට්‍රික් ටොන් 3000ක් ලබාදීම හේතුවෙන් අද දිනයේ දී විදුලි කප්පාදුවක් සිදු නො වන බව විදුලිබල මණ්ඩලය පවසනවා.\nඑහි අතිරේක සාමාන්‍යාධිකාරී හා මාධ්‍ය ප්‍රකාශක ඇන්ඩෘ නවමනි හිරු ප්‍රවෘත්ති අංශය කළ විමසීමක දී කියා සිටියේ, මේ වනවිට තෙල් සංස්ථාවෙන් ලැබුණු ඉන්ධන කැලණිතිස්ස බලාගාරය වෙත යොමු කරමින් පවතින බවයි.\nපසුගිය දිනවල දී විදුලිය කප්පාදුව පිළිබඳ රට තුළ මහත් සේ කතාබහකට ලක් වුණා.\nනොරොච්චෝල බලාගාරයේ ජනන යන්ත්‍රයක් අක්‍රීය වීම හා දිනක විදුලිය නිෂ්පාදනය අවශ්‍ය දැවි තෙල් ලබාගැනීමට පැවති ඩොලර් හිඟය මීට හේතු වුණා.\nගාමිණී ලොකුගේ ඇමතිවරයා පුන පුනා මාධ්‍යය ඉදිරියේ විදුලිය නො කපන බව පැවසුවත් පසුගිය දින කිහිපයේ ම විටින් විට විදුලි කප්පාදුව සිදු වුණා.",
       "URL": "https://www.hirunews.lk/294062/අද-විදුලි-කප්පාදුවක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1423"
}