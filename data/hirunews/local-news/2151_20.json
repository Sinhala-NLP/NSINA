{
       "Source": "hirunews",
       "Timestamp": "Friday, 12 February 2021 - 16:04",
       "Headline": "කෝටි ගණනක කල් ඉකුත් වූ වෛද්‍ය උපකරණ තොගයක් බොරැල්ලෙන් සොයා ගැනේ (වීඩියෝ)",
       "News Content": "රුපියල් කෝටියක අධික වටිනාකමින් යුත් කල් ඉකුත් වූ වෛද්‍ය උපකරණ තොගයක්, බොරැල්ල ගෝතමී පාරේ ගබඩාවක තිබී බස්නාහිර පළාත් පොලිස් බුද්ධි කොට්ඨාශයේ නිලධාරින් සහ ඖෂධ නියාමන අධිකාරියේ නිලධාරින් එක්ව අද සොයා ගැණුනා.\nවිදෙස් රටවලින් ගෙන්වා ඇති මෙම උපකරණ, මෙරට ප්‍රධාන රෝහල් සහ ඖෂධ අලෙවිසැල් වෙත බෙදා හරින බවට තොරතුරු ලැබී තිබෙනවා.\nඒ අනුවයි, අදාළ වැටලීම සිදුකර තිබෙන්නේ.\nඑහිදී අදාළ ගබඩාවේ හිමිකරු වන 46 හැවිරිදි පුද්ගලයෙකු අත්අඩංගුවට ගෙන ඇති අතර, ඔහු ඖෂධ නියාමන අධිකාරියේ ලියාපදිංචිව සිටින අයෙකු බවටයි අනාවරණ වී ඇත්තේ.\nසිද්ධිය සම්බන්ධයෙන් ඉදිරි විමර්ශන ක්‍රියාමකයි.",
       "URL": "https://www.hirunews.lk/262426/කෝටි-ගණනක-කල්-ඉකුත්-වූ-වෛද්‍ය-උපකරණ-තොගයක්-බොරැල්ලෙන්-සොයා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2151"
}