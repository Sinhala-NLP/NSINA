{
       "Source": "hirunews",
       "Timestamp": "Tuesday, 24 January 2017 - 14:05",
       "Headline": "විමල් වීරවංශ නඩු විභාගයේදී අධිකරණයට අපහාස කළැයි අත්අඩංගුවට ගත් පුද්ගලයා රක්ෂිත බන්ධනාගාරයට",
       "News Content": "වාහන අවභාවිතාවක් සම්බන්ධයෙන් පාර්ලිමේන්තු මන්ත්‍රී විමල් වීරවංශට එරෙහි අද පැවැති නඩු විභාගයේදී අධිකරණයට අපහාස වන ලෙස හැසිරීම හේතුවෙන් අත්අඩංගුවට ගත් පුද්ගලයා ලබන මස 7 වන දා දක්වා රක්ෂිත බන්ධනාගාර ගත කෙරුණා.\nනඩු විභාගය අවසන් වීමෙන් අනතුරුව විනිසුරුවරිය වෙත ඇගිල්ල දිගු කොට ප්‍රකාශයක් සිදුකළ මෙම පුද්ගලයා පවසා ඇත්තේ පාර්ලිමේන්තු මන්ත්‍රී ආශු  මාරසිංහ සහ නියෝජ්‍ය අමාත්‍ය ලසන්ත අලගියවන්න ද අත්අඩංගුවට ගෙන මීළඟ නඩු වාරයට ඉදිරිපත් කළ යුතු බවයි.\nඅදාළ පුද්ගලයා අධිකරණයට අපහාස කිරීමේ චෝදනා මත එහිදී අත්අඩංගුවට ගැනුණා.\nසිය නඩු විභාගයට අදාළව විමල් වීරවංශ මන්ත්‍රීවරයා ද රක්ෂිත බන්ධනාගාර ගත කෙරුණේ පෙබරවාරි 7 වන දා දක්වායි.",
       "URL": "https://www.hirunews.lk/152783/විමල්-වීරවංශ-නඩු-විභාගයේදී-අධිකරණයට-අපහාස-කළැයි-අත්අඩංගුවට-ගත්-පුද්ගලයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4695"
}