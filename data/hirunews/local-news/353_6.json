{
       "Source": "hirunews",
       "Timestamp": "Thursday, 11 May 2023 - 6:33",
       "Headline": "ලක්ෂ 217 වංචා කළ මුදල් අයකැමිවරයෙකු අත්අඩංගුවට",
       "News Content": "ප්‍රසිද්ධ පුද්ගලික රෝහල් ජාලයක ජා ඇල ශාඛාවේ සේවය කළ මුදල් අයකැමිවරයෙකු විසින් ලක්ෂ 217 කට අධික මුදලක් වංචාකර ඇති බවට කරන ලද පැමිණිල්ලක් මත අපරාධ පරීක්ෂණ දෙපාර්තමේන්තුවේ වාණිජ අපරාධ විමර්ශන අංශයේ නිලධාරීන් විසින් ඊයේ (10) අත්අඩංගුවට ගෙන තිබෙනවා.\nවත්තල - හැඳල ප්‍රදේශයේ දී අදාළ පුද්ගලයා අත්අඩංගුවට ගත බවයි පොලිසිය සඳහන් කළේ.\nඅත්අඩංගුවට ගත් සැකකරු වයස අවුරුදු 28 ක් වන වත්තල ප්‍රදේශයේ පදිංචිකරුවෙක්.\nසැකකරු අද (11) දින වැලිසර ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඅපරාධ පරීක්ෂණ දෙපාර්තමේන්තුවේ වාණිජ අපරාධ විමර්ශන අංශය වැඩිදුර විමර්ශන සිදු කරන බවයි වැඩිදුර විමසීමේ දී පොලිසිය සඳහන් කළේ.",
       "URL": "https://www.hirunews.lk/334838/ලක්ෂ-217-වංචා-කළ-මුදල්-අයකැමිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=353"
}