{
       "Source": "hirunews",
       "Timestamp": "Tuesday, 05 September 2017 - 10:14",
       "Headline": "යතුරුපැදි සොරකම් කිරීමේ ජාවාරමකට සම්බන්ධ පස්දෙනෙකු අත්අඩංගුවට",
       "News Content": "ලුණුගම්වෙහෙර ප්‍රදේශයේ රියදුරු බලපත්‍රය නොමැතිව ධාවනය කළ හැකි යතුරුපැදි සොරකම් කිරීමේ ජාවාරමකට සම්බන්ධ පුද්ගලයින් පස්දෙනෙකු අත්අඩංගුවට ගෙන තිබෙනවා.\nපොලීසිය සඳහන් කළේ පසුගිය මාස කිහිපයක කාලය තුළ යතුරුපැදි සොරකම් කිරීම සම්බන්ධයෙන් සිදුකළ පැමිණිලි අනුව මෙම පරීක්ෂණය ක්‍රියාත්මක කළ බවයි.\nඒ අනුව මෙම ජාවාරමට සම්බන්ධ සැකකරුවන් පස්දෙනා බුත්තල ප්‍රදේශයේදී ඊයේ අත්අඩංගුවට ගනු ලැබුවා.\nඔවුන් සොරාගත් යතුරුපැදි 15 ක් හම්බන්තොට - අන්දරවැව ප්‍රදේශයේ උකස් මධ්‍යස්ථානයක තිබී සොයාගෙන තිබෙනවා.\nඒවායේ වටිනාකම රුපියල් ලක්ෂ 20 ක් පමණ වන බවයි පොලීසිය සඳහන් කළේ.",
       "URL": "https://www.hirunews.lk/170183/යතුරුපැදි-සොරකම්-කිරීමේ-ජාවාරමකට-සම්බන්ධ-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4337"
}