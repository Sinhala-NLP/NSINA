{
       "Source": "hirunews",
       "Timestamp": "Sunday, 13 October 2019 - 20:07",
       "Headline": "ආබාධිත රණවිරුවන් පිරිසක් විරෝධතාවක",
       "News Content": "කොටුව දුම්රියපොළ ඉදිරිපිට පැවති ආබාධිත රණවිරුවන්ගේ සත්‍යග්‍රහයට එක්ව සිටි රණවිරුවෙකුට කිසියම් පිරිසක් පහරදීමට විරෝධය පළකරමින් ආබාධිත රණවිරුවන් පිරිසක් ඊයේ පස්වරුවේ මාතර නගරයේදී විරෝධතාවක නිරත වුණා.\nකොටුව දුම්රියපොළ ඉදිරිපිට  විරෝධතාවයේ යෙදුණු ආබාධිත රණවිරුවෙකුට කොල්ලුපිටිය ප්‍ර දේශයේදී කිසියම් පිරිසක් පහරදී තිබුණේ පසුගිය 07 වැනිදායි.\nඑම පහරදීමේ සිද්ධියට විරෝධය පළකරමින් ආබාධිත රණවිරුවන් පිරිසක්  ඊයේ පස්වරුවේ මාතර නගරයේ පිහිටි රණවිරු ස්මාරකය අසල විරෝධතාවක නිරත වුණා.\nවිරෝධතාකරුවන් එහිදී සදහන් කළේ වත්මන් ආණ්ඩුව දිගින් දිගටම රණවිරුවන් නොසලා හරිමින් රණවිරු මර්දනයක නිරත වන බවයි.",
       "URL": "https://www.hirunews.lk/226196/ආබාධිත-රණවිරුවන්-පිරිසක්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=3099"
}