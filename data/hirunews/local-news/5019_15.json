{
       "Source": "hirunews",
       "Timestamp": "Saturday, 04 June 2016 - 19:33",
       "Headline": "උණ හැදුනු දරුවාට ස්ප්‍රීතු දුන් සිද්ධිය යට ගැසීමට පොලිසිය උත්සහ කරන බවට මවගෙන් චෝදනා",
       "News Content": "උණ රෝගයක් වැළඳුණු කුඩා දරුවෙකුට ශල්‍යකර්මවලදී ඖෂධ ලෙස යොදැ ගැනෙන ස්ප්‍රීතු ලබාදීමේ සිද්ධියක් අප හිරු ප්‍රවෘත්ති ඔස්සේ පසුගිය\n31 වැනිදා වාර්තා කළා.\nමෙම සිද්ධියට මුහුණ දුන් දරුවාගේ මව චෝදනා කරන්නේ මැණික්හින්න පොලිසිය සිද්ධිය සම්බන්ධ පරීක්ණ යට ගැසීමට උත්සාහ දරණ බවයි.\nමහනුවර මැණික්හින්න ප්‍රදේශයේ පදිංචි වයස අවුරුදු 3 හමාරක දරුවෙකුට උණ රෝගය වැළදීම හේතුවෙන් ප්‍රතිකාර ලබාගැනීම සදහා මව විසින් මැණික්හින්න ප්‍රදේශයේ පෞද්ගලික බෙහෙත් ශාලාවකට රැගෙන ගොස් තිබුණේ පසුගිය 30 වැනිදායි.\nදරුවාගේ රෝග විනිශ්චය කිරීමෙන් පසු වෛද්‍යවරයා ඖෂධ නියම කර ඇති අතර වෛද්‍යවරයාගේ නැගනිය විසින් ඔෂධ නිකුත් කර තිබුණා.\nනිවසට ගොස් ඖෂධ පානය කිරීමෙන් අනතුරුව දරුවා දැඩි අපහසුතාවට පත්ව වමනය කර තිබෙනවා.\nඉන් අනතරුව මැණික්හින්න ප්‍රදේශයේම වෙනත් වෛද්‍යවරයෙක් හමුවට ගොස් පරීක්ෂා කිරීමේදී පෙර වෛද්‍යවරයා ලබාදී ඇත්තේ සැත්කම්වලදී යොදා ගන්නා ස්ප්‍රීතු බව හෙළිව තිබෙනවා.\nමේ පිළිබදව දරුවාගේ මව මැණික්හින්න පොලිසියට පැමිණිල්ලක් කර ඇති අතර මේ වනවිටත් දරුවා විවිධ අපහසුතාවලින් පෙළෙන බවයි මව පවසන්නේ.",
       "URL": "https://www.hirunews.lk/134791/උණ-හැදුනු-දරුවාට-ස්ප්‍රීතු-දුන්-සිද්ධිය-යට-ගැසීමට-පොලිසිය-උත්සහ-කරන-බවට-මවගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5019"
}