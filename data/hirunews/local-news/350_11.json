{
       "Source": "hirunews",
       "Timestamp": "Friday, 12 May 2023 - 9:06",
       "Headline": "මන්නාරම දරුවන් පැහැරගැනීමේ ප්‍රචාරවලට දෙදෙනෙකු අත්අඩංගුවට",
       "News Content": "මන්නාරම ප්‍රදේශයේ ළමයින් පැහැරගෙන යාමේ උත්සහයක් පිළිබඳව පැතිර ගිය ප්‍රචාරයන් සම්බන්ධයෙන් දෙදෙනෙකු අත්අඩංගුවට ගෙන තිබෙනවා.\nතලෙයිමන්නාරම ප්‍රදේශයේ දී මෙම සැකකරුවන් ඊයේ (11) අත්අඩංගුවට ගෙන ඇති බවයි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දූව කියා සිටියේ.\nඔවුන් දෙදෙනා ළමයින් පිරිසකට චොකලට් ලබාදීමට උත්සාහ කර ඇති අතර, එම දරුවන් බියවී දුවගොස් තිබුණා.\nපසුව මේ පිළිබඳව පොලිසියට ලද තොරතුරකට අනුවයි ඔවුන් මෙලෙස අත්අඩංගුවට ගෙන තිබුණේ.\nසිද්ධිය සම්බන්ධයෙන් තලෙයිමන්නාරම සහකාර පොලිස් අධිකාරීවරයාගේ උපදෙස් මත ඉදිරි පරික්ෂණ ක්‍රියාත්මකයි.\nපසුගිය දිනවල ළමයින් පැහැරගැනීමේ උත්සහයක් පිළිබඳ පැතිර ගිය ප්‍රචාර හේතුවෙන් මන්නාරම ප්‍රදේශයේ පාසල් අසළ ආරක්ෂාව ද තර කෙරුණා.",
       "URL": "https://www.hirunews.lk/334944/මන්නාරම-දරුවන්-පැහැරගැනීමේ-ප්‍රචාරවලට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=350"
}