{
       "Source": "hirunews",
       "Timestamp": "Wednesday, 02 August 2023 - 16:42",
       "Headline": "ඩොලර් බැඳුම්කර හිමිකරුවන්ගෙන් සාතිශය බහුතරය ශ්‍රී ලංකා රුපියල් බැඳුම්කර ලෙස වෙනස් කිරීමට කැමැත්ත පළ කරයි",
       "News Content": "දේශීය ණය ප්‍රශස්තිකරණ වැඩසටහන සහයෝගය දක්වමින් සිය ඇමරිකා එක්සත් ජනපද ඩොලර් අගයන් සහිත ශ්‍රී ලංකා සංවර්ධන බැඳුම්කර ශ්‍රී ලංකා රුපියල් බැඳුම්කර සඳහා හුවමාරු කර ගැනීමට එම බැඳුම්කර හිමිකරුවන් සාතිශය බහුතරය එකඟතාව පළ කර තිබෙනවා.\nඒ අනුව, ආයතනික සහ තනි පුද්ගල ඩොලර් බැඳුම්කරු හිමියන්ගෙන් 94.49%ක ඔවුන්ගේ පවතින බැඳුම්කර දිගුකාලීන රුපියල් බැඳුම්කර සමග හුවමාරුවට සූදානම් බව මුදල් අමාත්‍යාංශය පවසා තිබෙනවා.\nදේශිය ණය ප්‍රතිව්‍යුහගත කිරීමේ ක්‍රියාවලිය පැහැදිලි කරමින් මීට පෙර මහ බැංකු අධිපතිවරයා මාධ්‍ය වෙත අදහස් පළ කර තිබුණා.\nඑම අදහස් ඔස්සේ ඒ පිළිබඳව සමාජය තුළ කතාබහක් නිර්මාණය වී තිබූ පසුබිමකයි, මෙලෙස බැඳුම්කර හිමියන්ගෙන් ධනාත්මක ප්‍රතිචාරයක් ලැබී ඇත්තේ.",
       "URL": "https://www.hirunews.lk/343407/ඩොලර්-බැඳුම්කර-හිමිකරුවන්ගෙන්-සාතිශය-බහුතරය-ශ්‍රී-ලංකා-රුපියල්-බැඳුම්කර-ලෙස-වෙනස්-කිරීමට-කැමැත්ත-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=130"
}