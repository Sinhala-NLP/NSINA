{
       "Source": "hirunews",
       "Timestamp": "Sunday, 25 February 2018 - 19:21",
       "Headline": "ආණ්ඩුව ප්‍රජාතන්ත්‍රවාදයේ දොරටු වසා ඇති බව ඒකාබද්ධය කියයි",
       "News Content": "රටේ පවතින ගැටළුවලට පිළිතුරු නොමැතිවීම හේතුවෙන් ආණ්ඩුව ප්‍රජාතන්ත්‍රවාදයේ් දොරටු වසා දමමින් සිටින බව ඒකාබද්ධ විපක්ෂයේ නායක, පාර්ලිමේන්තු මන්ත්‍රී දිනේෂ් ගුණවර්ධන පවසනවා.\nඔහු මේ බව කියා සිටියේ මාවිත්තර ප්‍රදේශයේ අද (25) පැවැති ශ්‍රී ලංකා පොදුජන පෙරමුණේ කැස්බෑව ආසන බල මණ්ඩල රැස්වීම අමතමින්.\nඊට එක්වූ පාර්ලිමේන්තු මන්ත්‍රී විමල් විරවංශ අද සිදුවූ අමාත්‍ය මණ්ඩල සංශෝධනය පිළිබදව  අදහස් පළ කරමින් කියා සිටියේ මෙම ආණ්ඩුව පිළුණු ආහාරයක් බවයි.\nවෙස්මිනිස්ටර් ක්‍රමය ගැන කතා කරන අග්‍රාමාත්‍යවරයා ජනමතයට ගරු කරමින් ඉවත් විය යුතු බවයි මන්ත්‍රීවරයා එහිදී වැඩිදුරටත් කියා සිටියේ.",
       "URL": "https://www.hirunews.lk/184498/ආණ්ඩුව-ප්‍රජාතන්ත්‍රවාදයේ-දොරටු-වසා-ඇති-බව-ඒකාබද්ධය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4064"
}