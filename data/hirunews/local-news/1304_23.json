{
       "Source": "hirunews",
       "Timestamp": "Wednesday, 09 March 2022 - 12:58",
       "Headline": "හාලිඇල සිසුවියගේ ඝාතනයේ සැකකරු අත්අඩංගුවට (වීඩියෝ)",
       "News Content": "බදුල්ල - හාලිඇල - උඩුවර වත්ත ප්‍රදේශයේ දී පාසල් සිසුවියක් ආයුධයකින් පහර දී ඝාතනය කිරීමේ සිද්ධියේ සැකකරු පොලීසිය අද අත්අඩංගුවට ගනු ලැබුවා.\nමෙලෙස මිය ගියේ, වයස අවුරුදු 18ක හාලි ඇල උඩුවරවත්ත ප්‍රදේශයේ පදිංචි පාසල් සිසුවියක්.\nපොලිසිය පැවසුවේ, ඊයේ (08) දහවල් පාසල නිම වී නිවසට පැමිණෙමින් සිටිය දී ඇය මෙම අමානුෂික ප්‍රහාරයට ලක්ව ඇති බවයි.\nකලක සිට පැවති ආරවුලක් හේතුවෙන් මෙම ඝාතනය සිදු කරන්නට ඇති බවට යි පොලිසිය සැක පළ කරන්නේ.\nඅදාළ පහරදීම සිදු කර ඇති බවට පැවසෙන 33 හැවිරිදි වියේ පසු වන සැකකරු මේ වනවිට ප්‍රදේශයෙන් පළාගොස් ඇති බව වාර්තා වනවා.\nමෙම අමානුෂික ඝාතනය සම්බන්ධයෙන් මහේස්ත්‍රාත් පරීක්ෂණය සිදු කිරීමට නියමිත ව තිබෙනවා.\nහාලි ඇල පොලිසිය සිද්ධිය සම්බන්ධයෙන් තවදුරටත් විමර්ශන සිදු කර යි.",
       "URL": "https://www.hirunews.lk/299047/හාලිඇල-සිසුවියගේ-ඝාතනයේ-සැකකරු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1304"
}