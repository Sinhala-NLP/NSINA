{
       "Source": "hirunews",
       "Timestamp": "Sunday, 25 September 2022 - 20:22",
       "Headline": "දහම්වැව ජනතාවගේ ආර්ථික ගැටලු ගැන හිරු පුවත ඵල දරයි (වීඩියෝ)",
       "News Content": "පොළොන්නරුව - මැදිරිගිරිය - දහම්වැව ප්‍රදේශයේ ජනතාව මුහුණ දෙන ආර්ථික ගැටලු සම්බන්ධයෙන් හිරු ප්‍රවෘත්ති කළ අනාවරණයෙන් පසු අමාත්‍ය රොෂාන් රණසිංහ මහතා අද එම ජනතාවගේ සුවදුක් විමසීම සඳහා එම ප්‍රදේශයේ නිරීක්ෂණයක නිරත වුණා.\nමැදිරිගිරිය දහම්වැව ගම්මානයේ ජනතාවට දෛනික ආහාර වේල පවා අහිමි වී ඇති බවයි අප ඊයේ අනාවරණය කළේ.\nමින් පෙර එදාවේල හම්බකරගත් පොළොන්නරුව - මැදිරිගිරිය - බිසෝපුර - දහම්වැව ගම්මානයේ ජනතාවට තමන්ගේ දෛනික වියදම් පවා පිරිමසාගත නොහැකි තත්ත්වයක් උද්ගතව ඇති බව හිරු ප්‍රවෘත්ති ඊයේ අනාවරණ කළා.\nඅප කළ අනාවරණයත් සමඟ අමාත්‍ය රෝෂාන් රණසිංහ මහතා ජනතාවගේ සුවදුක් විමසීම සඳහා අද එම ප්‍රදේශයේ නිරීක්ෂණයක නිරත වුණා.\nමේ අතර රටේ පවතින උද්ධමනයට ප්‍රධාන හේතුවක් වී ඇත්තේ වක්‍ර බදු විශාල වශයෙන් ඉහළ නැංවීම බව පේරාදෙණිය විශ්වවිද්‍යාලයේ ආර්ථික විද්‍යාව සහ සංඛ්‍යාන පිළිබඳ මහාචාර්ය වසන්ත අතුකෝරාළ මහතා පවසනවා.\nමේ වනවිට පවුලක සාමාන්‍ය බදු බර රුපියල් 28000ක් වී ඇති බව ඔවුන් විසින් සිදුකළ අධ්‍යයනයකදී අනාවරණය වී තිබෙනවා.",
       "URL": "https://www.hirunews.lk/316309/දහම්වැව-ජනතාවගේ-ආර්ථික-ගැටලු-ගැන-හිරු-පුවත-ඵල-දරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=844"
}