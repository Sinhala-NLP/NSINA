{
       "Source": "hirunews",
       "Timestamp": "Wednesday, 14 September 2016 - 8:43",
       "Headline": "පහරදීමේ සිද්ධියක් සම්බන්ධයෙන් බණ්ඩාරවෙල පාසලක සිසුන් තුන්දෙනෙකු අත්අඩංගුවට",
       "News Content": "පහරදීමේ සිද්ධියක් සම්බන්ධයෙන් බණ්ඩාරවෙල ප්‍රදේශයේ පාසලක 12 වන ශ්‍රේණියේ සිසුන් තුන්දෙනෙකු අත්අඩංගුවට ගෙන තිබෙනවා.\nසාමාන්‍ය පෙළ විභාගය සඳහා පෙනී සිටීමට නියමිත ශිෂ්‍යයෙකුට පහරදීමේ සිද්ධියක් සම්බන්ධයෙන් මොවුන් ඊයේ අත්අඩංගුවට ගෙන ඇති බවයි පොලීසිය ප්‍රකාශ කළේ.\nපහරකෑමෙන් තුවාල ලැබූ 16 හැවිරිදි සිසුවා බදුල්ල මහරෝහලේ දැඩි සත්කාර ඒකකයේ ප්‍රතිකාර ලබනවා.\nඅත්අඩංගුවට ගත් සිසුන් තුන්දෙනා අද බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/142941/පහරදීමේ-සිද්ධියක්-සම්බන්ධයෙන්-බණ්ඩාරවෙල-පාසලක-සිසුන්-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4880"
}