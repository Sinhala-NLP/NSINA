{
       "Source": "hirunews",
       "Timestamp": "Sunday, 08 January 2017 - 7:34",
       "Headline": "ගාලු මුවදොර අවට අද විශේෂ රථ වාහන සැලැස්මක්",
       "News Content": "ගාලු මුවදොර අවට මාර්ග කිහිපයක රථ වාහන ගමනාගමනය සීමා කෙරෙන බව පොලිසිය පවසනවා.\nඅද පැවැත්වෙන විශේෂ උත්සව අවස්ථාවක් ඊට හේතුවයි.\nඒ අනුව අද පෙරවරු 8 සිට පෙරවරු 10 දක්වා ගාලු මුවදොර වටරවුම එන් එස් ඒ වටරවුම දක්වා සහ පෙරවරු 10 සිට පස්වරු 1 පමණ දක්වා එන් එස් ඒ වටරවුම සිට ජනාධිපති මාවතේත් වාහන ගමනාගමනය සීමා කෙරෙනු ඇති.\nමේ හේතුවෙන් අදාළ කාලසීමාව තුල විකල්ප මාර්ග භාවිත කරන ලෙසට පොලිසිය රියදුරන්ගෙන් සහ මහජනතාවගෙන් ඉල්ලා සිටිනවා.\nමේ අතර කැළණි විහාරයේ වාර්ෂිකව පවත්වන දේවදුත පෙරහර අද පස්වරු 2.30ට කැළණි විහාරයෙන් ආරම්භවීමට නියමිතයි.\nබියගම පාර ඔස්සේ පිලපිටිය කනත්ත අසලින් දකුණට හැරී බරණැස් කන්ද මාර්ගයේ ඔස්සේ පැමිණ වරාගොඩ පාරෙන් දකුණට හැරී නුන්ගොමුගොඩ හන්දිය, ගල්බොරැල්ල හන්දිය, විහාරහන්දිය ඔස්සේ එම පෙරහර යළි කැළණි විහාරයට ඇතුලූවීමටයි නියමිතව ඇත්තේ.\nඒ හේතුවෙන් පස්වරු 2.30 සිට අදාළ මාර්ගවල රථවාහන තදබදයක් ඇතිවිය හැකි බැවින් විකල්ප මාර්ග භාවිතා කරන ලෙසයි පොලීසිය ඉල්ලීමක් කළේ",
       "URL": "https://www.hirunews.lk/151535/ගාලු-මුවදොර-අවට-අද-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4719"
}