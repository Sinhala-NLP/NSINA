{
       "Source": "hirunews",
       "Timestamp": "Monday, 21 March 2022 - 17:14",
       "Headline": "රුපියල් 20ක වටිනාකමකින් යුත් නව සමරු කාසි දෙකක් ජනපතිට පිළිගැන්වෙයි",
       "News Content": "කොළඹ විශ්වවිද්‍යාලයේ වෛද්‍ය පීඨයට හා මෙරට ප්‍රථම ජන හා නිවාස සංගණනයට වසර 150ක් පිරීම නිමිත්තෙන් රුපියල් 20ක මුහුණත වටිනාකමකින් යුත් නව සමරු කාසි දෙකක් නිකුත් කෙරෙනවා.\nකොළඹ විශ්වවිද්‍යාලයේ උපකුලපති මහාචාර්ය චන්ද්‍රිකා එල්. විජේරත්න සහ ජන ලේඛන හා සංඛ්‍යා ලේඛන දෙපාර්තමේන්තුවේ අධ්‍යක්ෂ ජනරාල් පී.එම්.පී. අනුර කුමාර අද පෙරවරුවේ ජනාධිපති කාර්යාලයේ දී ජනාධිපති ගෝඨාභය රාජපක්ෂ වෙත එම සමරු කාසි පිළිගැන්වූ බවයි ජනාධිපති මාධ්‍ය අංශය සඳහන් කළේ.\nමෙම කාසි බලපත්‍රලාභී වාණිජ බැංකු හරහා සංසරණයට නිකුත් කරනු ලබන අතර දැනට සංසරණයේ පවත්නා අනෙකුත් ව්‍යවහාර මුදල් නෝට්ටු සහ කාසි සමග ගෙවීමට හැකියාව පවතින බවයි ශ්‍රී ලංකා මහබැංකුව නිවේදනය කළේ.",
       "URL": "https://www.hirunews.lk/300019/රුපියල්-20ක-වටිනාකමකින්-යුත්-නව-සමරු-කාසි-දෙකක්-ජනපතිට-පිළිගැන්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1280"
}