{
       "Source": "hirunews",
       "Timestamp": "Friday, 23 June 2017 - 10:18",
       "Headline": "නිරුවත් ඡායාරූප පෙන්වන බව පවසා මුදල් ගැරූ අයෙක් අල්ලයි",
       "News Content": "උසස් පෙළ සිසුවියක් සමග පෙම් සබඳතාවක් පවත්වා ඇගෙන් ස්කයිප් ඔස්සේ නිරුවත් ඡායාරූප, වීඩියෝ ගෙන්වා ගෙන පසුව වෙනත් තරුණියක් විවාහ කරගෙන අනතුරුව සිසුවිය බය කර කාලයක් තිස්සේ නිවසින් මුදල් ගෙන්වා ගත් 23 හැවිරිදි පුද්ගලයෙක් පොලිසිය අත්අඩංගුවට ගෙන තිබෙනවා.\nගම්පහ සිටින මෙම සිසුවිය හා තරුණයෙකු පෙම් සබඳතාවක් පවත්වා ඇති අතර ඒ කාලයේ දී සිසුවියට කියා ඇගේ නිරුවත් පින්තූර හා වීඩියෝ ස්කයිප් තාක්ෂණය ඔස්සේ මෙම පුද්ගලයා ගෙන්වාගෙන තිබෙනවා.\nවරින්වර මෙසේ සිසුවියට නිරුවත් වන්නැයි පවසා ඇය ලවා මෙම වීඩියෝ ගෙන්වා ගෙන ඇති බවයි පොලිසියේ දී අනාවරණ වුයේ.\nනිවසේ කාමරය තුළ තනි වී නිරුවත් වී ඇති සිසුවිය ස්කයිප් ඔස්සේ එම නිරුවත පෙම්වතාට යොමු කර ඇති බවත් සිසුවිය පොලිසියට සඳහන් කළා.\nකලකට පසුව පෙම්වතා වෙනත් තරුණියක් විවාහ කරගෙන ඇති අතර එහිදී පැරණි පෙම්වතිය වූ සිසුවියට යළි කතා කර තමන් සතුව ඇති ඇගේ නිරුවත් වීඩියෝ සමාජ ජාලවලට මුදා හරින බව පවසා මුදල් ඉල්ලා තිබෙනවා.\nබිය වූ තරුණ සිසුවිය නිවසින් මුදල් සොරකම් කර පැරණි පෙම්වතාට ලබා දී තිබෙන අතර මෙය දිගු කලක් සිදු වී ඇති බවයි වාර්තා වන්නේ.\nඋසස් රැකියාවක් කරන පියාගේ මුදල් විශාල ලෙස විටින් විට නැතිවීම ගැන සක සිතු මව අවසානයේ සිය දියණිය ඒවා ගන්නාබව සොයාගෙන ඇගෙන් ප්‍රශ්න කළා.\nඉන් අනතුරුවයි සියල්ල හෙළි වුයේ.\nසැකකරු පවසා ඇත්තේ තමන්ට රැකියාවක් නොවුයෙන් මෙසේ මුදල් ලබාගත් බවයි.\nඔහුගේ පරිගණකයේ තිබී සිසුවියගේ නිරුවත් වීඩියෝ පින්තුර රැසක් ද සොයා ගැනුනා",
       "URL": "https://www.hirunews.lk/164225/නිරුවත්-ඡායාරූප-පෙන්වන-බව-පවසා-මුදල්-ගැරූ-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4456"
}