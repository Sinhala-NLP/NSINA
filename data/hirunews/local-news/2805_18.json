{
       "Source": "hirunews",
       "Timestamp": "Friday, 10 April 2020 - 8:47",
       "Headline": "මහ සිකුරාදා දිනය අදයි",
       "News Content": "ජේසුස් ක්‍රිස්තුස් වහන්සේ කුරුසියේ ඇණ ගැසීම සහ මරණය සිහිකරන මහ සිකුරාදා දිනය අදට යෙදී තිබෙනවා.\nඅළු බදාදා දිනයෙන් ආරම්භ වූ චතාරික සමය තුළ ලොව පුරා කිතුනු බැතිමතුන් යැදුම්, උපවාස, පුන්‍ය ක්‍රියා සිදුකරමින් එය භක්තියෙන් මෙනෙහි කරනු ලබනවා.\nකුරුසිය මත ජීවිතය පූජා කළ ජේසුස් ක්‍රිස්තුස් වහන්සේගේ උත්ථානය සලකුණු කරන පාස්කු ඉරිදා දිනය යෙදී ඇත්තේ ලබන 12 වන දාටයි.\nකොරෝනා වෛරස් ගෝලීය වසංගතය හේතුවෙන් ලොව පුරා මිලියන සංඛ්‍යාත කිතුණුවන් අද නිවෙස්වල සිටම මහසිකුරාදා දිනය සැමරීම විශේෂත්වයක්.\nලොව ප්‍රධාන පෙළේ නගර රැසක් මේ වන විට ගෝලීය වසංගතය හේතුවෙන් වසා දමා ඇති අතර, ජර්මනියේ බර්ලින් නුවර දේවස්ථානයක් සජීවි විකාශයක් මගින් බැතිමතුන් යාඥා මෙහෙයට එක් කර ගනු ලබනවා.\nවතිකානුවේ සිට ශුද්ධෝත්තම පාප් වහන්සේ ගෝලීය කිතුනුවන් අමතනු ඇත්තේ ද සජීවි විකාශයක් මගින්.",
       "URL": "https://www.hirunews.lk/238314/මහ-සිකුරාදා-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2805"
}