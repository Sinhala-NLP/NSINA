{
       "Source": "hirunews",
       "Timestamp": "Tuesday, 02 February 2016 - 19:04",
       "Headline": "ඥාණසාර හිමි නිසා පැල්මඩුල්ල උණුසුම්",
       "News Content": "තම සංවිධානය සටන් වදින්නේ සිංහලේ උරුමය රැකගැනීමට බව බොදුබල සේනා සංවිධානය පවසනවා.\nකොළඹ අද කැඳවා තිබූ මාධ්‍ය හමුවට එක්වෙමින් එම සංගමයේ ප්‍රධාන විධායක නිලධාරී ඩිලන්ත විතානගේ කියා සිටියේ පූජ්‍ය ගලගොඩඅත්තේ ඥාණසාර හිමියන් අතින් වැරැද්දක් සිදුවූ බවත් ඊට හේතුව රණවිරුවන් වෙනුවෙන් පෙනී සිටීම බවයි.\nඩිලන්ත විතානගේ මෙහිදී ඉල්ලා සිටියේ පුජ්‍ය ගලගොඩඅත්තේ ඥානසාර හිමියන් අත්අඩංගුවට ගැනීමට විරෝධය දක්වමින් මෙවර නිදහස් දිනය වර්ජනය කරන ලෙසටයි.\nමේ අතර බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් නිදහස් කරන ලෙස ඉල්ලා පැල්මඩුල්ල නගරයේදී අද ජනතා පෙත්සමක් අත්සන් කරනු ලැබුවා.\nඑම අවස්ථාවේදී පැල්මඩුල්ල ප්‍රාදේශීය සභාවේ හිටපු එක්සත් ජාතික පක්ෂ මන්ත්‍රීවරයෙකු පැමිණ එම කටයුතුවලට බාධා කළේ  පාසල් ළමයින් කිහිපදෙනෙකු එම පෙත්සමට අත්සන් තැබීම සම්බන්ධයෙන් විරෝධය පළ කරමින්.\nමේ එහිදී භික්ෂූන් වහන්සේලා සහ රැස්ව සිටි පිරිස අතර උනුසුම් සංවාදයක් ඇතිවුණා.",
       "URL": "https://www.hirunews.lk/125323/ඥාණසාර-හිමි-නිසා-පැල්මඩුල්ල-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=5185"
}