{
       "Source": "hirunews",
       "Timestamp": "Sunday, 09 September 2018 - 11:39",
       "Headline": "කැළයකට ගොස් කළ කොල්ලය",
       "News Content": "යහළුවන් ලෙස හුංගම උස්සන්ගොඩ කැළයට ගිය තරුණියක් ඇතුළු තරුණයින් හතර දෙනෙක් එක් තරුණයකුගේ රන් ආභරණ සියල්ලම හා තවත් තරුණයකුගේ ජංගම දුරකථනය කොල්ලකා පලා ගොස් ඇති බවට හුංගම පොලිසියට පැමිණිල්ලක් ලැබී තිබෙනවා.\nජංගම දුරකථනය කොල්ලකෑම රඟපෑමක් ලෙස සිදු කර නැවත එය අදාළ තරුණයාටම ලබා දී ඇති බවත් පවුම් හතරකට වැඩි රන් ආභරණ පැළඳ සිටි වැටිය ප්‍රදේශයේ දේවාලයක් පවත්වාගෙන යන තරුණයාගේ සියළු රන් ආභරන කොල්ලකෑම සඳහා සංවිධානත්මකව තරුණිය සමඟ මෙම කණ්ඩායම යහළුවන් සේ උසන්ගොඩ කැළයට පැමින ඇති බව සිද්ධිය සම්බන්දව ඒකාබද්ධ පරීක්ෂනයක් සිදු කල තංගල්ල කොට්ඨාශ අපරාධ විමර්ශන අංශය හා හුංගම පොලීසිය පවසනවා.\nවැටිය ප්‍රදේශයේ තරුණයා පොලිසියට සිදු කල පැමිනිල්ලට අනුව පරීක්ෂන පැවැත් වූ තංගල්ල කොට්ඨාශ අපරාධ විමර්ශන අංශයේ නිළධාරීහු සෙසු තරුණයින් තිදෙනා සහ තරුණිය  (07) අත්අඩංගුවට  ගැනිමට හැකිවිය.\nතරුණිය සූරියවැව ප්‍රදේශයේ විවාහක කාන්තාවක් වන අතර ස්වාමිපුරුෂයා හැර ගොස් තිබෙනවා.\nඅඟුණකොලපැලැස්ස බිංකම ප්‍රදේශයේ තරුණයින් දෙදෙනෙක් වන අතර අනික් තරුණයා එරමිණියායේ පදිංචි අයෙක්.\nවැටිය ප්‍රදේශයේ තරුනයා සමඟ මෙම පිරිස උසන්ගොඩ කැළයට ගොස් මෙම මංකොල්ලකැම සිදු කර තිබෙනවා.\nවැටිය ප්‍රදේශයේ පදිංචි කොල්ලකෑමට ලක් වූ තරුණයාගේ මුදල් පසුම්බිය තුල හැඳුනුම් පත හා බැංකු පොත් තිබූ හෙයින් ක්‍රෙඩිට්  කාඩ් පතක් සකස් කර බැංකු පොතින් ද රුපියල් එක් ලක්ප හත් දහසක මුදලක් මෙම කණ්ඩායම  ලබා ගෙන ඇති බවද පොලිසිය පවසනවා.\nකොල්ලකන ලද රන් ආභරණ හා මුදල් වටිනාකම රුපියල් ලක්ෂ තුනහමාරක් පමන වන අතර එම රන්භාන්ඩ උගස් කර තිබිය දී පොලීසිය සෙයාගෙන ඇති බවත් මුදල් රුපියල් 75000 ක් පමන  සොයාගත් බවද පොලිසිය පවසනවා.\nඅත්අඩංගුවට ගත් සැකකරුවන් හුංගම පොලීසිය මගින් අඟුණකොලපැලැස්ස මහේස්ත්‍රාත් තුමිය හමුවට ඉදිරිපත් කිරිමට නියමිතයි.",
       "URL": "https://www.hirunews.lk/199483/කැළයකට-ගොස්-කළ-කොල්ලය",
       "Category": "Local News",
       "Parent URL": "https://www.hirunews.lk/local-news.php?pageID=3757"
}