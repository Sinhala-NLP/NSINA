{
       "Source": "hirunews",
       "Timestamp": "Monday, 06 February 2023 - 13:39",
       "Headline": "ඕිමානයේ  සුරක්ෂා නිවාසයක රඳවා සිටින කාන්තාවන් 17කට හිරිහැර",
       "News Content": "ඕිමානයේ  සුරක්ෂා නිවාසයක රඳවා සිටින ශ්‍රී ලාංකික කාන්තාවන් 17 දෙනෙකුට එහි පාලිකාවන් විසින් හිරිහැර කරන බවට හිරු ප්‍රවෘත්ති අංශයට වාර්තාවුණා.\nඔවුන් මාස 4ක පමණ කාලයක් මෙලෙස එහි රැදී සිටින බවයි වාර්තාවන්නේ.\nතමන්ට නිසි ආකාරයෙන් ආහාරපාන හෝ නොලැබෙන අතර, එහිදී සුරක්ෂා නිවාසය භාරව සිටින පාලිකාවන් විසින් තමන්ට පහරදීම් ද සිදුකරන බවයි එම කාන්තාවන් කියා සිටියේ.\nඅප මේ සම්බන්ධයෙන් විදේශ සේවා නියුක්ති කාර්යාංශයන් විමසීමක් කළ අතර, එහි උසස් නිළධාරිනියක කියා සිටියේ මෙම කාන්තාවන් අදාළ සුරක්ෂා නිවාසයෙන් වෙනත් ස්ථානයකට මාරු කිරීමට කටයුතු කළ බවයි.\nඑහෙත් අදාළ කාන්තාවන් ඉවත් වීමට එකඟතාව පළ නොකිරීම මෙම තත්ත්වයට හේතුවී ඇති බව ද ඇය කියා සිටියා.\nකෙසේ වෙතත් මේ සම්බන්ධයෙන් විමර්ශනයක් සිදුකරන බවයි එම නිලධාරිනිය තවදුරටත් කියා සිටියේ.",
       "URL": "https://www.hirunews.lk/326802/ඕිමානයේ-සුරක්ෂා-නිවාසයක-රඳවා-සිටින-කාන්තාවන්-17කට-හිරිහැර",
       "Category": "Local News",
       "Parent URL": "https://www.hirunews.lk/local-news.php?pageID=554"
}