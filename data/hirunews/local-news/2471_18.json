{
       "Source": "hirunews",
       "Timestamp": "Monday, 07 September 2020 - 12:29",
       "Headline": "පාසල් සිසුන් අපයෝජන කළ ව්‍යාපාරිකයෙක් රක්ෂිත බන්ධනාගාරයට",
       "News Content": "පාසල් සිසුන් කිහිප දෙනෙකුට බරපතල ලිංගික අපයෝජන සිදුකිරිම සම්බන්ධයෙන් අත්අඩංගුවට ගෙන අධිකරණයට ඉදිරිපත් කළ පුද්ගලයෙකු ලබන 16 වනදා දක්වා රක්ෂිත බන්ධනාගාර ගත කිරීමට ගාල්ල වැඩ බලන මහේස්ත්‍රාත්වරයා නියෝග කර තිබෙනවා.\nමෙලෙස රක්ෂිත බන්ධනාගාර ගත කරනු ලැබුවේ බටදුව ප්‍රදේශයේ පදිංචිව සිටි 70 හැවිරිදි ව්‍යාපාරිකයෙක්.\nසැකකරු සිය වෙළඳසැලට පැමිණෙන එම ප්‍රදේශයේ පාසලක බාල වයස්කාර සිසුන් කිහිප දෙනෙකුට විවිධ වර්ගයේ ආහාර පාන ලබාදී වෙළඳසැල තුලට කැඳවාගෙන ගොස් ලිංගික අතවර කර ඇති බවයි අනාවරණය වී ඇත්තේ.\nසිසුන් සරුංගල් යැවිමට ගිය අවස්ථාවේ ඒ අසල තිබූ එළවලු කොරටුවකට සිසුන් කැඳවාගෙන ගොස් සැකකරු විසින් එම සිසුන්ට ලිංගික අතවර කර ඇති බවටද කරුණු අනාවරණය වී තිබෙනවා.\nමෙලෙස අපයෝජනයට ලක්වු 13 හැවිරිදි එක් සිසුවෙකුගේ මවක් විසින් කරන ලද පැමිණිල්ලක් අනුවයි සැකකාර ව්‍යාපාරිකයා අත්අඩංගුවට ගෙන ඇත්තේ.",
       "URL": "https://www.hirunews.lk/249605/පාසල්-සිසුන්-අපයෝජන-කළ-ව්‍යාපාරිකයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2471"
}