{
       "Source": "hirunews",
       "Timestamp": "Tuesday, 09 July 2019 - 12:45",
       "Headline": "එජාපයට ජනපති අපේක්ෂකයා තේරීම පහසු කාර්යයක් නොවේ - මන්ත්‍රී ලක්ෂ්මන් යාපා",
       "News Content": "එක්සත් ජාතික පක්ෂයට, ජනාධිපති අපේක්ෂකයා තෝරා ගැනීම පහසු කාර්යයක් නොවන බව ශ්‍රී ලංකා පොදුජන පෙරමුණ පවසනවා.\nපාර්ලිමේන්තු මන්ත්‍රී ලක්ෂ්මන් යාපා අබේවර්ධන මේ බව කියා සිටියේ බත්තරමුල්ල - නෙළුම් මාවත පක්ෂ කාර්යාලයේ අද කැදවා තිබූ මාධ්‍ය හමුවකට එක්වෙමින්.\nසියලූ ජාතීන්ගෙන් සැදුම්ලත් පොදු බලවේගයක් නිර්මාණය කිරීමට ඉදිරියේදී පියවර ගන්නා බව ද මන්ත්‍රී ලක්ෂ්මන් යාපා අබේවර්ධන මෙහිදී සඳහන් කළා.\nමේ අතර, ඒකාබද්ධ විපක්ෂයේ ආර්ථික පර්යේෂණ ඒකකය ද කොළඹදී අද මාධ්‍ය හමුවක් කැදවා තිබුණා.\nඊට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ ඉඩම් විශේෂ විධි විධාන පනත් කෙටුම්පත කිසිලෙසකින්වත් පාර්ලිමේන්තුවේදී සම්මත කිරීමට ඉඩ නොදෙන බවයි.",
       "URL": "https://www.hirunews.lk/219960/එජාපයට-ජනපති-අපේක්ෂකයා-තේරීම-පහසු-කාර්යයක්-නොවේ-මන්ත්‍රී-ලක්ෂ්මන්-යාපා",
       "Category": "Local News",
       "Parent URL": "https://www.hirunews.lk/local-news.php?pageID=3258"
}