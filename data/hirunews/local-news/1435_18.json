{
       "Source": "hirunews",
       "Timestamp": "Monday, 10 January 2022 - 16:56",
       "Headline": "අඩි හයක වලක් යට සැඟවුණු තරුණයා(වීඩියෝ)",
       "News Content": "අඩි හයක් ගැඹුරට මහ පොළොවේ වළක් යට වාඩිවී, ලෑලි දමා වල සම්පුර්ණයෙන් පස් වසා ඒවට ගින්දර දමා පැයක පමණ කාලයක් වල යට සිටිමින් ලෝක වාර්තාවක් තැබීමට තරුණයෙකුට හැකි වී තිබෙනවා.\nමාතලේ ගොන්ගාවිල පාර ප්‍රදේශයේ පදිංචි 36 හැවිරිදි මොහොමදු මශ්හුන් මුසාදික් නැමති තරුණයායි, මෙම බිහිසුණු ලෝක වාර්තාව තබා ඇත්තේ.\nමෙම  තරුණයා  ඉන්දියාවේ ලෝක වාර්තා කමිටුවක සහයෝගය ලබාගෙන රටවල්  27ක ලෝක කමිටු සාමාජිකයන්ගෙන් සැදුම්ලත් ආයතනයේ  අධීක්ෂණය යටතේ, පැයක පමණ කාලයක් මේ ආකාරයෙන් වල  යට රැඳී සිටිමින් ලෝක වාර්තාව තැබූ බවට සදහන්.\nසර්ව ආගමික  වතාවත් ඉෂ්ඨ සිද්ධ කරමින් මෙම තරුණයා ලෝකවාර්තාව වාර්තාව පිහිටුවීම සඳහා සූදානම් වීම විශේෂත්වයක්.\nමීට පෙර ගිනි  දැල්වීම කින් තොරව මෙයාකාරයෙන් වලක් යට පැයභාකයකට අඩු කාලයක් සිටිමින්, වෙනත් රටක අයකු ලෝක වාර්තාව පිහිට වූ බවට සදහන් වනවා.\nලෝක වාර්තාව තැබීම සඳහා වූ සහතික සම්මානය රටවල් කිහිපයකින් පැමින සිටී ලෝක වාර්තා කමිටුව විසින් එම අවස්ථාවේදී ම ඔහුට ලබා දීම සිදු  කළා.\nලෝක වාර්තාව තැබීමෙන් අනතුරුව 36 හැවිරිදි මොහොමදු  මශ්හුන්  මුසාදික් නැමති මෙම තරුණයා කියා සිටියේ,  ලංකාවේ   ජනතාව ඕනෑම ශක්ති ශක්ති වන්ත  වැඩක් කිරීමට හැකියාවක් තියෙන ජනතාවක් බවත් ලෝකයට දැනුම් දීම තම අරමුණ බවත්, තවත් මේ ආකාරයෙන් ශ්‍රී ලංකාවේ නම ලෝකය පුරා පැතිරවීම ආගම් ජාති කුල භේදභේද නොමැතිව මුළු ලෝකයම එක්සත්ව එක්සිත්ව සමගියෙන් කටයුතු කිරීම තම  එකම බලා බලාපොරොත්තුව බවයි.",
       "URL": "https://www.hirunews.lk/293571/අඩි-හයක-වලක්-යට-සැඟවුණු-තරුණයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1435"
}