{
       "Source": "hirunews",
       "Timestamp": "Monday, 05 September 2022 - 9:43",
       "Headline": "චීන පොහොර නැව පිළිබඳ ක්‍රියාවලිය විදේශ කටයුතු අමාත්‍යාංශයට ලබාදීමේ තීරණයක්",
       "News Content": "චීන පොහොර නැව සම්බන්ධ ගැටළුවේ දී දෙරට මිත්‍රත්වය පළු නොවන ආකාරයට කටයුතු කිරීම සඳහා ක්‍රියාවලියක් සැකසීමට විදේශ කටයුතු අමාත්‍යාංශයට භාරදීමට කෘෂිකර්ම අමාත්‍යාංශය තීරණය කර තිබෙනවා.\nචීනයේ කින්ඩාඕ සීවින් බයෝටෙක් සමාගම ශ්‍රී ලංකාව තුළ අසාදු ලේඛනගත කරන ලෙස විගණකාධිපතිවරයා රජයට නිර්දේශ තිබුණා.\nඒ, අදාළ සමාගම කාබනික පොහොර ගනුදෙනුව අදාළව ඇතිකරගත් සමථය ප්‍රකාරව කටයුතු නොකිරීම හේතුවෙන්.\nමේ සම්බන්ධයෙන් විදේශ කටයුතු අමාත්‍යාංශය සහ ශ්‍රී ලංකාවේ චීන තානාපතිවරයා සමඟ තවදුරටත් සාකච්ඡා කිරීමට සූදානම් බවයි කෘෂිකර්ම අමාත්‍ය මහින්ද අමරවීර ඇඹිලිපිටිය ප්‍රදේශයේ ගොවිපලක නිරීක්ෂණ චාරිකාවකට ඊයේ එක්වෙමින් වැඩිදුරටත් සඳහන් කර ඇත්තේ.",
       "URL": "https://www.hirunews.lk/314582/චීන-පොහොර-නැව-පිළිබඳ-ක්‍රියාවලිය-විදේශ-කටයුතු-අමාත්‍යාංශයට-ලබාදීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=891"
}