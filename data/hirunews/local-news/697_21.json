{
       "Source": "hirunews",
       "Timestamp": "Wednesday, 30 November 2022 - 15:41",
       "Headline": "හිටපු චීන ජනපති ජියෑන් සෙමින් දිවිගමනට සමු දෙයි",
       "News Content": "හිටපු චීන ජනාධිපති වරයෙකු වන ජියෑන් සෙමින් අද (30) උදෑසන අභාවප්‍රාප්ත වී තිබෙනවා.\nහිටපු ජනාධිපතිවරයා මිය යන විට පසුවූයේ 96 හැවිරිදි වියෙයි.\nඔහුට ලියුකේමියාව ඇතුළු තවත් රෝගාබාධ කීපයක්ම හටගෙන තිබූ බවයි චීන මාධ්‍ය වාර්තා පවසන්නේ.\nහිටපු චීන ජනාධිපතිවරයා මිය යන ප්‍රථිකාර ලබමින් පසු වූයේ චීනයේ ෂැන්හයි නුවර පිහිටි ඔහුගේ නිවසේයි.\nජියෑන් සෙමින්ගේ මරණය සඳහන් කරමින් චීන නිල ෂිංහුවා (Xinhua) ප්‍රවෘත්ති ඒජන්සිය, පාලක කොමියුනිස්ට් පක්ෂය, පාර්ලිමේන්තුව, කැබිනට් මණ්ඩලය සහ හමුදාව විසින් මරණය නිවේදනය කරමින් චීන ජනතාවට යොමු කළ ලිපියක් ප්‍රකාශයට පත් කළා.\nඑම ලිපියේ \"ජියැන්ග් සෙමින් සහෝදරයාගේ මරණය අපේ පක්ෂයට සහ අපගේ හමුදාවට සහ අපගේ සියලුම ජනවර්ගවලට අයත් ජනතාවට ගණනය කළ නො හැකි පාඩුවක්\" යනුවෙන් \"ගැඹුරු ශෝකයෙන්\" නිවේදනය කරන බව සඳහන් වී තිබුණා.\n1989 දී ප්‍රජාතන්ත්‍රවාදී විරෝධතාකරුවන්ට එරෙහිව සිදු වූ ලේවැකි ටියැනන්මන් මර්දනයෙන් පසු චීනයේ පාලක කොමියුනිස්ට් පක්ෂයේ ප්‍රධානියා ලෙස ජියැන්ග් නෙරපා හරින ලද නමුත්, පසුව රාජ්‍ය තාන්ත්‍රික හුදකලාවෙන් රට බේරාගෙන, එක්සත් ජනපදය සමඟ සම්බන්ධතා ශක්තිමත් කරමින් චීනය පෙර නොවූ විරූ ආර්ථික සංවර්ධනය කරා රැගෙන යාමට මංපෙත් සකස් කළා.",
       "URL": "https://www.hirunews.lk/321652/හිටපු-චීන-ජනපති-ජියෑන්-සෙමින්-දිවිගමනට-සමු-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=697"
}