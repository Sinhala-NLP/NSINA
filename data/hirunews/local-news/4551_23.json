{
       "Source": "hirunews",
       "Timestamp": "Saturday, 22 April 2017 - 20:01",
       "Headline": "වරදක් සිදුව ඇතැයි ඇමති විජිත් විජයමුණි පිළිගනී",
       "News Content": "අම්පාර ප්‍රදේශයේ ඇළ මාර්ග පස් යොදා අවහිර කිරීම වාරිමාර්ග දෙපාර්තමේන්තුවෙන් සිදුකළ වරදක් බව වාරිමාර්ග හා ජල සම්පත් කළමනාකරණ අමාත්‍ය විජිත් විජයමුණි සොයිසා මහතා අද පිළිගත්තා.\nඔහු මේ බව ප්‍රකාශ කළේ අද අම්පාර - වාරිමාර්ග අධ්‍යක්ෂක කාර්යාලයේ පැවති ගොවි හමුවකදීයි.\nගොවීන්ගේ ඉල්ලීම් නොතකා වාරිමාර්ග නිලධාරීන් පසුගිය 20 වැනිදා සේනායක සමුද්‍රයේ ජලය යල කන්නය සඳහා නිකුත් කිරීමටවිරෝධය පල කරමින් ඊයේ 18 ජනපදය ප්‍රදේශයේ උණුසුම් තත්ත්වයක් හටගත්තා.\nප්‍රදේශයේ ඇතැම් ඇළ මාර්ග ඔස්සේ ජලය ගමන් කිරීම අවහිර කරමින් පස් යොදා තිබූ අතර, ගොවීන් චෝදනා කළේ මෙලෙස ඇළ මාර්ග අවහිර කර ඇත්තේ වාරිමාර්ග දෙපාර්තමේන්තුව බවයි.",
       "URL": "https://www.hirunews.lk/159763/වරදක්-සිදුව-ඇතැයි-ඇමති-විජිත්-විජයමුණි-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4551"
}