{
       "Source": "hirunews",
       "Timestamp": "Tuesday, 26 October 2021 - 11:21",
       "Headline": "හොරණ - මිල්ලෑවේ ඖෂධ කර්මාන්තශාලා 3ක් ස්ථාපිත කිරීමට අමාත්‍ය මණ්ඩල අනුමැතිය",
       "News Content": "හොරණ - මිල්ලෑව ප්‍රදේශයේ ඖෂධ කලාපයේ ඖෂධ නිෂ්පාදනය කිරීමේ කර්මාන්ත ශාලා 3ක් කඩිනමින් ස්ථාපිත කිරීමට අමාත්‍ය මණ්ඩල අනුමැතිය හිමිව තිබෙනවා.\nඒ අනුව විකලාංග හා ස්නායු ශල්‍ය උපකරණ, පිළිකා නාශක ඖෂධ සහ මුඛ මාර්ගයෙන් ලබාදෙන ඖෂධ නිපදවීම සඳහා කර්මාන්ත ශාලා 3ක් ස්ථාපිත වනු ඇති.\nමෙම ඖෂධ කලාපය සඳහා පසුගිය මාර්තු 8 වැනි දා අමාත්‍ය මණ්ඩල අනුමැතිය හිමි වුවද එම ඖෂධ කලාපය එස්.පී.එන්.සී. ලෝටස් ඖෂධ ව්‍යාපෘතිය ලෙස නම් කිරීමට ද ඊයේ පැවති අමාත්‍ය මණ්ඩල රැස්වීමේදී අනුමැතිය හිමිව තිබෙනවා.\nඒ සඳහා යෝග්‍ය උපදේශක ආයතනයක් තෝරා ගැනීම සඳහා ජාත්‍යන්තර තරගකාරී ලන්සු ක්‍රමවේදය අනුගමනය කිරීමට නියමිතයි.",
       "URL": "https://www.hirunews.lk/286083/හොරණ-මිල්ලෑවේ-ඖෂධ-කර්මාන්තශාලා-3ක්-ස්ථාපිත-කිරීමට-අමාත්‍ය-මණ්ඩල-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1605"
}