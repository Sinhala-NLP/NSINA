{
       "Source": "hirunews",
       "Timestamp": "Monday, 11 September 2023 - 13:05",
       "Headline": "යාපනයේ මාධ්‍ය ආයතනයක සේවිකාවක් හා ඇගේ සොහොයුරාට තියුණු ආයුධවලින් පහර දීමක්",
       "News Content": "යාපනයේ මාධ්‍ය ආයතනයක සේවය කරන තරුණියක හා ඇගේ වැඩිමල් සොයුරාට කඩු ගත් නාඳුනන පිරිසක් විසින් ඊයේ (10) තියුණු ආයුධවලින් පහර දී තිබෙනවා.\nයාපනයේ නීර්වේලි ප්‍රදේශයේ පිහිටි ඔවුන්ගේ නිවසට අළුයම් කාලයේදී කඩා වැදුණු පිරිසක් විසින් මෙම ප්‍රහාරය එල්ල කොට ඇත්තේ පෞද්ගලික පලිගැනීමක් මත බවට යාපනය අච්චුවේලී පොලිසියට තොරතුරු ලැබී ඇති බවයි අප වාර්තාකරු පවසන්නේ.\nතියුණු ආයුධවලින් සිදුවූ බරපතල තුවාල හේතුවෙන් මේ දෙදෙනා යාපනය ශික්ෂණ රෝහලට ඇතුළත් කොට තිබෙනවා.\nමෙම සිද්ධියට මුහුණ පා ඇත්තේ නීර්වේලි ප්‍රදේශයේ පදිංචි ගනේසරත්නම් වෙනුජා (24) සහ ඔහුගේ සොහොයුරා වන ගනේසරත්නම් යෝගේස්වරන් (45) යන දෙදෙනායි.\nයාපනය අච්චුවේලී පොලිසිය සිද්ධිය සම්බන්ධයෙන් පරීක්ෂණ පවත්වනු ලබයි.",
       "URL": "https://www.hirunews.lk/347911/යාපනයේ-මාධ්‍ය-ආයතනයක-සේවිකාවක්-හා-ඇගේ-සොහොයුරාට-තියුණු-ආයුධවලින්-පහර-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=37"
}