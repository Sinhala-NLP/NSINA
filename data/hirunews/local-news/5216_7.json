{
       "Source": "hirunews",
       "Timestamp": "Saturday, 09 January 2016 - 17:56",
       "Headline": "දීඝවාපිය පුදබිම  ජලයෙන් යටවීමේ  අවදානමක් ?",
       "News Content": "ඓතිහාසික දීඝවාපිය පුදබිම  ජලයෙන් යටවී විනාශ වීමේ අවදානමක් පවතිනවා.\nගල්ඔය රක්ෂිත කලාපයෙහි සිදුකරන වැලි ගොඩදැමීම හේතුවෙන් ගල්ඔය ගඟහි ඉවුරු කැඞී යාම හමුවේ එම අවදානමක පවතින බවයි වාර්තා වන්නේ.\nවැසි සහිත කාලගුණික තත්වයන් හමුවේ සේනානායක සමුද්‍රයේ වාන් දොරටු විවෘත කිරීමත් සමග ගල් ඔයේ ජල මට්ටම ඉහළ ගොස් තිබෙනවා.\nගල්ඔය ගඟ ගලා බසින සමන්තුරේ නයනකාඩු රක්ෂිතයේ ගග ආශ්‍රිත සිදු කෙරෙන නීතිවිරෝධී  වැලි හා පස් ගොඩදැමීම හේතුවෙන් විශාල පරිසර හානියක්ද සිදුව තිබෙනවා.",
       "URL": "https://www.hirunews.lk/123691/දීඝවාපිය-පුදබිම-ජලයෙන්-යටවීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=5216"
}