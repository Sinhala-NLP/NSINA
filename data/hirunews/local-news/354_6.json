{
       "Source": "hirunews",
       "Timestamp": "Wednesday, 10 May 2023 - 16:06",
       "Headline": "දුඹුරු සීනි සිද්ධියට අදාළ සමාගම දඩය ලෙස රුපියල් මිලියන 160ක් භාණ්ඩගාරය වෙත ගෙවයි",
       "News Content": "රේගු ආඥාපනත සහ ආනයන අපනයන පාලන පනත උල්ලංඝණය කරමින් දුඹුරු සීනි මෙට්‍රික් ටොන් 607.5ක් ශ්‍රී ලංකාවට ආනයනය කිරීමේ සිද්ධියේ වරදකාර සමාගම ඊට අදාළ දඩ මුදල සම්පූර්ණයෙන් මහා භාණ්ඩාගාරය වෙත බැර කර ඇතැයි මුදල් රාජ්‍ය අමාත්‍ය ආචාර්ය රංජිත් සියඹලාපිටිය පවසනවා.\nඅමාත්‍යවරයා පෙන්වා දෙන්නේ අදාළ දඩ මුදල ලෙස රුපියල් මිලියන 160ක මුදලක් බැර කර ඇති බවයි.\nසිද්ධිය සම්බන්ධයෙන් රේගු නඩු අංක PCAD/2023/0001/CCR/0006 යටතේ නඩු පැවරුණා.\nඑහි තීන්දුව ප්‍රකාරව අදාළ දඩ මුදල නියමිත පරිදි ගෙවා දැමීමට සමාගම කටයුතු ඇති බව අමාත්‍යවරයා පෙන්වා දෙන්නේ.\nආනයනය සීමා කර ඇති දුඹුරු සිනී සුදු සීනි බව පවසමින් ආනයනය කර තිබිය දී ඉකුත් ජනවාරි මාස 09 දා රේගු නිලධාරීන් විසින් සොයා ගනු ලැබුවා.\n.",
       "URL": "https://www.hirunews.lk/334805/දුඹුරු-සීනි-සිද්ධියට-අදාළ-සමාගම-දඩය-ලෙස-රුපියල්-මිලියන-160ක්-භාණ්ඩගාරය-වෙත-ගෙවයි",
       "Category": "Local News",
       "Parent URL": "https://www.hirunews.lk/local-news.php?pageID=354"
}