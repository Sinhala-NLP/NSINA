{
       "Source": "hirunews",
       "Timestamp": "Thursday, 18 November 2021 - 10:15",
       "Headline": "අමාත්‍යාංශ කිහිපයක ආයතනික සහ නෛතික රාමුව සංශෝධනය කෙරේ (වීඩියෝ)",
       "News Content": "මුදල් අමාත්‍යංශය ඇතුළු අමාත්‍යංශ කිහිපයකට අයත්ව තිබූ ආයතන හා අණපනත් කිහිපයක් ජනාධිපතිවරයා සංශෝධනයට ලක්කර තිබෙනවා.\nඒ ඊයේ අතිවිශේෂ ගැසට් නිවේදනයක් නිකුත් කරමින්.\nඒ අනුව, මෑතක දී පිහිට වූ එක රටක් එක නීතියක් සඳහා වූ ජනාධිපති කාර්යසාධක බලකාය සහ හරිත කෘෂිකර්මය පිළිබඳ ජනාධිපති කාර්යසාධක බලකාය ජනාධිපති කාර්යාලය යටතේ ගැසට් කර තිබෙනවා.\nරාජ්‍ය ආරක්ෂක හා ආපදා කළමණාකරණ රාජය අමාත්‍යාංශයට අයත්ව තිබූ රාජ්‍ය නොවන සංවිධාන සඳහා වන ලේකම් කාර්යාලය මෙමගින් විදේශ අමාත්‍යාංශය යටතතට පත් කර ඇති අතර, 1959 අංක 23 දරණ වරලත් ගණකාධිකාරී ආයතන පනත ගැසට් කර ඇත්තේ මුදල් අමාත්‍යංශය යටතේයි.\nඑමෙන්ම නිපුණතා සංවර්ධන, වෘත්තීය අධ්‍යාපන, පර්යේෂණ හා නව නිපැයුම් රාජ්‍ය අමාත්‍යංශය යටතේ පැවති ශ්‍රී ලංකා මුද්‍රණ ආයතනය ජනමාධ්‍ය අමාත්‍යංශය යටතට පත් කර තිබෙනවා.",
       "URL": "https://www.hirunews.lk/288386/අමාත්‍යාංශ-කිහිපයක-ආයතනික-සහ-නෛතික-රාමුව-සංශෝධනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1554"
}