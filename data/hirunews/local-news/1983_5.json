{
       "Source": "hirunews",
       "Timestamp": "Saturday, 01 May 2021 - 14:58",
       "Headline": "උපදෙස් නොතකමින් මැයි දින සැමරුම් සංවිධාන කළ හත්දෙනෙකු ස්වයං නිරෝධායනයට",
       "News Content": "සෞඛ්‍ය මාර්ගෝපදේශ නොතකමින් මැයි දින සැමරුම් උත්සවයක් සංවිධාන කළ පුද්ගලයින් හත්දෙනෙකු දින 14 ක කාලයක් ස්වයං නිරෝධායනයට යොමුකර තිබෙනවා.\nලිදුල සෞඛ්‍ය වෛද්‍ය නිලධාරී කාර්යාලය යටතේ පාලනය වන තේ කර්මාන්තශාලාවක් ඉදිරිපිට අද මැයි දින සැමරුම් උත්සවයක් සංවිධාන කළ හත්දෙනෙකුයි මෙලෙස ස්වයං නිරෝධායනයට යොමුකර ඇත්තේ.\nකොරෝනා වෛරසය පැතිර යාමත් සමඟ මැයි දින සැමරුම් ඇතුලු කිසිදු උත්සවයක් නොපවත්වන ලෙසට සෞඛ්‍ය අංශ දැනුම්දී තිබුණා.\nකෙසේ වෙතත් හිරු වාර්තාකරු සඳහන් කළේ වතුකරයේ ස්ථාන කිහිපයක කුඩා මැයි දින සැමරුම් උත්සව පැවැත්වූ බවයි.",
       "URL": "https://www.hirunews.lk/270102/උපදෙස්-නොතකමින්-මැයි-දින-සැමරුම්-සංවිධාන-කළ-හත්දෙනෙකු-ස්වයං-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=1983"
}