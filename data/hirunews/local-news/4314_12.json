{
       "Source": "hirunews",
       "Timestamp": "Tuesday, 19 September 2017 - 14:54",
       "Headline": "කරාපිටිය රෝහලේ වෛද්‍යවරියක් ඩෙංගු රෝගය වැළදීමෙන් මියයයි (ඡායාරූප)",
       "News Content": "ගාල්ල කරාපිටිය රෝහලේ වෛද්‍යවරියක් ඩෙංගු රෝගය වැළදීමෙන් මියගොස් තිබෙනවා.\nමෙසේ මියගොස් ඇත්තේ හබරාදූව ගිනිගල ප්‍රදේශයේ පදිංචි 52 හැවිරිදි වෛද්‍ය එම්.අනෝමා ජයවර්ධන නමැති තිදරු මවක්.\nඇය ඉකුත් බදාදා (13) දින රෝහල්ගතකර ඇති අතර මියයන විට දැඩි සත්කාර ඒකකයේ ප්‍රතිකාර ලබමින් සිටියා.\nඑම වෛද්‍යවරියගේ වෛද්‍ය ශිෂ්‍යාවක් වන දියණියද ඩෙංගු වැළඳීමෙන් කරාපිටිය රෝහලේ අංක 17 වාට්ටුවේ ප්‍රතිකාර ලබා අද (19) දින පිටව ගොස් ඇති බවයි අප වාර්තාකරු පැවසුවේ.\nමෙම වෛද්‍යවරිය ගාල්ල නුගදූව ප්‍රදේශයේ පෞද්ගලික සායනයක් පවත්වාගෙන ගොස් ඇති අතර ඇය දිනයේ වැඩි කාලයක් එම ස්ථානයේ සිටින නිසා එහි දී ඩෙංගු වැලදී ඇති බවයි ඇයගේ සැමියා සැක කරන්නේ.",
       "URL": "https://www.hirunews.lk/171307/කරාපිටිය-රෝහලේ-වෛද්‍යවරියක්-ඩෙංගු-රෝගය-වැළදීමෙන්-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4314"
}