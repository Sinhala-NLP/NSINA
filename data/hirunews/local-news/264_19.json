{
       "Source": "hirunews",
       "Timestamp": "Friday, 16 June 2023 - 9:37",
       "Headline": "කිව්.ආර්. ක්‍රමයෙන් තොරව ඉන්ධන නිකුත් කළ දකුණේ පිරවුම්හල්වලට ඉන්ධන නෑ",
       "News Content": "කිව්.ආර්. කේතය රහිතව ඉන්ධන නිකුත් කර ඇති දකුණු පළාතේ ඉන්ධන පිරවුම්හල් තිහකට වැඩි ප්‍රමාණයකට ඉන්ධන සැපයීම අත්හිටුවීමට ශ්‍රී ලංකා ඛනිජ තෙල් නීතිගත සංස්ථාව පියවර ගෙන තිබෙනවා.\nකිව්.ආර්. ක්‍රමවේදයට පටහැනිව ඉන්ධන නිකුත් කර ඇති පිරවුම්හල් පිළිබඳව පරීක්ෂා කිරීමෙන් අනතුරුව ලංකා ඛනිජ තෙල් නීතිගත සංස්ථාව මෙම පියවර ගෙන ඇති බවයි වාර්තා වන්නේ.\nපිරවුම්හල් හිමියන් පවසන්නේ ඇතැම් රාජ්‍ය ආයතන කිව්.ආර්. ක්‍රමවේදයෙන් තොරව ඉන්ධන ලබා දෙන ලෙස ඉල්ලීම් කරන බවයි.\nඑවැනි අත්‍යවශ්‍ය ආයතනවලට ඉන්ධන ඇතැම් පිරවුම්හල්වලින් ලබා දී\nතිබුණ ද සංස්ථා නීතිරීති අනුව කිව්.ආර්. ක්‍රමවේදය ක්‍රියාත්මක නොකිරීම නිසා ඉන්ධන සැපයීම අත්හිටුවීමට සිදු වී තිබෙන බව වාර්තා වෙනවා.\nමෙලෙස ඉන්ධන සැපයීම අත්හිටුවා ඇති ඉන්ධන පිරවුම්හල්වලින් සංස්ථාව නිදහසට කරුණු විමසා ඇති අතර ඔවුන්ට ඉන්ධන සැපයීම පිළිබඳව සලකා බලම්න් සිටින බව ද වාර්තා වෙනවා.",
       "URL": "https://www.hirunews.lk/338093/කිව්-ආර්-ක්‍රමයෙන්-තොරව-ඉන්ධන-නිකුත්-කළ-දකුණේ-පිරවුම්හල්වලට-ඉන්ධන-නෑ",
       "Category": "Local News",
       "Parent URL": "https://www.hirunews.lk/local-news.php?pageID=264"
}