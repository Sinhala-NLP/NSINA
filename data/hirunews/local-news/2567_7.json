{
       "Source": "hirunews",
       "Timestamp": "Wednesday, 22 July 2020 - 16:07",
       "Headline": "තවත් විදෙස් රැකියා ජාවාරමක් පිලිබඳව තොරතුරු හෙළිවේ",
       "News Content": "තායිලන්තයේ රැකියා ලබාදෙන බව පවසා අන්තර්ජාලය ඔස්සේ දැන්වීම් පළ කරමින් මුදල් වංචා කළ ජාවාරමක් පිළිබඳව තොරතුරු අනාවරණ වී තිබෙනවා.\nවිදේශ සේවා නියුක්ති කාර්යාංශය සඳහන් කළේ තායිලන්තයේ ආරක්ෂක සේවයේ රැකියා අවස්ථා සඳහා පුද්ගලයින් තෝරාගෙන ඊට මුදල් ලබාදුන් පසු පොරොන්දු වූ පරිදි රැකියා ලබානොදෙන බවට ලද පැමිණිලිවලට අනුව මෙම ජාවාරම අනාවරණ වූ බවයි.\nපසුව ඒ සම්බන්ධයෙන් විමර්ශන සිදුකිරීමට අදාළ පැමිණිල්ල අපරාධ පරීක්ෂණ දෙපාර්තමේන්තුව වෙත යොමුකළ බවද එම කාර්යාංශය සඳහන් කළා.\nමේ අතර සයිප්‍රසයට යන සියලු විගමණික ශ්‍රමිකයන්ට සහ එරටට ඇතුලුවන ශ්‍රමිකයන්ට සයිප්‍රස් සංචාරක කාඩ්පත හෝ ගුවන් අවසර පත අනිවාර්ය කර ඇති බව ද විදේශ සේවා නියුක්ති කාර්යාංශය නිවේදනය කළා.",
       "URL": "https://www.hirunews.lk/246163/තවත්-විදෙස්-රැකියා-ජාවාරමක්-පිලිබඳව-තොරතුරු-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2567"
}