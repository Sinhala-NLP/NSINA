{
       "Source": "hirunews",
       "Timestamp": "Friday, 12 January 2018 - 13:12",
       "Headline": "පිටකොටුව පොලීසියට පරීක්ෂණ කණ්ඩායමක්",
       "News Content": "පිටකොටුව පොලිස් සිරමැදිරිය තුළදී තරුණයෙකු ගෙළ වැළලා ගැනීමේ සිද්ධිය පිළිබඳ විමර්ශනය කෙරෙන පොලිස් මූලස්ථානයේ පරීක්ෂණ ඒකකය අද (12) පිටකොටුව පොලිසියේ නිලධාරීන්ගේ ප්‍රකාශ සටහන් කර ගැනීමට නියමිතයි.\nඑම පරීක්ෂණ සඳහා පත්කර ඇති නියෝජ්‍ය පොලිස්පතිවරයා ඇතුළු නිලධාරීන් පිරිස අද පිටකොටුව පොලීසියට පැමිණීමට නියමිත බවයි ජ්‍යෙෂ්ඨ පොලිස් නිලධාරියෙකු අප කළ විමසීමකදී සඳහන් කළේ.\nඑමෙන්ම, ඔවුන් තරුණයා මියගිය පොලිස් සිරමැදිරිය පරීක්ෂාවට ලක්කිරීමටද නියමිතව තිබෙනවා.\nගංජා ළඟ තබාගැනීමේ සිද්ධියක් සම්බන්ධයෙන් පෙරේදා (10) බැස්ටියන් මාවත ප්‍රදේශයේදී අත්අඩංගුවට ගත් 17 හැවිරිදි හපුතලේ - කිරිමානාගම ප්‍රදේශයේ පදිංචි තරුණයෙකු මෙලෙස පිටකොටුව පොලිස් ස්ථානයේ සිරමැදිරිය තුළදී ගෙළ වැලලාගෙන තිබුණා.",
       "URL": "https://www.hirunews.lk/180860/පිටකොටුව-පොලීසියට-පරීක්ෂණ-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=4129"
}