{
       "Source": "hirunews",
       "Timestamp": "Sunday, 12 July 2020 - 14:28",
       "Headline": "වල් බිහිවූ ප්‍රාදේශීය සභාව (වීඩියෝ)",
       "News Content": "ඇල්ල ප්‍රාදේශීය සභාවේ භාවිතය සඳහා මීට වසර 6 කට පමණ පෙර ගොඩනැගිල්ල ඉදිකර තිබෙනවා.\nනාය යාමේ අවදානාමක් හේතුවෙන් ගොඩනැගිල්ල භාවිතයට නොගෙනම අතහැර දමන්නට බලධාරීන්ට සිදුව තිබෙනවා.\nප්‍රදේශවාසීන් චෝදනා කරන්නේ එකල සිටි බලධාරීන් නිසි පරිදි පරිසර අධ්‍යනයන් සිදු නොකිරීමෙන් නිරපරදේ මහජන මුදල් වැය කර මෙම ගොඩනැගිල්ල ඉදිකර ඇති බවටයි.\nඑමෙන්ම ඇල්ල ප්‍රාදේශීය සභා පැරණි ගොඩනැගිල්ලද කිසිඳු ප්‍රයෝජනයක් නොගෙන මෙලෙස වසා දමා තිබෙනවා.\nනිරපරාදේ මහජන මුදල් නාස්ති වීමට ඉඩ නොදී ප්‍රයෝජනවත් ක්‍රියාවක් සඳහා ගොඩනැගිලි ද්විත්වය යොදා ගන්නා ලෙසටයි ප්‍රදේශවාසීන් බලධාරීන්ගෙන් ඉල්ලා සිටින්නේ.\nඇල්ල ප්‍රාදේශීය සභාවට අයත් මෙම ගොඩනැගිළි මතු පරම්පරාව උදෙසා ප්‍රයෝජනයට ගත හැකි ලෙස සකස් කරන තෙක් රතු මිනිත්තුව අවධානයෙන්.",
       "URL": "https://www.hirunews.lk/245307/වල්-බිහිවූ-ප්‍රාදේශීය-සභාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2592"
}