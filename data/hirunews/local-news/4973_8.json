{
       "Source": "hirunews",
       "Timestamp": "Saturday, 09 July 2016 - 7:45",
       "Headline": "සිසු මර්දනය ගැන ජවිපෙ, පෙරටුගාමී මත",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර අත්අඩංගුවට ගෙන රක්ෂිත බන්ධනාගාර ගත කිරිමේ සිද්ධිය පිළිබදව පෙරටුගාමී සමාජවාදී පක්ෂය සහ ලංකා ගුරු සේවා සංගමය සිය විරෝධය පළ කරනවා.\nඅදාළ සිද්ධිය පිළිබඳව අදහස් දක්වමින් පෙරටුගාමී සමාජවාදී පක්ෂයේ දේශපාලන මණ්ඩල සභික පුබුදු ජයගොඩ සදහන් කළේ විවිධ චෝදනා යටතේ අත්අඩංගුවට ගෙන සිටින ශිෂ්‍ය ක්‍රියාකාරීන් වහාම නිදහස් කරන ලෙස ආණ්ඩුවට බල කරන බවයි.\nමෙය ආණ්ඩුවේ මර්දන ක්‍රියාවලියේ තවත් එක් අවස්ථාවක් බව ද ඔහු එහිදී සදහන් කළා.\nමේ අතර,  ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ ප්‍රකාශ කළේ ලහිරු වීරසේකර අත්අඩංගුවට ගැනීම සම්පූර්ණයෙන්ම හෙළා දකින බවයි.\nඅධිකරණ නියෝග කඩකරමින් විරෝධතාවක් සංවිධාන කිරීම සම්බන්ධයෙන් වන චෝදනාවකට අධිකරණය හමුවේ පෙනී සිටි අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර ලබන 15 වන දා දක්වා රක්ෂිත බන්ධනාගාර ගත කෙරුණේ ඊයේ දිනයේදියි.",
       "URL": "https://www.hirunews.lk/137554/සිසු-මර්දනය-ගැන-ජවිපෙ-පෙරටුගාමී-මත",
       "Category": "Local News",
       "Parent URL": "https://www.hirunews.lk/local-news.php?pageID=4973"
}