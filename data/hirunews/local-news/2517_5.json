{
       "Source": "hirunews",
       "Timestamp": "Sunday, 16 August 2020 - 19:40",
       "Headline": "මත් ජාවාරම්කරුවන්ගේ නව උපක්‍රම ගැන, අවධානයෙන් සිටින්නැයි පොලීසියෙන් උපදෙස් (වීඩියෝ)",
       "News Content": "ආරක්ෂක අංශ විසින් අඛණ්ඩව සිදුකරන වැටලීම් නිසා වෙළඳපොලේ හෙරොයින් සහ මත්ද්‍රව්‍යවල හිඟයක් පවතින බවත්, ඒ හේතුවෙන් විකල්ප මත්ද්‍රව්‍ය රටට ගෙන එම සම්බන්ධයෙන් විශේෂ විමර්ශනයක් ආරම්භ කර ඇති බවත්, පොලිස් මාධ්‍ය ප්‍රකාශක, ජ්‍යෙෂ්ඨ පොලිස් අධිකාරී ජාලිය සේනාරත්න ප්‍රකාශ කළා.\nඔහු මේ බව කියා සිටියේ පොලිස් මූලස්ථානයේ අද කැඳවා තිබූ මාධ්‍ය හමුවට එක්වෙමින්.\nමේ අතර, පසුගිය 06 වනදා සිට 12 වනද දක්වා පොලීසිය සිදුකල වැටලීම් වලදී හෙරොයින් කිලෝ 03යි  ග්‍රෑම් 908යි මිලිග්‍රෑම් 478ක් සමඟ 2058 දෙනෙකු අත්අඩංගුවට ගෙන ඇති බව පොලිස් මාධ්‍ය කොට්ඨාශය සඳහන් කළා.\nඑමෙන්ම, අයිස් ග්‍රෑම් 200ක් සමඟ 92 ද එම කාලය තුළ අත්අඩංගුවට ගෙන තිබෙනවා.",
       "URL": "https://www.hirunews.lk/247970/මත්-ජාවාරම්කරුවන්ගේ-නව-උපක්‍රම-ගැන-අවධානයෙන්-සිටින්නැයි-පොලීසියෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2517"
}