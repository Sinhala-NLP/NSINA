{
       "Source": "hirunews",
       "Timestamp": "Monday, 10 July 2023 - 9:50",
       "Headline": "PUBG හරහා මුණගැසුණු පකිස්තාන තරුණියක් සහ ඉන්දියානු තරුණයෙක් අත්අඩංගුවට",
       "News Content": "ජනප්‍රිය ඔන්ලයින් ක්‍රීඩාවක් වන PUBG හරහා මුණගැසුණු පකිස්තාන තරුණියක් සහ ඉන්දියානු තරුණයෙකුගේ ආදර කතාවක් විදෙස් මාධ්‍ය වාර්තා කර තිබෙනවා.\nතරුණිය පාකිස්ථානයේ විවාහක කාන්තාවක් වන අතර ඇගේ වයස අවුරුදු 27ක්.\nතරුණයා ඉන්දියාවේ ජීවත්වන 22 හැවිරිදි තරුණයෙක් වන අතර ඒ අනුව තරුණිය විසින් තරුණයා සමඟ ජීවත් වීමේ අරමුණෙන් නීතිවිරෝධී අයුරින් ඉන්දියාවට පැමිණ තිබෙනවා.\nඇය මෙසේ පැමිණ ඇත්තේ සිය දරුවන් 4දෙනා සමඟ වීම විශේෂත්වයක්.\nඑහිදී ඔවුන් ඉන්දියාවේ උතුරු ප්‍රදේශයේ නගරයක මසකට අධික කාලයක් රැඳී සිට තිබුණා.\nමෙම කාන්තාවගේ සැමියා සෞදි අරාබියේ රැකියාවකට ගොස් ඇති අතර එම කාල සීමාව තුළ ඇය මෙම තරුණයා සමඟ PUBG ඔස්සේ හිතවත්කම ගොඩනගාගෙන තිබෙනවා.\nපසුව දුරකථන අංක හුවමාරුකොටගෙන ඇති අතර ඒ ඔස්සේ මෙම ප්‍රේම සබඳතාවය ගොඩනඟාගෙන තිබෙනවා.\nයුවල අත්අඩංගුවට ගැනීමෙන් අනතුරුව ඔවුන් දින 14කට රක්ෂිත බන්ධනාගාරගත කළ බව ඉන්දීය පොලීසිය පවසන්නේ.",
       "URL": "https://www.hirunews.lk/340683/pubg-හරහා-මුණගැසුණු-පකිස්තාන-තරුණියක්-සහ-ඉන්දියානු-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=197"
}