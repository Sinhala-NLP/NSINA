{
       "Source": "hirunews",
       "Timestamp": "Tuesday, 02 May 2023 - 7:40",
       "Headline": "අත්තනගල්ල විහාරයේ ධාතු මන්දිරය සොරු කඩයි",
       "News Content": "නිට්ටඹුව අත්තනගල්ල රජමහා විහාරස්ථානයට සොරුන් පිරිසක් ඇතුළු වී එහි ධාතු මන්දිරය කඩා දමා තිබෙන බව පොලිසිය සඳහන් කරනවා.\nඑහි විහාරාධීකාරී අලවල සමිත හිමියන් කළ පැමිණිල්ලකට අනුව පොලිසිය සිදුකළ විමර්ශන‍යේ දී මේ බව අනාවරණය වී තිබෙනවා.\nඒ අනුව ධාතු මන්දිරය තුළ ධාතූන් වහන්සේලා, පෞරාණික වටිනාකමක් ඇති බවට සැලකෙන බුදු පිළිම දෙකක්, කුඩා කරඬු කිහිපයක් සොරාගෙන ඇති අතර එහි තිබූ පඬුරු පෙට්ටිය කඩා මුදල් ද සොරකම් කර ඇති බවයි මූලික පොලිස් පරීක්ෂණවල දී අනාවරණය වී ඇත්තේ.\nධාතු මන්දිරයේ ජනේලය විවෘත කර එහි ඇති ග්‍රිල් ගලවා මෙම සොරින් පිරිස ඇතුළු වී ඇති බවයි පොලිසිය සඳහන් කළේ.",
       "URL": "https://www.hirunews.lk/334002/අත්තනගල්ල-විහාරයේ-ධාතු-මන්දිරය-සොරු-කඩයි",
       "Category": "Local News",
       "Parent URL": "https://www.hirunews.lk/local-news.php?pageID=376"
}