{
       "Source": "hirunews",
       "Timestamp": "Tuesday, 02 November 2021 - 18:58",
       "Headline": "ශ්‍රී ලංකා කණ්ඩායමේ ලෝක කුසලාන සිහිනය බිඳ වැටෙයි",
       "News Content": "පන්දුවාර 20 ලෝක කුසලාන ක්‍රිකට් තරගාවලියේ බංග්ලාදේශ කණ්ඩායම සහ දකුණු අප්‍රිකානු කණ්ඩායම අතර මීට ටික වේලාවකට පෙර නිමා වූ තරගයේ ජයග්‍රහණය දකුණු අප්‍රිකානුවන් සතු වුණා\nඒ සමඟම ශ්‍රී ලංකා කණ්ඩායමට ලෝක කුසලාන ක්‍රිකට් තරගාවලියේ අවසන් පූර්ව තරගයට පිවිසීමට තිබූ ඉතා සීමිත අවස්ථාවත් සහමුලින්ම ඇහිරී ගියා.\nමේ තරගයේ දී යම් හෙයකින් බංග්ලාදේශ කණ්ඩායම ජයග්‍රහණය කළා නම් ශ්‍රී ලංකා කණ්ඩායමට තවදුරටත් අවසන් පූර්ව තරගය සඳහා බලාපොරොත්තු රඳවාගත හැකි මට මට්ටමකයි තිබුණේ.\nනමුත් පළමුව පන්දුවට පහරදුන් බංග්ලාදේශ කණ්ඩායම පන්දුවාර 18.2දී ලකුණු 84ක ට දැවී යාමත් සමග ශ්‍රී ලංකා කණ්ඩායමේ එම බලාපොරොත්තු ඈත් වුණා.\nලකුණු 85ක ජයග්‍රාහී ඉලක්කය කඩුලු 4ක් පමණක් දැවී තිබියදී සපුරාගන්නට දකුණු අප්‍රිකානු කණ්ඩායම සමත් වුණේ බී කාණ්ඩයේ අවසන් පූර්ව තරගය සඳහා සිය ස්ථානය වෙන් කර ගනිමින්.",
       "URL": "https://www.hirunews.lk/286821/ශ්‍රී-ලංකා-කණ්ඩායමේ-ලෝක-කුසලාන-සිහිනය-බිඳ-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=1588"
}