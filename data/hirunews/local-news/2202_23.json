{
       "Source": "hirunews",
       "Timestamp": "Tuesday, 19 January 2021 - 10:54",
       "Headline": "බොරලැස්ගමුව නගර සභා සේවකයෙකුට කොරෝනා",
       "News Content": "බොරලැස්ගමුව නගරසභා සේවකයෙකුට කොරෝනා ආසාදනය වීමෙන් එම නගර සභා පරිශ්‍රයේ වරිපනම් අංශ තාවකාලිකව වසා දමා තිබෙනවා.\nඑම අංශයේ 17 දෙනෙකු මේ වන විට ස්වයං නිරෝධායනයට යොමු කර ඇති අතර ආසාදිත පුද්ගලයා වේරහැර පදිංචිකරුවෙක්.\nමෙම පුද්ගලයාගේ මව මිය යාමෙන් පසුව සිදුකළ පී.සී.ආර්. පරීක්ෂණයෙන් අනතුරුව ඇයට කොරෝනා ආසාදනය වී ඇති බවට තහවුරු වී තිබෙනවා.\nඒ අනුව මොහුටද පී.සී.ආර්. පරීක්ෂණයක් සිදුකිරීමෙන් අනතුරුව මෙලෙස ආසාදිතයෙකු ලෙස හඳුනාගෙන ඇති බවයි බොරලැස්ගමුව නගරසභාවේ සභාපති කේ. ඩී. අරුණ ප්‍රියශාන්ත කියා සිටියේ.",
       "URL": "https://www.hirunews.lk/260104/බොරලැස්ගමුව-නගර-සභා-සේවකයෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2202"
}