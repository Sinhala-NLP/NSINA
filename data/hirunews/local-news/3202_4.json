{
       "Source": "hirunews",
       "Timestamp": "Tuesday, 13 August 2019 - 7:33",
       "Headline": "පාස්කු ප්‍රහාරය පිළිබඳ පාර්ලිමේන්තු තේරීම් කාරක සභාවේ කාලය මසකින් දීර්ඝ වේ",
       "News Content": "පාස්කු ප්‍රහාරය පිළිබඳ සොයා බලන පාර්ලිමේන්තු තේරීම් කාරක සභාවේ නිළ කාලය තවත් මසකින් පමණ දීර්ඝ වනු ඇති බව එහි සභාපති නියෝජ්‍ය කථානායක ආනන්ද කුමාරසිරි පවසනවා.\nසාක්ෂි විමසීම මේ වන විට අවසන් අදියරට පැමිණ ඇති අතර අවසන් වාර්තාව මේ මස 23 ලබාදීමටයි මීට පෙර තීරණය කර තිබුණේ.\nකෙසේ වෙතත්, එම කටයුතු සැප්තැම්බර් මස 23 වන දා දක්වා පවත්වාගෙන යාමට සිදුවනු ඇති බවයි කොමිසමේ සභාපති නියෝජ්‍ය කථානායක ආනන්ද කුමාරසිරි වැඩිදුරටත් කියා සිටියේ.\nකෙසේ වෙතත්, කොමිසමේ කටයුතු මසකින් දීර්ඝ කිරීමට අදාළ යෝජනාව එළඹෙන පාර්ලිමේන්තු සැසි වාරයේදී කථානායකවරයාට ලබාදීමට නියමිතයි.",
       "URL": "https://www.hirunews.lk/222104/පාස්කු-ප්‍රහාරය-පිළිබඳ-පාර්ලිමේන්තු-තේරීම්-කාරක-සභාවේ-කාලය-මසකින්-දීර්ඝ-වේ",
       "Category": "Local News",
       "Parent URL": "https://www.hirunews.lk/local-news.php?pageID=3202"
}