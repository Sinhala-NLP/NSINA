{
       "Source": "hirunews",
       "Timestamp": "Friday, 12 March 2021 - 15:18",
       "Headline": "හිටපු ඇමති බැසිල්ට එරෙහි නඩුවක් ජුනි 28 යළි කැඳවේ",
       "News Content": "මල්වාන ප්‍රදේශයෙන් අක්කර 16 ක් මිලට ගෙන එහි සුවිසල් නිවසක් ඉදිකර රජයේ මුදල් අවභාවිත කිරිමේ චෝදනාව යටතේ හිටපු අමාත්‍ය බැසිල් රාජපක්ෂ ඇතුළු දෙදෙනෙකුට එරෙහිව පවරා ඇති නඩුව ජුනි 28 යළි කැඳවන ලෙස ගම්පහ අංක 01 මහාධිකරණ විනිසුරු නවරත්න මාරසිංහ අද නියම කළා.\nඑම නඩුව මෙතෙක් විභාග කළ මහාධිකරණ විනිසුරු නිමල් රණවීර ස්ථාන මාරු ලැබ සිටින නිසා තවදුරටත් නඩුව විභාග කිරීම සඳහා එම විනිසුරුවරයාම කැඳවන ලෙසයි විත්තිය වෙනුවෙන් පෙනී සිටි නීතිඥවරුන් අද ඉල්ලා සිටියේ.\nඒ පිළිබඳ තීරණයක් ගැනීම සඳහා අදාළ ඉල්ලීම අගවිනිසුරුවරයා වෙත යොමු කිරීමට මහාධිකරණය තීන්දු කර තිබෙනවා.",
       "URL": "https://www.hirunews.lk/265133/හිටපු-ඇමති-බැසිල්ට-එරෙහි-නඩුවක්-ජුනි-28-යළි-කැඳවේ",
       "Category": "Local News",
       "Parent URL": "https://www.hirunews.lk/local-news.php?pageID=2093"
}