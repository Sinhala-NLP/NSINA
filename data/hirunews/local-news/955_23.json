{
       "Source": "hirunews",
       "Timestamp": "Monday, 08 August 2022 - 13:29",
       "Headline": "වසරේ ගතවූ කාලය තුළ ඩෙංගු රෝගීන් 48,777 ක් වාර්තාවෙයි (වීඩියෝ)",
       "News Content": "වසරේ ගතවූ කාලය තුළ ඩෙංගු රෝගීන් 48,777 දෙනෙකු වාර්තා වී ඇති බව ජාතික ඩෙංගු මර්දන ඒකකය පවසනවා.\nඑහි අධ්‍යක්ෂ විශේෂඥ වෛද්‍ය සුදත් සමරවීර සඳහන් කළේ බස්නාහිර පළාතෙන් වැඩි වශයෙන් ඩෙංගු රෝගීන් වාර්තා වී ඇති බවයි.\nඑමෙන්ම මහනුවර, ගාල්ල, කෑගල්ල සහ රත්නපුර දිස්ත්‍රික්කවලින් ද ඩෙංගු රෝගීන් වැඩි වශයෙන් වාර්තාවී තිබෙනවා.\nපසුගිය ජූලි මාසයේදී ඩෙංගු රෝගීන් 11,437 ක් වාර්තා වී ඇති අතර, මේ මාසයේ මෙතෙක් ඩෙංගු රෝගීන් 1,916 ක් වාර්තා වී ඇති බවයි ඩෙංගු මර්දන ඒකකයේ අධ්‍යක්ෂ විශේෂඥ වෛද්‍ය සුදත් සමරවීර කියා සිටියේ.",
       "URL": "https://www.hirunews.lk/312235/වසරේ-ගතවූ-කාලය-තුළ-ඩෙංගු-රෝගීන්-48777-ක්-වාර්තාවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=955"
}