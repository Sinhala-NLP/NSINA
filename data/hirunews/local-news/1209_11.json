{
       "Source": "hirunews",
       "Timestamp": "Tuesday, 26 April 2022 - 7:23",
       "Headline": "රෝහල් රැසකින් ඖෂධ ලබාදීම සීමා කරයි",
       "News Content": "පවතින ඖෂධ හිඟය හේතුවෙන් කොළඹ ජාතික රෝහල ඇතුළු දිවයින පුරා රෝහල් රැසක රෝගීන්ට ඖෂධ ලබා දීම සීමා කර ඇති බව රජයේ ඖෂධවේදීන්ගේ සංගමය පවසනවා.\nඑහි සභාපති අජිත් තිලකරත්න අනුරාධපුරයේ ඊයේ පැවති මාධ්‍ය හමුවකට එක්වෙමින් සඳහන් කළේ, පවතින ඖෂධ හිඟයට වහා විසදුම් ලබා දිය යුතු බව යි.\nමේ අතර රජයේ හෙද නිලධාරීන්ගේ සංගමයේ සභාපති සමන් රත්නප්‍රිය ඊයේ පැවති මාධ්‍ය හමුවක දී සඳහන් කළේ පිලිකා රෝගීන්ට ලබා දෙන වේදනා නාශක ඇතුළු ඖෂධ රැසක හිඟයක් පවතින බව යි.\nකෙසේ වෙතත්, පසුගිය 22 වන දා පැවති මාධ්‍ය හමුවක දී සෞඛ්‍ය අමාත්‍ය මහාචාර්ය චන්න ජයසුමන කියා සිටියේ, ඖෂධ ලබා ගැනීමට අදාළ ණයවර ලිපි මේ වන විට නිකුත් කර තිබුණ ද ඒවා මෙරටට ගෙන්වා ගැනීමට දින සියයක පමණ කාලයක් ගත වන බව යි.",
       "URL": "https://www.hirunews.lk/302823/රෝහල්-රැසකින්-ඖෂධ-ලබාදීම-සීමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1209"
}