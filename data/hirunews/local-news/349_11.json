{
       "Source": "hirunews",
       "Timestamp": "Friday, 12 May 2023 - 15:10",
       "Headline": "IMF සමඟ සමීපව කටයුතු කිරීමෙන් එකඟතා සාර්ථක කරගත හැකි‍‍‍‍යි -  රංජිත් සියඹලාපිටිය (වීඩියෝ)",
       "News Content": "ජාත්‍යන්තර මූල්‍ය අරමුදල සහ ශ්‍රී ලංකාව අතර නිරන්තර අවබෝධයෙන් සමීපව කටයුතු කිරීම මගින් දැනට ඇති කරගෙන ඇති එකඟතාවයන් වඩාත් සාර්ථක කරගත හැකි බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nරාජ්‍ය අමාත්‍යවරයා වැඩිදුරටත් පෙන්වා දෙන්නේ ජාත්‍යන්තර මූල්‍ය අරමුදලේ නියෝජිත කණ්ඩායම මෙරට සංචාරය කිරීම ඊට කදිම අවස්ථාවක් බවයි.\nමේ අතර අද(12) පාර්ලිමේන්තුවට ඉදිරිපත් කර ඇති යෝජනාව මගින් ණය සීමාව ඉහළ යාමක් සිදු නොවන බවද මුදල් රාජ්‍ය අමාත්‍ය රංජිත් සියඹලාපිටිය සඳහන් කළා.\nඑමගින් සිදුවන්නේ රජයට භාණ්ඩාගාර බිල්පත් මගින් ලබාගත හැකි රුපියල් බිලියන 5,000 ක ණය සීමාව රුපියල් බිලියන 6,000 ක් දක්වා ඉහළ දැමීම පමණක් බවයි රාජ්‍ය අමාත්‍යවරයා නිවේදනයක් නිකුත් කරමින් වැඩිදුරටත් පෙන්වා දෙන්නේ.",
       "URL": "https://www.hirunews.lk/334982/imf-සමඟ-සමීපව-කටයුතු-කිරීමෙන්-එකඟතා-සාර්ථක-කරගත-හැකි‍‍‍‍යි-රංජිත්-සියඹලාපිටිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=349"
}