{
       "Source": "hirunews",
       "Timestamp": "Monday, 12 September 2022 - 13:21",
       "Headline": "‍රටේ වියවුලෙන් බැටකන මෝටර් රථ කාර්මිකයින් (වීඩියෝ)",
       "News Content": "රට තුළ පවතින ආර්ථික තත්වය ක්ෂේත්‍ර ගණනාවකට බලපා ඇති බව නොරහසක්.\nදිනෙන් දින ඉහළ යන උද්ධමනය හමුවේ සුළු හා මධ්‍ය පරිමාණ ව්‍යාපාර රැසක් මේ වනවිටත් දැඩි බලපෑමකට ලක්ව තිබෙනවා.\nරථ වාහන කාර්මික ක්ෂේත්‍රයේ නිරත පිරිසද මේ හේතුවෙන් මුහුණ දී ඇත්තේ දැඩි අභියෝගයකටයි.\nඅනුරාධපුර ප්‍රදේශයේ බොහෝ සෙයින් ජිවත් වෙන්නේ ගොවිතැන මුලික කරගත් රළු පරිසරය සමග පොර බදිනා මිනිසුන්.\nඔවුන් සිය ජීවනෝපාය සදහා රළු පරිසරය සමග නිරන්තරයෙන් පොර බදිද්දී ඒ සදහා යොදාගන්න රථවාහන ඉක්මනින්ම ක්ෂය වීම සහ කාර්මික් දෝෂවලට මුහුණ දීමට සිදුවනවා.\nඒ නිසාම සිය ජීවනෝපාය ලෙස රථ වාහන කාර්මික ක්ෂේත්‍රය තෝරාගත් බොහෝ පිරිසක් අනුරාධපුරයේ ජිවත් වනවා.\nකෙසේ වෙතත් ඉතා සාර්ථක සිය ව්‍යාපාර කරගෙන ආපු මේ වෘත්තිකයින් රටේ අද පවතින තත්ත්වය සමග අසරණ වෙලා.\nඉහළ පිරිවැයක් දරමින් වාහන නඩත්තු කටයුතු සිදුකිරීමට වීම හේතුවෙනේ ඔවුන්ගෙන් සේවාවන් ලබාගැනීම සදහා සේවා දායකයින් නොපැමිණීම නිසා සිය ව්‍යාපාරය නවතා දැමීමට සිදුව ඇති බවටයි අනුරාධපුර රථ වාහන කාර්මික ක්ෂේත්‍රයේ නිරත පිරිස අපට පැවසුවේ.",
       "URL": "https://www.hirunews.lk/315218/‍රටේ-වියවුලෙන්-බැටකන-මෝටර්-රථ-කාර්මිකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=874"
}