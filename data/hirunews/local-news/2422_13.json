{
       "Source": "hirunews",
       "Timestamp": "Tuesday, 29 September 2020 - 14:05",
       "Headline": "බූවැලිකඩ සිද්ධියට අත්අඩංගුවට ගත් ගොඩනැගිල්ලේ හිමිකරු අධිකරණයට රැගෙන එයි (වීඩියෝ)",
       "News Content": "මාස එකහමාරක් වයසැති කුඩා බිළිඳියක් ඇතුළු තුන් දෙනෙකුට මරු කැදවූ සිද්ධියට අදාළ ගොඩනැගිල්ලේ හිමිකරුවන අනුර ලෙව්කේ අත්අඩංගුවට ගැනීමෙන් අනතුරුව මහනුවර අධිකරණය වෙත රැගෙන විත් තිබෙනවා.\nඑහි සිටින හිරු වාර්තාකරු සඳහන් කළේ පස්වරු 1.45 ට පමණ ඔහු අධිකරණ භූමිය වෙත රැගෙන ආ බවයි.\nපසුගිය 20 වනදා මහනුවර බූවැලිකඩ ප්‍රදේශයේ පිහිටා තිබූ මෙම පස් මහල් ගොඩනැගිල්ල කඩා වැටුණු අතර ඊට යටවීමෙන් හෝටලයක සිටි මව පියා සහ බිළිඳිය ජිවිතක්ෂයට පත් වුණා.\nනොසැලකිලිමත් ක්‍රියාවක ප්‍රතිඵලයක් ලෙස තුන් දෙනෙකුට මරණය සිදු කිරීම යන චෝදනාව මත ගොඩනැගිල්ලේ හිමිකරුට අද පෙරවරුවේ මහනුවර පොලිසියට පැමිණෙන ලෙසට දැනුම්දී තිබුණා.\nඒ අනුව ඔහු පැමිණි විටයි මෙලෙස අත්අඩංගුවට ගනු ලැබුවේ.",
       "URL": "https://www.hirunews.lk/251393/බූවැලිකඩ-සිද්ධියට-අත්අඩංගුවට-ගත්-ගොඩනැගිල්ලේ-හිමිකරු-අධිකරණයට-රැගෙන-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2422"
}