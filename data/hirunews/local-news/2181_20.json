{
       "Source": "hirunews",
       "Timestamp": "Friday, 29 January 2021 - 17:46",
       "Headline": "කොවිඩ් එන්නත කොළඹ ජාතික රෝහලේ සෞඛ්‍ය කාර්ය මණ්ඩලයටත් (ඡායාරූප)",
       "News Content": "ඉන්දීය රජය විසින් ප්‍රදානය කළ කොරෝනා මර්දන එන්නත් ලබාදීම අද දින සිට ආරම්භ කෙරුණා.\nබස්නාහිර පළාතේ ප්‍රධාන රෝහල් 06 කදී ආරම්භ වන මෙම කටයුත්තේදී කොරෝනා මර්දනය සඳහා ඉදිරිපෙළ ක්‍රියා කරන එක්ලක්ෂ 50,000 ක් පමණ සෞඛ්‍ය කාර්ය මණ්ඩලය, එක්ලක්ෂ 20,000 ක් පමණ ත්‍රිවිධ හමුදාව, පොලීසිය ඇතුළු ආරක්ෂක අංශවල පිරිස් වෙත එන්නත පළමුව ලබාදීමටයි සැලසුම් කර තිබුණේ.\nමේ අනුව අවදානම් කණ්ඩායමක් ලෙස හඳුනා ගැනෙන ජාතික රෝහලේ කාර්ය මණ්ඩලයට ද එන්නත ලබා දීම සිදු කළා.\nහෙද නිළධාරිනි පුෂ්පා රම්‍යානි ද සොයිසා විසින් එම අවස්ථාවේ ඡායාරූප කිහිපයක් මුහුණු පොතට එකතු කර තිබුණා.",
       "URL": "https://www.hirunews.lk/261077/කොවිඩ්-එන්නත-කොළඹ-ජාතික-රෝහලේ-සෞඛ්‍ය-කාර්ය-මණ්ඩලයටත්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2181"
}