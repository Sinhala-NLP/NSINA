{
       "Source": "hirunews",
       "Timestamp": "Thursday, 30 March 2017 - 21:15",
       "Headline": "ප්‍රසිද්ධ රැස්වීම් කිහිපයකදී එජාප සහ නිදහස් පක්ෂ නියෝජිතයන් ගැටෙයි",
       "News Content": "යහපාලන රජය නියෝජනය කරන එක්සත් ජාතික පක්ෂ හා ශ්‍රී ලංකා නිදහස් පක්ෂ දේශපාලනඥයින් අතර මත ගැටුම් අද පැවති ප්‍රසිද්ධ රැස්වීම්වලදී වාර්තා වුණා.\nබෙන්තර - ඇල්පිටිය ප්‍රාදේශීය සංවර්ධන කමිටු රැස්වීම අද පෙරවරුවේ ඇල්පිටිය ප්‍රාදේශීය ලේකම් කාර්යාලයේදී පැවැත්වුණා.\nඒ එහි සම සභාපතිවරුන්වන එක්සත් ජාතික පක්ෂ අමාත්‍ය ගයන්ත කරුණාතිලක හා ශ්‍රී ලංකා නිදහස් පක්ෂයේ බෙන්තරල ඇල්පිටිය සම සංවිධායක අමිල කර්ෂණ කාරියවසම් යන මහත්වරුන්ගේ ප්‍රධානත්වයෙන්.\nමේ අතර මොණරාගල, කුඹුක්කන් ඔය ජල යෝජනා ක්‍රමය විවෘත කිරීම සඳහා පැවති රැස්වීමේදී ශ්‍රී ලංකා නිදහස් පක්ෂ හා එක්සත් ජාතික පක්ෂ නියෝජිතයින් අදහස් පළ කළා.\nමේ අතර පාර්ලිමේන්තු මන්ත්‍රී සනත් නිශාන්ත හා රාජ්‍ය අමාත්‍ය පාලිත රංගේ බණ්ඩාර යන මහත්වරුන් අතර උණුසුම් තත්ත්වයක් ඇති වූයේ අද පෙරවරුවේ පැවති ආනමඩුව විවිධ සේවා සමුපකාර සමිතියේ ඡන්ද විමසීමකදී.",
       "URL": "https://www.hirunews.lk/158146/ප්‍රසිද්ධ-රැස්වීම්-කිහිපයකදී-එජාප-සහ-නිදහස්-පක්ෂ-නියෝජිතයන්-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=4586"
}