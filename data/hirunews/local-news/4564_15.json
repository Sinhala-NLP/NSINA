{
       "Source": "hirunews",
       "Timestamp": "Thursday, 13 April 2017 - 18:50",
       "Headline": "සූර්ය සිංහලේ හිරුත් එක්ක තුන් හෙළයේ අවුරුදු සැමරුමටත් සියලූ කටයුතු සූදානම්",
       "News Content": "ශ්‍රී ලාංකීය ටෙලිවිෂනයේ වින්දනාධිපති - හිරු ටී.වී., උදාවන සිංහල හා දෙමළ අලූත් අවුරුද්ද වෙනුවෙන් නවමු අත්දැකීමක් සැමට තිළිණ කරන්නට මේ වනවිට සියලූ කටයුතු සූදානම් කර අවසන්.\nඒ, සූර්ය සිංහලේ හිරුත් එක්ක තුන් හෙළයේ අවුරුදු විශේෂ වැඩසටහනයි.\nඒ අනුව, ප්‍රේක්ෂක ඔබට උදාවන බක්මහේ අසිරිය එක්කරමින් හිරු අවුරුදු කුමරා සහ කුමරිය අභිසෙස් ගැන්වීම අද රාත්‍රි 10 ට ආරම්භ වනවා.\nසූර්ය සිංහලේ හිරුත් එක්ක තුන් හෙළයේ අවුරුදු වැඩසටහන ආරම්භ වන්නේ හෙට (14) අලූයම 04 ටයි.\nදකුණුලක - කොග්ගල පුරවරයේ සුන්දර මඩොල්දුව පසුබිමේ සිට එම වැඩසටහන ගෙන එන්නේ හෙළ සිරිතට මුල්තැන දෙමින්.\nඅවුරුදු චාරිත්‍ර වාරිත්‍ර සිදුකිරීම ඇතුළු වැඩසටහන් ගණනාවකින් සමන්විත සූර්ය සිංහලේ හිරුත් එක්ක තුන් හෙළයේ අවුරුදු වැඩසටහන ඉදිරිපත් කෙරෙන්නේ නාට්‍යානුසාරයෙන්.\nමෙවරද මෙම වැඩසටහන වර්ණවත් කිරීමට ප්‍රවීණ රංගන ශිල්ප ශිල්පිණියන් හා නර්ථන ශිල්පීන් 100 කට අධික සංඛ්‍යාවක් එක් වනවා.\nසමස්ත වැඩසටහනේ නර්ථන නිර්මාණය සිදුකරනු ලබන්නේ ජනප්‍රිය නර්ථන ශිල්පීන් දෙපළක් වන ගයාන් ශ්‍රීමාල් සහ අසංග ද සිල්වායි.\nවැඩසටහන් ගණනාවකින් සමන්විත සූර්ය සිංහලේ හිරුත් එක්ක තුන් හෙළයේ අවුරුදු වැඩසටහන අවසන් වන්නේ හෙට රාත්‍රි 10 ට ආරම්භ වන ගම්මැද්දේ අවුරුදු සාජ්ජයෙන්.",
       "URL": "https://www.hirunews.lk/159152/සූර්ය-සිංහලේ-හිරුත්-එක්ක-තුන්-හෙළයේ-අවුරුදු-සැමරුමටත්-සියලූ-කටයුතු-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4564"
}