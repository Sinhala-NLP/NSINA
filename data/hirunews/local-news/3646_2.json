{
       "Source": "hirunews",
       "Timestamp": "Sunday, 18 November 2018 - 7:17",
       "Headline": "මොරගහකන්ද - කළුගඟ ව්‍යාපෘතියේ වැඩ 90% ක් අවසන්",
       "News Content": "මොරගහකන්ද ජලාශයට ජලය නිකුත් කෙරෙන කළුගග වාරි ව්‍යාපෘතියේ වැඩ කටයුතු සියයට 90 කින් පමණ අවසන් බව නේවාසික ඉංජිනේරු හේමන්ත දැදිගම පවසනවා.\nදිගින් කිලෝමීටර් 7 යි දශම 8 යි 5 ක උමං මාර්ගයකින් යුත් මෙම ජලාශයේ ජල ධාරිතාව ඝණ මීටර් මිලියන 248 ක්.\nඋසින් අඩි 68 ක් වූ ගල් පිරවූ ප්‍රධාන වේල්ලට අමතරව, උසින් අඩි 28 ක් වූ සදැලි වේල්ලකින් ද කළු ගග ජලාශය සමන්විතයි.\nකළු ගග ජලාශයේ ප්‍රධාන වේලි ඉදිකිරීමේදී කුවේට් සංවර්ධන අරමුදල මගින් ඇමරිකානු ඩොලර් මිලියන 33 යි දශම 1 යි 3 ක් ලබා දී ඇති අතර ජාත්‍යන්තර සංවර්ධනය සඳහා වන ඔපෙක් අරමුදල මගින් ද ඇමරිකානු ඩොලර් 16 මුදලක් ලබාදී ඇති බව සදහන්.\nතත්පරයට ඝණ මීටර් 35 ක වේගයකින් මොරගහකන්දට ජලය සැපයෙන මෙම ජලාශයේ වැඩකටයුතු ලබන මස සම්පූර්ණයෙන් අවසන් කිරීමට නියමිත බවයි නේවාසික ඉංජිනේරු හේමන්ත දැදිගම ප්‍රකාශ කළේ.",
       "URL": "https://www.hirunews.lk/204425/මොරගහකන්ද-කළුගඟ-ව්‍යාපෘතියේ-වැඩ-90-ක්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3646"
}