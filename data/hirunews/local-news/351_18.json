{
       "Source": "hirunews",
       "Timestamp": "Thursday, 11 May 2023 - 14:12",
       "Headline": "නිරිතදිග මෝසම් වැසි ඇති වීමත් සමඟම ඩෙංගු වෛරසය ශීඝ්‍රයෙන් ව්‍යාප්ත වේ",
       "News Content": "එක් වරක් හෝ ඩෙංගු රෝගය වැළඳුණු පුද්ගලයෙකු දෙවැනි වතාවටත් ඩෙංගු රෝගයට ගොදුරු වුවහොත් එම තත්ත්වය බරපතල වීමේ වැඩි අවදානමක් පවතින බව, විශේෂඥ වෛද්‍ය නලින් ආරියරත්න පවසනවා.\nසෞඛ්‍ය අංශ අනතුරු අඟවන්නේ නිරිතදිග මෝසම් වැසි ඇති වීමත් සමඟම ඩෙංගු වෛරය ශීඝ්‍රයෙන් ව්‍යාප්ත වෙමින් පවතින බවයි.\nඅද දිනය වනවිට මෙරටින් ඩෙංගු රෝගීන් 32,600ක් වාර්තා වී ඇති අතර ඉන් වැඩිම රෝගීන් පිරිසක් වාර්තා වී ඇත්තේ බස්නාහිර පළාතෙන්.\nඒ අනුව ඩෙංගු රෝගය ව්‍යාප්ත වීම පසුගිය වසරට සාපේක්ෂව 60%කින් පමණ ඉහළ ගොස් තිබෙනවා.\nඩෙංගු වෛරස 03 ප්‍රභේදය ද මේ වනවිට ශීඝ්‍රයෙන් පැතිරෙමින් පවතින බැවින් එය තරමක අවදානම් තත්ත්වයක් බවටයි සෞඛ්‍ය අංශ අනතුරු අඟවන්නේ\nමේ අතර පවතින වැසි සහිත කාලගුණයක් සමගම මදුරුවන් බෝවීමේ ස්ථාන පරීක්ෂා කිරීමේ වැඩසටහනක් බණ්ඩාරවෙල ප්‍රදේශයේ දී පැවැත්වුණා.\nඩෙංගු රෝගයට අමතරව මෙරට තුළ තැලසීමියා රොගීන් වාර්තා වීමේ ප්‍රතිශතයද ඉහළ ගොස් තිබෙනවා.\nමෙම හේතුව නිසා ශ්‍රි ලංකාව තැලසීමියා රෝගය බහුල රටක් බවටද පත් වී ඇති බවයි තොරතුරු වාර්තා වන්නේ.",
       "URL": "https://www.hirunews.lk/334892/නිරිතදිග-මෝසම්-වැසි-ඇති-වීමත්-සමඟම-ඩෙංගු-වෛරසය-ශීඝ්‍රයෙන්-ව්‍යාප්ත-වේ",
       "Category": "Local News",
       "Parent URL": "https://www.hirunews.lk/local-news.php?pageID=351"
}