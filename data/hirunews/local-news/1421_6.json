{
       "Source": "hirunews",
       "Timestamp": "Sunday, 16 January 2022 - 16:47",
       "Headline": "සමගි ජනබලවේග රජයක ජාති ආගම් භේද දුරු කරන බව විපක්ෂ නායක කියයි (වීඩියෝ)",
       "News Content": "සමගි ජන බලවේග රජයක් තුලින් මෙරට ජාති, ආගම් භේදය සම්පුර්ණයෙන්ම තුරන් කරන බව විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා මේ බව කියාසිටියේ නුවරඑලිය මහ නගර සභා ක්‍රිඩාංගණයේ සංවිධානය කර තිබු තෛපොංගල් දින උත්සවයට සහභාගි වෙමින්.\nමෙහිදි අදහස් දැක් වු විපක්ෂ නායකවරයා වැඩිදුරටත් කියා සිටියේ තෛපොංගල් උත්සවය යනු උත්කර්ෂවත් ලෙස සමරන ආගමික උත්සවයක් බවයි.\nආගමික අනන්‍යතාවය ඉදිරියටත් සුරක්ෂිත කිරීමට තමන් කටයුතු කරන අතර සියළුම ආගම් ආරක්ෂා කිරිමට කටයුතු කරන බව ද ඔහු මෙහිදී ප්‍රකාශ කළා.\nවතු කම්කරුවන් සිය දහදිය මහන්සිය වෙහෙසලා තේ ක්ෂෙත්‍රයෙන් මේ රටට විදේශි විනිමය ගේනකොට ඔහුන්ට මෙරට පුරවැසිභාවය තිබුණේ නෑ. රණසිංහ ප්‍රේමදාස මහතා  වතු කම්කරුවන්ගේ පුරවැසිභාවය ලබා දිලා අයිතින් සුරක්ෂිත කරා.\nවතු කම්කරුවන් කම්කරුවන් වශයෙන් සිමා නොකර කුඩා තේ වතු හිමියන් බවට පත් කිරිමේ සටන රණසිංහ ප්‍රේමදාසගේ පුතා වශයෙන් සජිත් ප්‍රේමදාස කටයුතු කරනවා. අපි මේ වන විට සාකච්ඡා කරමින් ඉන්නවා වතු කම්කරු ප්‍රඥප්තිය සම්බන්ධයෙන්. සමගි ජනබලවේගයේ අනාගත ප්‍රතිපත්ති ප්‍රකාශයට එකතු කරලා අනාගත ජනාධිපතිවරයා වශයෙන් වතු කම්කරුවන්ගේ දියණුව සංවර්ධනය  උදෙසා  වෙනමම ජනාධිපති කාර්ය සාධන බලකායක් ස්ථාපනය කරනවා. මේවා සම්බන්ධයෙන් මම ප්‍රකාශ කරද්දි ජනාධිපතිවරණයේදි, මහ මැතිවරණයේදි සමාජයේ සමහරු ජාති වාදය, ආගම් වාදය, ජාති ආගම් භේදය විවිධ මාධ්‍ය හරහා, සමාජ මාධ්‍ය හරහා මට පහර ගැහුවා. මම ජාතිවාදීන්ට ආගම්වාදීන්ට බය නැ, සමගි ජන බලවේග ආණ්ඩුවක් තුලින් ජාති ආගම් භේදය සම්පුර්ණයෙන්ම තුරන් කරනවා.\nසමහර ජාති ආගම්වාදීන්ට මේ රටේ ජනතාවගේ දුක තේරෙන්නේ නැ, පාලකයන්ට තේරෙන්නෙත් නැ. ඒ මොකද ඒ ඇත්තොන්ගේ අතේ ගැස් පිපිරෙන්නේ නෑ. දියර පොහොර කැන් පිපිරෙන්නේ නෑ. ඒ අය ගැස් පොලිම් වල නෑ. ඒ අය පොහොර නැතුව අනාත වෙලා නෑ. ඒ අය සිනි, හාල්,කිරිපිටි, ඉන්ධන පොලිම් වල නෑ. මොකද ඒ ඇත්තොන්ට ඒවා බන්දේසියක තියලා මන්දිරයටම ගෙන්නා උකුලටම භාර දෙනවා.  ජනාතව දැන් හොදට ඇස් අරින්න කාලය හරි. ජාතිවාදයට, ආගම්වාදයට යලි ඉඩක් දෙන්න එපා. මේ මාතෘ භුමිය සංවර්ධනය කරන්න සියළු ජාතින්, සියළු ආගම්වල පිරිස් එකට එකතු වෙලා කටයුතු කරන්න ඕනි. අද දරිද්‍රතාවය එන්න එන්නම ඉහල යනවා. මේ බල ප්‍රදේශයේ මාතෘ සහ ළදරු සෞඛ්‍ය තත්ත්වයන් ඉතාමත් පහල මට්ටමක පවතින්නේ. මනුෂ්‍යත්වය මුල් කරගෙන යන ගමනක් තුල අපිට ඔබලාගේ දුක තේරෙනවා. ඉන්දියානු අගමැති නරේන්ද්‍ර මොදි සමග අපිට විශේෂ සබදතාවයක් තියෙනවා. ඒ සම්බන්ධතාවය වැඩි දියුණු කරගෙන මේ රටේ වතු කම්කරු ජනතාවගේ ආර්ථික, සමාජිය, අධ්‍යාපනික, නිවාස, සෞඛ්‍ය, සංස්කෘතිමය අයිතින් සුරැකිමට අපි කටයුතු කරනවා.\nමම නිවාස අමත්‍යවරයා වශයෙන් කටයුතු කරනකොට නරේන්ද්‍ර මොදි මහතා අපිට ආධාර ලබා දුන්නා. ගිණි පොලි ණය නෙවෙයි ආධාර ලබා දුන්නා.\nයනුවෙන් විපක්ෂ නායකවරයා ප්‍රකාශ කළා.",
       "URL": "https://www.hirunews.lk/294174/සමගි-ජනබලවේග-රජයක-ජාති-ආගම්-භේද-දුරු-කරන-බව-විපක්ෂ-නායක-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1421"
}