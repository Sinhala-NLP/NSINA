{
       "Source": "hirunews",
       "Timestamp": "Sunday, 12 August 2018 - 16:25",
       "Headline": "නිධන් සොරුන්ගේ පහරදීමකින් වනජීවි නිලධාරී දෙදෙනෙකුට තුවාල",
       "News Content": "විල්පත්තුව ජාතික වනෝද්‍යානයේ කොහොඹගස්පිටිය ප්‍රදේශයේ නිධන් හාරමින් සිටි පිරිසක් අත්අඩංගුවට ගැනීමට ගිය අවස්ථාවේදී ඔවුන්ගේ පහරදීමෙන් වනජීවි නිලධාරීන් දෙදෙනෙකු තුවාල ලබා රෝහල් ගත කර තිබෙනවා.\n20 දෙනෙකුගෙන් යුත් කණ්ඩායමක් ඊයේ එලෙස නිධන් හාරමින් සිට ඇති අතර, ඉන් එක් අයෙකු වනජීවි නිලධාරීන් අත්අඩංගුවට ගෙන ඇති බවයි වාර්තා වන්නේ.\nසැකකරුගෙන් කරන ලද ප්‍රශ්න කිරීම්වලදී අනාවරණ වී ඇත්තේ සිවිල් ආරක්ෂක බලකා භටයින් කිහිප දෙනෙකු ද මෙම පිරිස අතර සිට ඇති බවයි.",
       "URL": "https://www.hirunews.lk/197368/නිධන්-සොරුන්ගේ-පහරදීමකින්-වනජීවි-නිලධාරී-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3802"
}