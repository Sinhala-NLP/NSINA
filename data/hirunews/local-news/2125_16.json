{
       "Source": "hirunews",
       "Timestamp": "Thursday, 25 February 2021 - 11:53",
       "Headline": "පාස්කු කොමිසම් වාර්තාව සභාගත කෙරේ - විපක්ෂය දින 3ක විවාදයක් ඉල්ලයි (වීඩියෝ)",
       "News Content": "පාස්කු ප්‍රහාරය සම්බන්ධයෙන් විමර්ශනය කළ ජනපති කොමිසමේ අවසන් වාර්තාව අද පාර්ලිමේන්තුවේදී සභාගත කෙරුණා.\nසභානායක, අමාත්‍ය දිනේෂ් ගුණවර්ධන විසින් එය පාර්ලිමේන්තුවට ඉදිරිපත් කළ අතර, එහිදී විපක්ෂය විසින් ඒ සඳහා දින 03 ක විවාදයක් ඉල්ලා සිටියා.\nආණ්ඩු පක්ෂය සඳහන් කළේ විවාදයක් ලබාදීම කිසිදු ගැටළුවක් නොවන බවයි.\nපාස්කු ප්‍රහාරය සම්බන්ධයෙන් විමර්ශනය කළ ජනාධිපති පරීක්ෂණ කොමිෂන් සභා අවසන් වාර්තාවේ පිටපතක් කථානායකවරයා වෙත පෙරේදා භාරදෙනු ලැබුවේ ජනාධිපතිවරයාගේ නීති කටයුතු පිළිබඳ අධ්‍යක්ෂ ජනරාල්වරයා විසින්.\nපාර්ලිමේන්තුව අද පෙරවරුවේ ආරම්භවීමෙන් අනතුරුව සභානායක අමාත්‍ය දිනේෂ් ගුණවර්ධන වාර්තාව සභාවට ඉදිරිපත් කළ අතර, එහිදී විපක්ෂයේ ප්‍රධාන සංවිධායක ලක්ෂ්මන් කිරිඇල්ල සහ කතානායක මහින්ද යාපා අබේවර්ධනද එම සංවාදයට මැදිහත් වුණා.",
       "URL": "https://www.hirunews.lk/263635/පාස්කු-කොමිසම්-වාර්තාව-සභාගත-කෙරේ-විපක්ෂය-දින-3ක-විවාදයක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2125"
}