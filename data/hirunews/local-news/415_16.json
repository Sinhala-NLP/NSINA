{
       "Source": "hirunews",
       "Timestamp": "Thursday, 13 April 2023 - 21:23",
       "Headline": "වැඩි මිලට අල - ලූණු වික්ක කූඨ වෙළෙඳුන් මාට්ටුයි (වීඩියෝ)",
       "News Content": "උත්සව සමය ඉලක්ක කර ගනිමින් පරිභෝජනයට නුසුදුසු ලූණු , සුදු ලූණු සහ අල තොගයක් අලෙවි කළ පිටකොටුවේ වෙළඳසැළක් වැටලීමට පාරිභෝගික අධිකාරියේ නිලධාරීන් අද සමත් වුණා.\nපාලන මිල ඉක්මවා බිත්තර අලෙවි කළ ප්‍රදේශ කිහිපයකම වෙළඳුන්ට එරෙහිව නඩු පැවරීමටද පාරිභෝගික අධිකාරිය පියවර ගත්තා.\nඅලුත් අවුරුද්ද ලැබීමට තවත් එක දිනයක් ඉතිරිව තිබියදී ජනතාව ලහි ලහියේ අලුත් අවුරුද්ද වෙනුවෙන් භාණ්ඩ මිල දී ගැනීමට නගර වෙත පැමිණියා.\nඑම ජනතාවට වැඩි මිලට සහ පරිභෝජනයට නුසුදුසු භාණ්ඩ අලෙවි කරන කූට වෙළඳුන් සොයා අදත් වැටලීම් ක්‍රියාත්මක වුණා.\nඒ අනුව පිටකොටුව පස්වන හරස් විදියේ පරිභෝජනයට නුසුදුසු ලූනු , සුදු ළුණු සහ අල අලෙවි කළ වෙළඳුන් පිරිසක් පාරිභෝගික අධිකාරියේ නිලධාරීන් විසින් වැටලූ අයුරු දැකිය හැකියි.\nපරිභෝජනයට නුසුදුසු එම ආහාර කොග කොළඹ නගරසභා සේවකයින් යොදවා ඉවත් කිරීමට කටයුතු කළ අතර වෙළඳුන්ට දැඩි ලෙස අවවාද කෙරුණා.\nමේ අතර රුපියල් 44 පාලන මිලට වැඩිමිලට බිත්තර අලෙවි කරන වෙළෙඳුන් සොයා ද වැටලීම් ක්‍රියාත්මක වූ අතර මීපේ ප්‍රදේශයේ ගොඩනැගිලි ද්‍රව්‍ය අලෙවි සැලක් තුළ සඟවා වැඩිමිලට බිත්තර අලෙවි කළ පුද්ගලයෙකුට නඩු පැවරීමට පාරිභෝගික අධිකාරිය කටයුතු කළා.\nපෙට්ටි 40ක බහා තිබු අදාළ බිත්තර තොගය වෙනත් ස්ථානයකදී පාලන මිලට ජනතාවට අලෙවි කරන ලෙසයි නිලධාරීන් නියෝග කෙරුණේ.",
       "URL": "https://www.hirunews.lk/332491/වැඩි-මිලට-අල-ලූණු-වික්ක-කූඨ-වෙළෙඳුන්-මාට්ටුයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=415"
}