{
       "Source": "hirunews",
       "Timestamp": "Wednesday, 17 May 2023 - 16:49",
       "Headline": "මවගේ පෙම්වතාගේ පොලු පහරින් දරුවා මරුට",
       "News Content": "මවගේ අනියම් පෙම්වතාගේ පොලු පහරින් බරපතළ තුවාල ලැබූ දාහත් හැවිරිදි පුතෙකු කොළඹ ජාතික රෝහලේ ප්‍රතිකාර ලබමින් සිටිය දී මිය ගොස් තිබෙනවා.\nඅදාළ පුද්ගලයා වයස අවුරුදු 50ක් වන කාර්මිකයෙක් බවයි පොලිසිය සඳහන් කරන්නේ.\nසැකකාර පුද්ගලයා පසුගිය දොළොස් වැනි දා බීමත්ව නිවෙසට පැමිණ මිය ගිය දරුවාගේ මව සමඟ ආරවුලක් ඇති කරගෙන තිබෙන අතර එම අවස්ථාවේ දී දරුවා විසින් ඔහුට බැන වැදී තිබෙනවා.\nදරුවා පවසා ඇත්තේ \"බීල ආවනං සද්ද නැතුව ඉන්න\" ලෙසයි.\nඑම වචනයට කිපුණු සැකකරු යකඩ පොල්ලකින් දරුවාට පහර දී තිබෙන බවයි මූලික පොලිස් විමර්ශනවල දී අනාවරණය වී ඇත්තේ.\nපහරකෑමෙන් තුවාල ලැබූ දහහත් හැවිරිදි තරුණයා ප්‍රතිකාර සඳහා රාගම රෝහලට ඇතුළත් කර ඇති අතර අසාධ්‍ය තත්ත්වයේ පසු වූ නිසා ජාතික රෝහල වෙත මාරු කර යවා තිබෙනවා.\nඑහිදී මෙම දරුවා මියගොස් ඇති බවයි වැඩිදුරටත් අදහස් දක්වමින් පොලිසිය සඳහන් කළේ.",
       "URL": "https://www.hirunews.lk/335471/මවගේ-පෙම්වතාගේ-පොලු-පහරින්-දරුවා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=336"
}