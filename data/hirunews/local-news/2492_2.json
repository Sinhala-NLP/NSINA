{
       "Source": "hirunews",
       "Timestamp": "Friday, 28 August 2020 - 16:58",
       "Headline": "හැටන් හිජිරාපුර  නිවසක ගින්නක්",
       "News Content": "හැටන් හිජිරාපුර ප්‍රදේශයේ නිවසක අද(28) පස්වරුවේ ගින්නක් හටගෙන තිබෙනවා.\nප්‍රදේශවාසින් සහ හැටන් පොලිසියේ නිලධාරින් එක්ව ගින්න පාලනය කිරීමට සමත් වුණා.\nකෙසේවෙතත්  ගින්නෙන් නිවසේ තිබූ ගෘහ භාණ්ඩ ඇතුළු උපකරණ තොගයකට හානි සිදුව ඇති අතර එම අවස්ථාවේ නිවසේ පදිංචිකරුවන් කිසිවෙකුත් සිට නොමැති බවයි වාර්තා වන්නේ.\nහැටන් පොලිසිය සැකපළ කරන්නේ ගින්නට හේතුව විදුලි කාන්දු වීමක් බවයි.\nගින්නෙන් සිදු වු අලාභ මෙතෙක් තක්සේරු කර නොමැති අතර වැඩිදුර පරීක්ෂණ කටයුතු හැටන් පොලිසිය විසින් ක්‍රියාත්මකයි.",
       "URL": "https://www.hirunews.lk/248857/හැටන්-හිජිරාපුර-නිවසක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=2492"
}