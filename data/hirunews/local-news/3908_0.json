{
       "Source": "hirunews",
       "Timestamp": "Thursday, 07 June 2018 - 7:25",
       "Headline": "වෙනසෙන් පසු නිදහස් පක්ෂයේ පළමු මධ්‍යම කාරක සභාව අද රැස්වේ",
       "News Content": "ශ්‍රී ලංකා නිදහස් පක්ෂයට තාවකාලිකව නව නිලධාරී මණ්ඩලයක් පත් කිරීමෙන් අනතුරුව අද ප්‍රථමවරට පක්ෂ මධ්‍යම කාරක සභාව රැස්වනවා.\nපක්ෂ සභාපති ජනාධිපති මෛත්‍රීපාල සිරිසේනගේ ප්‍රධානත්වයෙන් මෙම හමුව පස්වරුවේ පැවැත්වෙන්නේ ජනාධිපති නිල නිවසේදීයි.\nශ්‍රී ලංකා නිදහස් පක්ෂය සඳහා තාවකාලික නිලධාරී මණ්ඩලය පසුගිය ඉරිදා තෝරා පත් කර ගනු ලැබූ අතර, එහිදී පක්ෂයේ නව ලේකම්වරයා බවට පත්වුණේ මහාචාර්ය රෝහණ ලක්ෂ්මන් පියදාසයි.\nපක්ෂ සභාපතිවරයා ලෙස යළිත් ජනාධිපති මෛත්‍රීපාල සිරිසේන පත්වූ අතර, හිටපු ජනාධිපතිවරුන් වන මහින්ද රාජපක්ෂ සහ චන්ද්‍රිකා බණ්ඩාරනායක කුමාරණතුංග මෙන්ම හිටපු අග්‍රාමාත්‍ය දි.මු. ජයරත්න පක්ෂයේ උපදේශකවරු ලෙස යළි තෝරා පත් කර ගනු ලැබුවා.\nඑමෙන්ම පක්ෂයේ ජාතික සංවිධායක ලෙස තෝරාගනු ලැබුවේ අමාත්‍ය දුමින්ද දිසානායකයි.",
       "URL": "https://www.hirunews.lk/192479/වෙනසෙන්-පසු-නිදහස්-පක්ෂයේ-පළමු-මධ්‍යම-කාරක-සභාව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3908"
}