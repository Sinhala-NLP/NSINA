{
       "Source": "hirunews",
       "Timestamp": "Sunday, 14 May 2023 - 17:40",
       "Headline": "‍යාපනයේ සංවිධානාත්මක අපරාධ කල්ලියක් හසු වේ",
       "News Content": "යාපනයේ නෙල්ලිඅඩි ප්‍රදේශයේ ක්‍රියාත්මක වූ සංවිධානාත්මක අපරාධ කල්ලියක සාමාජිකයින් අට දෙනෙකු නෙල්ලිඅඩි පොලීසිය විසින් ඊයේ(13) අත්අඩංගුවට ගෙන තිබෙනවා.\nමෙම කල්ලි සාමාජිකයින් විසින්ම තනාගත් කඩු, කිණිසි වැනි තියුණු ආයුධ තොගයක් සමගම මොවුන් අත්අඩංගුවට ගත් බවයි පොලිසිය පවසන්නේ.\nමෙම සංවිධානාත්මක අපරාධ කල්ලිය මීට දින කීපයකට ඉහතදී වයස අවුරුදු 56ක පුද්ගලයෙකුගෙන් කප්පම් ඉල්ලා එය ලබා නොදුන් අවස්ථාවේදී ඔහුට කඩුවකින් කොටා තුවාල සිදු කොට ඔහුව බිය ගන්වා තිබෙන බවත් විමර්ශනවලදී හෙලි වී ඇතැයි සඳහන්.\nඅත්අඩංගුවට ගත් සැකකරුවන් යාපනය අධිකරණය වෙත ඊයේ(13) ඉදිරිපත්කළ බවයි පොලිසිය පැවසුවේ.",
       "URL": "https://www.hirunews.lk/335178/‍යාපනයේ-සංවිධානාත්මක-අපරාධ-කල්ලියක්-හසු-වේ",
       "Category": "Local News",
       "Parent URL": "https://www.hirunews.lk/local-news.php?pageID=344"
}