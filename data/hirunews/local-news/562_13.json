{
       "Source": "hirunews",
       "Timestamp": "Thursday, 02 February 2023 - 15:49",
       "Headline": "ස්ලේව් අයිලන්ඩ් නාමය ඉවත් කර කොම්පඤ්ඤවීදිය ලෙස භාවිත කිරීමට උපදෙස්",
       "News Content": "ඉංග්‍රීසි භාෂාවෙන් ස්ලේව් අයිලන්ඩ් හෙවත් වහල් දූපත ලෙස යටත් විජිත සමයේ හැඳින්වූ කොම්පඤ්ඤවීදිය භාෂා ත්‍රිත්වයෙන්ම කොම්පඤ්ඤවීදිය ලෙස භාවිත කිරීමට කඩිනම් සංශෝධනයන් සිදුකරන්නැයි අග්‍රාමාත්‍ය දිනේෂ් ගුණවර්ධන උපදෙස් ලබා දී තිබෙනවා.\nඒ අනුව අග්‍රාමාත්‍ය ලේකම් අනුර දිසානායක, රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යංශ ලේකම්වරයාට එය ක්‍රියාත්මක කිරීම සඳහා අවශ්‍ය පියවර ගන්නා ලෙස දැනුම් දී ඇති බව සඳහන්.\n75 වැනි නිදහස් දිනයට සමඟාමීව ගෙන ඇති මෙම තීරණය සම්බන්ධයෙන් තැපැල්පතිවරයා සහ කොළඹ මහනගර සභාවේ නාගරික කොමසාරිස්වරයා ද දැනුවත් කර ඇති බව අග්‍රාමාත්‍ය කාර්යාලය නිවේදනය කළා.",
       "URL": "https://www.hirunews.lk/326505/ස්ලේව්-අයිලන්ඩ්-නාමය-ඉවත්-කර-කොම්පඤ්ඤවීදිය-ලෙස-භාවිත-කිරීමට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=562"
}