{
       "Source": "hirunews",
       "Timestamp": "Saturday, 11 July 2020 - 13:15",
       "Headline": "රංගජීවගෙන් මාධ්‍යවේදියාට වූ තර්ජනය ගැන, පාර්ශව රැසකින් විරෝධය (වීඩියෝ)",
       "News Content": "පොලිස් මත්ද්‍රව්‍ය නාශක කාර්යාංශයේ පොලිස් පරීක්ෂක නියොමාල් රංගජීව විසින් ඊයේ පෙරවරුවේ කොළඹ මහාධිකරණ පරිශ්‍රයේදී මාධ්‍යවේදියෙකුට තර්ජනය කර බලපෑම් එල්ල කළ සිද්ධිය හෙළා දකින බව එක්සත් ජාතික පක්ෂය පවසනවා.\nනිවේදනයක් නිකුත් කරමින් එහි මහලේකම් හිටපු පාර්ලිමේන්තු මන්ත්‍රී අකිල විරාජ් කාරියවසම් සඳහන් කර ඇත්තේ මාධ්‍ය නිදහස සම්බන්ධයෙන් සහ ප්‍රජාතන්ත්‍රවාදය ආරක්ෂා කිරීම සඳහා එක්සත් ජාතික පක්ෂය ප්‍රමුඛ වී කටයුතු කරන බවයි.\nඅදාළ ඡායාරූප මාධ්‍යවේදියා පොලිස් පරීක්ෂක නියොමාල් රංගජීව නඩු කටයුත්තක් සඳහා කොළඹ මහාධිකරණයට පැමිණි අවස්ථාවේ ඔහුගේ ඡායාරූපයක් ලබා ගෙන තිබෙනවා.\nඑහිදී පොලිස් පරීක්ෂක නියොමාල් රංගජීව එම මාධ්‍යවේදියාගේ කමිසයෙන් ඇදගෙන අධිකරණ පරිශ්‍රයේ පිහිටි පොලිස් මුරපොල වෙත රැගෙන ගියා.\nඑම මාධ්‍යවේදියා අලුත්කඬේ අධිකරණ සංකීර්ණයේ පිහිටි පොලිස් මුරපොලට සහ කොළඹ පොලිස් අධිකාරි කාර්යාලයට පැමිණිල්ලක් ද සිදුකර තිබෙනවා.\nමේ අතර, මෙම සිදුවීම සම්බන්ධයෙන් පාර්ශව කිහිපයක් අදහස් පළ කළා.",
       "URL": "https://www.hirunews.lk/245207/රංගජීවගෙන්-මාධ්‍යවේදියාට-වූ-තර්ජනය-ගැන-පාර්ශව-රැසකින්-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2594"
}