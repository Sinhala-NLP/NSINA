{
       "Source": "hirunews",
       "Timestamp": "Friday, 01 July 2022 - 14:07",
       "Headline": "මහර වෙඩි තැබීමේ සිද්ධියට සැකකරුවෙකු අල්ලයි",
       "News Content": "පසුගිය 24 වනදා මහර ප්‍රදේශයේදී යතුරුපැදියකින් ගමන් කළ පුද්ගලයින් දෙදෙනෙකුට වෙඩි තබා ඝාතනය කිරීමේ සිද්ධිය සම්බන්ධයෙන් පුද්ගලයෙකු බස්නාහිර පළාත් උතුර අපරාධ කොට්ඨාසය මගින් අත්අඩංගුවට ගෙන තිබෙනවා.\nපෑලියගොඩ ප්‍රදේශයේදී ඊයේ (30) අත්අඩංගුවට ගත් 29 හැවිරිදි සැකකරු බූස්ස - හෑගොඩ ප්‍රදේශයේ පදිංචිකරුවෙක්.\nඝාතනය සිදු කිරීමට අදාළ වෙඩික්කරුට සහ යතුරුපැදිකරුට රැකවරණ සැළසීම, සැඟවී සිටීමට ආධාර අනුබල ලබාදීම සහ තොරතුරු වසන් කිරීම යන චෝදනා යටතේයි මෙම පුද්ගලයා අත්අඩංගුවට ගෙන ඇත්තේ.",
       "URL": "https://www.hirunews.lk/308720/මහර-වෙඩි-තැබීමේ-සිද්ධියට-සැකකරුවෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1054"
}