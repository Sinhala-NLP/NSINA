{
       "Source": "hirunews",
       "Timestamp": "Monday, 13 December 2021 - 18:03",
       "Headline": "පළමු ඔමික්‍රොන් මරණය එක්සත් රාජධානියෙන්",
       "News Content": "එක්සත් රාජධානියේ  ඔමික්‍රොන් කොරෝනා ප්‍රභේදය ආසාදනයෙන් සිදුවූ ප්‍රථම මරණය අද වාර්තා වුණා.\nඑරට සෞඛ්‍ය අමාත්‍ය සජිඩ් ජාවිඩ් කියා සිටියේ ඔමික්‍රොන් කොරෝනා ප්‍රභේදය ආශ්චර්යමත් අන්දමින් පැතිරෙන අතර දැන් ලන්ඩනයේ ආසාදිතයන්ගෙන් සියයට 40ක්ම ඔමික්‍රොන් ආසාදිතයන් බවයි.\nමේ නිසා දිනකට වර්ධක එන්නත් මාත්‍රා මිලියනයක් බැගින් ලබාදීමටයි එක්සත් රාජධානිය සැලසුම් කර ඇත්තේ.\nඑමෙන්ම, ඔමික්‍රොන් කොරෝනා ප්‍රභේදයට එරෙහිව ප්‍රතිදේහ ගොඩනැගීම සඳහා එන්නත් මාත්‍රා දෙකක් ප්‍රමාණවත් නොවන බව ඔක්ස්ෆර්ඩ් සරසවිය අද ප්‍රකාශයට පත් කළ අධ්‍යයන වාර්තාවකින් ද තහවුරු කර තිබෙනවා.",
       "URL": "https://www.hirunews.lk/290899/පළමු-ඔමික්‍රොන්-මරණය-එක්සත්-රාජධානියෙන්",
       "Category": "Local News",
       "Parent URL": "https://www.hirunews.lk/local-news.php?pageID=1496"
}