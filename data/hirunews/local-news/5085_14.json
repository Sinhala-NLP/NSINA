{
       "Source": "hirunews",
       "Timestamp": "Sunday, 17 April 2016 - 14:58",
       "Headline": "ජපාන භූ කම්පනය ගැන ජනපති ශෝකය පළ කරයි",
       "News Content": "ජපානයේ කුමමොටා් භූ කම්පනවලින් විපතට පත් ජනතාව වෙනුවෙන් ශෝකය පළ කිරීමේ පණිවුඩයක් ජනාධිපති මෛත්‍රිපාල සිරිසේන විසින් ජපානයේ අකිහිතෝ අධිරාජයා වෙත යොමුකර තිබෙනවා.\nපසුගිය අප්‍රේල් 14 වනදා සහ 16 වනදා කියුෂු දිවයිනේ කුමමොටා් නගරය කේන්ද්‍ර කොටගෙන සිදුවූ මෙම භූ කම්පනවලින් පුද්ගලයන් 40 කට අධික පිරිසක් ජීවිතක්ෂයට පත්වූ අතර තුවාල ලැබූ සංඛ්‍යාව 2000 කට අධිකයි.\nතවත් 73 000 ක් ජනතාව නිවෙස්වලින් ඉවත් කරගෙන තිබෙනවා. ජපාන අධිරාජයා වෙත යොමුකළ ජනාධිපති මෛත්‍රිපාල සිරිසේනගේ නිවේදනයේ දැක්වෙන්නේ මෙම ආපදාව පිටුදැක නැගී සිටීමට ජපාන ජනතාවට හැකියාවක් පවතින බවයි.\nමෙම ඛේදජනක අවස්ථාවේදී ශ්‍රී ලාංකික ජනතාව ජපාන ජනතාව වෙත සහෝදරත්වය සහ මිත්‍රත්වය පළ කරන බවයි ජනාධිපතිවරයා වැඩිදුරටත් සඳහන් කර ඇත්තේ.",
       "URL": "https://www.hirunews.lk/131049/ජපාන-භූ-කම්පනය-ගැන-ජනපති-ශෝකය-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5085"
}