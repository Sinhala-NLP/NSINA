{
       "Source": "hirunews",
       "Timestamp": "Saturday, 17 April 2021 - 13:27",
       "Headline": "වෙළඳපොලේ කුකුළු මස් හිඟවේ (වීඩියෝ)",
       "News Content": "වෙළඳපොලේ මේ දිනවල කුකුළු මස් හිඟයක් පවතින බවට තොරතුරු වාර්තාවනවා.\nඒ හේතුවෙන් අලුත් අවුරුදු සමයේ කුකුළු මස් සපයාගැනීමට නොහැකිව බොහෝදෙනෙකු අසීරුතාවට පත්ව සිටින බවයි වෙළඳපොල ආරංචි මාර්ග අනාවරණ කළේ.\nඒ, කුකුළු මස් මිල සීග්‍ර ලෙස ඉහළ ගොස් ඇති බව මීට පෙර හිරු ප්‍රවෘත්ති තුළින් අනාවරණ කළ පසුබිමකයි.\nප්‍රමාණවත් සැපයුමක් ලබාදීමට තරම් කුකුළු මස් නොමැතිවීම නිසා සිල්ලරට කුකුළු මස් අලෙවි කරන බොහෝ අලෙවිසැල් වසා දැමීමටද පියවර ගෙන තිබෙනවා.\nමේ සම්බන්ධයෙන් සිදුකළ විමසීමකදී පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න කියා සිටියේ අලුත් අවුරුදු සමයේ  කටයුතු කිරීම සඳහා එකඟවූ ආකාරයට කුකුළු මස් නිෂ්පාදකයන් කටයුතු කර නොමැති බවයි.\nඒ අනුව මෙම තත්වය තවදුරටත් පවතින්නේ නම් පාරිභෝගිකයින්ගේ ආරක්ෂාව උදෙසා කුකුළු මස්වලට අදාළව නව ගැසට් නිවේදනයක් නිකුත් කිරීමට සිදුවන බවද රාජ්‍ය අමාත්‍යවරයා පෙන්වා දුන්නා.",
       "URL": "https://www.hirunews.lk/268684/වෙළඳපොලේ-කුකුළු-මස්-හිඟවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2015"
}