{
       "Source": "hirunews",
       "Timestamp": "Saturday, 20 March 2021 - 9:19",
       "Headline": "රිදීගමෙන් හසුවූ හොර අගමැති ලේකම්",
       "News Content": "රිදිගම පොලිසියට අග්‍රාමාත්‍ය කාර්යාලයෙන් සිදු කළ දැනුම්දීමක් මත අග්‍රාමාත්‍ය කාර්යාල ලේකම්වරයෙකු ලෙස එම ප්‍රදේශයේ ව්‍යාජ ලෙස පෙනී සිටි පුද්ගලයකු අත්අඩංගුවට ගැනීමට රිදීගම පොලීසිය සමත් වී තිබෙනවා.\nඉංගිරිය ප්‍රදේශයේ දී අත්අඩංගුවට ගැනුණු මෙම පුද්ගලයා එම ප්‍රදේශයේ පුද්ගලයින්ගෙන් ඔස්ට්‍රේලියාවට යවන බව පවසා රුපියල් එකොළොස් ලක්ෂ පනස් දහසකට අධික මුදලක් වංචා කර ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළා.\nඅත්අඩංගුවට ගත් සැකකරු අද දින රම්බඩගල්ල අධිකරනය වෙත ඉදිරිපත් කර රක්ෂිත බන්ධනාගාර ගත කිරීමට නියමිතයි.",
       "URL": "https://www.hirunews.lk/265948/රිදීගමෙන්-හසුවූ-හොර-අගමැති-ලේකම්",
       "Category": "Local News",
       "Parent URL": "https://www.hirunews.lk/local-news.php?pageID=2076"
}