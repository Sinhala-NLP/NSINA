{
       "Source": "hirunews",
       "Timestamp": "Monday, 31 July 2017 - 14:08",
       "Headline": "පහරදීම ගැන අමාත්‍ය මණ්ඩලයේදී කථා කරනවා - කබීර්",
       "News Content": "යාපනය - කෝපායි ප්‍රදේශයේදී පොලිස් නිලධාරීන් දෙදෙනෙකුට පහරදීමේ සිද්ධිය සම්බන්ධයෙන් හෙට අමාත්‍ය මණ්ඩල රැස්වීමේදී සාකච්ඡා කිරීමට අපේක්ෂා කරන බව එක්සත් ජාතික පක්ෂ මහ ලේකම්, අමාත්‍ය කබීර් හෂීම් ප්‍රකාශ කළා.\nසිරිකොත පක්ෂ මූලස්ථානයේ අද කැඳවා තිබූ මාධ්‍ය හමුවකට එක්වෙමිනුයි අමාත්‍යවරයා මේ බව කියා සිටියේ.\nවිදේශ කටයුතු අමාත්‍ය රවී කරුණානායකට එරෙහිව ඉදිරියේදී ඒකාබද්ධ විපක්ෂය විශ්වාසභංග යෝජනාවක් ඉදිරිපත් කළහොත් ගන්නා ක්‍රියාමාර්ග පිළිබඳවද මාධ්‍යවේදීන් අමාත්‍යවරයාගෙන් ප්‍රශ්න කළා.\nඔහු කියා සිටියේ පක්ෂයක් ලෙස ඒ සම්බන්ධයෙන් ඉදිරියේදී  ප්‍රතිපත්තිමය තීරණයක් ගන්නා බවයි.",
       "URL": "https://www.hirunews.lk/167224/පහරදීම-ගැන-අමාත්‍ය-මණ්ඩලයේදී-කථා-කරනවා-කබීර්",
       "Category": "Local News",
       "Parent URL": "https://www.hirunews.lk/local-news.php?pageID=4394"
}