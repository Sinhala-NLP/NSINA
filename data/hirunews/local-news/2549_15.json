{
       "Source": "hirunews",
       "Timestamp": "Thursday, 30 July 2020 - 18:03",
       "Headline": "සැඟවී සිටින සම්පායෝගේ පොලිස් සොහොයුරා ඇතුළු ඥාතීන්ගෙන් රහස් පොලීසිය ප්‍රශ්න කරයි (වීඩියෝ)",
       "News Content": "වරෙන්තු ලබා අධිකරණය මග හැර සිටින මීගමුව බන්ධනාගාරයේ හිටපු බන්ධනාගාර අධිකාරී අනුරුද්ධ සම්පායෝගේ සොහොයුරෙකු වන වැඩ තහනමට ලක්ව සිටින පොලිස් නිලධාරියෙකු ඇතුළු ඥාතීන්ගෙන් අපරාධ පරීක්ෂණ දෙපාර්තමේන්තුව ප්‍රකාශ සටහන් කරගෙන තිබෙනවා.\nඒ අනුව ඔහුගේ දියණියගෙන්ද ප්‍රකාශ ලබාගෙන ඇති බවටයි වාර්තා වන්නේ.\nඇය අපරාධ පරීක්ෂණ දෙපාර්තමේන්තුවට ප්‍රකාශ කර ඇත්තේ පසුගිය 21 වැනිදා කුරුණෑගල නිවසට පැමිණීමෙන් පසු පියා මෙතෙක් නිවසට නොපැමිණි බවයි.\nවිවිධ පාර්ශවයන්ගේ බලපෑම් මත තම සොහොයුරා අධිකරණය මග හරිමින් සිටින බව අනුරුද්ධ සම්පායෝගේ සොහොයුරා ප්‍රකාශ කර තිබෙනවා.\nඑසේම, ඔහු යටතේ සේවය කළ දෙවන පෙල ජේලර්වරයෙකුද අපරාධ පරීක්ෂණ දෙපාර්තමේන්තුවට ප්‍රකාශයක් ලබාදී තිබෙනවා.",
       "URL": "https://www.hirunews.lk/246781/සැඟවී-සිටින-සම්පායෝගේ-පොලිස්-සොහොයුරා-ඇතුළු-ඥාතීන්ගෙන්-රහස්-පොලීසිය-ප්‍රශ්න-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2549"
}