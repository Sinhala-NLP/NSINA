{
       "Source": "hirunews",
       "Timestamp": "Friday, 01 July 2022 - 8:07",
       "Headline": "නීතිවිරෝධී ලෙස ඉන්ධන රැස්කළ පුද්ගලයන් දෙදෙනෙකු ප්‍රදේශ දෙකක දී අත්අඩංගුවට",
       "News Content": "අරණනායක - වැලිමන්න ප්‍රදේශයේදී ඉන්ධන ගබඩාකර වැඩි මිලට අලෙවි කළ පුද්ගලයෙකු අත්අඩංගුවට ගෙන තිබෙනවා.\n57 හැවිරිදි මෙම සැකකරුගේ නිවසේ ඊයේ (30) සිදුකළ වැටලීමේ දී සඟවා ගබඩා කර තිබූ ඩීසල් ලීටර 186 ක් සිය භාරයට ගත් බවයි පොලිසිය සඳහන් කළේ.\nසැකකරුට ලබන 5 වනදා අධිකරණයේ පෙනී සිටින ලෙසට දන්වා පොලිස් ඇප මත මුදාහැර තිබෙනවා.\nමේ අතර සපුගස්කන්ද - මාකොළ - ඉසුරු මාවත ප්‍රදේශයේදී නීතිවිරෝධී ලෙස ළඟ තබාගත් ඩීසල් ලීටර 820 ක් සමඟ පුද්ගලයෙකු අත්අඩංගුවට ගෙන ඇති අතර, ඔහු 51 හැවිරිදි එම ප්‍රදේශයේම පදිංචිකරුවෙක් බවයි පොලිසිය සඳහන් කළේ.",
       "URL": "https://www.hirunews.lk/308694/නීතිවිරෝධී-ලෙස-ඉන්ධන-රැස්කළ-පුද්ගලයන්-දෙදෙනෙකු-ප්‍රදේශ-දෙකක-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1055"
}