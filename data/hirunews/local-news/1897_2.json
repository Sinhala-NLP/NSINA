{
       "Source": "hirunews",
       "Timestamp": "Wednesday, 09 June 2021 - 9:27",
       "Headline": "ඉන්දියාවේ බස් රථ අනතුරකින් 17 දෙනෙකු ජීවිතක්ෂයට",
       "News Content": "ඉන්දියාවේ උත්තර් ප්‍රදේශ් ප්‍රාන්තයේ කාන්පූර් හි ඊයේ සන්ධ්‍යාවේ සිදුවූ බස් අනතුරකින් පුද්ගලයන් 17 දෙනෙකු ජීවිතක්ෂයට පත්වුණා.\nකුඩා බස් රථයක් සහ බැකෝ යන්ත්‍රයක් එකිනෙක ගැටීමෙන් සිදුවූ මෙම අනතුරේදී තවත් පස්දෙනෙකු තුවාල ලබා තිබෙනවා.\nලක්නව් නුවර සිට දිල්ලිය බලා ගමන් ගනිමින් තිබූ බස් රථයක් මෙලෙස අනතුරට ලක්වී ඇති බව සඳහන්.\nඋත්තර් ප්‍රදේශ් ප්‍රධාන අමාත්‍ය යෝගි අදිත්‍යනාත් ප්‍රකාශ කළේ විපතට පත් පුද්ගලයන්ගේ පවුල්වලට රුපියල් ලක්ෂ දෙක බැගින් වන්දියක් ලබාදෙන බවයි.\nඉන්දීය මධ්‍ය රජය මගින්ද මියගිය පුද්ගලයන් වෙනුවෙන් රුපියල් ලක්ෂ දෙක බැගින් සහ තුවාල ලැබුවන්ට රුපියල් 50,000 බැගින් වන්දි පිරිනමන බව අග්‍රාමාත්‍ය නරේන්ද්‍ර මෝදි නිවේදනය කළා.",
       "URL": "https://www.hirunews.lk/273797/ඉන්දියාවේ-බස්-රථ-අනතුරකින්-17-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1897"
}