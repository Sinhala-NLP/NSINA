{
       "Source": "hirunews",
       "Timestamp": "Thursday, 14 September 2017 - 19:21",
       "Headline": "නිසළ නිම්නයේ දෙවන හෙළිදරව්ව",
       "News Content": "අනුරාධපුර - නිසල නිම්නය පොදු සුසානභූමියේ මිනිස්කමට නිගා දෙමින් අර්ධ වශයෙන් පිළිස්සූ මෘත දේහ සුනඛයන්ගේ ආහාරයක් බවට පත්ව ඇති අයුරු හිරු සී.අයි.ඒ හරහා ඊයේ අප හෙළි කළා.\nඅනුරාධපුර වැසියන් මහ නගර සභාවට නියමිත පරිදි මුදල් ගෙවා ආදාහනය සදහා තම ඥාතීන්ගේ මෘත ශරීර ආදාහනාගාරය වෙත භාර දෙන්නේ දැඩි විශ්වාසයකින් යුතුවයි.\nඑහෙත් ගෑස් ඉතිරිකර ගැනීමේ අරමුණින් මෘත ශරීර බාගෙට පුළුස්සා ඉතිරි කොටස් සුසාන භූමියේ ඇති වළකට රාත්‍රී කාලයේ ගෙනැවිත් දැමීම කලක පටන් සිදුකරගෙන ගොස් තිබුණා.\nරාත්‍රී කාලයේ සිදුවන මෙම රහසිගත ක්‍රියාවලියේ සියලු දර්ශන ලබාගත් පසු ආදාහනාගාර භාරකරුගෙන් අප මෙලෙස ප්‍රශ්න කර සිටියා.",
       "URL": "https://www.hirunews.lk/170934/නිසළ-නිම්නයේ-දෙවන-හෙළිදරව්ව",
       "Category": "Local News",
       "Parent URL": "https://www.hirunews.lk/local-news.php?pageID=4322"
}