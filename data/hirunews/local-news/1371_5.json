{
       "Source": "hirunews",
       "Timestamp": "Monday, 07 February 2022 - 11:24",
       "Headline": "\"පරිප්පුවා\" පැන යයි ගෝලයෝ කොටු වෙයි",
       "News Content": "සංවිධානාත්මක අපරාධකරුවකු වන \"වැල්ලම්පිටියේ අමල් නොහොත් පරිප්පුවා\" නැමැත්තාගේ ගෝලයන් සිව්දෙනෙකු තියුණු ආයුධ සමඟ කැලණිතිස්ස වේරගොඩ ප්‍රදේශයේ දී අත්අඩංගුවට ගෙන තිබෙනවා.\n\"ඉන්නම්බි\" නමැති අපරාධකරු ද ඒ අතර සිටින බවයි පොලීසිය සඳහන් කරන්නේ.\nසැකකරුවන් සන්තකයේ තිබී කඩු හතරක් සහ පිහි දෙකක් පොලීසිය භාරයට ගෙන තිබෙනවා.\nකොළඹ අපරාධ කොට්ඨාසයේ සංවිධානාත්මක අපරාධ විමර්ශන ඒකකයට ලද රහසිගත තොරතුරකට අනුව ක්‍රියාත්මක වූ එම ඒකකයේ නිලධාරීන් සැකකරුවන් අත්අඩංගුවට ගැනීමට සමත්ව තිබෙනවා.\nවැටලීමේදී පරිප්පුවා නැමැති සංවිධානාත්මක අපරාධකරු පලාගොස් තිබෙනවා.\nමිනීමැරුම්,මුදල් බලෙන් ලබා ගැනීම් සහ කොල්ලකෑම් රැසකට චෝදනා ලැබූවෙකු වන පරිප්පුවාට එරෙහිව නඩු ගණනාවක් අධිකරණ කීපයක විභාග වෙමින් පවතින බවයි පොලිසිය සඳහන් කළේ.",
       "URL": "https://www.hirunews.lk/296373/පරිප්පුවා-පැන-යයි-ගෝලයෝ-කොටු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1371"
}