{
       "Source": "hirunews",
       "Timestamp": "Friday, 12 January 2018 - 12:47",
       "Headline": "හිටපු ජනපතිගෙන් ප්‍රකාශයක්",
       "News Content": "බැඳුම්කර වංචාව සම්බන්ධයෙන් චෝදනා එල්ල වී ඇති අග්‍රාමාත්‍යවරයා ඒ පිළිබඳව පාර්ලිමේන්තුවේදී ප්‍රකාශයක් සිදුකළද තමන්ට එවැන්නක් සිදුකිරීමේ අවශ්‍යතාවයක් නොමැති බව හිටපු ජනාධිපති මහින්ද රාජපක්ෂ පවසනවා.\nහිරු ප්‍රවෘත්ති අංශයට විශේෂ ප්‍රකාශයක් සිදුකරමින් හිටපු ජනාධිපතිවරයා සඳහන් කළේ අගමැතිවරයා, එල්ල කළ චෝදනා පරීක්ෂණයක් මගින් තහවුරු කර නොමැති බවයි.\nදේශපාලන චෝදනාවලින් තොරව, අවශ්‍ය නම් පරීක්ෂණයක් සිදුකිරීමේ හැකියාවක් පවතින බවයි හිටපු ජනාධිපති මහින්ද රාජපක්ෂ වැඩිදුරටත් සඳහන් කළේ.\n‘‘ මම පාර්ලිමේන්තුවට ප්‍රකාශයක් කරන්න  ඕනි මට එරෙහිව චෝදනාවක් ඉදිරිපත් වෙලා තියෙනවා නම්. මට චෝදනාවක් එහෙම එකක් නෑනේ. රනිල් වික්‍රමසිංහ කියන චෝදනා මේ දේශපාලන චෝදනානේ. හැමදාම අර බොරුවට පොඩි ලමයි වගේ එදා හැසිරුණේ. ඉතිං අගමැතිතුමාට චෝදනාවක් තියෙනවා. ඉතිං ඒ චෝදනාවට එයා උත්තරයක් දෙන්න  ඕන පාර්ලිමේන්තුවේ. ඒකයි එයා කරේ. එයාට චෝදනාවක් තියෙනවා. එහෙම චෝදනාවක් මට නෑනේ. නිකම් අර දේශපාලන චෝදනා විතරයිනේ. අරකයි කියනවා, මේකයි කියනවා, නිකම් විහිළුකාරයෝ වගේ. ඒවට උත්තර දෙන්න බෑනේ මට. දැන් ඔය එදා හැසිරෙච්ච හැටි දිහා බැලූවහම, ඒ හැසිරෙච්ච ඒවට උත්තර දෙන්න හැකිය මට පාර්ලිමේන්තුවේ. පරීක්ෂණයක් කරන්න කියලා අපි කියන්නේ. ඒ පරීක්ෂණය කරාම, මොකද මං එදත් කිව්වා ඉස්සෙල්ලත් කියලා තියෙනවා අපේ නිලධාරීන් ගැන මට විශ්වාසයක් තිබුණා. ඉහළ නිලධාරීන් මං පත් කරපු නිලධාරීන් සහ සෙන්ට්‍රල් බෑන්ක් එකේ වැඩ කරපු නිලධාරීන් ගැන අපි පොඩි විශ්වාසයක් තියාගෙන ඉන්නේ. යම් කිසි වරදක් කරලා තියෙනවද නැද්ද කියන එක පිළිබඳ තීන්්දු කරන්න  ඕනි ඔඩිට් එකක් කරලා. ඉතිං ඒක විගණනයක් කරන්න මං හිතන්නේ අපි ඔක්කොම කැමතියි, කවුරුත් කැමතියි. ඒකේ කිසි ගැටලූවක් නෑ. මම ඉස්සර කියපු කතාව ජනාධිපතිතුමා දැන් කියනවා. පිට් පොකට් කාරයා දුවන ගමන් හොරා හොරා කිය කිය යනවා කියලා. ඒක තමයි දැන් මට කියන්න තියෙන්නේ. ’’\nපෙරේදා පාර්ලිමේන්තුවේ සිදුවූ ගුටිබැට හුවමාරුව පිලිබඳව ද හිටපු ජනාධිපති මහින්ද රාජපක්ෂ මෙහිදී අදහස් පළ කළා.\n‘‘මම ඇත්ත වශයෙන්ම කණගාටු වෙනවා එවැනි තත්ත්වයක් ඇතිවීම ගැන ඒක සිදුනොවිය යුතු දෙයක්. ඒක එක්සත් ජාතික පක්ෂය විසින් ඉවසන්න බැරිව කරන සිද්ධියක් වශයෙන් තමයි මම දකින්නේ. ඉතාම කැතයි මේ දැන් බලන්න අපේ ලොකුගේ ඇමතිතුමාට මන්ත්‍රීවරයෙක් ගැහුවයි කියලා කිව්වහම. එයාගේ වයසයි, ලොකුගේ ගේ වයසයි, ජ්‍යෙෂ්ඨත්වය ගැනයි හිතන්න එපැයිනේ. එහෙමවත් හිතලා නෑනේ. වයස ගැන හිතලත් නෑ. ජ්‍යෙෂ්ඨත්වය ගැන හිතලත් නෑ. පාර්ලිමේන්තුවේ ජ්‍යෙෂ්ඨත්වයට පොඩි සැලකිල්ලක් තියෙනවානේ. සාමාන්‍යයෙන්  ඕන කෙනෙකුගේ වයසට ගරු කරන්න  ඕනි. ඒ කිසිම චාරයක් නැතිව තමයි එතුමා වැඩ කරලා තියෙන්නේ. ඒ ගැන මම හරි කණගාටු වෙනවා, ඒ වගේ කෙනෙකුට පහරදීම ගැන.’’\nජනාධිපතිවරයාගේ ධුර කාලය පිළිබඳව ශ්‍රේෂ්ඨාධිකරණයෙන් සිදුකර ඇති විමසීම සම්බන්ධයෙන් ඔහු දැක්වූයේ මෙවැනි ප්‍රතිචාරයක්.\n‘‘ඇත්ත වශයෙන්ම ඒ මත විමසුම කිසි ප්‍රශ්නයක් නෑ මගෙනුත් ඇහුවා කිහිප දෙනෙක්. මොකද එතුමාට ඒක ලැබුනොත් අවුරුදු පහ, හය කරොත් ඒක බලපාන්නේ නැත්නම් 19 වැනි වගන්තිය. ඒක මටත් බලපාන් නෑ. මට නෙවෙයි හිටපු ජනාධිපතිවරුන් දෙන්නටම බලපාන් නෑ. එතකොට ඒ කියන්නේ ඒක බලපාන්නේ ඉදිරියට දෙපාරක් තරග කරපු කට්ටියට. ඉතිං එහෙම කට්ටියක් නෑනේ. මේ පනතෙන් ඒක හින්දා මේ ගැන අපිට ගැටලූවක් නෑ. මංපුද්ගලිකව විශ්වාස කරන්නේ ඉතිං ව්‍යවස්ථාව අනුව නම් අපිට තේරෙන විදියට අවුරුදු පහ තමයි කාලය. ඒක හය කරලා දෙනවා නම් උසාවියෙන්. සුපී‍්‍රම් උසාවියනේ අවසාන තීන්දුව. එතකොට හය කියලා දෙනවා නම් ඒකත් මට ගැටලූවක් නැහැ, මොකද තව පාරක් තරඟ කරන්න ඕන නම් ඇහැකි. මහජනයා ඉල්ලනවා නම් මට පුලූවන්. මට විතරක් නෙවෙයි, චන්ද්‍රිකාටත් පුලූවන්. ’’\nමේ අතර ශ්‍රේෂ්ඨාධිකරණයේ මතය අනුව වසර 6ක කාලයක් ධුරය දැරීම සඳහා ජනාධිපති මෛත්‍රීපාල සිරිසේන මහතාට අවස්ථාව හිමිවන්නේ නම්, තමාටද තවත් වරක් ජනාධිපතිවරණයට තරග කිරීමට අවස්ථාව හිමි වියයුතු බව හිටපු ජනාධිපති මහින්ද රාජපක්ෂ මහතා පවසනවා.\nහිටපු ජනාධිපතිවරයා මේ බව සඳහන් කළේල බී.බී.සී සංදේශය සමග සාකච්ඡාවකට එක්වෙමින්.",
       "URL": "https://www.hirunews.lk/180854/හිටපු-ජනපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4129"
}