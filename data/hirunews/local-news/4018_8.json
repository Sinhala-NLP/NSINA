{
       "Source": "hirunews",
       "Timestamp": "Tuesday, 27 March 2018 - 12:41",
       "Headline": "මොරටුවේදී නාගරික මන්ත්‍රීවරයෙකුට ප්‍රහාරයක්",
       "News Content": "මොරටුව මහනගර සභාව සඳහා ජාතික හෙළ උරුමයෙන් ඉදිරිපත් වී එක්සත් ජාතික පෙරමුණෙන් තරඟ කොට නගර සභාවට තේරී පත්වූ සජිත් දුමින්ද පීරිස් මන්ත්‍රීවරයාට ඊයේ (26) රාත්‍රියේ කිසියම් පිරිසක් පහර දී තිබෙනවා.\nපහරකෑමෙන් තුවාල ලැබූ ඔහු සහ ඔහුගේ වැඩිමහල් සහෝදරියක් මේ වන විට රෝහල්ගතව ප්‍රතිකාර ලබන බව සඳහන්.\nඑගොඩඋයන - සොබාදහම් මාවතේ නිවසෙහි රැදී සිටින අවස්ථාවේදී ත්‍රිරෝද රථයකින් පැමිණි පිරිසක් මෙම පහරදීම සිදුකර ඇති බවයි වාර්තා වන්නේ.\nකෙසේ වෙතත්, පහරදීම සම්බන්ධයෙන් චෝදනා එල්ල වන පොදුජන පෙරමුණේ කටුකුරුන්ද ප්‍රදේශයේ ආසන සංවිධායකවරයා මේ වන විට අත්අඩංගුවට ගෙන ඇති බව පොලීසිය සඳහන් කළා.\nමේ අතර, මාවනැල්ල ප්‍රදේශයේ එක්සත් ජාතික පක්ෂයේ ආධාරකරුවන් සහ ශ්‍රී ලංකා පොදුජන පෙරමුණේ ආධාරකරුවන් අතර ඊයේ (26) රාත්‍රියේ ඇති වූ ගැටුමකින් ද කාන්තාවන් 3 දෙනෙකු තුවාල ලබා රෝහල් ගත කෙරුණා.",
       "URL": "https://www.hirunews.lk/186983/මොරටුවේදී-නාගරික-මන්ත්‍රීවරයෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4018"
}