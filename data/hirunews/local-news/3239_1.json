{
       "Source": "hirunews",
       "Timestamp": "Friday, 19 July 2019 - 20:17",
       "Headline": "ලක්ෂ ගණනක බදු ආදායමක් රජයට අහිමි කළ විදේශ මත්පැන් ජවරාම",
       "News Content": "රජයට රුපියල් ලක්ෂ ගණනක බදු ආදායම් අහිමිකරමින්, තීරු බදු රහිතව ගුවන් මගීන්ට ලබාදෙන විදේශීය මත්පැන් නීති විරෝධීව මෙරටදී අලෙවිකරන දෙමටගොඩ පිහිටි සුරා සැලක් හිරු සී.අයි.ඒ. ලබාදුන් තොරතුරු අනුව අද වටලනු ලැබුවා.\nඒ, සුරාබදු මත්ද්‍රව්‍ය නාශක ඒකකයේ නිලධාරීන් විසින්.\nගුවන් මගීන් මෙරටට පැමිණීමේදී මිලදී ගත හැකි තීරු බදු රහිත විදේශීය මත්පැන් මහා පරිමාණයෙන් නිතීවිරෝධීව එක් රැස්කරන කොළඹ - දෙමටගොඩ ප්‍රදේශයේ දේශීය සුරා සැලක් පිළිබද හිරු සී.අයි.ඒ. තොරතුරු අනාවරණය කර ගත්තා.\nමෙරට නීතිය අනුව මෙවැනි සුරාසැල්වල අලෙවි කළ හැක්කේ මෙරට නිෂ්පාදිත මත්පැන් සහ තීරු බදු ගෙවා මිලදී ගන්නා විදේශීය මත්පැන් පමණයි.\nඑහෙත් මෙහි කලක පටන් තීරුබදු නොගෙවා මෙරටට ගෙන්වන විදේශීය මත්පැන් තැරැව්කරුවන් හරහා මෙහි පැමිණෙන ගණුදෙනුකරුවන්ට\nඅලෙවිකරනා බවයි අප අනාවරණය කර ගත්තේ.\nඒ අනුව රජයට රුපියල් ලක්ෂ ගණනින් බදු ආදායම් අහිමිකරමින් සිදුකර ගෙන ගිය මෙම විදෙස් මත්පැන් වැටලීම සදහා සුරාබදු දෙපාර්තමේන්තුවේ මත්ද්‍රව්‍ය නාශක ඒකකය සමග හිරු සී.අයි.ඒ.සැලසුමක් දියත් කළා.\nඒ අනුව තැරැව්කරුවෙකු සමග අදාල සුරා සැලවෙත ගොස් අප විදෙස් මත්පැන් බෝතල් ඇණවුම් කළා.\nඇණවුමට අනුව අපගේ රථයට සුරා සැල් සේවකයින් මෙලෙස මත්පැන් ලබාදීමෙන් පසු අදාල වැටලීම සිදුකෙරුණා.",
       "URL": "https://www.hirunews.lk/220647/ලක්ෂ-ගණනක-බදු-ආදායමක්-රජයට-අහිමි-කළ-විදේශ-මත්පැන්-ජවරාම",
       "Category": "Local News",
       "Parent URL": "https://www.hirunews.lk/local-news.php?pageID=3239"
}