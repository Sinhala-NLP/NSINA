{
       "Source": "hirunews",
       "Timestamp": "Thursday, 18 February 2021 - 17:35",
       "Headline": "බැඳුම්කර වෙන්දේසි දෙක සම්බන්ධ නඩු විභාග සඳහා ත්‍රිපුද්ගල විනිසුරු මඩුලු දෙකක් පත් කෙරේ",
       "News Content": "2016 මාර්තු බැඳුම්කර වෙන්දේසි දෙක සම්බන්ධ නඩු විභාග කිරීම සඳහා නීතිපතිවරයාගේ ඉල්ලීම පරිදි අගවිනිසුරුවරයා විසින් ත්‍රිපුද්ගල විනිසුරු මඩුලු දෙකක් පත් කර ඇති බව නීතිපතිවරයාගේ සම්බන්ධීකරණ නිලධාරිනී රජයේ අධිනීතිඥ නිශාරා ජයරත්න ප්‍රකාශ කළා.\nඑම ත්‍රිපුද්ගල විනිසුරු මඩුල්ලට මහාධිකරණ විනිසුරු ඩී. තොටවත්ත, මංජුල තිලකරත්න සහ එම්. ඉර්සඩීන් බැඳුම්කර සම්බන්ධ  පළමු ත්‍රිපුද්ගල මහාධිකරණයට සහ අමල් රණරාජා, ආදිත්‍ය පටබැඳිගේ සහ නාමල් බලල්ලේ දෙවන මහාධිකරණයටත් පත් කෙරේ.",
       "URL": "https://www.hirunews.lk/262971/බැඳුම්කර-වෙන්දේසි-දෙක-සම්බන්ධ-නඩු-විභාග-සඳහා-ත්‍රිපුද්ගල-විනිසුරු-මඩුලු-දෙකක්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2138"
}