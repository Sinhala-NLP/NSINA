{
       "Source": "hirunews",
       "Timestamp": "Thursday, 16 June 2022 - 18:41",
       "Headline": "සිකුරාදා රජයේ නිවාඩු දිනයක් වුවත් අධිකරණය දින 5ම වැඩ",
       "News Content": "සතියේ දින 5ම (සඳුදා සිට සිකුරාදා දක්වා) අධිකරණ කටයුතු පැවැත්වීමට අවශ්‍ය ක්‍රියාමාර්ග ගන්නා ලෙසට අධිකරණ සේවා කොමිසම විසින් සියලුම මහාධිකරණ විනිසුරුවරුන් ඇතුලු නිලධාරීන්ට දැනුම්දීමක් කර තිබෙනවා.\nසිකුරාදා දිනය රජයේ නිවාඩු දිනයක් ලෙසට ප්‍රකාශයට පත්කරමින් නිකුත් කරනු ලැබූ චක්‍රලේඛය සම්බන්ධයෙන් අවධානය යොමු කරමිනුයි කොමිෂන් සභාව මෙම නිවේදනය නිකුත් කර ඇත්තේ.\nකෙසේවෙතත් අධිකරණ කටයුතු පවත්වන දිනවල සේවයට කැඳවනු ලබන්නේ අත්‍යවශ්‍ය අවම නිලධාරීන් හෝ සේවකයන් සංඛ්‍යාවක් පමණක් විය යුතු බව ද එමගින් අවධාරණය කර තිබෙනවා.",
       "URL": "https://www.hirunews.lk/307321/සිකුරාදා-රජයේ-නිවාඩු-දිනයක්-වුවත්-අධිකරණය-දින-5ම-වැඩ",
       "Category": "Local News",
       "Parent URL": "https://www.hirunews.lk/local-news.php?pageID=1090"
}