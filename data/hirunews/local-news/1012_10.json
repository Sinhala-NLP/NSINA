{
       "Source": "hirunews",
       "Timestamp": "Monday, 18 July 2022 - 10:18",
       "Headline": "කොන්දේසිවලට එකඟනම් අපි සර්වපාක්ෂික ආණ්ඩුවට සහය දෙනවා විතරක් නෙවෙයි වගකීම් වුවත් භාර ගන්නවා! - අනුර දිසානායක",
       "News Content": "ජනාධිපති ධූරයට සහ අග්‍රාමාත්‍ය ධූරයට අනාගත බල ව්‍යාපෘතියක් නොවන දෙන්නෙක් තෝරා ගන්නේ නම් එළැඹෙන සර්ව පාක්ෂික ආණ්ඩුවට සහාය දෙනවා පමණක් නොව හැදෙන සර්ව පාක්ෂික ආණ්ඩුවක වගකීම් භාරගන්නත් ජාතික ජන බලවේගය සූදානම් බව ජනතා විමුක්ති පෙරමුණේ නායක, ජාතික ජන බලවේගයේ පාර්ලිමේන්තු මන්ත්‍රී අනුර කුමාර දිසානායක පවසනවා.\nඔහු මේ බව කියා සිටියේ, ගාලු මුවදොර අරගලකරුවන් හා ජනතා විමුක්ති පෙරමුණ අතර බත්තරමුල්ලේ පිහිටි පක්ෂ කාර්යාලයේ ඊයේ(17) පැවැති සාකච්ඡාවකින් අනතුරුව මාධ්‍ය වෙත අදහස් දක්වමින්.\nතමා ජනාධිපති අපේක්ෂකත්වයෙන් අවසාන මොහොතේ ඉවත්වන බවට සමාජ මාධ්‍ය ඔස්සේ පැතිර යන පුවත් සම්බන්ධයෙන් ද ඔහු අදහස් ප්‍රකාශ කර සිටියා.\n\"අපි අපේක්ෂකත්වය අයින් කරගන්නත් ලෑස්තියි. ඒක බදාදා වෙන තෙක් වලංගුයි. විවෘතයි. හැබැයි අපේ යෝජනා ක්‍රියාත්මක නොවන්නේ නම් මම තරඟ වදිනවා. ඒක ආපහු අස්කර ගන්නේ නෑ.\" යනුවෙන් මන්ත්‍රීවරයා එහි දී ප්‍රකාශ කර සිටියා.",
       "URL": "https://www.hirunews.lk/310269/කොන්දේසිවලට-එකඟනම්-අපි-සර්වපාක්ෂික-ආණ්ඩුවට-සහය-දෙනවා-විතරක්-නෙවෙයි-වගකීම්-වුවත්-භාර-ගන්නවා-අනුර-දිසානායක",
       "Category": "Local News",
       "Parent URL": "https://www.hirunews.lk/local-news.php?pageID=1012"
}