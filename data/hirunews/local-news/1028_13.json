{
       "Source": "hirunews",
       "Timestamp": "Monday, 11 July 2022 - 17:12",
       "Headline": "නීතීඥ සංගමයේ සභාපති සාලිය පීරිස්ගෙන් විශේෂ දැනුම් දීමක්",
       "News Content": "නීතීඥ සංගමයේ සභාපති සාලිය පීරිස්ගෙන් විශේෂ දැනුම් දීමක් සිදු කර තිබෙනවා.\nඒ තම නිල ෆේස්බුක් පිටුව තුළ පණිවිඩයක් තබමින්.\nඔහු සඳහන් කරන්නේ, කිසිදු අවස්ථාවක තම වෘත්තියෙන් පිටත දේශපාලන තනතුරු දරමින් කටයුතු කිරීමට බලාපොරොත්තුවක් නොමැති බව යි.\nසාලිය පීරිස් තබා ඇති පණිවිඩයේ සම්පූර්ණ උපුටා ගැනීම පහතින්\n''පසුගිය මාස කිහිපය තුළ ශ්‍රී ලංකා නීතිඥ සංගමයට සහ නීතිඥ වෘත්තියට රට තුළ වැදගත් කාර්යභාරයක් ඉටු කිරීමට හැකි විය. මේ තීරණාත්මක අවස්ථාවේ දී එය දිගට ම කරගෙන යාමට අවශ්‍ය වේ. සංගමයේ සභාපති ධූරය දැරීමට සහ මගේ වෘත්තීය කටයුතුවල යෙදීමෙන් මා සෑහීමට පත් වෙමි. කිසිම දේශපාලන තනතුරක් දැරීමට මා අදහස් නො කරමි''",
       "URL": "https://www.hirunews.lk/309729/නීතීඥ-සංගමයේ-සභාපති-සාලිය-පීරිස්ගෙන්-විශේෂ-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1028"
}