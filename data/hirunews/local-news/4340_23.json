{
       "Source": "hirunews",
       "Timestamp": "Sunday, 03 September 2017 - 7:11",
       "Headline": "පියාට පහරදී ඝාතනය කළ පුද්ගලයෙක් අත්අඩංගුවට",
       "News Content": "යකඩ මුගුරකින් පහරදී තම පියා ඝාතනය කළ පුද්ගලයෙකු පොලිස් අත්අඩංගුවට ගෙන තිබෙනවා.\nඊයේ සවස 5 ට පමණ මෙම ඝාතනය සිදුව ඇත්තේ අක්මීමන මානවිල ප්‍රදේශයේ නිවසක් අසලදීයි.\nසැකකාර පුත්‍රයා යකඩ මුගුරෙන් පියාගේ හිසට පහරදී ඇති අතර තුවාල ලැබු ඔහු කරාපිටිය රෝහලට ඇතුලත් කිරීමෙන් අනතුරුව මරණයට පත්ව තිබෙනවා.\nකරාපිටිය රෝහල් පොලිස් මුරපොල මගින් අක්මීමන පොලිසියට මේ පිළිබඳ ලබාදුන් තොරතුරකට අනුවයි ඝාතනයට අදාළ සැකකාර පුත්‍රයා අත්අඩංගුවට ගෙන ඇත්තේ.\nමරණයට පත්වුයේ 75 හැවිරිදි පුද්ගලයෙක්.\nපශ්චාත් මරණ පරීක්ෂණය අද පැවැත්වෙනවා.\nමෙම ඝාතනයට හේතුවක් මෙතෙක් අනාවරණ වී නැහැ.\nසැකකාර 44 හැවිරිදි පුත්‍රයා ද මානවිල ප්‍රදේශයේම පදිංචිකරුවෙක් වන අතර ඔහු අද ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅක්මීමන පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/170026/පියාට-පහරදී-ඝාතනය-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4340"
}