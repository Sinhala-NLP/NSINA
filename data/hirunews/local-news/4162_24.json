{
       "Source": "hirunews",
       "Timestamp": "Thursday, 21 December 2017 - 11:05",
       "Headline": "Update : වරාය සේවකයන්ට ලැබුණු අවස්ථාව",
       "News Content": "ජනාධිපති ලේකම් කාර්යාලය ඉදිරිපිට විරෝධතාවයේ නිරත වූ හම්බන්තොට - මාගම්පුර වරාය සේවකයින්ට සතියක් තුළ ජනාධිපතිවරයා මුණ ගැසී සාකච්ඡා කිරීමට අවස්ථාව ලබාදී තිබෙනවා.\nඒ ජනාධිපති ජ්‍යෙෂ්ඨ අතිරේක ලේකම් සුනන්ද කාරියවසම් සමඟ පැවති සාකච්ඡාවකදීයි.\nතමන් වරායට බඳවා ගන්නා ලෙස සහ රුපියල් මිලියන 5 ක වන්දියක් ලබාදෙන ලෙස ඉල්ලමින් මෙම සේවකයින් විරෝධතාවය ආරම්භ කරනු ලැබුවේ අද පෙරවරුවේදීයි.\nපැය කිහිපයක් පැවති විරෝධතාවය හේතුවෙන් ගාලුමුවදොර මාර්ගය ද අවහිර වුණා.\nසාකච්ඡාවෙන් පසු විසඳුමක් ලැබීමත් සමඟ අද දිනයේ පැවති විරෝධතාවය ද අවසන් කළ බවයි මාගම් රුහුණුපුර වරාය සංගමයේ සභාපති රොමේෂ් චමිදු හිරු ප්‍රවෘත්ති අංශයට සඳහන් කළේ.\nUpdate : Thursday, December 21, 2017 14.20\nහම්බන්තොට වරාය සේවකයින් පරිසකගේ විරෝධතාවක් හේතුවෙන් කොළඹ ලේක් හවුස් වටරවුම අවට දැඩි රථවාහන තදබදයක් පවතින බව පොලිසිය පවසනවා.",
       "URL": "https://www.hirunews.lk/178943/update-වරාය-සේවකයන්ට-ලැබුණු-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=4162"
}