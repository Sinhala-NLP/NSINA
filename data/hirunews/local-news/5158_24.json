{
       "Source": "hirunews",
       "Timestamp": "Sunday, 21 February 2016 - 17:12",
       "Headline": "මාතලේ පොලීසියට දින වරදී",
       "News Content": "පෙබරවාරි මස 30 වන දින අධිකරණයට පැමිණ දඩ මුදලක් ගෙවන ලෙස මාර්ග නීති කඩකළ රියදුරෙකුට මාතලේ පොලීසියේ රථ වාහන අංශයේ නිලධාරියෙකු දැනුම් දීමේ පුවතක් වාර්තා වනවා.\nමේ වසරේ පෙබරවාරි මාසය අවසන් වන්නේ 29 වන දායින්.\nපසුගිය 14 වන දා දඹුල්ල - ගලේවෙල පහළවැව ප්‍රදේශයේදී මාර්ග නීති උල්ලංගණය කරමින් රිය පැදවූ පුද්ගලයෙකුට රියදුරු බලපත්‍රය වෙනුවට තාවකාලික බලපත්‍රයක් නිකුත් කර තිබෙනවා.\nඑම අවසර පත්‍රය එදින සිට දින 14ක් වලංගු වන අතර එය අවසන්වීමට පෙර පොලීසියට පැමිණ දඩ මුදල ගෙවන ලෙසයි රථවාහන පොලිස් නිලධාරියා රියදුරුට දැනුම් දී ඇත්තේ.\nඑසේ නොමැති වුවහොත් පෙබරවාරි මස 30 වන දිනට අධිකරණයේ පෙනී සිටින ලෙසට රියදුරා දැනුවත් කර තිබෙනවා.\nකෙසේ වෙතත් මේ සම්බන්ධයෙන් අදාළ රියදුරු පොලීසිය දැනුවත් කර ඇති බවයි වාර්තා වන්නේ.\nඑහිදී පොලීසියට දින ගණන් බැලීමේදී වරදක් සිදුව ඇති බව රියදුරුට දැනුම් දී තිබෙනවා.\nමෙම සිද්ධියට අදාළව ෆේස්බුක් හි පළවී තිබු ඡායාරූපය පහතින්",
       "URL": "https://www.hirunews.lk/126808/මාතලේ-පොලීසියට-දින-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5158"
}