{
       "Source": "hirunews",
       "Timestamp": "Thursday, 09 November 2017 - 17:43",
       "Headline": "රාජ්‍ය සේවකයන් සඳහා ලබාදෙන වාහන සහන බදු තවදුරටත් ක්‍රියාත්මක වෙද්දී, ණය ආපසු ගෙවීමේදී විශේෂ බද්දක්",
       "News Content": "රාජ්‍ය සේවකයන් සඳහා ලබාදෙන වාහන සහන බදු තවදුරටත් ක්‍රියාත්මක කිරීමට මෙවර අයවැයෙන් යෝජනා කර ඇති බවයි මුදල් අමාත්‍යවරයා සදහන් කළේ.\nරාජ්‍ය සේවකයන්ගේ දරුවන් වෙනුවෙන් ළමා සුරැකුම් මධ්‍යස්ථාන පිහිටු වීම සහ සෑම විශ්‍රාමිකයෙකුටම කොන්දේසි යටතේ අග්‍රහාර රක්ෂණයක් හඳුන්වා දෙන බවයි මේවට අයවැයෙන් යෝජනා වුනේ.\nරාජ්‍ය සේවකයන් සඳහා පොදු වැටුප් ගෙවීමේ ක්‍රමවේදයක් හඳුන්වා දීමට තීරණය කර ඇති බවත් රාජ්‍ය අංශයේ වැටුප් විශමතා අධ්‍යයනයට විශේෂ කොමිසමක් පිහිටුවන්නැයි මුදල් අමාත්‍යවරයා යෝජනා කළා.\nමේ අතර බැංකු ගණුදෙනුවකදී රුපියල් 1000 කට ශත 20ක බද්දක් මෙවර අයවැයෙන් හඳුන්වා දෙන අතර ණය ආපසු ගෙවීමේදී විශේෂ බද්දක් වසර තුනක් සඳහා හඳුන්වා දෙන බවයි අමාත්‍යවරයා කියා සිටියේ.",
       "URL": "https://www.hirunews.lk/175661/රාජ්‍ය-සේවකයන්-සඳහා-ලබාදෙන-වාහන-සහන-බදු-තවදුරටත්-ක්‍රියාත්මක-වෙද්දී-ණය-ආපසු-ගෙවීමේදී-විශේෂ-බද්දක්",
       "Category": "Local News",
       "Parent URL": "https://www.hirunews.lk/local-news.php?pageID=4227"
}