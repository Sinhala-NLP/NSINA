{
       "Source": "hirunews",
       "Timestamp": "Sunday, 18 April 2021 - 16:10",
       "Headline": "පැළ ලක්ෂ ගණනක් සිටුවා ජීවිතක්ෂයට පත්වූ දමිළ ප්‍රහසන නළු විවේක් වෙනුවෙන් උතුරේ තරුණයින් පිරිසකගෙන් පරිසරයට පැළ දහස් ගණනක් (ඡයාරූප)",
       "News Content": "පැළ ලක්ෂ ගණනක් සිටුවා පරිසරයට ආදරය කළ මිනිසෙකු ලෙසින් ජීවිතක්ෂයට පත්වු දකුණු ඉන්දීය සිනමාවේ ජනප්‍රිය ප්‍රහසන නළු විවේකානන්ද නොහොත් විවේක්ගේ ගුණ සැමරීම වෙනුවෙන් අද (18) උතුරු පළාතේ තරුණයින්ද පැළ ගණනාවක් පරිසරයට දායාද කරනු ලැබුවා.\nදකුණු ඉන්දීය මාධ්‍ය වර්තා කළේ ජීවිතක්ෂයට පත්වූ දකුණු ඉන්දීය ජනප්‍රිය නළු විවේක් ජීවිතක්ෂයට පත්වන විට පැළ ලක්ෂ 33ක් සිටුවා ඇති බවයි.\nඉන්දීයාව තුළ පැළ කෝටියක් සිටුවීම විවේක්ගේ අරමුණ වී තිබූ බවයි එටර  මාධ්‍ය වාර්තා කර තිබුණේ.\nපරිසර හිතකාමියෙකු ලෙස කටයුතු කළ විවෙක් පසුගියදා ජීවිතක්ෂයට පත්වූ  අතර ඔහුගේ පරිසර හිතකාමීත්වය අගය කිරීම වෙනුවෙන් වවුනියාව දිස්ත්‍රික්කයේ තරුණ පිරිසක් ද අද (18) වවුනියාවේදී පැළ දහසක් සිටුවීම ආරම්භ කළා.\nවවුනියාව දිස්ත්‍රික් තරුණ ක්‍රියාකාරීන් විසින් වවුනියාව, කට්පහපුරම් ප්‍රදේශයේදී පැළ සිටුවීමේ වැඩසටහන සංවිධානය කර තිබූ බවයි වාර්තා වන්නේ.\nඉන්දීය ජාතිකයෙකුට හිමිවන ඉහළම සම්මානය වන පද්ම ශ්‍රී සම්මානයෙන්ද විවෙක් පිදුම් ලබා ඇති අතර ඔහු සිදුකළ පරිසර සංරක්ෂණ ක්‍රියාවලිය වෙනුවෙන් සම්මාන රැසකින්ද ඔහුව අගයකර තිබෙනවා.",
       "URL": "https://www.hirunews.lk/268796/පැළ-ලක්ෂ-ගණනක්-සිටුවා-ජීවිතක්ෂයට-පත්වූ-දමිළ-ප්‍රහසන-නළු-විවේක්-වෙනුවෙන්-උතුරේ-තරුණයින්-පිරිසකගෙන්-පරිසරයට-පැළ-දහස්-ගණනක්-ඡයාරූප",
       "Category": "Local News",
       "Parent URL": "https://www.hirunews.lk/local-news.php?pageID=2012"
}