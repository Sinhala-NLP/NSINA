{
       "Source": "hirunews",
       "Timestamp": "Wednesday, 14 April 2021 - 17:51",
       "Headline": "චීනයෙන් ශ්‍රී ලංකාවට අලුත් අවුරුදු සුබ පැතුම්",
       "News Content": "සිංහල හා දෙමළ අලුත් අවුරුද්ද වෙනුවෙන් චීනය ශ්‍රී ලංකාව වෙත සුබ පැතුම් එක් කර තිබෙනවා.\nමෙරට චීන තානාපති කාර්යාලය නිවේදනයක් නිකුත් කරමින් සඳහන් කළේ උදා වූ අලුත් අවුරුද්ද දෙරටේ මිත්‍රත්වයට නව ආරම්භයක් වන බවයි.\nචීන - ශ්‍රී ලංකා උපාය මාර්ගික සහයෝගීත්වය තවත් ඉහළ නංවාලමින් එක්ව කටයුතු කිරීම තුලින් දෙරටේ ජනතාවට ප්‍රතිලාභ ලබාදීම අපේක්ෂාව බව ද එහි වැඩිදුරටත් දැක්වෙනවා.\nගෙවීගිය වසර චීනය හා ශ්‍රී ලංකාව අතර දේශපාලන විශ්වාසය තවදුරටත් තහවුරු වූ වසරක් බවයි චීන තානාපති කාර්යාලය අදාළ නිවේදනයෙන් ප්‍රකාශ කර ඇත්තේ.",
       "URL": "https://www.hirunews.lk/268437/චීනයෙන්-ශ්‍රී-ලංකාවට-අලුත්-අවුරුදු-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=2020"
}