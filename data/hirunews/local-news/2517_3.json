{
       "Source": "hirunews",
       "Timestamp": "Sunday, 16 August 2020 - 19:55",
       "Headline": "ප්‍රදේශයේ වන අලි ගැටළු සොයන්න, ඇමති ජොන්ස්ටන් මහරෑ කුඹුරට යයි (වීඩියෝ)",
       "News Content": "කුරුණෑගල - නිකවැරටිය ප්‍රදේශයේ ජනතාව මුහුණ පා සිටින වන අලි තර්ජනවලට කඩිනමින් විසදුම් ලබාදෙන ලෙසට මහාමාර්ග අමාත්‍ය ජොන්ස්ටන් ප්‍රනාන්දු අදාළ බලධාරීන්ට උපදෙස් ලබාදී තිබෙනවා.\nවන අලි ගම්වැදීම හේතුවෙන් ගොවීන්ගේ වගාවලට ද හානි කිරීම නිසා දැඩි අපහසුතාවට පත්ව ඇති බවට වාර්තා වීමත් සමඟ අමාත්‍යවරයා ඒ පිළිබදව කරුණු සොයා බලා තිබුණා.\nඑම ගැටළු පිළිබදව සොයා බැලීම සඳහා ඊයේ රාත්‍රියේම අමාත්‍ය ජොන්ස්ටන් ප්‍රනාන්දු ඇතුළු පිරිසක් අදාළ ප්‍රදේශයට පැමිණි බවයි හිරු වාර්තාකරු සඳහන් කළේ.\nඑම අවස්ථාවට කොටවෙහෙර ප්‍රාදේශීය ලේකම්වරයා, වනජීවි නිලධාරීන්, පොලීසිය ඇතුළු බලධාරීන් එක්ව සිටියා.\nඑමෙන්ම, අමාත්‍යවරයා ඇතුළු පිරිස වන අලි හානි කරන ලද කුඹුරක් නිරීක්ෂණය කිරීම සඳහා ද ඊයේ රාත්‍රියේ පැමිණියා.\nඑහිදී වන අලින්ගෙන් තම වගාවන් බේරා ගැනීම සඳහා පැල් රකිමින් සිටි ගොවියෙකු සමඟ අදහස් හුවමාරු කර ගත්තා.",
       "URL": "https://www.hirunews.lk/247972/ප්‍රදේශයේ-වන-අලි-ගැටළු-සොයන්න-ඇමති-ජොන්ස්ටන්-මහරෑ-කුඹුරට-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2517"
}