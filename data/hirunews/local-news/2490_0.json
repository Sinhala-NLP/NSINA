{
       "Source": "hirunews",
       "Timestamp": "Saturday, 29 August 2020 - 20:42",
       "Headline": "CIA හෙළිකරගත් මුලතිව් වනාන්තරයේ වැලි ජාවාරම (වීඩියෝ)",
       "News Content": "30 වසරක් පුරා පැවති යුද සමයේ පවා ආරක්ෂිතව පැවති මුලතිව් ඝන වනාන්තරය වැලි ජාවාරමක් හේතුවෙන් වැනසෙමින් පවතිනවා.\nහිරු සී.අයි.ඒ. කළ සොයාබැලීමකදී හෙළිවුයේ මේ වනවිට අනවසර වැලි ජාවාරම්කරුවන් මුලතිව් වනාන්තරය වැලි තොග රැස්කිරීමේ මධ්‍යස්ථානයක් බවට පත්කර ගෙන ඇති බවයි.\nඅද සී.අයි.ඒ. අනාවරණය මුලතිව් වන පියස ක්‍රම ක්‍රමයෙන් වනසන එම මහා වැලි ජාවාරම පිළිබදවයි.\nතිස් වසරක් පුරා පැවති යුද්ධයේදී පවා දැඩි ලෙස ආරක්ෂිතව පැවති මුලතිව් ඝන වනාන්තර පද්ධතිය මන්නාරම, වව්නියාව, කිලිනොච්චිය ආදී දිස්ත්‍රික්කවලට මායිම්ව පවතින මෙම වනාන්තර කලාපය හෙක්ටයාර එක් ලක්ෂ හැට නමදහස් පන්සිය අසුවක පමණ වපසරියකින් යුක්ත බවයි වන සංරක්ෂණ  දෙපාර්තමේන්තුව පවසන්නේ.\nකෙසේ වෙතත්, මේ ඝන වනාන්තරය අද වන විට අනවසර වැලි ජාවාරම්කරුවන්ගේ ගොදුරක් බවට පත්ව අවසන්.\nමෙම මහා පරිමාන වැලි ජාවාරම් සිදුවන්නේ මුලතිව් - මාන්කුලම් ප්‍රධාන මාර්ගයේ 13 වන සැතපුම් කණුව අසල සිට කිලෝ මීටර් 10ක් පමණ ඝන වනාන්තය තුලට වන්නටයි.",
       "URL": "https://www.hirunews.lk/248936/cia-හෙළිකරගත්-මුලතිව්-වනාන්තරයේ-වැලි-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2490"
}