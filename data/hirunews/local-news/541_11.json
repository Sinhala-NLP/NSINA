{
       "Source": "hirunews",
       "Timestamp": "Sunday, 12 February 2023 - 14:42",
       "Headline": "හැටන් ප්‍රදේශයේ මහා පරිමාණ මැණික් ජාවාරමක් පිළිබඳ විමර්ශන ඇරඹේ",
       "News Content": "හැටන් ප්‍රදේශයේ ක්‍රියාත්මක මහා පරිමාණ මැණික් ජාවාරමක් සම්බන්ධයෙන් මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පතිවරයාගේ අධීක්ෂණය යටතේ විමර්ශන ආරම්භ කර තිබෙනවා.\nදික්ඔය - බටල්ගල වතුයායේ තේ පඳුරු ගළවා මැණික් ඉල්ලම් සහිත පස් ගොඩගෙන වෙනත් ප්‍රදේශයකට ලොරි රථයකින් ප්‍රවාහනය කර ඉන් අනතුරුව මැණික් ගැරීම සිදුකරගෙන ගොස් ඇති බවටයි තොරතුරු ලැබී ඇත්තේ.\nමෙම ජාවාරමට ඇතැම් නිලධාරීන් සම්බන්ධ බවට ද සැක මතුව ඇති අතර, ඒ සම්බන්ධයෙන් විමර්ශන සිදු කරන බවයි පොලිසිය සඳහන් කළේ.",
       "URL": "https://www.hirunews.lk/327233/හැටන්-ප්‍රදේශයේ-මහා-පරිමාණ-මැණික්-ජාවාරමක්-පිළිබඳ-විමර්ශන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=541"
}