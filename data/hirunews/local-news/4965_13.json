{
       "Source": "hirunews",
       "Timestamp": "Thursday, 14 July 2016 - 19:19",
       "Headline": "දූෂණ විරෝධී හඩෙන් පැමිණිල්ලක්",
       "News Content": "නොරොච්චෝලේ ගල් අඟුරු බලාගාරයට ගල් අඟුරු මිලදී ගැනීමේදී සිදුව ඇති බව කියන අක්‍රමිකතාව හේතුවෙන් රටට අහිමි වූ මුදල් ඊට වගකිව යුත්තන්ගෙන් අයකර ගත යුතු බව දූෂණ විරෝධී හඩ සංවිධානය පවසනවා.\nඑහි කැඳවුම්කරු වසන්ත සමරසිංහ මහතා මේ බව සඳහන් කළේ මේ පිළිබඳ පෙත්සමක් භාරදීම සඳහා දූෂණ මර්දන කමිටු ලේකම් කාර්යාලයට අද පෙරවරුවේ පැමිණි අවස්ථාවේදී.\nපසුගිය වසරේදී නොරොච්චෝලේ ගල් අගුරු බලාගාරයට ගල් අඟුරු මිලදී ගැනිමේදී ටෙන්ඩර් පටිපාටියෙන් බැහැරව ක්‍රියාකර ඇති බැවින් එම ටෙන්ඩර් ගිවිසුම අහෝසි කළ හැකි බවට ශ්‍රේෂ්ඨාධිකරණය පසුගියදා නියෝගයක් නිකුත් කළා.\nනමුත් රජය එම නියෝගය ප්‍රකාරව කටයුතු කර නොමැති බවට පවසමින් දූෂණ විරෝධී හඩ සංවිධානය අද පෙරවරුවේ දූෂණ මර්දන කමිටු ලේකම් කාර්යාලයට පෙත්සමක් භාරදුන්නා.\nඅදාළ පෙත්සම මගින් විදුලි බල හා පුණර්ජණනීය බලශක්ති අමාත්‍ය රංජිත් සියඹලාපිටිය, අමාත්‍ය පාඨලී චම්පික රණවක ඇතුළු පාර්ශ්ව 25 ක් වග උත්තරකරුවන් ලෙස නම්කර තිබෙනවා.",
       "URL": "https://www.hirunews.lk/138023/දූෂණ-විරෝධී-හඩෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4965"
}