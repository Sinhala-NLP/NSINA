{
       "Source": "hirunews",
       "Timestamp": "Saturday, 01 June 2019 - 9:59",
       "Headline": "කොළඹ මාර්ග කිහිපයක අද සිට මාස 3ක් රථ වාහන ගමනාගමනය සීමා කෙරේ",
       "News Content": "කුරුඳුවත්ත සහ බම්බලපිටිය පොලිස් බල ප්‍රදේශවල මාර්ග කිහිපයක රථ වාහන ගමනාගමනය අද සිට මාස 3ක කාලයක් සීමා කෙරෙන බව පොලීසිය පවසනවා.\nපොලිස් මාධ්‍ය ප්‍රකාශක කාර්යාලය සදහන් කළේ වැසි ජලය බැස යාමට උමං මාර්ගයක් කැණීම මීට හේතුව බවයි.\nඒ අනුව ගාලූ පාර, ග්ලෙන් ආබර් පෙදෙස, මුහුදු මාර්ගය දක්වා රථ වාහන ගමනාගමනය මෙලෙස සීමා කෙරෙනු ඇති.\nඒ සඳහා විකල්ප මාර්ග ලෙස 8 වන පටුමඟ, හේග් පාර ඔස්සේ ගාලූ පාර දෙසට ගමන් කළ හැකි බව ද පොලිස් මාධ්‍ය ප්‍රකාශක කාර්යාලය සඳහන් කළා.\nඑසේම ලබන 15 වන දා සිට සැප්තැම්බර් 15 වන දා දක්වා කාලය තුළ මහාචාර්ය ස්ටැන්ලි විජේසුන්දර මාවතේ බෞද්ධාලෝක මාවත දෙස දක්වා පමණක් එක් දිශාවකට රථ වාහන ධාවනය කළ යුතු වනවා.\nබෞද්ධාලෝක මාවතේ සිට මහාචාර්ය ස්ටැන්ලි විජේසුන්දර මාර්ගය දෙසට ගමන් කරන රථ වාහන බෞද්ධාලෝක මාවතෙන් තුම්මුල්ල හන්දිය, තර්ස්ටන් මාවතෙන් නැවත නිදහස් වට රවුම, පිලිප් ගුණවර්ධන මාවත දෙසට ගමන් කළ හැකි බවයි පොලීිසිය වැඩිදුරටත් සඳහන් කළේ.",
       "URL": "https://www.hirunews.lk/217499/කොළඹ-මාර්ග-කිහිපයක-අද-සිට-මාස-3ක්-රථ-වාහන-ගමනාගමනය-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3323"
}