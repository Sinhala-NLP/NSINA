{
       "Source": "hirunews",
       "Timestamp": "Monday, 21 March 2022 - 14:52",
       "Headline": "සංචාරක සංවර්ධන බද්ද ගෙවීමට සහන කාලයක්",
       "News Content": "ලියාපදිංචි සංචාරක ආයතනවලට සංචාරක සංවර්ධන බද්ද ගෙවීමට සහන කාලයක් ලබාදීමට අදාළව යෝජනාවක් අමාත්‍ය මණ්ඩලයට ඉදිරිපත් කර ඇති බව සංචාරක අමාත්‍යාංශය සඳහන් කළා.\nඒ අනුව 2019 අප්‍රේල් 1 වනදා සිට 2021 දෙසැම්බර් 31 දක්වා සංචාරක සංවර්ධන අධිකාරියට ගෙවිය යුතු හිඟ සංචාරක බදු මුදල් ගෙවීම සඳහා දඩ මුදල් රහිතව වසර දෙකක සහන කාලයක් ලබාදීමට නියමිතයි.\nමීට පෙර සංචාරක සංවර්ධන බද්ද අය කිරීම සඳහා ලබාදී තිබූ සහන කාලය ඉකුත්වී ඇති බැවින් සහ සංචාරක ක්‍ෂේත්‍රයේ නියුතුවූවන්ගේ ඉල්ලීම් සළකා බලා අදාළ යෝජනාව කැබිනට් මණ්ඩලයට ඉදිරිපත් කරනු ඇති.\nවසරේ මේ දක්වා මෙරටට පැමිණි සංචාරකයින් සංඛ්‍යාව දෙලක්ෂ පනස් දහස ඉක්මවා තිබෙනවා.",
       "URL": "https://www.hirunews.lk/300007/සංචාරක-සංවර්ධන-බද්ද-ගෙවීමට-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=1280"
}