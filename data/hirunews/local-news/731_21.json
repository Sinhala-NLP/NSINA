{
       "Source": "hirunews",
       "Timestamp": "Wednesday, 16 November 2022 - 7:12",
       "Headline": "හංවැල්ලේ පාසලක සිසුවෙකුට පහර දුන් නැටුම් ගුරුවරයා ගැන විමර්ශන",
       "News Content": "ජාතික ගීය ශබ්ද නගා ගායනා නොකළ බව පවසමින් සිසුවෙකුට පහරදුන් නර්තන ගුරුවරයෙකු පිළිබඳ විමර්ශන ආරම්භ කර තිබෙනවා.\nහංවැල්ල ප්‍රදේශයේ ප්‍රධාන පාසලක 9 වන ශ්‍රේණියේ සිසුවෙකුයි මෙලෙස පහරකෑමට ලක්ව ඇත්තේ.\nඋදෑසන රැස්වීම අතරතුර එය සිදුව ඇති අතර, ජාතික ගීය ශබ්ද නගා ගායනා කරන ලෙස පවසමින් අදාළ ගුරුවරයා තම දරුවාගේ හිසට පහර දී ඇති බව මව පොලිසියට කරන ලද පැමිණිල්ලේ සඳහන්.\nමේ අතර සෑම පොලිසියකම ළමා හා කාන්තා කාර්යාංශ තවදුරටත් ශක්තිමත් කළ යුතු බවට කාන්තා හා ළමා කටයුතු පිළිබඳ අමාත්‍යාංශයීය උපදේශක කාරක\nසභාවේ දී අවධානයට ලක් කර තිබෙනවා.\nඒ අනුව ඒ සඳහා සෑ ම පොලිස් ස්ථානයකම වෙන ම කාමරයක් සහ ඊට අනුයුක්ත ව කටයුතු කිරීමට පොලිස් නිලධාරිනියන් සිවු දෙනෙකු පත් කළ යුතු බවට යි උපදෙස් ලබා දී ඇත්තේ.\nළමා අපරාධකරුවන් නීතිය ඉදිරියට ගෙන ඒම මෙන්ම ඒවා වාර්තා කිරීමේ දී විශේෂ ක්‍රම අනුගමනය කළ යුතු බවට ද එහි දී සාකච්ඡා වී තිබෙනවා.",
       "URL": "https://www.hirunews.lk/320481/හංවැල්ලේ-පාසලක-සිසුවෙකුට-පහර-දුන්-නැටුම්-ගුරුවරයා-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=731"
}