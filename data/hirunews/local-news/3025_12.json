{
       "Source": "hirunews",
       "Timestamp": "Saturday, 30 November 2019 - 7:08",
       "Headline": "කළු සිකුරාදා, ලන්ඩන් පාලම මත ප්‍රහාරයෙන්, දෙදෙනෙකු මරුට - නෙදර්ලන්තයේත් ත්‍රස්ත ප්‍රහාරයක්",
       "News Content": "ලන්ඩන් පාලම මතදී ත්‍රස්තවාදියෙකු විසින් ඊයේ එල්ල කළ පිහි ප්‍රහාරයෙන් පුද්ගලයන් දෙදෙනෙකු ජීවිතක්ෂයට පත්වී ඇති අතර, තුන් දෙනෙකු තුවාල ලබා තිඛෙනවා.\nනත්තල් නිවාඩු සමයේ සාප්පු සවාරි අරඹන කළු සිකුරාදා දිනයේදී එල්ල වූ මෙම ප්‍රහාරයේදී ත්‍රස්තවාදියා මෙල්ල කිරීමට පාලම මතින් ගමන් ගත් ජනයා එක්වී ඇති බව සඳහන්.\nපසුව පොලීසිය පැමිණ එල්ල කළ වෙඩි ප්‍රහාරයෙන් උස්මාන් ඛාන් ලෙස හඳුනාගෙන ඇති මෙම 28 හැවිරිදි ත්‍රස්තවාදියා ජීවිතක්ෂයට පත්වුණා.\nවිමර්ශනවලදී අනාවරණ වී ඇත්තේ ප්‍රහාරකයා ත්‍රස්ත චෝදනා මත සිර ගත වී ඇප මත මුදා හැර ඇති පුද්ගලයෙකු බවයි. ප්‍රහාරයෙන් පසු ලන්ඩන් නුවර ආරක්ෂාව දැඩි කෙරුණු අතර, අගමැති බොරිස් ජොන්සන් විසින් ආරක්ෂක මණ්ඩලයේ හදිසි කෝබ්‍රා කමිටු රැස්වීමක් ද කැදවනු ලැබුවා.\nමේ අතර, කළු සිකුරාදා දින සාප්පු සවාරිය අතරතුර නෙදර්ලන්තයේ හේග් නුවර වීථීයකදීත් පිහි ප්‍රහාරයක් එල්ල වී තිඛෙනවා.\nඑහිදී පුද්ගලයන් තුන් දෙනෙකු තුවාල ලබා ඇති අතර, ත්‍රස්ත සැකකරු මෙතෙක් අත්අඩංගුවට ගැනීමට හැකි වී නැහැ.",
       "URL": "https://www.hirunews.lk/229239/කළු-සිකුරාදා-ලන්ඩන්-පාලම-මත-ප්‍රහාරයෙන්-දෙදෙනෙකු-මරුට-නෙදර්ලන්තයේත්-ත්‍රස්ත-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3025"
}