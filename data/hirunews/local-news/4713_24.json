{
       "Source": "hirunews",
       "Timestamp": "Wednesday, 11 January 2017 - 21:26",
       "Headline": "බහුතර තීන්දුවට කටයුතු කරන්න ජනපති බැඳී සිටිනවා - විජිත් විජයමුණි",
       "News Content": "ජනාධිපති මෛත්‍රීපාල සිරිසේන මහතා ශ්‍රී ලංකා නිදහස් පක්ෂයේ නායකත්වය භාරගත් නිසා මධ්‍යම කාරක සභාවේ බහුතර තීන්දුවට අනුව කටයුතු කිරීමට එතුමා බැදී සිටින බව වාරිමාර්ග සහ ජල සම්පත් කළමනාකරණ අමාත්‍ය විජිත් විජයමුණි සොයිසා මහතා පවසනවා.\nඅද ශ්‍රී ලංකා නිදහස් පක්ෂ මූලස්ථානයේ පැවති ප්‍රවෘත්ති සාකච්ඡාවකදී අමාත්‍යවරයා මේ බව සඳහන් කළා.\nඑහිදී වැඩිදුරටත් අදහස් දැක්වූ අමාත්‍යවරයා.\n\"හම්බන්තොට උත්සවයට ශ්‍රී ලංකා නිදහස් පක්ෂය නියෝජනය කරමින් සහභාගී වුනේ මම.මම එනකොට රැස්වීම් භූමියට මගේ ජීවිතය බේරගත්තේ බොහෝම අමාරුවෙන්.පාරවල් වල පොලීසිය හිටියා,හැබැයි විරෝධතාකරුවෝ ආවේ ගම් අස්සෙන් ගෙවල් අස්සෙන්.තමුන්නාන්සේලා දන්නවනේ මාව අහුවුනානම් අප්පච්චි මලා කියලා ඉතුරු කරන එකක් නෑනේ.අනිවාර්යෙන් බඩුම තමයි.කැළෑ පාරකින් ගිහිල්ලා තමයි රැස්වීම් භූමියට ගියේ.මේ රැස්වීම් භූමියට මේ ගොල්ලෝ ආක්‍රමණය කලා.ගහන්න ආවා.ප්‍රහාර එල්ල වුනා.ප්‍රති ප්‍රහාර එල්ල වුනා.මම දැක්ක දේ එච්චරයි.අපි සම්පුර්ණයෙන් විරුද්ධයි භික්ෂුන් වහන්සේලාට අත තියනවට.නමුත් ස්වාමීන් වහන්සේලාත් හැසිරුණූ විදිහ මම දන්නේ නෑ වෙනම පිරිසක් හිටියා මම දන්නෙ නෑ ඒ ශ්‍රමණ වේශ ධාරීන්ද කියලා.\"",
       "URL": "https://www.hirunews.lk/151856/බහුතර-තීන්දුවට-කටයුතු-කරන්න-ජනපති-බැඳී-සිටිනවා-විජිත්-විජයමුණි",
       "Category": "Local News",
       "Parent URL": "https://www.hirunews.lk/local-news.php?pageID=4713"
}