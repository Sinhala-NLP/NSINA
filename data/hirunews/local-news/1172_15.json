{
       "Source": "hirunews",
       "Timestamp": "Friday, 13 May 2022 - 12:28",
       "Headline": "ත්‍රිකුණාමලයේ ආරක්ෂාව දැඩි කෙරෙයි",
       "News Content": "අද (13) දින ත්‍රිකුණාමලය නගරයේ පොලිසිය සහ යුද හමුදාව ඇතුළු සියලුම ආරක්ෂක අංශ විසින් මාර්ග බාධක යොදා ගනිමින් දැඩි ආරක්ෂාවක් සලසා ඇති බව වාර්තා වනවා.\nඒ හිටපු අග්‍රාමාත්‍ය මහින්ද රාජපක්ෂ ත්‍රිකුණාමල නාවික හමුදා කඳවුරේ රැඳී සිටින බැවින්.\nනගරය පුරා ම අද දින පාසල් විවෘත වුවත් ඉතාමත් සීමිත සිසුන් පිරිසක් පමණ යි පාසල් පැමිණ තිබෙන්නේ.\nකෙසේ වෙතත් අද රාජ්‍ය ආයතන අර්ධ රාජ්‍ය ආයතන පෞද්ගලික ආයතන සියල්ල විවෘත ව පවතිනවා.\nඑදිනෙදා අවශ්‍ය දෑ මිල දී ගැනීම සඳහා ජනතාව සාමාන්‍ය ආකාරයට නගරය පුරා සැරිසරන අතර, ඉතාමත් සාමකාමී වටපිටාවක් නිර්මාණය වී ඇති බව යි වාර්තා වන්නේ.",
       "URL": "https://www.hirunews.lk/304213/ත්‍රිකුණාමලයේ-ආරක්ෂාව-දැඩි-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1172"
}