{
       "Source": "hirunews",
       "Timestamp": "Saturday, 13 February 2021 - 16:02",
       "Headline": "බෙල්ලන්විල බෝධීන් වහන්සේ සංරක්ෂණය කිරීමේ කටයුතු අගමැතිගේ ප්‍රධානත්වයෙන් ඇරඹෙයි",
       "News Content": "ඓතිහාසික බෙල්ලන්විල බෝධීන් වහන්සේ සංරක්ෂණය කිරීමේ  පුණ්‍ය උත්සවය අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද ආරම්භ වුණා.\nමෙහිදී අදහස් දැක්වූ අග්‍රාමාත්‍යවරයා, මෙම බෝධීන් වහන්සේගේ අලුතින් මතුව ඇති අංකුර සහ මුල්, ක්‍රමානුකූලව වැඩීම පිණිස ප්‍රමාණවත් අවකාශ ලැබෙන පරිදි ඇතුළු ප්‍රාකාරය සහිත මළුව පුළුල් විය යුතු යැයි ප්‍රකාශ කළ බවයි අග්‍රාමාත්‍ය කාර්යාලය නිවේදනය කළේ.\nඑසේම, ඊට උචිත පරිදි පළමු ප්‍රාකාරය සැදැහැවතුන්ගේ වන්දනා මාන හා පුදපූජා සඳහා පෞරාණික බෝධි ප්‍රාකාර හා බෝධිඝර සංරක්ෂණය පිලිබඳ විශේෂඥයින් උපදෙස් මත විශාල කොට ඉදිකිරීම අත්‍යාවශ්‍ය බව ද මෙහිදී අග්‍රාමාත්‍යවරයා ප්‍රකාශ කර තිබෙනවා.\nමෙම අවස්ථාවට මහා සංඝරත්නය මැති ඇමතිවරුන් ඇතුළු පිරිසක් එක්ව සිටි බව අග්‍රාමාත්‍ය කාර්යාලය වැඩිදුරටත් සඳහන් කළා.",
       "URL": "https://www.hirunews.lk/262501/බෙල්ලන්විල-බෝධීන්-වහන්සේ-සංරක්ෂණය-කිරීමේ-කටයුතු-අගමැතිගේ-ප්‍රධානත්වයෙන්-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=2149"
}