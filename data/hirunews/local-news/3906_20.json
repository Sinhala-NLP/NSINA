{
       "Source": "hirunews",
       "Timestamp": "Thursday, 07 June 2018 - 17:57",
       "Headline": "පාරිභෝගික සේවා අධිකාරියේ උණුසුම් තත්වයක්",
       "News Content": "පාරිභෝගික සේවා අධිකාරි සභාපති, අධ්‍යක්ෂ ජනරාල් ඇතුලූ නිලධාරි මඩුල්ලක් අද පස්වරුවේ එහි සේවකයින්ගේ බලහත්කාරයෙන් රදවා ගෙන තිබෙනවා.\nඒ එම අධිකාරියේ මානව සම්පත් අංශයේ ප්‍රධානියා ඉවත් කරන ලෙසට බලකරමින්.\nඅද උදෑසන සිට එහි සේවකයින් අවස්ථා කිහිපයකදී මානව සම්පත් අංශයේ ප්‍රධානියාට පරීක්ෂණයක් සිදුකරන බැවින් වැඩ තහනම් කර ඉවත් කරන ලෙසට දැනුම්දී තිබෙනවා.\nඑසේ නොකළ බැවින් සභාපතිවරයා ඇතුළු පිරිස සේවකයින් විසින් ග්‍රහණයට ගෙන ඇති අතර එහිදී උණුසුම් තත්ත්වයක් ඇති වුණා.",
       "URL": "https://www.hirunews.lk/192529/පාරිභෝගික-සේවා-අධිකාරියේ-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3906"
}