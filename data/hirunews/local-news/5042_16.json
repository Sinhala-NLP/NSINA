{
       "Source": "hirunews",
       "Timestamp": "Tuesday, 17 May 2016 - 17:00",
       "Headline": "මුහුදේ සුළං වේගය වැඩිවීමේ අවදානම තවමත්  - කඩුවෙල නගරයත් ජලයෙන් යටවේ",
       "News Content": "දිවයිනට බලපෑ අධික වැසි සහ සුළං තත්ත්වයට හේතුවූ අඩුපීඩන කලාපය තවදුරටත් ශ්‍රී ලංකාවෙන් ඉවතට ගමන් කරමින් තිබෙන බව කාලගුණ විද්‍යා දෙපාර්තමේන්තුව ප්‍රකාශ කළා.\nකෙසේ වෙතත් දිවයින අවට මුහුදේ සුළෙඟ් වේගය වැඩිවීමේ අවදානම තවදුරටත් එලෙසින්ම පවතිනවා.\nඑසේම පළාත් කිහිපයකට ඉදිරි පැය 24 තුළත් තද වැසි අපේක්ෂා කරන බවද කාලගුණ විද්‍යා දෙපාර්තමේන්තුව ප්‍රකාශ කළා.\nමේ අතර කඩුගන්නාව - ඉලූක්වත්ත ප්‍රදේශයේ සිදුවූ නායයෑමෙන් අතුරුදන්වූ හයදෙනා අතරින් දෙදෙනෙකුගේ සිරුරු සොයාගෙන තිබෙනවා.\nපොලීසිය ප්‍රකාශ කළේ කාන්තාවකගේ සහ දරුවෙකුගේ සිරුරක් මෙලෙස සොයාගත් බවයි.\nඅතුරුදන්වූ අනෙක් සිව්දෙනා සොයා සිදුකරන මෙහෙයුම්වලට අයහපත් කාලගුණයෙන් දැඩි බාධා මතුව තිබෙනවා.\nඅධික වර්ෂාව හේතුවෙන් මේ වනවිට කඩුවෙල නගරයද ජලයෙන් යටවී ඇති බවයි අප වාර්තාකරුවන් ප්‍රකාශ කළේ.\nබියගම - සියඹලාපේ මංසන්ධියේ සිට කඩුවෙල සහ කැළණිය දක්වා වූ මාර්ගයේ ගමනාගමන කටයුතු මේ වනවිට සම්පූර්ණයෙන්ම ඇණහිට තිබෙනවා.\nමල්වාන ප්‍රදේශයේද මාර්ග රැසක් ජලයෙන් යටවී ඇති බවයි අප වාර්තාකරුවන් සඳහන් කළේ.",
       "URL": "https://www.hirunews.lk/133429/මුහුදේ-සුළං-වේගය-වැඩිවීමේ-අවදානම-තවමත්-කඩුවෙල-නගරයත්-ජලයෙන්-යටවේ",
       "Category": "Local News",
       "Parent URL": "https://www.hirunews.lk/local-news.php?pageID=5042"
}