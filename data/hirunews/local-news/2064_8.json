{
       "Source": "hirunews",
       "Timestamp": "Thursday, 25 March 2021 - 14:49",
       "Headline": "සුරත්මන් ඩීන් ඇතුළු තුන්දෙනා නිදොස් කොට නිදහස්",
       "News Content": "පාස්කු ප්‍රහාරයට දින 15 කට පසු ත්‍රස්තවාදය වැලැක්වීමේ පනත යටතේ අත්අඩංගුවට ගත් පැල්වත්ත සීනි කර්මාන්තශාලාවේ හිටපු ප්‍රධාන මෙහෙයුම් නිලධාරී සුරත්මන් ඩීන් ඇතුළු තුන්දෙනා නිදොස් කොට නිදහස් කර තිබෙනවා.\nඒ, වැල්ලවාය මහේස්ත්‍රාත් අධිකරණයේදී  ඊට අදාල නඩුව ඊයේ කැඳවු අවස්ථාවේදීයි.\nපාස්කු ප්‍රහාරයෙන් පසු 2019 මැයි 07 වනදා පැල්වත්ත සීනි කර්මාන්තශාලා පරිශ්‍රයේදී සුරත්මාන් ඩීන් රාමසාන් දිනය සැමරීම සම්බන්ධව සේවකයින් පිරිසක් සමග රැස්වීමක් පවත්වා තිබුණා.\nකෙසේ වෙතත්, කර්මාන්තශාලාවේ ඇතැම් පිරිස් චෝදනා කළේ එම රැස්වීම ත්‍රස්ත ප්‍රහාරයක් සැලසුම් කිරීමේ අරමුණින් පැවැත්වූ බවටයි.\nඒ අනුව ඇතිවු නොසන්සුන් තත්ත්වය පාලනය කිරීම සඳහා බුත්තල පොලිසිය සහ පොලිස් විශේෂ කාර්ය බලකාය කැඳවා තිබූ අතර ඔවුන් සිදුකළ පරික්ෂාවකදී පැල්වත්ත කර්මාන්තශාලාවට අයත් උක් වගා භූමියක තිබී වෝකි ටෝකි කිහිපයක්, ඇමති ආරක්ෂක ඇඳුම් කිහිපයක්  හමුවුණා.\nඊට අදාලව පැල්වත්ත සීනි කර්මාන්තශාලාවේ හිටපු ප්‍රධාන මෙහෙයුම් නිලධාරී සුරත්මන් ඩීන් ඇතුළු තුන්දෙනා ත්‍රස්තවාදය වැලැක්වීමේ පනත යටතේ අත්අඩංගුවට ගෙන රැඳවුම් නියෝග මත බුත්තල පොලිසියේ රදවා තිබුණා.\nපසුව වැල්ලවාය මහේස්ත්‍රාත් අධිකරණය හමුවේ මොවුන්ට විරුද්ධව නඩු පවරා තිබුණා.",
       "URL": "https://www.hirunews.lk/266495/සුරත්මන්-ඩීන්-ඇතුළු-තුන්දෙනා-නිදොස්-කොට-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=2064"
}