{
       "Source": "hirunews",
       "Timestamp": "Monday, 10 April 2023 - 9:27",
       "Headline": "සටන් විරාමයක් සඳහා යේමනයට සෞදි දූත පිරිසක්",
       "News Content": "ස්ථිර සටන් විරාමයකට එළඹීමේ අරමුණින් හවුති කැරළිකරුවන් සමග සාකච්ඡාවකට සෞදි අරාබි දූත පිරිසක් යේමනයේ සානා අගනුවරට පැමිණ තිබෙනවා.\nඊට සහයදීම සඳහා ඕමානයේ සාම කණ්ඩායමක්ද සානා වෙත පැමිණ ඇති බවයි විදෙස් වාර්තා සඳහන් කළේ.\n2015 වසරේදී හවුති කැළිකරුවන් යේමන අගනුවර පාලන බලය හිමිකරගැනීමත් පැවති රජය සහ ඔවුන් අතර යුද්ධයක් ආරම්භවී තිබුණා.\nමෙහිදී සෞදි අරාබිය ප්‍රමුඛ සන්ධානයක් පැවති රජයට සහය ලබාදුන් අතර, එතැන් සිට මේ දක්වා පැවති ගැටුම්වලින් යේමන ජනගහනයෙන් සියයට අසූවක් පීඩාවට පත්ව ලක්ෂයකට අධික පිරිසක් මියගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/332157/සටන්-විරාමයක්-සඳහා-යේමනයට-සෞදි-දූත-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=423"
}