{
       "Source": "hirunews",
       "Timestamp": "Monday, 29 March 2021 - 16:16",
       "Headline": "දෙකට කැඩුණු සිමෙන්ති කන්ටේනරය",
       "News Content": "අද කිලිනොච්චිය කොකාවිල් ප්‍රදේශයේදී සිමෙන්ති ප්‍රවාහනය කළ ලොරි රථයක් ගසක ගැටීමෙන්  එම රථයේ රියදුරු බරපතල තුවාල ලබා ඇති බව මාන්කුලම පොලිසිය සඳහන් කළා.\nපොලිසිය පැවසූවේ සිමෙන්ති ප්‍රවාහනය කළ ලොරි රථයේ පසුපස සවි කර තිබූ කන්ටේනර් පෙට්ටිය ගසක වැදීමෙන් එය දෙකඩ වී ඇති බවයි.\nමෙම අනතුරින්  රියදුරු බරපතල තුවාල ලබා ඇති අතර තුවාලකරු කිලිනොච්චිය රෝහලට ඇතුළත් කොට ඇති බවද පොලිසිය සඳහන් කළා.\nලොරි රථයේ වේගය පාලනය කර ගැනීමට නොහැකිවීමෙන් අනතුර සිදුවී තිබෙන අතර ඒ සම්බන්ධයෙන් මාන්කුලම පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/266904/දෙකට-කැඩුණු-සිමෙන්ති-කන්ටේනරය",
       "Category": "Local News",
       "Parent URL": "https://www.hirunews.lk/local-news.php?pageID=2054"
}