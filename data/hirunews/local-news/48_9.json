{
       "Source": "hirunews",
       "Timestamp": "Wednesday, 06 September 2023 - 16:40",
       "Headline": "''ඖෂධ හිඟය අවමයි'' - නියෝජ්‍ය සෞඛ්‍ය අධ්‍යක්ෂ ජනරාල් කියයි",
       "News Content": "මීට පෙර රට තුළ ඖෂධ වර්ග 300ක පමණ හිඟයක් පැවතිය ද මේ වනවිට එය 150 දක්වා අඩු වී ඇති බව සෞඛ්‍ය අමාත්‍යාංශයේ නියෝජ්‍ය සෞඛ්‍ය සේවා අධ්‍යක්ෂ ජනරාල් වෛද්‍ය ජී.විජේසූරිය ප්‍රකාශ කළා.\nඒ කොළඹ අද පැවති මාධ්‍ය හමුවකට එක්වෙමින්.\nනිසි දැනුම් දීමකින් තොරව විදේශගතවන වෛද්‍යවරුන් සම්බන්ධයෙන් ඉදිරියේදී දැඩි ක්‍රියාමාර්ග ගැනීමට සිදුවන බව ඔහු ප්‍රකාශ කරනු ලැබුවා.\nමේ අතර, සෞඛ්‍ය අමාත්‍යංශය විසින් සිදුකරන විමර්ශනවලින් වෘත්තීය සමිති නායකයින් දඩයම් කිරීමක් සිදුවන බවට චෝදනා කරමින් පරිපූරක වෛද්‍ය සේවා ඒකාබද්ධ බල මණ්ඩලය සෞඛ්‍ය අමාත්‍යංශයේ ලේකම්වරයාට ලිපියක් යොමුකර තිබෙනවා.",
       "URL": "https://www.hirunews.lk/347358/ඖෂධ-හිඟය-අවමයි-නියෝජ්‍ය-සෞඛ්‍ය-අධ්‍යක්ෂ-ජනරාල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=48"
}