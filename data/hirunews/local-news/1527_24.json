{
       "Source": "hirunews",
       "Timestamp": "Tuesday, 30 November 2021 - 10:49",
       "Headline": "බාබඩෝස් බ්‍රිතාන්‍ය කිරීටයෙන් ස්වාධීන වෙයි",
       "News Content": "බ්‍රිතාන්‍ය කිරීටයට යටත් ව තිබූ බටහිර ඉන්දීය කොදෙව් බාබඩෝස් දූපත ස්වාධීන රාජ්‍යයක් ලෙස ඊයේ මධ්‍යම රාත්‍රියේ සිට ප්‍රකාශයට පත් කෙරුණා.\nඒ බ්‍රිතාන්‍යය මහ රැජිනගේ නියෝජිතයෙකු ලෙස පැමිණි ඔටුන්න හිමි චාල්ස් කුමරු එක් වූ උත්සවයක දී.\nඒ අනුව බ්‍රිතාන්‍යය කිරීටයෙන් නිදහස ලැබූ නවතම රාජ්‍යය ලෙස බාබඩෝස් ජනරජය ප්‍රකාශයට පත් කෙරෙනු ඇති.\nමෙලෙස බ්‍රිතාන්‍ය කිරීටයට යටත් ව සිටි රටක් ස්වාධීන රාජ්‍යයක් ලෙස ප්‍රකාශයට පත් කෙරෙන්නේ දශක දෙකකට පසුව යි.\nමීට පෙර දෙදහස වසරේ දී බ්‍රිතාන්‍යය ධජය යටතේ පාලනය කෙරුණු හොංකොං රාජ්‍යය මහජන චීන සමූහාණ්ඩු යටතේ පාලනය කෙරෙන පාලන ඒකකයක් ලෙස ප්‍රකාශයට පත් කෙරුණා.",
       "URL": "https://www.hirunews.lk/289602/බාබඩෝස්-බ්‍රිතාන්‍ය-කිරීටයෙන්-ස්වාධීන-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1527"
}