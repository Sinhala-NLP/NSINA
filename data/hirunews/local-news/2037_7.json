{
       "Source": "hirunews",
       "Timestamp": "Wednesday, 07 April 2021 - 6:46",
       "Headline": "මෙම වසරේ මුල් මාස 3ට පොලිසියේ 14ක් පාරේ මැරිලා",
       "News Content": "මෙම වසරේ මුල් මාස තුන ඇතුලත පමනක් පොලිස් නිලධාරීන් 14 දෙනෙක් මහමග අනතුරු හේතුවෙන් මියගොස් තිබෙනවා.\nඑම කාලය තුළ රිය අනතුරුවලින් බරපතළ තුවාල ලැබූ නිලධාරීන් ගණන 22ක්.\nසුළු තුවාල ලැබූවන්ගේ සංඛ්‍යාව 74 ක්.\nපසුගිය වසරේ මහමග සිදුවූ රිය අනතුරුවලින් පොලිස් නිලධාරීන් 39 දෙනෙක් මියගොස් තවත් 394ක් බරපතළ සහ සුළු තුවාල ලැබූවා.\nඑමෙන්ම 2019 වසරේදී මහමග පොලිස් නිලධාරීන් 38 දෙනෙක් මියගියා අතර තුවාල ලැබූවන් ගණන 292 ක්.\nසංඛ්‍යා දත්තයන්ට අනුව වැඩිම පොලිස් නිලධාරීන් පිරිසක් මග මරුවාට බිලිවී ඇත්තේ 2018 වසරේදීයි.\nඑම වසරේදී පොලිස් නිලධාරීන් 44 දෙනෙක් මහමග අනතුරු නිසා මියගොස් ඇති අතර තවත් 321 දෙනෙක් තුවාල ලබා තිබෙනවා.\nමේ හැරුණු විට රිය අනතුරු හේතුවෙන්  දිනකට දළවශයෙන් මහමග කෙලවර වන ජීවිත ගනන  08ක්.\nඑම ගණන වසරකට දළවශයෙන් මරණ 3000කට ආසන්න සංඛ්‍යාවක්.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කරන්නේ රිය අනතුරුවල යම් වැඩි වීමක් මේ වන විට දක්නට ඇති බවයි.\nඅප්‍රේල් උත්සව මාසයේ සාමාන්‍යයෙන් රිය අනතුරුවල සැලකිය යුතු ඉහළ යාමක් දක්නට  ඇති බැවින් ඒ ගැන වඩාත් සැලකිලිමත් වන ලෙසත් පොලිස් මාධ්‍ය ප්‍රකාශක වරයා රියදුරන්ගෙන් ඉල්ලීමක් කරනවා.",
       "URL": "https://www.hirunews.lk/267710/මෙම-වසරේ-මුල්-මාස-3ට-පොලිසියේ-14ක්-පාරේ-මැරිලා",
       "Category": "Local News",
       "Parent URL": "https://www.hirunews.lk/local-news.php?pageID=2037"
}