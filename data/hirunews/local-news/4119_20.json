{
       "Source": "hirunews",
       "Timestamp": "Thursday, 18 January 2018 - 15:08",
       "Headline": "පුද්ගල පැහැරගැනීමක සැකකරුවන් CCTV කැමරාවේ",
       "News Content": "කප්පම් ලබාගැනීමේ අරමුණින් ඉකුත් 05 වන දින ත්‍රිකුණාමලය ප්‍රදේශයේ පදිංචි පුද්ගලයෙකු පැහැරගෙන ගොස් ඇති බවට කළ පැමිණිල්ලක් අනුව පොලිසිය පරීක්ෂණ ආරම්භ කර තිබෙනවා.\nමෙලෙස පැහැර ගැනීමට ලක් වූ පුද්ගලයා කප්පම්කරුවන් විසින් පසුගිය 07 වනදා රාත්‍රියේ මිරිස්වත්ත ප්‍රදේශයේදී අතහැර ගොස් සිටියදී හමුව ඇති බවයි පොලිසිය පවසන්නේ.\nමෙලෙස කප්පම්කරුවන්ගෙන්  මෙම පුද්ගලයා මුදා ගැනීමට පවුලේ සාමාජිකයින් විසින් රුපියල් ලක්ෂ 25 ක මුදලක් ලබා දී ඇති බවද පොලිසිය සඳහන් කළා.\nමෙම සිද්ධියට කාන්තාවක්ද සම්බන්ධ බවයි පොලිසිය ප්‍රකාශ කරන්නේ.\nමෙම සැකකරුවන් හඳුනාගැනීම සඳහා පොලිසිය විසින් අදාළ ප්‍රදේශයේ තිබූ සීසීටීවී කැමරාවලින් ලබාගත් දර්ශණ මාධ්‍යට නිකුත් කර ඇති අතර පොලිසිය විසින් නිකුත්කළ එම දර්ශණ පහතින්",
       "URL": "https://www.hirunews.lk/181405/පුද්ගල-පැහැරගැනීමක-සැකකරුවන්-cctv-කැමරාවේ",
       "Category": "Local News",
       "Parent URL": "https://www.hirunews.lk/local-news.php?pageID=4119"
}