{
       "Source": "hirunews",
       "Timestamp": "Sunday, 20 March 2022 - 14:25",
       "Headline": "වතුර බැරලයකට වැටී කුඩා දරුවෙකු ජීවිතක්ෂයට",
       "News Content": "මුලතිව් - පුදුකුඩිඉරිප්පු - කයිවේලි ප්‍රදේශයේ නිවසක වතුර පිරවූ බැරලයකට වැටී වයස අවුරුද්දයි මාස 2ක කුඩා දරුවෙකු ඊයේ ජීවිතක්ෂයට පත්වී තිබෙනවා.\nපොලීසිය ප්‍රකාශ කළේ දෙමව්පියන් සමග සිටි දරුවා ඔවුන්ගෙන් මිදී නිවසේ වැසිකිලිය අසළ පිහිටි ජලය පිරවූ කුඩා බැරලයට ඇද වැටී ඇති බවයි.\nමිය ගිය දරුවා නිවුන් දරුවන් දෙදෙනෙකුගෙන් පිරිමි දරුවෙකු වන අතර අනෙක් ගැහැණු දරුවා පමණක් තනිව සිටිනු දැක දෙමව්පියන් මිය ගිය දරුවා පිළිබදව විපරම් කර තිබෙනවා.\nඑම අවස්ථාවේ දරුවා වතුර බැරලයට වැටී සිටිනු දැක රෝහල් ගත කළ ද එහිදී එම දරුවා ජීවිතක්ෂයට පත්ව තිබූ බවයි පොලීසිය සදහන් කළේ.",
       "URL": "https://www.hirunews.lk/299921/වතුර-බැරලයකට-වැටී-කුඩා-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1282"
}