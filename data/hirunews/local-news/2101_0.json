{
       "Source": "hirunews",
       "Timestamp": "Tuesday, 09 March 2021 - 8:15",
       "Headline": "කොළඹ ඔක්සිජන්, පහත බැස ඇති බවට වන ප්‍රචාර අසත්‍යයි",
       "News Content": "කොළඹ නගරයේ ඔක්සිජන් ප්‍රතිශතය ක්‍රමයෙන් පහළ යන බවට පැතිර යන ප්‍රකාශ විද්‍යාත්මක සමීක්ෂණයකින් තහවුරු වී නොමැති බව පරිසර අමාත්‍යාංශය පවසනවා.\nඑහි ලේකම් විශේෂඥ වෛද්‍ය අනිල් ජාසිංහ ප්‍රකාශ කළේ එවැනි තත්ත්වයක් සත්ව හා ශාක ප්‍රජාවෙහි පැවැත්මට බලපාන බැවින් ඒ සම්බන්ධයෙන් වැඩිදුර සොයාබැලීමට පත් කළ කමිටුවේ වාර්තාවට අනුව ඔක්සිජන් ප්‍රතිශතය පහත බැස ඇති බවට වන ප්‍රකාශ අසත්‍ය බවයි.\nමධ්‍යම පරිසර අධිකාරිය හා පරිසර අමාත්‍යාංශයේ වායු සම්පත් කළමනාකරණ හා ජාතික ඕසෝන් ඒකකයේ නිලධාරීන් පිරිසක් විසින් මේ පිළිබදව විමර්ශනය කර තිබුණා.",
       "URL": "https://www.hirunews.lk/264771/කොළඹ-ඔක්සිජන්-පහත-බැස-ඇති-බවට-වන-ප්‍රචාර-අසත්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=2101"
}