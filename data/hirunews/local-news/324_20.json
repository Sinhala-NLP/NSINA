{
       "Source": "hirunews",
       "Timestamp": "Monday, 22 May 2023 - 20:08",
       "Headline": "WhatsApp මෘදුකාංගය සඳහා සංස්කරණ පහසුකමත් ලබා දෙයි",
       "News Content": "ලෝකයේ වඩාත්ම ප්‍රසිද්ධ ක්ෂණික පණිවිඩකරණ යෙදුම වන WhatsApp මෘදුකාංගය සඳහා නවතම පහසුකමක් ලබා දී තිබෙනවා.\nඒ යවන ලද පණිවිඩයක් විනාඩි 15ක කාලයක් තුල සංස්කරණය කිරීමේ හැකියාවයි.\nමීට පෙර, WhatsApp විසින් ඉඩ ලබා දී තිබුනේ පණිවිඩ මකා දැමීමට පමණයි.\nඒ සම්බන්ධයෙන් විවිධ පාර්ශ්ව විසින් සිදු කරනු ලැබූ ඉල්ලීම සලකා බලා මෙම සංස්කරණ පහසුකම ලබා දුන් බවයි මෙටා සමාගම පවසන්නේ.\nමෙම පණිවිඩ සංස්කරණය කිරීමේ පහසුකම මෘදුකාංගයේ ඉදිරි යාවත්කාලීනයෙන් ලබා දීමට කටයුතු සූදානම් කර ඇති බවත් ඔවුන් සඳහන් කරනවා.",
       "URL": "https://www.hirunews.lk/335949/whatsapp-මෘදුකාංගය-සඳහා-සංස්කරණ-පහසුකමත්-ලබා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=324"
}