{
       "Source": "hirunews",
       "Timestamp": "Saturday, 14 January 2023 - 7:24",
       "Headline": "ටැප් එක කැඩුවා කියා විදුහල්පතිනියක් සිසුවියන්ට හොඳට ම ගුටි දීලා",
       "News Content": "උරගස්මංහන්දිය ප්‍රදේශයේ විදේශීය ආධාර මත පවත්වාගෙන යනු ලබන පාසලක බාලවයස්කාර සිසුවියන් තිදෙනකුට එහි විදුහල්පතිනිය සහ පාලකවරිය බව කියන විදේශීය කාන්තාවක් වේවැලකින් පහර දුන් පුවතක් වාර්තා වනවා.\nඅදාල පහර දීමෙන් අනතුරුව එම සිසුවියන් තිදෙනා ගෝනදූව රෝහලට ඇතුළත්ව ප්‍රතිකාර ලබමින් පසුවන බවයි උරගස්මංහන්දිය පොලීසිය පවසන්නේ.\nමෙසේ රෝහල්ගතව ප්‍රතිකාර ලබන්නේ අවුරුදු 10 12 සහ 14 යන වයස්වල පසුවන සිසුවියෝ තිදෙනෙක්.\nමෙම සිසුවියන් තිදෙනාට පහර දීමට හේතුව, පාසලේ වතුර කරාමයක් කඩා දැමූ බවට වූ චෝදනාවක් බව වාර්තා වන අතර පහර දීම සම්බන්ධයෙන් සිසුවියන්ගේ දෙමවුපියන් උරගස්මංහන්දිය පොලීසියට පැමිණිලි කර තිබෙනවා.",
       "URL": "https://www.hirunews.lk/324982/ටැප්-එක-කැඩුවා-කියා-විදුහල්පතිනියක්-සිසුවියන්ට-හොඳට-ම-ගුටි-දීලා",
       "Category": "Local News",
       "Parent URL": "https://www.hirunews.lk/local-news.php?pageID=604"
}