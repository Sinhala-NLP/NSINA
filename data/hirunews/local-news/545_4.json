{
       "Source": "hirunews",
       "Timestamp": "Friday, 10 February 2023 - 15:19",
       "Headline": "සුන් බුන් අතරින් උපන් බිළිඳියට ආශ්චර්යමත් නමක්",
       "News Content": "සුන්බුන් අතර සිටියදී ප්‍රසූතිය සිදුකර මව මියගිය සිරියානු බිළිඳියට, නමක් සහ නිවහනක් ලැබී තිබෙනවා.\nආයා ලෙස ඇයට නම් තබා ඇති අතර, එහි අර්ථය ආශ්චර්යයි.\nපසුගියදා ඇතිවූ භූ කම්පනයෙන් පසු සිරියාවේ ජෙන්ඩ්රිස් නගරයේ සුන්බුන් අතර දුහුවිලිවලින් වැසී සිටිය දී අදාළ බිළිඳිය සොයාගත් අතර, ඒ වනවිටත් ඇය පෙකණියෙන් මව සමඟ සම්බන්ධ වී සිටියා.\nකෙසේ වෙතත් භූ කම්පනයෙන් බිළිඳියගේ මව සහ පියා මෙන්ම පවුලේ අනෙකුත් සාමාජිකයන්ද ජීවිතක්ෂයට පත්වුණා.\nබිළිඳියගේ පියාගේ මාමා කෙනෙකු සඳහන් කර ඇත්තේ ප්‍රතිකාර අවසන්ව රෝහලෙන් පිටව යන විට ඇය තම නිවසට රැගෙන යන බවයි.\nනව ජන්මලාභී බිළිඳිය පිළිබඳ පුවත මාධ්‍යයේ ප්‍රචාරය වීමත් සමඟ දහස් ගණනක් දෙනා ඇය හදාවඩා ගැනීමට ඉදිරිපත් වූ අතර, වෛද්‍යවරයෙකුගේ බිරිඳක් විසිනුයි ඇයට මව්කිරි ලබාදීම සිදුකරනු ලැබුවේ.",
       "URL": "https://www.hirunews.lk/327113/සුන්-බුන්-අතරින්-උපන්-බිළිඳියට-ආශ්චර්යමත්-නමක්",
       "Category": "Local News",
       "Parent URL": "https://www.hirunews.lk/local-news.php?pageID=545"
}