{
       "Source": "hirunews",
       "Timestamp": "Sunday, 05 September 2021 - 13:10",
       "Headline": "බේරුවල නගර සභා බල ප්‍රදේශයේ කසළ එකතු කිරීමේ කටයුතුවලට බාධා",
       "News Content": "බේරුවල නගර සභා බල ප්‍රදේශයේ කැලි කසළ එකතු කරන ට්‍රැක්ටර් රථ සඳහා නගර සභාව විසින් ඉන්ධන ලබා නොදීම හේතුවෙන් කසළ එකතු කිරීමේ කටයුතුවලට බාධා එල්ල වී තිබෙනවා.\nඒ හේතුවෙන් කසළ එකතු කරන ට්‍රැක්ටර් රථ නගර සභා පරිශ්‍රය ඉදිරිපිට ගාල් කර ඇති බවයි හිරු වාර්තාකරු සඳහන් කළේ.\nදින කිහිපයක සිට ට්‍රැක්ටර් රථ ධාවනය සඳහා ඉන්ධන නොලැබුණු බවටයි රියදුරන් චෝදනා කළේ.\nමේ සම්බන්ධයෙන් හිරු ප්‍රවෘත්ති අංශය බේරුවල නගර සභාවේ සභාපති අල්හජ් සහීර් මොහොමඩ්ගෙන් වීමසීමක් කළ අතර ඔහු කියා සිටියේ නගර සභාවේ ලේකම්වරියගේ අත්තනෝමතික ක්‍රියාකලාපය හේතුවෙන් මෙම ගැටළුව මතුව ඇති බවයි.",
       "URL": "https://www.hirunews.lk/281430/බේරුවල-නගර-සභා-බල-ප්‍රදේශයේ-කසළ-එකතු-කිරීමේ-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1710"
}