{
       "Source": "hirunews",
       "Timestamp": "Friday, 01 July 2022 - 15:39",
       "Headline": "වැල්ලම්පිටි‍යේ නිවසකින් හඳුනා නොගත් මළසිරුරක්",
       "News Content": "වැල්ලම්පිටිය ලංසියාවත්ත ප්‍රදේශයේ ඉදිකෙරෙමින් තිබෙන නිවසක තිබී සැක කටයුතු ලෙස මියගිය පුද්ගලයෙකුගේ සිරුරක් හමු වී තිබෙනවා.\nපොලිස් මුලස්ථානය සදහන් කළේ, ඔවුන්ට ලද තොරතුරක් මත සිදුකළ සෝදිසියක දී අදාළ නිවසේ කාමරයක තිබී මෙම මළ සිරුර හමු වූ බවයි.\nමෘත ශරීරය සම්බන්ධයෙන් කොළඹ ප්‍රධාන මහේස්ත්‍රාත් අධිකරණය වෙත කරුණු වාර්තා කර මහේස්ත්‍රාත් පරික්ෂණයෙන් අනතුරුව පශ්වාත් මරණ පරික්ෂණය සිදුකිරිමට නියමිතයි.\nඒ වන තුරු මියගිය තැනැත්තාගේ සිරුර පොලිස් ආරක්ෂාව යටතේ තබා තිබෙනවා.\nකෙසේ නමුත් මේ වන තුරු මරණකරුගේ අනන්‍යතාව තහවුරු වී නැහැ.",
       "URL": "https://www.hirunews.lk/308736/වැල්ලම්පිටි‍යේ-නිවසකින්-හඳුනා-නොගත්-මළසිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=1053"
}