{
       "Source": "hirunews",
       "Timestamp": "Friday, 13 December 2019 - 15:35",
       "Headline": "දුම්රියේ ගැටීමෙන් වන අලියෙකු මරුට",
       "News Content": "වව්නියාව සෙට්ටිකුලම් ප්‍රදේශයේදී දුම්රියේ ගැටීමෙන් වන අලියෙකු මියගොස් තිබෙනවා.\nඅද අලුයම කොළඹ සිට මන්නාරම දක්වා ගමන් ගත් දුම්රියක ගැටීමෙන් මෙම වන අලියා මියගොස් ඇති බවටයි අනාවරණ වී ඇත්තේ.\nමියගිය අලියාගේ වයස අවුරුදු 20ක් පමණ වන බව සඳහන්. ප්‍රදේශවාසීන් පෙන්වා දෙන්නේ සෙට්ටිකුලම ප්‍රදේශයේදී මීට පෙර අවස්ථා කිහිපයකදී ද දුම්රියේ ගැටීමෙන් වන අලි මියගොස් ඇති බවයි.\nවන අලියාගේ මරණය සම්බන්ධයෙන් පශ්චාත් මරණ පරීක්ෂණය පැවැත්වීමට නියමිත අතර වව්නියාව වනජීවී කාර්යාල නිලධාරීන් වැඩිදුර විමර්ශණ සිදුකරනවා.",
       "URL": "https://www.hirunews.lk/230152/දුම්රියේ-ගැටීමෙන්-වන-අලියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3004"
}