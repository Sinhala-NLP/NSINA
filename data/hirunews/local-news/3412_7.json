{
       "Source": "hirunews",
       "Timestamp": "Tuesday, 09 April 2019 - 9:06",
       "Headline": "මාතලේ සිදුවූ රිය අනතුරකින් එක් අයෙකු මිය ගොස් තුන් දෙනෙකු රෝහල් ගත කෙරේ",
       "News Content": "මාතලේ, මහනුවර ප්‍රධාන මාර්ගයේ සිදුවූ රිය අනතුරකින් පුද්ගලයෙකු මිය ගොස් තවත් තුන් දෙනෙකු තුවාල ලබා රෝහල් ගත කර තිබෙනවා.\nමහනුවර සිට මාතලේ දෙසට ධාවනය වූ මෝටර් රථයක්, එම දිශාවට ධාවනය වූ පෞද්ගලික බස් රථයක් ඉස්සර කිරීමට යාමේදී ඊට ප්‍රතිවිරුද්ධ දිශාවෙන් පැමිණි ත්‍රිරෝද රථයක ගැටීමෙන් ඊයේ මෙම අනතුර සිදුව ඇති බවයි පොලීසිය සඳහන් කළේ.\nසිද්ධියෙන් ත්‍රිරෝද රථයේ රියදුරු සහ එහි ගමන් ගත් මගීන් තුන් දෙනෙකු බරපතල තුවාල ලබා මාතලේ රෝහලට ඇතුළත් කරනු ලැබුවා.\nඉන් අනතුරුව 61 හැවිරිදි උකුවෙල ප්‍රදේශයේ පදිංචි ත්‍රිරෝද රථයේ ගමන් ගත් මගියෙකු ජීවිතක්ෂයට පත්වූ බවයි පොලීසිය සඳහන් කළේ.\nඅනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/214114/මාතලේ-සිදුවූ-රිය-අනතුරකින්-එක්-අයෙකු-මිය-ගොස්-තුන්-දෙනෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3412"
}