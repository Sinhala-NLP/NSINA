{
       "Source": "hirunews",
       "Timestamp": "Friday, 02 December 2022 - 7:47",
       "Headline": "හොඳ සහල්, සත්ත්ව ආහාරවලට ගෙන ගිය ලොරියක් මින්නේරියේ දී අත් අඩංගුවට",
       "News Content": "මිනිස් පරිභෝජනය සඳහා සුදුසු සහල් කිලෝ 21,240ක් සත්ත්ව ආහාර සඳහා ප්‍රවාහනය කරමින් තිබූ ලොරි රථයක් ඊයේ රාත්‍රියේ මින්නේරිය නගරයේ දී පොලිසිය විසින් අත්අඩංගුවට ගෙන ඇති අතර, රියදුරු සහ රිය සහයකගෙන් කළ ප්‍රශ්න කිරීම්වල දී මේවා කුලියාපිටිය ප්‍රදේශයේ සත්ව ගොවිපලක් වෙත රැගෙන යමින් තිබූ බවට හෙළි වී තිබෙනවා.\nමේ අතර, දිළිඳු පවුල්වල පුද්ගලයින්ට විශාල මුදලක් ලබාදෙන බව පවසමින් සිදු කෙරෙන වකුගඩු ජාවාරමකට සම්බන්ධ සැකකරුවන් අත්අඩංගුවට ගැනීම සඳහා ද විමර්ශන ආරම්භ කර ඇති බව කොළඹ අපරාධ කොට්ඨාසය කොළඹ මහේස්ත්‍රාත් අධිකරණය වෙත ඊයේ (01) දැනුම් දී තිබෙනවා.",
       "URL": "https://www.hirunews.lk/321761/හොඳ-සහල්-සත්ත්ව-ආහාරවලට-ගෙන-ගිය-ලොරියක්-මින්නේරියේ-දී-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=694"
}