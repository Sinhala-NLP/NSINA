{
       "Source": "hirunews",
       "Timestamp": "Friday, 03 February 2017 - 13:57",
       "Headline": "වැඩි මිළට සහල් අලෙවි කරන වෙළඳසැල් වැටලීමට නියෝග",
       "News Content": "වැඩි මිළට සහල් අලෙවි කරන වෙළඳසැල් වැටලීමට පාරිභෝගික සේවා අධිකාරියට නියෝග කල බව අමාත්‍ය රිෂාඩ් බදියුදීන් පවසනවා.\nඅද කොළඹ පැවති උත්සවයකින් පසු මාධ්‍ය වෙත අදහස් දක්වමින් අමාත්‍යවරයා කියාසිටියේ සහල් ආනයනය බදු අඩු කිරීම හේතුවෙන් සහල් කිලෝවක් රුපියල් 66 ක මුදලකට අලෙවි කල හැකි බවයි.\nපාලන මිළක් නියමකර තිබියදීත් වෙළඳුන් කිසිවකු එම මිළට සහල් අලෙවි නොකරන බව ද අමාත්‍ය රිෂාඩ් බදියුදීන් ප්‍රකාශ කලා.\nසහල් තොග සගවා කෘතිම ලෙස මිළ ඉහළ දැමීමට ව්‍යාපාරිකයන් කටයුතු කරන්නේ නම් සහල් තොග ආනයනය කිරීමට කටයුතු තරන බවයි ඔහු කියාසිටියේ.\nඑමෙන්ම සහල් වැඩි මිළට අලෙවි කරන වෙළඳ සැල් සහ ගබඩා පරීක්ෂා කර නීතිය ක්‍රියාත්මක කරන ලෙසට පාරිභෝගික අධිකාරියට නියෝග කල බව ද අමාත්‍ය රිෂාඩ් බදියුදීන් සඳහන් කලා.",
       "URL": "https://www.hirunews.lk/153586/වැඩි-මිළට-සහල්-අලෙවි-කරන-වෙළඳසැල්-වැටලීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4679"
}