{
       "Source": "hirunews",
       "Timestamp": "Sunday, 10 June 2018 - 8:18",
       "Headline": "අදත් පළාත් කිහිපයකට වැසි",
       "News Content": "සබරගමුව, මධ්‍යම, බස්නාහිර, දකුණ සහ වයඹ පළාත්වලට අද දිනයේ වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි කාර්යයේ නියුතු කාලගුණ විද්‍යාඥ කසුන් පැස්කුවෙල් කියා සිටියේ පවතින සුළං තත්ත්වය හෙට දිනයෙන් පසුව ක්‍රමයෙන් අඩුවනු ඇතැයි බලාපොරොත්තු වන බවයි.\nබස්නාහිර, දකුණු සහ වයඹ පළාත්වල වැසි වාර කිහිපයක් ඇති විය හැකි අතර බස්නාහිර, දකුණු, මධ්‍යම, උතුරු, උතුරු-මැද සහ වයඹ පළාත් වල සහ  මොණරාග, දිස්ත්‍රික්කයේ විටින් විට හමන පැයට කිලෝ මීටර් 60 දක්වා තද සුළං ඇති විය හැකියි.\nගාල්ල සිට කොළඹ, පුත්තලම සහ කන්කසන්තුරය හරහා ත්‍රිකුණාමලය දක්වා සහ මාතර සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 60 - 70 දක්වා වැඩි විය හැකි අතර, එවිට එම මුහුදු ප්‍රදේශ රළු හෝ ඉතා රළු විය හැකියි.\nසෙසු මුහුදු ප්‍රදේශවල සුළගේ වේගය විටින් විට පැයට කිලෝමීටර් 50-60 දක්ලා වැඩි විය හැකි අතර, එවිට එම මුහුදු ප්‍රදේශ රළු විය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nමේ පිළිබඳ අවධානයෙන් කටයුතු කරන ලෙසට ධීවර සහ නාවික ප්‍රජාවට දැනුම් දෙනවා.",
       "URL": "https://www.hirunews.lk/192702/අදත්-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3903"
}