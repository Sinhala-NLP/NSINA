{
       "Source": "hirunews",
       "Timestamp": "Wednesday, 27 September 2023 - 22:03",
       "Headline": "මෙරට වයස්ගතම පුද්ගලයා ගාල්ලෙන්",
       "News Content": "නිවැරදි පෝෂණය සහ සරළ ජීවිතය දීර්ඝායුෂ විදින්නට ඉඩ සලසනවා යන්න නිරෝගීකම පරම ලාභය ලෙස දකින්නට උපන්දා සිට පුරුදු පුහුණුවී ඇති අපට අරුමයක් නොවේ.\nදැනට ශ්‍රි ලංකාවේ ජිවත් වන වයස්ගතම පිරිමි පුද්ගලයා වන ගාල්ල - නාගොඩ - කැප්පෙටියගොඩ පදිංචි එම්.කේ.නන්දියස් අවරුදු 109 ක් දීර්ඝායුෂ විදින්නේ ද සරලත්වය තම ජිවිතයේ පදනම කර ගැනීම හේතුවෙන්.\n1914 වසරේ ජුනි 3 වනදා උපත ලැබූ ඔහුගේ වයස දැන් අවුරුදු 109 ක් වුවත් අදටත් බරපතල රෝගාබාධ කිසිවක් ඔහුට නැහැ.\nඔහු ජිවිතයම කැප කළේ කෘෂිකර්මාන්තය වෙනුවෙන්.\nපාන්දරින් වත්ත පිටියට ගොඩවන ඔහු අල, බතල, මංඤොක්කා යහමින් වගා කළා.\nසරල ජීවිතය මිනිසුන්ට උදව් උපකාර කරන්නටම යොදා ගත් නිසා ඔහුට බොහෝ දෙනෙකු අමතන්නේ ලොකු අයියා නමින්.",
       "URL": "https://www.hirunews.lk/349589/මෙරට-වයස්ගතම-පුද්ගලයා-ගාල්ලෙන්",
       "Category": "Local News",
       "Parent URL": "https://www.hirunews.lk/local-news.php?pageID=3"
}