{
       "Source": "hirunews",
       "Timestamp": "Tuesday, 17 December 2019 - 9:31",
       "Headline": "අකුරැස්සේ දී ගැටුමක් සමථයකට පත් කිරීමට ගිය පුද්ගලයෙකු මරුට",
       "News Content": "අකුරැස්ස - දීගලවත්ත - මාරඹ ප්‍රදේශයේදී පුද්ගලයින් දෙදෙනෙකු අතර ඇති වූ ආරවුලක් සමථයකට පත් කිරීමට ගිය පුද්ගලයෙකු ජීවිතක්ෂයට පත්ව තිබෙනවා.\nඊයේ රාත්‍රියේ මියගිය පුද්ගලයාගේ මිතුරන් දෙදෙනෙකු ගැටුමක් ඇති කරගෙන ඇති අතර, එය සමථයකට පත් කිරීමට මොහු මැදිහත්ව ඇති බවයි පොලිසිය සඳහන් කළේ.\nඑහිදී බිම ඇදවැටී මොහු ජීවිතක්ෂයට පත්ව තිබෙනවා. මෙලෙස මියගොස් ඇත්තේ 67 හැවිරිදි එම ප්‍රදේශයේම පදිංචි පුද්ගලයෙකු වන අතර, පසුව සිදුකරන ලද පරීක්ෂණවලින් අනාවරණ වී ඇත්තේ කලක සිට මොහු හදවත් රෝගයකින් පෙළෙන බවයි.\nගැටුමට මැදිහත් වූ පුද්ගලයින් දෙදෙනා පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/230418/අකුරැස්සේ-දී-ගැටුමක්-සමථයකට-පත්-කිරීමට-ගිය-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2998"
}