{
       "Source": "hirunews",
       "Timestamp": "Wednesday, 03 August 2016 - 15:00",
       "Headline": "අනාරක්ෂිත දුම්රිය ගේට්ටුකරුවන්ගේ වර්ජනය අවසන්",
       "News Content": "රුපියල් පන්දහසක දීමනාවක් ඉල්ලා අනාරක්ෂිත දුම්රිය මාර්ග ගේට්ටුකරුවන් දින හතරක් පුරා ක්‍රියාත්මක කළ වැඩවර්ජනය අද පස්වරුවේ අවසන්  කෙරුණා.\nඒ, ඔවුන්ගේ ඉල්ලීම් ලබාදෙන බවට ප්‍රවාහන අමාත්‍යාංශය ලිඛිත පොරොන්දුවක් ලබාදීමෙන් පසුවයි.\nඅනාරක්ෂිත දුම්රිය ගේට්ටුකරුවන්ගේ සංගමයේ සභාපති ජේ.ඒ.සී ප්‍රේමලාල් සදහන් කළේ අමාත්‍ය දුමින්ද දිසානායකගේ මැදිහත්වීම මත අනුරාධපුර ජ්‍යෙෂ්ඨ පොලිස් අධිකාරිවරයා ඊට අදාළ ලියවිල්ල තම සංගමය වෙත භාරදුන් බවයි.\nවර්ජනයේ නිරත ගේට්ටුකරුවන් අද අනුරාධපුර - මැදවච්චිය දුම්රිය හරස් මාර්ගය අවහිර කළ අතර, ඒ හේතුවෙන් උතුරු මාර්ගයේ දුම්රිය ධාවනයද අඩාල වුණා.\nකෙසේ වෙතත් පොලීසිය අමාත්‍යාංශයේ එකඟතා ලිපිය එම ස්ථානයට පැමිණ වර්ජනයේ නිරත පිරිසට භාරදී තිබෙනවා.",
       "URL": "https://www.hirunews.lk/139743/අනාරක්ෂිත-දුම්රිය-ගේට්ටුකරුවන්ගේ-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4938"
}