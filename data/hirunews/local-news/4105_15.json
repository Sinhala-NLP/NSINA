{
       "Source": "hirunews",
       "Timestamp": "Saturday, 27 January 2018 - 18:28",
       "Headline": "නිදහස් පක්ෂ රජයක් පිහිටුවීමට ජනපති සුදානමින්",
       "News Content": "එක්සත් ජනතා නිදහස් සන්ධානය නියෝජනය කරන පාර්ලිමේන්තු මන්ත්‍රීවරුන් 96 දෙනා හෙට තමා සමග සිටීනම්, ශ්‍රී ලංකා නිදහස් පක්ෂ ආණ්ඩුවක් පිහිටුවීමට සූදානම් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ රත්නපුරයේ අද පැවති ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානයේ ජන හමුව අමතමින්.\nනිදහස් පක්ෂයේම කොටසක් වෙනම පක්ෂයක් පිහිටුවාගෙන කරන ප්‍රකාශ පිළිබඳව සිහිපත් කළ ජනාධිපතිවරයා කියා සිටියේ එම පක්ෂය අතහැර ශ්‍රී ලංකා නිදහස් පක්ෂය සමග එක්වන ලෙස තමන් ඔවුන් සියලූදෙනාට ආරාධනා කරන බවයි.\nතමා දූෂණයට, වංචාවට, නාස්තියට සහ පවුල් වාදයට විරුද්ධ බව ප්‍රකාශ කළ ජනාධිපතිවරයා ශ්‍රී ලංකන් ගුවන් සේවයේ සහ මිහින් එයාර් ගුවන් සේවයේ සිදුවූ වංචා පිළිබඳව සොයා බැලීමේ නව කොමිෂන් සභාව ලබන සතියේ ස්ථිර වශයෙන්ම ගැසට් කරන බව කියා සිටියා.",
       "URL": "https://www.hirunews.lk/182206/නිදහස්-පක්ෂ-රජයක්-පිහිටුවීමට-ජනපති-සුදානමින්",
       "Category": "Local News",
       "Parent URL": "https://www.hirunews.lk/local-news.php?pageID=4105"
}