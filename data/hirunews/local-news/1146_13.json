{
       "Source": "hirunews",
       "Timestamp": "Tuesday, 24 May 2022 - 13:57",
       "Headline": "රුපියල් කෝටි දෙකකට අධික කුෂ් තොගයක් සොයා ගැනේ",
       "News Content": "විදෙස් රටවල සිට මෙරටට සූක්ෂ්ම අයුරින් ගෙන ඒමට තැත් කළ කුෂ් නමැති නීතිවිරෝධී මත්ද්‍රව්‍ය තොගයක් ශ්‍රී ලංකා රේගුව විසින් සිය භාරයට ගෙන තිබෙනවා.\nඅද (24) පෙරවරුවේ දී ශ්‍රී ලංකා තැපැල් විදේශ පාර්සල් අංශය විසිනුයි අදාළ මත්ද්‍රව්‍ය තොගය ගැන රේගුව වෙත දැනුම්දී ඇත්තේ.\nඑහිදී කැනඩාවෙන් හා එක්සත් රාජධානියෙන් මෙරටට එවා තිබූ පාර්සල් 03කින් කුෂ් ග්‍රෑම් 2385ක් සොයා ගැනුණා.\nඑහි වටිනාකම රුපියල් දෙකෝටි තිස් අට ලක්ෂ පනස්දහසක් වනවා.\nඑම පාර්සල් තුන ශ්‍රී ජයවර්ධනපුර, පන්නිපිටිය, මහරගම, දෙහිවල සහ ගාල්ල යන ලිපිනයන් වෙත යොමු කර ඇති බවයි වාර්තා වන්නේ.",
       "URL": "https://www.hirunews.lk/305183/රුපියල්-කෝටි-දෙකකට-අධික-කුෂ්-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1146"
}