{
       "Source": "hirunews",
       "Timestamp": "Sunday, 29 November 2020 - 21:44",
       "Headline": "මහර බන්ධනාගාරයේ නොසන්සුන්කාරී තත්ත්වයත් සමඟ ඇතිවූ ගින්නක් පාලනයට ගිනි නිවන රථ 06ක් (වීඩියෝ)",
       "News Content": "මහර බන්ධනාගාරයේ ඇති වූ නොසන්සුන්කාරී තත්ත්වයත් සමඟ හටගත් ගින්නක් මැඩපැවැත්වීම සඳහා ගිනි නිවන රථ 06ක් යොදවා ඇති බව ගිනි නිවන සේවා දෙපාර්තමේන්තුව දැනුම් දෙනවා.\nමේ අතර බන්ධනාගාරයේ සිද්ධියෙන් තුවාල ලැබූ රැඳවියන් 05 දෙනෙකු රාගම රෝහලට ඇතුළත් කළ බවයි එම රෝහලේ, රෝහල් අධ්‍යක්ෂවරයා සඳහන් කළේ.\nමහර බන්ධනාගාරයේ රැඳවියන් පිරිසකට කොවිඩ් 19 ආසාදනයවීමත් සමඟ තවත් රැඳවියන් පිරිසක් බන්ධනාගාරයෙන් පලා යාමට උත්සාහ දරා තිබුණා.\nබන්ධනාගාර කොමසාරිස් ජනරාල් තුෂාර උපුල්දෙණිය පැවසුවේ එහිදී මෙම නොසන්සුන්කාරී තත්ත්වය හටගෙන ඇති බවයි.\nනොසන්සුන් තත්ත්වය පාලනය කිරීමට පොලිස් විශේෂ කාර්ය බලකායේ නිලධාරින්ද එම ස්ථානයට කැඳවා තිබුණා.\nමේවන විටත් බන්ධනාගාරය තුළින් විටින් විට වෙඩි ශබ්ද ඇසෙන බව අප වාර්තාකරුවන් පවසනවා.",
       "URL": "https://www.hirunews.lk/255919/මහර-බන්ධනාගාරයේ-නොසන්සුන්කාරී-තත්ත්වයත්-සමඟ-ඇතිවූ-ගින්නක්-පාලනයට-ගිනි-නිවන-රථ-06ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2303"
}