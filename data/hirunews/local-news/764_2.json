{
       "Source": "hirunews",
       "Timestamp": "Tuesday, 01 November 2022 - 13:26",
       "Headline": "ප්ලේන්ටියක මිල රුපියල් 30ක් වෙයි (වීඩියෝ)",
       "News Content": "ආපනශාලාවල ආහාර පානවල මිල අද (01) මධ්‍යම රාත්‍රියේ සිට සියයට 10කින් පහළ දැමීමට ආපනශාලා හිමියන්ගේ සංගමය තීරණය කර තිබෙනවා.\nඒ අනුව තේ කෝප්පයක් රුපියල් 30 ක් වන අතර, කිරි තේ කෝප්පයක මිල රුපියල් 100 දක්වා පහත දමා ඇති බවයි එම සංගමයේ සභාපති අසේල සම්පත් කියා සිටියේ.\nඑසේම, රෝල්ස්, පරාට, බිත්තර රොටි සහ එළවළු රොටියක මිල රුපියල් 10කින් අඩු කෙරෙන අතර කෑම පාර්සලයක් ද සියයට 10කින් පහත දමන බවයි ඔහු සඳහන් කළේ.\nතිරිඟු පිටි මිල සැලකිය යුතු ලෙස පහළ ගොස් තිබීම හේතුවෙන් පාන් ඇතුළු බේකරි නිෂ්පාදනවල මිල ද අඩු කළ මිල ගණන් යටතේ මේ වන විටත් ක්‍රියාත්මක යි.",
       "URL": "https://www.hirunews.lk/319374/ප්ලේන්ටියක-මිල-රුපියල්-30ක්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=764"
}