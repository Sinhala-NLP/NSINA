{
       "Source": "hirunews",
       "Timestamp": "Monday, 08 May 2023 - 8:39",
       "Headline": "ගම්පහ ඩෙංගු තත්වය ගැන සොයන්න විශේෂ කණ්ඩායමක්",
       "News Content": "ඩෙංගු රෝගීන් වාර්තා වීම ඉහළ ගොස් ඇති ගම්පහ දිස්ත්‍රික්කයේ රෝග ව්‍යාප්තිය පාලනය සම්බන්ධයෙන් සොයා බැලීම සඳහා විශේෂ කණ්ඩායමක් අද(08) පිටත් කර හරින බව සෞඛ්‍ය අමාත්‍යාංශය සඳහන් කළා.\nමේ වනවිට ගම්පහ දිස්ත්‍රික්යෙන් වාර්තා වී ඇති ඩෙංගු රෝගීන් සංඛ්‍යාව 7,000කට අධිකයි.\nමේ වසරේ මුල සිට මෙරටින් ඩෙංගු රෝගීන් 31,098ක් වාර්තා වී ඇති අතර ඉන් වැඩිම රෝගීන් සංඛ්‍යාවක් සටහන් වූයේ බස්නාහිර පළාතෙන්.\nඑහෙත් පසුගිය වසරේ මැයි මාසය වනවිට මෙරටින් වාර්තා වී තිබුණේ ඩෙංගු රෝගීන් 24,206ක් පමණයි.\nඩෙංගු රෝගීන් මෙලෙස ඉහළ යාමට ඩෙංගු 3 වන ප්‍රභේදය හේතුවී ඇති බවට මත පළ වුවත් සෞඛ්‍ය කීට විද්‍යා සංගමයේ ජාතික සංවිධායක දිස්නක දිසානායක චෝදනා කළේ ධූමායනය අවම කිරීමට සෞඛ්‍ය බලධාරීන් තීන්දු තීරණ මෙම තත්ත්වයට හේතු වී ඇති බවයි.",
       "URL": "https://www.hirunews.lk/334562/ගම්පහ-ඩෙංගු-තත්වය-ගැන-සොයන්න-විශේෂ-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=361"
}