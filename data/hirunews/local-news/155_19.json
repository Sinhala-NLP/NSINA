{
       "Source": "hirunews",
       "Timestamp": "Monday, 24 July 2023 - 16:46",
       "Headline": "Kylian Mbappe වාර්තාගත මුදලකට සෞදියේ 'අල් හිලාල්' මිලදී ගනී",
       "News Content": "ලෝක ප්‍රසිද්ධ යොවුන් පාපන්දු තරුවක් වන ප්‍රංශයේ Kylian Mbappe ව තම ක්‍රීඩා සමාජය වෙනුවෙන් මිල දී ගැනීම සඳහා මේ වන විට පැරිස් ක්‍රීඩා සමාජය සමග සාකච්ඡා ඇරඹීමට තීරණය කර තිබෙනවා.\nMbappe දැනට ක්‍රීඩා කරන්නේ Paris Saint-Germain කණ්ඩායම සමගයි.\nඑහෙත් සෞදියේ අල් හිලාල් පාපන්දු ක්‍රීඩා සමාජයෙන් Mbappe වෙනුවෙන් පවුම් මිලියන 259ක තක්සේරුවක් ඉදිරිපත් කර තිබෙනවා.\nකිසියම් ආකාරයකින් Mbappe වෙනුවෙන් පැරිස් ක්‍රීඩා සමාජය සමග අල් හිලාල් සමාජය සිදු කරන සාකච්ඡා සාර්ථක වුවහොත්, ලෝකයේ වැඩිම මිලකට අලෙවි වූ පාපන්දු ක්‍රීඩකයා ලෙසටයි Mbappe ඉතිහාසගත වන්නේ.\nමීට පෙර එම වාර්තාව තබා තිබුණේ බ්‍රසීල නායක නෙයිමාර් විසින්.\nප්‍රංශ ජාතික පාපන්දු කණ්ඩායමේ නායකයා වශයෙන් ද කටයුතු කරන Mbappe තවමත් පසුවන්නේ 24 හැවිරිදි වියෙයි.\nනෙයිමාර් 2017 දී බාර්සිලෝනා සිට PSG කණ්ඩායමෙන් මිල දී ගනු ලැබුවේ පවුම් මිලියන 200කටයි.",
       "URL": "https://www.hirunews.lk/342368/kylian-mbappe-වාර්තාගත-මුදලකට-සෞදියේ-අල්-හිලාල්-මිලදී-ගනී",
       "Category": "Local News",
       "Parent URL": "https://www.hirunews.lk/local-news.php?pageID=155"
}