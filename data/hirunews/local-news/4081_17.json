{
       "Source": "hirunews",
       "Timestamp": "Tuesday, 13 February 2018 - 17:50",
       "Headline": "බලපත්‍ර නැති රියදුරෙක් ප්‍රදේශයක් අඳුරේ තබයි (ඡායාරූප)",
       "News Content": "ගාල්ල හිනිදුම කල්වාරි පුදබිම ආසන්න ප්‍රදේශයේදී සිදුවූ රිය අනතුරකින් පුද්ගලයෙකු තුවාල ලබා තිබෙනවා.\nටිපර් රථයක් වේගය පාලනය කර ගැනීමට නොහැකිව විදුලි කණුවක ගැටීමෙනුයි අද දහවල් මෙම අනතුර සිදුවී ඇත්තේ.\nඋඩුගම සිට තවලම දෙසට ධාවනය වූ ටිපර් රථය අධික වේගයෙන් පැමිණි බව සිද්ධිය ඇසින් දුටු ප්‍රදේශවාසීන් සඳහන් කර තිබෙනවා.\nටිපර් රථයේ රියදුරා තුවාල ලබා උඩුගම මුලික රෝහලට ඇතුලත් කර ඇති අතර ඔහුට වලංගු රියදුරු බලපත්‍රයක් ද නොමැති බවයි වාර්තා වන්නේ.\nඅනතුරින් පසු ප්‍රදේශයේ විදුලිබලය ද ඇණහිට ඇතැයි අප වාර්තාකරු සඳහන් කළා.\nඡායාරූප - නෙළුව රනිල් ප්‍රියංක",
       "URL": "https://www.hirunews.lk/183576/බලපත්‍ර-නැති-රියදුරෙක්-ප්‍රදේශයක්-අඳුරේ-තබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4081"
}