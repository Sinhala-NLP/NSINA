{
       "Source": "hirunews",
       "Timestamp": "Saturday, 29 January 2022 - 10:02",
       "Headline": "දිවයිනේ ගතවුන පැය 24 තුළ සිදු වූ මාරක රිය අනතුරු",
       "News Content": "රත්නපුර පොලිස් වසමේ, රත්නපුර කොළඹ මාර්ගයේ රත්නපුර නගරයේ දී, රත්නපුර සිට කොළඹ දෙසට ධාවනය වූ ත්‍රී රෝද රථයක් මාර්ගය හරහා ගමන් කළ පදිකයකුගේ ගැටී අනතුරක් සිදුව තිබෙනවා.\nඊයේ (28) උදෑසන සිදු වූ මෙම අනතුරින් තුවාල ලැබූ පදික පුද්ගලයා රත්නපුර රෝහලට ඇතුළත් කිරීමේදී මියගොස් ඇති බවටයි, වාර්තා වන්නේ.\nමරණකරු වයස අවුරුදු 81ක රත්නපුර පදිංචිකරුවෙක්.\nඅනතුර සම්බන්ධයෙන් ත්‍රීරෝද රථ රියදුරු අත් අඩංගුවට ගෙන ඇති අතර, තිරෝද රථ රියදුරුගේ අපරික්ෂාකාරි හා නොසැලිකිලිමත් රිය ධාවනය අනතුරට හේතුව බවට පොලීසිය පවසනවා.\nඅනතුර සමබන්ධව රත්නපුර පොලීසිය වැඩිදුර විමර්ශන පවත්වනු ඇති.\nඑමෙන්ම, ඊයේ (28) උදෑසන කිරිදිවැල පොලිස් වසමේ, මණ්ඩාවල රදාවාන මාර්ගයේදී මණ්ඩවාල දෙස සිට රදාවන දෙසට ධාවනය කළ යතුරුපැදියක් එම දිශාවට ධාවනය වූ ටිපර් රථයකට ඉස්සර කිරීමට යාමේදී ටිපර් රථයේ ගැටී අනතුරුව විරුද්ධ දිශාවෙන් පැමිණි තවත් යතුරු පැදියක් ටිපර් රථයේම ගැටී අනතුරක් සිදුව තිබෙනවා.\nඅනතුරින් තුවාල ලැබූ යතුරු පැදිකරුවන් දෙදෙනාගෙන් එක් අයෙකු රදාවාන රෝහලට සහ අනෙක් යතුරු පැදිකරු වතුපිටිවල රෝහලට ඇතුළත් කිරීමේ දී රදාවන රෝහලට ඇතුළත් කළ යතුරු පැදිකරු මියගොස් ඇති බවටයි, පොලිස් ආරංචි මාර්ග සදහන් කරන්නේ.\nමරණකරු වයස අවුරුදු 59ක මණ්ඩාවල ප්‍රදේශයේ පදිංචිකරුවෙක්.\nඅනතුර සම්බන්ධයෙන් ටිපර් රථයේ රියදුරු අත් අඩංගුවට ගෙන ඇති අතර, ටිපර් රථ රියදුරුගේ අපරික්ෂාකාරී හා නොසැලිකිලිමත් රිය ධාවනය අනතුරට හේතුව බවට, පොලිස් වාර්තා වල සදහන්.\nඑමෙන්ම, සන්දිවේල් පොලිස් වසමේ මඩකලපුව ත්‍රීකුණාමලය මාර්ගයේ කාලි කෝවිලට හැරෙන් හන්දියේ වාල්ච්චේන දෙසට ධාවනය වූ වෑන් රථයක් ඉදිරියෙන් එම දිශාවට ගමන් කළ පාපැදියක ගැටී අනතුරක් සිදුව තිබෙනවා.\nඅනතුරින් තුවාල ලැබූ පාපැදිකරු  මාවඩිවෙම්බු රෝහලට ඇතුළති කිරීමේදී මිය ගිය බවටයි, පොලීසිය පවසන්නේ.\nමරණකරු වයස අවුරුදු 76ක මාවඩිවෙම්බු 02 ප්‍රදේශයේ පදිංචිකරුවෙක්.\nඑමෙන්ම, දෙනියාය පොලිස් වසමේ, දෙනියාය ඉහළගම මාර්ගයේ, ඉහලගම ප්‍රදේශයේ දී, දෙනියාය සිට ඉහළගමට ධාවනය වූ යතුරු පැදියක් මාර්ගයේ ගමන්ගත් පදිකයෙකුගේ ගැටී අනතුරක් සිදුව තිබෙනවා.\nඅනතුරින් තුවාල් ලැබූ පදික පුදගලයා හා යතුරුපැදිකරු කරාපිටිය රෝහලට ඇතුළත් කිරීමේදී පදික පුද්ගලයා මියගොස් ඇති බවටයි, වාර්තා වාන්නේ.\nමරණකරු වයස අවුරුදු 65ක ඉහළගම දෙනියාය ප්‍රදේශයේ පදිංචිකරුවෙක්.",
       "URL": "https://www.hirunews.lk/295539/දිවයිනේ-ගතවුන-පැය-24-තුළ-සිදු-වූ-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=1390"
}