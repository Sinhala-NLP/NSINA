{
       "Source": "hirunews",
       "Timestamp": "Friday, 29 September 2017 - 10:01",
       "Headline": "උතුරු පළාත් සභාවේ මන්ත්‍රීවරුන් 16  දෙනෙකු ඉන්දියාවේ සංචාරයක",
       "News Content": "පළාත් සභාවල කාර්යන් පිළිබද පැවැත්වෙන වැඩමුළුවකට සහභාගි වීම සදහා උතුර පළාත් සභාවේ මන්ත්‍රීවරුන් පිරිසක් ලබන මස 6 වනදා ඉන්දියාව බලා පිටත්ව යෑමට නියමිතව තිබෙනවා.\nමන්ත්‍රීවරුන් 15 දෙනෙකුගෙන් යුත් මෙම කණ්ඩායමට පළාත් සභාවේ පක්ෂ විපක්ෂ මන්ත්‍රීවරුන් ඇතුළත්.\nමෙම සංචාරය පිළිබදව උතුර පළාත් සභා විපක්ෂ නායක එස්.තවරාජා උපුටා දක්වමින් දමිල වෙබ් අඩවි කිහිපයක් වාර්තා කර තිබුණේ මෙම සංචාරයට ඔහු අප්‍රසාදය පළ කර ඇති බවයි.\nඋතුර පළාත් සභාවට මධ්‍යම රජයෙන් ලැබී ඇති ආධාර පවා නිසි ලෙස කළමනාකරණය කර ගැනීමට නොහැකි තත්ත්වයක් තුළ මෙම සංචාරයට අනවශ්‍ය මුදල් නාස්තියක් සිදුවන බවට ඔහු ප්‍රකාශ කළ බවයි එම වෙබ් අඩවිවල දැක්වුණේ.\nඅප මේ පිළිබදව උතුර පළාත් විපක්ෂ නායක එස් තවරාජාගෙන් කළ විමසීමකදී ඔහු මෙම වාර්තා ප්‍රතික්ෂේප කරමින් කියා සිටියේ වාර්ෂිකව පැවැත්වෙන එම වැඩමුළුව සදහා තමාද එක්වීමට නියමිත බවයි.\nඒ සදහා පළාත් සභාවේ මුදල් භාවිත වීමක් සිදුනොවන බව ඔහු කියා සිටියා.",
       "URL": "https://www.hirunews.lk/172126/උතුරු-පළාත්-සභාවේ-මන්ත්‍රීවරුන්-16-දෙනෙකු-ඉන්දියාවේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4297"
}