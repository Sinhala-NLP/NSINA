{
       "Source": "hirunews",
       "Timestamp": "Sunday, 12 March 2017 - 13:06",
       "Headline": "හෙජිං ගැන COPE අභ්‍යන්තර වාර්තාවක් කැඳවයි",
       "News Content": "2007 වසරේ ඇති කරගත් හෙජින් ගිවිසුම සම්බන්ධයෙන් ඛනිජ තෙල් නීතිගත සංස්ථාවෙන් කෝප් කමිටුව අභ්‍යන්තර වාර්තාවක් කැඳවා තිබෙනවා.\nඉදිරි මාස දෙකක කාලසීමාව තුළ මෙම වාර්තාව ලබාගැනීමට නියමිතයි.\nමෙහිදී හෙජිං ගිවිසුමට පාදක වූ කරුණු, එහි එකඟතාවන් ඇතුලු හෙජිං ගිවිසුම පිළිබඳ පූර්ණ වාර්තාවක් කෝප් කමිටුව වෙත ඛනිජ තෙල් නීතිගත සංස්ථාව විසින් ලබාදෙනු ඇති.\nමේ අතර කෝප් හෙවත් පොදු ව්‍යාපාර පිළිබඳ කාරක සභාව අප්‍රේල් මස මුල් සතියේ යළි රැස්වීමට නියමිතයි.\nඑහිදී ඛනිජතෙල් නීතිගත සංස්ථාව, ඖෂධ නීතිගත සංස්ථාව ඇතුලු ආයතන කිහිපයක ප්‍රධානීන් කෝප් කමිටුව හමුවට කැඳවීමට නියමිතව තිබෙනවා.",
       "URL": "https://www.hirunews.lk/156657/හෙජිං-ගැන-cope-අභ්‍යන්තර-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4618"
}