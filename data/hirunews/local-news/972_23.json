{
       "Source": "hirunews",
       "Timestamp": "Tuesday, 02 August 2022 - 11:11",
       "Headline": "ඇඟලුම් උපාංගවලට තීරු බදු සහන - නිල මාර්ග ඔස්සේ මුදල් එව්වොත් ඉලෙක්ට්‍රික් වාහනයක් ගන්නත් අවස්ථාවක්",
       "News Content": "දේශීය ඇඟලුම් නිෂ්පාදකයන්ට අවශ්‍ය උපාංග ආනයනය කිරීමේ දී තීරු බදු සහන ලබා දීමට කැබිනට් අනුමැතිය ලැබී තිබෙනවා.\nඒ, අද (02) පැවති කැබිනට් මණ්ඩල රැස්වීමේ දී ගත් තීරණයකට අනුව යි.\nඒ අනුව සංයෝජිත වර්ගීකරණ කේත අංක 19ක් යටතේ මෙරට නිෂ්පාදනය නො කරනු ලබන උපාංග ආනයනය සඳහා මෙම තීරුබදු සහන හිමිවනු ඇති.\nමේ අතර, නිල මාර්ග ඔස්සේ විදේශ මුදල් එවා ඇති සංක්‍රමණික සේවකයන්ට විදුලි වාහනයක් මිල දී ගැනීම සඳහා අමතර සහන දීමනාවක් ලබාදීමට අමාත්‍ය මණ්ඩල අනුමැතිය හිමි වී තිබෙනවා.",
       "URL": "https://www.hirunews.lk/311645/ඇඟලුම්-උපාංගවලට-තීරු-බදු-සහන-නිල-මාර්ග-ඔස්සේ-මුදල්-එව්වොත්-ඉලෙක්ට්‍රික්-වාහනයක්-ගන්නත්-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=972"
}