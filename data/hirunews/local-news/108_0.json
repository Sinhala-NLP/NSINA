{
       "Source": "hirunews",
       "Timestamp": "Friday, 11 August 2023 - 7:14",
       "Headline": "බන්ධනාගාර තුළ පෞද්ගලික අංශයේ කර්මාන්ත ශාලා ස්ථාපිත කිරීමේ සූදානමක්",
       "News Content": "බන්ධනාගාර තුළ පෞද්ගලික අංශයේ කර්මාන්ත ශාලා ස්ථාපිත කර රැඳවූවන් ඒවායේ සේවයෙහි යෙදවීමේ වැඩසටහනක් ආරම්භ කිරීමට සූදානම් වන බව වාර්තා වෙනවා.\nඅධිකරණ හා බන්ධනාගාර රාජ්‍ය අමාත්‍ය අනුරාධ ජයරත්න ඊයේ (10) ජනාධිපති මාධ්‍ය කේන්ද්‍රයේ පැවති ප්‍රවෘත්ති සාකච්ඡාවට එක් වෙමින් මේ පිළිබඳව සඳහන් කර සිටියා.\nමහා භාණ්ඩාගාරයට බරක් නොවන ආකාරයට බන්ධනාගාර පවත්වා ගෙන යාමේ නීත්‍යානුකූල ක්‍රමවේදයක් සැකසීම පිළිබඳ සාකච්ඡාවක් මේ වන විට ආරම්භ කර ඇති බවයි ඔහු ප්‍රකාශ කර සිටියේ.",
       "URL": "https://www.hirunews.lk/344385/බන්ධනාගාර-තුළ-පෞද්ගලික-අංශයේ-කර්මාන්ත-ශාලා-ස්ථාපිත-කිරීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=108"
}