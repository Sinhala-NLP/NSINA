{
       "Source": "hirunews",
       "Timestamp": "Friday, 21 July 2017 - 13:08",
       "Headline": "නිදහස් පෙරමුණ ඉවත් වීම, ව්‍යවස්ථා සම්පාදක මණ්ඩලයට බාධාවක් නොවන බව නීති විශාරදයින් කියයි",
       "News Content": "ආණ්ඩුක්‍රම ව්‍යවස්ථා සම්පාදක මණ්ඩලයෙන් ජාතික නිදහස් පෙරමුණේ මන්ත්‍රීවරුන් ඉවත් වුවද, පාර්ලිමේන්තුව තවදුරටත් ව්‍යවස්ථා සම්පාදක මණ්ඩලයක් ලෙස පිළිගත හැකි බව නීති විශාරදයින් පවසනවා.\nපාර්ලිමේන්තු මන්ත්‍රී විමල් වීරවංශගේ නායකත්වයෙන් යුත් ජාතික නිදහස් පෙරමුණ පෙරේදා ඒ පිළිබදව කථානායකවරයා වෙත ලිපියක් මගින් දැනුම් දුන්නා.\nජාතික නිදහස් පෙරමුණ ආණ්ඩුක්‍රම ව්‍යවස්ථා සම්පාදක මණ්ඩලයෙන් ඉවත් වීමට තීරණය කිරීමත් සමග පැන නැගෙන තත්ත්වය සම්බන්ධයෙන් හිරු ප්‍රවෘත්ති අංශය කළ විමසීමකට ප්‍රතිචාර දක්වමින් අධි නීතිඥ ගෝමින් දයාශ්‍රී කියා සිටියේ ව්‍යවස්ථා සම්පාදක මණ්ඩලය ක්‍රියාත්මක වීමේ ගැටලූවක් නොමැති බවයි.\nඒ සම්බන්ධයෙන් හිරු ප්‍රවෘත්ති අංශය, ජ්‍යෙෂ්ඨ නීතිඥ ප්‍රතිභා මහානාම හේවාගෙන් ද විමසීමක් කළා.\nඔහු කියා සිටියේ එම ඉවත්වීම ව්‍යවස්ථා සම්පාදක මණ්ඩලයේ ක්‍රියාකාරිත්වයට බාධාවක් ඇති නොකරන බවයි.",
       "URL": "https://www.hirunews.lk/166426/නිදහස්-පෙරමුණ-ඉවත්-වීම-ව්‍යවස්ථා-සම්පාදක-මණ්ඩලයට-බාධාවක්-නොවන-බව-නීති-විශාරදයින්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4410"
}