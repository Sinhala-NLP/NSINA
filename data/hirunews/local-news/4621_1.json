{
       "Source": "hirunews",
       "Timestamp": "Friday, 10 March 2017 - 16:43",
       "Headline": "ග්‍රෑන්ඩ්පාස් හෙරොයින් සිද්ධියට 5ක් අත්අඩංගුවට",
       "News Content": "ග්‍රෑන්ඩ්පාස්  - නාගලගම්වීදිය ප්‍රදේශයේදී පොලිස් භාරයට ගත් කිලෝග්‍රෑම් 13ක බරින් යුත් කෝටි 16ක් පමණ වටිනා හෙරොයින් තොගය සම්බන්ධයෙන් මේ වන විට සැකකරුවන් 5 දෙනෙකු අත්අඩංගුවට ගෙන ඇති බව පොලීසිය පවසනවා.\nකොළඹ අද පැවැති මාධ්‍ය හමුවකදී පොලිස් මාධ්‍ය ප්‍රකාශක, නියෝජ්‍ය පොලිස්පති ප්‍රියන්ත ජයකොඩි කියා සිටියේ එම මත්ද්‍රව්‍ය ප්‍රවාහනයට යොදා ගත් වාහන කිහිපයක් ද පොලිස් භාරයට ගෙන ඇති බවයි.\nමෙම සැකකරුවන් අතර, හෙරොයින් ආනයනය කළ ප්‍රධාන ජාවාරම්කරු ද වන බව ඔහු තවදුරටත් සදහන් කළා.\nහෙරොයින් කිලෝග්‍රෑම් 13ක් සමඟින් නාගලගම්වීදිය ප්‍රදේශයේදී පුද්ගලයෙකු පොලීසිය අත්අඩංගුවට ගත්තේ පසුගිය 6 වන දායි.",
       "URL": "https://www.hirunews.lk/156547/ග්‍රෑන්ඩ්පාස්-හෙරොයින්-සිද්ධියට-5ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4621"
}