{
       "Source": "hirunews",
       "Timestamp": "Thursday, 01 December 2022 - 13:24",
       "Headline": "පාණදුරේ වෙඩි තැබීමකට නීතිඥවරයෙක් අල්ලයි",
       "News Content": "පානදුර- සිල්වන් පටුමග ප්‍රදේශයේදී වෙඩි තැබීමක් සිදු කර තිබෙනවා.\nපොලිසිය සඳහන් කළේ ඊයේ (30) රාත්‍රියේ මෙම වෙඩි තැබීම සිදු කර ඇත්තේ නීතිඥවරයෙකු බවයි.\nකෙසේ වෙතත් වෙඩි තැබීමෙන් කිසිවෙකුටත් හානියක් සිදු ව නැහැ.\nපසු ව වෙඩි තැබීම සිදු කළ නීතිඥවරයා සහ තවත් කාන්තාවන් දෙදෙනෙකු අත්අඩංගුවට ගත් බව පොලිසිය ප්‍රකාශ කළා.\nඅත්අඩංගුවට ගත් කාන්තාවන් දෙදෙනාගෙන් එක් අයෙක් මෙම ප්‍රදේශයේ පදිංචි පුද්ගලයෙකුට ණය මුදලක් ලබා දී තිබෙනවා.\nඑය යළි නො ගෙවීම සම්බන්ධයෙන් කරුණු විමසීමට යි මෙම කාන්තාව නීතිඥවරයා සමඟ එහි ගොස් ඇත්තේ.\nඑහි දී දෙපාර්ශවය අතර බහින්බස් වීමක් සිදු ව තිබෙනවා.\nඑම අවස්ථාවේ නීතිඥවරයා විසින් අහසට වෙඩි තබා ඇති බව පොලිසිය සඳහන් කළා.",
       "URL": "https://www.hirunews.lk/321720/පාණදුරේ-වෙඩි-තැබීමකට-නීතිඥවරයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=695"
}