{
       "Source": "hirunews",
       "Timestamp": "Friday, 30 March 2018 - 8:29",
       "Headline": "පරිපාලනය කඩා වැටිලා - ගෝඨාභය",
       "News Content": "ලෝක බලවතුන්ගේ ග්‍රහණයට නතුව සිටින තුරු ශ්‍රී ලංකාවට දියුණුවීමට නොහැකි බව හිටපු ආරක්ෂක ලේකම් ගෝඨාභය රාජපක්ෂ පවසනවා.\nවියත් මඟ වෘත්තීයවේදීන්ගේ හමුවකට කුලියාපිටියේදී ඊයේ (29) එක්වෙමින් ඔහු මේ බව සඳහන් කළා.\nමෙහිදී හිටපු ආරක්ෂක ලේකම්වරයා වැඩිදුරටත් සදහන් කළේ මේ වනවිට රටේ පරිපාලනය කඩා වැටී ඇති බවයි.\nදක්ෂයන්ට නිසි තැන ලබානොදීම සහ අසාර්ථක කළමනාකරණය හේතුවෙන් පරිපාලන ව්‍යූහය කඩා වැටී ඇති බව ඔහු වැඩිදුරටත් කියා සිටියා.\nමෙම අවස්ථාවට එක්වූ විශ්‍රාමික මේජර් ජනරාල් කමල් ගුණරත්න සදහන් කළේ භයානක පනත් කිහිපයක් සම්මත කළ ආණ්ඩුව රටට අහිතකර ව්‍යවස්ථාවක් සම්මත කිරීමේ අවදානම තවදුරටත් පවතින බවයි.",
       "URL": "https://www.hirunews.lk/187211/පරිපාලනය-කඩා-වැටිලා-ගෝඨාභය",
       "Category": "Local News",
       "Parent URL": "https://www.hirunews.lk/local-news.php?pageID=4013"
}