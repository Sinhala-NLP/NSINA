{
       "Source": "hirunews",
       "Timestamp": "Friday, 11 August 2017 - 7:58",
       "Headline": "රුසියන් ජාතික යුවල අනතුරට ලක් කර පලාගිය බස් රථයේ රියදුරු අත්අඩංගුවට",
       "News Content": "රුසියන් ජාතික යුවලක් අනතුරට ලක්කොට පලාගිය බස් රථයෙහි රියදුරු අත්අඩංගුවට ගෙන තිබෙනවා.\nගාල්ල - මාතර ප්‍රධාන මාර්ගයේ මිරිස්ස ප්‍රදේශයේදී ඊයේ සිදුවූ රිය අනතුරකින් රුසියන් ජාතික විදේශිකයින් යුවලක් ජීවිතක්ෂයට පත්වුණා.\nපොලිසිය සදහන් කළේ අදාළ බස් රථය ඔවුන් පැමිණි යතුරුපැදිය අනතුරට ලක් කර පලාගොස් තිබු බවයි.\nපසුව සිදුකරන ලද පරීක්ෂණවලින් අනතුරුවයි බස් රථයේ රියදුරු අත්අඩංගුවට ගනු ලැබුවේ.\nමියගිය රුසියන් ජාතික යුවලගේ මෘත ශරීර මේ වනවිට මාතර රෝහලේ තැන්පත් කර තිබෙනවා.",
       "URL": "https://www.hirunews.lk/168142/රුසියන්-ජාතික-යුවල-අනතුරට-ලක්-කර-පලාගිය-බස්-රථයේ-රියදුරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4376"
}