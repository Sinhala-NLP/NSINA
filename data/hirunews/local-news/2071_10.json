{
       "Source": "hirunews",
       "Timestamp": "Monday, 22 March 2021 - 13:35",
       "Headline": "අපවත්වී වදාළ අතිපූජ්‍ය කොටුගොඩ ධම්මාවාස නාහිමියන්ගේ ආදාහන පූජෝත්සවය රාජ්‍ය ගෞරව සහිතව එළැඹෙන 25 වනදා නිදහස් චතුරස්‍රයේදි (වීඩියෝ)",
       "News Content": "ශ්‍රී ලංකා අමරපුර මහා නිකායේ උත්තරීතර මහ නායක අග්ගමහා පණ්ඩිත මහෝපාධ්‍ය අතිපූජ්‍ය කොටුගොඩ ධම්මාවාස නාහිමියන් අද අලුයම කොළඹ පෞද්ගලික රෝහලකදී අපවත් වුණා.\n1933 වසරේ ගම්පහ - කොටුගොඩ ගම්මානයේ උපත ලැබූ ධම්මාවාස හිමියන් අපවත්වන විට 88 වන වියේ පසුවුණා.\nතුන්කල් දකින ඉසිවර නුවණකින් හෙබි සුවහසක් වූ බෞද්ධයන්ගේ ගෞරව බහුමානයට පත්වූ අතිපූජ්‍ය කොටුගොඩ ධම්මාස හිමියන් මෙරට ශාසනික ප්‍රබෝධය වෙනුවෙන් මෙන්ම අමරපුර මහ නිකායේ අභිවෘද්ධිය වෙනුවෙන්ද සුවිශාල මෙහෙවරක් ඉටුකරනු ලැබුවා.\nඅග්‍රගණ්‍ය ධර්ම කථික හිමිනමක් ලෙස මෙන්ම ලේඛණයෙන්ද උන්වහන්සේ කළ මෙහෙය අතිමහත්.\n2019 වසරේ මාර්තු 20 වනදා උන්වහන්සේ හිරු ටී.වී ඔස්සේ විකාශය වූ කසාවත වැඩසටහනටද එක්වූ අතර, එහිදී උන්වහන්සේ තමන් පැවිදි දිවියට ප්‍රවේශ වූ ආකාරය සිහිපත් කළා.\nඋන්වහන්සේගේ දේහය පිළිබඳ අවසන් කටයුතු සිදු කිරීම සම්බන්දයෙන් සාකච්ජා කිරිමට අද පස්වරුවේ ආදාහන කමිටුව රැස්වු අතර එහිදි තීරණය වුයේ දේහය පිළිබඳ අවසන් කටයුතු පුර්ණ රාජ්‍ය ගෞරව සහිතව එළැඹෙන 25 වනදා නිදහස් චතුරස්‍රයේදි සිදු කිරීමටයි.",
       "URL": "https://www.hirunews.lk/266146/අපවත්වී-වදාළ-අතිපූජ්‍ය-කොටුගොඩ-ධම්මාවාස-නාහිමියන්ගේ-ආදාහන-පූජෝත්සවය-රාජ්‍ය-ගෞරව-සහිතව-එළැඹෙන-25-වනදා-නිදහස්-චතුරස්‍රයේදි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2071"
}