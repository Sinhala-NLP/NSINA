{
       "Source": "hirunews",
       "Timestamp": "Wednesday, 09 August 2023 - 15:34",
       "Headline": "ලියුකේමියා රෝගය වැළදී සිටි සිය දියණියගේ අවසන් කැමැත්ත ඉටු කළ දෙමාපියන් දෙපළ",
       "News Content": "ලියුකේමියා රෝගය වැළදී සිටි සිය දියණියගේ අවසන් කැමැත්ත ඉටු කළ දෙමාපියන් දෙපළක් පිළිබඳව තොරතුරු විදෙස් මාධ්‍ය වාර්තා කොට සිටිනවා.\nඒ ඇමරිකාවෙන්.\nනමින් එමා එඩ්වර්ඩ්ස් වන 10 වියෙහි පසු වූ මෙම දියණියගේ අවසන් කැමැත්ත වී තිබුණේ තම හොඳම මිතුරා වන 10 හැවිරිදි ඩැනියෙල් මාෂල්ර් සමග විවාහ වීමටයි.\nඑමාට ජීවත්වීමට වැඩි කාලයක් නොමැති වීම හේතුවෙන් ඇයගේ මාපියන් එමාගේ සිහිනය සැබෑ කර දීමට පසුගිය දා කටයුතු කර තිබූ බවයි විදෙස් මාධ්‍ය වාර්තා කොට සිටින්නේ.\nඒ අනුව එමා එඩ්වර්ඩ්ස් සහ ඩැනියෙල් මාර්ෂල් ක්‍රිස්ටෝෆර් විවාහ ගිවිසගෙන ඇති අතර විවාහ ගිවිස ගැනීමෙන් දින 12 කට පසුව එමා අවාසනාවන්ත ලෙස ජීවිතක්ෂයට පත්ව තිබෙනවා.\nතම දියණිය කිසිදා සුවනොවන බව වෛද්‍යවරුන් පුන පුනා ප්‍රකාශ කළ අතර තම දියණියගේ අවසන් කැමැත්ත මෙලෙස ඉටුකර දුන් බවයි ඇගේ දෙමාපියන් වැඩිදුරටත් පවසා සිටියේ.",
       "URL": "https://www.hirunews.lk/344225/ලියුකේමියා-රෝගය-වැළදී-සිටි-සිය-දියණියගේ-අවසන්-කැමැත්ත-ඉටු-කළ-දෙමාපියන්-දෙපළ",
       "Category": "Local News",
       "Parent URL": "https://www.hirunews.lk/local-news.php?pageID=111"
}