{
       "Source": "hirunews",
       "Timestamp": "Thursday, 09 November 2017 - 14:32",
       "Headline": "හිටපු ජනපති ඇතුලු පිරිසක් පාපැදිවලින් පාර්ලිමේන්තුවට",
       "News Content": "හිටපු ජනාධිපති මහින්ද රාජපක්ෂ ඇතුලු ඒකාබද්ධ විපක්ෂයේ මන්ත්‍රීවරුන් පිරිසක් පාපැදිවලින් පාර්ලිමේන්තුවට පැමිණ තිබෙනවා.\nමේ අතර හිටපු ජනාධිපති මහින්ද රාජපක්ෂ ඇතුළු ඒකාබද්ධ විපක්ෂයේ මන්ත්‍රීවරුන් පිරිසක් අද (09) පාපැදිවලින් පාර්ලිමේන්තුවට පැමිණීමේදී බාධාවක් සිදුවී නම් ඒ පිළිබද පරීක්ෂණයක් සිදුකරන බව කතානායක කරූ ජයසූරිය ප්‍රකාශ කළා.\nඔවුන් අයවැය ඉදිරිපත් කිරීමේ අවස්ථාවට සහභාගි වීම සදහා පාපැදිවලින් පැමිණියේ පෙට්‍රල් හිගයට විරෝධය පළ කිරීම සදහායි.\nහිටපු ජනාධිපතිවරයා ඇතුළු කණ්ඩායම පාපැදිවලින් පාර්ලිමේන්තුවට පිවිසීමට උත්සාහ කිරිමේදී පොලිස් නිලධාරින් මාර්ග බාධක යොදා එය වැළැක්වීමට උත්සාහ කර තිබුණා.\nපසුව පාර්ලිමේන්තුවේදී ඒ පිළිබදව දිනේෂ් ගුණවර්ධන මන්ත්‍රීවරයා ප්‍රශ්න කළ අතර කතානායක කරූ ජයසූරිය කියා සිටියේ සිද්ධිය පිලිබදව පරීක්ෂණයක් පැවැත්විය හැකි බවයි.",
       "URL": "https://www.hirunews.lk/175652/හිටපු-ජනපති-ඇතුලු-පිරිසක්-පාපැදිවලින්-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4227"
}