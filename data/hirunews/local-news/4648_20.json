{
       "Source": "hirunews",
       "Timestamp": "Wednesday, 22 February 2017 - 14:18",
       "Headline": "දියණියගේ දිවි රැකගන්න රට කජු විකුණන දිරිය මව්පියන් දෙපළ (ඡායාරූප)",
       "News Content": "තම අවුරුදු 03ක දියණියගේ ජීවිතය බේරා ගැනීම සදහා රට කජු විකුණන මව්පියන් දෙපළක් පිළිබද පුවතක් වාර්තා වනවා.\nදිඹුලාගල, මනම්පිටිය ප්‍රදේශයේ ජීවත්වන මෙම දෙමව්පියන් සිය දියණියගේ කොදු ඇට පෙළේ ඇතිවී ඇති අබාධයට සැත්කමක් සිදු කිරීම සදහා ලක්ෂ 20ක මුදලක් සොයා ගැනීමේ අරමුණින් මෙම ව්‍යාපාරය සිදුකරන බව සදහන්.\nමෙම සැත්කම විදෙස් රටක සිදුකිරීමට සිදුව ඇති අතර දෙමව්පියන් පවසන්නේ එම මුදල සොයා ගැනීමට තමන්ට ඉතා අසීරු කටයුත්තක් බවයි.\nඅදාල දැරියට හැකි ඉක්මනින් මෙම සැත්කම සිදුකල යුතු බවට වෛද්‍යවරුන් පවසා ඇති බව අප වාර්තාකරු සඳහන් කළා.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/155164/දියණියගේ-දිවි-රැකගන්න-රට-කජු-විකුණන-දිරිය-මව්පියන්-දෙපළ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4648"
}