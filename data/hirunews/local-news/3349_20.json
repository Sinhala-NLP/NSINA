{
       "Source": "hirunews",
       "Timestamp": "Thursday, 16 May 2019 - 13:10",
       "Headline": "මැණික් ගැරූ අටදෙනෙකුට එක්ලක්ෂ හැටදහසක දඩයක්",
       "News Content": "මස්කෙළිය - ගවරවිල ඇළ රක්ෂිතයේ අනවසරයෙන් මැණික් ගැරූ අටදෙනෙකුට රුපියල් එක්ලක්ෂ හැටදහසක දඩයක් නියම කර තිබෙනවා.\nපසුගිය හයවනදා මොවුන් එම ප්‍රදේශයේ මැණික් ගරමින් සිටියදී මස්කෙළිය පොලීසිය මගින් අත්අඩංගුවට ගෙන පොලිස් ඇප මත මුදාහැරියා.\nපසුව ඔවුන්ට පෙරේදා හැටන් මහේස්ත්‍රාත් ජෙයරාම් ට්‍රොස්කි හමුවට ඉදිරිපත් කිරීමෙන් අනතුරුව එක් අයෙකුට රුපියල් විසි දහස බැගින් රුපියල් එක්ලක්ෂ හැටදහසක දඩයක් මත මුදාහැරීමටයි නියෝග කෙරුණේ.",
       "URL": "https://www.hirunews.lk/216484/මැණික්-ගැරූ-අටදෙනෙකුට-එක්ලක්ෂ-හැටදහසක-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=3349"
}