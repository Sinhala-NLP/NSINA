{
       "Source": "hirunews",
       "Timestamp": "Friday, 12 May 2017 - 7:20",
       "Headline": "අයි.එස්. ත්‍රස්තවාදීන් ශ්‍රී ලංකාව හරහා ඖෂධ ලබාගෙන ඇති බවට තොරතුරු",
       "News Content": "ලිබියාවේ සිටින අයි.එස්. ත්‍රස්තවාදීන්ට ශ්‍රී ලංකාව හරහා යැවූ බව කියන ට්‍රැමඩෝල් නැමැති වේදනා නාශක පෙති මිලියන 37 ක් ඉතාලි පොලිසිය විසින් අත්අඩංගුවට ගෙන ඇති බව ලන්ඩන් ටයිම්ස් පුවත්පත වාර්තා කරනවා.\nඑම ඖෂධ තොගයේ වටිනාකම ඇමරිකානු ඩොලර් මිලියන 75 ක් බව සඳහන්.\nඅදාළ ඖෂධ, ශීත කබා සහ හිස ගල්වන ෂැම්පු වර්ග ලෙසින් ව්‍යාජ ලෙස ඉදිරිපත් කර ඉතාලි වරායක බහාළුම්වල තිබියදී පොලිසිය සොයාගෙන ඇත්තේ.\nඅයි.එස්. ත්‍රස්තවාදීන්ගේ ප්‍රයෝජනය සඳහා මෙම ඖෂධ ගෙන්වා ඇති බවට දැනට සිදුකරන ලද පරීක්ෂණවලින් අනාවරණ වී තිබෙනවා.\nඩුබායි කේන්ද්‍ර කරගත් ආනයනකරුවෙකු මෙම පෙති තොගය ඇණවුම් කර ඇති බව සඳහන්.\nඉන් පසුවයි ශ්‍රී ලංකාව හරහා වේදනා නාශක ඖෂධ තොගය ගෙන්වා ඇත්තේ.",
       "URL": "https://www.hirunews.lk/161126/අයි-එස්-ත්‍රස්තවාදීන්-ශ්‍රී-ලංකාව-හරහා-ඖෂධ-ලබාගෙන-ඇති-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=4521"
}