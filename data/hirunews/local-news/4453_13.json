{
       "Source": "hirunews",
       "Timestamp": "Sunday, 25 June 2017 - 7:33",
       "Headline": "ඩෙංගු පැතිරුණේ පළාත් පාලන ඡන්දය කල්යාමෙන් නොවේ - ජනපති අවධාරණය කරයි",
       "News Content": "රට පුරා ඩෙංගු උවදුර පැතිරීම සහ පළාත්පාලන ඡන්දය අතර සම්බන්ධයක් නොමැති බව ජනාධිපති මෛත්‍රිපාල සිරිසේන පවසනවා.\nජනමාධ්‍යවේදීන් හමුවේ කාලීන තත්ත්වයන් පිළිබඳව පැහැදිළි කරමින් ජනාධිපතිවරයා ඊයේ (24) සහභාගි වූ විවෘත සංවාදයේදී මේ බව අවධාරණය කෙරුණා.\nජනාධිපතිවරයා එහිදී වැඩිදුරටත් සඳහන් කළේ ඩෙංගු උවදුර මැඩලීමට රටේ සියල්ලන්ගේම කැපවීමක් අවශ්‍ය වන බවයි.\nජනාධිපතිවරයා එහිදී ඩෙංගු උවදුර සහ පළාත්පාලන ඡන්දය සම්බන්ධයෙන් මාධ්‍යවේදීන් ඉදිරිපත් කළ ප්‍රශ්නවලට පිළිතුරු ලබාදෙමින් කියා සිටියේ එය දේශපාලන චෝදනාවක් බවයි.\nපළාත් පාලන මැතිවරණය නොපැවැත්වීම තුළ ඩෙංගු රෝගය ව්‍යාප්තවීමට සුළු වශයෙන් බලපෑමක් එල්ල වූවද, මැතිවරණය පැවැත්වීමට නොහැකි වී ඇත්තේ පසුගිය රජය යටතේ සීමා නිර්ණ කටයුතු නිසියාකාරයෙන් සිදුනොකිරීම බවද සඳහන් කළා.",
       "URL": "https://www.hirunews.lk/164349/ඩෙංගු-පැතිරුණේ-පළාත්-පාලන-ඡන්දය-කල්යාමෙන්-නොවේ-ජනපති-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4453"
}