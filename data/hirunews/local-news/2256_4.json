{
       "Source": "hirunews",
       "Timestamp": "Thursday, 24 December 2020 - 15:08",
       "Headline": "ආගරපතන ප්‍රාදේශීය සභා සභාපතිගේ පක්ෂ සාමාජිකත්වය තහනම් කෙරේ",
       "News Content": "කොරෝනා වෛරසය ආසාදනය වූ ආගරපතන ප්‍රාදේශීය සභාවේ සභාපති කදීර් සෙල්වන්ගේ පක්ෂ සාමාජිකත්වය තාවකාලිකව අත්හිටුවීමට ලංකා කම්කරු කොංග්‍රසය පියවර ගෙන තිබෙනවා.\nඒ, නිරෝධායන නීති උල්ලංගණය කරමින් ධුරයේ කටයුතු කිරීම හේතුවෙන්.\nමේ වන විට සභාපතිවරයා ප්‍රතිකාර ලබන්නේ හම්බන්තොට කොරෝනා ප්‍රතිකාර මධ්‍යස්ථානයේයි.\nපසුගිය දින කිහිපය තුළ ඔහු විවිධ උත්සව අවස්ථාවන්වලට සහභාගිවීම හේතුවෙන් පාර්ලිමේන්තු මන්ත්‍රීවරුන් කිහිප දෙනෙකු ඇතුළු තවත් ප්‍රාදේශීය දේශපාලනඥයින් කිහිප දෙනෙකු ද ස්වයං නිරෝධායනයට යොමු කර තිබෙනවා.\nමේ අතර, ගාල්ල දිස්ත්‍රික්කයේ සෞඛ්‍ය වෛද්‍ය නිලධාරීවරුන් සංකේත වැඩ වර්ජනයක් ආරම්භ කර තිබෙනවා.\nඒ, ගාල්ල මහ නගර සභාවේ නියෝජ්‍ය නගරාධිපති ෆවුසල් නියාස් විසින් ගාල්ල නාගරික සෞඛ්‍ය වෛද්‍ය නිලධාරී වෛද්‍ය බර්ට්‍රම් ගුණවර්ධනට බැන තර්ජනය කිරීමේ සිද්ධියකට විරෝධය පළ කරමින්.",
       "URL": "https://www.hirunews.lk/257858/ආගරපතන-ප්‍රාදේශීය-සභා-සභාපතිගේ-පක්ෂ-සාමාජිකත්වය-තහනම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2256"
}