{
       "Source": "hirunews",
       "Timestamp": "Sunday, 16 April 2023 - 17:09",
       "Headline": "වැසිකිළි වළකට ඇද වැටී සද්දන්තයෙකු මරුට (වීඩියෝ)",
       "News Content": "වනඅලියෙකු පෙර පාසලකට අයත් වැසිකිළි වළකට ඇද වැටීමෙන් ජීවිතක්ෂයට පත්ව තිබෙනවා.\nඅද (16) පෙරවරුවේ මෙලෙස මියගිය වන අලියාගේ සිරුර ප්‍රදේශවාසීන්ට හමුව ඇති බවයි වෙහෙරගල වනජීවී නිලධාරීන් සඳහන් කළේ.\nමෙම වන අලියා ජීවිතක්ෂයට පත්ව ඇත්තේ දිඹුලාගල - මගුල්දමන ප්‍රදේශයේදියි.\nමෙලෙස මියගොස් ඇත්තේ 30 හැවිරිදි හොඳින් වැඩුණු වන අලියෙකු බවත් මෙම සත්ත්වයා මීට දින හතරකට පමණ ඉහත මියගොස් ඇති බවත් වෙහෙරගල අඩවි ආරක්ෂක ඩබ්ලිව්. ජී. වීරසිංහ වැඩිදුරටත් සඳහන් කළා.\nමෙම සත්ත්වයාගේ පශ්චාත් මරණ පරීක්ෂණ කටයුතු ගිරිතලේ වනජීවී පශු වෛද්‍ය සමීර කලිඟුආරච්චිගේ සහභාගීත්වයෙන් සිදු කෙරුණා.",
       "URL": "https://www.hirunews.lk/332683/වැසිකිළි-වළකට-ඇද-වැටී-සද්දන්තයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=410"
}