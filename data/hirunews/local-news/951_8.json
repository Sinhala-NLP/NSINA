{
       "Source": "hirunews",
       "Timestamp": "Wednesday, 10 August 2022 - 14:06",
       "Headline": "මහින්දට හා බැසිල්ට පැනවූ විදෙස් ගමන් තහනම දීර්ඝ කෙරේ",
       "News Content": "හිටපු මුදල් අමාත්‍යවරුන් වන මහින්ද රාජපක්ෂ සහ බැසිල් රාජපක්ෂට පනවා තිබූ විදේශ ගමන් තහනම සැප්තැම්බර් 5 වනදා දක්වා තවදුරටත් දීර්ඝ කර තිබෙනවා.\nඒ අගවිනිසුරු ජයන්ත ජයසූරිය ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ල හමුවේ ඊට අදාළ නඩුව අද (10) දින කැඳවූ අවස්ථාවේදීයි.\nආර්ථික අර්බුදයට වගකිව යුතු පුද්ගලයින්ට එරෙහිව විමර්ශනයක් සිදු කිරිම සඳහා නියෝගයක් නිකුත් කරන ලෙස ඉල්ලා ශ්‍රී ලංකා වානිජ මණ්ඩලයේ හිටපු සභාපති චන්ද්‍රා ජයරත්න ඇතුලු පිරිසක් මීට පෙර මූලික අයිතිවාසිකම් පෙත්සම් ගොනුකර තිබුණා.\nඑම පෙත්සමයි පංච පුද්ගල විනිසුරු මඩුල්ල හමුවේ අද කැඳවනු ලැබුවේ.",
       "URL": "https://www.hirunews.lk/312405/මහින්දට-හා-බැසිල්ට-පැනවූ-විදෙස්-ගමන්-තහනම-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=951"
}