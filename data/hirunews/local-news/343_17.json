{
       "Source": "hirunews",
       "Timestamp": "Sunday, 14 May 2023 - 20:13",
       "Headline": "කොළඹ නගරයේ ස්ථාන රැසක ආරක්ෂාව අදත් දැඩි වේ (වීඩියෝ)",
       "News Content": "ආරක්ෂාව භාර රජයේ ඉහළ ප්‍රධානියෙකු හිරු ප්‍රවෘත්ති වෙත පැවසුවේ, කොළඹ විශ්වවිද්‍යාලය මුල් කරගනිමින් රජයට දැඩි බලපෑමක් එල්ල කිරීමේ සූදානමක් ඇති බවට රජයේ ඉහළම අංශ වෙත ලද බුද්ධි තොරතුරක් හේතුවෙන් තවදුරටත් මෙලෙස ආරක්ෂාව තහවුරු කර ඇති බවයි.\nඑම බලපෑම කොළඹ විශ්වවිද්‍යාලය මුල් කරගෙන ක්‍රියාත්මක වන බවට එම බුද්ධි තොරතුරේ සඳහන්ව ඇතැයි, ආරක්ෂාව භාර රජයේ ඉහළ ප්‍රධානියෙකු හිරු ප්‍රවෘත්ති වෙත පැවසුවා.\nඑම හේතුව මත කොළඹ නගරයේ වැදගත් ස්ථාන රැසකට, පොලිසියට අමතරව, ත්‍රිවිධ හමුදාව, පොලිස් විශේෂ කාර්ය බළකාය සහ කැරලි මර්දන ඒකකයද යොදවා තවදුරටත් ආරක්ෂාව තරකිරීමට පියවර ගත් බව අදාළ ප්‍රධානියා සඳහන් කළා.\nආරක්ෂාව භාර අදාළ ප්‍රධානියා පැවසුවේ, මෙලෙස ගත් ආරක්ෂක පියවර හේතුවෙන් කොළඹ විශ්වවිද්‍යාලය මුල් කරගනිමින් ක්‍රියාත්මක වීමට නියමිතව තිබූ රජයට බලපෑම් කිරීමේ උත්සාහය මේ වනවිට නැවතී ඇති බවයි.",
       "URL": "https://www.hirunews.lk/335198/කොළඹ-නගරයේ-ස්ථාන-රැසක-ආරක්ෂාව-අදත්-දැඩි-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=343"
}