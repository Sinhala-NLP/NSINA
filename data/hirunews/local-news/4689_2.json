{
       "Source": "hirunews",
       "Timestamp": "Saturday, 28 January 2017 - 10:19",
       "Headline": "මොරගහකන්ද ජලාශයට යටවන වන සතුන් බේරා ගැනීමේ මෙහෙයුම් තවමත් (ඡායාරූප)",
       "News Content": "මොරගහකන්ද ජලාශයට යටවන ප්‍රදේශවල සිරවී සිටින වන සතුන් බේරා ගැනීමට වනජීවී නිලධාරීන් තවදුරටත් කටයුතු කරමින් සිටිනවා.\nඅප වාර්තාකරු සඳහන් කලේ පවතින වර්ෂාව හේතුවෙන් ජලාශයට ජලය එක්රැස් වීම සීඝ්‍රයෙන් සිදුවෙමින් පවතින බවයි.\nමෙතෙක් ගොඩබිම් ලෙස පැවති ප්‍රදේශ දැන් ජලයෙන් යටවෙමින් පවතිනවා.\nජලය පිරෙන විට අවට කැලෑවල සිටි සතුන් ගස්වල ඉහළට පැමිණෙමින් සිටින බව අප වාර්තාකරු කියසිටියා.\nඇලහැර වනජීවී කාර්යාල නිලධාරීන් එම සතුන් බේරා ගැනීමේ මෙහෙයුම්වල නිරත වනවා.\nමොරගහකන්ද ජලාශයට ජලය පිරවීම ආරම්භ කරනු ලැබුවේ පසුගිය දෙසැම්බර් මස 28 වනදායි.\nඡායාරූප - දඹුල්ල කාංචන කුමාර",
       "URL": "https://www.hirunews.lk/153101/මොරගහකන්ද-ජලාශයට-යටවන-වන-සතුන්-බේරා-ගැනීමේ-මෙහෙයුම්-තවමත්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4689"
}