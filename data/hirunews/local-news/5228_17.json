{
       "Source": "hirunews",
       "Timestamp": "Wednesday, 30 December 2015 - 17:40",
       "Headline": "මහානගර සංවර්ධන සැලැස්ම ජනපතිට පිළිගන්වයි",
       "News Content": "බස්නාහිර පළාත් සභාව ඇතුලූ දිවයිනේ නගර සංවර්ධනය සඳහා ක්‍රියාත්මක මහා නගර සංවර්ධන සැලැස්ම අද ජනාධිපතිවරයා වෙත පිළිගන්වනු ලැබුවා.\nජනාධිපති කාර්යාලයේදී මෙය ජනාධිපතිවරයා වෙත පිළිගන්වනු ලැබුවේ මහා නගර සහ බස්නාහිර සංවර්ධන අමාත්‍ය පාඨලී චම්පික රණවක විසින්.\nරජය, නව වසරේ ක්‍රියාවට නංවන ප්‍රධාන සංවර්ධන ව්‍යාපෘතිය වන මහා නගර සංවර්ධන සැලැස්ම සාර්ථක කරගැනීමට සියලූදෙනා දායකවිය යුතු බවයි මෙහිදී අදහස් දක්වමින් ජනාධිපතිවරයා කියා සිටියේ.\nමහා නගර සංවර්ධන සැලැස්ම යටතේ අධික වාහන තදබදය, කැලිකසල ගැටළුව, පැල්පත්වාසීන්ගේ නිවාස ගැටළුව මෙන්ම පානීය ජලය සහ සනීපාරක්ෂක පහසුකම් පිළිබඳවද අවධානය යොමුකර ඇති බව මහා නගර සහ බස්නාහිර සංවර්ධන අමාත්‍යාංශය සඳහන් කළා.",
       "URL": "https://www.hirunews.lk/123095/මහානගර-සංවර්ධන-සැලැස්ම-ජනපතිට-පිළිගන්වයි",
       "Category": "Local News",
       "Parent URL": "https://www.hirunews.lk/local-news.php?pageID=5228"
}