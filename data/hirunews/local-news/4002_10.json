{
       "Source": "hirunews",
       "Timestamp": "Friday, 06 April 2018 - 15:58",
       "Headline": "විශ්‍රාමික මේජර් ජෙනරාල් අමල් කරුණාසේකර රක්ෂිත බන්ධනාගාරයට",
       "News Content": "අපරාධ පරීක්ෂණ දෙපාර්තමේන්තුව ඊයේ අත්අඩංගුවට ගත් හිටපු හමුදා බුද්ධි අංශ අධ්‍යක්ෂ, ආරක්ෂක විද්‍යා පීඨයේ සේනා විධායක විශ්‍රාමික මේජර් ජෙනරාල්, අමල් කරුණාසේකර ලබන 18 වන දා දක්වා රක්ෂිත බන්ධනාගාර ගත කර තිබෙනවා.\nඒ, කොළඹ අතිරේක මහේස්ත්‍රාත් චාන්දනී ඩයස් හමුවට ඉදිරිපත් කිරීමෙන් අනතුරුවයි.\nසැකකරු දැනට යුද හමුදා රෝහලේ ප්‍රතිකාර ලබන අතර, එහි ගිය මහේස්ත්‍රාත්වරිය මෙම නියෝගය ලබාදී තිබෙනවා.\nමාධ්‍යවේදී කීත් නොයාර් පැහැරගෙන ගොස් පහරදීමේ සිද්ධියට ආධාර අනුබලදීමේ චෝදනාව මත ඔහු ඊයේ අත්අඩංගුවට ගත්තා.\nඒ යුද හමුදා රෝහලට ඇතුලත්ව ප්‍රතිකාර ලබමින් සිටියදීයි.\nමාධ්‍යවේදී කීත් නොයාර් පැහැරගෙන යාමට ලක්වූයේ 2008 වසරේ මැයි මස 22 වනදායි.\nසිද්ධිය පිළිබඳ අපරාධ පරීක්ෂණ දෙපාර්තමේන්තුවයි විමර්ශණ සිදුකරනු ලබන්නේ.",
       "URL": "https://www.hirunews.lk/187798/විශ්‍රාමික-මේජර්-ජෙනරාල්-අමල්-කරුණාසේකර-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4002"
}