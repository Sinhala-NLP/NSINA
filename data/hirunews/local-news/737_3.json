{
       "Source": "hirunews",
       "Timestamp": "Sunday, 13 November 2022 - 19:41",
       "Headline": "බිත්තර තවදුරටත් හිඟවේ - ආපනශාලා වැසෙන ලකුණු",
       "News Content": "බිත්තර නොමැති වීම හේතුවෙන් බිත්තර වෙළඳසැල් වසා දමා ඇති බවත් තවදුරටත් මෙම ගැටලුව උග්‍ර වුවහොත් ජනතාව බිත්තර ප්‍රතික්ෂේප කළ හැකි බවත් සමස්ත ලංකා බිත්තර වෙළඳ සංගමය පවසනවා.\nමේ අතර ඇතැම් ප්‍රදේශවල බිත්තර නොමැති වීම හේතුවෙන් පාරිභෝගික ජනතාව මෙන්ම ආපනශාලාහිමියන්ද දැඩි අපහසුතාවයට පත්ව ඇති බවයි වාර්තා වන්නේ.\nරජය මඟින් බිත්තර සඳහා රුපියල් 50 ක් උපරිම සිල්ලර මිලක් නියම කර තිබෙන අතර බිත්තර අලෙවි නොකරන වෙළඳසැල් සොයා දිගින් දිගටම වැටලීම් සිදුකරනවා.\nඑහිදී වෙළඳසැල් හිමියන් කියා සිටියේ තමන් රුපියල් 52 ක තොග මිලකට බිත්තර මිලදී ගන්නා බැවින් බිත්තරයක් රුපියල් 50 කට අලෙවිකළ නොහැකි බවයි. ඒ පිළිබඳ පාරිභෝගිකයින්,වෙළදසැල් හිමියන් මෙන්ම ආපනශාලා හිමියන් අදහස් දක්වා සිටියා.\nබිත්තර අර්බුදය සම්බන්ධයෙන් සමස්ත ලංකා බිත්තර වෙළඳ සංගමයේ ලේකම් අනුර මාරසිංහද අදහස් පළකලා.",
       "URL": "https://www.hirunews.lk/320315/බිත්තර-තවදුරටත්-හිඟවේ-ආපනශාලා-වැසෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=737"
}