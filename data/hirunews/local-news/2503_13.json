{
       "Source": "hirunews",
       "Timestamp": "Sunday, 23 August 2020 - 17:33",
       "Headline": "පාතාල කල්ලි නායක කංජිපානි ඉම්රාන්ගේ ගෝලයෙකු ඇතුළු තුන් දෙනෙකු අත්අඩංගුවට",
       "News Content": "පාතාල කල්ලි නායක කංජිපානි ඉම්රාන්ගේ සහ ඩුබායි හි රැදී සිටින බවට පැවසෙන ධර්මසිරි නැමති පාතාල කල්ලි ක්‍රියාකරුවෙකුගේ ගෝලයින් 3 දෙනෙකු පොලීසිය අත්අඩංගුවට ගෙන තිබෙනවා.\nබස්නාහිර පළාත් විශේෂ අපරාධ ඒකකය සිදුකළ මෙහෙයුමකදී කංජිපානි ඉම්රාන්ගේ ගෝලයෙකු අද අත්අඩංගුවට ගත්තේ පේරගස්හන්දිය, යටවත්ත ප්‍රදේශයේ ඔහුගේ නිවසේදියි.\n33 හැවිරිදි මෙම සැකකරු කොළඹගේ රෙක්සි කුමාර හෙවත් බියගම රෙක්සි නමින් හඳුන්වන අයෙක්.\nඔහු කංජිපානි ඉම්රාන්ට අමතරව අපරාධ කල්ලි සාමාජික කඩුවෙල ගොත අසංකගේ ගෝලයෙකු බවට ද අනාවරණ වී තිබෙනවා.\nඔහු සතුව තිබී හෙරොයින් සහ තියුණු ආයුධ 4ක් ද පොලිස් භාරයට ගෙන ඇති බව සඳහන්.\nඑමෙන්ම, රත්මලාන - බෙලෙක්කඩේ හන්දිය ප්‍රදේශයේදී ධර්මසිරි නැමති පාතාල කල්ලි සාමාජිකයාගේ ගෝලයන් දෙදෙනෙකු හෙරොයින් සමඟ අත්අඩංගුවට ගනු ලැබුවේ ද ගල්කිස්ස කොට්ඨාශ විශේෂ යතුරුපැදි ඒකකය මගින්.",
       "URL": "https://www.hirunews.lk/248464/පාතාල-කල්ලි-නායක-කංජිපානි-ඉම්රාන්ගේ-ගෝලයෙකු-ඇතුළු-තුන්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2503"
}