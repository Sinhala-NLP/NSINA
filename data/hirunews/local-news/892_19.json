{
       "Source": "hirunews",
       "Timestamp": "Sunday, 04 September 2022 - 13:26",
       "Headline": "අත්පිට මුදලට නිකුත් කිරීම නිසා ඉන්ධන බෙදාහැරීමේ ප්‍රමාදයක්",
       "News Content": "අත්පිට මුදලට පමණක් පිරවුම්හල් වෙත නිකුත් කිරීමට සංස්ථාව ගෙන ඇති තීරණය හේතුවෙන් ඉන්ධන බෙදාහැරීමේ ප්‍රමාදයන් පවතින බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය පවසනවා.\nකෙසේ වෙතත් කිව්. ආර් ක්‍රමවේදය හඳුන්වාදීමෙන් පසුව සංස්ථාව විසින් දෛනිකව නිකුත් කළ පෙට්‍රල් සහ ඩීසල් ප්‍රමාණයේ අඩු කිරීමක් සිදුකර නොමැති බවයි එම සංගමය පෙන්වා දෙන්නේ.\nඇතැම් පිරවුම්හල් සංස්ථාවේ ගිණුමට මුදල් තැන්පත් කිරීමට ප්‍රමාදවීම හේතුවෙන් ඇතිවන ඇණවුම් කිරීමේ ගැටළුව නිසා මෙලෙස බෙදාහැරීමේ කටයුතුවලට බාධා එල්ල වී ඇති බවලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ශාන්ත සිල්වා කියා සිටියා.",
       "URL": "https://www.hirunews.lk/314519/අත්පිට-මුදලට-නිකුත්-කිරීම-නිසා-ඉන්ධන-බෙදාහැරීමේ-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=892"
}