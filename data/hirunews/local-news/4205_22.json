{
       "Source": "hirunews",
       "Timestamp": "Wednesday, 22 November 2017 - 18:55",
       "Headline": "ගොවීන් මොරගහකන්ද ජල ව්‍යාපෘති ගැටළුවට දින 3 කින් විසඳුම් ඉල්ලයි",
       "News Content": "ගොවීන් පිරිසක් සමග සමස්ත ලංකා ගොවිජන සම්මේලනයේ සාමාජිකයන් මාතලේ - ලග්ගල පිහිටි මොරගහකන්ද ජලාශ ව්‍යාපෘතිය කාර්යාලයට අද පැමිණීමත් සමග එහි උනුසුම් තත්ත්වයක් මතුවුණා.\nඔවුන් එම ස්ථානයෙන් පිටව ගියේ තම ජල ගැටළුවට දින 3 ක් තුළ පිළිතුරක් ලබාදෙන බවට වූ පොරොන්දුවක් මතයි.\nමොරගහකන්ද ජලාශයේ දියවර ඉල්ලා ගිරිතලේ, පොළොන්නරුව සහ මින්නේරිය යන ප්‍රදේශවලින් පැමිණි ගොවීන් පිරිසක් මෙම විරෝධතාවට එක්ව සිටියා.\nකාර්යාලයට පැමිණි ඔවුන් සහ ව්‍යාපෘතියේ නියෝජ්‍ය අධ්‍යක්ෂ ඩී.බී.විජේරත්න අතර යම් සංවාදත්මක තත්ත්වයක් හටගත්තා.",
       "URL": "https://www.hirunews.lk/176681/ගොවීන්-මොරගහකන්ද-ජල-ව්‍යාපෘති-ගැටළුවට-දින-3-කින්-විසඳුම්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4205"
}