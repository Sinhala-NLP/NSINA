{
       "Source": "hirunews",
       "Timestamp": "Monday, 23 January 2023 - 13:17",
       "Headline": "උසස් පෙළ ලියූ වැලිකඩ රැඳවියෝ - එක් අයෙක් මරණීය දණ්ඩනය ලැබූ අයෙක්",
       "News Content": "විවිධ චෝදනා ලබා රක්ෂිත බන්ධනාගාරගත ව සිටින රැඳවියන් සිව්දෙනෙකු අද (23) පෙරවරුවේ අධ්‍යයන පොදු සහතික පත්‍ර උසස් පෙළ විභාගයට පෙනී සිටි බව බන්ධනාගාර දෙපාර්තමේන්තුව නිවේදනය කරනවා.\nමෙලෙස විභාගයට පෙනී සිට ඇත්තේ වැලිකඩ බන්ධනාගාරයේ රඳවා සිටින රැඳවියන් සිව්දෙනෙකු යි.\nඔවුන් සිංහල මාධ්‍යය යටතේ කලා විෂය ධාරාවෙන් උසස් පෙළට මුහුණදී තිබෙනවා.\nමෙම රැඳවියන් සිව්දෙනාගෙන් එක් අයෙක් මරණීය දණ්ඩනය හිමි සිරකරුවෙකු වීම ද විශේෂත්වයක් බවයි බන්ධනාගාර කොමසාරිස් ජනරාල් (අතිරේක) චන්දන ඒකනායක පැවසුවේ.\nඑමෙන්ම යාපනය බන්ධනාගාරයේ සැකපිට රඳවා ඇති එක් අයෙක් ද පිටතින් අයදුම් කළ අපේක්ෂකයෙකු ලෙස චාවකච්චේරිය ප්‍රදේශයේ විභාග මධ්‍යස්ථානයක් තුළ විභාගයට මුහුණදීමට නියමිතයි.",
       "URL": "https://www.hirunews.lk/325700/උසස්-පෙළ-ලියූ-වැලිකඩ-රැඳවියෝ-එක්-අයෙක්-මරණීය-දණ්ඩනය-ලැබූ-අයෙක්",
       "Category": "Local News",
       "Parent URL": "https://www.hirunews.lk/local-news.php?pageID=584"
}