{
       "Source": "hirunews",
       "Timestamp": "Saturday, 04 March 2023 - 7:26",
       "Headline": "කැල්සියම් සහ යකඩ පෙති හිඟ නැහැ - පවුල් සෞඛ්‍ය සේවිකාවෝ කියති",
       "News Content": "ගර්භනී මව්වරුන්ට ලබාදෙන කැල්සියම් සහ යකඩ පෙතිවල හිඟයක් නොමැති බව රජයේ පවුල් සෞඛ්‍ය සේවා නිලධාරීන්ගේ සංගමය පවසනවා.\nඑහි සභාපතිනී දේවිකා කොඩිතුවක්කු හිරු ප්‍රවෘත්ති අංශයට සඳහන් කළේ, මේ වන විට ගර්භනී මව්වරුන්ට අවශ්‍ය ඖෂධ මාස 2ට පමණ ප්‍රමාණවත්ව පවතින බවයි.\nමේ අතර ඖෂධ හිඟය සම්බන්ධයෙන් මානව හිමිකම් කොමිෂන් සභාව වෙත ලැබී ඇති පැමිණිලිවලට අදාළව වගඋත්තරකාර පාර්ශ්වය වන සෞඛ්‍ය ලේකම්වරයා හා සෞඛ්‍ය සේවා අධ්‍යක්ෂ ජනරාල්වරයා එම කොමිෂන් සභාව වෙත කැඳවා තිබුණ ද කිසිදු නිලධාරියෙකු ඊට සහභාගී වී තිබුණේ නැහැ.\nවෛද්‍ය හා සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානයේ සහ ශ්‍රී ලංකා වෛද්‍ය සංගමය විසිනුයි අදාළ පැමිණිලි මානව හිමිකම් කොමිෂන් සභාව වෙත ඉදිරිපත් කර තිබුණේ.\nඑම පැමිණිලි පිළිබඳ විමර්ශනයට සියලු‍ පාර්ශ්ව කැදවා තිබූ අතර පැමිණිලිකාර පාර්ශ්වයන් පමණක් ඊට සහභාවී තිබුණා.",
       "URL": "https://www.hirunews.lk/328939/කැල්සියම්-සහ-යකඩ-පෙති-හිඟ-නැහැ-පවුල්-සෞඛ්‍ය-සේවිකාවෝ-කියති",
       "Category": "Local News",
       "Parent URL": "https://www.hirunews.lk/local-news.php?pageID=499"
}