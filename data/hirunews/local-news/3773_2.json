{
       "Source": "hirunews",
       "Timestamp": "Thursday, 30 August 2018 - 15:37",
       "Headline": "අනාරක්ෂිත ළිඳකට වැටීමෙන් කුඩා දරුවෙක් මරුට",
       "News Content": "යාපනය වඩුක්කෝඩෙයි ප්‍රදේශයේදී අනාරක්ෂිත ළිඳකට වැටීමෙන් කුඩා බිළිඳෙකු ජීවිතක්ෂයට පත්වී තිබෙනවා.\nඅප වාර්තාකරු සඳහන් කළේ ඊයේ අනතුරට සිදුව ඇති අතර එම දරුවාගේ වයස අවුරුද්දක් පමණ වන බවයි.\nදරුවා නිවසේ නොමැතිවීම පිළිබඳ මව සහ පියා කළ සොයා බැලීමකදී ගෙවත්තේ තිබු ළිඳට වැටී සිටියදී දරුවා හමුවී තිබෙනවා.\nඑම අවස්ථාවේම බිළිඳා වඩුක්කෝඩෙයි රෝහලට ඇතුලත් කළ ද ඒවන විටත් ඔහු මියගොස් සිටි බව සඳහන්.\nදෙමව්පියන් කුලී වැඩ සඳහා ගොස් සිටියදී බිළිඳා ගෙවත්තේ සෙල්ලම් කරමින් සිටියදී ළිඳට වැටෙන්නට ඇති බවටයි පොලිසිය සැක පළකරන්නේ.\nඑමෙන්ම දරුවා පිළිබඳ දෙමව්පියන් සැලකිලිමත් නොවීම ද අනතුරට හේතුවක් බව පොලිසිය ප්‍රකාශකර තිබෙනවා.",
       "URL": "https://www.hirunews.lk/198780/අනාරක්ෂිත-ළිඳකට-වැටීමෙන්-කුඩා-දරුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3773"
}