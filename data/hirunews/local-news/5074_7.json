{
       "Source": "hirunews",
       "Timestamp": "Monday, 25 April 2016 - 11:10",
       "Headline": "හිටපු එල්.ටී.ටී.ඊ ප්‍රධානීයෙක් අත්අඩංගුවට ගනී",
       "News Content": "පැහැර ගැනීමට ලක් වූ බව කියන පුනරුත්ථාපනයෙන් පසු සමාජ ගතවූ හිටපු එල්. ටී. ටී. ඊ ප්‍රධානියෙකු වන ඉදිමලසංගම් අරිචන්ද්‍රන් හෙවත්, රාම් නැමැත්තා ත්‍රස්ත විමර්ශන කොට්ඨාශය අත්අඩංගුවට ගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර ප්‍රකාශ කළා.\nඔහු ඊයේ අම්පාර තම්බිලිවිල් ප්‍රදේශයේදී කිසියම් පිරිසක් විසින් පැහැරගෙන ගොස් ඇති බවට තිරික්කෝවිල් පොලිසියට ඔහුගේ බිරිඳ පැමිණිල්ලක් කර තිබුණා.\nරාම් නමැති හිටපු එල්.ටී..ටී.ඊ ප්‍රධානියා 2009 වසරේදී රජය විසින් පුනරුත්ථාපනයට ලක් කිරීමෙන් පසු 2013 වසරේදී තිරික්කෝවිල් ප්‍රදේශයට පැමිණ කෘෂිකාර්මික කටයුතුවල නිරතව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/131678/හිටපු-එල්-ටී-ඊ-ප්‍රධානීයෙක්-අත්අඩංගුවට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5074"
}