{
       "Source": "hirunews",
       "Timestamp": "Wednesday, 23 March 2022 - 13:17",
       "Headline": "සතොස අලෙවිසලක් කඩා භාණ්ඩ සොරා ගැනෙයි",
       "News Content": "මොරටුව නගර නගරයේ පිහිටා ඇති ලංකා සතොස වෙළඳසැල අද අලුයම බිඳ එහි තිබූ භාණ්ඩ කොල්ල කා තිබෙනවා.\nපොලීසිය සඳහන් කළේ, වෙළඳසැලෙහි ප්‍රධාන දොරටුව කඩා ඇතුළු වී එහි තිබූ සහල්, සීනි, සබන් සහ බිස්කට් ඇතුලු තවත් භාණ්ඩ මෙලෙස කොල්ල කා ඇති බවයි.\nකෙසේ වෙතත්, වෙළඳසැලෙහි තිබූ මුදල් කොල්ල කා නොමැති බව මූලික පරීක්ෂණවලදී අනාවරණ වී තිබෙනවා.\nඊට සම්බන්ධ සැකකරුවන් මෙතෙක් හදුනාගෙන නො මැති අතර, ඔවුන් අත්අඩංගුවට ගැනීම සදහා මොරටුව පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/300185/සතොස-අලෙවිසලක්-කඩා-භාණ්ඩ-සොරා-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=1276"
}