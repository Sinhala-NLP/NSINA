{
       "Source": "hirunews",
       "Timestamp": "Thursday, 18 August 2016 - 11:21",
       "Headline": "සැකකරුවන් අත්අඩංගුවට යාමේදී පොලිස් නිලධාරියෙකුට වෙඩි",
       "News Content": "ගාල්ල - පෝද්දල - මුලන ප්‍රදේශයේදී අපරාධ කිහිපයකට සම්බන්ධ සැකකරුවන් දෙදෙනෙකු අත්අඩංගුවට ගැනීමට යාමේදී ගිනි අවියක් ක්‍රියාත්මක වීමෙන් පොලිස් නිලධාරියෙකුට වෙඩි වැදී තිබෙනවා.\nමෙලෙස වෙඩි වැදී ඇත්තේ් පෝද්දල පොලීසියට අනුයුක්තව සේවය කරන උප පොලිස් පරීක්ෂකවරයෙක්.\nමෙම සැකකරුවන් දෙදෙනා පෝද්දල - මුලන ප්‍රදේශයේ සිටින බවට ලද තොරතුරකට අනුව ඔවුන් අත්අඩංගුවට ගැනීම සඳහා ඊයේ පෝද්දල පොලීසියේ නිලධාරීන් කණ්ඩායමක් එම ස්ථානයට ගොස් තිබෙනවා.\nඑම අවස්ථාවේදී තුවාල ලැබූ උප පොලිස් පරීක්ෂකවරයා සහ මොවුන් දෙදෙනා අතර පොර බැදීමක් සිදුව ඇති බවයි පොලීසිය සඳහන් කළේ.\nපසුව පොලිස් නිලධාරියාගේ ගිනි අවිය ස්වයංක්‍රියව ක්‍රියාත්මක වීමෙන් ඔහුගේ පාදයට වෙඩි වැදී තිබෙනවා.\nසිද්ධියෙන් තුවාල ලැබූ උප පොලිස් පරීක්ෂකවරයා මේ වනවිට කරාපිටිය ශික්ෂණ රෝහලට ඇතුළත් කර පසුව ප්‍රතිකාර ලබා පිටව ගොස් ඇති බවයි පොලීසිය සඳහන් කළේ.",
       "URL": "https://www.hirunews.lk/140899/සැකකරුවන්-අත්අඩංගුවට-යාමේදී-පොලිස්-නිලධාරියෙකුට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4918"
}