{
       "Source": "hirunews",
       "Timestamp": "Tuesday, 14 September 2021 - 9:16",
       "Headline": "ඕස්ට්‍රේලියාවේ කැන්බරා අග නගරය තවත් සති 04 කට වැසේ",
       "News Content": "ඕස්ට්‍රේලියාවේ කැන්බරා අග නගරයද ඇතුළත් ACT ප්‍රාන්තය සඳහා පණවා ඇති ලොක්ඩවුන් තත්වය තවත් සති 04 කින් දීර්ඝ කර තිබෙනවා.\nඒ අද දිනයේදී තවත් කොවිඩ් ආසාධිතයන් 22 දෙනෙකු තහවුරු වීමත් සමගයි.\nප්‍රාන්ත ප්‍රධාන අමාත්‍යවරයා පැවසුවේ 2022 වසර ආරක්ෂාකාරීව උදා කර ගැනීම සඳහා මෙම තීරණය ගත් බවයි.\nඒ අනුව නත්තල් සමයද ආරක්ෂාකාරීව සැමරීමට සිදුවනු ඇති බවටයි ඔහු අනාවැකි පළකලේ.\nACT ප්‍රාන්තය තුළ පළමුවෙන් ලොක්ඩවුන් තත්වයක් පැණවුයේ අගෝස්තු 12 වනදායි.\nඑය දින 07 ක් සඳහා ක්‍රියාත්මක වුවද අනතුරුව දිගින් දිගටම දීර්ඝ කරනු ලැබුවා.\nමේ අනුව කැන්බරා නගරයේ සංචරණ සීමා අවසන් වනු ඇත්තේ ඔක්තෝබර් 15 වනදායි.",
       "URL": "https://www.hirunews.lk/282163/ඕස්ට්‍රේලියාවේ-කැන්බරා-අග-නගරය-තවත්-සති-04-කට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1693"
}