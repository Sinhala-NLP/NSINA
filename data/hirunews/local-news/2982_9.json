{
       "Source": "hirunews",
       "Timestamp": "Friday, 27 December 2019 - 21:16",
       "Headline": "කල්පිටිය කොරල් පරයට යළි ජීවය ලබාදීමේ උත්සාහයක්",
       "News Content": "මිනිස් ක්‍රියාකාරකම් හේතුවෙන් විනාශයට පත්වූ කල්පිටිය කොරල් පරයට යළි ජීවය ලබාදීමට දරන උත්සාහයක් පිළිබඳ අපට තොරතුරු වාර්තා වුණා.\nරාජ්‍ය හා රාජ්‍ය නොවන සංවිධාන කිහිපයක මූලිකත්වයෙන් ඊට මුල පුරා තිබෙනවා.\nමේ දෙස් විදෙස් සංචාරකයන්ගේ නෙත් වසඟයට පත් කළ ශ්‍රී ලංකාවේ විශාලතම කොරල්පරය ලෙසින් සැලකෙන කල්පිටිය කොරල් බාධක පරය.\nවනජීවි සංරක්ෂණ දෙපාර්තමේන්තුව විසින් කල්පිටිය උච්චමුණේ මුහුදු තීරයේ පිහිටි වර්ග කිලෝමීටර් 305ක්, අභය භූමියක් ලෙස ප්‍රකාශයට කර ඇති අතර එහිදී කොරල් විශේෂ 122ක් සහ මත්ස්‍ය විශේෂ 420කට ආසන්න සංඛ්‍යාවක් හමුවී තිබෙනවා.\nනමුත් මේ ආකර්ෂණීය කොරල් පරයේ විනාශය ආරම්භ වන්නේ නීතිවිරෝධී ධිවර ක්‍රියාකාරකම් හේතුවෙන් සහ 2016 වසරේ දී එල්නිනෝ හෙවත් උණුදිය ධාරාවක් මේ ප්‍රදේශය හරහා ගලා යාම හේතුවෙන්.\nදැනට 98%කින් පමණ විනාශයට පත්ව ඇති මේ කොරල් පරයට නැවත ජීවයක් දීම වෙනුවෙන්, මේ වන විට අවධානය යොමුව තිබෙනවා.",
       "URL": "https://www.hirunews.lk/231075/කල්පිටිය-කොරල්-පරයට-යළි-ජීවය-ලබාදීමේ-උත්සාහයක්",
       "Category": "Local News",
       "Parent URL": "https://www.hirunews.lk/local-news.php?pageID=2982"
}