{
       "Source": "hirunews",
       "Timestamp": "Monday, 12 June 2023 - 9:58",
       "Headline": "උතුරු කොරියාව රුසියාව සමඟ සහයෝගයෙන් කටයුතු කිරීමේ සූදානමක්",
       "News Content": "රුසියාව සමඟ සහයෝගයෙන් කටයුතු කිරීමට සූදානම් බව උතුරු කොරියානු නායක කිම් ජොන් උන් පවසනවා.\nඑමෙන්ම බලවත් රටක් බවට පත්වීමේ අභිමතාර්ථය උදෙසා රුසියානු ජනාධිපති ව්ලැදිමීර් පුටින් සමඟ අත්වැල් බැඳගැනීමට ද තමන් කැමති බවයි අදට යෙදී ඇති රුසියාවේ ජාතික දිනය වෙනුවෙන් ප්‍රකාශයක් නිකුත් කරමින් උතුරු කොරියානු නායක කිම් ජොන් උන් වැඩිදුරටත් ප්‍රකාශ කර ඇත්තේ.\nයුද ශක්තිය සහ ස්වභාවික සම්පත් අතින් ලොව බලවත්ම රාජ්‍යයක් ලෙස සැළකූ සෝවියට් සංගමය 1990 ජූනි 12 වනදා නව ආණ්ඩුක්‍රම ව්‍යවස්ථාවක් සම්මත කර රුසියානු සමූහාණ්ඩුව ලෙස නම් කරනු ලැබුවා.\nඊට වසරකට පසුව ජනාධිපතිවරයා ලෙස බොරිස් යෙල්ට්සින් පත් කරගත් අතර, ජාතික ගීයක්, ධජයක් සහ රාජ්‍ය ලාංඡනයක්ද නිර්මාණය කරගනු ලැබුවා.\nඒ අනුව සෑම වසරකම අද දිනය රුසියාවට නිවාඩු දිනයක් වන බවයි විදෙස් වාර්තා සඳහන් කළේ.",
       "URL": "https://www.hirunews.lk/337689/උතුරු-කොරියාව-රුසියාව-සමඟ-සහයෝගයෙන්-කටයුතු-කිරීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=276"
}