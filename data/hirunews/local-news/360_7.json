{
       "Source": "hirunews",
       "Timestamp": "Monday, 08 May 2023 - 15:17",
       "Headline": "GSP+ තීරු බදු සහනයට අදාළ නව රෙගුලාසි හෙට සිට",
       "News Content": "යුරෝපා සංගමයේ GSP+ තීරු බදු සහනයට අදාළ නව රෙගුලාසි හෙට (09) ප්‍රකාශයට පත් කිරීමට නියමිතව තිබෙනවා.\nයුරෝපා සංගම් - ශ්‍රී ලංකා ඒකාබද්ධ කොමිසමේ 25වෙනි සැසි වාරයේදි නව රෙගුලාසි ප්‍රකාශයට පත් කිරීමට නියමිත බව විදේශ කටයුතු අමාත්‍යංශය සඳහන් කළා.\nඑම සැසි වාරය හෙට විදේශ කටයුතු අමාත්‍යංශයේදී පැවැත්වීමට නියමිතයි.\nඒ සඳහා යුරෝපා සංගමය නියෝජනය කරමින් එහි විදේශ ක්‍රියාකාරී සේවාවේ ආසියා පැසිෆික් කලාපීය නියෝජ්‍ය කළමණාකාර අධ්‍යක්ෂ පවෝලා පම්පලෝනි මහත්මිය සහභාගී වනවා.\nවිදේශ කටයුතු අමාත්‍යංශ ලේකම් අරුණි විජේතිලක ශ්‍රී ලංකා නියෝජිත පිරිසේ ප්‍රධානත්වය දරණ බව අමාත්‍යංශය සඳහන් කළා.",
       "URL": "https://www.hirunews.lk/334601/gsp-තීරු-බදු-සහනයට-අදාළ-නව-රෙගුලාසි-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=360"
}