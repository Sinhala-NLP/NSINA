{
       "Source": "hirunews",
       "Timestamp": "Saturday, 12 August 2023 - 15:06",
       "Headline": "අමෙරිකාවේ පාසලක ඉගෙනුම ලබන මෙරට සිසුවියකගෙන් පාසල් 05කට පරිත්‍යාගයක්  (වීඩියෝ)",
       "News Content": "බණ්ඩාරවෙල ප්‍රදේශයේ පිහිටි පාසල් 5කට අමෙරිකාවේ පාසලක ඉගෙනුම ලබන මෙරට සිසුවියක් රුපියල් ලැප්ටොප් පරිඝණක හා පොත් පරිත්‍යාග කර තිබෙනවා.\nමෙරට සිසුන් ආර්ථික අපහසුතා හේතුවෙන් අධ්‍යාපන කටයුතුවලදී පීඩාවට පත්ව ඇති ආකාරය ජනමාධ්‍ය ඔස්සේ දැකීමෙන් පසු තමන් මෙම කටයුත්තට මුලපිරූ බවයි ඇය සඳහන් කළේ.\nඅමෙරිකාවේ පාසලක ඉගෙනුම ලබන මෙරට සිසුවියයක් වන 17 හැවිරිදි සෙනුලි පීරිස් රුපියල් ලක්ෂ 10ක වටිනාකමකින් යුත් ලැප්ටොප් පරිඝණක හා පොත් මෙලෙස බණ්ඩාරවෙල පිහිටි පාසල් 5කට පරිත්‍යාග සිදු කර තිබුණා.\nවිෂය ධාරා තරගයකින් ප්‍රථම ස්ථානය දිනාගැනීමෙන් තමන්ට ලැබුණු රුපියල් ලක්ෂ 5ක මුදලක් හා අමෙරිකානු ශිෂ්‍යාවකගෙන් ලද තවත් රුපියල් ලක්ෂ 5ක මුදලකිනුයි ඇය මෙම පරිත්‍යාගය සිදු කර ඇත්තේ.\nමෙරට සිසුන් ආර්ථික අපහසුතා හේතුවෙන් අධ්‍යාපන කටයුතුවලදී පීඩාවට පත්ව ඇති ආකාරය ජනමාධ්‍ය ඔස්සේ දැකීමෙන් පසු තමන් මෙම කටයුත්තට මුලපිරූ බවයි සෙනුලි සඳහන් කළේ.",
       "URL": "https://www.hirunews.lk/344582/අමෙරිකාවේ-පාසලක-ඉගෙනුම-ලබන-මෙරට-සිසුවියකගෙන්-පාසල්-05කට-පරිත්‍යාගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=103"
}