{
       "Source": "hirunews",
       "Timestamp": "Wednesday, 08 June 2022 - 11:44",
       "Headline": "අගමැති රනිල්ට සුපිරි පිතිකරු මහේල ජයවර්ධන ගෙන් සැර පිළිතුරක්",
       "News Content": "අග්‍රාමාත්‍ය රනිල් වික්‍රමසිංහ ඊයේ පාර්ලිමේන්තුවේදී ලෝක ක්‍රිකට් ඉතිහාසයේ සිටි ශ්‍රේෂ්ඨතම පිතිකරුවෙකු වන ඩබ්ලිව්. ජී ග්‍රේස් උපුටා පාර්ලිමේන්තුවේදී සිදු කළ කතාවට මෙරටින් බිහි වූ විශිෂ්ටතම පිතිකරුවකු වන මහේල ජයවර්ධන සිය ට්විටර් ගිණුම් ඔස්සේ දැඩි පිළිතුරක් ලබාදී තිබෙනවා.\nඊයේ දිනයේ දී අග්‍ර්‍රාමාත්‍යවරයා පාර්ලිමේන්තුවේදී කියා සිටියේ මෙම ශ්‍රේෂ්ඨ පිතිකරුවා එක්තරා තරගයකදී පළමු පන්දුවේදී ම දැවී ගිය පසු ඔහු නැවත කඩුල්ල සවිකර පන්දුවට පහර දීමට සූදානම් වූ බවයි.\nඑහි දී තරගයේ විනිසුරුවරයා ඔහු දැවී ගිය ක්‍රීඩකයෙකු ලෙස නම් කළ නිසා පිටියෙන් ඉවත් වන ලෙස දැනුම් දී තිබෙනවා.\nමෙහිදී විනිසුරුවරයාට පිළිතුරු දුන් ඩබ්ලිව්. ජී ග්‍රේස් පවසා ඇත්තේ මෙතනට පැමිණ සිටින මේ දහස් සංඛ්‍යාත පිරිස බලාපොරොත්තු වන්නේ මා පන්දුවට පහර පහර දෙනවා බලන්නට මිස ඔබගේ මෝඩ තීරණය බලන්නට නොවන බවයි.\nමෙයට පිළිතුරු සපයන මහේල ජයවර්ධන අග්‍රාමාත්‍ය රනිල් වික්‍රමසිංහ ට පවසන්නේ ඔබ ඩබ්ලිව්. ජී ග්‍රේස් නොවන බව පළමුව සිහි තබා ගත යුතු බවයි.\nඑමෙන්ම ඔබ වැනි අසාර්ථක පිතිකරුවකු ඇතුළු අනෙකුත් අසාර්ථක පිතිකරුවන් තවදුරටත් පන්දුවට පහර දෙනු බලාසිටීමට මෙරට සාමාන්‍ය මහජනතාව තවදුරටත් සූදානම් නැති බවත් ඔහුගේ ට්විටර් පණිවිඩයේ සඳහන් වනවා.",
       "URL": "https://www.hirunews.lk/306551/අගමැති-රනිල්ට-සුපිරි-පිතිකරු-මහේල-ජයවර්ධන-ගෙන්-සැර-පිළිතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1110"
}