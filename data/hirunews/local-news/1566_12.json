{
       "Source": "hirunews",
       "Timestamp": "Friday, 12 November 2021 - 13:00",
       "Headline": "පොහොර නැවේ එන්තරවාසියට එරෙහිව කෘෂිකර්ම සේවකයින් චීන තානාපති කාර්යාලයට",
       "News Content": "ශ්‍රී ලංකා කෘෂිකාර්මික සේවයේ ක්‍ෂේත්‍ර කිහිපයක නිලධාරින් අද දීපව්‍යාප්ත සංකේත වර්ජනයක නිරතවනවා.\nඒ, චීනයෙන් මෙරටට ගෙන්වූ කාබනික පොහොර වල ක්ෂද්‍ර ජිවින් සිටින බවට ජාතික ශාඛ නිරෝධායන සේවාවේ රසායනික පරික්ෂණවලින් තහවුරුවීම නිසා එහි අතිරේක අධ්‍යක්ෂවරයාට චීන පොහොර සමාගම එන්තරවාසියක් එවීමට එරෙහිවයි.\nමෙම සංකේත වැඩ වර්ජනයට කෘෂිකර්ම දෙපාර්තමේන්තුවේ තාක්ෂණික, පර්යේෂණ, මෙහෙයුම් නිලධාරීන් ඇතුලු ක්‍ෂේත්‍ර කිහිපයක වෘත්තිකයින් එක්ව සිටිනවා.\nඑසේම, අදාළ ක්‍රියාවට විරෝධය පල කරමින් අද පෙරවරුවේ කෘෂිකර්ම කේෂ්ත්‍රයේ වෘත්තිය සමිති නියෝජිතයින් කොළඹ පිහිටි චීන තනාපති කාර්යාලය වෙත සංදේශයක් ද භාර දෙනු ලැබුවා.\nමේ අතර, ලියාපදිංචි කෘෂිබෝග ආරක්ෂණ ද්‍රව්‍ය ආනයනය කිරීම අත්හිටුවීම හරහා නීත්‍යානුකූල නොවන මාර්ග ඔස්සේ මෙරට තුල භාවිතය තහනම් කර ඇති පලිබෝධනාශක ඇතුළු රසායනික බෝග ආරක්ෂණ ද්‍රව්‍ය බහුලව ව්‍යාප්ත වෙමින් පවතින බව ක්‍රොප් ලයිෆ් සංවිධානය පෙන්වා දෙනවා.\nමේ අතර අද පැවති අමාත්‍ය මණ්ඩල හමුවේදී නැනෝ නයිට්‍රජන් දියර පොහොර වැඩි වශයෙන් ආනයනය කිරීමටත්, කොම්පෝස්ට් පොහොර ගොවීන්ට නොමිලේ ලබාදීමටත් තීරණය කෙරුණු බවයි ඉඩම් අමාත්‍ය එස්.එම්. චන්ද්‍රසේන කියා සිටියේ.",
       "URL": "https://www.hirunews.lk/287793/පොහොර-නැවේ-එන්තරවාසියට-එරෙහිව-කෘෂිකර්ම-සේවකයින්-චීන-තානාපති-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=1566"
}