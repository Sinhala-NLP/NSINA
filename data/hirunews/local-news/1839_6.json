{
       "Source": "hirunews",
       "Timestamp": "Tuesday, 06 July 2021 - 7:50",
       "Headline": "එජාපයෙන් ඉවත් කළ පළාත් පාලන මන්ත්‍රීවරුන්ට සමගි ජනබලවේගයේ දොර ඇරේ",
       "News Content": "එක්සත් ජාතික පක්ෂය විසින් පසුගියදා ඉවත් කළ පලාත් පාලන මන්ත්‍රීවරුන් 70දෙනාට  ඉදිරි පළාත් පාලන මැතිවරණයේදි ප්‍රමුඛතාවය ලබාදීමට සමඟි ජනබලවේගය තිරණය කර තිබෙනවා.\nඒ, පාර්ලිමේන්තු සංකිර්ණයේ ඊයේ පස්වරුවේ පැවති එම පක්ෂයේ පාර්ලිමේන්තු මන්ත්‍රී  කණ්ඩායම් රැස්වීමේදියි.\nසමගි ජන බලවේගයේ නායක, විපක්ෂ නායක සජිත් ප්‍රේමදාසගේ ප්‍රධානත්වයෙන් පැවති එම රැස්වීමේදි පලාත් පාලන මැතිවරණයට අදාලව අපේක්ෂකයින්ගේ නාමයෝජනා කැඳවීමට ද තීරණය වි තිබෙනවා.\nඒ අනුව ඊට අදාල කටයුතු ඉදිරි සති දෙක තුල සුදානම් කරන ලෙසයි පක්ෂ නායක සජිත් ප්‍රේමදාස සමගි ජනබලවේගයේ මන්ත්‍රිවරුන්ට දැනුම් දී ඇත්තේ.\nඒ අනුව, සමගි ජනබලවේගයේ සියලු මන්ත්‍රීවරුන්, ආසන සංවිධායකයින්, නීතිඥ කණ්ඩායම එක්ව අදාල පළාත් පාලන මන්ත්‍රීවරුන් වෙනුවෙන් විශේෂ වැඩපිලිවෙලක් සකස් කිරීමට අවධානය යොමුවු බවයි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී  ලක්ෂ්මන් කිරිඇල්ල කියා සිටියේ.",
       "URL": "https://www.hirunews.lk/276194/එජාපයෙන්-ඉවත්-කළ-පළාත්-පාලන-මන්ත්‍රීවරුන්ට-සමගි-ජනබලවේගයේ-දොර-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=1839"
}