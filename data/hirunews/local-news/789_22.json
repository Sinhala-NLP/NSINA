{
       "Source": "hirunews",
       "Timestamp": "Thursday, 20 October 2022 - 17:38",
       "Headline": "සුපිරි 12 වටයේ ශ්‍රී ලංකාව මුහුණදෙන තරග - කාලසටහනත් එළියට",
       "News Content": "මෙවර පන්දුවාර 20-20 ක්‍රිකට් ලෝක කුසලානයේ සුපිරි 12 දෙනාගේ තරග එළඹෙන 23 වැනි දින ආරම්භ වනවා.\nඑහිදී 'බී' කාණ්ඩයෙන් කණ්ඩායම් හතරක් තරග වැදීමට නියමිත අතර, එම කණ්ඩායම් 04 අතරින් අනුශූරයින් බවට පත්වන කණ්ඩායම සමගයි ශ්‍රී ලංකාවට තරග කිරීමට සිදු වන්නේ.\nඅනුශූරයින් බවට පත්වීමට 'බී' කාණ්ඩය නියෝජනය කරමින් සිම්බාබ්වේ, බටහිර ඉන්දීය කොදෙව්වන්, ස්කොට්ලන්තය සහ අයර්ලන්තය සිටිනවා.\nමෙම තරගය ඔස්ට්‍රෙලියාවේ හොබාර්ට් ක්‍රීඩාංගණයේ දී උදෑසන 09ට ආරම්භ වීමට නියමිතයි.\nඑමෙන්ම ශ්‍රී ලංකා කණ්ඩායම සමග පළමු තරගය පැවැත්වෙන්නේ ඔස්ට්‍රෙලියානු කණ්ඩායම අතරයි.\nඒ එළඹෙන 25 වැනි දින පර්ත් ක්‍රීඩාංගණයේ දියි.\nමෙම තරගය දෙරට වේලාවෙන් ආරම්භ වන්නේ සවස 4.30ටයි.\nඉන් පසුව ශ්‍රී ලංකා කණ්ඩායමට මුහුණදීමට සිදුවන්නේ නවසීලන්ත කණ්ඩායම සමගයි.\nඑම තරගය ඔක්තෝම්බර් මස 29 වැනි දින සිඩ්නි නුවරදි පස්වරු 1.30ට ඇරඹෙනු ඇති.\nනොවැම්බර් 01 වැනි දින බ්‍රිස්බේන් නුවරදී ඇෆ්ගනිස්තානය සමග ශ්‍රී ලංකාව තරග වදිනවා.\nඒ මෙරට වේලාවෙන් උදෑසන 9.30ටයි.\nනොවැම්බර් 05 වැනි දින සිඩ්නි නුවරදී ශ්‍රී ලංකා කණ්ඩායම; එංගලන්ත කණ්ඩායම මුණගැහෙනු ඇති.",
       "URL": "https://www.hirunews.lk/318402/සුපිරි-12-වටයේ-ශ්‍රී-ලංකාව-මුහුණදෙන-තරග-කාලසටහනත්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=789"
}