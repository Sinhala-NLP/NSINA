{
       "Source": "hirunews",
       "Timestamp": "Friday, 26 May 2023 - 13:02",
       "Headline": "පොලිස් නිලධාරීන්ගේ රාජකාරියට බාධා කළ හමුදා සෙබළුන් අත්අඩංගුවට",
       "News Content": "පොලිස් නිලධාරීන්ගේ රාජකාරියට බාධා කරමින් හැසිරුණු හමුදා කපිතාන්වරයෙකු සහ සෙබළුන් හත් දෙනෙකු වීරවිල පොලීසිය විසින් ඊයේ (25) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වීරවිල හමුදා කඳවුරට අනුයුක්තව සේවය කරන පිරිසක්.\nවීරවිල ප්‍රදේශයේ පැවති සංගීත ප්‍රසංගයක දී දෙපාර්ශවයක් අතර ඇති වූ ආරවුලක් විසඳීමට යාමේදී මෙම පිරිස කලහකාරී ලෙස හැසිරී පොලිස් රාජකාරියට බාධා කර ඇති බව පොලීසිය පවසයි.",
       "URL": "https://www.hirunews.lk/336273/පොලිස්-නිලධාරීන්ගේ-රාජකාරියට-බාධා-කළ-හමුදා-සෙබළුන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=316"
}