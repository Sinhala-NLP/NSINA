{
       "Source": "hirunews",
       "Timestamp": "Monday, 27 March 2023 - 19:44",
       "Headline": "හිරු අනාවරණයෙන් පසු උණවටුනේ කසළ ගැටලුවට විසදුමක්",
       "News Content": "දිවයිනට පැමිණෙන සංචාරකයින් වැඩිවශයෙන් ගැවසෙන උණවටුන සංචාරක කලාපයේ මතුව ඇති කසල ගැටලුවට තාවකාලික විසදුමක් ලබාදීමට කටයුතු කරන බව හබරාදූව ප්‍රාදේශීය සභාවේ ලේකම් සුනිලා රත්නවීර ප්‍රකාශ කළා.\nහිරු දහවල් ප්‍රවෘත්ති විකාශයෙන් මේ සම්බන්ධයෙන් කරුණු හෙළිකිරීමෙන් පසුවයි ඇය මේ බව සඳහන් කළේ.\nප්‍රදේශයේ එක්රැස්වන ඝන අපද්‍රව්‍ය නිසි පරිදි බැහැර නොකිරීම නිසා ගැටළුකාරී තත්වයක් මතුව ඇති බව එහිදී අප අනාවරණය කළා.\nඅදාළ ප්‍රවෘත්තිය විකාශය කිරීමෙන් අනතුරුව හිරු ප්‍රවෘත්ති අංශය වෙත අදහස් දක්වමින් හබරාදූව ප්‍රාදේශීය සභාවේ ලේකම් සුනිලා රත්නවීර කියා සිටියේ දැනට එක්රැස්ව ඇති ඝන අපද්‍රව්‍ය බැහැර කිරීමට තාවකාලික ස්ථානයක් අද දිනය තුළ ලබාදෙන බවයි.",
       "URL": "https://www.hirunews.lk/331089/හිරු-අනාවරණයෙන්-පසු-උණවටුනේ-කසළ-ගැටලුවට-විසදුමක්",
       "Category": "Local News",
       "Parent URL": "https://www.hirunews.lk/local-news.php?pageID=450"
}