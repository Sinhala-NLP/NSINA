{
       "Source": "hirunews",
       "Timestamp": "Sunday, 31 July 2022 - 17:04",
       "Headline": "මහවැලි ගඟේ ගිලී අතුරුදන් වූ සිසුන් දෙදෙනාගෙන් අයෙකුගේ සිරුර සොයා ගැනේ",
       "News Content": "කුණ්ඩසාලේ ප්‍රදේශයෙන් මහවැලි ගඟේ දියනාමින් සිටියදී අතුරුදන් වූ සිසුන් දෙදෙනාගෙන් එක් අයෙකුගේ සිරුර අද පස්වරුවේ සොයාගෙන තිබෙනවා.\nදියේ ගිලුණු ස්ථානයේ සිට කිලෝමීටරයක් පමණ වික්ටෝරියා ජලාශය දෙසට වන්නට ජලයේ තිබී එම සිරුර සොයා ගැණුනු බවයි පොලිසිය සදහන් කළේ.\nමෙලෙස සොයාගෙන ඇත්තේ පල්ලෙකැලේ ප්‍රදේශයේ පදිංචිව සිටි 14 හැවිරිදි සිසුවාගේ සිරුර බව සඳහන්.\nඊයේ පස්වරුවේ මිතුරන් කණ්ඩායමක් සමග දියනාමින් සිටියදී 14 හැවිරිදි සහ 13 හැවිරිදි සිසුන් දෙදෙනෙකු දියේ ගිලී අතුරුදන්ව තිබුණා.",
       "URL": "https://www.hirunews.lk/311501/මහවැලි-ගඟේ-ගිලී-අතුරුදන්-වූ-සිසුන්-දෙදෙනාගෙන්-අයෙකුගේ-සිරුර-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=977"
}