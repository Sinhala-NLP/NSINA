{
       "Source": "hirunews",
       "Timestamp": "Wednesday, 05 August 2020 - 18:52",
       "Headline": "2020 පාර්ලිමේන්තු මැතිවරණයේ ප්‍රකාශිත සමස්ත ඡන්ද ප්‍රතිශතය සියයට 72.43 (වීඩියෝ)",
       "News Content": "පාර්ලිමේන්තු මැතිවරණයේ ඡන්ද ප්‍රකාශය සියයට 72.43ක් බව මැතිවරණ කොමසාරිස් මහින්ද දේශප්‍රිය පවසනවා.\n9 වන පාර්ලිමේන්තුව සඳහා මන්ත්‍රීවරුන් තෝරා පත් කර ගැනීමට අද පෙරවරු 07ට ආරම්භවුණු ඡන්ද විමසීම පස්වරු 5 ට අවසන් වුණා.\nඒ අනුව, මේ වනවිට ඡන්ද පෙට්ටි ඡන්ද ගණන් කිරීමේ මධ්‍යස්ථාන වෙත රැගෙන යාම සිදුවෙමින් පවතින බවයි දිස්ත්‍රික් තේරීම්භාර නිලධාරිවරුන් සඳහන් කළේ.\nඅපේක්ෂකයින් 7452 ක් මෙවර මහමැතිවරණයට තරඟ කළා.\nදිස්ත්‍රික්ක රැසක ඡන්දය ප්‍රකාශ කිරීමේ ප්‍රතිශතය සියයට 70 සහ එම සංඛ්‍යාව ඉක්මවූ අවස්ථාද දක්නට ලැබුණු අතර, මෙතෙක් අවසන් ප්‍රකාශිත ප්‍රතිශතය මැතිවරණ කොමිසම විසින් ප්‍රකාශයට පත් කර නැහැ.\nමේ අතර, කොළඹ දිස්ත්‍රික්කයේ ප්‍රකාශිත ඡන්ද ප්‍රතිශතය සියයට 68ක් වූ අතර, කළුතර දිස්ත්‍රික්කයේ සියයට 65 ක් වුණා.\nගම්පහ දිස්ත්‍රික්කයේ ඡන්ද ප්‍රතිශතය දැක්වෙන්නේ සියයට 68ක් ලෙසයි.\nගාල්ල දිස්ත්‍රික්කයේ සියයට 70ක් ඡන්දය ප්‍රකාශ කළ අතර, මාතර එම ප්‍රතිශතය දැක්වූයේ 70ක් ලෙසටයි.\nහම්බන්තොට දිස්ත්‍රික්කයේ සියයට 76ක් ඡන්දය ප්‍රකාශ කර තිබුණා.\nරත්නපුර දිස්ත්‍රික්කයේ ප්‍රකාශිත ඡන්ද ප්‍රතිශතය දැක්වුණේ සියයට 72ක් ලෙසටයි.\nකෑගල්ල දිස්ත්‍රික්කයේ සියයට 70ක් සිය ඡන්දය ප්‍රකාශ කර තිබුණා.\nඅනුරාධපුර දිස්ත්‍රික්කයේ සියයට 70 ක් ඡන්දය ප්‍රකාශ කර තිබුණා.\nමහනුවර දිස්ත්‍රික්කයේ ප්‍රකාශිත ඡන්ද ප්‍රතිශතය සියයට 72ක් වූ අතර මාතලේ දිස්ත්‍රික්කයේ සියයට 72ක් ඡන්දය ප්‍රකාශ කළා.\nනුවරඑළිය දිස්ත්‍රික්කයේ සියයට 75ක් සිය ඡන්දය ප්‍රකාශ කර තිබුණා.\nයාපනය දිස්ත්‍රික්කයේ ඡන්දය ප්‍රකාශ කර තිබුණේ සියයට 67ක්.\nවන්නි දිස්ත්‍රික්කයේ ප්‍රකාශිත ඡන්ද සංඛ්‍යාව සියයට 74ක් ලෙසයි සටහන්ව තිබුණේ.\nදිගාමඩුල්ල දිස්ත්‍රික්කයේ ප්‍රකාශිත ඡන්ද සංඛ්‍යාව 72ක් වූ අතර, මඩකලපුව දිස්ත්‍රික්කයේ එම ප්‍රතිශතය සියයට 76ක් ලෙසටයි සටහන්ව තිබුණේ. ත්‍\nත්‍රිකුණාමලය දිස්ත්‍රික්කයේ ප්‍රකාශිත ඡන්ද සංඛ්‍යාව සියයට 73ක් වූ බවයි දිස්ත්‍රික් තේරීම්භාර නිලධාරිවරයා කියා සිටියේ.\nකුරුණෑගල දිස්ත්‍රික්කයේ ප්‍රකාශිත ඡන්ද ප්‍රතිශතය 65 ක්ව පැවති අතර, පුත්තලම දිස්ත්‍රික්කයේ ප්‍රකාශිත ඡන්ද ප්‍රතිශතය දැක්වුණේ සියයට 65ක් ලෙසටයි.\nබදුල්ල දිස්ත්‍රික්කයේ ප්‍රකාශිත ඡන්ද ප්‍රතිශතය සියයට 65 ක් වූ අතර, මොනරාගල දිස්ත්‍රික්කයේ ඡන්ද ප්‍රතිශතය සියයට 73 ක් ලෙස සටහන්ව තිබුණා.\nමහමැතිවරණයේ ඡන්ද ගණන් කිරීමේ කටයුතු හෙට උදෑසන ආරම්භ වන අතර ඇතැම් දිස්ත්‍රික්කවල එම කටයුතු ආරම්භ වන්නේ පෙරවරු 7ටයි.\nඋදෑසන 8 ට පමණ ද ඇතැම් දිස්ත්‍රික්කවල ඡන්ද ගණන් කිරීමේ කටයුතු ආරම්භ කිරීමට කටයුතු කරන බවයි මැතිවරණ කොමිෂන් සභාව සඳහන් කළේ.\nමධ්‍යස්ථාන 77 කදී ගණන් කිරීමේ කටයුතු සිදුවනවා.",
       "URL": "https://www.hirunews.lk/247183/2020-පාර්ලිමේන්තු-මැතිවරණයේ-ප්‍රකාශිත-සමස්ත-ඡන්ද-ප්‍රතිශතය-සියයට-72-43-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2538"
}