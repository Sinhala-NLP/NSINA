{
       "Source": "hirunews",
       "Timestamp": "Wednesday, 04 January 2023 - 13:21",
       "Headline": "චීනයේ ඔමික්‍රෝන් ව්‍යාප්තිය ශීඝ්‍රයෙන් ඉහළට",
       "News Content": "චීනයේ ෂැංහයි නුවර ඔමික්‍රෝන් කොරෝනා වෛරසය ආසාදනය වූවන් සියයට 70කට වැඩි ප්‍රමාණයක් සිටින බවට විදෙස් මාධ්‍ය වාර්තා කරනවා.\nචීනයේ කොරෝනා පරීක්ෂණ නතර කිරීම හේතුවෙන් මෙලෙස රෝග ව්‍යාප්තිය සිදු වී ඇති බව යි වෛද්‍ය අංශ අනතුරු අඟවා ඇත්තේ.\nචීනය මුහුණදී ඇති මෙම තත්ත්වය සම්බන්ධයෙන් සාකච්ඡා කිරීම සඳහා යුරෝපා සංගමයේ රටවල් 27ක නියෝජිතයින් අද රැස්වීමට නියමිත යි.\nඑහි දී චීනයේ සිට පැමිණෙන පුද්ගලයන් සඳහා කොරෝනා පරීක්ෂණ අනිවාර්ය කිරීමට යුරෝපා සංගමය තීරණය කරනු ඇති බව විදෙස් මාධ්‍ය වාර්තා කළා.\nලෝක සෞඛ්‍ය සංවිධානය සඳහන් කර ඇත්තේ, චීනය කොරෝනා ව්‍යාප්තිය සම්බන්ධයෙන් නිසි තොරතුරු ලබා නො දීම හේතුවෙන් පරීක්ෂණ කටයුතු තමන්ට සිදු කිරීමට නො හැකි බව යි.",
       "URL": "https://www.hirunews.lk/324250/චීනයේ-ඔමික්‍රෝන්-ව්‍යාප්තිය-ශීඝ්‍රයෙන්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=624"
}