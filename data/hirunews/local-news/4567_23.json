{
       "Source": "hirunews",
       "Timestamp": "Tuesday, 11 April 2017 - 17:53",
       "Headline": "පොලිසියට අල්ලස් දීමට උත්සාහ කළ කාන්තාවක් අත්අඩංගුවට",
       "News Content": "මත්කුඩු සම්බන්ධ සිද්ධියකට අත්අඩංගුවට ගත් දැරියක සහ තවත් සැකකරුවෙකු මුදාගැනීම සඳහා පොලීසියට අල්ලස් ලබාදීමට තැත් කළ කාන්තාවක් අද අලූයම සපුගස්කන්ද පොලීසිය අත්අඩංගුවට ගත්තා.\nඇය මෙලෙස අල්ලස් ලබාදීමට තැත්කර ඇත්තේ සපුගස්කන්ද පොලීසියේ අපරාධ අංශයේ ස්ථානාධිපතිවරයාටයි.\nමාකොළ - දේවාල පාරේදී ඊයේ හෙරොයින් මිලිග්‍රෑම් 100 ක් සමග පුද්ගලයෙකු අත්අඩංගුවට ගෙන ඇති අතර ඔහු ප්‍රශ්න කිරීම්වලදී සඳහන් කර ඇත්තේ ප්‍රධාන ජාවාරම්කරු තම අනියම් බිරිඳ සහ දියණියක යොදාගෙන ඒවා ප්‍රවාහනය කරන බවයි.\nඒ අනුව උපාය දුතයෙකු මාර්ගයෙන් පොලීසිය අදාළ සැකකරු සහ 15 හැවිරිදි දැරිය අත්අඩංගුවට ගෙන ඇති බව සඳහන්.\nඑම අවස්ථාවේ පොලීසියට පැමිණි ජාවාරම්කරුගේ සහෝදරියක වන සැකකාර කාන්තාව රුපියල් ලක්ෂ පහක අල්ලසක් ලබාදෙන බව පවසා ඔවුන් නිදහස් කරන ලෙස පොලීසියෙන් ඉල්ලා තිබෙනවා.\nරුපියල් ලක්ෂ දෙකහමාරක මුදලක් එම අවස්ථාවේදීම ඇය පොලීසියට ලබාදීමට උත්සහ කිරීමද විශේෂත්වයක්.",
       "URL": "https://www.hirunews.lk/159006/පොලිසියට-අල්ලස්-දීමට-උත්සාහ-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4567"
}