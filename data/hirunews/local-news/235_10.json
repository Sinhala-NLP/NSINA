{
       "Source": "hirunews",
       "Timestamp": "Monday, 26 June 2023 - 16:17",
       "Headline": "ජී.එස්.පී ප්ලස් තීරුබදු සහනය දීර්ඝ කිරීමට රුමේනියානු සහාය",
       "News Content": "මෙරට අපනයන සඳහා ජී.එස්.පී ප්ලස් තීරුබදු සහනය අඛණ්ඩව ක්‍රියාත්මක කිරීම සඳහා ශ්‍රී ලංකාව සිදුකරන ඉල්ලීමට තම රට සහාය දෙන බව රුමේනියාවේ විදේශ කටයුතු රාජ්‍ය අමාත්‍ය ට්‍රයින් රිස්ටී සහතික වී තිබෙනවා.\nද්විපාර්ශ්වික සබඳතා, ආර්ථික සහයෝගීතාව, ආයෝජන සහ රැකියා ගැටලු‍ පිළිබඳව සාකච්ඡා කිරීම සඳහා ඊයේ අරලියගහ මන්දිරයේදී අග්‍රාමාත්‍ය දිනේෂ් ගුණවර්ධන හමුවූ අවස්ථාවේදීයි ඔහු මේ බව සඳහන් කර ඇත්තේ.\nඑමෙන්ම රුමේනියාවේ අගනගරය වන බුකරෙස්ට් හි ශ්‍රී ලංකා තානාපති කාර්යාලයක් විවෘත කිරීමට තීරණය කිරීම සම්බන්ධයෙන්ද රුමේනියානු විදේශ කටයුතු පිළිබඳ රාජ්‍ය අමාත්‍ය ට්‍රයින් රිස්ටී ශ්‍රී ලංකාවට ස්තූතිය පළකර තිබෙනවා.\nපසුගිය වසර කිහිපයේ ශ්‍රී ලාංකිකයන් විශාල පිරිසකට රැකියා අවස්ථා ලබාදීම සම්බන්ධයෙන් රුමේනියානු රජයට අග්‍රාමාත්‍යවරයා සිය ස්තූතිය පළ බවයි අග්‍රාමාත්‍ය කාර්යාලය සඳහන් කළේ.",
       "URL": "https://www.hirunews.lk/339138/ජී-එස්-පී-ප්ලස්-තීරුබදු-සහනය-දීර්ඝ-කිරීමට-රුමේනියානු-සහාය",
       "Category": "Local News",
       "Parent URL": "https://www.hirunews.lk/local-news.php?pageID=235"
}