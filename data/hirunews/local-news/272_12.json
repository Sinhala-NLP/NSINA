{
       "Source": "hirunews",
       "Timestamp": "Tuesday, 13 June 2023 - 15:43",
       "Headline": "මියගිය වෛද්‍යවරයෙකුගේ දේහය ඔහුගේ නිල නිවසින් හමුවෙයි",
       "News Content": "දින කිහිපයකට පෙර මියගිය බවට සැක කෙරෙන තඹුත්තේගම මූලික රෝහලේ වෛද්‍යවරයෙකුගේ සිරුරක් වෛද්‍ය නේවාසිකාගාරයේ තිබී සොයාගෙන තිබෙනවා.\n35 හැවිරිදි ඔහු අද දිනයේදී සේවයට වාර්තා නොකිරීම හේතුවෙන් රෝහලේ සුළු සේවකයෙකු විසින් නේවාසිකාගාරයට ගොස් සිදුකළ සොයා බැලීමකදී සිරුර සොයාගත් බව තඹුත්තේගම පොලිසිය සඳහන් කළේ.\nඔහු තඹුත්තේගම මූලික රෝහලේ රුධිර කාන්දුකරණ අංශයේ වෛද්‍යවරයෙකු ලෙස සේවය කර ඇති අතර, බිරිඳ වෙනත් රෝහලක දන්ත වෛද්‍යවරියක ලෙස කටයුතු කරනවා.\nමරණයට හේතුව පශ්චාත් මරණ පරීක්ෂණයෙන් පසු අනාවරණ වනු ඇති බවයි පොලිසිය කියා සිටියේ.",
       "URL": "https://www.hirunews.lk/337815/මියගිය-වෛද්‍යවරයෙකුගේ-දේහය-ඔහුගේ-නිල-නිවසින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=272"
}