{
       "Source": "hirunews",
       "Timestamp": "Saturday, 03 September 2022 - 8:03",
       "Headline": "සංවිධානාත්මක අපරාධකරුවෙකු වන කුඩු සළිඳුගේ ගෝලයෙකු අත්අඩංගුවට",
       "News Content": "විදෙස්ගතව සිට මෙරට තුළ මත්ද්‍රව්‍ය ජාවාරම මෙහෙය වනු ලබන සළිඳු කරුණාරත්න හෙවත් කුඩු සළිඳුගේ ගෝලයෙකු වාද්දුව ප්‍රදේශයේදී අත්අඩංගුවට ගෙන තිබෙනවා.\nමනුෂ්‍ය ඝාතනයක් සිදු කිරීමේ අරමුණින් තියුණු ආයුධයක් ළඟ තබාගෙන සිටි පුද්ගලයෙකු පොලිස් විශේෂ කාර්ය බලකාය අත්අඩංගුවට ගනු ලැබුවේ ඊයේ දිනයේදියි.\nපසුව ඔහුගෙන් සිදුකළ ප්‍රශ්න කිරීම්වලදී අනාවරණ වී ඇත්තේ ඔහු කුඩු සළිඳු නැමැත්තාගේ ගෝලයෙකු බවයි.\nඑමෙන්ම මොහු මීට පෙර මනුෂ්‍ය ඝාතනයකට සහ හෙරොයින් සහ ජීව අත්බෝම්බයක් ළඟ තබාගැනීමේ චෝදනාවලට බන්ධනාගාරගතව සිට මීට මාස දෙකකට පෙර ඇප මත නිදහස් වී පැමිණි පුද්ගලයෙකු බවට එම ප්‍රශ්න කිරීම්වල දී අනාවරණ වූ බවයි පොලිසිය සඳහන් කළේ.\nමේ අතර පුත්තලම - නාගවිල්ලුව ප්‍රදේශයෛ්දී ඊයේ අලුයම අයිස් මත්ද්‍රව්‍ය කිලෝ එකයි ග්‍රෑම් අටක් සමඟ 40 හැවිරිදි කාන්තාවක් පොලිසිය අත්අඩංගුවට ගනු ලැබුවා.",
       "URL": "https://www.hirunews.lk/314422/සංවිධානාත්මක-අපරාධකරුවෙකු-වන-කුඩු-සළිඳුගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=894"
}