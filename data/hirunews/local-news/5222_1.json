{
       "Source": "hirunews",
       "Timestamp": "Tuesday, 05 January 2016 - 13:42",
       "Headline": "රත්ගම සභාපති ඝාතන සැකකරුගේ සොහොයුරාගේ නිවසට වෙඩි  (ඡායාරූප)",
       "News Content": "මීටියාගොඩ වෙහෙරගොඩ ප්‍රදේශයේ නිවසකට වෙඩි ප්‍රහාරයක් එල්ලවී තිබෙනවා.\nසම්පුර්ණ මුහුණු ආවරණ වන හෙල්මට් පැළඳ පැමිණි දෙදෙනෙකු වෙඩි තැබීම සිදුකර ඇති බවයි අප වාර්තාකරු සඳහන් කලේ.\nනිවසේ සිටි පුද්ගලයකුට වෙඩි ප්‍රහාරය එල්ලකර ඇති අතර ඔහු නිවස තුලට දිව ගොස් දිවි බේරාගෙන තිබෙනවා.\nඑම පුද්ගලයා රත්ගම ප්‍රාදේශීය සභාවේ සභාපති ඝාතනය සම්බන්ධයෙන් රක්ෂිත බන්ධනාගාර ගතව පසුවන සැකකරුවකුගේ සොහොයුරා බව ද සඳහන්.\nවෙඩි තැබීමට සම්බන්ධ සැකකරුවන් කිසිවකුත් මෙතෙක් හඳුනාගෙන නැහැ.\nඅද දහවල් එල්ලවු මෙම වෙඩි තැබීම සම්බන්ධයෙන් රත්ගම පොලිසියයි විමර්ශණ මෙහෙයවන්නේ.\n(ඡායාරූප - රත්ගම රොෂාන් පියතිලක)",
       "URL": "https://www.hirunews.lk/123417/රත්ගම-සභාපති-ඝාතන-සැකකරුගේ-සොහොයුරාගේ-නිවසට-වෙඩි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5222"
}