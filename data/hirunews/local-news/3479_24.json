{
       "Source": "hirunews",
       "Timestamp": "Wednesday, 27 February 2019 - 21:14",
       "Headline": "රත්ගම ව්‍යාපාරිකයන් පැහැර ගැනීමට යොදාගත් මෝටර් රථය හමුවෙයි",
       "News Content": "රත්ගමදී ව්‍යාපාරිකයන් දෙදෙනෙකු පැහැරගෙන යාම සඳහා කේ.ඩී.එච්.වර්ගයේ වෑන් රථය සමඟ පැමිණි කුඩා මෝටර් රථයක් අපරාධ පරීක්ෂණ දෙපාර්තමේන්තුව මාතර ප්‍රදේශයේ ව්‍යාපාරිකයෙකු සතුව තිබී සොයාගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ සොයාගත් එම මෝටර් රථය වැඩිදුර විමර්ශන සඳහා ගාල්ල පොලීසියට භාරදී ඇති බවයි.\nමෙම මෝටර් රථය හිතවත්කමක් මත පොලිස් නිලධාරීන්ට ලබාදී ඇති බවටයි දැනට සිදුකළ විමර්ශනවලදී අනාවරණ වී ඇත්තේ.\nඑමෙන්ම මෙම කුඩා මෝටර් රථය, පැහැරගත් ව්‍යාපාරිකයින් දෙදෙනාගේ නිවෙස්වලට පැමිණෙනු දුටු පුද්ගලයින්ගෙන් ප්‍රකාශයක් ලබාගැනීමට හෙට දිනයේ බලාපොරොත්තු වන බවද පොලිස් මාධ්‍ය ප්‍රකාශකවරයා කියා සිටියා.\nමෙම ව්‍යාපාරිකයන් පැහැරගෙන ගොස් ඝාතනය කර පිලිස්සීමේ සිද්ධියට අපරාධ පරීක්ෂණ දෙපාර්තමේන්තුව මඟ හරිමින් සිටින දකුණු පළාත් විශේෂ අපරාධ විමර්ශන ඒකකයේ පොලිස් කොස්තාපල්වරුන් 5 දෙනාට විදේශ ගමන් තහනමක් ද අද පනවනු ලැබුවා.",
       "URL": "https://www.hirunews.lk/211352/රත්ගම-ව්‍යාපාරිකයන්-පැහැර-ගැනීමට-යොදාගත්-මෝටර්-රථය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3479"
}