{
       "Source": "hirunews",
       "Timestamp": "Friday, 30 June 2017 - 13:09",
       "Headline": "මාස 6 කදී දුම්රියේ ගැටීමෙන් 237 ක් මරුට",
       "News Content": "මේ වසරේ ගත වු මාස හයක කාල සීමාව තුලදී දුම්රියේ ගැටීමෙන් පුද්ගලයින් 237 දෙනෙකු මියගොස් ඇති බව දුම්රිය ආරක්ෂණ අධිකාරි අනුර ප්‍රේමරත්න පවසනවා.\nඉන් වැඩි පිරිසක් සිය දිවි හානිකර ගැනිම සදහා දුම්රියට පැන ඇති බවයි දුම්රිය ආරක්ෂණ අධිකාරිවරයා හිරු ප්‍රවෘත්ති අංශයට සඳහන් කළේ.\nඑමෙන්ම ග්‍රෑන්ඩ්පාස් ප්‍රදේශයේදී ද දුම්රිය ආලෝක සංඥා කණුවක ගැටී අවුරුදු 15 ක පාසල් සිසුවෙකු ජීවිතක්ෂයට පත්වුණා.\nපොලිසිය සදහන් කළේ කොළඹ සිට වේයන්ගොඩ දක්වා ධාවනය වූ දුම්රියේ පාපුවරුවේ ගමන් කරමින් සිටියදී මෙම සිසුවා ඊයේ මෙලෙස අනතුරට ලක්ව ඇති බවයි.\nසිද්ධියෙන් ජීවිතක්ෂයට පත්වී ඇත්තේ වේයන්ගොඩ ප්‍රදේශයේ පදිංචි පාසල් සිසුවෙක්.",
       "URL": "https://www.hirunews.lk/164767/මාස-6-කදී-දුම්රියේ-ගැටීමෙන්-237-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4445"
}