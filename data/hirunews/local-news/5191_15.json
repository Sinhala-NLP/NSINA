{
       "Source": "hirunews",
       "Timestamp": "Friday, 29 January 2016 - 10:13",
       "Headline": "පස්සර පුරාවස්තු කැණීම් කළ 2ක් අත්අඩංගුවට",
       "News Content": "පස්සර - පරපාව ප්‍රදේශයේ ඉඩමක පුරාවස්තු කැණීම් කරමින් සිටි පුද්ගලයින් දෙදෙනෙකු පොලිසිය අත්අඩංගුවට ගෙන තිබෙනවා.\nපොලිසියට ලැබුණු තොරතුරක් මත පුරාවස්තු කැණීමට යොදා ගත් උපකරණ ද සමග මෙම සැකකරුවන් ඊයේ අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙලෙස අත්අඩංගුවට ගෙන ඇත්තේ වයස අවුරුදු 50 ක සහ 56 ක වැලිමඩ සහ ඇල්ල ප්‍රදේශවල පදිංචිකරුවන් දෙදෙනෙක්.\nසැකකරුවන් අද බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/124978/පස්සර-පුරාවස්තු-කැණීම්-කළ-2ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5191"
}