{
       "Source": "hirunews",
       "Timestamp": "Thursday, 22 February 2018 - 9:42",
       "Headline": "බේරුවල ගොඩනැගිලි ද්‍රව්‍ය අලෙවිසැලක ගින්න නිවා දැමේ",
       "News Content": "බේරුවල - හෙට්ටිමුල්ල ප්‍රදේශයේ පිහිටි ගොඩනැගිලි ද්‍රව්‍ය අලෙවිසැළක ඇතිවූ හදිසි ගින්න මේ වනවිට නිවා දමා තිබෙනවා.\nපොලීසිය සඳහන් කළේ ඊයේ (21) රාත්‍රියේ හටගත් මෙම ගින්න ප්‍රදේශවාසීන් සහ කළුතර නගර සභාවේ ගිනි නිවීමේ ඒකකයේ සහය ඇතිව නිවා දමා ඇති බවයි.\nගින්නට හේතුව මෙතෙක් අනාවරණ වී නොමැති අතර, ගින්නෙන් වෙළඳසැළට දැඩි අලාභහානි සිදුව ඇති බවයි වාර්තාවන්නේ.",
       "URL": "https://www.hirunews.lk/184222/බේරුවල-ගොඩනැගිලි-ද්‍රව්‍ය-අලෙවිසැලක-ගින්න-නිවා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=4069"
}