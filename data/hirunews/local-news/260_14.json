{
       "Source": "hirunews",
       "Timestamp": "Saturday, 17 June 2023 - 16:28",
       "Headline": "රිය අනතුරක් ජේෂ්ඨ නියෝජ්‍ය පොලිස්පතිවරයාගේ බිරිඳ රෝහල්ගත කරයි",
       "News Content": "ජේෂ්ඨ නියෝජ්‍යපොලිස්පති අජිත් රෝහණගේ නිල රථය අනතුරට ලක්වීමෙන් ඔහුගේ බිරිඳ තුවාල ලබා තිබෙනවා.\nපිත්තල හංදිය ප්‍රදේශයේ දී විදුලි සංඥා පුවරුවක් අසල නතර කර සිටි අවස්ථාවේදී මෙම අනතුර සිදුව ඇති බව පොලීසිය පවසනවා.\nපොලිස් නිල රථයේ ගැටුණු අනික් රථයේ රියදුරු බීමත්ව රිය පදවා ඇති බව අනාවරණය වී තිබෙනවා.\nදින දෙකකට පමණ පෙර සිදුවූ මෙම අනතුරෙන් තුවාල ලැබූ ජේෂ්ඨ නියෝජ්‍ය පොලිස්පතිවරයාගේ බිරිඳ ප්‍රතිකාර ලබා නිවසට පැමිණ ඇති බව ජේෂ්ඨ නියෝජ්‍ය පොලිස්පති අජිත් රෝහණගෙන් විමසූ අවස්ථාවේදී ප්‍රකාශ කළා.",
       "URL": "https://www.hirunews.lk/338227/රිය-අනතුරක්-ජේෂ්ඨ-නියෝජ්‍ය-පොලිස්පතිවරයාගේ-බිරිඳ-රෝහල්ගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=260"
}