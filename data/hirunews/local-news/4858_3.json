{
       "Source": "hirunews",
       "Timestamp": "Thursday, 29 September 2016 - 18:10",
       "Headline": "විග්නේෂ්වරන්ගේ ප්‍රකාශය පිළිබඳ නිදහස් පක්ෂයේ අවධානය",
       "News Content": "උතුර පළාත් ප්‍රධාන ආමාත්‍ය සී.වී.විග්නෙශ්වරන් පසුගියදා කළ ප්‍රකාශය පිළිබඳ සැලකිමේදී එවැනි ප්‍රධාන අමාත්‍යවරුන් සම්බන්ධයෙන් ගත හැකි ක්‍රියාමාර්ග පිළිබදව නව ව්‍යවස්ථා සංශෝධනයේදී අවධානය යොමු කළයුතු බව ශ්‍රී ලංකා නිදහස් පක්ෂය පවසනවා.\nනිදහස් පක්ෂ මුලස්ථානයේ අද (29) පැවති මාධ්‍ය හමුවකට එක්වෙමින් අමාත්‍ය නිමල් සිරිපාලද සිල්වා මේ බව කියා සිටියා.\nමාධ්‍ය හමුවට එක්වු අමාත්‍ය මහින්ද සමරසිංහ සදහන් කළේ පටු දේශපාලන අරමුණු වෙනුවෙන් උතුරේ මහ ඇමතිවරයා කළ ප්‍රකාශය සම්බන්ධයෙන් කළබල නොවිය යුතු බවයි.\nවිනිසුවරුන් සම්බන්ධයෙන් ඇතැම් මාධ්‍ය ගෙන යන ප්‍රචාර පිළිබදව සහ ඔවුන්ගේ දුරකතනවලට රහසිගතව සවන්දීම පිළිබඳව ශ්‍රි ලංකා නිතිඥ සංගමය හෙළි කළ කරුණු සම්බන්ධයෙන් එහිදී මාධ්‍යවේදීන් ප්‍රශ්න කර සිටියා.\nඊට මහින්ද සමරසිංහ සහ නිමල් සිරිපාලද සිල්වා යන අමාත්‍යවරුන් දෙදෙනාම පිළිතුරු ලබා දුන් අතර ඔවුන් කියා සිටියේ එවැනි දේ සිදු වන්නේ නම් විමර්ශනයක් කළ යුතු බවයි.",
       "URL": "https://www.hirunews.lk/144101/විග්නේෂ්වරන්ගේ-ප්‍රකාශය-පිළිබඳ-නිදහස්-පක්ෂයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=4858"
}