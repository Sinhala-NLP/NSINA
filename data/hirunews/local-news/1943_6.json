{
       "Source": "hirunews",
       "Timestamp": "Wednesday, 19 May 2021 - 15:59",
       "Headline": "පොහොර ගැටලුවට විසඳුමක් (වීඩියෝ)",
       "News Content": "රසායනික පොහොර ආනයනය තහනම් කිරීමට රජය ගෙන ඇති තීරණයත් සමඟ තම වගාවන් සිදුකර ගත නොහැකි බවට ගොවීන්මැසිවිලි නඟනවා.\nඑවන් පසුබිමක සාර්ථක ලෙස කාබනික පොහොර නිපදවන අපූරු වැවිලිකරුවෙකු මාතලේ මහවෙල ප්‍රදේශයෙන් අපට හමුවුණා.\nමේ පුෂ්පකුමාර ගමගේ.\nමාතලේ, මහවෙල, රතලවැව ප්‍රදේශයේ අක්කර 33ක පමණ විශාල භූමියක ඔහු ඉතා සාර්ථක ලෙස කාබනික පොහොර නිෂ්පාදන ව්‍යාපෘතියක් සහ කුළු බඩු ශාඛ වගා බිමක් පවත්වාගෙන යනවා.\nකර්මාන්ත ශාලාවලින් බැහැර කෙරෙන ජලය මෙන්ම ගලි බවුසර්, සහ ගොවිපොළ අපද්‍රව්‍යද උපයෝගී කර ගනිමිනුයි ඔහු මෙම පොහොර නිෂ්පාදනය සිදුකරන්නේ.\nකඳු සහිත අක්කර 33ක භූමිය තුළ පියවරෙන් පියවර අපද්‍රව්‍ය පොහොර බවට පත්කරමින් තම වගා බිමේද සරුසාර අස්වැන්නක් ලබාගැනීමට ඔහුට හැකියාව ලැබී තිබෙනවා.\nපුෂ්පකුමාර විසින් පවත්වාගෙන යනු ලබන මෙම කාබනික පොහොර නිෂ්පාදන ආයතනය තවත් සේවකයන් 12 දෙනෙකුට රැකියා අවස්ථාද හිමිකරදීමට සමත්වීම විශේෂත්වයක්.\nමේ අතර තේ වගාව සඳහා අවශ්‍ය රසායනික පොහොර නොමැතිවීමෙන් තම අස්වැන්න පහත බැස ඇති බවට ගාල්ල, කළුතර තේ වතු හිමිකරුවන්ගේ සංගමය පවසනවා.",
       "URL": "https://www.hirunews.lk/271841/පොහොර-ගැටලුවට-විසඳුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1943"
}