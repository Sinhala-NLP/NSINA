{
       "Source": "hirunews",
       "Timestamp": "Wednesday, 06 September 2017 - 13:22",
       "Headline": "එජාපය 71 වන සංවත්සරය සමරයි",
       "News Content": "එක්සත් ජාතික පක්ෂයේ 71 වන සංවත්සරය අදට යෙදී තිබෙනවා.\nඊට අදාළ උත්සවය පෙරවරුවේ සිරිකොත පක්ෂ මූලස්ථානයේදී පැවැත්වුණේ පක්ෂ නායක, අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\n1946 වසරේ සැප්තැම්බර් 06 වන දා එක්සත් ජාතික පක්ෂය ආරම්භ වන්නේ නිදහස් සටනේ පෙරමුණ ගත් ඩී.එස්. සේනානායකයන්ගේ මූලිකත්වයෙන්.\n1948 ශ්‍රී ලංකාවේ ප්‍රථම අග්‍රාමාත්‍යවරයා ලෙස ද ඔහු පත්වන අතර, 1952 ඔහුගේ අභාවයෙන් පසු ඔහුගේ පුත් ඩඩ්ලි සේනානායක අගමැති බවට පත්වනවා.\nඉන් අනතුරුව ජේ.ආර්. ජයවර්ධන හිටපු ජනාධිපතිවරයා එක්සත් ජාතික පක්ෂයේ නායකත්වයට පත්වන අතර, 1977 දී එක්සත් ජාතික පක්ෂය පාර්ලිමේන්තුවේ ආසන 6න් 5ක බලයක් ලබා ගැනීම විශේෂත්වයක්.\n1988 වසරේදී රණසිංහ ප්‍රේමදාස ජනාධිපති ධුරයට පත්වන අතර 1993 දී එල්.ටී.ටී.ඊ. මරාගෙන මැරෙන ප්‍රහාරයකින් ඔහු ජීවිතක්ෂයට පත්වනවා.\nපක්ෂයේ ප්‍රබලයන් රැසක් එල්.ටී.ටී.ඊ. ප්‍රහාරවලින් ජීවිතයෙන් සමු ගනිද්දී වත්මන් නායක රනිල් වික්‍රමසිංහ එය භාර ගන්නේ අභියෝග රැසක් මධ්‍යයේයි.\nඑතැන් සිට මේ දක්වා පක්ෂ නායකත්වය දරණ ඔහු වර්තමානයේ අග්‍රාමාත්‍ය ධුරය ද හොඹවනවා.",
       "URL": "https://www.hirunews.lk/170270/එජාපය-71-වන-සංවත්සරය-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=4335"
}