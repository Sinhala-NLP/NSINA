{
       "Source": "hirunews",
       "Timestamp": "Tuesday, 04 April 2023 - 23:09",
       "Headline": "ඡන්ද කොමිසමේ අද සාකච්ඡාවේදීත් වැදගත් තීරණ නැහැ - යළි 11 වැනි දා රැස්වෙයි (වීඩියෝ)",
       "News Content": "පළාත් පාලන ඡන්ද විමසීමට අදාළ කටයුතු සාකච්ඡා කිරීම සඳහා අද යළි මැතිවරණ කොමිසම රැස්වූ අතර, එහි දී සැළකිය යුතු මට්ටමේ තීරණයක් ගෙන තිබුණේ නැහැ.\nමැතිවරණ කොමිසමේ සභාපති නීතීඥ නිමල් පුංචිහේවා හිරු ප්‍රවෘත්ති අංශයට සඳහන් කළේ කොමිසම මීට පෙර ලිපියක් යොමු කරමින් අග්‍රාමාත්‍ය දිනේෂ් ගුණවර්ධනගෙන් සාකච්ඡාවක් සඳහා අවසර ඉල්ලා සිටි බවයි.\nඑම සාකච්ඡාව මෙම සතියේ දී පැවැත්වූ පසු ඉදිරි තීරණ සම්බන්ධයෙන් යළි සාකච්ඡා කිරීම සඳහා ලබන 11 වැනි දා මැතිවරණ කොමිසම යළි රැස්වන බව ද සභාපතිවරයා ප්‍රකාශ කළා.\nමේ අතර පළාත්පාලන ආයතනවල කටයුතු අධීක්ෂණය කිරීම වෙනුවෙන් සුදුසු වැඩපිළිවෙලක් සකස් කිරීම සඳහා වන කමිටුව අද පෙරවරුවේ අරලියගහ මන්දිරයේදී රැස්වුණේ ද අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන්.\nඊට ආණ්ඩුකාරවරු, දිස්ත්‍රික් සම්බන්ධිකරණ කමිටු සභාපතිවරු, පළාත් ප්‍රධාන ලේකම්වරුන් මෙන්ම දිස්ත්‍රික් ලේකම්වරුන්ද එක්ව සිටියා.\nඑහි දී අඛන්ඩව පළාත්පාලන ආයතනවල සේවා සිදුකිරීම සම්බන්ධයෙන් වැඩිදුරටත් සාකච්ඡා වී තිබෙනවා.",
       "URL": "https://www.hirunews.lk/331724/ඡන්ද-කොමිසමේ-අද-සාකච්ඡාවේදීත්-වැදගත්-තීරණ-නැහැ-යළි-11-වැනි-දා-රැස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=433"
}