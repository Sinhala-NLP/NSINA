{
       "Source": "hirunews",
       "Timestamp": "Wednesday, 23 May 2018 - 16:18",
       "Headline": "නිරිතදිග ප්‍රදේශයට අද රාත්‍රියේ තද වැසි",
       "News Content": "අද රාත්‍රිය වන විට දිවයිනේ නිරතදිග ප්‍රදේශයට මිලිමීටර් 100 ඉක්මවූ තද වැසි ලැබිය හැකි බව කාලගුණ විද්‍යා දෙපාර්තමේන්තුව අනාවැකි පල කරනවා.\nමේ අතර, දිවයිනේ ප්‍රදේශ රැසකටම අද දහවල් කාලයේ තද වැසි ඇදහැලුණා.\nමධ්‍යහ්න 12 ට පමණ කොළඹ නගරයේ ස්ථාන රැසකට තද වැසි ඇදහැලුණා.\nඑම වර්ෂාව අඩහෝරාවක පමණ කාලයක් පැවති බව අප වාර්තාකරුවන් සඳහන් කළා.\nමේ අතර, පැවති අයහපත් කාලගුණයෙන් බලපැමට ලක්වූ තවත් ප්‍රදේශ කිහිපයකටම අද දහවල් තද වැසි ඇදහැලී තිබෙනවා.\nඑම ප්‍රදේශවල වැසි තත්වය තවදුරටත් බලාපොරාත්තුවන බවයි එම දෙපාර්තමේන්තුව කියාසිටියේ.\nබස්නාහිර, සබරගමුව, මධ්‍යම සහ වයඹ පළාත්වල මෙන්ම ගාල්ල සහ මාතර දිස්ත්‍රික්වල ඇතැම් ස්ථානවලට මිලිමීටර් 100 ක 150 ක පමණ  තද වැසි ඇතිවිය හැකියි.\nඋතුරු පළාතේ ඇතැම් ස්ථානවලට මිලිමීටර් 75 ක පමණ තද වැසි ඇතිවීමේ හැකියාවක් ද පවතිනවා.",
       "URL": "https://www.hirunews.lk/191400/නිරිතදිග-ප්‍රදේශයට-අද-රාත්‍රියේ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3930"
}