{
       "Source": "hirunews",
       "Timestamp": "Tuesday, 09 August 2016 - 13:54",
       "Headline": "පාකිස්ථානයේ රෝහලකට එල්ලවූ ත්‍රස්ත ප්‍රහාරය ජනපති හෙළා දකී",
       "News Content": "ආසියානු කලාපයේ මත්ද්‍රව්‍ය ජාවාරම වැළැක්වීමට කලාපීය සහයෝගීතාවය ලබා ගැනීම සඳහා නිළ ඉල්ලීමක් ඉදිරි සාක් සමුළුවේදී ඉදිරිපත් කිරීමට අපේක්ෂා කරන බව ජනාධිපති මෛත්‍රීපාල සිරිසේන සදහන් කළා.\nජනාධිපතිවරයා මේ බව කියා සිටියේ නිල සංචාරයක් සඳහා මෙරටට පැමිණ සිටින පාකිස්තාන ගුවන් හමුදාපති එයාර් චීෆ් මාර්ෂල් සොහෙල් අමාන් අද පෙරවරුවේ ජනාධිපති නිළ නිවසේදී හමුවූ අවස්ථාවේදියි.\nමෙරට හමුදා නිලධාරීන්ට පුහුණුව ලබාදීමට පාකිස්තාන රජය දැක්වූ සහය වෙනුවෙන් මෙහිදී ජනාධිපතිවරයා ස්තූතිය පළ කර තිබෙනවා.\nඑමෙන්ම 70 දෙනෙකුට ජීවිත අහිමි කරමින් පාකිස්ථානෙය් ක්වෙටා නුවර රෝහලකට ඊයේ එල්ලවූ ත්‍රස්ත ප්‍රහාරය පිළිබදව ජනාධිපතිවරයා ලක් රජය වෙනුවෙන් කණගාටුව පළ කළ බවයි ජනාධිපති මාධ්‍ය ඒකකය සදහන් කළේ.",
       "URL": "https://www.hirunews.lk/140195/පාකිස්ථානයේ-රෝහලකට-එල්ලවූ-ත්‍රස්ත-ප්‍රහාරය-ජනපති-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=4930"
}