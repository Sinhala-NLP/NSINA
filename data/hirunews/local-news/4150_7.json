{
       "Source": "hirunews",
       "Timestamp": "Saturday, 30 December 2017 - 12:55",
       "Headline": "අලි ඇතුන්ට ඉදිරිපත් වූ අයදුම්පත් 70",
       "News Content": "විහාරස්ථානවල පෙරහර කටයුතු මෙන්ම, ආගමික කටයුතු සඳහා හීලෑ අලි ඇතුන් ඉල්ලා ඉල්ලුම්පත්‍ර 70 ක් පමණ ඉදිරිපත්වී ඇති බව තිරසර සංවර්ධන හා වනජිවි අමාත්‍යාංශය පවසනවා.\nඅදාළ ඉල්ලුම් පත්‍ර ස්වාධීන මණ්ඩලයක් පත් කොට සුදුසුකම් පරීක්ෂා කර බලා හීලෑ අලි ඇතුන් ලබාදීම සිදුකරන බවයි විෂය භාර අමාත්‍ය ගාමිණී ජයවික්‍රම පෙරේරා හිරු ප්‍රවෘත්ති අංශයට කියා සිටියේ.\nකෙසේ වෙතත් රජය ලබාදීමට පොරොන්දු වූ අලි මෙතෙක් ලබාදී නොමැති බවට ඓතිහාසික රුහුණු කතරගම මහා දේවාලයේ බස්නායක නිලමේ ඩී.පී. කුමාරගේ චෝදනා කළා.\nඔහු කියා සිටියේ මේ පිළිබඳව වරින් වර ඉල්ලීම් සිදුකළත් මේ වනතෙක් යහපත් ප්‍රතිචාරයක් ලැබී නොමැති බවයි.\nබලපත්‍ර නොමැතිව ළඟ තබාගෙන සිටි අලි ඇතුන් විශාල ප්‍රමාණයක් මේ වනවිට රජය භාරයේ සිටින අතර, ඔවුන් අදාල නීතිමය කරුණු සපුරාලීමෙන් අනතුරුව යළි එම විහාරස්ථානවලටම ලබාදීමට කටයුතු කරන බවයි විෂය භාර අමාත්‍ය ගාමිණි ජයවික්‍රම පෙරේරා අවධාරණය කළේ.",
       "URL": "https://www.hirunews.lk/179711/අලි-ඇතුන්ට-ඉදිරිපත්-වූ-අයදුම්පත්-70",
       "Category": "Local News",
       "Parent URL": "https://www.hirunews.lk/local-news.php?pageID=4150"
}