{
       "Source": "hirunews",
       "Timestamp": "Tuesday, 13 June 2023 - 19:19",
       "Headline": "දරුවන් දෙදෙනා දමාගිය මව අම්බලන්ගොඩ පොලිසියට එයි",
       "News Content": "මාස 6 ක සහ අවුරුදු 9ක සිය දරුවන් දෙදෙනා ත්‍රිරෝද රථයක දමා ගිය මව අම්බලන්ගොඩ පොලීසියට පැමිණ තිබෙනවා.\nඊයේ පස්වරුවේ අම්බලන්ගොඩ - කුලීගොඩ ප්‍රදේශයේ මවක් සිය දරුවන් දෙදෙනා ත්‍රිරෝද රථයක තබා ගොස් තිබුණේ එහි රියදුරුට සුළු වේලාවක් දරුවන් බලා ගන්නා ලෙස ඉල්ලමින්.\nකෙසේ වෙතත් බොහෝ වේලාවක් යන තුරු ඇය නොපැමිණීම හේතුවෙන් අදාළ ත්‍රිරෝද රථ රියදුරු විසින් දරුවන් දෙදෙනා අම්බලන්ගොඩ පොලීසියට බාරදී තිබුණා.\nකෙසේ වෙතත් පොලිසිය අධිකරණයෙන් ලබාගත් නියෝගයකට අනුව අද පස්වරුවේ දරුවන් දෙදෙනා ගාල්ලේ ළමා නිවාසයකට භාරදීමට නියෝග කර තිබුණා.\nකෙසේ වෙතත් අද පස්වරුවේ දරුවන්ගේ මව අම්බලන්ගොඩ පොලීසියට පැමිණ ප්‍රකාශ කර ඇත්තේ තමන් දරුවන්ගේ පියා සෙවීම සඳහා පිටත්ව ගිය බවයි.\nඑහෙත් මව අත්අඩංගුවට ගෙන අධිකරණයට ඉදිරිපත් කිරීමට කටයුතු කරන බව අම්බලන්ගොඩ පොලීසියේ උසස් නිලධාරියෙකු සදහන් කළා. මෙම දරුවන්ගේ පියා ධීවර රැකියාවේ නිරතවන බවයි වැඩිදුර විමර්ශනවලදී අනාවරණය වී ඇත්තේ.",
       "URL": "https://www.hirunews.lk/337847/දරුවන්-දෙදෙනා-දමාගිය-මව-අම්බලන්ගොඩ-පොලිසියට-එයි",
       "Category": "Local News",
       "Parent URL": "https://www.hirunews.lk/local-news.php?pageID=271"
}