{
       "Source": "hirunews",
       "Timestamp": "Saturday, 12 September 2020 - 13:07",
       "Headline": "මැටි මිල පාලනය කරන්න යන රාජ්‍ය ඇමති ප්‍රසන්න (වීඩියෝ)",
       "News Content": "මැටි මිල පාලනය කර එම කර්මාන්තය තවදුරටත් සංවර්ධනය කිරිමට කඩිනමින් පියවර ගන්නා බව වේවැල්, පිත්තල, මැටි, ලී බඩු සහ ග්‍රාමීය කර්මාන්ත ප්‍රවර්ධන රාජ්‍ය අමාත්‍ය ප්‍රසන්න රණවීර මහතා පවසනවා.\nඔහු මේ අදහස් පළකළේ බියගම පිහිටි මැටි කර්මාන්ත කෞතුගාරය සහ එම ගම්මානයේ ගැටලු පිළිබඳ සොයා බලීමට පැමිණි අවස්ථාවේදී.\nරාජ්‍ය අමාත්‍ය ප්‍රසන්න රණවීර මහතා ඊයේ පස්වරුවේ අමාත්‍යාංශ නිලධාරීන් පිරිසක්ද සමග බියගම පිහිටි මැටි කර්මාන්ත කෞතුකාගාරය හෙවත් කුඹල් ගෙදරට පැමිණියේ, එම කර්මාන්තයේ නියැලෙන්නන් මුහුණ දී සිටින ගැටලු පිළිබඳව සොයා බැලීමටයි.\nකුඹල් ගෙදර මෙරට පිහිටි එකම මැටි කර්මාන්ත කෞතුකාගාරය වන අතර, ඒ අවට ප්‍රදේශයේ මැටි කර්මාන්තකරුවන් රැසක් සිටිනවා.\nමෙහිදී රාජ්‍ය අමාත්‍යවරයා මැටි භාණ්ඩ නිෂ්පාදනය කෙරෙන ආකාරය නිරීක්ෂණය කළා.",
       "URL": "https://www.hirunews.lk/250029/මැටි-මිල-පාලනය-කරන්න-යන-රාජ්‍ය-ඇමති-ප්‍රසන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2459"
}