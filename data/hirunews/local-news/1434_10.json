{
       "Source": "hirunews",
       "Timestamp": "Tuesday, 11 January 2022 - 8:20",
       "Headline": "හෑෂ් ඔයිල් මත්ද්‍රව්‍ය සහ කේරළ ගංජා සමඟ විදේශිකයෙකු අත්අඩංගුවට (ඡායාරූප)",
       "News Content": "තලංගම පොලිස් වසමේ අංක අංක 916/1, 16 වන පටුමග, පහළවෙල පාර, පැළවත්ත ලිපිනයේ දී ඊයේ (10) දින විශේෂ කාර්‍ය බලකා නිලධාරින් විසින් වැටලීමක් සිදු කර තිබෙනවා.\nඑහි දී සිංගප්පුරු ජාතිකයකුගේ පදිංචි නිවස පරීක්ෂා කිරීමේ දී ඔහු සන්තයේ තිබී හෑෂ් ඔයිල් මත්ද්‍රව්‍ය සහ කේරළ ගංජා මත්ද්‍රව්‍ය අත් අඩංගුවට ගෙන ඇති බව වාර්තා වෙනවා.\nතවදුරටත් නිවස පරික්ෂා කිරිමේ දී නිවසේ රහසිගතව සඟවා තිබු ජර්මනියේ නිෂ්පාදිත අංක E114225165 HAMMERLI P 26 වර්ගයේ බලපත්‍ර නො මැති වායු පිස්තෝල අවියක් සහ අඩියක් පමණ දිගින් යුත් වැඩිදියුණු කරන ලද පිස්තෝලයක හැඩය ඇති කුඩා දුන්නක් ද සොයාගත් බව යි පොලිස් මාධ්‍ය ඒකකය නිවේදනය කරන්නේ.\nඅත් අඩංගුවට ගෙන ඇත්තේ, වයස අවුරුදු 50ක සිංගප්පුරු ජාතිකයෙක්.\nවැඩිදුර විමර්ශන කටයුතු සඳහා තලංගම පොලිසිය විසින් මෙහෙයවෙනු ඇති.\nඅත්අඩංගුවට ගත් භාණ්ඩ\nහැෂ් ඔයිල් ග්‍රෑම් 12 මිලිග්‍රෑම් 50 යි.\nකේරළ ගංජා ග්‍රෑම් 50 යි, මිලිග්‍රෑමි 220 යි.\nහැෂ් ඔයිල් තැවරුණු ප්ලාස්ටික් ඩප්පි 03 යි.\nSF 400 වර්ගයේ විද්‍යුත් තරාදි 01 යි.\nගංජා එතිම සදහා භාවිතා කරන උපකරණ 02 යි.\nජර්මනියේ නිෂ්පාදිත අංක E114225165 HAMMERLI P 26 වර්ගයේ කුවිතාන්සි නොමැති වායු පිස්තෝල අවි 01 යි.\nවායු පිස්තෝලය සදහා යොදන ලබන යකඩ පැලට් 181යි.\nMINI CROSS BOW වර්ගයේ කළු පැහැති දුනු 01 යි.\nඑම දුන්න සදහා භාවිතයට ගන්නා ඊතල 21 යි.\nLAH MINI 45 වර්ගයේ කුඩා දුනු 01 යි.",
       "URL": "https://www.hirunews.lk/293616/හෑෂ්-ඔයිල්-මත්ද්‍රව්‍ය-සහ-කේරළ-ගංජා-සමඟ-විදේශිකයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1434"
}