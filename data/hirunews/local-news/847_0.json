{
       "Source": "hirunews",
       "Timestamp": "Saturday, 24 September 2022 - 20:12",
       "Headline": "බැඳුම්කර නඩුව ඉවත දමන්නැයි ශ්‍රී ලංකාව ඇමෙරිකානු අධිකරණයෙන් ඉල්ලයි",
       "News Content": "ණය නොගෙවා සිටීම සම්බන්ධයෙන් ඇමෙරිකාවේ නිව්යෝක්හි අධිකරණයක් හමුවේ ශ්‍රී ලංකාවට එරෙහිව පවරා ඇති නඩුව නිෂ්ප්‍රභ කරන ලෙස ශ්‍රී ලංකාව ඇමෙරිකානු අධිකරණයෙන් ඉල්ලීමක් කර ඇති බව වාර්තා වනවා.\nබ්ලූම්බර්ග් වෙබ් අඩවිය මේ පිළිබඳ තොරතුරු වාර්තා කර ඇති අතර, අදාල නඩුව ශ්‍රී ලංකාවට එරෙහිව පවරා තිබුණේ මෙරට ජාත්‍යන්තර ස්වෛරීත්ව බැඳුම්කරවලින් ඩොලර් මිලියන 250කට අධික මුදලක් හිමි හැමිල්ටන් රිසර්ච් නම් බැංකුව විසින්.\nඒ පසුගිය ජුලි මාසයේ කල් පිරුණු තම බැඳුම්කර සඳහා පොලිය සහ මුදල් එකවර ගෙවන ලෙස ඉල්ලීමක් කරමින්. කෙසේ වෙතත් ආර්ථික අර්බුදය හමුවේ කල් ඉකුත් කෙරුණු අදාළ බැඳුම්කර පියවීමට අවස්ථාවට නොවූ බවටයි ශ්‍රී ලංකාව අධිකරණයට සඳහන් කර ඇත්තේ.",
       "URL": "https://www.hirunews.lk/316220/බැඳුම්කර-නඩුව-ඉවත-දමන්නැයි-ශ්‍රී-ලංකාව-ඇමෙරිකානු-අධිකරණයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=847"
}