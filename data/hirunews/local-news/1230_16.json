{
       "Source": "hirunews",
       "Timestamp": "Thursday, 14 April 2022 - 20:18",
       "Headline": "හෙළ සිරිතට මුල් තැන දෙමින් ‘සූර්ය සිංහළේ හිරුත් එක්ක තුන්හෙළයේ අවුරුදු’ (වීඩියෝ)",
       "News Content": "ශ්‍රී ලාංකේය ටෙලිවිෂනයේ වින්දනාධිපති හිරු ටී.වී, සිංහල - දෙමළ අලු‍ත් අවුරුද්ද වෙනුවෙන් සුවහසක් ප්‍රේක්ෂකයින් වෙත ගෙන ආ ‘සූර්ය සිංහළේ හිරුත් එක්ක තුන්හෙළයේ අවුරුදු වැඩසටහන අති උත්කර්ෂවත් ලෙස අද (14) පැවැත්වුණා.\nඒ, සියයකට අධික ප්‍රවීණ සහ ජනප්‍රිය කලා ශිල්පීන්ගේ සහභාගීත්වයෙන්.\nසිංහල දෙමළ අලු‍ත් අවුරුද්ද වෙනුවෙන් සුවහසක් ප්‍රේක්ෂකයින් වෙත හිරු ටී.වී. ගෙන එන සූර්යය සිංහලේ හිරුත් එක්ක තුන්හෙළේ අවුරුදු වැඩසටහන ආරම්භ වුණේ අද පෙරවරු 06ටයි.\nඑම වැඩසටහන මෙවරත් පැවැත්වුණේ බොල්ගොඩ වයිට් ලෝටස් පරිශ්‍රයේදීයි.\nසූර්ය සිංහලේ හිරුත් එක්ක තුන් හෙළයේ අවුරුදු සජිවී වැඩසටහන නැටුම් ගැයුම් රැඟු‍ම්වලින් වර්ණවත් වුණා.\nඅලු‍ත් අවුරුද්දේ ලිපි ගිනි මෙළවීමේ නැකත සූර්ය සිංහලේ හිරුත් එක්ක තුන් හෙළයේ අවුරුදු වැඩසටහනේදී හෙළ චාරිත්‍රවලට මුල්තැනක් දෙමින් ඉෂ්ට කෙරුණා.\nඅලු‍ත් අවුරුද්දේ වැඩ ඇල්ලීම, ගණුදෙනු කිරීම සහ ආහාර අනුභව කිරීමේ නැකතද කලාකරුවන්ගේ සහභාගිත්වයෙන් එහිදී චාරිත්‍රානුකූලව සිදුකෙරුණා.\nප්‍රේක්ෂක නෙත්, සවන් පිනවන අතරේ බුද්ධියට ආමණ්ත්‍රණය කෙරෙන ශාස්ත්‍රීය සාකච්ඡා කිහිපයක් ද ‘සූර්ය සිංහළේ හිරුත් එක්ක තුන්හෙළයේ අවුරුදු වැඩසටහනේ දී පැවැත්වුණා.\nඅවුරුදු චාරිත්‍ර ඉටුකිරීමෙන් පසු බොල්ගොඩ වයිට් ලෝටස් පරිශ්‍රයේදී හිරු වසන්ත සැණකෙළිය ආරම්භ වූ අතර, කලා ශීල්පීන්ගේ සහභාගීත්වයෙන් පැවති ජන ක්‍රීඩා ඉසව් සියළු දෙනාට ලබා දුන්නේ වින්දනීය අත්දැකීමක්.",
       "URL": "https://www.hirunews.lk/301964/හෙළ-සිරිතට-මුල්-තැන-දෙමින්-සූර්ය-සිංහළේ-හිරුත්-එක්ක-තුන්හෙළයේ-අවුරුදු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1230"
}