{
       "Source": "hirunews",
       "Timestamp": "Thursday, 03 November 2022 - 11:08",
       "Headline": "මෙරට ආර්ථික අර්බුදයෙන් වැඩි ම පීඩාව කාන්තාවන්ට හා ළමයින්ට",
       "News Content": "මෙරට ආර්ථික අර්බුදය හමුවේ වැඩි ම පීඩාවට පත් ව ඇත්තේ, කාන්තාවන් හා ළමයින්ට බව ආසියා හා පැසිෆික් කලාප සඳහා වන එක්සත් ජාතීන්ගේ ආර්ථික හා සමාජ කොමිසමේ දකුණු හා නිරිතදිග ආසියා කාර්යාල ප්‍රධානී මිකිකො ටනාකා පවසනවා.\nඒ වැවිලි කර්මාන්ත හා කර්මාන්ත අමාත්‍ය වෛද්‍ය රමේෂ් පතිරණ සමග ඊයේ (02) පැවති සාකච්ඡාවක දී යි.\nසුළු පරිමාණ කාන්තා ව්‍යවසායකයන් ප්‍රවර්ධනය කිරීම තුළින් පවුල් පරිසරය තුළ කාන්තාවන් හා දරුවන් සුරක්ෂිත කිරීමේ වැඩි අවස්ථාවක් ඇති බව ප්‍රකාශ කර ඇති ඇය එහි දී තවදුරටත් කියා සිටියේ, ඊට අවශ්‍ය සහාය ලබා දීමට කටයුතු කරන බව යි.",
       "URL": "https://www.hirunews.lk/319514/මෙරට-ආර්ථික-අර්බුදයෙන්-වැඩි-ම-පීඩාව-කාන්තාවන්ට-හා-ළමයින්ට",
       "Category": "Local News",
       "Parent URL": "https://www.hirunews.lk/local-news.php?pageID=760"
}