{
       "Source": "hirunews",
       "Timestamp": "Saturday, 21 October 2017 - 14:57",
       "Headline": "මීගහකිවුල ප්‍රදේශයේ වෙල්යායක හදිසි ගිලාබැසීමක්",
       "News Content": "බදුල්ල දිස්ත්‍රික්කයේ - මීගහකිවුල ප්‍රාදේශීය ලේකම් කොට්ඨාශයට අයත් තල්දෙණ - මාලිගාතැන්න වෙල්යාය මධ්‍යයේ අද පෙරවරුවේ ගිලාබැසීමක් සිදුවී තිබෙනවා.\nඅඩි 15ක් පමණ විෂ්කම්භයකින් යුත් එහි විශාල ආවාටයක්  නිරීක්ෂණය වන අතර, ගැඹුර නිශ්චිතව ප්‍රකාශ කළ නොහැකි බව හිරු ප්‍රාදේශීය වාර්තාකරු සඳහන් කළා.\nමෙම ගිලාබැසීම සම්බන්ධයෙන් ජාතික ගොඩනැගිලි පර්යේෂණ සංවිධානය පරීක්ෂණයක් මේ වනවිට ආරම්භ කර ඇති බවයි ජාතික ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි සඳහන් කළේ.",
       "URL": "https://www.hirunews.lk/174082/මීගහකිවුල-ප්‍රදේශයේ-වෙල්යායක-හදිසි-ගිලාබැසීමක්",
       "Category": "Local News",
       "Parent URL": "https://www.hirunews.lk/local-news.php?pageID=4260"
}