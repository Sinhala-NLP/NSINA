{
       "Source": "hirunews",
       "Timestamp": "Saturday, 25 November 2017 - 9:39",
       "Headline": "හැටන් - නුවරඑළිය මාර්ගයේ ටිපර් රථයක් අනතුරට ලක්වෙයි (ඡායාරූප)",
       "News Content": "මහියංගනයේ සිට හැටන් බලා ධාවනය වෙමින් තිබූ ටිපර් රථයක් හැටන් - නුවරඑළිය ප්‍රධාන මාර්ගයේ රදැල්ල කෙටි මාර්ගයේදී අනතුරට ලක්ව තිබෙනවා.\nඅද (25) අළුයම මෙම අනතුර සිදුව ඇති අතර අනතුරෙන් ටිපර් රථයේ ගමන් ගත් පුද්ගලයින් දෙදෙනෙක් තුවාල ලබා ඇති බවයි වාර්තා වන්නේ.\nටිපර් රථයේ තිරිංග ක්‍රියා විරහිතවීම නිසා මෙම අනතුර සිදුව ඇති අතර අනතුරෙන් ටිපර් රථයට දැඩි හානි සිදුව ඇති බවයි අප වාර්තාකරු කියා සිටියේ.\nඅනතුර සම්බන්ධයෙන් නානුඔය පොලිසිය වැඩිදුර පරීක්ෂණ පවත්වනු ලබනවා.\nඡායාරූප - මස්කෙළිය, ගාමිණී බණ්ඩාර",
       "URL": "https://www.hirunews.lk/176888/හැටන්-නුවරඑළිය-මාර්ගයේ-ටිපර්-රථයක්-අනතුරට-ලක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4202"
}