{
       "Source": "hirunews",
       "Timestamp": "Saturday, 09 July 2016 - 18:06",
       "Headline": "වමට එක්වන්නැයි නිදහස් පක්ෂයට ඉල්ලීමක්",
       "News Content": "වත්මන් ආණ්ඩුවට ස්ථිර විදේශ ප්‍රතිපත්තියක් නොමැති බව මහජන එක්සත් පෙරමුණේ නායක පාර්ලිමේන්තු මන්ත්‍රී දිනේෂ් ගුණවර්ධන ප්‍රකාශ කළා.\nඒ, ‘‘ආණ්ඩු විරෝධී ජන බලයක් ගොඩනගමු.’’ යන්න තේමා කර ගනිමින් කෑගල්ල - රුවන්වැල්ල ප්‍රදේශයේ අද (09) පැවති සම්මන්ත්‍රණයකට එක්වෙමින්.\nරටේ ගැටලූ අවබෝධ කරගෙන නොබෙදී වාමාංශික ව්‍යාපාරය සමග එක්වන ලෙසට කොමියුනිස්ට් පක්ෂයේ ප්‍රධාන ලේකම් ඩිව්.ගුණසේකර මෙහිදී ශ්‍රී ලංකා නිදහස් පක්ෂයෙන් ඉල්ලීමක් කළා.\nශ්‍රී ලංකා නිදහස් පක්ෂයේ ඇතමුන් එක්සත් ජාතික පක්ෂයේ කේවට්ටයා බවට පත්ව ඇති බවයි ඊට එක්වෙමින් පාර්ලිමේන්තු මන්ත්‍රී විදුර වික්‍රමනායක සදහන් කළේ.\nසම්මන්ත්‍රණයට ප්‍රජාතන්ත්‍රවාදී වාමාංශික පෙරමුණේ ප්‍රධාන ලේකම්, පාර්ලිමේන්තු මන්ත්‍රී වාසුදේව නානායක්කාර ද එක්ව සිටියා.",
       "URL": "https://www.hirunews.lk/137607/වමට-එක්වන්නැයි-නිදහස්-පක්ෂයට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4972"
}