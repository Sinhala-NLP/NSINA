{
       "Source": "hirunews",
       "Timestamp": "Monday, 19 September 2022 - 10:22",
       "Headline": "තෑන්ක් ගෝඩ් චිත්‍රපටයේ මැණිකේ ගීතය, නැරඹුම්වාර දෙකෝටි හැත්තෑ දෙලක්ෂය පසුකරයි",
       "News Content": "මැණිකේ මගේ හිතේ ගීතයේ හින්දි අනුවාදනය රැගත් තෑන්ක් ගෝඩ් බොලිවුඩ් චිත්‍රපටයේ යොහානි ද සිල්වා ගායනයෙන් දායක වන මැණිකේ ගීතය මේ දක්වා නැරඹුම්වාර දෙකෝටි හැත්තෑ දෙලක්ෂ හතළිස් පන්දහසක් ඉක්මවා තිබෙනවා.\nමෙය යූ ටියුබ් සමාජ මාධ්‍යයට එක්කරනු ලැබුවේ පසුගිය 16 වනදායි.\nතෑන්ක් ගෝඩ් චිත්‍රපටයේ මැණිකේ ගීතය සඳහා ගායනයෙන් යොහානි, ජුබිලින් නව්ටියාල් සහ සූර්යා රඝුනාතන් එක්වූ අතර, සංගීත අධ්‍යක්ෂණය තනිෂ්ක් බක්ෂි සහ චමත් සංගීත් දායක වනවා.\nපද රචනය රෂ්මි විරාග් සහ දුලාන් ඒ. ආර්. එක්ස්. විසින් සිදුකර ඇති අතර, යූ ටියුබ් වෙත මුදාහැරි තෑන්ක් ගෝඩ් චිත්‍රපටයේ මැණිකේ ගීතය සඳහා රංගනයෙන් දායක වන්නේ ප්‍රකට බොලිවුඩ් නළු නිළියන් වන අජේ දෙව්ගන්, නෝරා පටේහි සහ සිද්ධාර්ත් මල්හෝත්‍රායි.",
       "URL": "https://www.hirunews.lk/315783/තෑන්ක්-ගෝඩ්-චිත්‍රපටයේ-මැණිකේ-ගීතය-නැරඹුම්වාර-දෙකෝටි-හැත්තෑ-දෙලක්ෂය-පසුකරයි",
       "Category": "Local News",
       "Parent URL": "https://www.hirunews.lk/local-news.php?pageID=858"
}