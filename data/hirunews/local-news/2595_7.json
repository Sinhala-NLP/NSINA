{
       "Source": "hirunews",
       "Timestamp": "Saturday, 11 July 2020 - 8:05",
       "Headline": "නිළ ඡන්ද දැන්වීම් පත්‍රිකා තැපෑලට භාර දීම අද සිට",
       "News Content": "ලබන අගෝස්තු 5 වනදා පැවැත්වීමට නියමිත මහ මැතිවරණයට අදාළ නිල ඡන්ද දැන්වීම් පත්‍රිකා තැපෑලට භාර දීම අද සිට සිදුකෙරෙනවා.\nමැතිවරණ කොමිෂන් සභාව නිවේදනය කළේ එම කටයුතු අද, හෙට සහ අනිද්දා යන දින තුනේදී සිදුකිරීමට කටයුතු යොදා ඇති බවයි.\nනිල ඡන්ද දැන්වීම් පත්‍රිකා බෙදා හැරීම ලබන 29 වනදායින් අවසන් වීමට නියමිතයි.\nඑදිනට පසු නිල ඡන්ද දැන්වීමක් නොලැබූ ඡන්ද හිමියන්ට 2019 ඡන්ද හිමි නාමලේඛනයේ ලියාපදිංචි ලිපිනයට අදාළ තැපැල් කාර්යාලය වෙත ගොස් සිය අනන්‍යතාව තහවුරු කිරීමෙන් අනතුරුව නිල ඡන්ද දැන්වීම් පත්‍රය ලබා ගත හැකියි.",
       "URL": "https://www.hirunews.lk/245189/නිළ-ඡන්ද-දැන්වීම්-පත්‍රිකා-තැපෑලට-භාර-දීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=2595"
}