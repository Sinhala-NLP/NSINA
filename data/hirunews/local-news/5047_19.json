{
       "Source": "hirunews",
       "Timestamp": "Friday, 13 May 2016 - 17:19",
       "Headline": "අනිද්දා සිට කාලගුණයේ වෙනසක්",
       "News Content": "අනිද්දා සිට 18 වන දා දක්වා දිවයිනේ සහ අවට මුහුදු ප්‍රදේශවල තද සුළං සහ තද වැසි අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nදිවයින අවට වායුගෝලයේ පවතින කැළඹිලි ස්වභාවය හෙට සිට පීඩන අවපාතයක් දක්වා වර්ධනයවීම ඊට හේතුවයි.\nමේ අතර, රත්නපුර දිස්ත්‍රික්කයේ රත්නපුරය, ඇහැලියගොඩ, අයගම සහ බලංගොඩ ප්‍රාදේශීය ලේකම් කොට්ඨාශවල තවමත් නාය යාමේ අවදානමක් පවතින හෙයින් ඒ ආශ්‍රිතව ජීවත් වන ජනතාව අවදානයෙන් පසුවන ලෙස ආපදා කළමනාකරණ මධ්‍යස්ථානය ඉල්ලා සිටියා.\nහැටන් - කොළඹ ප්‍රධාන මාර්ගයේ ද මේ වන විට දැඩි මීදුමක් පවතින අතර පොලීසිය රියදුරන්ගෙන් ඉල්ලා සිටියේ ඒ පිළිබදව ද අවදානය යොමු කරන ලෙසයි.",
       "URL": "https://www.hirunews.lk/133135/අනිද්දා-සිට-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=5047"
}