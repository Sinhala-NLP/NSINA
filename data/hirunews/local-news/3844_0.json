{
       "Source": "hirunews",
       "Timestamp": "Wednesday, 18 July 2018 - 8:32",
       "Headline": "සිඟිති දරුවාට මත්පැන් පෙවූ පියා ඇතුළු සිව්දෙනා අද ගල්ගමුව මහේස්ත්‍රාත් අධිකරණයට",
       "News Content": "මාස 13ක සිඟිති දරුවෙකුට මත්පැන් පොවන ආකාරය ඇතුලත් වීඩියෝ දර්ශනවල සිටින දරුවාගේ පියා ඇතුළු 04 දෙනා අද (18) ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nහිරු ප්‍රවෘත්ති ඔස්සේ අදාළ වීඩියෝ දර්ශනය මීට පෙර විකාශය කළ අතර ඒ අනුවයි පොලීසිය එම දර්ශනවල සිටින පුද්ගලයින් අත්අඩංගුවට ගත්තේ.\nපසුව අනාවරණ වුණේ ඔවුන් අනුරාධපුර - මීගලෑව - ගනන්ගමුව ප්‍රදේශයේ පදිංචිකරුවන් බවයි.\nමේ අතර ළමයින් කෲරත්වයට පත් කිරීමේ චෝදනාව යටතේ වරදකරුවන් වන පුද්ගලයෙකුට වසර හත දක්වා වූ සිරදඬුවමකට යටත් කළ හැකි බව නීතිඥ ප්‍රතිභා මහානාමහේවා ප්‍රකාශ කළා.\nඒ, මෙම සිද්ධිය සම්බන්ධයෙන් හිරු ප්‍රවෘත්ති අංශය කළ විමසීමකදීයි.\nමේ අතර, ළමයින් කෲරත්වයට භාජනය කිරීමේ වරදට මේ වසරේ මුල් මාස 05 තුළ පැමිණිලි 48 ක් පොලිසියට වාර්තා වී ඇති අතර, 2017 වර්ෂයේ එලෙස ලැබී ඇති පැමිණිලි සංඛ්‍යාව 98 ක්.",
       "URL": "https://www.hirunews.lk/195451/සිඟිති-දරුවාට-මත්පැන්-පෙවූ-පියා-ඇතුළු-සිව්දෙනා-අද-ගල්ගමුව-මහේස්ත්‍රාත්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=3844"
}