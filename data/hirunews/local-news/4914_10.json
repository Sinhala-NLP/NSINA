{
       "Source": "hirunews",
       "Timestamp": "Sunday, 21 August 2016 - 13:21",
       "Headline": "ආණ්ඩු පෙරළන දින කියන්න බැහැ - දිනේෂ්",
       "News Content": "ආණ්ඩුව පෙරළන දිනය කලින් ප්‍රකාශ කළ නොහැකි බව මහජන එක්සත් පෙරමුණු නායක පාර්ලිමේන්තු මන්ත්‍රි දිනේෂ් ගුණවර්ධන පවසනවා.\nජා-ඇල ප්‍රදේශයේ ඊයේ (20) පැවති උත්සවයකින් අනතුරුව මාධ්‍යට අදහස් දක්වමිනුයි මන්ත්‍රිවරයා මේ බව කියා සිටියේ.\nඑහිදී මන්ත්‍රීවරයා සඳහන් කළේ යහපාලන ආණ්ඩුවක් බිහි කිරීමේ ආපේක්ෂාවන් දැන් සුන් වී ඇති බවයි.\n‘‘මේ රටේ ජනතාව අවුරුද්දකට ඉස්සෙල්ලා යහ පාලනය සහ ප්‍රජාතන්ත්‍රවාදය, යස ඉසුරු ලැබෙනවා කියලා ප්‍රකාශ කරද්දිත් බුලත් කොළේ ආණ්ඩුවක්  ඕනේ කියලා ජනතාව ඡන්දේ දුන්නා.\nඡන්දේ දුන්නේ බුලත් කොළේ නායකත්වයෙන් ආණ්ඩුවක් හදන්න.\nඑහෙම නැතුව ජනතාව ඡන්දේ දිලා මන්ත්‍රිවරු පත් කළේ නෑ, එක්සත් ජාතික පක්ෂේ ආණ්ඩුවක් හදන්න.\nකවුරු කිව්වත් යු. ඇන්. පී. අගමැති කෙනෙක් යටතේ බුලත් කොළෙන්, ඡන්දෙ ඉල්ලලා ඡන්දය අරගෙන ගිය මන්ත්‍රිවරු මේ ආණ්ඩුවේ තනතුරු දරලා කොයි තරම් මහජනයාට කිව්වත් එගොල්ලොත් එක්ක එන්න කියලා මහජනයා යන්නේ නෑ එගොල්ලොත් එක්ක.\nඒකයි මේ දේශපාලන අර්බුදය. ’’\nආණ්ඩුව පෙරලා නව ආණ්ඩුවක් පිහිටුවිය හැක්කේ කවදා දැයි එහිදී මාධ්‍යවේදියෙකු දිනේෂ් ගුණවර්ධන මන්ත්‍රීවරයාගෙන් විමසා සිටියා.\n‘‘ආණ්ඩුවක් පෙරළන දිනය කලින් කියන්නේ නෑ.\nබ්‍රිතාන්‍ය අගමැති තුමාට ගෙදර යන්න වුණ එක ගැන කලින් කිව්වෙත් නෑ.\nදේශපාලන ප්‍රශ්ණයක් ඇවිත් එයට මුණ දෙන්න බැරි උණාම තමයි ගෙදර යන්න වෙන්නේ.’",
       "URL": "https://www.hirunews.lk/141132/ආණ්ඩු-පෙරළන-දින-කියන්න-බැහැ-දිනේෂ්",
       "Category": "Local News",
       "Parent URL": "https://www.hirunews.lk/local-news.php?pageID=4914"
}