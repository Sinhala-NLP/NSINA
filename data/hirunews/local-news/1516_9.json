{
       "Source": "hirunews",
       "Timestamp": "Sunday, 05 December 2021 - 13:24",
       "Headline": "විදේශ සංචිතය ශක්තිමත් කිරීමට ඉන්දියාවෙන් තවත් ඩොලර් බිලියන 1.4ක්",
       "News Content": "මෙරට විදේශ විනිමය සංචිතය ශක්තිමත් කරලීම සඳහා ඉන්දියාවෙන් තවත් ඇමරිකානු ඩොලර් බිලියන 1.4ක් විනිමය හුවමාරු ක්‍රමය යටතේ ලබා ගැනීමට සැලසුම් කර ඇති බව මහබැංකු අධිපති අජිත් නිවාඩ් කබ්රාල් පවසනවා.\nමෙම අරමුදල් අපේක්ෂා කෙරෙන්නේ ඉන්දියාව විසින් දැනටමත් ප්‍රකාශයට පත් කර ඇති ඩොලර් මිලියන 500ක ණය මාර්ග ගිවිසුමට අමතරවයි.\nඩොලර් බිලියන 1.4ක විනිමය හුවමාරුව සඳහා සාකච්ඡා තවදුරටත් පැවැත්වෙන අතර, එම සාකච්ඡා නිමාවට පත් වූ පසු එහි කොන්දේසි ප්‍රකාශයට පත් කිරීමට නියමිතයි.\nමේ අතර නීත්‍යානුකූල නොවන ආකාරයෙන් විදේශ විනිමය හුවමාරු කරන පුද්ගලයන්ට එරෙහිව නීති දැඩි කිරීමට අපේක්ෂා කරන බවද මහ බැංකු අධිපතිවරයා සඳහන් කළා.\nවිශේෂයෙන් විදේශීය විනිමය ප්‍රේෂණ දිරිගැන්වීම සඳහා ඩොලරයකට රුපියල් 10ක අමතර මුදලක් ලබාදීමට ද මහ බැංකුව පසුගියදා තීරණය කළා.",
       "URL": "https://www.hirunews.lk/290073/විදේශ-සංචිතය-ශක්තිමත්-කිරීමට-ඉන්දියාවෙන්-තවත්-ඩොලර්-බිලියන-1-4ක්",
       "Category": "Local News",
       "Parent URL": "https://www.hirunews.lk/local-news.php?pageID=1516"
}