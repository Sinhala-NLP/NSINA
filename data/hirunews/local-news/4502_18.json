{
       "Source": "hirunews",
       "Timestamp": "Tuesday, 23 May 2017 - 19:22",
       "Headline": "වෛද්‍යවරු කම්කරු ඇමති හමුවෙයි",
       "News Content": "මාළඹේ සයිටම් ආයතනය සම්බන්ධයෙන් මතුවී ඇති ගැටළුව පිළිබඳව සාකච්ඡා කිරීම සඳහා රජයේ වෛද්‍ය නිලධාරීන්ගේ සංගමය සහ කම්කරු වෘත්තිය සබඳතා සහ සබරගමුව සංවර්ධන අමාත්‍ය ඩබ්ලිව්.ඩී.ජේ. සෙනෙවිරත්න අතර සාකච්ඡාවක් අද පස්වරුවේ පැවැත්වුණා.\nඑහිදී ඔවුන් කියා සිටියේ මෙම ගැටළුවට සාධාරණ විසඳුමක් නොලැබෙන්නේ නම් ජාත්‍යන්තරයේ සහය පැතීමට සිදුවන බවයි.\nමේ අතර පවතින අර්බුදකාරී වාතාවරණය හමුවේ ගන්නා ඉදිරි ක්‍රියාමාර්ග පිළිබඳව පැහැදිළි කිරීමට රජයේ වෛද්‍ය නිලධාරීන්ගේ සංගමය අද කොළඹදී මාධ්‍ය හමුවක් ද කැඳවා තිබුණා.\nඊට එක්වූ එම සංගමයේ ලේකම් වෛද්‍ය නවීන් ද සොයිසා ප්‍රකාශකළේ සයිටම් ගැටළුව පදනම් කරගනිමින් ආණ්ඩුව වෘත්තිය සමිති මර්ධනය කිරීමේ ක්‍රියාමාර්ගයක නිරතව සිටින බවයි.\nමේ අතර මාළඹේ පෞද්ගලික වෛද්‍ය විද්‍යාලයට විරෝ්ධය පළ කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය සහ සමස්ත ලංකා බැංකු සේවක සංගමය අද අත්පත්‍රිකා බෙදාහැරීමේ ව්‍යාපාරයක අද නිරතවුණා.",
       "URL": "https://www.hirunews.lk/161993/වෛද්‍යවරු-කම්කරු-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4502"
}