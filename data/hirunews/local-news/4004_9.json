{
       "Source": "hirunews",
       "Timestamp": "Thursday, 05 April 2018 - 2:04",
       "Headline": "ඉඳුරුවේ වෙඩි තැබීමකින් පුද්ගල ඝාතන සැකකරුවෙක් ඇතුලු දෙදෙනෙකුට තුවාල",
       "News Content": "ඉඳුරුව අතුරුවැල්ල ප්‍රදේශයේදී සිදුවූ වෙඩි තැබීමකින් පුද්ගලයන් දෙදෙනෙකු තුවාල ලබා තිබෙනවා.\nපොලිසිය සඳහන් කළේ ඊයේ (04) රාත්‍රී 9.15 ට පමණ වෙඩි තැබීම සිදුව ඇති බවයි.\nමෝටර් රථයකින් ගමන් කරමින් සිටි පිරිසක් ඉලක්ක කර යතුරුපැදියකින් පැමිණි දෙදෙනෙකු වෙඩි තැබීම සිදුකර පළාගොස් තිබෙනවා.\nතුවාල ලැබුවන්ගෙන් එක් අයෙක් නාගොඩ රෝහලට ඇතුලත් කර ඇති අතර ඔහු මොහොමඩ් ස්මයිල් නැමති අයෙක් බවටයි හඳුනාගෙන ඇත්තේ.\nඅනෙක් පුද්ගලයා සුලු තුවාල ලබා තිබෙනවා.\nඔහු ඉඳුරුව ප්‍රදේශයේම පදිංචි සමන් පෙරේරා නම් අයෙක් බව සඳහන්.\nඑම පුද්ගලයා මනුෂ්‍ය ඝාතන නඩු කිහිපයකම සැකකරුවෙකු වන බවයි පොලිසිය කියාසිටියේ.\nවෙඩි තැබීමට සම්බන්ධ සැකකරුවන් මෙතෙක් අනාවරණ වී නැහැ.\nකොස්ගොඩ පොලිසිය විමර්ශණ සිදු කරනවා.",
       "URL": "https://www.hirunews.lk/187679/ඉඳුරුවේ-වෙඩි-තැබීමකින්-පුද්ගල-ඝාතන-සැකකරුවෙක්-ඇතුලු-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4004"
}