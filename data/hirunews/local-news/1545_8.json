{
       "Source": "hirunews",
       "Timestamp": "Monday, 22 November 2021 - 13:46",
       "Headline": "මංගල ටෙස්ට් තරගයේදීම තරගය අහිමි වූ ජෙරමි වෙනුවට ෂායි හෝප්",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර තරග දෙකකින් සමන්විත ටෙස්ට් තරගාවලියේ පළමු තරගය ගාල්ල ජාත්‍යන්තර ක්‍රිකට් ක්‍රීඩාංගනයේ දී ඊයේ ආරම්භ වුණා.\nතරගයේ පළමු දිනයේ දී ශ්‍රී ලංකා කණ්ඩායම නායක නායක දිමුත් කරුණාරත්න එල්ලකළ පහරක් ෂෝට් ලෙග් කලාපය පන්දු රකිමින් සිටි ජෙරමි සොලෝසානෝගේ හිස් ආවරණයයේ වැදීමෙන් ඔහු අනතුරකට මුහුණ පෑවා.\nමේ හේතුවෙන් සිය මංගල ටෙස්ට් තරගයේ පළමු දිනයේදීම ජෙරමි සොලෝසානෝට සිදුවුණේ ගිලන් රථයෙන් රෝහල් ගත වීමටයි.\nඅනතුරුව ඔහු කොළඹ පෞද්ගලික රෝහලකට රැගෙන ඒමට වෛද්‍ය කණ්ඩායම් පියවර ගත් අතර එහිදී සිදුකළ පරීක්ෂණ වලදී ඔහුගේ තත්ත්වය බරපතළ නොවන බවයි වාර්තා වුණේ.\nජෙරමිගේ ඉවත්වීමෙන් පුරප්පාඩු වූ බරහිර ඉන්දීය කොදෙව් කණ්ඩායමේ අඩුව පිරවීම සඳහා ෂායි හෝප් කණ්ඩායමට කැඳවීමට අවසර හිමිව තිබෙනවා.\nඒ අනූව \"කොන්කෂන් සබ්\" ලෙස මෙම තරගය වෙනුවෙන් ෂායි හෝප් බටහිර ඉන්දීය කොදෙව් කණ්ඩායම පියවර ගත්තා.",
       "URL": "https://www.hirunews.lk/288813/මංගල-ටෙස්ට්-තරගයේදීම-තරගය-අහිමි-වූ-ජෙරමි-වෙනුවට-ෂායි-හෝප්",
       "Category": "Local News",
       "Parent URL": "https://www.hirunews.lk/local-news.php?pageID=1545"
}