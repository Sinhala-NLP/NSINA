{
       "Source": "hirunews",
       "Timestamp": "Wednesday, 09 August 2017 - 8:34",
       "Headline": "Update :- කැළණිවැලි මාර්ගයේ දුම්රිය ධාවනය යථා තත්ත්වයට",
       "News Content": "කැළණිවැලි මාර්ගයේ දුම්රිය ධාවනය මේ වන විට යථා තත්ත්වයට පත් කර තිබෙනවා.\nඅද පෙරවරු 7.20ට පමණ හෝමාගම සහ කොට්ටාව අතර ප්‍රදේශයේදී දුම්රියක් කාර්මික දෝෂයකට ලක්වුණා.\nමේ හේතුවෙන් එම මාර්ගයේ දුම්රිය ප්‍රමාදයක් සිදුවූ අතර පාලක මැදිරිය සඳහන් කළේ කාර්මික දෝෂයට ලක්වූ දුම්රිය එම ස්ථානයෙන් ඉවත් කර ධාවනය යථා තත්ත්වයට පත් කිරීමට පියවර ගෙන ඇති බවයි.\nUpdate :- Wednesday, August 9, 2017 10.40 Am\n---------------------------------------------------------------\nකැළණිවැලි දුම්රිය මාර්ගයේ හෝමාගම සහ කොට්ටාව අතර ප්‍රදේශයේදී දුම්රියක් කාර්මික දෝෂයකට ලක්ව තිබෙනවා.\nමේ හේතුවෙන් එම මාර්ගයේ දුම්රිය ප්‍රමාදයක් සිදුවන බවයි පාලක මැදිරිය සඳහන් කළේ.\nදුම්රිය යළි යථා තත්ත්වයට පත් කිරීමේ කටයුතු දුම්රිය දෙපාර්තමේන්තුවේ කාර්මික නිලධාරීන් විසින් මේ වන විට ආරම්භ කර තිබෙනවා.",
       "URL": "https://www.hirunews.lk/167963/update-කැළණිවැලි-මාර්ගයේ-දුම්රිය-ධාවනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4380"
}