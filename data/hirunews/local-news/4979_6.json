{
       "Source": "hirunews",
       "Timestamp": "Monday, 04 July 2016 - 15:17",
       "Headline": "විරෝධතාවක් නිසා ගාලූ පාරේ වාහන ගමනාගමනයට බාධා",
       "News Content": "වාද්දුව - පොතුපිටිය ප්‍රදේශයේ දී අද පස්වරුවේ විරෝධතාවක් පැවැත්වුණා.\nඒ, පුද්ගලයෙකු පහරදීමේ සිද්ධියකට අදාළ සියලූ සැකකරුවන් අත්අඩංගුවට ගන්නා පොලීසියට බල කරමින්. පොතුපිටිය ප්‍රදේශයේ සිට විරෝධතාකරුවන් වාද්දුව පොලීසිය දෙසට පා ගමනින් පැමිණි අතර මේ නිසා ගාලූ පාරේ වාහන ගමනාගමනයට බාධා එල්ල වුණා.\nකෙසේ නමුත් මේ වන විට මාර්ගය ගමනාගමන කටයුතු සඳහා විවෘතව ඇති බවයි පොලීසිය ප්‍රකාශ කළේ.\nසිද්ධිය සම්බන්ධයෙන් වාද්දුව පොලීසිය මගින් අත්අඩංගුවට ගත් සැකකරුවන් පිරිසක් පානදුර මහේස්ත්‍රාත් අධිකරණය මගින් ඇප මත මුදා හැර තිබුණා.",
       "URL": "https://www.hirunews.lk/137164/විරෝධතාවක්-නිසා-ගාලූ-පාරේ-වාහන-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4979"
}