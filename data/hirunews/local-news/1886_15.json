{
       "Source": "hirunews",
       "Timestamp": "Monday, 14 June 2021 - 7:14",
       "Headline": "ෆයිසර් එන්නත ගෙන්වා ගැනීම ගැන සාකච්ජාවක් - සයිනොෆාම් තවත් තොගයක් කඩිනම් කර ගැනීමටත් අපේක්ෂා",
       "News Content": "අමෙරිකාවේ නිෂ්පාදිත ෆයිසර් එන්නත ලබන මාසයේදී මෙරටට ලබාගැනීමට අදාලව විශේෂ සාකච්ජාවක් අද (14) පැවැත්වීමට නියමිතයි.\nමේ අතර, ඊයේ මෙරටින් තවත් කොරෝනා අසාදිතයින් 2,361 ක් වාර්තා වුණා.\nඊයේ (13) වාර්තා වූ ආසාදිතයින් අතරින් තිස් දෙදෙනෙකු විදේශගතව සිට මෙරටට පැමිණ නිරෝධායන මධ්‍යස්ථානවලින් වාර්තා වූ ආසාදිතයින් වන අතර, අනෙක් ආසාදිතයින් 2329 දෙනා අලුත් අවුරුදු කොරෝනා පොකුරේ ආසාදිතයින්.\nඑම ආසාදිතයින් සමඟ මෙරටින් වාර්තා වන සමස්ත කොරෝනා අසාදිතයින්ගේ සංඛ්‍යාව 223,638 ක් දක්වා ඉහළ ගියා.\nමේ අතර, අමරිකාවේ නිෂ්පාදිත ෆයිසර් එන්නත ලබන මාසයේදී මෙරටට ලබාගැනීමට අදාළව අද දිනයේදී එරට විද්‍යාඥයින් සමඟ සූම් තාක්ෂණය ඔස්සේ විශේෂ සාකච්ජාවක් පැවත්වීමට නියමිතයි.\nඅමරිකාවේ ප්‍රදානයක් ලෙස ලබාදෙන එන්නත් වර්ග හා ප්‍රමාණ මේ සතිය වනවිට තහවුරු කර ඇති බවද රාජ්‍ය අමාත්‍ය මහාචාර්ය චන්න ජයසුමන හිරු ප්‍රවෘත්ති අංශයට ප්‍රකාශ කළා.",
       "URL": "https://www.hirunews.lk/274232/ෆයිසර්-එන්නත-ගෙන්වා-ගැනීම-ගැන-සාකච්ජාවක්-සයිනොෆාම්-තවත්-තොගයක්-කඩිනම්-කර-ගැනීමටත්-අපේක්ෂා",
       "Category": "Local News",
       "Parent URL": "https://www.hirunews.lk/local-news.php?pageID=1886"
}