{
       "Source": "hirunews",
       "Timestamp": "Monday, 14 March 2022 - 16:31",
       "Headline": "අවම බස් ගාස්තුව රුපියල් 03කින් ඉහළට (වීඩියෝ)",
       "News Content": "ඉන්ධන අර්බුදය හමුවේ බස් ගාස්තු සංශෝධනයක් කිරීමට ජාතික ගමනාගමන කොමිෂන් සභාව තීරණය කෙරුණා.\nඒ අනුව එම තීරණය ක්‍රියාත්මක කරමින් ඔවුන් විසින් නව බස් ගාස්තුව ඉදිරිපත් කරමින් නිවේදනයක් ද මුදා හැර තිබෙනවා.\nඑම නිවේදනයට අනුව නව බස් ගාස්තු සංශෝධනය ලෙස බස් ගාස්තුව අවම ගාස්තුව වශයෙන් රුපියල් 03කින් ඉහළ ගියා.\nඉන්ධන මිල ඉහල දැමීමත් සමඟ බස් ගාස්තු ඉහළ දැමීමක් හෝ ඉන්ධන සහනාධාරයක් අවශ්‍ය බව බස් සංගම් කළ ඉල්ලීමක් අනුව ප්‍රවාහන අමාත්‍යවරයා සමඟ ඊයේ (13) පැවති සාකච්ජාවේ දී යෝජනා කෙරුණේ අවම බස් ගාස්තුව රුපියල් දෙකකින් හෝ තුනකින් ඉහළ දැමීමට යි.\nඑම ගාස්තු සංශෝධනය පිළිබඳ යෝජනාව අමාත්‍ය මණ්ඩලයට අද (15) ඉදිරිපත් කිරීමට නියමිත යි.\nඑමෙන්ම ඉහළ ගිය ඉන්ධන මිලට සාපේක්ෂ ව පාසල් ළමයින් ප්‍රවාහන ගාස්තු ද ඉහළ දමන බව සමස්ත ලංකා අන්තර් දිස්ත්‍රික් පාසල් ළමුන් ප්‍රවාහන සේවා සංගමයේ සභාපති හරිස්චන්ද්‍ර පද්මසිරි සඳහන් කළා.",
       "URL": "https://www.hirunews.lk/299465/අවම-බස්-ගාස්තුව-රුපියල්-03කින්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1294"
}