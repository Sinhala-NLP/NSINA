{
       "Source": "hirunews",
       "Timestamp": "Thursday, 04 March 2021 - 9:01",
       "Headline": "රාජ්‍ය ආයතන අතර ගැටලු ගැන අගමැතිගේ අවධානය",
       "News Content": "අන්තර් ආයතනික ගැටළු නිරාකරණය කරගනිමින් රාජ්‍ය ආයතන ඔස්සේ ක්‍රියාත්මක ජනතා සේවාවන් කාර්යක්ෂම කරන්නැයි අග්‍රාමාත්‍ය මහින්ද රාජපක්ෂ උපදෙස් ලබාදී තිබෙනවා.\nඒ, නාගරික සංවර්ධන හා නිවාස අමාත්‍යාංශ ශ්‍රවණාගාරයේ ඊයේ පැවති අමාත්‍යාංශ නිලධාරීන්ගේ හමුවකට එක්වෙමින්.\nප්‍රමාදවෙමින් පැවති සංවර්ධන ව්‍යාපෘති කිහිපයක් පිළිබඳව අග්‍රාමාත්‍යවරයා එහිදී අවධානය යොමුකර තිබෙනවා.\nඇතැම් ව්‍යාපෘති ප්‍රමාදවීමට හේතු වී ඇත්තේ අන්තර් ආයතනික සබඳතා දුරස්ථව පැවතීම නිසා බව අග්‍රාමාත්‍යවරයා එහිදී පෙන්වා දුන් බවයි අග්‍රාමාත්‍ය කාර්යාලය නිවේදනය කළේ.",
       "URL": "https://www.hirunews.lk/264288/රාජ්‍ය-ආයතන-අතර-ගැටලු-ගැන-අගමැතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2111"
}