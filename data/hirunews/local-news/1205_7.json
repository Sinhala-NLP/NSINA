{
       "Source": "hirunews",
       "Timestamp": "Thursday, 28 April 2022 - 10:51",
       "Headline": "පිටකොටුවේ ඇතැම් තොග වෙළදසැලුත් වැසේ",
       "News Content": "මේ වන විට ක්‍රියාත්මක වර්ජනයට සහය පළ කරමින් පිටකොටුවේ ඇතැම් තොග වෙළදසැල් ද වසා දමා තිබෙනවා.\n4 වන සහ 5 වන හරස් වීථි ඇතුළු හරස් වීථිවල වෙළදසැල් මෙලෙස වසා දමා ඇති බවයි අප වාර්තාකරුවන් ප්‍රකාශ කළේ.\nමේ අතර, වර්ජනයට සහය පළ කරමින් නුවරඑළිය දිස්ත්‍රික්කයේ සියළු නගරවල වෙළදසැල් වසා දැමීමට එම වෙළද සංගම් පියවර ගෙන ඇති බව හිරු වාර්තාකරු කියා සිටියා.\nහැටන් සහ නුවරඑළියේ කලාප අධ්‍යාපන කාර්යාලය යටතේ පාලනය වන සියළු පාසල්වලට අද දිනයේ ගුරුවරුන් නොපැමිණීම නිසා එම පාසල් වැසී ගොස් ඇති ආකාරයක් ද දක්නට ලැබුණා.\nමේ අතර, වර්ජනය හේතුවෙන් වව්නියාව දිස්ත්‍රික්කය ඇතුළු උතුරු පළාතේ රාජ්‍ය ආයතන සේවකයින් නිවාඩු දමා තිබූ අතර නගරවල ව්‍යාපාරික ස්ථාන රැසක් ද වසා දමා ඇති බවයි වව්නියාව හිරු වාර්තාකරු සදහන් කළේ.",
       "URL": "https://www.hirunews.lk/302997/පිටකොටුවේ-ඇතැම්-තොග-වෙළදසැලුත්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1205"
}