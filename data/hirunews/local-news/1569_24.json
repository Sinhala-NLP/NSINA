{
       "Source": "hirunews",
       "Timestamp": "Wednesday, 10 November 2021 - 19:37",
       "Headline": "කෘෂිකර්ම ඇමතිගේ පැමිණිල්ල ගැන සී.අයි.ඩී. විමර්ශන ඇරඹේ (වීඩියෝ)",
       "News Content": "නැනෝ නයිට්‍රජන් දියර පොහොර මෙරටට ආනයනය කිරීමේදී වංචාවක් සිදුවී ඇති බවට සමගි ජනබලවේගයේ පාර්ලිමේන්තු මන්ත්‍රී පාඨලී චම්පික රණවක සිදුකළ ප්‍රකාශය සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර තිබෙනවා.\nඒ අද පෙරවරුවේ එම ප්‍රකාශය සම්බන්ධයෙන් කෘෂිකර්ම අමාත්‍ය මහින්දානන්ද අලුත්ගමගේ අපරාධ පරීක්ෂණ දෙපාර්තමේන්තුවට කළ පැමිණිල්ලකට අනුවයි.\nනැනෝ නයිට්‍රජන් දියර පොහොර මෙරටට ආනයනය කිරීමේදී වංචාවක් සිදුවී ඇති බවට පසුගිය මස 3 වනදා සමගි ජනබලවේගය කොළඹ කැඳවූ මාධ්‍ය හමුවකට එක්වෙමින් පාර්ලිමේන්තු මන්ත්‍රී පාඨලී චම්පික රණවක ප්‍රකාශ කළා.\nමේ සම්බන්ධයෙන් අපරාධ පරීක්ෂණ දෙපාර්තමේන්තුවට කෘෂිකර්ම අමාත්‍ය මහින්දානන්ද අලුත්ගමගේ පැමිණිල්ලක් ඉදිරිපත් කළේ ඒ අනුවයි.",
       "URL": "https://www.hirunews.lk/287625/කෘෂිකර්ම-ඇමතිගේ-පැමිණිල්ල-ගැන-සී-අයි-ඩී-විමර්ශන-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1569"
}