{
       "Source": "hirunews",
       "Timestamp": "Monday, 10 July 2023 - 17:54",
       "Headline": "මොරටුවේ මත්කුඩු සොයාගැනීමේ සිද්ධියට අත්අඩංගුවට ගත් කෝටිපති ව්‍යාපාරිකයින් දෙදෙනා යළි රිමාන්ඩ්",
       "News Content": "මොරටුව - සමන්පුර ප්‍රදේශයේ නිවසක සඟවා තිබියදී මෙරටින් හමු නොවූ අධික මිලකින් යුතු ෆෝ එම් එම් සී හෙවත් මෙෆෙඩ්‍රෝන් නැමති මත්කුඩු සොයාගැනීමේ සිද්ධියට අදාළව අත්අඩංගුවට ගත් කෝටිපති ව්‍යාපාරිකයින් දෙදෙනා මේ මස 24 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ ඔවුන් අද(10) මොරටුව මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුවයි.\nපානදුරේ පිහිටි මධ්‍යම දූෂණ මර්ධන ප්‍රහාරක බලකායට ලද තොරතුරකට අනුව ෆෝ එම් එම් සී හෙවත් මෙෆෙඩ්‍රෝන් නැමති මත්කුඩු ග්‍රෑම් 115 ක් පසුගිය 06 වනදා සොයා ගත්තා.\nඑහිදී අදාළ මත්කුඩු ජාවාරම සිදුකළ කෝටිපති ව්‍යාපාරිකයින් දෙදෙනෙකු අත්අඩංගුවට ගැනීමටයි පානදුර මධ්‍යම දූෂණ මර්ධන ප්‍රහාරක බලකාය කටයුතු කළේ.",
       "URL": "https://www.hirunews.lk/340744/මොරටුවේ-මත්කුඩු-සොයාගැනීමේ-සිද්ධියට-අත්අඩංගුවට-ගත්-කෝටිපති-ව්‍යාපාරිකයින්-දෙදෙනා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=196"
}