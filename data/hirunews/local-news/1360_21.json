{
       "Source": "hirunews",
       "Timestamp": "Saturday, 12 February 2022 - 13:58",
       "Headline": "කොටවෙහෙර රජ මහා විහාරයේ පෞරාණික කරඬු 8ක් සොරාගැනේ  (වීඩියෝ)",
       "News Content": "රඹුක්කන - කොටවෙහෙර රජ මහා විහාරයේ තැන්පත් කර තිබූ පෞරාණික රන් කරඬු 5ක් සහ පළිඟු කරඬු 3ක් සොරකම් කර තිබෙනවා.\nපුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග හිරු ප්‍රවෘත්තී අංශයට සඳහන් කළේ ඊයේ (11) රාත්‍රියේ විහාරයට පැමිණි සොරුන් පිරිසක් ඒවා පැහැර ගන්නට ඇතැයි සැක කරන බවයි.\nමෙලෙස සොරා ගෙන ඇත්තේ දැදිගම - කොටවෙහෙර පුරාවිද්‍යාත්මක භූමියේ සිදුකල කැනීම්වලදී සොයා ගැණුනු ඉතා වටිනා කරඬු බව ද ඔහු සඳහන් කළා.\nසිද්ධිය සම්බන්ධයෙන් පුරාවිද්‍යා දෙපාර්තමේන්තුව පොලීසියට පැමිණිල්ලක් ඉදිරිපත් කර ඇති අතර විමර්ශන සඳහා පුරාවිද්‍යා නිලධාරීන් එම ස්ථානයට යොමු කර තිබෙනවා.",
       "URL": "https://www.hirunews.lk/296830/කොටවෙහෙර-රජ-මහා-විහාරයේ-පෞරාණික-කරඬු-8ක්-සොරාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1360"
}