{
       "Source": "hirunews",
       "Timestamp": "Friday, 27 January 2017 - 7:59",
       "Headline": "මාර්ගය හරහා තිබූ රේල් පීල්ලක් නිසා දුම්රියකට සුළු හානි",
       "News Content": "තලාව දුම්රිය ස්ථානය ආසන්නයේදී මාර්ගය හරස් වන පරිදි යොදා තිබූ රේල් පීල්ලක් හේතුවෙන්, කන්කසන්තුරේ සිට කොළඹ කොටුව බලා ඊයේ රාත්‍රියේ ධාවනය වෙමින් තිබූ රාත්‍රී තැපැල් දුම්රියට සුළු හානි සිදුව තිබෙනවා.\nඅප වාර්තාකරු කියා සිටියේ දුම්රිය රියදුරාගේ විමසිලිමත්භාවය හේතුවෙන් විශාල අනතුරක් වළක්වා ගැනීමට හැකිවූ බවයි.\nඅදාළ සිද්ධිය සම්බන්ධයෙන් රියදුරු සහ දුම්රිය නියාමක තලාව පොලිසියට පැමිණිල්ලක් කර ඇති බව සදහන්.\nපසුගිය දෙසැම්බර් මස 25 වනදා ද ශ්‍රාවස්තිපුර දුම්රිය ස්ථානය ආසන්නයේදී මෙවැනි ආකාරයටම දුම්රිය මාර්ගයට රේල් පීල්ලක් යොදා තිබූ අතර, එහිදී දුම්රිය මාර්ගයට හානි සිදුව තිබුණා.",
       "URL": "https://www.hirunews.lk/153009/මාර්ගය-හරහා-තිබූ-රේල්-පීල්ලක්-නිසා-දුම්රියකට-සුළු-හානි",
       "Category": "Local News",
       "Parent URL": "https://www.hirunews.lk/local-news.php?pageID=4691"
}