{
       "Source": "hirunews",
       "Timestamp": "Friday, 26 January 2018 - 15:03",
       "Headline": "කඹුරුපිටියේ මධුෂ් අත්අඩංගුවට ගැනීමට ලිඛිත ප්‍රකාශණයක්",
       "News Content": "කඹුරුපිටියේ මධුෂ් නැමැත්තා අත්අඩංගුවට ගැනීමට මාතර මහේස්ත්‍රාත් අධිකරණය මගින් ලිඛිත ප්‍රකාශනය ලබන මාර්තු මස 27 වනදා දක්වා දීර්ඝ කර තිබෙනවා.\nසැකකරුට පසුගිය 16 වනදා මාතර අධිකරණයේ පෙනී සිටින ලෙසට දන්වා ලිඛිත ප්‍රකාශණයක් නිකුත් කරනු ලැබුවා.\nඑය විද්‍යුත් හා මුද‍්‍රිත මාධ්‍ය මගින් මහජනතාව වෙත ප්‍රසිද්ධ කිරීම සඳහායි මාර්තු 27 වනදා දක්වා දීර්ඝ කර ඇත්තේ.\nකඹුරුපිටියේ මධුෂ් නැමැත්තාට මනුෂ්‍ය ඝාතනයක් සම්බන්ධයෙන් කඹුරුපිටිය පොලිසිය විසින් 2016 වසරේදී මාතර මහේස්ත්‍රාත් අධිකරණය හමුවේ චෝදනා ගොනු කර තිබෙනවා.\nසැකකරු පළා ගොස් සැගව සිටින අතර සන්නද්ධ ක්‍රියාකාරකම්වලට සම්බන්ධ විවෘත වරෙන්තුකරුවෙකු ද වනවා.",
       "URL": "https://www.hirunews.lk/182104/කඹුරුපිටියේ-මධුෂ්-අත්අඩංගුවට-ගැනීමට-ලිඛිත-ප්‍රකාශණයක්",
       "Category": "Local News",
       "Parent URL": "https://www.hirunews.lk/local-news.php?pageID=4107"
}