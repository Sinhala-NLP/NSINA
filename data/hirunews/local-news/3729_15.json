{
       "Source": "hirunews",
       "Timestamp": "Wednesday, 26 September 2018 - 14:10",
       "Headline": "වැඩිම වර්ෂාපතනය ඇළහැරට",
       "News Content": "උදෑසන 8.30 න් අවසන් වූ පැය 24 තුළ වැඩිම වර්ෂාපතනය පොළොන්නරුව - ඇලහැර ප්‍රදේශයට ලැබී තිබෙනවා.\nඑය මිලිමීටර 90 යි දශම 3 ක් බවයි කාලගුණ විද්‍යා දෙපාර්තමේන්තුව නිකුත් කළ නවතම නිවේදනයේ දැක්වෙන්නේ.\nඊයේ දිනයේදී උපරිම උෂ්ණත්වය සෙල්සියස් අංශක 35 යි දශම 3 වව්නියාව ප්‍රදේශයෙන්ද, අවම උෂ්ණත්වය වන සෙල්සියස් අංශක 12 යි දශම 3 නුවරඑළිය ප්‍රදේශයෙන් ද වාර්තා වුණා.\nයාපනය ප්‍රදේශයේ දහවල් කාලයේ උපරිම උෂ්ණත්වය සාමාන්‍ය අගයට වඩා සෙල්සියස් අංශක 3 කින් සහ කටුගස්තොට, කුරුණෑගල සහ වව්නියාව ප්‍රදේශවල උෂ්ණත්වය සාමාන්‍ය අගයට වඩා සෙල්සියස් අංශක 2 කින් ඉහළ ගොස් තිබූ බවයි කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/200783/වැඩිම-වර්ෂාපතනය-ඇළහැරට",
       "Category": "Local News",
       "Parent URL": "https://www.hirunews.lk/local-news.php?pageID=3729"
}