{
       "Source": "hirunews",
       "Timestamp": "Wednesday, 07 July 2021 - 8:17",
       "Headline": "බැසිල් රාජපක්ෂ නම් කිරීමට මැතිවරණ කොමිසම අද රැස්වේ",
       "News Content": "ජයන්ත කැටගොඩ මන්ත්‍රීවරයා ඉල්ලා අස්වීමෙන් පුරප්පාඩු වූ පොදුජන පෙරමුණේ ජාතික ලැයිස්තු මන්ත්‍රී ධුරය සඳහා හිටපු අමාත්‍ය බැසිල් රාජපක්ෂ නම් කිරීමට අදාළව සාකච්ඡාව කිරීම සඳහා අද මැතිවරණ කොමිසම රැස්වනවා.\nඋදෑසන 9ට මැතිවරණ කොමිසම රැස්වන අතර එම සාකච්ඡාවෙන් පසු පාර්ලිමේන්තු මන්ත්‍රීවරයෙකු ලෙස බැසිල් රාජපක්ෂගේ නම ගැසට් කිරීමට නියමිතයි.\nඊට අදාළ ලිපි ලේඛන ඊයේ මැතිවරණ කොමිසම් සභාවේ සභාපතිවරයා වෙත භාර දෙනු ලැබුවේ ශ්‍රී ලංකා පොදුජන පෙරමුණේ ලේකම් පාර්ලිමේන්තු මන්ත්‍රී නීතිඥ සාගර කාරියවසම් විසින්.\nශ්‍රී ලංකා පොදුජන පෙරමුණේ ජාතික ලැයිස්තු පාර්ලිමේන්තු මන්ත්‍රී ජයන්ත කැටගොඩ සිය ඉල්ලා අස්වීමේ ලිපිය ඊයේ පාර්ලිමේන්තු මහ ලේකම් ධම්මික දසනායක වෙත භාරදෙනු ලැබුවේ හිටපු අමාත්‍ය බැසිල් රාජපක්ෂට පාර්ලිමේන්තුවට පිවිසීම සඳහායි.\nඒ අනුව හෙට, හිටපු අමාත්‍ය බැසිල් රාජපක්ෂ පාර්ලිමේන්තු මන්ත්‍රිවරයෙකු ලෙස දිවුරුම් දෙනු ඇති බවයි වාර්තාවන්නේ.",
       "URL": "https://www.hirunews.lk/276289/බැසිල්-රාජපක්ෂ-නම්-කිරීමට-මැතිවරණ-කොමිසම-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=1837"
}