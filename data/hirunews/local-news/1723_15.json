{
       "Source": "hirunews",
       "Timestamp": "Monday, 30 August 2021 - 7:05",
       "Headline": "තවත් ෆයිසර් එන්නත්  මාත්‍රා 150,000ක්",
       "News Content": "රුසියාවේ නිෂ්පාදිත ස්පුට්නික් වී එන්නත් මාත්‍රා 15,000ක් හෙට මෙරටට ලැබීමට නියමිත බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nමේ වනවිට පළමු මාත්‍රාව ලෙස ස්පුට්නික් එන්නත් එක්ලක්ෂ 59,088ක් සහ දෙවන මාත්‍රාව ලෙස 25,489ක් ලබා දී තිබෙනවා.\nහෙට මෙරටට ලැබීමට නියමිත අදාළ එන්නත් තොගය මහනුවර දිස්ත්‍රික්කයට ලබාදීමට නියමිත බව යි සෞඛ්‍ය අමාත්‍යාංශය සඳහන් කළේ.\nමේ අතර අද අලුයම තවත් ෆයිසර් එන්නත් මාත්‍රා එක් ලක්ෂ 24,020ක් දිවයිනට රැගෙන එනු ලැබුවා.\nඊයේ දිනය වනවිට ෆයිසර් එන්නත් 489,906 පළමු සහ දෙවන මාත්‍රා ලෙස ලබා දී තිබෙනවා.\nඑමෙන්ම මෙරට එන්නත්කරණ වැඩසටහන යටතේ පුද්ගලයින් එක්ලක්ෂ 18,242කට ඊයේ දිනයේ කොරෝනා එන්නත් ලබා දී තිබෙනවා.\nවසංගත රෝග විද්‍යා අංශය සඳහන් කළේ, ඒ අනුව සයිනොෆාම් එන්නතේ පළමු මාත්‍රාව 8,855 දෙනෙකුට සහ දෙවන මාත්‍රාව 93,715 දෙනෙකුට ලබා දී ඇති බවයි.\nඑමෙන්ම, ඇස්ට්‍රාසෙනෙකා එන්නතේ පළමු මාත්‍රාව 1,391 දෙනෙකුට සහ දෙවන මාත්‍රාව 1,460 දෙනෙකුට ලබා දී තිබෙනවා.\nමොඩර්නා එන්නතේ පළමු මාත්‍රාව පුද්ගලයින් හත්දෙනෙකුට ලබාදී ඇති අතර, ඊයේ එහි දෙවන මාත්‍රාව ලබාගත් සංඛ්‍යාව 11,835 ක්.\nඑසේම ෆයිසර් එන්නතේ පළමු මාත්‍රාව එක් අයෙකුට සහ දෙවන මාත්‍රාව 977 කට ලබා දී තිබෙනවා.",
       "URL": "https://www.hirunews.lk/280892/තවත්-ෆයිසර්-එන්නත්-මාත්‍රා-150000ක්",
       "Category": "Local News",
       "Parent URL": "https://www.hirunews.lk/local-news.php?pageID=1723"
}