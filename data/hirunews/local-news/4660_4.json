{
       "Source": "hirunews",
       "Timestamp": "Wednesday, 15 February 2017 - 18:06",
       "Headline": "ඕස්ට්‍රේලියාවේ සිටින ශ්‍රී ලාංකික සංක්‍රමනිකයින්ට අගමැති රනිල්ගෙන් ආරාධනාවක්",
       "News Content": "නීතිවිරෝධීව  ඕස්ට්‍රේලියාවට ඇතුලූ වී සංක්‍රමණික කදවුරුවල සිටින ශ්‍රී ලාංකිකයින්ට නැවත පැමිණෙන ලෙස අග්‍රාමාත්‍ය රනිල් වික්‍රමසිංහ විවෘත ආරාධනාවක් සිදු කළා.\nඕස්ට්‍රේලියාවේදි එරට අග්‍රාමාත්‍යවරයා සමග පැවැත්වු ඒකාබද්ධ ප්‍රවෘත්ති සාකච්ජාවේදි අග්‍රාමාත්‍යවරයා කියා සිටියේ ඔවුන්ට එරෙහිව නීතීය ක්‍රියාත්මක නොකරන බවයි.\nමෙම සාකච්ජාවට පෙර අග්‍රාමාත්‍යවරයා  ඕස්ට්‍රේලියානු පාර්ලිමේන්තුවට පරිශ්‍රයට පැමිණී අතර ඔහුව පිලිගනු ලැබුවේ එරට අග්‍රාමාත්‍ය මැල්කම් ටර්න්බුල් විසින්.\nආචාර වෙඩිමුර 19ක් සහිත ත්‍රිවිධ හමුදා උත්තමචාරයක් ද අග්‍රාමාත්‍ය රනිල් වික්‍රමසිංහට එහිදි පිරිනැමුනා.\nඅනතුරුව දෙරටේ අග්‍රාමාත්‍යවරුන් පාර්ලිමේන්තු සංකීර්ණයේදි ද්විපාර්ශවික සාකච්ජාවල නිරත වු අතර මිනිස් ජාවාරම වැලැක්වීම සහ නීති විරෝධී සංක්‍රමණ පිටුදැකීම පිලිබඳව එහිදී සාකච්ජාවට ලක්ව තිබෙනවා.\nඅනතුරුව ඒකාබද්ධ ප්‍රවෘත්ති සාකච්ජාව පැවත්වුණු අතර ඔස්ෙටි‍්‍රලියානු අග්‍රාමාත්‍ය මැල්කම් ටර්න්බුල් අදහස් දැක්වීමෙන් පසු අග්‍රාමාත්‍ය රනිල් වික්‍රමසිංහ අදහස් පළකලා.",
       "URL": "https://www.hirunews.lk/154576/ඕස්ට්‍රේලියාවේ-සිටින-ශ්‍රී-ලාංකික-සංක්‍රමනිකයින්ට-අගමැති-රනිල්ගෙන්-ආරාධනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4660"
}