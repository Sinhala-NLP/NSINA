{
       "Source": "hirunews",
       "Timestamp": "Sunday, 07 July 2019 - 7:38",
       "Headline": "ආණ්ඩුවට එරෙහි ජවිපෙ පාද සටන අද කළුතරින්",
       "News Content": "ආණ්ඩුවට එරෙහි විශ්වාසභංග යෝජනාව පිළිබඳ පාර්ලිමේන්තු විවාදයට සමගාමීව ජනතා විමුක්ති පෙරමුණ සංවිධාන කර ‘‘පාද සටන’’ විරෝධතා පාගමන අද ආරම්භ වනවා.\nඅද කළුතරින් ආරම්භ වන පාගමන පස්වරුවේ මොරටුවට ළඟා වීමට නියමිතයි.\nහෙට උදෑසන යළිත් මොරටුවෙන් ගමන් ආරම්භ කරන විරෝධතා පාගමන පස්වරු 03 ට නුගේගොඩ එලිමහන් රංග පීඨය අසලට පැමිණීමට නියමිතව තිබෙනවා.\nඑහිදී විරෝධතා රැලියක්ද පැවැත්වෙන බවයි පසුගියදා කොළඹ පැවති මාධ්‍ය හමුවකට එක්වෙමින් ජනතා විමුක්ති පෙරමුණේ නායක, පාර්ලිමේන්තු මන්ත්‍රී අනුර කුමාර දිසානායක කියා සිටියේ.",
       "URL": "https://www.hirunews.lk/219807/ආණ්ඩුවට-එරෙහි-ජවිපෙ-පාද-සටන-අද-කළුතරින්",
       "Category": "Local News",
       "Parent URL": "https://www.hirunews.lk/local-news.php?pageID=3262"
}