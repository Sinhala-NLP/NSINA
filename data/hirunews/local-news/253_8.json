{
       "Source": "hirunews",
       "Timestamp": "Tuesday, 20 June 2023 - 11:08",
       "Headline": "හොරා පොලිස් ගිරිඋල්ලේ දී කොටු",
       "News Content": "පොලීසියෙන් බව පවසමින් නිවෙස් වලට පැමිණ කොල්ලකෑමේ යෙදුණු සැකකරුවෙකු ගිරිඋල්ල පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 26 හැවිරිදි දංකොටුව ප්‍රදේශයේ පදිංචි පෙදරේරුවෙකි. සැකකරු විසින් ගෙවල් බිඳුම් හයක් සහ යතුරුපැදි දෙකක් කොල්ල කෑමේ සිදුවීම් වලට සම්බන්ධ බව විමර්ශනවලදී හෙළිවී තිබෙන බව පොලීසිය පවසයි.අධික ලෙස මත්ද්‍රව්‍ය පානයට ඇබ්බැහි වී ඇති මෙම සැකකරු සතුව තිබී හෙරොයින් ග්‍රෑම් පහයි මිලිග්‍රෑම් හයසීයක් ද පොලිසිය විසින් සොයාගෙන තිබෙනවා.\nසැකකරු පොලිසියෙන් බව පවසා නිවෙස් වලට  ඇතුළු වී ඇති අතර තවත් විටෙක ලිපිනයක් විමසන මුවාවෙන් ද නිවෙස් වලට  ඇතුළු වී ඇති බව පොලිසිය පවසයි.  සැකකරු විසින්  සොරාගන්නා ලද  යතුරුපැදි සහ භාණ්ඩ ගිරිඋල්ල පොලීසිය විසින් සොයාගෙන ඇති අතර අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/338483/හොරා-පොලිස්-ගිරිඋල්ලේ-දී-කොටු",
       "Category": "Local News",
       "Parent URL": "https://www.hirunews.lk/local-news.php?pageID=253"
}