{
       "Source": "hirunews",
       "Timestamp": "Saturday, 16 September 2023 - 14:37",
       "Headline": "පාසල් දරුවන්ට අසභ්‍ය දසුන් පෙන්වූ ගුරුවරයා අත්අඩංගුවට",
       "News Content": "පාසල් දරුවන්ට  ජංගම දුරකථනයෙන්  අසභ්‍ය දර්ශන පෙන්වා ලිංගික අතවර කළ ගුරුවරයකු ඕපනායක පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 34 හැවිරිදි දෙයියන්දර කැටියපේ ප්‍රදේශය පදිංචි ගුරුවරයකු බව අනාවරණය වෙනවා.\nඕපනායක ප්‍රදේශයේ පාසලක 6 වන ශ්‍රේණියේ ඉගෙනුම ලබන පිරිමි හා ගැහැණු  දරුවන් පහළොස් දෙනෙකුට මෙලෙස අසභ්‍ය දර්ශන පෙන්වා ලිංගික අතවර සිදුකර ඇති බව පොලීසිය පවසනවා.\nඕපනායක පොලිසියට ලද පැමිණිල්ලක් මත විමර්ශන සිදු කිරීමෙන් මෙම ගුරුවරයා අත්අඩංගුවට ගෙන ඇති බව පොලීසිය වැඩිදුරටත් අනාවරණය කරනවා.  අත්අඩංගුවට ගත් සැකකරු අද දින අධිකරණයට ඉදිරිපත් කිරීමට නියමිත බව පොලීසිය වැඩිදුරටත් පවසනවා.",
       "URL": "https://www.hirunews.lk/348460/පාසල්-දරුවන්ට-අසභ්‍ය-දසුන්-පෙන්වූ-ගුරුවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=26"
}