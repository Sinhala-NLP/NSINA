{
       "Source": "hirunews",
       "Timestamp": "Monday, 11 July 2022 - 11:52",
       "Headline": "ඔස්ට්‍රෙලියාවට එරෙහිව දිනේෂ් චන්දිමාල්ගෙන් අගනා ලකුණු එකසිය පනහක්",
       "News Content": "සංචාරක ඔස්ට්‍රෙලියාව හා ශ්‍රී ලංකාව අතර ගාල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන දෙවන හා අවසන් ටෙස්ට් තරගයේ ශ්‍රී ලංකා පළමු ඉනිම වෙනුවෙන් අගනා ලකුණු 150ක් රැස් කිරීමට ශ්‍රී ලංකා කණ්ඩායමේ මැදපෙළ පිතිකරු දිනේෂ් චන්දිමාල් සමත් වුණා.\nඔහුගේ මෙම ඉනිමට හතරේ පහර 12ක් සහ එක් හයේ පහරක් ඇතුළත් වන අතර, එම ළකුණු 150 ලබා ගැනීම සඳහා ඔහු වැය කර තිබුණේ පන්දු 282ක් පමණි.\nමේ වන විට තරගයේ පළමු ඉනිම ක්‍රීඩා කරන ශ්‍රී ලංකා කණ්ඩායම කඩුළු 7ක් දැවී ලකුණු 497ක් ලබා ගනිමින් ඔස්‍ට්‍රෙලියානු කණ්ඩායමට වඩා ලකුණු 133ක් ඉදිරියෙන් පසු වෙනවා.",
       "URL": "https://www.hirunews.lk/309685/ඔස්ට්‍රෙලියාවට-එරෙහිව-දිනේෂ්-චන්දිමාල්ගෙන්-අගනා-ලකුණු-එකසිය-පනහක්",
       "Category": "Local News",
       "Parent URL": "https://www.hirunews.lk/local-news.php?pageID=1029"
}