{
       "Source": "hirunews",
       "Timestamp": "Friday, 24 March 2023 - 14:01",
       "Headline": "හාලිඇළ සැඩපහරකට හසුවූ දරු දෙදෙනාගේ සිරුරු සොයාගැනේ (වීඩියෝ)",
       "News Content": "හාලිඇළ - බෝගොඩ ගම්මානයේ සැඩපහරකට හසුව අතුරුදන්වූ දරුවන් දෙදෙනාගෙන් 10 හැවිරිදි පිරිමි දරුවාගේ මළ සිරුරද අද උදෑසන සොයාගෙන තිබෙනවා.\nඅද (23) අලුයම් කාලයේ අට හැවිරිදි ඔහුගේ නැගණියගේ ද සිරුර සොයාගත් බවයි පොලිසිය සඳහන් කළේ.\nසිද්ධියට මුහුණදුන් දරුවන් බෝගොඩ විද්‍යාලයේ ඉගෙනුම ලබන අතර, ප්‍රදේශවාසීන් ප්‍රකාශ කළේ, කුළී වැඩට ගිය මව නිවසට පැමිණීම ප්‍රමාදවීම හේතුවෙන් සිය මව සොයා ගිය දරුවන් මෙලෙස සැඩපහරට හසුව ඇති බවයි.\nදරුවන්ගේ පියා කොළඹ ප්‍රදේශයේ රැකියාවක නිරතවන අතර, මව සමඟ දරුවන් දෙදෙනා නිවසේ තනිව ජීවත්වී තිබෙනවා.\nඊයේ රාත්‍රියේ සිට ප්‍රදේශවාසීන්, පොලිසිය, යුද හමුදාව සහ නාවික හමුදාව දරුවන් සොයා මෙහෙයුම් දියත් කළ අතර, දරුවන්ගේ මවද සිද්ධිය පිළිබඳව අදහස් පළ කළා.",
       "URL": "https://www.hirunews.lk/330805/හාලිඇළ-සැඩපහරකට-හසුවූ-දරු-දෙදෙනාගේ-සිරුරු-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=457"
}