{
       "Source": "hirunews",
       "Timestamp": "Monday, 13 November 2017 - 10:44",
       "Headline": "ප්‍රසන්න, කොඩිකාර ඇතුලු 31 දෙනාටත් ඇප (ඡායාරූප)",
       "News Content": "හම්බන්තොට පිහිටි ඉන්දීය කොන්සල් කාර්යාලය ඉදිරිපිට විරෝධතා දැක්වීමේ සිද්ධියට අත්අඩංගුවට ගෙන රක්ෂිත බන්ධනාගාර ගත කර සිටි ඒකාබද්ධ විපක්ෂයේ පාර්ලිමේන්තු මන්ත්‍රී ප්‍රසන්න රණවීර ඇතුලූ 31 දෙනා ඇප මත මුදා හැරීමට හම්බන්තොට මහේස්ත්‍රාත් මංජුල කරුණාරත්න අද නියෝග කළා.\nඑක් අයෙකුට රුපියල් ලක්ෂ 05 බැගින් වූ ශරීර ඇප 02 ක් මත මොවුන් මුදාහැරීමටයි මහේස්ත්‍රාත්වරයා නියම කළේ.\nමෙලෙස ඇප නියම වූ පිරිස අතර පළාත් සභා මන්ත්‍රී උපාලි කොඩිකාර සහ විශ්‍රාමික මේජර් අජිත් ප්‍රසන්න ද වනවා.\nමත්තල ජාත්‍යන්තර ගුවන් තොටුපළ ඉන්දියාවට බදු දීමට එරෙහිව ඒකාබද්ධ විපක්ෂය හම්බන්තොට කොන්සල් කාර්යාලය ඉදිරිපිට මෙම විරෝධතාව පවත්වනු ලැබුවේ පසුගිය මස 6 වනදායි.\nඑහිදී අත්අඩංගුවට ගත් පිරිසෙන් නාමල් රාජපක්ෂ මන්ත්‍රීවරයා ඇතුලූ 09 දෙනෙකු පළමුව ඇප මත මුදා හැරියා.\nඡායාරූප - අම්බලන්තොට අජිත් පුෂ්පකුමාර / හම්බන්තොට සනත් ගමගේ",
       "URL": "https://www.hirunews.lk/175896/ප්‍රසන්න-කොඩිකාර-ඇතුලු-31-දෙනාටත්-ඇප-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4221"
}