{
       "Source": "hirunews",
       "Timestamp": "Friday, 22 October 2021 - 14:04",
       "Headline": "ඉස්ලාම් බැතිමතුන්ට සිකුරාදා යාච්ඤා මෙහෙයට අවසර",
       "News Content": "ඉස්ලාම් භක්තිකයින්ට සිය දේවස්ථාන තුළ සිකුරාදා යාච්ඤා මෙහෙයන් සිදු කිරීම සඳහා අවසර ලබාදෙමින් සෞඛ්‍ය අමාත්‍යාංශය නව සෞඛ්‍ය මාර්ගෝපදේශ නිකුත් කර තිබෙනවා.\nඉස්ලාම් භක්තිකයින්ගේ ඉල්ලීම් සලකා බලා අද සිට මෙම අවසරය ලබා දුන් බවයි සෞඛ්‍ය අමාත්‍යාංශය සඳහන් කළේ.\nඒ අනුව, සිකුරාදා යාච්ඤා මෙහෙයන් සඳහා පමණක් අවසර හිමිවන අතර, 50 දෙනෙකුට උපරිම වශයෙන් යාච්ඤා මෙහෙයන් සීමා විය යුතු බව දැනුම්දී තිබෙනවා.\nඑක් දේවස්ථානයක, එක් යාච්ඤා මෙහෙයක් පමණක් පැවැත්විය යුතු අතර, දේවස්ථානයට ඇතුළු වීම, පිටවීම සහ පිරිසිදුවීම් සිදු කිරීමේදී විශාල ලෙස ජන ඒකරාශි වීම් සිදු නොකළ යුතු බව ද අවධාරණය කර තිබෙනවා.",
       "URL": "https://www.hirunews.lk/285729/ඉස්ලාම්-බැතිමතුන්ට-සිකුරාදා-යාච්ඤා-මෙහෙයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1613"
}