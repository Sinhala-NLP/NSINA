{
       "Source": "hirunews",
       "Timestamp": "Wednesday, 19 October 2022 - 8:26",
       "Headline": "යතුරුපැදි සොරකමට ඇල්ලූ 13 හැවිරිදි දැරිය පරිවාසයට",
       "News Content": "යතුරුපැදි සොරකම් කිරීමේ සිද්ධියකට අත්අඩංගුවට ගත් 13 හැවිරිදි දැරියක් ගාල්ල - කිතුලම්පිටිය ළමා රැඳවුම් නිවාසයේ රඳවා තැබීමට ගාල්ල මහේස්ත්‍රාත් ලක්මිණී විදානගමගේ ඊයේ, (18) නියෝග කළා.\nඒ අනුව දැරිය ලබන මස 1 වැනි දා දක්වා එහි රඳවා තැබෙනු ඇති.\nගාල්ල - යක්කලමුල්ල ප්‍රදේශයේ යතුරුපැදියක් සොරකම් කිරීමේ දී දැරිය සහ තවත් තරුණයෙකු ප්‍රදේශවාසීන්ට හසු ව තිබූ අතර, තරුණයා එහි දී පලා ගොස් තිබුණා.\nපසු ව හෙළිවුණේ, සැකකාර තරුණයා මෙම දැරියගේ මව සමඟ සබඳතාවක් පවත්වන්නෙකු බවට යි.\nසැකකරු අත්අඩංගුවට ගැනීම සඳහා යක්කලමුල්ල පොලිසිය විමර්ශන සිදු කරනවා.",
       "URL": "https://www.hirunews.lk/318241/යතුරුපැදි-සොරකමට-ඇල්ලූ-13-හැවිරිදි-දැරිය-පරිවාසයට",
       "Category": "Local News",
       "Parent URL": "https://www.hirunews.lk/local-news.php?pageID=793"
}