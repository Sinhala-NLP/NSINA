{
       "Source": "hirunews",
       "Timestamp": "Monday, 19 March 2018 - 13:54",
       "Headline": "කොළඹ නගර සභාවේ පුරපති ධුරය රෝසි සේනානායකට",
       "News Content": "පළාත්පාලන ආයතන 15 ක නගරාධිපතිවරු, නියෝජ්‍ය නගරාධිපතිවරු, සභාපතිවරු සහ උප සභාපතිවරු මැතිවරණ කොමිසම ගැසට් මගින් ප්‍රකාශයට පත් කර තිබෙනවා.\nකොළඹ මහ නගර සභාවේ නගරාධිපතිනිය ලෙස නම් කර ඇත්තේ රෝසි සේනානායකයි.\nනියෝජ්‍ය නගරාධිපති ලෙස මොහොමඩ් තුල්බා මොහොමඩ් ඉක්බාල් පත් කර තිබෙනවා.\nපසුගිය පළාත්පාලන මැතිවරණයේදී කොළඹ මහ නගර සභාව ජයගනු ලැබුවේ එක්සත් ජාතික පක්ෂයයි.\nඒ අනුව කොළඹ මහනගරසභාවට නගරාධිපතිනියක් පත්වන්නේ ඉතිහාසයේ මුල්වරටයි.\nඊට අමතරව නුවරඑළිය, අක්කරෙයිපත්තුව සහ බණ්ඩාරවෙල මහ නගර සභා සඳහාද ප්‍රධානීන් මැතිවරණ කොමිසම ප්‍රකාශයට පත් කර තිබෙනවා.\nඑමෙන්ම කොළොන්නාව, මහරගම, වත්තල - මාබෝල, පානදුර, බේරුවල සහ කුලියාපිටිය නගර සභා සඳහා සභාපතිවරුන් සහ උප සභාපතිවරුන් පත් කර ඇති බවයි මැතිවරණ කොමිසමේ ගැසට් නිවේදනයේ දැක්වෙන්නේ.\nඊට අමතරව නෝවුඩ්, කයිට්ස්, පූනාකරි, පුදිකුඩිඉරිප්පු සහ වෙරුගල් යන ප්‍රාදේශීය සභා සඳහාද ප්‍රධානීන් පත්කර තිබෙනවා.\nඑම ගැසට් පත්‍රය පහතින්.",
       "URL": "https://www.hirunews.lk/186303/කොළඹ-නගර-සභාවේ-පුරපති-ධුරය-රෝසි-සේනානායකට",
       "Category": "Local News",
       "Parent URL": "https://www.hirunews.lk/local-news.php?pageID=4030"
}