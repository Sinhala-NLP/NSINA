{
       "Source": "hirunews",
       "Timestamp": "Thursday, 27 September 2018 - 16:01",
       "Headline": "හෙරොයින් ළග තබා ගත් දෙදෙනෙකු අත්අඩංගුවට",
       "News Content": "හෙරොයින් ග්‍රෑම් 4 යි මිලිග්‍රෑම් 240 ක් ළග තබා ගත් පුද්ගලයින් දෙදෙනෙකු මැදිරිගිරිය - අඹගස්වැව ප්‍රදේශයේදී අත්අඩංගුවට ගෙන තිබෙනවා.\nපොලීසියට ලද තොරතුරක් මත සිදුකළ වැටලීමකදී ඊයේ රාත්‍රියේ මෙලෙස අත්අඩංගුවට ගෙන ඇත්තේ 32 සහ 36 යන වයස්වල පසුවන මැදිරිගිරිය ප්‍රදේශයේම පදිංචිකරුවන් දෙදෙනෙක්.\nඔවුන් අද හිගුරක්ගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 4 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/200875/හෙරොයින්-ළග-තබා-ගත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3727"
}