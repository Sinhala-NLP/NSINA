{
       "Source": "hirunews",
       "Timestamp": "Sunday, 28 March 2021 - 14:07",
       "Headline": "කළගෙඩිහේනේ රිය අනතුරකින් පොලිස් පරීක්ෂකවරයෙක් ජීවිතක්ෂයට",
       "News Content": "නිට්ටඹුව - කළගෙඩිහේන හන්දිය අසළදී සිදුවූ රිය අනතුරකින් ගම්පහ දිසා රථවාහන කොට්ඨාසයට අනුයුක්තව සේවය කරන පොලිස් පරීක්ෂකවරයෙක් ජීවිතක්ෂයට පත්ව තිබෙනවා.\nඅදාළ පොලිස් නිලධාරියා ධාවනය කළ යතුරුපැදිය මාර්ගයේ අනාරක්ෂිතව නවතා තිබු බවුසරයක ගැටීමෙන් මෙම අනතුර සිදුව ඇති බවයි පොලිසිය සඳහන් කළේ.\nබවුසරයේ රියදුරු මේ වන විට අත්ඩංගුවට ගෙන ඇති අතර අනතුරින් බරපතල තුවාල ලැබු පොලිස් පරීක්ෂකවරයා වතුපිටිවල රෝහලට ඇතුළත් කිරීමෙන් අනතුරුව මියගොස් තිබෙනවා.\n36 හැවිරිදි ඔහු නුගදෙණිය - ලෝලුවාගොඩ ප්‍රදේශයේ පදිංචිකරුවෙක්.",
       "URL": "https://www.hirunews.lk/266796/කළගෙඩිහේනේ-රිය-අනතුරකින්-පොලිස්-පරීක්ෂකවරයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2057"
}