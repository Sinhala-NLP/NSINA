{
       "Source": "hirunews",
       "Timestamp": "Monday, 24 January 2022 - 18:50",
       "Headline": "රොෂාන් මහානාම ක්‍රිකට් තාක්ෂණික කමිටුවෙන් ඉල්ලා අස්වෙයි",
       "News Content": "ශ්‍රී ලංකා ක්‍රිකට් තාක්ෂණික කමිටු සාමාජිකයෙකු ලෙස කටයුතු කළ හිටපු සුපිරි ක්‍රිකට් ක්‍රීඩකයකු වන රොෂාන් මහානාම එම කමිටුවෙන් ඉල්ලා අස්වීමේ ලිපිය ක්‍රීඩා අමාත්‍යවරයා වෙත යොමු කර තිබෙනවා.\nක්‍රීඩා අමාත්‍යවරයා වෙත යොමුකළ එම ලිපියේ සඳහන්ව ඇත්තේ රොෂාන් මහානාම ගේ ඉල්ලා අස්වීම පෞද්ගලික හේතුවක් මත සිදුවන්නක් බවයි.\nමෙරට ක්‍රිකට් ක්‍රීඩාවේ අනාගත සැලසුම්, පුහුණුකරුවන් තේරීම, ක්‍රීඩක කොන්ත්‍රාත්තු සාකච්ඡා කිරීම්, ආදී කටයුතු බොහොමයක් සිදු කෙරුණේ අරවින්ද ද සිල්වා ගේ සභාපතිත්වයෙන් යුත් ක්‍රීඩා අමාත්‍ය නාමල් රාජපක්ෂ විසින් පත්කරන ලද ක්‍රිකට් තාක්ෂණික කමිටුව හරහා යි.\nරොෂාන් මහා නම් ගේ ඉල්ලා අස්වීම සම්බන්ධයෙන් ක්‍රිකට් තාක්ෂණික කමිටු සභාපති අරවින්ද ද සිල්වා ගෙන් සිදු කළ විමසීමකදී ඔහු කියා සිටියේ රොෂාන් මහානාම පාකිස්තාන ක්‍රිකට් පරිපාළනය සමඟ ඇතිකරගත් ගිවිසුමක් හේතුවෙන් මෙලෙස මෙම තනතුරෙන් ඉවත් ව යන බවයි.",
       "URL": "https://www.hirunews.lk/295030/රොෂාන්-මහානාම-ක්‍රිකට්-තාක්ෂණික-කමිටුවෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1402"
}