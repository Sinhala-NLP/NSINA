{
       "Source": "hirunews",
       "Timestamp": "Sunday, 18 June 2017 - 14:56",
       "Headline": "7 හැවිරිදි පිරිමි දරුවෙකුට වධ හිංසා කල අබාධිත සෙබළා 28 දක්වා රිමාන්ඩ්",
       "News Content": "අමානුෂික වධ හිංසා පමුණුවා 7 හැවිරිදි පිරිමි දරුවෙකුට තුවාල සිදුකළ බවට සැක පිට අනුරාධපුර - මිහින්තලේ දී අත්අඩංගුවට ගැනුණු ආබාධිත හමුදා සෙබලා මේ මස 28 වන දා දක්වා රක්ෂිත බන්ධනාගාර ගත කර තිබෙනවා.\nඒ, සැකකරු අද අනුරාධපුර අතිරේක මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nඅමානුෂික වධ හිංසා පමුණුවා තුවාල ලබා සිටි මෙම දරුවාව මිහින්තලේ පොලීසියට පසුගිය 16 වැනිදා භාර දෙනු ලැබුවේ දරුවාගේ මව විසින්.\nඑහිදී ඇය චෝදනා කළේ තමා සමග වාසය කරන ආබාධිත සෙබලා සිය දරුවාට අමානුෂික ලෙස පහර දෙන බවයි.\nමෙම දරුවා මේ වන විට අනුරාධපුර රෝහලේ ප්‍රතිකාර ලබනවා.",
       "URL": "https://www.hirunews.lk/163841/7-හැවිරිදි-පිරිමි-දරුවෙකුට-වධ-හිංසා-කල-අබාධිත-සෙබළා-28-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4463"
}