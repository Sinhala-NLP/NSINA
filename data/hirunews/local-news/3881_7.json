{
       "Source": "hirunews",
       "Timestamp": "Sunday, 24 June 2018 - 9:45",
       "Headline": "බස් රථයක ගැටී කාන්තාවක් මරුට (ඡායාරූප)",
       "News Content": "නෝර්වුඩ් ගෝර්ති වත්ත ප්‍රදේශයේදී බස් රථයක ගැටීමෙන් කාන්තාවක් මියගොස් තිබෙනවා.\nඊයේ සවස හැටන් සිට මස්කෙළිය දක්වා ධාවනය වූ බස් රථයක ගැටීමෙන් ඇය මියගොස් ඇති බවයි අප වාර්තාකරු සඳහන් කළේ.\nමියගිය කාන්තාව මානසික ආබාධයකින් පෙළෙන අයෙක් බව ද සඳහන්.\nමෙම කාන්තාව කිසියම් පිරිසක් විසින් දින කිහිපයකට පෙර මස්කෙළිය ප්‍රදේශයට ගෙනැවිත් දමා ඇති බවයි අනාවරණ වී ඇත්තේ.\nඇයගේ අනන්‍යතාව මෙතෙක් අනාවරණ වී නොමැති අතර මෘත ශරීරය නාවලපිටිය රෝහලට යොමුකර තිබෙනවා.\nසිද්ධිය සම්බන්ධයෙන් බස් රථයේ රියදුරා පොලිස් අත්අඩංගුවට ගෙන තිබෙනවා.\nඡායාරූප - හැටන් රංජිත් රාජපක්ෂ, චන්දන ජයවීර",
       "URL": "https://www.hirunews.lk/193772/බස්-රථයක-ගැටී-කාන්තාවක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3881"
}