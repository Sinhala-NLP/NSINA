{
       "Source": "hirunews",
       "Timestamp": "Monday, 01 May 2023 - 17:30",
       "Headline": "ක්‍රිකට් පිටියේ ගැටුම මරණයකින් කෙළවර වෙයි (වීඩියෝ)",
       "News Content": "නොරෝච්චෝල දළුව නිර්මලපුර ප්‍රදේශයේ දෙදරු පියකු අමානුෂික ලෙස ලී, මුගුරු හා යකඩ පොලු වලින් පහර දී තියුණු ආයුධවලින් කපා අද(01) ඝාතනය කර තිබෙනවා.\nමෙසේ ඝාතනයට ලක්ව ඇත්තේ දළුව නිර්මලපුර පදිංචි 30 හැවිරිදි දෙදරු පියකු බව පොලිසිය පවසනවා.\nඝාතනයට ලක්වු පුද්ගලයා 30 දින සවස දළුව ක්‍රීඩාංගනයෙ ක්‍රීකට් ක්‍රීඩා කරමින් සිටියදී පුද්ගලයකු සමග ඇතිවු බහින් බස් විමකින් පසුව ගැටුමක් ඇතිව තිබෙනවා.\nගැටුමෙන් පසු එදිනම රාත්‍රියෙ ඝාතනයට ලක්වු තැනැත්තා මෙම ඝාතනයේ ප්‍රධාන සැකකරුගේ නිවස අසලට ගොස් සිටියදී ප්‍රධාන සැකකරු හා ඔහුගේ පුතෙකු එක්වී ලී මුගුරු වලින් හා යකඩ පොලු වලින් පහර දි තියුණු ආයුධ වලින් කපා දමා තිබෙනවා.\nසිද්ධියට සම්බන්ධ ප්‍රධාන සැකකරු හා ඔහුගේ පුතා ඇතුළු පිරිස මේ වන විට නිවස අතහැර පලා ගොස් ඇති බවත් ඔවුන් සොයා පොලිස් පරීක්ෂණ ක්‍රියාත්මක බවත් නොරෝච්චෝල පොලිසිය පවසනවා.",
       "URL": "https://www.hirunews.lk/333961/ක්‍රිකට්-පිටියේ-ගැටුම-මරණයකින්-කෙළවර-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=377"
}