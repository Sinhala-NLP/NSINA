{
       "Source": "hirunews",
       "Timestamp": "Saturday, 04 April 2020 - 10:20",
       "Headline": "චීනය එවරස්ට් තරණයත් අරඹයි",
       "News Content": "කොවිඩ් නයින්ටීන් ගෝලීය වසංගතය හමුවේ නේපාලය එවරස්ට් කඳුශිකරය තරණය කිරීම අත්හිටුවා තිබියදී චීනය එය දැනටමත් ආරම්භ කර තිබෙනවා.\nලොව උසම කඳු ශිකරය වන එවරස්ට් කඳු මුදුන පිහිටා ඇත්තේ චීනය සහ නේපාලය අතරයි. එය දෙපාර්ශවයෙන්ම තරණය කළ හැකි අතර, කොවිඩ් නයින්ටීන් ගෝලීය වසංගතය හේතුවෙන් නේපාලය මෙවර කඳු නැගීමේ වාරය මෙතෙක් ආරම්භ කර නැහැ.\nඑහෙත් චීනය සිය පාර්ශවයෙන් කඳු නැගීම ඊයේ ආරම්භ කළ අතර ඒ සඳහා විදේශිකයන්ට අවසර හිමි වී නැහැ.\nචීනයේ එවරස්ට් තරණ මෙහෙයුම සංවිධාන කර ඇත්තේ චීන - ටිබෙට් කඳු නැගීමේ සම්මේලනය මගින්.",
       "URL": "https://www.hirunews.lk/237902/චීනය-එවරස්ට්-තරණයත්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=2816"
}