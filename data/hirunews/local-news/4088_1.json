{
       "Source": "hirunews",
       "Timestamp": "Thursday, 08 February 2018 - 13:58",
       "Headline": "Update : බෝගහගොඩ රබර් කර්මාන්තශාලාවේ ගින්න මැඩපවත්වයි (ඡායාරූප)",
       "News Content": "ගාල්ල - බෝගහගොඩ ප්‍රදේශයේ පිහිටි රබර් කර්මාන්තශාලාවක හට ගත් ගින්න මේ වනවිට මැඩපවත්වා තිබෙනවා.\nගින්න මැඩපැවැත්වීම සදහා පැය දෙකක පමණ කාලයක් ගත වූ අතර, ගාල්ල මහනගර සභාවේ ගිනි නිවන රථ 3 ක් ඒ සදහා යොදා ගැණුනා.\nඑමෙන්ම, ගින්න නිවීමේ කටයුතුවලට ත්‍රිවිධ හමුදාවේ සහ පොලිීසියේ සහාය ද ලබා ගත් බවයි අප වාර්තාකරු සදහන් කළේ.\nගින්නට හේතුව මෙතෙක් අනාවරණය වී නැහැ.\nupdate : Thursday, 08 Friday 2018 - 16.06\n----------------------------------------------------------\nගාල්ල - බෝගහගොඩ ප්‍රදේශයේ පිහිටි රබර් කර්මාන්තශාලාවක ගින්නක් හටගෙන තිබෙනවා.\nකර්මාන්තශාලාවේ එළිමහන් භූමියක ගොඩගසා තිබූ රබර් තොගයකට මෙලෙස ගිනි ඇවිලී ඇති අතර, ගින්න කර්මාන්තශාලාවේ ගොඩනැගිලි පිහිටා ඇති ප්‍රදේශයට පැතිර යමින් පවතින බව සිද්ධිය ඇසින් දුටු පුද්ගලයෙකු හිරු ප්‍රවෘත්ති අංශයට කියා සිටියේ.\nමේ පිළිබඳව ගාල්ල පොලීසියෙන් අප කළ විමසීමකදී එහි ප්‍රකාශිකාවක කියා සිටියේ ගින්න නිවීම සඳහා ගාල්ල ගිනි නිවීම් ඒකකයේ ආපදා රථ පිටත් කර යවා ඇති බවයි.\nඡායාරූප - හිනිදුම රවින්ද්‍ර චන්ද්‍රලාල්",
       "URL": "https://www.hirunews.lk/183219/update-බෝගහගොඩ-රබර්-කර්මාන්තශාලාවේ-ගින්න-මැඩපවත්වයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4088"
}