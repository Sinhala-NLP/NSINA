{
       "Source": "hirunews",
       "Timestamp": "Monday, 13 January 2020 - 10:16",
       "Headline": "මහා පරිමාණයෙන් කරගෙන ගිය ගංජා වගාව කොටුකළ STF මෙහෙයුම",
       "News Content": "වෙන්නප්පුව, බෝලවත්ත උතුරු කම්මල ප්‍රදේශයේ මල් තවානක් ලෙස ඉතා රහසිගත අයුරින් පවත්වාගෙන ගිය ගංජා වගාවක් පොලිස් විශේෂ කාර්ය බලකාය විසින් වටලා සැකරුවන් තිදෙනෙකු අත්අඩංගුවට ගෙන තිබෙනවා.\nපොල් අතුවලින් අසුරා පර්චස් 50 ක භූමි ප්‍රදේශයක ඉතා සූක්ෂම ලෙස මෙම ගංජා වගාව සිදු කරගෙන ගොස් ඇති අතර  මාස 5ක පමණ වයස ගංජා ගස් 463ක්, තවත් කුඩාගස් 300ක්, බිම් තවාන් පැල 100 කට අධික ප්‍රමාණයක් සහ බඳුන්වල දමා තිබු පැළ 25 ක් එහි තිබී සොයා ගෙන තිබෙනවා.\nගංජා බීජ තණමල්විල සහ සියඹලාණ්ඩුව යන ප්‍රදේශවලින් කිලෝග්‍රෑම් එකක් රුපියල් 10,000 ක මුදලකට මිලදී ගෙන මෙම වගාව පවත්වාගෙන ගොස් ඇති බවයි සඳහන් කළේ.\nඅත්අඩංගුවට පත් සැකකරුවන් හා ගංජා තොගය සමඟ වෙන්නප්පුව පොලිසියට භාරදීමට විශේෂ කාර්ය බලකායේ නිලධාරීන් කටයුතු කර තිබෙනවා.\nසැකකරුවන් මාරවිල මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන්.",
       "URL": "https://www.hirunews.lk/232191/මහා-පරිමාණයෙන්-කරගෙන-ගිය-ගංජා-වගාව-කොටුකළ-stf-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=2956"
}