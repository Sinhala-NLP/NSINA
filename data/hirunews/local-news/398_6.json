{
       "Source": "hirunews",
       "Timestamp": "Saturday, 22 April 2023 - 14:56",
       "Headline": "ජී. එල්. පීරිස්ගෙන් පොදුජන පෙරමුණට චෝදනා (වීඩියෝ)",
       "News Content": "අද(22) උදෑසන රැස් වූ ශ්‍රී ලංකා පොදුජන පෙරමුණේ \"මහා සභාව\" කිසිසේත් නීතියානුකූල නොවන බවට පාර්ලිමේන්තු මන්ත්‍රී මහාචර්‍ය ජී.එල්.පීරිස් පවසනවා.\nතවද එහිදී ගනු ලැබූ තීන්දු වෙනුවෙන් ඊට එරෙහිව නීතිමය ක්‍රියාමර්ග ගැනීමට කටයුතු කරන බවත් ඔහු පවසනවා.\nඔහු මේ බව සඳහන් කලේ පාර්ලිමේන්තු ලිපි ශීර්ෂය යටතේ ඔහු විසින් නිකුත් කල නිවේදනයකිනුයි.\nශ්‍රී ලංකා පොදුජන පෙරමුණේ මෙවර මහ සභා රැස්වීම අද(22) පෙරවරු 10 ට බත්තරමුල්ල නෙළුම් මාවතේ පිහිටි පක්ෂ කාර්යාලයේ දී ආරම්භ වුණා.\nඑහිදී පක්ෂයේ සභාපතිවරයා ලෙස ජ්‍යෙෂ්ඨ මහාචාර්ය පූජ්‍ය උතුරාවල ධම්මරතන හිමියන් පත් කරගනු ලැබූ බව එම පක්ෂයේ මහ ලේකම් සාගර කාරියවසම් විසින් පැවසුවා.",
       "URL": "https://www.hirunews.lk/333158/ජී-එල්-පීරිස්ගෙන්-පොදුජන-පෙරමුණට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=398"
}