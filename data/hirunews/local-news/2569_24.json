{
       "Source": "hirunews",
       "Timestamp": "Tuesday, 21 July 2020 - 14:16",
       "Headline": "මහමැතිවරණයට අදාළව පැමිණිලි 224ක් (වීඩියෝ)",
       "News Content": "මෙවර මහමැතිවරණයට අදාළව පොලීසිය වෙත මෙතෙක් ලැබී ඇති මුළු පැමිණිලි සංඛ්‍යාව 224ක්.\nඅපේක්ෂකයින් තුන්දෙනෙකු සහ පුද්ගලයින් 223 දෙනෙකු මෙන්ම වාහන 64 ක් එහිදී අත්අඩංගුවට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nමේ අතර,මෙවර මහමැතිවරණයට අදාළව තැපැල් ඡන්දය ප්‍රකාශ කිරීමට නොහැකි වූ ඡන්දදායකයන්ට අද පස්වරු 4 තෙක් ඡන්ද සලකුණු කිරීමේ අවසන් අවස්ථාව හිමිවනවා.\nඅදියර කිහිපයක් යටතේ රාජ්‍ය සේවකයින්ට මහ මැතිවරණය සඳහා තැපැල් ඡන්ද සලකුණු කිරීම ආරම්භ වූයේ පසුගිය 13 වැනිදායි.\nකෙසේ වෙතත්, රාජාංගනය ප්‍රදේශයෙන් කොරෝනා ආසාදිතයෙකු වාර්තාවීමත් සමග කල්දැමුණු රාජාංගනය ප්‍රාදේශීය ලේකම් බල ප්‍රදේශයේ තැපැල් ඡන්දය සලකුණු කිරීමේ දිනය අද ප්‍රකාශයට පත් කිරීමට නියමිතයි.",
       "URL": "https://www.hirunews.lk/246062/මහමැතිවරණයට-අදාළව-පැමිණිලි-224ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2569"
}