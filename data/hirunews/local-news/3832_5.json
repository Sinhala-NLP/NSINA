{
       "Source": "hirunews",
       "Timestamp": "Wednesday, 25 July 2018 - 12:09",
       "Headline": "පාසල් සිසුවියක් දූෂණය කළ බව කියන ගුරුවරුන් දෙදෙනෙක් පොලිස් දැලේ",
       "News Content": "මොණරාගල ප්‍රදේශයේ පාසලක උසස් පෙළ හදාරන සිසුවියක් දූෂණය කළ බව කියන උපකාරක පංති ගුරුවරයෙකු සහ රජයේ පාසලක ගුරුවරයෙකු ඊයේ (24) මොණරාගල පොලිසිය විසින් අත්අඩංගුවට ගෙන තිබෙනවා.\nඑක් උපකාරක පංති ගුරුවරයෙක් විසින් සිසුවිය සිය නිවසට ගෙන්වාගෙන මෙලෙස දූෂණයකර ඇති බවයි වාර්තා වන්නේ.\nපසුව අදාල ගුරුවරයා විසින් ඔහුගේ මිතුරෙකු වන අනෙක් ගුරුවරයාට ලිංගික කාර්ය සඳහා සිසුවිය ලබාදී ඇති බවට අනාවරණය වී තිබෙනවා.\nඅනතුරුව එම උපකාරක පංති ගුරුවරයා සිසුවිය ලැඟුම්හලකට රැගෙන ගොස් ඇයව දූෂණය කර ඇති බවට තොරතුරු අනාවරණය වී ඇති බවයි පොලිසිය සඳහන් කළේ.\nඅදාල ගුරුවරයා සිසුවිය සමඟ ලිංගිකව හැසිරෙන දර්ශන තම ජංගම දුරකථනයෙන් වීඩීයෝ ගතකර එම දර්ශන සමාජ මාධ්‍ය වෙත නිකුත් කර ඇති බවටද තොරතුරු වාර්තා වනවා.\nඅත්අඩංගුවට ගැනුණු ගුරුවරුන් දෙදෙනා අද (25) දින මොණරාගල මහේස්ත්‍රාත් අධිකරණයට ඉදිරිපත් කිරීමට නියමිත බව මොණරාගල පොලිසිය සඳහන් කළා.\nසිද්ධිය සම්බන්ධයෙන් මොණරාගල කොට්ඨාශ අපරාධ විමර්ශන ඒකකය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/196020/පාසල්-සිසුවියක්-දූෂණය-කළ-බව-කියන-ගුරුවරුන්-දෙදෙනෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3832"
}