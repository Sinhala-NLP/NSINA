{
       "Source": "hirunews",
       "Timestamp": "Friday, 06 September 2019 - 19:40",
       "Headline": "සාකච්ඡා අසාර්ථක වීමට හේතුවක් නැහැ - විපක්ෂ නායක",
       "News Content": "ශ්‍රී ලංකා පොදුජන පෙරමුණ සහ ශ්‍රී ලංකා නිදහස් පක්ෂය අතර සාකච්ඡා අසාර්ථක වීමට හේතුවක් නොමැති බව විපක්ෂ නායක මහින්ද රාජපක්ෂ පවසනවා.\nබත්තරමුල්ල - අපේගම පරිශ්‍රයේ පැවති ‘‘දේශපාලන පලිගැනීමට ලක්වූවන්ගේ යුක්තියට හඩක්’’ සංවිධානයේ පළමු සම්මේලනයෙන් අනතුරුව මාධ්‍ය වෙත අදහස් දක්වමිනුයි විපක්ෂ නායකවරයා මේ බව කියා සිටියේ.\nවත්මන් ජනාධිපති මෛත්‍රීපාල සිරිසේන එක්සත් ජාතික පක්ෂයට එක් නොවන බවත් සිරිකොතේ සෙවණැල්ල ඔහුට නොවැටෙන බවත් මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් විපක්ෂ නායකවරයා මෙහිදී වැඩිදුරටත් කියා සිටියා.",
       "URL": "https://www.hirunews.lk/223744/සාකච්ඡා-අසාර්ථක-වීමට-හේතුවක්-නැහැ-විපක්ෂ-නායක",
       "Category": "Local News",
       "Parent URL": "https://www.hirunews.lk/local-news.php?pageID=3160"
}