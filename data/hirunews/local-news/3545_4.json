{
       "Source": "hirunews",
       "Timestamp": "Sunday, 20 January 2019 - 14:53",
       "Headline": "අද පූර්ණ චන්ද්‍රග්‍රහණයක්",
       "News Content": "වසරේ ප්‍රථම පූර්ණ චන්ද්‍රග්‍රහණය අද සිදුවන අතර, එය ශ්‍රී ලංකාවට දිස් නොවන බව කාලගුණ විද්‍යා දෙපාර්තමේන්තුව ප්‍රකාශ කළා.\nඋතුරු ඇමරිකාවට එය පූර්ණ චන්ද්‍රග්‍රහණයක් ලෙසින් දිස්වන අතර, යුරෝපයට සහ අප්‍රිකාවට අර්ධ චන්ද්‍රග්‍රහණයක් ලෙස දිස්වන බව සඳහන්.\nඑමෙන්ම අද දිනයේ පූර්ණ චන්ද්‍රයා බටහිර තාරකා විද්‍යාඥයන් හඳුන්වන්නේ සුපිරි රුහිරු වෘක චන්ද්‍රයා ලෙසයි.\nඑහිදී සුපර් බ්ලඩ් හෙවත් සුපිරි රුහිරු යන්න එක්වී ඇත්තේ චන්ද්‍රයා පෘථීවියට ආසන්නතම කක්ෂයක ගමන් කරද්දී පුරසඳ උදාවීම නිසා එය සාමාන්‍ය ප්‍රමාණයට වඩා විශාලව සහ දීප්තිමත්ව දිස්වීම හේතුවෙන්.\nඋතුරු ඇමරිකානු ස්වදේශිකයන් වසරේ ප්‍රථම පූර්ණ චන්ද්‍රයා හඳුවන්නේ වෘක සඳ ලෙසයි.",
       "URL": "https://www.hirunews.lk/208634/අද-පූර්ණ-චන්ද්‍රග්‍රහණයක්",
       "Category": "Local News",
       "Parent URL": "https://www.hirunews.lk/local-news.php?pageID=3545"
}