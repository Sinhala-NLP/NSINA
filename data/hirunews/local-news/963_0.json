{
       "Source": "hirunews",
       "Timestamp": "Friday, 05 August 2022 - 15:07",
       "Headline": "සති අන්තයේ විදුලි කප්පාදුවක් නැහැ",
       "News Content": "හෙටින් ආරම්භ වන සති අන්තයේ විදුලි කප්පාදුවක් සිදු නොවන බව මහජන උපයෝගීතා කොමිසම පවසනවා.\nඑහි සභාපති ජනක රත්නායක සඳහන් කළේ මේ අනුව හෙට (සෙනසුරාදා 06) සහ අනිද්දා (ඉරිදා 07) දිනවල කිසිදු විදුලි විසන්ධි කිරීමක් සිදු නොකරන බවයි.\nමේ අතර අද දිනයේ විදුලි කප්පාදුව සිදුවන්නේ රාත්‍රී කාලයේ පැයක කාලයක් සඳහා පමණක් බවයි ඊයේ මහජන උපයෝගීතා කොමිසම කියාසිටියේ.\nඒ අනුව අද A,B,C,D,E,F,G,H,I,J,K,L,P,Q,R,S,T,U,V,W යන කලාපවලට රාත්‍රී කාලයේ පැයක විදුලි කප්පාදුවක් සිදුවනු ඇති.\nමේ අතර සති කිහිපයකට පසු (02) දිනයේ ජල විදුලි උත්පාදනයේ ඉහළ යාමක් සිදුවී ඇතැයි බලශක්ති අමාත්‍ය කංචන විජේසේකර සඳහන් කළා.\nපසුගිය කාල සීමාවේ ජල විදුලිය නිෂ්පාදනය කෙරුණේ 40%ක පමණ ප්‍රමාණයක්.\nපෙරේදා දිනයේ ලංකා විදුලිබල මණ්ඩලයට අයත් බලාගාරවලින් 57.17%ක ජල විදුලි ප්‍රමාණයක් නිපදවා තිබෙනවා.\nමේ අතර මහජය උපයෝගීතා කොමිසමේ සභාපති ජනක රත්නායක සඳහන් කළේ විදුලි බලාගාර ආශ්‍රිත ජලාශවලට සැලකිව යුතු වර්ෂාපතනයක් ලැබීම හේතුවෙන් ඉදිරියේ දී විදුලි කප්පාදු කාලසීමාව අවම කිරීමට හැකියාව ඇති බවයි.",
       "URL": "https://www.hirunews.lk/311975/සති-අන්තයේ-විදුලි-කප්පාදුවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=963"
}