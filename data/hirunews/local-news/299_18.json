{
       "Source": "hirunews",
       "Timestamp": "Friday, 02 June 2023 - 10:22",
       "Headline": "පානදුර දෙමහල් ගොඩනැගිල්ලක හට ගත් ගින්නකින් කෝටි 7ක දේපල විනාශ වෙයි",
       "News Content": "පානදුර - කිරිබේරිය ප්‍රදේශයේ දෙමහල් ගොඩනැගිල්ලක සෞඛ්‍ය උපකරණ ගබඩාවක ගින්නක් හට ගෙන තිබෙනවා.\nගින්නෙන් ගොඩනැගිල්ල ඇතුලු භාණ්ඩ සම්පූර්ණයෙන්ම විනාශ වී ඇති ඇති අතර, එහි රුපියල් කෝටි 7කට වටිනාකමකින් යුත් භාණ්ඩ තිබූ බවටයි වාර්තා වන්නේ.\nමොරටුව හා දෙහිවල මහ නගර සභාවල ගිනි නිවීමේ රථ 11ක් සහ ප්‍රදේශවාසීන්ගේ සහය ඇතිව ගින්න මැඩපවත්වා තිබෙනවා.\nඑහි කොරෝනා ඇදුම් කට්ටල, මුහුණු ආවරණ, ශල්‍යකර්ම සිදුකරන අවස්ථාවේදී භාවිතයට ගන්නා ඇදුම් කට්ටල ඇතුලු සෞඛ්‍ය උපකරණ රැසක් තිබූ බවයි වාර්තා වන්නේ.\nගින්නෙන් කිසිවෙකුටත් හානි සිදුව නැහැ.",
       "URL": "https://www.hirunews.lk/336852/පානදුර-දෙමහල්-ගොඩනැගිල්ලක-හට-ගත්-ගින්නකින්-කෝටි-7ක-දේපල-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=299"
}