{
       "Source": "hirunews",
       "Timestamp": "Friday, 08 January 2016 - 14:19",
       "Headline": "පොලිස් නිලධාරින් 13 කට ස්ථාන මාරු",
       "News Content": "පොලිස් ස්ථානාධිපතිවරුන් සහ මුලස්ථාන පොලිස් පරීක්ෂක නිලධාරීන් පිරිසකට වහාම ක්‍රියාත්මක වන පරිදි ස්ථාන මාරුවීම් ලබාදී තිබෙනවා.\nසේවයේ අවශ්‍යතා මත ඊයේ දිනයේ සිට මෙම ස්ථාන මාරුවීම් ක්‍රියාත්මක වන බවයි පොලිසිය සඳහන් කලේ.\nස්ථාන මාරු ලැබුවන් අතර ප්‍රධාන පොලිස් පරීක්ෂකවරුන් 5 ක්  පොලිස් පරීක්ෂකවරුන් 8 දෙනෙකු ද වනවා. ඒ අනුව, නිට්ටඹුව මූලස්ථාන පොලිස් පරීක්ෂකවරයා ඇමති ආරක්ෂක කොට්ඨාශය වෙත මාරු කර යවා ඇති අතර, පාදුක්ක පොලිස් ස්ථානාධිපතිවරයා මාරු කර යවා ඇත්තේ කොළඹ දිසාව වෙතයි.\nගිරිබාව පොලිස් ස්ථානයේ ස්ථානාධිපතිවරයා ද කොළඹ දිසාව වෙත මාරු කර තිබෙනවා.\nගිරිබාව පොලිස් ස්ථානාධිපතිවරයා ලෙස පත් කර ඇත්තේ තණමල්විල පොලිසියේ ස්ථානාධිපතිවරයායි.\nහම්බෙගමුව, හොරොව්පතාන, සපුගස්කන්ද, හසලක සහ පස්සර පොලිස් ස්ථානවල ස්ථානාධිපතිවරුන්ට ද මෙලෙස මාරු වීම් ලබාදී තිබෙනවා.",
       "URL": "https://www.hirunews.lk/123614/පොලිස්-නිලධාරින්-13-කට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=5217"
}