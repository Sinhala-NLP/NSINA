{
       "Source": "hirunews",
       "Timestamp": "Monday, 16 August 2021 - 13:43",
       "Headline": "පොලිස් මාධ්‍ය ප්‍රකාශක වගකීම නිහාල් තල්දූවට",
       "News Content": "මෙතෙක් පොලිස් මාධ්‍ය ප්‍රකාශක ලෙස කටයුතු කළ ජ්‍යෙෂ්ඨ නියෝජ්‍ය පොලිස්පති අජිත් රෝහණගෙන් එම වගකීම ඉවත් කර තිබෙනවා.\nඒ අනුව, නව පොලිස් මාධ්‍ය ප්‍රකාශකවරයා ලෙස අද දින සිට කටයුතු කරනු ලබන්නේ පොලිස් මාධ්‍ය කොට්ඨාශයේ අධ්‍යක්ෂ ලෙස කටයුතු කළ ජ්‍යෙෂ්ඨ පොලිස් අධිකාරි නිහාල් තල්දූව යි.\nමේ වන විට පොලිස් අපරාධ කොට්ඨාශයේ අධ්‍යක්ෂකවරයා ලෙසින් කටයුතු කරන ජ්‍යෙෂ්ඨ නියෝජ්‍ය පොලිස්පති අජිත් රෝහණ, 2011 වසරේ සිට මේ දක්වා කාලය තුළ අවස්ථා පහකදී වරින් වර පොලිස් මාධ්‍ය ප්‍රකාශකවරයා ලෙස කටයුතු කර තිබෙනවා.\nමේ සම්බන්ධයෙන් හිරු ප්‍රවෘත්ති හිටපු පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණගෙන් කළ විමසීමකදී, ඔහු කියා සිටියේ පොලිස් අපරාධ කොට්ඨාශයේ අධ්‍යක්ෂ වශයෙන් තමන් කාර්යබහුල වීම හේතුවෙන් දෙපාර්තමේන්තුවෙන් කළ ඉල්ලීමට එකඟතාව පළ කළ බවයි.",
       "URL": "https://www.hirunews.lk/279837/පොලිස්-මාධ්‍ය-ප්‍රකාශක-වගකීම-නිහාල්-තල්දූවට",
       "Category": "Local News",
       "Parent URL": "https://www.hirunews.lk/local-news.php?pageID=1751"
}