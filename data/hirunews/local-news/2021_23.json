{
       "Source": "hirunews",
       "Timestamp": "Wednesday, 14 April 2021 - 6:18",
       "Headline": "ආහාර පිසීමේ නැකත උදාවේ",
       "News Content": "ආහාර පිසීමේ නැකත මෙවර යෙදී තිබුණේ පූර්ව භාග 06.17ට.\nලා කොළ වර්ණ (පලාවන්) වස්ත්‍රාභරණයෙන් සැරසී නැගෙනහිර දිශාව බලා ළිප් බැඳ, ගිනි මොළවා එළකිරී මිශ්‍ර කිරි බතක් ද මුං ඇට මිශ්‍ර කැවිලි වර්ගයක් ද පිළියෙල කර ගැනීම යෝග්‍ය බවයි නැකත් චාරිත්‍රවල සඳහන් කර තිබුණේ.\nමේ අතර, වැඩ ඇල්ලීම, ගණුදෙනු කිරීම සහ ආහාර අනුභවය පූර්ව භාග 07.41ට යෙදෙන සුබ මොහොතින් සිදුකළ යුතුයි.\nලා කොළ වර්ණ (පලාවන්) වස්ත්‍රාභරණයෙන් සැරසී නැගෙනහිර දිශාව බලා සියලු වැඩ අල්ලා ගණුදෙනු කොට ආහාර අනුභවය සිදු කළ යුතු යැයි නැකත් චාරිත්‍රවල සඳහන්.",
       "URL": "https://www.hirunews.lk/268381/ආහාර-පිසීමේ-නැකත-උදාවේ",
       "Category": "Local News",
       "Parent URL": "https://www.hirunews.lk/local-news.php?pageID=2021"
}