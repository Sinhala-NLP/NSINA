{
       "Source": "hirunews",
       "Timestamp": "Monday, 02 November 2020 - 14:19",
       "Headline": "ප්‍රති වෛරස මුහුණු ආවරණයක් මෙරටදී නිෂ්පාදනය කෙරේ",
       "News Content": "දේශීය පර්යේෂක කණ්ඩායමක් විසින් මෙරටදී පළමුවරට ප්‍රති වෛරස මුහුණු ආවරණයක් නිෂ්පාදනය කර තිබෙනවා.\nපේරාදෙණිය විශ්වවිද්‍යාලයේ මහාචාර්යවරුන් ඇතුලු කණ්ඩායමක් විසින් නිෂ්පාදනය කර ඇති මෙම මුහුණු ආවරණය මයික්‍රො හා නැනෝ අංශුවලින් සමන්විතයි.\nසාමාන්‍ය මුහුනු ආවරණයකින් විෂබීජ අංශු වළක්වාලිම සිදුකරනු ලබන අතර, මෙම මුහුණු ආවරණයේ විශේෂත්වය වන්නේ එය ප්‍රතිවෛරස නාශක පෙරණයකින් සමන්විත වීමයි.\nඑමෙන්ම සේදුම්වාර විස්සක් දක්වා භාවිත කළ හැකිවීමත්, මාසයක කාලයක් කිසිදු සේදීමකින් තොරව භාවිත කළ හැකිවීමත් මෙහි විශේෂ ලක්ෂණ වනවා.\nමෙම මුහුණු ආවරණය අද(02) අදාළ පර්යේෂක කණ්ඩායම විසින් වෙළඳ අමාත්‍ය ආචාර්ය බන්දුල ගුණවර්ධන වෙත ඉදිරිපත් කළ බවයි එම අමාත්‍යාංශය නිවේදනය කළේ.",
       "URL": "https://www.hirunews.lk/253851/ප්‍රති-වෛරස-මුහුණු-ආවරණයක්-මෙරටදී-නිෂ්පාදනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2355"
}