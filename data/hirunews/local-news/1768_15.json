{
       "Source": "hirunews",
       "Timestamp": "Sunday, 08 August 2021 - 8:26",
       "Headline": "ලොව විශාලතම මැණික් පොකුර ගුවන් මගින් චීනයට (වීඩියෝ)",
       "News Content": "රත්නපුර - පැල්මඩුල්ල ප්‍රදේශයෙන් සොයාගත් ලොව විශාලතම මැණික් පොකුර බවට පැවසූ  මැණික නොවැම්බර් 5 වනදා චීනයේ ෂැංහයි නුවර පැවැත්වීමට නියමිත ලොව ප්‍රකට මැණික් වෙන්දේසියට ඉදිරිපත් කිරීම සඳහා රැගෙන යාමට තීරණය කර තිබෙනවා.\nඒ සඳහා ජනාධිපතිවරයා විශේෂිත ගුවන් යානයක්ද ලබාදී ඇති බවයි මැණික් හා මැණික් ආශ්‍රිත කර්මාන්ත රාජ්‍ය අමාත්‍ය ලොහාන් රත්වත්තේ ප්‍රකාශ කළා.\nකිලෝග්‍රෑම් 510 ක පමණ බරකින් යුත් මෙම මැණික් ගල ඇමෙරිකානු ඩොලර් මිලියන 100 ක් නැතහොත් රුපියල් කෝටි 2,000 කට අධික වටිකාමකින් යුක්ත බවට ඇස්තමේන්තු කර ඇති බවයි මැණික් හා ස්වර්ණාභරණ අධිකාරියේ සභාපති තිලක් වීරසිංහ කියා සිටියේ.",
       "URL": "https://www.hirunews.lk/279160/ලොව-විශාලතම-මැණික්-පොකුර-ගුවන්-මගින්-චීනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1768"
}