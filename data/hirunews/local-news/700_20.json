{
       "Source": "hirunews",
       "Timestamp": "Tuesday, 29 November 2022 - 11:22",
       "Headline": "චීනය නූල් සූත්‍රවලට සම්බන්ධ නෑ - ෂාඕ ලිජියන් (වීඩියෝ)",
       "News Content": "ශ්‍රී ලංකාවට ලබා දෙන සහාය කිසි විටෙක දේශපාලන නූල් සූත්‍රවලට සම්බන්ධ නො වන බව චීන විදේශ අමාත්‍යාංශයේ ප්‍රකාශක ෂාඕ ලිජියන් පවසනවා.\nවසර 65 කට එහා ගිය සබඳතාවක් ශ්‍රී ලංකාව සහ චීනය අතර පවතින බවත් එම සබඳතා ශක්තිමත් කිරීම වෙනුවෙන් දෙරට අවබෝධයෙන් යුතුව කටයුතු කරමින් සිටින බව ද ඔහු සඳහන් කළා.\nඑමෙන්ම, ශ්‍රී ලංකාව විදෙස් රටවල් සහ මූල්‍යමය සංවිධාන සමග සිදුකරනු ලබන ණය ප්‍රතිව්‍යූහගතකරණ සාකච්ඡා සඳහා ද ලබාදිය හැකි උපරිම සහාය චීන රජය ලබාදෙන බව ද මාධ්‍ය ප්‍රකාශකවරයා සඳහන් කළා.\nශ්‍රී ලංකාවේ චීන තානාපති කාර්යාලයය මේ බව නිවේදනය කරනවා.\nමේ අතර, විදේශ කටයුතු අමාත්‍ය අලි සබ්රි ඇමරිකානු රාජ්‍ය ලේකම් ඇන්තනි බ්ලින්කන්ගේ ආරාධනය පරිදි අද (29) අලුයම ඇමරිකාව බලා පිටත් ව ගියා.\nවිදේශ කටයුතු අමාත්‍යාංශයේ උසස් නිලධාරීන් තුන්දෙනෙකු ද මෙම සංචාරයට එක් ව සිටිනවා.\nමෙම සංචාරය අතරතුර යූඑස් ඒඩ් ආයතනයේ පරිපාලක සමන්තා පවර් ද හමු වී සාකච්ජා කිරීමට නියමිත යි.",
       "URL": "https://www.hirunews.lk/321554/චීනය-නූල්-සූත්‍රවලට-සම්බන්ධ-නෑ-ෂාඕ-ලිජියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=700"
}