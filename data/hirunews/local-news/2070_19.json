{
       "Source": "hirunews",
       "Timestamp": "Monday, 22 March 2021 - 16:59",
       "Headline": "තම පුතාගේ හත් හැවිරිදි දියණියට බරපතළ ලිංගික අතවර කළ පුද්ගලයෙකු රිමාන්ඩ්",
       "News Content": "තම පුතාගේ හත් හැවිරිදි දියණියට බරපතල ලිංගික අතවර කළ හැත්තෑ තුන් හැවිරිදි පුද්ගලයෙකු  31 වනදා  දක්වා රක්ෂිත බන්ධානාගර ගත කිරිමට ගාල්ල ප්‍රධාන මහේස්ත්‍රාත් අධිකරණය නියෝග කර තිබෙනවා.\nසැකකරු ඊයේ දින (21) අධිකරණයට ඉදිරිපත් කරමින් පොලිසිය කියා සිටියේ මෙම දැරියගේ පියා විදේශ ගතව සිටින අතර මව අනෙක් සහෝදර සහෝදරියන් සහ සැකකාර සීයා  සමග නිවසේ සිට ඇති බවයි.\nඑසේ සිටියදි ඉකුත් 21 වන දින මව වැඩිමහල් පුතාට බෙහෙත් රැගෙන එමට ගොස් ඇති බවත් වෛද්‍යවරයා නොමැති නිසා ඉක්මනින්ම ආපසු නිවසට පැමිණ ඇති බවත් එසේ පැමිණිවිට සැකකරු දැරියට ලිංගික අතවර කරනු දැක මව කෑගසා ඇති බවත් එවිට අසල්වාසින්ද පැමිණ ඇති බවත් පොලිසිය කියා සිටියා.\nසිද්ධිය සම්බන්ධයෙන් දැරියගෙන්ද ප්‍රකාශ සටහන් කරගෙන ඇති අතර කරාපිටිය රෝහලේ අධිකරණ වෛද්‍යවරයාට ඉදිරිපත් කර වෛද්‍ය වාර්තාවක් ලබාගෙන ඇති බවටයි වාර්තා වන්නේ.",
       "URL": "https://www.hirunews.lk/266175/තම-පුතාගේ-හත්-හැවිරිදි-දියණියට-බරපතළ-ලිංගික-අතවර-කළ-පුද්ගලයෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2070"
}