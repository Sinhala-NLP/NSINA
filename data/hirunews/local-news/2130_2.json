{
       "Source": "hirunews",
       "Timestamp": "Tuesday, 23 February 2021 - 8:00",
       "Headline": "දුම්රිය වර්ජනය තාවකාලිකව නවතී",
       "News Content": "අද පැවැත්වෙන සාකච්ඡාවෙන් විසඳුමක් නොලැබුනහොත් වර්ජනයකට අවතීර්ණවීමේ වැඩි ඉඩකඩක් පවතින බව දුම්රිය එන්ජින් රියදුරු සංගමය පවසනවා.\nඑම සංගමයේ ලේකම් ඉන්දික දොඩංගොඩ හිරු ප්‍රවෘත්තී අංශයට කියා සිටියේ ප්‍රවාහන අමාත්‍ය ගාමිණී ලොකුගේ සමග අද දිනයේ සාකච්ඡාවක් ලබාදීම හේතුවෙන් ඊයේ මධ්‍යම රාත්‍රියේ සිට ආරම්භ කිරීමට නියමිතව තිබූ වර්ජනය තාවකාලිකව අවසන් කල බවයි.\nමහව සහ ඕමන්තේ අතර දුම්රිය මාර්ගය ද්විත්ව මාර්ගයක් ලෙස ප්‍රතිසංස්කරණය කිරීමේ ව්‍යාපෘතියේදී සිදුව ඇතැයි කියන අක්‍රමිකතාවලට විරෝධය පළ කරමින් වෘත්තීය සමිති 19 ක් මෙම වැඩ වර්ජනකය ක්‍රියාත්මක කිරීමට සැලසුම් කර තිබුණා.",
       "URL": "https://www.hirunews.lk/263398/දුම්රිය-වර්ජනය-තාවකාලිකව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=2130"
}