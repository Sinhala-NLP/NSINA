{
       "Source": "hirunews",
       "Timestamp": "Sunday, 15 January 2023 - 13:42",
       "Headline": "ගිවිසුම් දෙකක් රැගෙන එන ඉන්දීය විදෙස් ඇමති",
       "News Content": "එළැඹෙන 19 වනදා මෙරටට පැමිණීමට නියමිත ඉන්දීය විදේශ අමාත්‍ය එස්. ජයිශංකර්ගේ සංචාරය අතරතුර අවබෝධතා ගිවිසුම් දෙකක් අත්සන් කිරීමට නියමිත බවට වාර්තා වනවා.\nඉන් එක් ගිවිසුමක් ත්‍රිකුණාමලය සංවර්ධන ව්‍යාපෘති සඳහා වන අතර අනෙක් ගිවිසුම විදුලිබල ජාල සම්බන්ධ කිරීමේ සඳහා වන ව්‍යාපෘතියක් සඳහා වන බවයි සති අන්ත ජාතික පුවත්පත් වාර්තා කළේ.\nකෙසේ වෙතත් අප කළ විමසීමකදී රජයේ ජ්‍යෙෂ්ඨ ප්‍රකාශකයෙකු සඳහන් කළේ අදාළ ගිවිසුම් සම්බන්ධයෙන් ඉන්දීය විදේශ අමාත්‍යවරයා සමඟ දීර්ඝ ලෙස සාකච්ඡා කිරීමට බලාපොරොත්තු වන බවයි.\nඑමෙන් ම ණය ප්‍රතිව්‍යුහගතකරණය සම්බන්ධයෙන් ඉන්දියාවේ ස්ථාවරය පිළිබඳ මෙහිදී සාකච්ඡා කිරීමටද නියමිතව තිබෙනවා.",
       "URL": "https://www.hirunews.lk/325093/ගිවිසුම්-දෙකක්-රැගෙන-එන-ඉන්දීය-විදෙස්-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=600"
}