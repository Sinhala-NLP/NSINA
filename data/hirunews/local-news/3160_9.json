{
       "Source": "hirunews",
       "Timestamp": "Friday, 06 September 2019 - 17:25",
       "Headline": "ලබන අඟහරුවාදා ප්‍රදේශ කිහිපයකට පැය 18 ක ජල කප්පාදුවක්",
       "News Content": "අත්‍යාවශ්‍ය නඩත්තු කටයුත්තක් හේතුවෙන් ලබන අඟහරුවාදා පෙරවරු 9 සිට පැය 18 ක කාලයක් ප්‍රදේශ කිහිපයක ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසනවා.\nඑම මණ්ඩලය නිවේදනය කළේ අදාළ කාලය තුළ වත්තල - මාබෝල, ජා-ඇල සහ කටුනායක හා සීදුව නගර සභා බල ප්‍රදේශවලට මෙලෙස ජල සැපයුම අත්හිටුවන බවයි.\nඑසේම, වත්තල, මහර සහ ජා-ඇල ප්‍රාදේශීය සභා බල ප්‍රදේශවලට මෙන්ම, ගම්පහ ප්‍රාදේශීය සභා බල ප්‍රදේශයේ කොටසකට ද මෙලෙස ලබන අඟහරුවාදා පෙරවරු 9 සිට පැය 18 ක කාලයක් ජල සැපයුම අත්හිටුවනු ඇති.",
       "URL": "https://www.hirunews.lk/223735/ලබන-අඟහරුවාදා-ප්‍රදේශ-කිහිපයකට-පැය-18-ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=3160"
}