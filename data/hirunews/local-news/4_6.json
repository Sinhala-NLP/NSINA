{
       "Source": "hirunews",
       "Timestamp": "Wednesday, 27 September 2023 - 15:03",
       "Headline": "දුවට එපා කියූ පියාගේ දේහය මල්ලිගෙ දුව භාර­ ගනියි",
       "News Content": "රිය අන­තු­ර­කින් බර­ප­තළ තුවාල ලබා ජීවි­ත­ක්ෂ­යට පත්ව සිටි සිය පියාගේ දේහය එකම දිය­ණිය ප්‍රති­ක්ෂේප කර බාප්පාගේ දිය­ණි­යට දේහය භාර දී ගිය පුව­තක් ඊයේ (26) කෑගල්ල මහ රෝහ­ලෙන් වාර්තා වුණා.\nමෙලෙස ජීවි­ත­ක්ෂ­යට පත්ව ඇත්තේ කුරු­ණෑ­ගල ප්‍රදේ­ශයේ පදිං­චිව සිටි 76 හැවි­රිදි තිදරු පියෙක්.\nමෙම පුද්ගලයා කුරු­ණෑ­ගල ප්‍රදේ­ශයේ පදිං­චිකරුවෙක් වන අතර ඔහු තරුණ වියේදී කඩු­ග­න්නාව ප්‍රදේ­ශයේ තරු­ණි­යක් විවාහ කර­ගෙන\nඅලි ඇතුන් සමඟ පෙර­හ­ර­කින් කුරු­ණෑ­ගල නිවෙ­සට සිය මනා­ලිය කැන්දා­ගෙන ගොස් තිබෙන බවත් වාර්තා වෙනවා.\nපසුව මේ දෙදෙ­නාට ගැහැනු දරු­වන් දෙදෙ­නෙක් සහ පිරිමි දරු­වෙක් ඉපදී ඇති බවත්, පසුකාලයකදී මේ දෙදෙනා ඇති වුණ ආර­වු­ලක් හෙතු­වෙන් බිරිය සැමියා අත­හැර දරු තිදෙනා සමඟ කඩු­ග­න්නාවේ ඇයගේ මහ ගෙද­රට ගිය බවත් ඒ යන විට බාල දිය­ණි­යගේ වයස අවු­රු­ද්දක් පමණ වන බවත් අනාවරණය වෙනවා.\nමෙම කාන්තාව මේ වන විට එංග­ල­න්තයේ පදිං­චිව සිටින බවයි පැවසෙන්නේ.\nසිය පියාගේ දේහය එපා යැයි පැවසූ මොවුන්ගේ බාල දියණිය හදිසි මරණ පරී­ක්ෂ­ණ­යේදී කරුණු එළිදක්වමින් පවසා සිටියේ,\n\"මම පොඩි කාලේ තාත්තා කිහිප වරක් දැක තිබෙ­නවා. අවු­රුදු 30කට වැඩි කාල­යක ඉඳලා තාත්තා දැක නෑ. තාත්තා ගැන කිසිදු සොයා බැලී­මක් කළෙත් නෑ, තාත්තා එයාගේ මල්ලිගේ කුරු­ණෑ­ගල නිවෙ­සට කිහිප වරක් පැමිණ තිබෙ­නවා. බාප්පාගේ දුව ඒ බව මට කිවුවා. බාප්පාගේ දුව පෙරේදා (25) දුර­ක­ත­න­යෙන් මට කතා කරලා තාත්තා කෑගල්ල, ගලි­ග­මුව ප්‍රදේ­ශ­යේදී රිය අන­තු­ර­කින් මිය ගිය ගිහින් කියලා. මම එයාලා එක්ක කෑගල්ල මහ රෝහ­ලට ආවා. තාත්තගෙ දේහය බලන්න අව­ශ්‍ය­තා­වක් නෑ. දේහය භාර ගැනී­මට කැමැ­ත්තකුත් නෑ. බාප්පාගේ දුව­ටම දේහය භාර දෙන ලෙස කෑගල්ල නාග­රික රෝහල් හදිසි මරණ පරී­ක්ෂිකා රේණුකා සුබෝ­ධනී කළු­ආ­රච්චි නිශ්ශංක ඉදි­රි­යේදී කිවුවා.\" කියායි.\nපසුව මිය ගිය පුද්ග­ල­යාගේ බාල සහෝ­ද­ර­යාගේ 46 හැවි­රිදි දිය­ණිය දේහය භාර ­ගෙන කෑගල්ලේ අව­මං­ගල්‍ය ශාලා­වක තැන්පත් කළ බවත් දේහය පිළි­බ­ඳව අව­සන් කට­යුතු අද (27) කුරු­ණෑ­ගලදී සිදු කිරී­මට නිය­මි­ත‍යි.\nමිය ගිය පුද්ග­ලයා ඉකුත් 24 වන දා රාත්‍රි 9.20ට පමණ කොළඹ මහ­නු­වර ප්‍රධාන මාර්ගයේ කෑගල්ල, ගලි­ග­මුව, කොබ්බෑ­වල ප්‍රදේ­ශයේදී මාර්ගයේ ගමන් කර­මින් සිටි­යදී කොළඹ දෙස සිට මහ­නු­වර දෙසට ධාව­නය වෙමින් තිබු මෝටර් රථ­යක ගැටී ඇති බවත්, පසුව මෝටර් රථය නොනවත්වා ධාවනය කර ඇති බවත් පොලිසිය වාර්තා කළා.\nපසුව කෑගල්ල මුල­ස්ථාන පොලි­සියේ රථ­වා­හන අංශයේ නිල­ධා­රින් දෙදෙ­නකු අන­තුර සිදුව තිබු ස්ථාන­යට ගොස් මාර්ගයේ වැටී සිටි පුද්ග­ලයා කෑගල්ල මහ රෝහ­ලට ඇතු­ළත් කර තිබුණ අතර ඒ වන විටත් ඔහු ජීවි­ත­ක්ෂ­යට පත්ව තිබුණ බවයි වාර්තා වුණේ..\nමිය ගිය පුද්ග­ල­යාගේ පශ්චාත් මරණ පරී­ක්ෂ­ණය ඊයේ (26) කෑගල්ල මහ රෝහලේ සහ­කාර අධි­ක­රණ වෛද්‍ය නිල­ධාරි එන්. පී. කුල­තුංග මහ­ත්මිය විසින් සිදු කරනු ලැබුවා.\nරිය අන­තු­රක් හේතු­වෙන් පපු­වට සහ ­දෙ­පා­ව­ලට ඇති වු බහු­විධ තුවාල හේතු­වෙන් සිදු වු මර­ණ­යක් බවට කෑගල්ල නාග­රික රෝහල් හදිසි මරණ පරී­ක්ෂිකා රේණුකා සුබෝ­ධනී කළු­ආ­රච්චි නිශ්ශංක තීන්දු කළා.\nමෙම සිද්ධිය පිළිබඳ වැඩිදුර විම­ර්ශන කෑගල්ල මුල­ස්ථාන පොලි­සිය විසින් සිදු කරනු ලැබුවා.",
       "URL": "https://www.hirunews.lk/349556/දුවට-එපා-කියූ-පියාගේ-දේහය-මල්ලිගෙ-දුව-භාර­-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=4"
}