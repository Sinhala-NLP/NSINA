{
       "Source": "hirunews",
       "Timestamp": "Thursday, 15 December 2022 - 7:28",
       "Headline": "ජනපති සහ පොහොට්ටුවේ පළාත් පාලන ප්‍රධානීන් අතර හමුවක්",
       "News Content": "ජනාධිපති රනිල් වික්‍රමසිංහ සහ ශ්‍රී ලංකා පොදුජන පෙරමුණ නියෝජනය කරන පළාත් පාලන ආයතන ප්‍රධානීන් අතර හමුවක් සිදුව තිබෙනවා.\nශ්‍රී ලංකා පොදුජන පෙරමුණේ මහ ලේකම් පාර්ලිමේන්තු මන්ත්‍රී නීතිඥ සාගර කාරියවසම් කියා සිටියේ ජනාධිපති ලේකම් කාර්යාලයේ දී ඊයේ (14) මෙම හමුව පැවති බවයි.\nඊට අග්‍රාමාත්‍ය දිනේෂ් ගුණවර්ධන ද එක්ව තිබුණා.\nපොදුජන පෙරමුණේ තෝරාගත් මහනගර සභා, නගර සභා සහ ප්‍රාදේශීය සභාවල ප්‍රධානීන් 50 දෙනෙකුයි මෙලෙස ජනාධිපතිවරයා හමුවී සාකච්ඡා කර ඇත්තේ.\nඑහි දී ඉදිරි පළාත් පාලන මැතිවරණය සම්බන්ධයෙන් දීර්ඝ ලෙස සාකච්ඡා වූ බවයි ශ්‍රී ලංකා පොදුජන පෙරමුණේ මහ ලේකම් පාර්ලිමේන්තු මන්ත්‍රී සාගර කාරියවසම් සඳහන් කළේ.\nමේ අතර ඉදිරියේ දී නව දේශපාලන සන්ධානයක් බිහිවන බව ශ්‍රී ලංකා නිදහස් පක්ෂයේ සභාපති, හිටපු ජනාධිපති මෛත්‍රීපාල සිරිසේන පවසනවා.\nඅනුරාධපුර ඵෙතිහාසික ජය ශ්‍රී මහා බෝ සමිඳුන් ඊයේ වැඳපුදා ගැනීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමිනුයි ඔහු මේ බව කියා සිටියේ.",
       "URL": "https://www.hirunews.lk/322702/ජනපති-සහ-පොහොට්ටුවේ-පළාත්-පාලන-ප්‍රධානීන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=666"
}