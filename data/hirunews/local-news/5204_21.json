{
       "Source": "hirunews",
       "Timestamp": "Tuesday, 19 January 2016 - 12:39",
       "Headline": "නව හිමිකම් කොමිසමේ සාමාජිකයන්ට නොතීසි",
       "News Content": "මානව හිමිකම් කොමිෂන් සභාවේ සාමාජිකයින්ට පෙබරවාරි මස 15 වනදා අධිකරණයේ පෙනී සිටින ලෙස අභියාචනාධිකරණය අද නොතීසි නිකුත් කළා.\nඒ, එච් එන් ඞී ඒ හෙවත් උසස් තාක්ෂණ ගණකාධිකරණ ඩිප්ලෝමා සිසුන් පිරිසකට පහරදීමේ සිද්ධියක් සම්බන්ධයෙන් මානව හිමිකම් කොමිෂන් සභාව ලබාදුන් නිර්දේශ අහෝසි කිරීමේ නියෝගයක් නිකුත් කරන ලෙස ඉල්ලා පොලිස් අධිකාරී ප්‍රදීප් පනාමල්දෙණිය ගොනුකල පෙත්සමක් අද කැඳවූ අවස්ථාවේදියි.\nවිශ්වවිද්‍යාල ප්‍රතිපාදන කොමිෂන් සභාව ඉදිරිපිටදී එච් එන් ඞී ඒ සිසුන් පිරිසකට පහරදීමේ සිද්ධියට අදාළව මානව හිමිකම් කොමිසම සිදුකළ පරීක්ෂණවලින් අනතුරුව නිර්දේශ කරනු ලැබුවේ මෙම සිසුන්ගේ මුලික අයිිතිවාසිකම් කඩවී ඇති බවටයි.\nඒ අනුව අදාළ සිසුන්ට වන්දියක් ගෙවිය යුතු බවටද එම කොමිසම නිර්දේශ කර තිබුණා.\nමෙම නිර්දේශයන් අභියෝගයට ලක්කරමින් පොලිස් අධිකාරී ප්‍රදීප් පනාමල්දෙණිය ගොනුකළ පෙත්සමේ සඳහන් වන්නේ පොලීසිය අයුතු ලෙස සිය බලය නොයෙදු බවයි.\nකෙසේ වෙතත් ඉදිරිපත්වූ කරුණු සළකා බැලූ ද්විපුද්ගල අභියාචනාධිකරණ විනිසුරු මඩුල්ල පෙබරවාරි 15 වනදා මානව හිමිකම් කොමිසමේ සාමාජිකයන්ට අධිකරණයේ පෙනී සිටින ලෙස නොතීසි නිකුත් කළා.",
       "URL": "https://www.hirunews.lk/124290/නව-හිමිකම්-කොමිසමේ-සාමාජිකයන්ට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=5204"
}