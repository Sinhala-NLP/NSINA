{
       "Source": "hirunews",
       "Timestamp": "Friday, 19 November 2021 - 19:04",
       "Headline": "ජනපති සහ අගමැති ජයශ්‍රී මහා බෝ සමිඳුන් වැඳ පුදා ගනියි (වීඩියෝ)",
       "News Content": "ජනාධිපති ගෝඨාභ්‍ය රාජපක්ෂ සහ අග්‍රාමාත්‍ය මහින්ද රාජපක්ෂ අද (19) අනුරාධපුර ඓතිහාසික ජය ශ්‍රී මහා බෝ සමිඳුන් වැඳ පුදා ගත්තා.\nබෝ සමිඳුන් උදෙසා උදෑසන කිරි ආහාර පූජාව සිදු කෙරුණේ ද ජනාධිපතිවරයාගේ ප්‍රධානත්වයෙන්.\nඑසේම, අටමස්ථානාධිපති ආචාර්ය පූජ්‍ය පල්ලේගම සිරිනිවාස නාහිමියන් ද බැහැදැක ආශිර්වාද ලබා ගත් ජනාධිපතිවරයා ශ්‍රී මහාබෝධීන් වහන්සේ වන්දනා කිරීමට පැමිණ සිටි ජනතාව සමග සුහද කතාබහක ද නිරත වුණා.\nඑසේම, අග්‍රාමාත්‍ය මහින්ද රාජපක්ෂ ද ජයශ්‍රී මහා බෝ සමිඳුන් වැඳ පුදා ගැනීමෙන් අනතුරුව අටමස්ථානාධිපති ආචාර්ය පූජ්‍ය පල්ලේගම සිරිනිවාස නාහිමියන් බැහැදැක ආශිර්වාද ලබා ගත් බවයි අග්‍රාමාත්‍ය මාධ්‍ය අංශය සඳහන් කළේ.\nමේ අතර, ත්‍රෛනිකායික අනුනායක නාහිමිපාණන් වහන්සේ ඇතුළු දිවයිනේ නන්දෙසින් වැඩම කළ මහා සංඝරත්නය සඳහිරු සෑය අභියසදී අද දහවල් සංඝගත දක්ෂිණාවක් ද පැවැත්වුණා.",
       "URL": "https://www.hirunews.lk/288571/ජනපති-සහ-අගමැති-ජයශ්‍රී-මහා-බෝ-සමිඳුන්-වැඳ-පුදා-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1550"
}