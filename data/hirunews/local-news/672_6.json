{
       "Source": "hirunews",
       "Timestamp": "Monday, 12 December 2022 - 12:50",
       "Headline": "නීතිවිරෝධීව ඝාතනය කළ වල් ඌරුමස් සමග පුද්ගලයෙකු පොලිස් අත්අඩංගුවට",
       "News Content": "විශේෂ කාර්‍ය බලකාය කිලිනොච්චිය කඳවුරේ නිලධාරින්ට ලද යුද හමුදා බුද්ධි තොරතුරකට අනුව සිදු කළ වැටලීමක දී පුද්ගලයෙකු නීතිවිරෝධී අවි ආයුධ හා වල් ඌරු මස් සමග පොලිස් අත් අඩංගුවට ගෙන තිබෙනවා.\nසැකකරු අත් අඩංගුවට ගන්නා අවස්ථාවේ දී ඔහු සතුව තිබී මෙරට නිෂ්පාදිත ගිනි අවි 03ක්, ටී56 උණ්ඩ 250ක්, කඩුවක්, පිහි හා වල් ඌරු මස් කිලෝග්‍රෑම් 08ක් ද සොයා ගැනුණා.\nඑමෙන්ම නීතිවිරෝධී මත්පැන් පෙරීමට යොදා ගන්නා තඹ දඟර ද සොයා ගෙන තිබෙන බවයි විශේෂ කාර්‍ය බලකාය පැවසුවේ.\nසිද්ධිය සම්බන්ධයෙන් අත් අඩංගුවට ගත් පුද්ගලයා 29 හැවිරිදි කිලිනොච්චිය ප්‍රදේශයේ ම පදිංචිකරුවෙක්.",
       "URL": "https://www.hirunews.lk/322495/නීතිවිරෝධීව-ඝාතනය-කළ-වල්-ඌරුමස්-සමග-පුද්ගලයෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=672"
}