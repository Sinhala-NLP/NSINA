{
       "Source": "hirunews",
       "Timestamp": "Friday, 16 September 2022 - 19:23",
       "Headline": "චීනයේ මහල් ගොඩනැගිල්ලක දැවැන්ත ගින්නක්",
       "News Content": "චීනයේ Changsha නගරයේ මහල් ගොඩනැගිල්ලක දැවැන්ත ගින්නක් හටගෙන තිබෙනවා.\nවිදෙස් වාර්තාවල දැක්වෙන්නේ මහල් 42 කින් යුත් ගොඩනැගිල්ලේ එක් පසෙකින් දැවැන්ත ගිනිදැල් පැතිර යන බවයි.\nමේ වන විට අදාළ ගින්න නිවා දමා ඇති අතර ජීවිත හානි කිසිවක් මෙතෙක් වාර්තා වී නොමැති බවයි චීන බලධාරීන් පවසන්නේ.\nගින්නට හේතුව කුමක්ද යන්න මෙතෙක් අනාවරණ වී නැහැ.\nවිදෙස් මාධ්‍ය වාර්තාවලට අනුව, මෙම ගොඩනැගිල්ල 2000 වර්ෂයේදී නිම කරන ලද එකක් වනවා.\nඅඩි 720ක් පමණ උසැති මෙම ගොඩනැගිල්ලේ ගින්න නිවා දැමීමට ගිනි නිවන භටයින් 280ක් පමණ එක්වී තිබෙනවා.",
       "URL": "https://www.hirunews.lk/315587/චීනයේ-මහල්-ගොඩනැගිල්ලක-දැවැන්ත-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=863"
}