{
       "Source": "hirunews",
       "Timestamp": "Saturday, 24 June 2017 - 12:56",
       "Headline": "ඩෙංගු 69,380 ඉක්මයි",
       "News Content": "වසරේ ගත වූ කාලසීමාව තුළ වාර්තා වූ ඩෙංගු රෝගීන්ගේ සංඛ්‍යාව මේ වන විට 69,380 දක්වා ඉහළ ගොස් තිබෙනවා.\nඩෙංගු මරණ 200ක් සිදුවී ඇති අතර, රෝගීන් වැඩි ප්‍රමාණයක් වාර්තා වන්නේ බස්නාහිර පළාතෙන් බවයි වසංගත රෝග විද්‍යා ඒකකය පවසන්නේ.\nපාසල් ළමයින් අතර ඩෙංගු රෝගය පැතිරීම ද සියයට 20කින් පමණ කැපී පෙනෙන ලෙස වර්ධනය වී ඇති බව සෞඛ්‍ය අමාත්‍යාංශය සඳහන් කළා.\nවිශේෂයෙන් ඩෙංගු වාහක මදුරුවන් පෙරවරු 6 සිට 9 දක්වා කාලය තුළ සක්‍රියව සිටීම ඊට හේතුවයි.\nමේ නිසා පාසල්වල දිනපතා පෙරවරු 11 සිට 12 දක්වා පිරිසිදු කිරීමේ වැඩසටහනක් අධ්‍යාපන අමාත්‍යාංශය සහ සෞඛ්‍ය අමාත්‍යාංශය එක්ව මේ වන විට ආරම්භ කර තිබෙනවා.\nඩෙංගු වෛරසයේ ප්‍රභේද 4ක් අතුරෙන් වැඩිම සංකූලතාවක් සහිත දෙවන කාණ්ඩයේ ඩෙංගු වෛරසය වැඩි වශයෙන් දක්නට ලැබීම නව ප්‍රවණතාවක් බව ඩෙංගු ප්‍රජා විශේෂඥ වෛද්‍ය ප්‍රශිලා සමරවීර සඳහන් කළා.",
       "URL": "https://www.hirunews.lk/164313/ඩෙංගු-69380-ඉක්මයි",
       "Category": "Local News",
       "Parent URL": "https://www.hirunews.lk/local-news.php?pageID=4454"
}