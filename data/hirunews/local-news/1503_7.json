{
       "Source": "hirunews",
       "Timestamp": "Friday, 10 December 2021 - 19:05",
       "Headline": "තැන තැන අයවැය ගැටුම් (වීඩියෝ)",
       "News Content": "ජා-ඇල නගර සභාවේ මාසික සභා රැස්වීම අද පැවති අවස්ථාවේදී උණුසුම් තත්වයක් ඇති වුණා.\nඒ, මහ සභා රැස්වීම නීති විරෝධී ලෙස පවත්වන බවට චෝදනා කරමින් විපක්ෂයේ මන්ත්‍රීවරුන් පිරිසක් විසින් සභා ගර්භය ඉදිරිපිටදී න්‍යාය පත්‍රය ගිනි තැබීමත් සමගයි.\nමේ අතර, බෙන්තර ප්‍රාදේශීය සභාවේ අයවැය කියවීම අතරතුර උණුසුම් තත්ත්වයක් ඇතිවුණා.\nඒ, විවාදයේදී ඇති වූ මත ගැටුමක් දුරදිග යෑමෙන් සමගි ජන බලවේගයට සහය දක්වන එක්සත් ජාතික පක්ෂ මන්ත්‍රීවරයෙකු විසින් එම පක්ෂයේම වෙනත් මන්ත්‍රීවරයෙකුට ජල බෝතල් ප්‍රහාරයක් එල්ල කිරීමට උත්සාහ කිරීමත් සමඟයි.\nකෙසේ වෙතත්, ශ්‍රී ලංකා පොදුජන පෙරමුණට බලය හිමි බෙන්තර ප්‍රාදේශීය සභාවේ අයවැය වැඩි ඡන්ද 07 කින් සම්මත වුණා.",
       "URL": "https://www.hirunews.lk/290635/තැන-තැන-අයවැය-ගැටුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1503"
}