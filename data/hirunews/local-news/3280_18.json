{
       "Source": "hirunews",
       "Timestamp": "Wednesday, 26 June 2019 - 13:24",
       "Headline": "ලක්ෂ 22 ක විදේශීය දුම්වැටි සමඟ සැකකරුවෙකු අත්අඩංගුවට",
       "News Content": "ඩුබායි සිට නීතිවිරෝධී ලෙස මෙරටට රැගෙන ආ රුපියල් විසි දෙලක්ෂයක් පමණ වටිනා දුම්වැටි තොගයක් සමඟ පුද්ගලයෙකු කටුනායක බණ්ඩාරනායක ගුවන්තොටුපල රේගුව මගින් අත්අඩංගුවට ගෙන තිබෙනවා.\n30 හැවිරිදි මෙම සැකකරු ගමන් මලු 5 ක් තුළ සඟවා මෙලෙස රැගෙන ආ දුම්වැටි ප්‍රමාණය 36,400 ක් බවයි වැඩබලන රේගු මාධ්‍ය ප්‍රකාශක රේගු අධිකාරි ලාල් වීරකෝන් සඳහන් කළේ.\nඅද අලුයම 1.30 ට පැමිණි ෆ්ලයි ඩුබායි ගුවන් සේවයට අයත් එෆ්. ඉසෙඞ් 557 දරණ ගුවන් යානයෙන් පැමිණි සැකකරු ගම්පහ - යක්කල ප්‍රදේශයේ පදිංචිකරුවෙකු වනවා.",
       "URL": "https://www.hirunews.lk/219147/ලක්ෂ-22-ක-විදේශීය-දුම්වැටි-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3280"
}