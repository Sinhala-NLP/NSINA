{
       "Source": "hirunews",
       "Timestamp": "Tuesday, 29 August 2023 - 15:07",
       "Headline": "තවත් මාස දෙකකට විදුලිය මණ්ඩලයෙන් දෙයි",
       "News Content": "පවතින වියළි කාලගුණ තත්ත්වය හමුවේ වුවද මාස දෙක හමාරක පමණ කාලයක් මණ්ඩලයට අයත් බලාගාරවලින් විදුලිය උත්පාදනය කළ හැකි බව, ලංකා විදුලි බල මණ්ඩලයේ ජ්‍යෙෂ්ඨ විදුලි ඉංජිනේරු සංගමය පවසනවා.\nකෙසේ වෙතත් විදුලි බල මණ්ඩලයට අයත් ජල විදුලි බලාගාරවලින් ඊයේ උත්පාදනය කර තිබුණේ, ගිගාවොට් පැය 6.26ක් පමණයි.\nපවතින වියළි කාලගුණයත් සමඟ විදුලි සැපයුමට දැඩි බාධා එල්ල වී ඇති පසුබිමක ඊයේ දිනය වනවිට විදුලි බල මණ්ඩලයට අයත් ජල විදුලි බලාගාරවලින් උත්පාදනය කර තිබුණේ, ගිගාවොට් පැය 6.26ක් පමණක් වන අතර, එය ප්‍රතිශතයක් ලෙස සමස්ත නිෂ්පාදනයෙන් 12.7% ක ප්‍රමාණයක්.\nඊයේ දින 51% කට වැඩි ප්‍රතිශතයකින් විදුලිය නිපදවා ඇත්තේ ගල් අඟුරු සහ තාප බලාගාරවලින්.",
       "URL": "https://www.hirunews.lk/346529/තවත්-මාස-දෙකකට-විදුලිය-මණ්ඩලයෙන්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=64"
}