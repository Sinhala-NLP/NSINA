{
       "Source": "hirunews",
       "Timestamp": "Friday, 09 June 2017 - 11:45",
       "Headline": "කිලිනොච්චියේදී යතුරුපැදිවලින් යමින් සිටි පිරිසකට ප්‍රහාරයක් (ඡායාරූප)",
       "News Content": "යාපනය දක්වා ගමන් කරමින් සිටි තරුණයන් පිරිසකට කිලිනොච්චිය ප්‍රදේශයේදී තියුණු ආයුධවලින් පහරදීමක් සිදුව ඇතැයි කිලිනොච්චිය ප්‍රදේශවාසීන් පවසනවා.\nඅප වාර්තාකරු සඳහන් කළේ යතුරුපැදිවලින් නාගදීප වන්දනාවේ යමින් සිටි පිරිසකට මෙම පහරදීම සිදුව ඇති බවයි.\nකෙසේවෙතත් පහරදීමෙන් තරුණයන්ට හානියක් සිදුව නොමැති අතර ඔවුන් ගමන් කළ යතුරුපැදිවලට හානි සිදුව තිබෙනවා.\nපොලිසිය සඳහන් කර ඇත්තේ පහරදීමට සම්බන්ධ පුද්ගලයන් සොයා පරීක්ෂණ සිදු කරන බවයි.\nඡායාරූප - කිලිනොච්චිය මාධව කුලසුරිය",
       "URL": "https://www.hirunews.lk/163166/කිලිනොච්චියේදී-යතුරුපැදිවලින්-යමින්-සිටි-පිරිසකට-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4477"
}