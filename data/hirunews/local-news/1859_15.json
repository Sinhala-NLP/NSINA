{
       "Source": "hirunews",
       "Timestamp": "Saturday, 26 June 2021 - 11:19",
       "Headline": "ඊයේ වැඩිම කොරෝනා ආසාදිතයින් කොළඹින් (වීඩියෝ)",
       "News Content": "ඊයේ (25) දිනයේ මෙරටින් වාර්තා වූ කොරෝනා ආසාදිතයන්ගෙන් වැඩිම පිරිස කොළඹ දිස්ත්‍රික්කයෙන් වාර්තා වී තිබෙනවා.\nඑම සංඛ්‍යාව 378ක්.\nඊයේ මෙරටින් ආසාදිතයින් 1876 දෙනෙකු වාර්තා වී තිබුණා.\nකොළඹ දිස්ත්‍රික්කයෙන් ඊයේ වාර්තා වූ ආසාදිතයින්ගෙන් 69 දෙනෙකු කොළඹ මහනගර සභා බල ප්‍රදේශයෙන් වාර්තා වී ඇති අතර, අවිස්සාවේල්ලෙන් 62 දෙනෙකු සහ දෙහිවලින් 43 දෙනෙකු හඳුනාගෙන තිබෙනවා.\nමීට අමතරව, කළුතර දිස්ත්‍රික්කයෙන් ආසාදිතයින් 347 දෙනෙකු ද, ගම්පහ දිස්ත්‍රික්කයෙන් ආසාදිතයින් 176 දෙනෙකු ද ඊයේ (25) වාර්තා වූ බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ.",
       "URL": "https://www.hirunews.lk/275373/ඊයේ-වැඩිම-කොරෝනා-ආසාදිතයින්-කොළඹින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1859"
}