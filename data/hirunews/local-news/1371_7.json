{
       "Source": "hirunews",
       "Timestamp": "Monday, 07 February 2022 - 10:30",
       "Headline": "හිජාස් හිස්බුල්ලාට ඇප (වීඩියෝ)",
       "News Content": "නීතීඥ හිජාස් හිස්බුල්ලාට ඇප ලබාදීමට අභියාචනාධිකරණය නියෝග කර තිබෙනවා.\nඅන්තවාදී දේශනා ප්‍රචාරය කිරීමේ චෝදනා මත ත්‍රස්තවාදය වැළැක්වීමේ පනත යටතේ වසර දෙකකට ආසන්න කාලයක් අපරාධ පරීක්ෂණ දෙපාර්තමේන්තු අත්අඩංගුවේ පසුවූ නීතිඥ හිජාස් හිස්බුල්ලා හට ඇප ලබාදෙන ලෙස අභියාචනාධිකරණය අද පුත්තලම මහාධිකරණයට නියෝග කර තිබෙනවා.\nමානව හිමිකම් නීතිඥයකු වන හිජාස් හිස්බුල්ලා අපරාධ පරීක්ෂණ දෙපාර්තමේන්තු අත්අඩංගුවට පත් වූයේ පාස්කු ප්‍රහාරය සම්බන්ධයෙන් සිදුකෙරුණු විමර්ශන අතරවාරයේදීයි.\nඅත්අඩංගුවේ පසු වන අතර වාරයේ වරින් වර සිදු කෙරුණු ඇප ඉල්ලීම් ගණනාවක් ප්‍රති ප්‍රතික්ෂේප කෙරුණු හිජාස් හිස්බුල්ලා මාස 18 කට අධික කාලයක් රක්ෂිත බන්ධනාගාර ගතව සිටියා.",
       "URL": "https://www.hirunews.lk/296369/හිජාස්-හිස්බුල්ලාට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1371"
}