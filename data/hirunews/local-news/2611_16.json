{
       "Source": "hirunews",
       "Timestamp": "Saturday, 04 July 2020 - 9:01",
       "Headline": "නීරෝධායන වූ තවත් 151ක් නිවෙස් වෙත",
       "News Content": "වවුනියාව වේලාන්කුලම වන්නි ගුවන් හමුදා කඳවුරේ ස්ථාපනය කරන ලද නීරෝධායන මධ්‍යස්ථානයේ දී සාර්ථකව දින 14 ක නීරෝධායනයට ලක්වූ විදෙස් ගතව සිට පැමිණි පුද්ගලයින් 151 දෙනෙකු තම නිවෙස් බලා පිටත්ව හැරීම අද (04) එම කඳවුරු භූමියේ දී  සිදු වුණා.\nමෙම පිරිස දින 14ක සාර්ථක නීරෝධායන ක්‍රියාවලියකට ලක් කිරීමෙන් පසු පීසීආර් පරික්ෂණයකින් ද අනතුරුව අද (04) මෙලෙස පිටත්ව ගියා.\nසාර්ථකව නිරෝධායන ක්‍රියාවලියට ලක්වීම සම්බන්ධයෙන් සහතික පත්‍රයක්ද ඔවුනට පිරිනමනු ලැබුවා.\nනුවර,මඩකලපුව,ගාල්ල, කොළඹ හා ආශ්‍රිත ප්‍රදේශවල පදිංචි ඔවුන් තම නිවෙස් බලා පිටත්ව යාමට ප්‍රථම මාධ්‍යයට අදහස් දක්වමින් ආරක්ෂක අංශ වලටත් රජයටත් තම ස්තූතිය පුද කළ බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/244652/නීරෝධායන-වූ-තවත්-151ක්-නිවෙස්-වෙත",
       "Category": "Local News",
       "Parent URL": "https://www.hirunews.lk/local-news.php?pageID=2611"
}