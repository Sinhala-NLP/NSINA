{
       "Source": "hirunews",
       "Timestamp": "Friday, 24 March 2017 - 8:27",
       "Headline": "තවත් සක්විති කෙනෙක් දඹුල්ල රවටයි (ඡායාරූප)",
       "News Content": "එක්සත් ජාතීන්ගේ කලාපිය නියෝජිතයා ලෙස පෙනී සිටිමින් ගොවීන්ගෙන් සල්ලි ගරන පුද්ගලයකු සොයා පොලිස් පරීක්ෂණ ආරම්භ කර තිබෙනවා.\nමේ පුද්ගලයා ගැන තොරතුරු අනාවරණය වුයේ දඹුල්ල ප්‍රදේශයේ ගොවීන් රැසකට ගොවිතැන සඳහා ටැක්ටර් ලබාදීම සඳහා බව පවසමින් එක් ගොවියකුගෙන් එක්ලක්ෂ අනුදහස බැගින් ලබාගෙන පලා යාමෙන් පසුවයි.\nමෙම පුද්ගලයා දඹුල්ල ප්‍රදේශයේ නිවසක කාමරයක් කුලියට ගෙන කාලයක් සිට තිබෙනවා.\nගොවීන්ට මෙම පුද්ගලයා ගැන සැක සිතී නැවතී සිටින කාමරයට පැමිණ ප්‍රශ්ණ කරන්නට යද්දී සැකකරු සිය රෙදිපිළි බඩුමුට්ටු දමා පලාගොස් තිබෙනවා.\nඔහුගේ හැදුනුම්පත ද ඒ අතර තිබී ඇති අතර ඔහු ජනක ප්‍රියදර්ශන වීරක්කොඩි නමැති කුරුදුවත්ත, ගම්පොල පදිංචිකරුවෙක්.\nමොහු ගොවීන් රවටා ලබාගන්න මුදල්වලින් කොටසක් සිය බිරිදගේ නමට ඇති ගිණුමකට බර කර තිබෙනවා.\nඔහු නැවතී සිටි කාමරයේ ඉතා වටිනා ඇදුම් පැළදුම් ,සුවද විලවුන් ,වටිනා පාවහන් රැසක් ,රට හැමතැනකම බොහෝ දෙනකුගේ හැදුනුම්පත් ඡායා පිටපත්,ඉඩම් ඔප්පු ,දුරකථන අංක දහසකට වැඩි ලේකනයක් ,ලක්ෂ ගණනාවක ලොතරැයි පත් වගේම ලක්ෂ ගන්නනාවක පාවිච්චි කළ දුරකථන පෙරගෙවුම් කාඩ් පත් තිබු බවයි අප වාර්තාකරු සඳහන් කළේ.\nමේ අතරේ තිබු දුරකථන අංක කීපයකට ප්‍රදේශවාසීන් ඇමතුම් දී සොයා බලද්දී රටේ ප්‍රදේශ ගණනාවක ජනතාවට මෙම ජාවාරම සිදුකර ඇති බවත් භික්ෂුන් වහන්සේලා රැසකටද මේ ආකාරයෙන් වංචා කර ඇති බව හෙළිවී තිබෙනවා.",
       "URL": "https://www.hirunews.lk/157591/තවත්-සක්විති-කෙනෙක්-දඹුල්ල-රවටයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4598"
}