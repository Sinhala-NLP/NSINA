{
       "Source": "hirunews",
       "Timestamp": "Monday, 13 March 2017 - 12:50",
       "Headline": "හොරණ ගුරුවරියගේ මරණය ගැන පොලිසියට සැකයක්",
       "News Content": "මොරගහහේන - වීදියගොඩ - හාලපිටිය ප්‍රදේශයේ නිවසක් පිටුපස තිබී අභිරහස් ලෙස මිය ගිය කාන්තාවකගේ මළ සිරුරක් සොයාගෙන තිබෙනවා.\nඅද අලූයම පොලිස් හදිසි ඇමතුම් අංකයට ලද තොරතුරකට අනුව සොයා ගත් මෙම මළ සිරුර 58 හැවිරිදි බණ්ඩාරගම - පතහාවත්ත ප්‍රාථමික විද්‍යාලයේ ගුරුවරියකගේ බවයි පොලීසිය ප්‍රකාශ කළේ.\nඇය අද අලූයම අවදි වී වැසිකිලියට ගොස් තිබෙනවා.\nඑහෙත් නිවසට නොපැමිණි නිසා ඇගේ සැමියා පරීක්ෂා කර ඇති අතර, එහිදී දෙඅත් ගැට ගසා සිහි මුර්ජාව සිටි ඇගේ සිරුර හමුවී ඇති බවයි පොලීසිය කියා සිටියේ.\nපසුව මෙම කාන්තාව හොරණ රෝහලට ඇතුළත් කර ඇති අතර, ඒ වන විට ඇය මිය ගොස් සිටි බව පොලීසිය කියා සිටියා.\nකෙසේ වෙතත්, මෙම ගුරුවරියගේ මරණය ඝාතනයක් බවට පොලීසිය සැක කරනවා.\nඒ අනුව අංශ කිහිපයක් ඔස්සේ විමර්ශන සිදුකරන බවයි මොරගහහේන පොලීසියේ උසස් නිලධාරියෙකු කියා සිටියේ.",
       "URL": "https://www.hirunews.lk/156743/හොරණ-ගුරුවරියගේ-මරණය-ගැන-පොලිසියට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=4617"
}