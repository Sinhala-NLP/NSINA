{
       "Source": "hirunews",
       "Timestamp": "Thursday, 06 July 2017 - 12:50",
       "Headline": "රථගාලේ ගිනි අවිය ගැන පරික්ෂණ",
       "News Content": "මුදල් අමාත්‍යාංශයේ රථගාලක නවතා තිබූ කළු පැහැති සුඛෝපභෝගී ජීප් රථයක තිබී රිවෝල්වරයක් සොයා ගැනීමේ සිද්ධිය සම්බන්ධයෙන් පුළුල් පරීක්ෂණයක් ආරම්භ කර තිබෙනවා.\nපොලීසිය සඳහන් කළේ  එම රථයේ රියදුරු ඇතුලූ පුද්ගලයන් කිහිපදෙනෙකුගෙන් මේ වනවිටත් සිද්ධිය පිළිබඳව ප්‍රකාශ ලබාගෙන ඇති බව සඳහන්.\nපසුගිය තුන්වනදා මුදල් අමාත්‍යාංශ රථගාලේ නවතා තිබූ සුඛෝපභෝගී ජීප් රථයක් තුළ තිබියදී මෙම රිවෝල්වරය හමුවී තිබුණේ එහි රියදුරුටයි.\nමෙම ජීප් රථය මීට පෙර භාවිතා කර ඇත්තේ රජයේ නියෝජ්‍ය අමාත්‍යවරයෙකු  විසින්.\nරිවෝල්වරයේ හිමිකාරීත්වය සම්බන්ධයෙන් විශේෂ විමර්ශනයක් සිදුකරන බවයි කොටුව පොලීසියේ ජ්‍යෙෂ්ඨ නිලධාරියෙකු අප කළ විමසීමකදී සඳහන් කළේ.",
       "URL": "https://www.hirunews.lk/165224/රථගාලේ-ගිනි-අවිය-ගැන-පරික්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4435"
}