{
       "Source": "hirunews",
       "Timestamp": "Saturday, 04 February 2017 - 18:25",
       "Headline": "එක්වෙන්න, වෙන්ව සිටින මන්ත්‍රීවරුන් සාකච්ඡා කරනවා - ඇමති එස්.බී.",
       "News Content": "එකමුතුවක් ගොඩ නගා ගැනීම සදහා ඒකාබද්ධ විපක්ෂයේ සිටින නිදහස් පක්ෂයේ මන්ත්‍රීවරුන් ආණ්ඩුව සමග සාකච්ජා කරමින් සිටින බව අමාත්‍ය එස්.බී.දිසානායක පවසනවා.\nඅමාත්‍යවරයා මේ බව කියා සිටියේ මහනුවර ප්‍රදේශයේ අද (04) පැවති ජනහමුවකින් අනතුරුව මාධ්‍යවේදින් නැගු ප්‍රශ්න කිහිපයකට ද පිළිිතුරු ලබා දෙමින්.\nපළාත් පාලන මැතිවරණයට වෙනම තරඟ කරන බවට හිටපු ජනාධිපතිවරයා සිදුකළ ප්‍රකාශය සම්බන්ධයෙන් කළ විමසීමකදී අමාත්‍යවරයා කියා සිටියේ එම පාර්ශවයද එක්වීම සම්බන්ධයෙන් සාකච්ඡා කරමින් සිටින බවයි.\nඑමෙන්ම, කැබිනට් සංශෝධනයක් සිදුවන්නේද යන්න සම්බන්ධයෙන් විමසූ පැනයකට පිළිතුරු ලබාදෙමින් අමාත්‍යවරයා කියා සිටියේ එවැන්නක් සිදුකරන්නේ නම් ජනාධිපතිවරයා සහ අග්‍රමාත්‍යවරයා සාකච්ඡා කර සිදුකරනු ඇති බවයි.",
       "URL": "https://www.hirunews.lk/153678/එක්වෙන්න-වෙන්ව-සිටින-මන්ත්‍රීවරුන්-සාකච්ඡා-කරනවා-ඇමති-එස්-බී",
       "Category": "Local News",
       "Parent URL": "https://www.hirunews.lk/local-news.php?pageID=4677"
}