{
       "Source": "hirunews",
       "Timestamp": "Friday, 03 February 2017 - 9:21",
       "Headline": "නිදහස් සැමරුම් උළෙලට මාර්ග කිහිපයක් වැසේ",
       "News Content": "නිදහස් සැමරුම් උළෙල වෙනුවෙන් සහ එහි පෙරහුරු වෙනුවෙන් හෙට මාර්ග කිහිපයක් වසා තැබෙන බව පොලිසිය පවසනවා.\nඑමෙන්ම වසා තැබෙන මාර්ග වෙනුවෙන් විකල්ප මාර්ග ද හඳුන්වාදී ඇති බවයි පොලිසිය නිවේදනය කලේ.\nමීට අමතරව නිදහස් සමරු උළෙලට පැමිණෙන රථ වාහන ගාල් කිරීමට ද ස්ථාන නම්කර තිබෙනවා.\nඒ අනුව හෙට (04) අලූයම 5 සිට මධ්‍යහ්න 12 දක්වා මෙම රථවාහන සැලැස්ම ක්‍රියාත්මක වනු ඇති.\nඑම කාලය තුළ ගාලූපාරේ, ගාලූමුවදොර වටරවුම සිට පරණ පාර්ලිමේන්තු වටරවුම දක්වා මාර්ගය මෙන්ම, චෛත්‍ය පාර ද වසා තැබෙන බවයි පොලිස් මූලස්ථානය නිවේදනය කළේ.\nඋදෑසන 7 සිට මධ්‍යහ්න 12 දක්වා කාලය තුළ කොල්ලූපිටිය හන්දියෙන් ගාලූමුවදොර වටරවුම දෙසට ඇතුළු වීම වළක්වා ඇති අතර, එමෙන්ම, කොල්ලූපිටිය ශාන්ත මයිකල් වටරවුමෙන් ගාලූපාර දෙසට ඇතුළුවීම ද මෙම කාලය තුළ තහනම් කර තිබෙනවා.\nරොටුන්ඩා වටරවුමෙන් ගාලූපාර දෙසට ඇතුළුවීම, සෙරමික් හන්දියෙන් පරණ පාර්ලිමේන්තුව දෙසට ඇතුළුවීම, යෝක් වීථියෙන් ලංකා බැංකු මාවත දෙසට ඇතුළු වීම මෙන්ම, සිනෝර් හන්දියෙන් සී.ටී. ඕ හන්දිය දෙසට ඇතුළුවීම ද එම කාලයේ සීමා කර තිබෙනවා.\nකොටුව සී.ටී. ඕ හන්දියෙන් සෙරමික් හන්දිය දෙසට ඇතුළුවීම හා මාකන් මාකර් මාවත, උත්තරානන්ද මාවත හන්දිය දෙසින් ගාලූමුවදොර වටරවුම දෙසට ඇතුළුවීම ද වළක්වා තිබෙනවා.\nඑහෙත්, එම කාලයේදී පදිංචිකරුවන්ට සහ කාර්යාල සදහා යන සේවකයින්ට එම මාර්ග භාවිත කිරීමට අවස්ථාව ලබාදී තිබෙනවා.",
       "URL": "https://www.hirunews.lk/153559/නිදහස්-සැමරුම්-උළෙලට-මාර්ග-කිහිපයක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4679"
}