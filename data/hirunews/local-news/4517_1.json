{
       "Source": "hirunews",
       "Timestamp": "Monday, 15 May 2017 - 11:38",
       "Headline": "බැසිල්ට එරෙහි බට නඩුව කල් යයි",
       "News Content": "පසුගිය ජනාධිපතිවරණ සමයේ දේශපාලන කටයුතුවලට G I බට මිලට ගෙන පළාත් පාලන ආයතන වෙත බෙදා හැර රජයේ මුදල් අවභාවිත කළ බවට හිටපු අමාත්‍ය බැසිල් රාජපක්ෂ හා දිවි නැගුම සංවර්ධන දෙපාර්තමේන්තුවේ හිටපු අධ්‍යක්ෂ ජෙනරාල් කිත්සිරි රණවකට එරෙහිව නීතිපතිවරයා පවරා ඇති නඩුව ලබන ජූලි 26 දක්වා කල් දැමීමට කොළඹ මහාධිකරණ විනිසුරු ඒ ඒ ආර් හෙයියන්තුඩුව අද(15) තීන්දු කළා.\nවිත්තිකරුවන් වෙනුවෙන් පෙනී සිටින ජනාධිපති නීතීඥවරයා පැවසුවේ නීතිපතිවරයා විසින් ඉදිරිපත් කර ඇති, පැමිණිල්ලේ සාක්ෂිකරුවන්ගේ සමහර සාක්ෂි සටහන් නිවැරදිව තමා වෙත ලැබී නොමැති බවයි.",
       "URL": "https://www.hirunews.lk/161374/බැසිල්ට-එරෙහි-බට-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4517"
}