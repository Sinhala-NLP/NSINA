{
       "Source": "hirunews",
       "Timestamp": "Tuesday, 22 March 2016 - 12:42",
       "Headline": "වසර 25ට පසු විජේවීර යක්කලින් හමුවේ",
       "News Content": "යක්කල - මල්වතුහිරිපිටිය ප්‍රදේශයේ කන්දක ගල් ගුහාවක තිබී ඊයේ සොයා ගත් ජනතා විමුක්ති පෙරමුණේ නිර්මාතෘ රෝහණ විජේවීරගේ දැව පිළිරුවට වසර 25ක් පමණ පැරණි බව හෙළි වී තිබෙනවා.\nඊයේ පස්වරුවේ පොලිස් හදිසි ඇමතුම් අංශයට ලැබුණු තොරතුරක් මත මෙය සොයා ගත් අතර එය මේ වනවිට පොලිස් භාරයට ගෙන තිබෙන බවයි පොලිසිය ප්‍රකාශ කළේ.\nඑහිදී පිලිකුත්තුව පූජා භූමියේ පුරාවිද්‍යා නිලධාරින් විසින් ද පිළිරුව පරීක්ෂා කරනු ලැබුවා.\nඑහිදී මෙය වසර 25 කට පමණ පැරණි පිළිරුවක් බවට තහවුරුවී තිබෙනවා.\nකිසියම් කෙනෙකු එම පිළිරුව ගල්ගුහාවේ සගවා ඇති බවටයි පොලිසිය සැක පළ කරන්නේ.",
       "URL": "https://www.hirunews.lk/129087/වසර-25ට-පසු-විජේවීර-යක්කලින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5120"
}