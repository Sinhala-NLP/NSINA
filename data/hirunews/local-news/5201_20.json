{
       "Source": "hirunews",
       "Timestamp": "Thursday, 21 January 2016 - 15:11",
       "Headline": "නිදහස් පක්ෂය දෙකඩ කිරීමට වුවමනාවක් නැහැලු",
       "News Content": "ශ්‍රී ලංකා නිදහස් පක්ෂය හෝ වෙනත් පක්ෂයක් දෙකඩ කිරීමට තමන් උත්සාහ නොකරන බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nඑම පෙරමුණේ පක්ෂ කාර්යාලය නව කාර්යාලයකට රැගෙන ඒමේ අවස්ථාවට කොළඹදී අද එක්වෙමින් මන්ත්‍රීවරයා මෙම ප්‍රකාශය සිදුකළේ පසුගියදා අමාත්‍ය මහින්ද අමරවීර කරනු ලැබූ ප්‍රකාශයකට පිළිතුරු ලෙසයි.\nමාධ්‍ය හමුවකදී අමාත්‍ය මහින්ද අමරවීර කියා සිටියේ ශ්‍රී ලංකා නිදහස් පක්ෂයට බාහිරව සිටින පක්ෂවල කිහිප දෙනෙකු නිදහස් පක්ෂය දෙකඩ කිරීමේ කුමන්ත්‍රණයක් ක්‍රියාත්මක කරන බවයි.\nමේ අතර කොළඹ අද පැවැති මාධ්‍ය හමුවකදී නව සම සමාජ පක්ෂයේ නායක ආචාර්ය වික්‍රමබාහු කරුණාරත්න කියා සිටියේ පැහැදිලිවම ශ්‍රී ලංකා නිදහස් පක්ෂයේ දෙකඩවීමක් පවතින බවයි.",
       "URL": "https://www.hirunews.lk/124453/නිදහස්-පක්ෂය-දෙකඩ-කිරීමට-වුවමනාවක්-නැහැලු",
       "Category": "Local News",
       "Parent URL": "https://www.hirunews.lk/local-news.php?pageID=5201"
}