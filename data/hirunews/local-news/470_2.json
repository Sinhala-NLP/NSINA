{
       "Source": "hirunews",
       "Timestamp": "Friday, 17 March 2023 - 23:34",
       "Headline": "රැඳවුම් භාරයේ සිට මත්ද්‍රව්‍ය ජාවාරම් මෙහෙය වූ රැවුල් කුමාරගේ පැටිකිරිය එළියට (වීඩියෝ)",
       "News Content": "2019 වර්ෂයේ සිදු කළ මත්ද්‍රව්‍ය වැටලීමක දී අත් අඩංගුවට ගත් මුතුනායක ගෙදර මහින්ද කුමාර හෙවත් රැවුල් කුමාර නමැති සැකකරු සම්බන්ධයෙන් සිදු කළ විමර්ශනයක දී මත්ද්‍රව්‍ය සහ කොල්ලකෑම් රැසක් සම්බන්ධයෙන් තොරතුරු අනාවරණය කරගෙන තිබෙනවා.\nසැකකරු බන්ධනාගාරයේ සිට මත්ද්‍රව්‍ය ජාවාරම මෙහෙයවමින් ඔහුගේ දෙවැනි විවාහක බිරිඳගේ බැංකු ගිණුමක මත්ද්‍රව්‍ය ජාවාරමෙන් උපයාගත් රුපියල් හාරකෝටි හැත්තෑ අටලක්ෂයකට අධික මුදලක් තැන්පත් කර ඇති බවට හෙළිව ඇති බවයි පොලිස් මාධ්‍ය ප්‍රකාශක කාර්‍යාලය සඳහන් කළේ.\nඅදාළ කාන්තාව එම මුදලින් රුපියල් කෝටි දෙකකට ආසන්න වටිනාකමකින් යුත් දෙමහල් නිවසක් ඉදිකර ඇති බවටත් තොරතුරු අනාවරණය වී තිබෙනවා.\nසිද්ධිය සම්බන්ධයෙන් තවදුරටත් විමර්ශන ක්‍රියාත්මකයි.",
       "URL": "https://www.hirunews.lk/330230/රැඳවුම්-භාරයේ-සිට-මත්ද්‍රව්‍ය-ජාවාරම්-මෙහෙය-වූ-රැවුල්-කුමාරගේ-පැටිකිරිය-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=470"
}