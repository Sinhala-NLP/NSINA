{
       "Source": "hirunews",
       "Timestamp": "Monday, 11 January 2016 - 9:55",
       "Headline": "පාසල් දැරියක් බසයකට යටවී  පාදවලට බරපතළයි (ඡායාරූප)",
       "News Content": "ගාල්ල සිට ඇල්පිටිය දෙසට ධාවනය වූ පුද්ගලික බස්රථයකට ගැටුණු  පාසල් සිසුවියක් බරපතල තුවාල ලබයි.  ඇයගේ පාදවලට  හානි පැමිණ ඇති බව සඳහන්.\nඅද (11) පෙරවරු 7ට පමණ සිසුවිය බස්රථයට ගොඩවීමට  උත්සහ දරා තිබේ. ඒ වන විට බස්රථයේ මගීන් වැඩි ප්‍රමාණයක්  සිට ඇත. බසය ගමන් ආරම්භ කළ ද තදබදය හේතුවෙන්  සිසුවිය දොරටුවෙන් ඇද වැටී පිටුපස රෝද දෙකට හසුවී තිබේ.\nප්‍රදේශවාසීන් විසින්  දැරිය  උඩුවිල රෝහලට ඇතුලත් කළ  අතර -  කරාපිටිය රෝහලටද මාරැකර යවා ඇත. දැරිය  ශල්‍ය කර්මයකට යොමුකර තිබේ.\nබටපොළ කහටපිටිය ප්‍ර‍දේශයේ පදිංචි ඇය බටපොළ මහා විද්‍යාලයේ 8 වසරේ සිසුවියකි.\nරියදුරු අත්අඩංගුවට ගෙන  බස් රථය  පොලීසිය භාරයට ගත් බව මීටියාගොඩ පොලිසිය කියයි.\n(ඡායාරූප - දීපාල් සිල්වා)",
       "URL": "https://www.hirunews.lk/123766/පාසල්-දැරියක්-බසයකට-යටවී-පාදවලට-බරපතළයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5214"
}