{
       "Source": "hirunews",
       "Timestamp": "Tuesday, 24 August 2021 - 23:19",
       "Headline": "ආරාධිතයින්ගේ විස්සයි විස්ස ලීග් තරගාවලියේ ශූරතාවය ග්‍රේස් කණ්ඩායමට",
       "News Content": "ශ්‍රී ලංකා ක්‍රිකට් ආයතනය විසින් සංවිධානය කළ ආරාධිතයන්ගේ විස්සයි විස්ස ලීග් තරගාවලියේ ශූරතාවය ජයගන්නට දසුන් ශානක නායකත්වය දැරූ ග්‍රේස් කණ්ඩායම අද (23) සමත් වුණා.\nඒ අවසන් තරගයේ දී දිනේෂ් චන්දිමාල් නායකත්වය දැරූ රෙඩ් කණ්ඩායම ලකණු 43කින් පරාජය කරමින්.\nතරගයේ පළමුව පන්දුවට පහරදුන් ග්‍රේස් කණ්ඩායම නියමිත පන්දුවාර 20 තුල කඩුලු 04ක් දැවී ලකුණු 204ක් රැස් කිරීමට සමත් වුණා.\nඑහිදී ආරම්භ පිතිකරු මිනෝද් භානුක පන්දු 51කදී ලකුණු 74ක් රැස් කළ අතර නායක දසුන් ශානක ඉනිමේ අවසන් පන්දුවාර කිහිපයේ දී ප්‍රවේගකාරී ඉනිමක් දියත් කරමින් පන්දු 17ක් තුල නොදැවී ලකුණු 48ක් රැස් කළා.\nඔහුගේ ඉනිම හයේ පහර 04ක් සහ හතරේ පහර 04කින් වර්ණවත් වුණා.\nපිළිතුරු ඉනිම ක්‍රීඩා කළ රෙඩ් කණ්ඩායමට පන්දුවාර 19යි පන්දු 03ක් තුල සියලන් දැවී ලබා ගත හැකි වූයේ ලකුණු 159ක් පමණයි.\nඑහිදී රෙඩ් කණ්ඩායම වෙනුවෙන් ඕෂධ ප්‍රනාන්දු ලකුණු 46ක් රැස්කළ අතර අකිල ධනජය නොදැවී ලකුණු 25ක් රැස් කළා.\nපන්දු යැවීමේ දී මතීෂ පතිරණ සහ නුවන් ප්‍රදීප් කඩුලු 02 බැගින් බිඳ දැමුවා.",
       "URL": "https://www.hirunews.lk/280540/ආරාධිතයින්ගේ-විස්සයි-විස්ස-ලීග්-තරගාවලියේ-ශූරතාවය-ග්‍රේස්-කණ්ඩායමට",
       "Category": "Local News",
       "Parent URL": "https://www.hirunews.lk/local-news.php?pageID=1732"
}