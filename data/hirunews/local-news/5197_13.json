{
       "Source": "hirunews",
       "Timestamp": "Sunday, 24 January 2016 - 20:48",
       "Headline": "සීපා වෙනුවට ඉට්කා",
       "News Content": "සීපා ගිවිසුම වෙනුවට රජය ඉන්දු - ශ්‍රී ලංකා ආර්ථික හා තාක්ෂණික ගිවිසුම  හෙවත් ඉට්කා නමින් නව ගිවිසුමකට එළඹීමට සැරසෙන බව ජාතික නිදහස් පෙරමුණ පවසනවා. එහි මාධ්‍ය ප්‍රකාශක, මොහොමඩ්  මුසම්මිල් කොළඹ අද (24) පැවැති මාධ්‍ය හමුවකට එක්වෙමින් කියා සිටියේ මෙමගින් රටේ සමස්ත සේවාවන්ම ඉන්දියානු ග්‍රහණයට ලක්වන බවයි.\nමේ අතර, ජනතා විමුක්ති පෙරමුණ කොළඹ අද කැදවා තිබූ තවත් මාධ්‍ය හමුවකදී එහි දේශපාලන මණ්ඩලය සභික, පාර්ලිමේන්තු මන්ත්‍රී බිමල් රත්නායක කියා සිටියේ සීපා ගිවිසුම හරහා ශ්‍රී ලංකාවට ආර්ථික විනාශයක් සිදුවන බවයි.",
       "URL": "https://www.hirunews.lk/124665/සීපා-වෙනුවට-ඉට්කා",
       "Category": "Local News",
       "Parent URL": "https://www.hirunews.lk/local-news.php?pageID=5197"
}