{
       "Source": "hirunews",
       "Timestamp": "Friday, 14 January 2022 - 9:32",
       "Headline": "සංචාරක පොලීසිය අලුත් වෙයි",
       "News Content": "විදෙස් සංචාරකයින්ගේ පහසුව සඳහා ඉදිරියේදී නව මෘදුකාංගයක් හඳුන්වාදෙන බව සංචාරක සංවර්ධන අධිකාරියේ සභාපති කිමාලි ප්‍රනාන්දු ප්‍රකාශ කළා.\nඊයේ (13) ජනාධිපති මාධ්‍ය කේන්ද්‍රයේ පැවති මාධ්‍ය හමුවකට එක්වෙමින් ඇය කියා සිටියේ සංචාරකයින්ගේ ආරක්ෂාව තහවුරු කිරීම වෙනුවෙන් පොලීසිය පවත්වාගෙන යනු ලබන සංචාරක පොලිස් සේවාව නව ස්වරූපයකින් වර්ධනය කිරීමට ද සැලසුම් කර ඇති බවයි.\nසංචාරක පොලීසිය රටක් තුළ පිහිටුවීමෙන් බලාපොරොත්තු වන්නේ, විවිධ ප්‍රදේශවල සුන්දර ස්ථාන මෙන්ම ආගමික ස්ථාන ආදි තැන් නැරඹීමේ දී දේශීය සහ විදේශීය නරඹන්නන්ට පූර්ණ රැකවරණය සැලසීම සහ ඔවුන්ට මග පෙන්වීම ආදි කටයුතු සඳහා උදව් කිරීමයි.",
       "URL": "https://www.hirunews.lk/293967/සංචාරක-පොලීසිය-අලුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1425"
}