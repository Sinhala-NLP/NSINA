{
       "Source": "hirunews",
       "Timestamp": "Wednesday, 06 October 2021 - 13:04",
       "Headline": "රාජ්‍ය හා පෞද්ගලික අංශයේ නිපුණ වෘත්තිකයින්ගෙන් සැදුම්ලත් කමිටුවක්",
       "News Content": "සුහුරු ශ්‍රී ලංකාවක මූලාරම්භය වෙනුවෙන් රාජ්‍ය සහ පෞද්ගලික අංශයේ නිපුණ වෘත්තීකයන්ගෙන් සැදුම්ලත් කමිටුවක් පත් කිරීමට අමාත්‍ය මණ්ඩල අනුමැතිය හිමි වී තිබෙනවා.\nඑහි එක් කාර්යභාරයක් වන්නේ ආයෝජන මණ්ඩල විධිවිධානවලට යටත්ව 'ක්‍රිස්ටොපකරන්සි මයිනින්' සමාගම්වලට ශ්‍රී ලංකාවේ ආයෝජන සඳහා අනුමැතිය ලබාදීමට අවශ්‍ය පියවර ක්‍රියාත්මක කිරීමයි.\nඩිජිටල් ව්‍යාපාරික පරිසර පද්ධතියක් ඇතිකරලීම සඳහා ඩජිටල් බැංකුකරණය, බ්ලොක්චේන් තාක්ෂණය සහ ක්‍රිස්ටොපකරන්සි මයිනින් ආදි ක්ෂේත්‍ර ඇතුළත්ව ඒකාබද්ධ පද්ධතියක් සංවර්ධනය කිරීමේ අවශ්‍යතාව හඳුනාගෙන ඇති බවයි අමාත්‍ය මණ්ඩල තීරණ මගින් දක්වා ඇත්තේ.",
       "URL": "https://www.hirunews.lk/284239/රාජ්‍ය-හා-පෞද්ගලික-අංශයේ-නිපුණ-වෘත්තිකයින්ගෙන්-සැදුම්ලත්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1646"
}