{
       "Source": "hirunews",
       "Timestamp": "Tuesday, 02 January 2018 - 14:59",
       "Headline": "දඹුල්ල මූලික රෝහලේ  තුන් නිවුන් දරු උපතක්",
       "News Content": "2018 වර්ෂය ආරම්භයත් සමඟ දඹුල්ල මූලික රෝහලේ තුන් නිවුන් දරු උපතක් සිදුව තිබෙනවා.\nමෙසේ තුන් නිවුන් දරුවන් බිහි කොට ඇත්තේ දඹුල්ල පහල ඇරෑවුල ප්‍රදේශයේ පදිංචි ප්‍රියානි මලීකා ප්‍රනාන්දු නමැති එක්දරු මව විසින්.\nමෙම දරුවන් තිදෙනාම ගැහැණු දරුවන් වීම විශේෂත්වයක්.\nදරුවන් තිදෙනාම ඉතාමත් හොඳ නීරෝගී තත්ත්වයේ පසුවන බවයි වෛද්‍යවරු පවසන්නේ.\nමෙම දරුවන්ගේ මව ප්‍රනාන්දු මහත්මිය කියා සිටියේ තමන්ට මීට පෙර එක් පුතෙකු සිටින බවත් එම පුතාට වයස අවුරුදු 5 ක් සපුරා ඇති බවයි.\nඑමෙන්ම තම සැමියා කොළඹ ප්‍රදේශයේ ලොරියක සේවය කරන අයෙකු බවත් දරුවන් තිදෙනා හදාවඩා ගැනීම සඳහා ආර්ථික දුෂ්කරතා පවතින බව ඇය වැඩිදුරටත් පවසා තිබෙනවා.\n(ඡායාරූප - දඹුල්ල කාංචන ආරියදාස )",
       "URL": "https://www.hirunews.lk/179952/දඹුල්ල-මූලික-රෝහලේ-තුන්-නිවුන්-දරු-උපතක්",
       "Category": "Local News",
       "Parent URL": "https://www.hirunews.lk/local-news.php?pageID=4145"
}