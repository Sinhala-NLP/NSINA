{
       "Source": "hirunews",
       "Timestamp": "Friday, 08 July 2022 - 12:20",
       "Headline": "සාමකාමී උද්ඝෝෂණවලට ආරක්ෂාව සැපයීම පොලිසියේ වගකීමක් බව ජූලි චන්ග් කියයි",
       "News Content": "හෙට (09) දිනයේ කොළඹ දී පැවැත්වීමට නියමිත ආණ්ඩු විරෝධී උද්ඝෝෂණ මාලාව සම්බන්ධයෙන් ශ්‍රී ලංකාවේ අමරිකානු තානාපතිනිය ජූලි චන්ග් විසින් සිය ට්විටර් ගිණුමේ සටහනක් තබා තිබෙනවා.\nතානාපතිනිය පෙන්වා දෙන්නේ අර්බුදයන්ට විසඳුම් සෙවීමට ප්‍රචණ්ඩත්වය කිසිම අයුරකින් පිළිතුරු නොවන බවයි.\nඑබැවින් උද්ඝෝෂණ සිදු කරන්නේ නම්, එය සාමකාමීව සිදු කරන ලෙස තානාපතිනිය ශ්‍රී ලාංකිකයින්ගෙන් ඉල්ලා සිටිනවා.\nඑමෙන්ම සාමකාමීව විරෝධතා සිදු කරන්නන්ට නිසි ආරක්ෂාව සැලසීමට ද පොලිසිය සහ ආරක්ෂක අංශ කටයුතු කළ යුතු බව ද ඇය පෙන්වා දෙනවා.\nශ්‍රී ලාංකිකයින්ට මේ මොහොතේ දී අවශ්‍ය වන්නේ නිවැරදි දෙසට ආර්ථිකය තල්ලු කිරීමට මිස අර්බුද සහ බලය භාවිත කිරීමෙන් අවුල්කාරී වාතාවරණයක් නිර්මාණය කිරීමෙන් කිසිම විටෙක දේශපාලන ස්ථාවරත්වයක් ඇති නොවන බවයි ජූලි චන්ග් වැඩිදුරටත් සඳහන් කළේ.",
       "URL": "https://www.hirunews.lk/309411/සාමකාමී-උද්ඝෝෂණවලට-ආරක්ෂාව-සැපයීම-පොලිසියේ-වගකීමක්-බව-ජූලි-චන්ග්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1038"
}