{
       "Source": "hirunews",
       "Timestamp": "Monday, 03 January 2022 - 13:25",
       "Headline": "පරාක්‍රම සමුද්‍රයේ වාන් දොරටු හතරක් විවෘත කෙරේ",
       "News Content": "පවතින වැසි සහිත කාලගුණ තත්වය හේතුවෙන් පරාක්‍රම සමුද්‍රයේ වාන් දොරටු හතරක් අද(03)දින විවෘත කෙරුණා.\nකෙසේ වෙතත් එමඟින් ගං වතුර අවදානමක් නොමැති බවයි, වාරිමාර්ග දෙපාර්තමේන්තුවේ අධ්‍යක්ෂ ඒ.එස්.පී. සුගීෂ්වර කියා සිටියේ.\nඑමෙන්ම, කිලිනොච්චියේ පිහිටි ඉරණමඩු ජලාශයේද වාන් දොරටු විවෘත කර තිබෙනවා.\nමේ අතර, ඌව පළාතට සහ මඩකලපුව, අම්පාර, පොළොන්නරුව සහ මාතලේ දිස්ත්‍රික්කවල ඇතැම් ස්ථානවලට මිලිමීටර 100ට වැඩි තද වැසි අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම කළුතර, ගාල්ල, මාතර සහ රත්නපුර දිස්ත්‍රික්කවලට මිලිමීටර 75 ඉක්මවූ වැසි ඇතිවිය හැකියි.\nඋතුර, උතුරුමැද, නැගෙනහිර සහ නුවරඑළිය දිස්ත්‍රික්කවලටද අද(03) දිනයේ වැසි අපේක්ෂා කරන බව, කාලගුණ විද්‍යා දෙපාර්තමේන්තුව කියා සිටියා.",
       "URL": "https://www.hirunews.lk/292894/පරාක්‍රම-සමුද්‍රයේ-වාන්-දොරටු-හතරක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1452"
}