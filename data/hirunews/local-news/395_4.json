{
       "Source": "hirunews",
       "Timestamp": "Monday, 24 April 2023 - 8:01",
       "Headline": "නවසීලන්තයටත් ප්‍රබල භූ කම්පනයක්",
       "News Content": "අද (24) දින නවසීලන්තයේ ඊසාන දිග වෙරළට ඔබ්බෙන් ප්‍රබල භූ කම්පනයක් සිදු වී තිබෙනවා.\nඑම භූ කම්පනයේ ප්‍රබලතාව රිච්ටර් මාපක 7.3ක් බවයි විදෙස් මාධ්‍ය වාර්තා කරන්නේ.\nඒ බ්‍රිතාන්‍ය වේලාවෙන් අලුයම 1.42 ට පමණ නවසීලන්තයේ පස්වරු 12.42 ට පමණ.\nමෙම භූ කම්පනය සිදු වී තිබෙන්නේ, නවසීලන්ත වෙරළට සැතපුම් 500ක් පමණ ඊසාන දෙසින් පිහිටි කර්මඩෙක් දූපත් ආශ්‍රිතවයි.\nමේ නිසා නවසීලන්ත බලධාරීන් විසින් අනුගමනය කළ යුතු සුනාමි අනතුරු ඇඟවීමක් තිබේද යන්න පිළිබඳව විමර්ශනය කරන ලදී.\nඒ අනුව සුනාමි සමාලෝචනය සඳහා බලා සිටීම වෙනුවට \"වහාම ඉවත්ව යන ලෙස\" වෙරළ ආසන්නයේ සිටින සියලුම පදිංචිකරුවන්ගෙන් ඔවුන් ඉල්ලා සිටිය බවයි වාර්තා වන්නේ.\nකෙසේ වෙතත්, භූමිකම්පාව වාර්තා වී පැයකට පමණ පසු රටට සුනාමි තර්ජනයක් නොමැති බව අනාවරණය වුණා.",
       "URL": "https://www.hirunews.lk/333294/නවසීලන්තයටත්-ප්‍රබල-භූ-කම්පනයක්",
       "Category": "Local News",
       "Parent URL": "https://www.hirunews.lk/local-news.php?pageID=395"
}