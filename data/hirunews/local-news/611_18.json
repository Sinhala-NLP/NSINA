{
       "Source": "hirunews",
       "Timestamp": "Tuesday, 10 January 2023 - 13:26",
       "Headline": "ගොයම් වගාවේ රෝග පාලනයට පියවර ගන්නැයි උපදෙස්",
       "News Content": "දිස්ත්‍රික්ක 04ක ගොයම් වගාව ආශ්‍රිතව ව්‍යාප්ත වෙමින් පවතින කහ පුල්ලි රෝගය, කීඩෑ උවදුර හා වට පණු රෝගය පාලනය කිරීම සඳහා වහාම මැදිහත් වන ලෙස විෂය භාර අමාත්‍ය මහින්ද අමරවීර කෘෂිකර්ම දෙපාර්තමේන්තුවට උපදෙස් ලබා දී තිබෙනවා.\nඊයේ (09) එම අමාත්‍යංශයේ පැවති ප්‍රගති සමාලෝචන රැස්වීමට එක්වෙමින් ඔහු සඳහන් කළේ රෝග පාලනය සඳහා සියලු පාර්ශව කැඳවා සාකච්ඡාවක් මේ සතිය තුළ පැවැත්වීමට කටයුතු කරන ලෙසයි.\nරෝග පාලනයට අවශ්‍ය මුදල් රජය මගින් ලබාදීමට පියවර ගෙන ඇති බව ද අමාත්‍යවරයා කියා සිටියා.",
       "URL": "https://www.hirunews.lk/324707/ගොයම්-වගාවේ-රෝග-පාලනයට-පියවර-ගන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=611"
}