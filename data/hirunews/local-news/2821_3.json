{
       "Source": "hirunews",
       "Timestamp": "Thursday, 02 April 2020 - 8:11",
       "Headline": "විශ්‍රාම වැටුප් අද, හෙට සහ 6 වනදා ගෙවයි",
       "News Content": "විශ්‍රාමිකයින් සඳහා අද සහ හෙට විශ්‍රාම වැටුප ගෙවීමට රජය කටයුතු යොදා තිබෙනවා.\nඑම දින දෙකෙහි විශ්‍රාම වැටුප ලබාගැනීමට නොහැකි වන අයට ලබන සඳුදාද ඒ සඳහා අවස්ථාව ලබාදී ඇති බවයි රජය මීට පෙර ප්‍රකාශ කළේ.\nතැපැල් කාර්යාල සහ ඒ ඒ බැංකු ගිණුම් මගින් විශ්‍රාම වැටුප් ලබා ගත හැකි අතර, තැපැල් කාර්යාල මගින් විශ්‍රාම වැටුප් ලබා ගන්නා විශ්‍රාමලාභීන්ට ඔවුන්ගේ නිවෙස්වලට හෝ ග්‍රාමසේවක වසම් තුළට තැපැල් දෙපාර්තමේන්තුව මගින් විශ්‍රාම වැටුප් ගෙනවිත් භාර දෙනු ලබනවා.\nබැංකු වෙතින් විශ්‍රාම වැටුප් ලබා ගන්නා පුද්ගලයන්ට ත්‍රිවිධ හමුදාව සහ පොලීසිය අවශ්‍ය ගමන් පහසුකම් සලසා දෙන අතර, ඒ සම්බන්ධයෙන් ප්‍රදේශයේ ග්‍රාම නිලධාරීවරයා දැනුවත් කළ යුතු වනවා.\nඒ ඒ නගරවල ඇති සෑම බැංකුවක්ම අවම වශයෙන් එක් ශාඛාවක් හෝ මෙම දිනවල විවෘත කර තැබීමට රාජ්‍ය හා පෞද්ගලික බැංකුකරුවන් විසින් එකඟ වී ඇති බවයි රජය ප්‍රකාශ කළේ.\nඑමෙන්ම ජ්‍යෙෂ්ඨ පුරවැසියන්ගේ විශ්‍රාම වැටුප් ලබාගැනීමේ වැඩපිළිවෙලේදී ඔවුන් අදාළ ස්ථාන වෙත ගෙනයාමට බස් රථ යෙදවීමට ලංකා ගමනාගමන මණ්ඩලයද තීරණය කර තිබෙනවා.",
       "URL": "https://www.hirunews.lk/237749/විශ්‍රාම-වැටුප්-අද-හෙට-සහ-6-වනදා-ගෙවයි",
       "Category": "Local News",
       "Parent URL": "https://www.hirunews.lk/local-news.php?pageID=2821"
}