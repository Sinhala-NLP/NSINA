{
       "Source": "hirunews",
       "Timestamp": "Wednesday, 14 April 2021 - 1:11",
       "Headline": "සුබපැතුම් රැගෙන ඉන්දියාවේ රාජ්පුත් රන්විජේ දිවයිනට",
       "News Content": "ඉන්දීය නාවික හමුදාවට අයත් රාජ්පුත් පන්තියේ පස්වන නෞකාව වන රන්විජේ නෞකාව හෙට කොළඹ වරායට ළඟාවනවා.\nශ්‍රී ලංකාවේ ඉන්දීය මහ කොමසාරිස් කාර්යාලය නිවේදනය කළේ මෙරට ජනතාවට අලුත් අවුරුදු දා සහයෝගය සහ සමගියේ පණිවුඩය රැගෙන රාජ්පුත් නෞකාව දිවයිනට පැමිණෙන බවයි.\nරාජ්පුත් නෞකාව ඉන්දීය නාවික හමුදාව සතු ප්‍රබල නෞකාවක් ලෙස සැළකෙන අතර, සබ්මැරින නාශක සහ මිසයිල නාශක පද්ධතිවලින්ද සමන්විතයි.\nඑහි කපිතාන්වරයා ලෙස කටයුතු කරන්නේ නාරායනන් හරිහරන්.\nමෙය ශ්‍රී ලංකාව සහ ඉන්දියාව අතර සමීප සමුද්‍රීය ආරක්ෂණ සහයෝගීතාව වර්ධනය කිරීමේ පියවරක් බවද ඉන්දීය මහ කොමසාරිස් කාර්යාලය වැඩිදුරටත් ප්‍රකාශ කළා.\nනෞකාව අප්‍රේල් 16 වනදා දක්වා ශ්‍රී ලංකාවේ රඳවා තැබෙනු ඇති.",
       "URL": "https://www.hirunews.lk/268354/සුබපැතුම්-රැගෙන-ඉන්දියාවේ-රාජ්පුත්-රන්විජේ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2022"
}