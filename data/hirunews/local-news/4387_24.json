{
       "Source": "hirunews",
       "Timestamp": "Thursday, 03 August 2017 - 19:19",
       "Headline": "කොටුගොඩ ධම්මාවාස නාහිමිපාණන්ට අක්තපත්‍ර භාරදෙයි",
       "News Content": "ශ්‍රී ලංකා අමරපුර මහා නිකායේ උත්තරීතර සංඝ සභාවේ මහා නායක ධුරයට පත්  අතිපූජ්‍ය කොටුගොඩ ධම්මාවාස නාහිමිපාණන් වහන්සේ වෙත අක්තපත්‍ර ප්‍රදානය ජනාධිපති මෛත්‍රීපාල සිරිසේන අතින් අද (03) සිදු කෙරුණා.\nකොළඹ නිදහස් චතුරශ්‍රයේ පැවති එම උත්සවයට අතිඋතුම් මැල්කම් කාදිනල් රංජිත් හිමිපාණන්, අග්‍රාමාත්‍ය රනිල් වික්‍රමසිංහ, කථානායක කරූ ජයසූරිය ඇතුළු මැති ඇමතිවරුන් රැසක් සහභාගී වී සිටියා.\nඑහිදී උත්සව සභාව ඇමතූ ජනාධිපති මෛත්‍රීපාල සිරිසේන කියා සිටියේ ථේරවාදී බුදු දහම තුළින් පාලකයන්ට ඉතිහාසය පුරා අනුශාසනා ලබාදී ඇති බවයි.",
       "URL": "https://www.hirunews.lk/167545/කොටුගොඩ-ධම්මාවාස-නාහිමිපාණන්ට-අක්තපත්‍ර-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4387"
}