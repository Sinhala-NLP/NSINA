{
       "Source": "hirunews",
       "Timestamp": "Thursday, 26 May 2016 - 18:22",
       "Headline": "ඇමතිවරුන්ගේ කොටුවේ සත්‍යග්‍රහයට ඒකාබද්ධ විපක්ෂයත් එක්වේ",
       "News Content": "වතු කම්කරුවන්ගේ රුපියල් 450 ක දෛනික වැටුප රුපියල් 100 කින් ඉහළ දමන ලෙසට වතු හාම්පුතුන්ට බලකරමින් වැවිලි කර්මාන්ත වෘත්තීය සමිති සම්මේලනය අද (26) පෙරවරුවේ කොළඹ කොටුව දුම්රියපොල ඉදිරිපිටදී සත්‍යග්‍රහයක් ආරම්භ කළා.\nදමිල ප්‍රගතිශීලි සංවිධානයේ නායක අමාත්‍ය මනෝගනේෂන්, එම සංවිධානයේ නියෝජ්‍ය නායකයන් වන අමාත්‍ය පී.දිගම්බරම් සහ රාජ්‍ය අමාත්‍ය වී.රාධක්‍රිෂ්ණන් ද ඊට එක්ව සිටියා.\nමීට අමතරව, එම සංවිධානය නියෝජනය කරන පාර්ලිමේන්තු මන්ත්‍රීවරුන්, පළාත් සභා සහ පළාත් පාලන ආයතන නියෝජිතයින් ද මෙම සත්‍යග්‍රහයට එක්වුණා.\nමේ අතර, ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී වාසුදේව නානායක්කාරද සත්‍යග්‍රහයට සහයෝගය දැක්වීම සදහා අද පස්වරුවේ එම ස්ථානයට පැමිණි බවයි අප වාර්තාකරු සදහන් කළේ.",
       "URL": "https://www.hirunews.lk/134099/ඇමතිවරුන්ගේ-කොටුවේ-සත්‍යග්‍රහයට-ඒකාබද්ධ-විපක්ෂයත්-එක්වේ",
       "Category": "Local News",
       "Parent URL": "https://www.hirunews.lk/local-news.php?pageID=5031"
}