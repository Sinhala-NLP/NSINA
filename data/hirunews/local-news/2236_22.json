{
       "Source": "hirunews",
       "Timestamp": "Sunday, 03 January 2021 - 16:40",
       "Headline": "යුක්රේන සංචාරකයින් මහනුවර සහ දඹුල්ලේ සංචාරයට",
       "News Content": "පසුගිය 28 වනදා මෙරටට පැමිණි යුක්රේන ජාතික සංචාරකයින් ඉදිරි දින කිහිපය තුළ දී  දඹුල්ල හා මහනුවර යන ප්‍රදේශවල ද සංචාරය කිරීමට නියමිත බව මධ්‍යම සංස්කෘතික අරමුදල ප්‍රකාශ කළා.\nඔවුන් හෙට පොළොන්නරුව සංචාරක ව්‍යාපෘතියට අයත් පරාක්‍රම මාළිගා සංකීර්ණය, දළදා මළුව, ශිව දේවාලය අංක දෙක, රන් කොත් වෙහෙර, ලංකාතිලක වෙහෙර, කිරි වෙහෙර මෙන්ම ගල් විහාරය වෙත පැමිණෙන බැවින් පස්වරු 1න් පසු එම ස්ථාන දේශීය සංචාරකයින් හට විවෘත නොකරන බවයි එම අරමුදල කියා සිටියේ.\nමීට අමතරව අනිද්දා මෙම සංචාරකයින් සීගිරිය සංචාරක කලාපය නැරඹීමට පැමිණෙනවා.\nඑම නිසා එදින මධ්‍යහන 12 දක්වා එම කලාපය ද දේශීය සංචාරකයින් සඳහා විවෘත නොකරන බව මධ්‍යම සංස්කෘතික අරමුදල කියා සිටියා.",
       "URL": "https://www.hirunews.lk/258671/යුක්රේන-සංචාරකයින්-මහනුවර-සහ-දඹුල්ලේ-සංචාරයට",
       "Category": "Local News",
       "Parent URL": "https://www.hirunews.lk/local-news.php?pageID=2236"
}