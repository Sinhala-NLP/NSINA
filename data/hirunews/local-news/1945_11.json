{
       "Source": "hirunews",
       "Timestamp": "Tuesday, 18 May 2021 - 15:54",
       "Headline": "පූවරසන්කුලමේ ගෙවත්තකින් බෝම්බ පිරවු කලයක් හමුවෙයි",
       "News Content": "වවුනියාව,පූවරසන්කුලම ප්‍රදේශයේ ගෙවත්තක තිබි අත්බෝම්බ පිරවු කලයක් පූවරසන්කුලම පොලිසිය විසින් සොයා ගෙන තිබෙනවා.\nපොලිසිය පැවසූවේ මෙම කලය වගාවන් වෙනුවෙන් ඉඩමක් සකස් කිරීමේදී හමුව ඇති බවයි.\nමේ සම්බන්ධයෙන් ගෙහිමියා පොලිසිය දැනුවත් කිරීමෙන් අනතුරුව එහි ගිය පොලිසිය අත්බෝම්බ පිරවු කළය ගොඩගෙන තිබෙනවා.\nමෙම කලය තුළ පැරණි අත්බෝම්බ 20 කට ආසන්න ප්‍රමාණයක් තිබූ බව පොලිසිය සඳහන් කළා.\nයුධ සමයේ එල්.ටී.ටී.ඊ. සංවිධානය අදාළ අත්බෝම්බ නැවත ප්‍රයෝජනයට ගැනීමේ අරමුණින් සඟවා යන්නට ඇති බවට ආරක්ෂක අංශ සැක පළ කරනවා.\nවවුනියාව මහේස්ත්‍රාත් අධිකරණ නියෝග යටතේ අදාළ අත්බෝම්බ නිශ්ක්‍රීය කිරීමට නියමිතයි.",
       "URL": "https://www.hirunews.lk/271732/පූවරසන්කුලමේ-ගෙවත්තකින්-බෝම්බ-පිරවු-කලයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1945"
}