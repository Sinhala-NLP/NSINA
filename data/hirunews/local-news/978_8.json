{
       "Source": "hirunews",
       "Timestamp": "Sunday, 31 July 2022 - 11:55",
       "Headline": "අගමැති දළඳා සමිදු වැඳපුදා ගනී (වීඩියෝ)",
       "News Content": "අග්‍රාමාත්‍ය දිනේෂ් ගුණවර්ධන සෙංකඩගල ශ්‍රී දළදා මාළිගය වෙත පැමිණ සමිදු වැඳ පුදා ගත්තා.\nඅද(31) පෙරවරුවේ ශ්‍රී දළඳා මාළිගාව වෙත පැමිණි අභිනව අග්‍රාමාත්‍යවරයා පිළිගැනීමට මැති ඇමතිවරු රැසක් දළඳා මාළිගාවට පැමිණ සිටියා.\nඅග්‍රාමාත්‍ය ධුරයට පත් වීමෙන් අනතුරුව අග්‍රාමාත්‍යවරයා මහනුවර ශ්‍රී දළඳා මාලිගාව පැමිණි පළමු අවස්ථාව මෙයයි.\nදළඳා වහන්සේ වැඳ පුදා ගැනීමෙන් අනතුරුව මාධ්‍යට අදහස් දැක් වූ අග්‍රාමාත්‍යවරයා කියා ස්ටිටියේ, රජය, නීතිය හා සාමය ආරක්ෂා කිරීමට මැදිහත්වන්නේ සමස්ත ජනතාවගේ සුබසිද්ධිය වෙනුවෙන් බවයි.\nමෙහි දී අග්‍රාමාත්‍යවරයා වැඩිදුරටත් සඳහන් කළේ තරුණයන්ගේ ඉල්ලීම් පිළිගැනීමට රජය සූදානම් අතර ඒ සඳහා ඉදිරි පියවර ගනිමින් සිටින බවයි.",
       "URL": "https://www.hirunews.lk/311462/අගමැති-දළඳා-සමිදු-වැඳපුදා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=978"
}