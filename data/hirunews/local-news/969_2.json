{
       "Source": "hirunews",
       "Timestamp": "Wednesday, 03 August 2022 - 15:53",
       "Headline": "මහින්දට සහ බැසිල්ට තවදුරටත් විදෙස් ගමන් තහනම්",
       "News Content": "හිටපු අග්‍රාමාත්‍ය මහින්ද රාජපක්ෂට සහ හිටපු මුදල් අමාත්‍ය බැසිල් රාජපක්ෂට පනවා ඇති විදෙස් ගමන් තහනම ලබන 11 වනදා දීර්ඝ කර තිබෙනවා.\nඒ අගවිනිසුරු ජයන්ත ජයසූරිය ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ල හමුවේ ඊට අදාළ නඩුව අද දින කැඳවූ අවස්ථාවේදීයි.\nආර්ථික අර්බුදයට වගකිව යුතු පුද්ගලයින්ට එරෙහිව විමර්ශනයක් සිදු කිරිම සඳහා නියෝගයක් නිකුත් කරන ලෙස ඉල්ලා ශ්‍රී ලංකා වානිජ මණ්ඩලයේ හිටපු සභාපති චන්ද්‍රා ජයරත්න ඇතුලු පිරිසක් මීට පෙර මූලික අයිතිවාසිකම් පෙත්සම් ගොනුකර තිබුණා.\nඑම පෙත්සමයි පංච පුද්ගල විනිසුරු මඩුල්ල හමුවේ අද කැඳවනු ලැබුවේ.",
       "URL": "https://www.hirunews.lk/311776/මහින්දට-සහ-බැසිල්ට-තවදුරටත්-විදෙස්-ගමන්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=969"
}