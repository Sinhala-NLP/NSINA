{
       "Source": "hirunews",
       "Timestamp": "Saturday, 11 December 2021 - 13:10",
       "Headline": "ඇෆ්ගනිස්ථානයට ලෝක බැංකුවෙන් ඩොලර් මිලියන 280 ක්",
       "News Content": "ඇෆ්ගනිස්ථානයට හදිසි ආධාර ලෙස ඇමරිකානු ඩොලර් මිලියන 280ක් මුදාහැරීමට ලෝක බැංකුව තීරණය කර තිබෙනවා.\nඒ සඳහා දායකයන් වෙතින් අනුමැතිය හිමිවූ බවයි ලෝක බැංකුව සඳහන් කළේ.\nමෙම ශීත ඍතුවේදී ඇෆ්ගනිස්ථානයේ මිලියන 22ක් වන ජනගහණයෙන් අඩක් දරුණු ආහාර හිඟයකට මුහුණපානු ඇති බවට ජගත් සංවිධානය අනතුරු ඇඟවීමක් කර තිබුණා.\nඑය, ලොව දරුණුතම මානුෂිය අර්බුදය වනු ඇති බවයි එමඟින් ප්‍රකාශ කළේ.\nගෝලීය උණුසුම හේතුවෙන් ඇති වූ නියඟය, ආර්ථික අර්බුදය මෙන්ම තලේබාන්වරුන් බලයට පැමිණීමෙන් පසු ජාත්‍යන්තර ප්‍රජාව එරට සංචිත අත්හිටුවීම ආදී කරුණු රැසක්ම ඇෆ්ගනිස්ථානයේ වර්තමාන අර්බුදයට හේතු වී තිබෙනවා.\nඇමරිකා එක්සත් ජනපදයේ ඇති ඩොලර් බිලියන 10ක් පමණ වන ඇෆ්ගනිස්ථාන විදේශ සංචිත මෙලෙස අත්හිටවනු ලැබුවා.\nලෝක බැංකුව මගින් නිදහස් කෙරෙන ආධාරවලින් ඩොලර් මිලියන 100ක් යුනිසෙෆ් සංවිධානයේ මෙහෙයුම් සඳහා යොදා ගැනෙන අතර, ඩොලර් මිලියන 180ක් ලෝක ආහාර වැඩසටහන යටතේ එරට ජනතාවට ආහාර ආධාර ලබාදීමට යොදාගැනෙනු ඇති.",
       "URL": "https://www.hirunews.lk/290685/ඇෆ්ගනිස්ථානයට-ලෝක-බැංකුවෙන්-ඩොලර්-මිලියන-280-ක්",
       "Category": "Local News",
       "Parent URL": "https://www.hirunews.lk/local-news.php?pageID=1501"
}