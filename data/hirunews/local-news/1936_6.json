{
       "Source": "hirunews",
       "Timestamp": "Saturday, 22 May 2021 - 16:54",
       "Headline": "මුහුණුපොතෙහි අසත්‍ය ප්‍රචාර සිදුකළැයි අත්අඩංගුවට ගත් සහකාර ඉඩම් කොමසාරිස්වරයාට ඇප",
       "News Content": "වනාන්තර එලි කිරීම සම්බන්ධයෙන් අසත්‍ය ප්‍රචාර මුහුණුපොතෙහි පළ කළ චෝදනා මත අපරාධ පරීක්ෂණ දෙපාර්තමේන්තුව අත්අඩංගුවට ගත් කොත්මලේ සහකාර ඉඩම් නිරවුල් කිරීමේ කොමසාරිස්වරයා ඇප මත මුදා හැර තිබෙනවා.\nඒ ඔහු අද කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඅපරාධ පරීක්ෂණ දෙපාර්තමේන්තුව සිදුකළ විමර්ශනයකට අදාළව 42 හැවිරිදි ගෙලිඔය ප්‍රදේශයේ පදිංචි මෙම සැකකරු පසුගියදා අත්අඩංගුවට ගෙන තිබුණා.",
       "URL": "https://www.hirunews.lk/272140/මුහුණුපොතෙහි-අසත්‍ය-ප්‍රචාර-සිදුකළැයි-අත්අඩංගුවට-ගත්-සහකාර-ඉඩම්-කොමසාරිස්වරයාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1936"
}