{
       "Source": "hirunews",
       "Timestamp": "Thursday, 29 December 2022 - 13:47",
       "Headline": "බට සොරකමකට අත්අඩංගුවට ගත් බෙලිඅත්තේ සභාපති සහ සොහොයුරා රිමාන්ඩ්",
       "News Content": "Updated - 2022.12.29 - 2.57PM\nජල නල එලීමේ ව්‍යාපෘතියකට අදාළ ජී.අයි බට සොරකමක් සම්බන්ධයෙන් අත්අඩංගුවට ගත් බෙලිඅත්ත ප්‍රාදේශීය සභාවේ සභාපති සිරිල් මුණසිංහ සහ ඔහුගේ සොහොයුරා ලබන ජනවාරි 03 වනදා දක්වා රක්ෂිත බන්ධනාගාර ගතකර තිබෙනවා.\nඒ, තංගල්ල මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුවයි.\nඅඩි 09ක දිගින් යුත් බට 11 ක් කැබලි 22 ක් ලෙස වෙන්කර ඊයේ (28) රාත්‍රියේ ප්‍රවාහනය කිරීමට සූදානම් වූ අවස්ථාවේ එම බට තොගය බෙලිඅත්ත පොලිසිය භාරයට ගනු ලැබුවා.\nඊට අදාළ විමර්ශන සිදුකිරීමෙන් පසු ප්‍රාදේශීය සභා සභාපතිවරයා සහ ඔහුගේ සහෝදරයා අද (29) දිනයේ ප්‍රකාශයක් ලබාගැනීම සඳහා පොලිසියට කැඳවූ අවස්ථාවේ අත්අඩංගුවට ගත් බවයි පොලීසිය සඳහන් කළේ.\n-------------------------------------------------------------------------------------------------------------------------------------------------------\nබෙලිඅත්ත ප්‍රාදේශීය සභාවේ සභාපති අත්අඩංගුවට\nබෙලිඅත්ත ප්‍රාදේශීය සභාවේ සභාපති සිරිල් මුණසිංහ අත්අඩංගුවට ගෙන තිබෙනවා.\nඔහු පැමිණ ප්‍රකාශයක් ලබාදීමෙන් අනතුරුව අත්අඩංගුවට ගත් බවයි පොලීසිය ප්‍රකාශ කළේ.\nජල නල සම්බන්ධයෙන් ඇති වූ ව්‍යාපෘතියකට අදාළව ප්‍රාදේශිය සභා සභාපතිවරයා අත්අඩංගුවට ගෙන තිබෙනවා.\nබෙලිඅත්ත ප්‍රාදේශීය සභාවේ බලය පවතින්නේ ශ්‍රී ලංකා පොදුජන පෙරමුණටයි.",
       "URL": "https://www.hirunews.lk/323819/බට-සොරකමකට-අත්අඩංගුවට-ගත්-බෙලිඅත්තේ-සභාපති-සහ-සොහොයුරා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=636"
}