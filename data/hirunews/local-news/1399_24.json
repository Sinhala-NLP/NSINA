{
       "Source": "hirunews",
       "Timestamp": "Tuesday, 25 January 2022 - 13:03",
       "Headline": "කොළඹ අතිරේක මහේස්ත්‍රාත්වරයාගෙන් සී සී ඩී යට නියෝගයක්",
       "News Content": "බොරැල්ල සියලු සාන්තුවරයන්ගේ දෙව්මැදුරේ, බෝම්බ සිද්ධියට අදාළ පරීක්ෂණ හැකි ඉක්මනින් අවසන් කරන ලෙස කොළඹ අතිරේක මහේස්ත්‍රාත්වරයා සී සී ඩී යට නියෝග කරනු ලැබුවා.\nබොරැල්ල සියලු ශාන්තුවරුන්ගේ දේවස්ථානය තුල අත්බෝම්බයක් තැබීමේ සිද්ධියට අත්අඩංගුවට ගත් සැකකරුවෙකු පසුගිය (21) දින කොළඹ අතිරේක මහේස්ත්‍රාත් රජින්ද්‍රා ජයසූරිය හමුවේ පැය එකහමාරකට ආසන්න කාලයක් රහස්‍ය ප්‍රකාශයක් ලබා දුන්නා.\nඑහිදී, එම පුද්ගලයා සඳහන් කර සිටියේ, තමන් ස්වේච්ඡාවෙන් මෙම ප්‍රකාශය ලබාදීමට ඉදිරිපත් වූ බවයි.\nමේ අතර මෙම සිද්ධියට අත්අඩංගුවට ගත් විශ්‍රාමික වෛද්‍යවරයා ලබාදුන් ප්‍රකාශ සම්බන්ධයෙන් කොළඹ අපරාධ කොට්ඨාසය විමර්ශනයක් ආරම්භ කර තිබෙනවා.\nමෙම විශ්‍රාමික වෛද්‍යවරයාට බෝම්බය අලෙවි කළ පුද්ගලයා හම්බන්තොට රන්න ප්‍රදේශයේදී අත්අඩංගුවට ගත් බව පොලීසිය  සඳහන් කළ සිටියා.\nවිශ්‍රාමික වෛද්‍යවරයාගෙන් කොළඹ අපරාධ කොට්ඨාසය කළ ප්‍රශ්න කිරීම්වලදී ඔහු පවසා ඇත්තේ බොරැල්ල දේවස්ථානයේ තැබූ අත්බෝම්බය මෙන්ම පසුගියදා කොළඹ පෞද්ගලික රෝහලක තැබූ අත්බෝම්බය ද තමන්ගේ මෙහෙයවීමෙන් සිදුවූ බවයි.",
       "URL": "https://www.hirunews.lk/295110/කොළඹ-අතිරේක-මහේස්ත්‍රාත්වරයාගෙන්-සී-සී-ඩී-යට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1399"
}