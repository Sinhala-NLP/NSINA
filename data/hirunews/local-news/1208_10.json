{
       "Source": "hirunews",
       "Timestamp": "Tuesday, 26 April 2022 - 16:58",
       "Headline": "\"මම අයින් වෙන්නේ නැහැ\" - අග්‍රාමාත්‍ය කාර්යාලයෙන් විශේෂ නිවේදනයක් (වීඩියෝ)",
       "News Content": "තමන් අග්‍රාමාත්‍ය තනතුර අතහැර නොයන බව අග්‍රාමාත්‍ය මහින්ද රාජපක්ෂ ප්‍රකාශ කළ බව අග්‍රාමාත්‍ය මාධ්‍ය ඒකකය නිවේදනයක් නිකුත් කරමින් සඳහන් කරනවා.\nඅග්‍රාමාත්‍ය මහින්ද රාජපක්ෂ මෙම අදහස් පළ කර ඇත්තේ අද පැවති පළාත් සභා මන්ත්‍රී සංසදය සමඟ පැවැති සාකච්ඡාවකින් අනතුරුවයි.\nඑහිදී වැඩිදුරටත් අදහස් දැක්වූ අග්‍රාමාත්‍යවරයා පවසා ඇත්තේ මේ වන විට රට තුළ බරපතල ආර්ථික අර්බුදයක් උද්ගතවී ඇති බවත් එයට වහාම පිළියම් සොයා ගැනීම සිය රජය කාර්ය බවයි.\nඑය එය වහ වහා ඉටු කිරීමට සිය රජය සහ තමන් කැපවන බවත්, එමෙන් ම මේ අවස්ථාවේදී පක්ෂය කෙරෙහි විශ්වාසය තබා පක්ෂයට ඡන්දය දුන් සෑම සියලු දෙනා ගම් මට්ටමින් ආරක්ෂා කර ගැනීම පළාත් සභා මන්ත්‍රීවරුන්ගේ වගකීම බවත් ඔහු මෙහිදී වැඩිදුරටත් සඳහන් කර තිබෙනවා.\nඑමෙන්ම අග්‍රාමත්‍යයවරයා පවසා ඇත්තේ තනතුරෙන් ඉවත් නොවන ලෙස මන්ත්‍රීවරුන් කළ ඉල්ලීම තමා පිළිගන්නා අතර තමන් තනතුර අත්හැර නොයන බවයි.\nඒ සම්බන්ධයෙන් කිසිදු බියක් ඇති කර නොගන්නා ලෙසත් මෙහිදී අග්‍රාමාත්‍යවරයා වැඩිදුරටත් පවසා තිබෙනවා.",
       "URL": "https://www.hirunews.lk/302874/මම-අයින්-වෙන්නේ-නැහැ-අග්‍රාමාත්‍ය-කාර්යාලයෙන්-විශේෂ-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1208"
}