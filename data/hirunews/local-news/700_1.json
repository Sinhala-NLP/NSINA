{
       "Source": "hirunews",
       "Timestamp": "Tuesday, 29 November 2022 - 16:40",
       "Headline": "සාමාන්‍ය පෙළ විශිෂ්ඨයාගේ සිරුරට ගිනි තැබූ සැකකරුවෙකු අම්පිටියේ දී අල්ලයි",
       "News Content": "සාමාන්‍ය පෙළ විභාගය ඒ සාමාර්ථ 09 ක් සමඟින් විශිෂ්ට ලෙස සමත්වූ මහනුවර- අම්පිටිය - පල්ලේගම ප්‍රදේශයේ සිසුවෙකුගේ සිරුරට භූමිතෙල් ඉස, ගිනි තැබීමේ සිද්ධියට සම්බන්ධ සැකකරු මහනුවර පොලිසිය අද අත්අඩංගුවට ගත්තා.\nමලිත් නිස්සංක සංජීව හෙවත් පැතුම් නැමැති 28 හැවිරිදි සැකකරු එම ප්‍රදේශයේ ම පදිංචිකරුවෙක්.\nඔහු අධික ලෙස අයිස් මත්ද්‍රව්‍යය භාවිතයට ඇබ්බැහි වූවෙකු බවද පොලිසිය සඳහන් කළා.\nඅදාළ සිසුවා සාමාන්‍ය පෙළ විභාගයේ ලැබූ ජයග්‍රහණය සිය මිත්තණියට පවසා පියා සමඟ යළි නිවසට එමින් සිටියදීයි පෙරේදා මෙම සැකකරු විසින් ගිනි තැබීම සිදුකර තිබුණේ.\nඑලෙස ගිනි තැබීමට හේතුව මෙතෙක් අනාවරණය වී නොමැති අතර සිසුවා මේ වන විට මහනුවර ජාතික රෝහලේ ප්‍රතිකාර ලබමින් පසුවනවා.",
       "URL": "https://www.hirunews.lk/321576/සාමාන්‍ය-පෙළ-විශිෂ්ඨයාගේ-සිරුරට-ගිනි-තැබූ-සැකකරුවෙකු-අම්පිටියේ-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=700"
}