{
       "Source": "hirunews",
       "Timestamp": "Monday, 12 July 2021 - 10:07",
       "Headline": "වියට්නාමය සංචරණ සීමා දැඩි කරයි",
       "News Content": "කොරෝනා වෛරස් ව්‍යාප්තිය වාර්තාගත ලෙස ඉහළ යෑමත් සමඟ වියට්නාමය - මිකොන් ඩෙල්ටා කලාපයේ සංචරණ සීමා දැඩි කිරීමට පියවර ගෙන තිබෙනවා.\nකොරෝනා වෛරසය සාර්ථක ලෙස පාලනය කළ වියට්නාමයේ නව කොරෝනා රැල්ලක් මතු වූයේ පසුගිය අප්‍රේල් මාසයේ සිටයි.\nඊයේ දිනයේදීද එරට නව ආසාදිතයින් 1,953 ක් වාර්තා වූ අතර, එය මෙතෙක් වාර්තා වූ ඉහළම ආසාදිත සංඛ්‍යාවයි.\nඑහිදී වැඩිම ආසාදිතයින් පිරිසක් හමු වී ඇත්තේ හෝ-චි-මිං නුවරින්.\nකොරෝනා වසංගතය ආරම්භයේ සිට වියට්නාමයෙන් වාර්තා වූ ආසාදිතයින් සංඛ්‍යාව තිස් දහසකට ආසන්න වන අතර, එරටින් කොරෝනා මරණ 116 ක්ද වාර්තා වුණා.\nනව කොරෝනා රැල්ල සමඟ වියට්නාමය පසුගිය සතියේ සිට එරට ආර්ථික කේන්ද්‍රය වූ හෝ-චි-මිං නුවර සහ හැනෝයි අගනුවරද සංචරණ සීමා පනවනු ලැබුවා.",
       "URL": "https://www.hirunews.lk/276745/වියට්නාමය-සංචරණ-සීමා-දැඩි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1826"
}