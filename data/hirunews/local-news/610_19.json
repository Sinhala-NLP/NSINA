{
       "Source": "hirunews",
       "Timestamp": "Tuesday, 10 January 2023 - 19:42",
       "Headline": "වාද්දුවේ දැරියකට අමානුෂිකව පහරදුන් හතරක් අල්ලයි",
       "News Content": "වාද්දුව - පොතුපිටිය ප්‍රදේශයේ නිවසකට පැමිණ එහි සිටි 14 හැවිරිදි දැරියකට, ඇයගේ පියාට සහ සීයාට අමානුෂික ලෙස පහරදුන් පුද්ගලයන් හතරදෙනෙකු පොලිසිය අත්අඩංගුවට ගෙන තිබෙනවා.\nකඩු කිනිසි, පොලු මුගුරු රැගෙන නිවසට පැමිණි පිරිසක් දැරියට අමානුෂික ලෙස දත් කැඩෙන අයුරින් පහරදී ඇයගේ මුඛයේ දුම්වැටියක්ද රඳවා පැන ගොස් තිබුණේ පසුගිය 1 වනදා රාත්‍රියේයි.\nඔවුන් යතුරුපැදි, ත්‍රිරෝද රථ සහ මෝටර් රථවලින් පැමිණ තිබූ අතර, මේ වනවිට එම පිරිසෙන් හතරදෙනෙකු සහ පැමිණි යතුරුපැදිය වාද්දුව පොලිසිය අත්අඩංගුවට ගෙන තිබෙනවා.\nජනවාරි 1 වනදා කළුතර හෝටලයක පැවති උත්සවයක් අතරතුරදී පුද්ගලයෙකු විසින් පහරකෑමට ලක්වූ දැරියට විවාහ යෝජනාවක් සිදුකර ඇති බව සඳහන්.\nඊට උරණ වූ දැරිය එම පුද්ගලයා තල්ලු කර බැණ වැදී තිබෙනවා.\nඑම අවස්ථාවේදි දැරියගේ ඥාතීන්ද ඊට මැදිහත්වීමත් සමඟ බහින්බස් වීම දුරදිග ගොස් ආරවුලක් හටගෙන තිබුණා.\nපසුව දැරිය නිවසට පැමිණ සුළු වේලාවකට පසු වාහනවලින් සහ යතුරුපැදිවලින් පැමිණි සැකකරුවන් මෙම පහරදීම සිදුකර ඇති බවටයි පොලිසියට පැමිණිලි කර තිබුණේ.",
       "URL": "https://www.hirunews.lk/324738/වාද්දුවේ-දැරියකට-අමානුෂිකව-පහරදුන්-හතරක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=610"
}