{
       "Source": "hirunews",
       "Timestamp": "Saturday, 07 January 2023 - 11:51",
       "Headline": "උතුර භීතියෙන් භ්‍රාන්ත කළ Whatsapp කණ්ඩායම",
       "News Content": "පුවරසන්කුලම්, තට්ටන්කුලම්, සහ සෙට්ටිකුලම් යන ප්‍රදේශයන්හි ප්‍රචණ්ඩකාරී ක්‍රියා සිදුකරමින් ක්‍රියාත්මක වූ 'ගෙත්තු පසංග' (Geththu Pasanga) යන නාමයෙන් හැදින්වෙන Whatsapp මගින් සංවිධාන කටයුතු මෙහෙය වූ කණ්ඩායමක් විශේෂ කාර්ය බලකා නිලධාරින් විසින් අත්අඩංගුවට ගෙන තිබෙනවා.\nවිශේෂ කාර්ය බලකා වව්නියාව කඳවුරේ නිලධාරීන්ට ලද තොරතුරකට අනුව ඊයේ (06) පුවරසන්කුලම පොලිස් වසමේ දී කරන ලද වැටලීමකින් මෙමෙ පිරිස අත් අඩංගුවට ගෙන තිබෙනවා.\nපසුගිය දා (05) පුවරසන්කුලම පොලිස් වසමේ දී අත්අඩංගුවට ගත් සැකකරුවෙකුගෙන් සිදුකරන ලද ප්‍රශ්න කිරීම් වලදී ලද තොරතුරු අනුව පුවරසන්කුලම්, තට්ටන්කුලම්, සහ සෙට්ටිකුලම් යන ප්‍රදේශයන්හි ප්‍රචණ්ඩකාරී ක්‍රියා සිදුකරමින් ක්‍රියාත්මක වන Geththu Pasanga යන නාමයෙන් හැදින්වෙන Whatsapp කණ්ඩායමක් සම්බන්ධව තොරතුරු වාර්තා වී තිබුණා.\nඒ අනුව වහා ක්‍රියාත්මක වූ නිලධාරීන් ඊට සම්බන්ධ වව්නියාව ප්‍රදේශයේ පදිංච් වසය අවුරුදු 18ක් වන පුද්ගලයින් සිව් දෙනෙකු ජංගම දුරකතන 04 ක් සමග අත්අඩංගුවට ගෙන වැඩිදුර විමර්ශන කටයුතු සඳහා පුවරසන්කුලම පොලිස් ස්ථානය වෙත භාර දී තිබෙන බවයි විශේෂ කාර්‍ය බලකාය පවසන්නේ.",
       "URL": "https://www.hirunews.lk/324478/උතුර-භීතියෙන්-භ්‍රාන්ත-කළ-whatsapp-කණ්ඩායම",
       "Category": "Local News",
       "Parent URL": "https://www.hirunews.lk/local-news.php?pageID=617"
}