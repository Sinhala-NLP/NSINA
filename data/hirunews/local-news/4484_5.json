{
       "Source": "hirunews",
       "Timestamp": "Monday, 05 June 2017 - 8:08",
       "Headline": "සොබාදහම සමග සහජීවී සබඳතාවකට යා යුතු බව ජනපති කියයි",
       "News Content": "සොබාදහම සමඟ සහජීවී සබඳතාවකට යාම සඳහා තවමත් ප්‍රමාද නොමැති බව ජනාධිපති මෛත්‍රීපාල සිරිසේන පවසනවා.\nඅදට යෙදෙන ලෝක පරිසර දිනය වෙනුවෙන් පණිවුඩයෙන් නිකුත් කරමින් ඔහු කියා සිටියේ සොබා දහමෙන් තොර පැවැත්මක් මිනිසාට නොමැති බව මේ වන විට සියලු දෙනාට පිළිගැනීමට සිදුව ඇති බවයි.\nනාය යාම් සහ ජල ගැලීම් මෙන්ම නියං තත්ත්වයන් මගින් එම අනතුරු ඇගවීම සොබාදහම පෙන්නුම් කරන බව ද එහි සඳහන්.\nඑය වටහා ගනිමින් සොබාදහම හා බැදුණු ජනතාවක් යන තේමාව යටතේ මෙවර සැමරෙන ජාත්‍යන්තර පරිසර දිනය සියලු දෙනාට ආමන්ත්‍රණය කරන්නේ සොබා දහම සමඟ සහජීවි සබදතාවකට පෙළ ගැසිය යුතුය යන්න බවද ජනාධිපතිවරයා නිකුත් කළ පණිවුඩයේ තවදුරටත් දැක්වෙනවා.",
       "URL": "https://www.hirunews.lk/162848/සොබාදහම-සමග-සහජීවී-සබඳතාවකට-යා-යුතු-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4484"
}