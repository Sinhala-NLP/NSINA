{
       "Source": "hirunews",
       "Timestamp": "Monday, 21 September 2020 - 14:29",
       "Headline": "බැඳුම්කර සිද්ධිය සම්බන්ධයෙන් රවීගේ රිට් පෙත්සම දෙසැම්බර් 14 විභාගයට (වීඩියෝ)",
       "News Content": "මහබැංකු බැඳුම්කර වෙන්දේසියේදී මුදල් සාවද්‍ය ලෙස පරිහරණය කිරීම සම්බන්ධයෙන් අත්අඩංගුවට ගැනීම සඳහා නිකුත් කර ඇති වරෙන්තුව ක්‍රියාත්මක කිරීම වළක්වන්නැයි හිටපු මුදල් අමාත්‍ය රවී කරුණානායක ඇතුලු පිරිස අභියචාධිකරණයේ ගොනුකළ රිට් පෙත්සම ලබන දෙසැම්බර් මස 14 වනදා විභාගයට ගැනීමට තීරණය කර තිබෙනවා.\nබැඳුම්කර වෙන්දේසියේදී රුපියල් බිලියන 52 කට ආසන්න රජයේ මුදල් සාවද්‍ය ලෙස පරිහරණය කිරීම සම්බන්ධයෙන් හිටපු මුදල්  අමාත්‍ය රවී කරුණානායක ඇතුලු සැකකරුවන්තමන් ඇතුලු හත්දෙනෙකු අත්අඩංගුවට ගන්නා ලෙස කොටුව මහේස්ත්‍රාත් අධිකරණය නියෝග කළේ අපරාධ පරීක්ෂණ දෙපාර්තමේන්තුව ගොනුකළ නඩුවකට අදාළවයි.\nහිටපු මුදල් අමාත්‍ය රවී කරුණානායක ඇතුලු පිරිස අභියචාධිකරණයේ ගොනුකළ රිට් පෙත්සමට අදාළ කරුණු දැක්වීම අද (21) සිදුකෙරුණේ එහි සභාපති විනිසුරු ඒ.එච්.එම්.ඩී. නවාස් සහ සෝභිත රාජකරුණා ඇතුලු විනිසුරු මඩුල්ල හමුවේයි.",
       "URL": "https://www.hirunews.lk/250752/බැඳුම්කර-සිද්ධිය-සම්බන්ධයෙන්-රවීගේ-රිට්-පෙත්සම-දෙසැම්බර්-14-විභාගයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2439"
}