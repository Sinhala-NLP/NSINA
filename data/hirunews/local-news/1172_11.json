{
       "Source": "hirunews",
       "Timestamp": "Friday, 13 May 2022 - 13:23",
       "Headline": "සම්බුදු තෙමඟුලට ඇති සූදානම",
       "News Content": "අමුද්‍රව්‍ය මිල ඉහළ ගියත් සම්බුදු තෙමඟුල සැමරීම සඳහා වෙසක් කූඩු නිර්මාණකරුවන් මේ වනවිට සූදානම් වෙමින් සිටිනවා.\nප්‍රදේශ කිහිපයක වෙසක් තොරණ ද ඉදි කෙරෙමින් පවතින බවයි අප වාර්තාකරුවන් ප්‍රකාශ කළේ.\nකෙසේ වෙතත් පෙර පැවති මිලට සාපේක්ෂව වෙසක් කූඩුවල මිල ගණන් මේ වසරේ ඉහළ ගොස් තිබෙනවා.\nකොළ අලවා සම්පූර්ණ කළ සාමාන්‍ය ප්‍රමාණයේ අටපට්ටම් කූඩුවක් රුපියල් 350කට පමණ අලෙවි වන අතර, නිර්මාණාත්මක කඩදාසි කූඩුවල මිල රුපියල් 400 සිට ඉහළට සටහන් වන බව ප්‍රදේශ කිහිපයක සංචාරය කළ අප වාර්තාකරුවන් සඳහන් කළා.\nමේ වනවිට බොහෝ ප්‍රදේශවල සව් කොළයක මිල රුපියල් විස්ස දක්වා ඉහළ ගොස් ඇති අතර, සාමාන්‍ය බකට් එකක මිල ද රුපියල් විස්සක් ලෙස සටහන් වනවා.\nකෙසේ වෙතත් වෙසක් කූඩු ඇණවුම් සාමාන්‍ය පරිදි තමන් වෙත ලැබෙන බවයි පාරම්පරික කූඩු නිර්මාණකරණයේ යෙදෙන නිෂ්පාදකයන් පවසන්නේ.",
       "URL": "https://www.hirunews.lk/304217/සම්බුදු-තෙමඟුලට-ඇති-සූදානම",
       "Category": "Local News",
       "Parent URL": "https://www.hirunews.lk/local-news.php?pageID=1172"
}