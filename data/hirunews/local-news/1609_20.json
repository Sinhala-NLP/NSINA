{
       "Source": "hirunews",
       "Timestamp": "Saturday, 23 October 2021 - 22:11",
       "Headline": "CIA හෙළිකරගත් අපයෝජනය  (වීඩියෝ)",
       "News Content": "වයස අවුරුදු 14 ක බාල වයස්කාර දැරියක් ඇගේ මවගේ අනුදැනුම මත දීර්ඝ කාලයක සිට ලිංගික අපයෝජනයට ලක් කළ සිදුවීමක් පිළිබඳව හිරු සී.අයි.ඒ.තොරතුරු අනාවරණය කර ගත්තා.\nඅද සී.අයි.ඒ.හෙළිදරව්ව ඒ පිළිබඳවයි.\nවයස අවුරුදු 15 ක දැරියක් වෙබ් අඩවි හරහා පුද්ගලයන් 30 කට ආසන්න පිරිසකට ලිංගික ක්‍රියාකාරකම් සඳහා අලවි කළ පුවතක් පසුගිය කාලයේ මෙරට මහත් ආන්දෝලනයක් ඇති කළා.\nවෛද්‍යවරුන්, පොලිස් නිලධාරීන් ආදී සමාජයේ ඉහළ තලවල පුද්ගලයන් රැසක් එම බාලවයස්කාර දැරිය මිලදී ගෙන තිබු බවත් වාර්තා වු අතර ඔවුන්ට විරුද්ධව මේ වනවිට අධිකරණයේ නඩු පවරා තිබෙනවා.\nමව හා නැගනිය සමග කොළඹ - රාජගිරිය ප්‍රදේශයේ ජීවත්වන වයස අවුරුදු 14 ක බාලවයස්කාර දැරියකද ලිංගික අපයෝජනයට ලක්වීමේ පුවතක් වාර්තා වන්නේ එවන් පසුබිමකයි.\nඒ තමන් දිගු කලක පටන් ලිංගික අපයෝජනයකට ලක්වන බව ඇය හිතවත් පුද්ගලයෙකුට හෙළි කිරීමත් සමගයි.\nරාජගිරි‍යේ සමදරා නම් කාන්තාවක් ද දැරියව මුදලට අලෙවි කරන ජාවාරමට සම්බන්ධ බවට එහිදී කරුණු අනාවරණය වුණා.",
       "URL": "https://www.hirunews.lk/285880/cia-හෙළිකරගත්-අපයෝජනය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1609"
}