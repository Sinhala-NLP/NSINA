{
       "Source": "hirunews",
       "Timestamp": "Saturday, 12 November 2022 - 8:32",
       "Headline": "පලාගිය කන්දකාඩු රැඳවියෙකු රෝහල් ගත කිරීමෙන් පසු මියයයි (වීඩියෝ)",
       "News Content": "කන්දකාඩු පුනරුත්ථාපන මධ්‍යස්ථානයෙන් පලාගොස් සිටි රැඳවියෙකු පොලොන්නරුව - සිංහපුර ප්‍රදේශයේ කැළෑවක සිටියදී අත්අඩංගුවට ගෙන රෝහල් ගත කිරීමෙන් පසු ජීවිතක්ෂයට පත්ව තිබෙනවා.\nපුනරුත්ථාපන කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි මහතා සඳහන් කළේ මෙම රැඳවියා දින කිහිපයක් ආහාර නොගැනීම හේතුවෙන් සිහිසුන්ව සිට ඇති බවයි.\nකන්දකාඩු පුනරුත්ථාපන මධ්‍යස්ථානයෙන් පලාගොස් සිටි රැඳවියෙකු සිංහපුර කැලෑබද ප්‍රදේශයේදී සොයාගෙන රෝහල් ගත කිරීමෙන් පසු මියගොස් තිබෙනවා.\nපුනරුත්ථාපන කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි මහතා සඳහන් කළේ මීට දින දෙකකට පෙර මෙම රැඳවියා සොයාගත් බවයි.\nඒ වනවිටත් ඔහු සිහිසුන්ව සිට තිබෙනවා.\nපසුව රැඳවියා පොලාන්නරුව රෝහලේ දැඩි සත්කාර ඒකකයේ ප්‍රතිකාර ලබා ඇති අතර එහිදී ඔහු මියගොස් තිබෙනවා.\nමෙලෙස මිය ගොස් ඇත්තේ කඩුවෙල - රත්ගහවත්ත ප්‍රදේශයේ පදිංචි රාමලිංගම් මොහාන් කුමාර නැමැති 31 හැවිරිදි පුද්ගලයෙක්.\nපුනරුත්ථාපන කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි සඳහන් කළේ මෙම රැඳවියා දින කිහිපයක් ආහාර නොගැනීම හේතුවෙන් සිහිසුන්ව සිට ඇති බවයි.\nඒ හේතුවෙන් මෙම මරණය සිදුවන්නට ඇති බව රෝහල් බලධාරීන් ප්‍රකාශ කළ බවද ඔහු සඳහන් කළා.\nමේ අතර කඳවුරෙන් පලාගිය තවත් රැඳවියන් 11 දෙනෙකු සොයා මෙහෙයුම් ක්‍රියාත්මකයි.",
       "URL": "https://www.hirunews.lk/320205/පලාගිය-කන්දකාඩු-රැඳවියෙකු-රෝහල්-ගත-කිරීමෙන්-පසු-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=740"
}