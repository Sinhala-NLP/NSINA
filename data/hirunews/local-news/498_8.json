{
       "Source": "hirunews",
       "Timestamp": "Saturday, 04 March 2023 - 15:08",
       "Headline": "විදුලිබල මණ්ඩලය ප්‍රතිව්‍යූහගත කිරීම ගැන තවත් සාකච්ඡාවක්",
       "News Content": "විදුලිය බෙදා හැරීමට අදාළව වෙන් කර ඇති කලාපවල වෙනම ගිණුම් සහ අදාළ කටයුතු පවත්වාගෙන යාම වෙනුවෙන් අවශ්‍යතා සම්පූර්ණ කිරීමට අවධානය යොමුව තිබෙනවා.\nඒ විදුලිබල මණ්ඩලය ප්‍රතිව්‍යූහගත කිරීමේ වැඩපිලිවෙලේ පළමු කොටසේ සැලසුම්වලට අදාළවයි.\nඑසේම, ප්‍රතිව්‍යූහගත කිරීමට අත්‍යාවශ්‍ය වන මානව සම්පත්, වත්කම් සහ මූල්‍ය කළමනාකරණයට අවශ්‍ය විගණන කඩිනම් කිරීමට ද තීරණය කර ඇති බව සඳහන්.\nමෙම කරුණු පිළිබඳ සාකච්ඡා කර ඇත්තේ ලංකා විදුලිබල මණ්ඩලය ප්‍රතිව්‍යූහගත කිරීමේ වැඩපිළිවෙලට සමගාමීව එහි පාලනාධිකාරිය දැනුවත් කිරීම සහ යෝජනා ලබා ගැනීම වෙනුවෙන් පැවති සාකච්ඡාවකදීයි.\nබලශක්ති අමාත්‍යවරයා මෙන්ම, විදුලිබල මණ්ඩලයේ සභාපතිවරයා ඇතුළු ඉහළ පෙලේ නිලධාරින් ඊට එක්ව සිටියා.",
       "URL": "https://www.hirunews.lk/328979/විදුලිබල-මණ්ඩලය-ප්‍රතිව්‍යූහගත-කිරීම-ගැන-තවත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=498"
}