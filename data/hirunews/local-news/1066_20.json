{
       "Source": "hirunews",
       "Timestamp": "Sunday, 26 June 2022 - 19:02",
       "Headline": "තෙල් නැතිව දුම්රියත් අතරමඟ නවතින ලකුණු",
       "News Content": "ඉන්ධන මිල ගණන් ඉහළ යාමත් සමඟ බස් සංගම් විසින් ගාස්තු සංශෝධනයක් ඉල්ලා ඇති අවස්ථාවක දුම්රිය ධාවනය ද අඩපණ වීමේ අවාදනමක් මතුව ඇති බව දුම්රිය ස්ථානාධිපතිවරුන්ගේ සංගමය පවසනවා.\nසමස්ථ ලංකා පෞද්ගලික බස් සමාගම් සම්මේලනයේ ලේකම් අංජන ප්‍රියන්ජිත් සහ ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ ගාස්තු සංශෝධනයක් අවශ්‍ය බවයි.\nඑවන් පසුබිමක ඉන්ධන අර්බුදයත් සමඟ දුම්රිය සේවය ද අඩපණ වීමේ හැකියාවක් මතුව ඇති බව දුම්රිය ස්ථානාධිපතිවරුන්ගේ සංගමයේ සභාපති සුමේධ සෝමරත්න ප්‍රකාශ කළා.\nමේ අතර ඉන්ධන මිල ඉහළ යෑමත් සමඟ දෙවන කිලෝමීටරයේ සිට අයකෙරෙන රුපියල් 80ක ගාස්තුව රුපියල් 10කින් ඉහළ දමන බවයි සමස්ථ ලංකා ත්‍රීරෝද රථ රියදුරන්ගේ වෘත්තීය සමිතිය කියා සිටියේ.\nසමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් අද ප්‍රකාශ කළේ, ඉන්ධන මිල ඉහළයාමත් සමඟ සියලු ආහාරවල මිල ගණන්ද සියයට 10කින් ඉහළ දමන බවයි.",
       "URL": "https://www.hirunews.lk/308240/තෙල්-නැතිව-දුම්රියත්-අතරමඟ-නවතින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1066"
}