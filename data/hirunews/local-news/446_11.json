{
       "Source": "hirunews",
       "Timestamp": "Thursday, 30 March 2023 - 8:07",
       "Headline": "මෛත්‍රී - ගෝඨා ඝාතන කුමන්ත්‍රණ චෝදනා එල්ල වූ නියෝජ්‍ය පොලිස්පති නාලක සිල්වා යලි සේවයේ",
       "News Content": "හිටපු ජනාධිපතිවරුන් වන මෛත්‍රීපාල සිරිසේන සහ ගෝඨාභය රාජපක්ෂ ඝාතනය කිරීමට කුමන්ත්‍රණය කර බවට එල්ල වූ චෝදනා මත අත්අඩංගුවට ගත් ත්‍රස්ත මර්දන කොට්ඨාසය භාර හිටපු නියෝජ්‍ය පොලිස්පති නාලක සිල්වා යලි සේවයේ පිහිටුවා තිබෙනවා.\nපොලිස් දෙපාර්තමේන්තු ආරංචි මාර්ග සඳහන් කළේ, ඒ අනුව ඔහු පුත්තලම ප්‍රදේශය භාර නියෝජ්‍ය පොලිස්පතිවරයා ලෙස පත් කර ඇති බවයි.\nහිටපු ජනාධිපතිවරුන් දෙදෙනා ඝාතනය කිරීමට කුමන්ත්‍රණයක් සිදු කළ බවට නාමල් කුමාර නැමැත්තෙකු විසින් කරන ලද පැමිණල්ලක් පසුබිම් කරගනිමින් එවකට ත්‍රස්ත විමර්ශන කොට්ඨාසය භාරය සිටි නියෝජ්‍ය පොලිස්පති නාලක සිල්වා අත්අඩංගුවට ගැනුණේ 2018 වසරේදී යි.",
       "URL": "https://www.hirunews.lk/331269/මෛත්‍රී-ගෝඨා-ඝාතන-කුමන්ත්‍රණ-චෝදනා-එල්ල-වූ-නියෝජ්‍ය-පොලිස්පති-නාලක-සිල්වා-යලි-සේවයේ",
       "Category": "Local News",
       "Parent URL": "https://www.hirunews.lk/local-news.php?pageID=446"
}