{
       "Source": "hirunews",
       "Timestamp": "Monday, 30 August 2021 - 10:14",
       "Headline": "ඊයේ දිනයේදි 118,242 කට කොරෝනා එන්නත් (වීඩියෝ)",
       "News Content": "මෙරට එන්නත්කරණ වැඩසටහන යටතේ පුද්ගලයින් 118,242 කට ඊයේ දිනයේ කොරෝනා එන්නත් ලබා දී තිබෙනවා.\nවසංගත රෝග විද්‍යා අංශය සඳහන් කළේ ඒ අනුව සයිනොෆාම් එන්නතේ පළමු මාත්‍රාව 8,855 දෙනෙකුට සහ දෙවන මාත්‍රාව 93,715 දෙනෙකුට ලබා දී ඇති බවයි.\nඑමෙන්ම, ඇස්ට්‍රාසෙනෙකා එන්නතේ පළමු මාත්‍රාව 1,391 දෙනෙකුට සහ දෙවන මාත්‍රාව 1,460  දෙනෙකුට ලබා දී තිබෙනවා.\nමොඩර්නා එන්නතේ පළමු මාත්‍රාව පුද්ගලයින් හත්දෙනෙකුට ලබාදී ඇති අතර, ඊයේ එහි දෙවන මාත්‍රාව ලබාගත් සංඛ්‍යාව 11,835 ක්.\nඑසේම ෆයිසර් එන්නතේ පළමු මාත්‍රාව එක් අයෙකුට සහ දෙවන මාත්‍රාව 977 කට ලබාදී තිබෙනවා.",
       "URL": "https://www.hirunews.lk/280913/ඊයේ-දිනයේදි-118242-කට-කොරෝනා-එන්නත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1723"
}