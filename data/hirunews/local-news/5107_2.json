{
       "Source": "hirunews",
       "Timestamp": "Friday, 01 April 2016 - 10:45",
       "Headline": "ගෙවල් බිඳුම් රැසකට සම්බන්ධ සැකකරුවන් තුන්දෙනෙකු පිලියන්දල දී අත්අඩංගුවට",
       "News Content": "නුගේගොඩ ප්‍රදේශයේ නිවෙස් බිඳුම් රැසකට සම්බන්ධ පුද්ගලයින් තුන්දෙනෙකු මිරිහාන විශේෂ අපරාධ මෙහෙයුම් ඒකකය අත්අඩංගුවට ගෙන තිබෙනවා.\nමෙම සැකකරුවන් වේරහැර - පිලියන්දල ප්‍රදේශයේදී අත්අඩංගුවට ගෙන ඇති බව සදහන්.\nමොවුන් බොරලැස්ගමුව, පිලියන්දල ප්‍රදේශවල පදිංචිකරුවන් බවයි පොලිස් මාධ්‍ය ප්‍රකාශක කාර්යාලය සදහන් කළේ.\nසැකකරුවන් මිරිහාන, පිලියන්දල, ගල්කිස්ස, බොරලැස්ගමුව යන ප්‍රදේශවල සිදුකළ ගෙවල් බිදුම් රැසකදී රන් ආභරණ,ලැප්ටොප් සහ ඩිජිටල් කැමරා ඇතුළු භාණ්ඩ රැසක් සොරකම් කර ඇති බව සදහන්.\nසැකකරුවන් අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/129868/ගෙවල්-බිඳුම්-රැසකට-සම්බන්ධ-සැකකරුවන්-තුන්දෙනෙකු-පිලියන්දල-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5107"
}