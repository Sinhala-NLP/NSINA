{
       "Source": "hirunews",
       "Timestamp": "Sunday, 02 April 2017 - 20:06",
       "Headline": "ආණ්ඩුවේ නායකයින්ට පලිගැනීම හැර දර්ශනයක් නොමැති බව හිටපු අමාත්‍ය බැසිල් කියයි",
       "News Content": "පලිගැනීම හැර වෙනත් කිසිඳු දර්ශනයක් වත්මන් ආණ්ඩුවට නොමැති බව හිටපු අමාත්‍ය බැසිල් රාජපක්ෂ පවසනවා.\nපුත්තලම ප්‍රදේශයේ ඊයේ පැවති ජනහමුවකට එක්වෙමින් ඔහු මේ අදහස් පළ කළා.\nඑහිදී වැඩි දුරටත් අදහස් දැක්වූ හිටපු අමාත්‍ය බැසිල් රාජපක්ෂ.\n\"මේ ආණ්ඩුව කරපු දෙයක් කියන්න අද තියෙනවාද අලුතින් එක නමක් හදපන්කෝ වැඩක් නැති වුනත් නමක් හදපන්කො,අවංකව කල්පනාකරොත් එක අංශයකින් හරි යම්කිසි ප්‍රගතියක් කාර්යක්ෂමතාවයක්,මේ ආණ්ඩුවේ ඉන්න නායකයින්ට අදහසක් නැහැ.පලිගැනීම හැර ඔවුන්ට නැහැ දර්ශනයක්.ඔවුන්ට නැහැ මේ ජනතාව ගැන හැගීමක්,තමුන්ට අවුරුදු 05 යි බලය දීලා තියෙන්නේ,බැහැයි පරම්පරා තුකන අවුරුදු 99 කට දේපල විකුනනවා.ඔහෙලාගෙ පරම්පරාවල් තුනක කුලිය අරගෙන තමයි ඔවුන් මේ රට ණය කරන්නේ,මහින්ද ජනාධිපතිතුමාගේ නායකත්වය අපේ පක්ෂයට ලැබෙනවා,කවදාවත් නැතුව මේ ආණ්ඩුව පිරිහිලා තියෙනවා මේ සියල්ල තුල අපි හොදට සංවිධානය වෙන්න ඕනි.\"",
       "URL": "https://www.hirunews.lk/158351/ආණ්ඩුවේ-නායකයින්ට-පලිගැනීම-හැර-දර්ශනයක්-නොමැති-බව-හිටපු-අමාත්‍ය-බැසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4581"
}