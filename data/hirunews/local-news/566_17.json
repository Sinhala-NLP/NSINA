{
       "Source": "hirunews",
       "Timestamp": "Wednesday, 01 February 2023 - 9:27",
       "Headline": "පාරිභෝගික අධිකාරියේ වැටලීම්වලින් මිලියන 111ක දඩ මුදලක් ලැබෙයි",
       "News Content": "2022 වසරේ දී පාරිභෝගික කටයුතු පිළිබඳ අධිකාරිය සිදුකරන ලද වෙළඳපොල වැටලීම්වල දී පවරනු ලැබූ නඩු සඳහා අධිකරණය මගින් දඩ මුදල් ලෙස රුපියල් මිලියන 111ක් නියම කර තිබෙනවා.\nපසුගිය වසරේ වැටලීම් 13,980ක් එම අධිකාරිය සිදුකර ඇති අතර, ඉන් අධිකරණ කටයුතු අවසන් වූ නඩු 13,389ක් සඳහායි මෙම දඩ මුදල නියම කර ඇත්තේ.\nබිස්කට්, ඖෂධ, ළදරු නිෂ්පාදන, ශරීරාලේපන, විදුලි උපකරණ වැනි දෑ සම්බන්ධයෙන් පසුගිය වසරේ වැටලීම්වලින් වැඩි සංඛ්‍යාවක් සිදුකළ බවයි පාරිභෝගික අධිකාරිය නිවේදනය කළේ.\n2005 වසරේ සිට අධිකාරිය මේ දක්වා වෙළඳපොල වැටලීම් 290,000ක් පමණ සිදුකර ඇති අතර, ඒ සඳහා අධිකරණය මගින් රුපියල් මිලියන දහසක පමණ දඩ මුදල් නියම කර ඇති බව ද එහි සඳහන්.",
       "URL": "https://www.hirunews.lk/326371/පාරිභෝගික-අධිකාරියේ-වැටලීම්වලින්-මිලියන-111ක-දඩ-මුදලක්-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=566"
}