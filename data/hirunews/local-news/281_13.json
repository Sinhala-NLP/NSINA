{
       "Source": "hirunews",
       "Timestamp": "Friday, 09 June 2023 - 21:11",
       "Headline": "ඉඩම් ආරවුලක් මත මිත්තණියට පහර දුන් වෛද්‍යවරයා අත්අඩංගුවට",
       "News Content": "ඉඩම් ආරවුලක් මත සිය 93 හැවිරිදි මිත්තණියට පහර දුන් දොස්තර මුණුබුරා තිස්සමහාරාම පොලිසිය විසින් අත්අඩංගුවට ගෙන තිබෙනවා.\nඉඩමක් ලියා නොදුන්නාට උරණ වි 93 හැවිරිදි මිත්තණියට පහරදී තුවාල සිදුකිරිම හා රාජකාරියට ගිය පොලිස් නිලධාරීන්ට බාධා කර සාපරාධී බහත්කාරය පෑ වරදටයි ඔහු අත්අඩංගුවට ගෙන ඇත්තේ.\nමෙලෙස අත්අඩංගුවට ගෙන ඇත්තේ දෙබරවැව මුලික රෝහලේ බාහිර රෝගි අංශයේ කටයුතු කරන තිස්සමහාරාම,දියස්යාය පදිංචි වෛද්‍යවරයෙක් බවයි වාර්තා වන්නේ.\nසැකකාර වෛද්‍යවරයා ඉඩම් ආරවුලක් මුල්කරගනිමින් පසුගිය 07 වන දින සිය 93 හැවිරිදි මිත්තණියට පහරදී තුවාල සිදුකර තිබෙනවා.\nතුවාල ලැබූ මිත්තණිය තිස්සමහාරාම පොලීසියට පැමිණිල්ලක් කර ඇති අතර ඒ අනුව ක්‍රියාත්මක වූ පොලීසිය අදාළ වෛද්‍යවරයා හමුවට ගිය අවස්ථාවේ දී ඔහු ඉතා පරුෂ වචනයෙන් පොලිස් නිලධාරීන්ට බැණ වැඳී ද තිබෙන බවයි පොලීසිය වැඩිදුරටත් සඳහන් කර සිටින්නේ.",
       "URL": "https://www.hirunews.lk/337508/ඉඩම්-ආරවුලක්-මත-මිත්තණියට-පහර-දුන්-වෛද්‍යවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=281"
}