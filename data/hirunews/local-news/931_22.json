{
       "Source": "hirunews",
       "Timestamp": "Thursday, 18 August 2022 - 13:15",
       "Headline": "ඇමති රවටා නැවත හඳුන්වා දුන් ඖෂධ ගැන පරීක්ෂණ",
       "News Content": "රාජ්‍ය ඖෂධ නිෂ්පාදන සංස්ථාව නිපදවූ ඖෂධ වර්ග තුනක් වෙළෙඳපොළට හදුන්වා දුන් බවට පැවසුව ද එම ඖෂධ මේ වන විටත් වෛද්‍ය සැපයුම් අංශය මගින් බෙදා හරින බවට සෞඛ්‍ය වෘත්තීයවේදීන්ගේ විද්වත් සංගමය චෝදනා කරනවා.\nඒ අනුව සෞඛ්‍ය අමාත්‍යවරයා කැඳවා උත්සවාකාරයෙන් එම ඖෂධ හදුන්වා දීම හරහා සිදු කර ඇත්තේ මුලා කිරීමක් බවයි කොළඹ ඊයේ (17) පැවති මාධ්‍ය හමුවකට එක්වෙමින් එහි සභාපති රවී කුමුදේශ් කියා සිටියේ.\nරාජ්‍ය ඖෂධ නිෂ්පාදන සංස්ථාව මගින් ඖෂධ වර්ග තුනක් වෙළෙඳපොළට නිකුත් කිරීම වෙනුවෙන් පසුගිය 15 වනදා රත්මලානේ පිහිටි එම සංස්ථා පරීශ්‍රයේ දී සෞඛ්‍ය අමාත්‍යවරයාගේ ප්‍රධානත්වයෙන් උත්සවයක් සංවිධානය කර තිබුණා.\nඑහිදී තයිරොක්සීන් උණතාවය සඳහා ලබා දෙන ඖෂධයක්, ගෑස්ටික් ආම්ලිකතාවය සඳහා ලබා දෙන ඖෂධයක් සහ වේදනා නාශක ඖෂධයක් හදුන්වා දෙනු ලැබුවා.\nකෙසේ වෙතත්, හිරු ප්‍රවෘත්ති අංශය මේ සම්බන්ධයෙන් සෞඛ්‍ය අමාත්‍ය කෙහෙලිය රඹුක්වැල්ල ගෙන් විමසීමක් සිදුකළා. එහිදී ඔහු කියා සිටියේ, අදාළ සිද්ධීය සම්බන්ධයෙන් සොයා බලා සතියක් තුළ වාර්තාවක් ලබා දෙන්නැයි තමන් අමාත්‍යාංශය ලේකම්වරයාට උපදෙස් ලබා දුන් බවයි.\nමේ අතර, මධ්‍යම ඖෂධ ගබඩාව තුල නිසි පරිදි තොග පවත්වාගෙන නොයාම හේතුවෙන් ඖෂධ හිඟය ඇති වී තිබෙන බව රජයේ වෛද්‍ය නිලධාරීන්ගේ සංගමය චෝදනා කරනවා.",
       "URL": "https://www.hirunews.lk/313090/ඇමති-රවටා-නැවත-හඳුන්වා-දුන්-ඖෂධ-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=931"
}