{
       "Source": "hirunews",
       "Timestamp": "Thursday, 24 October 2019 - 12:37",
       "Headline": "කොන්දේසි දැමූ දෙමළ පක්ෂ අදත් රැස්වේ",
       "News Content": "ජනාධිපතිවරණය අපේක්ෂකයන්ට උතුරේ දෙමළ දේ්ශපාලන පක්ෂ ඉදිරිපත් කළ කරුණු 13කින් සමන්විත යෝජනාවලිය සම්බන්ධයෙන් සාකච්ජා කිරීම සඳහා ඔවුන් අදත් රැස්වනවා.\nකොළඹදී පස්වරුවේ පැවැත්වෙන මෙම සාකච්ජාව සඳහා උතුර පළාත් හිටපු ප්‍රධාන අමාත්‍ය සී.වී. විග්නේෂ්වරන්ගේ නායකත්වයෙන් යුතු දෙමළ ජනතා සන්ධානය, ටෙලෝ සංවිධානය, ඊ.පී.ආර්.එල්.එෆ්., ඉලංගෙයි තමිල් අරසු හා ෆ්ලොට් සංවිධානයේ නියෝජිතයින් එක්වීමට නියමිතයි.\nමේ අතර ජනාධිපතිවරණයේදී සහය ලබාදෙන්නේ කාටද යන්න සම්බන්ධයෙන් තීරණයක් ගැනීමට දෙමළ ජාතික සන්ධානයේ පාර්ලිමේන්තු කණ්ඩායම ඊයේ රැස්වුණා.\nඑහිදී බහුතරයක් මන්ත්‍රීවරුන්ගේ අදහස වී ඇත්තේ ගෝඨාභය රාජපක්ෂ සහ සජිත් ප්‍රේමදාස යන ජනාධිපති අපේක්ෂකයන්ගේ ප්‍රතිපත්ති ප්‍රකාශ එළිදැක්වීමෙන් පසුව සිය සන්ධානයේ ස්ථාවරය දැනුම් දීම වඩාත් සුදුසු බවටයි.",
       "URL": "https://www.hirunews.lk/226884/කොන්දේසි-දැමූ-දෙමළ-පක්ෂ-අදත්-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3082"
}