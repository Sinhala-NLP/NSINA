{
       "Source": "hirunews",
       "Timestamp": "Monday, 11 September 2023 - 15:01",
       "Headline": "දුම්රිය හදිසි වැඩ වර්ජනය අත්හිටුවයි",
       "News Content": "ඉල්ලීම් කිහිපයක් මුල් කර ගනිමින් කොළඹ පිහිටි දුම්රිය අංගනවල ධාවනාගාර සේවකයින් අද දහවල් හදිසියේ ආරම්භ කළ වර්ජනය මේ වන විට අවසන් කර තිබෙනවා.\nඔවුන් අද (11) දහවල් ආරම්භ කළ හදිසි වර්ජනය හේතුවෙන් දුම්රිය කිහිපයක ප්‍රමාදයක්ද සිදු වුණා.\nකෙසේ වෙතත් ධාවනාගාර සේවකයින් සහ පාලන අධිකාරිය අතර පැවති සාකච්ඡාවෙන් පසු ඔවුන්ගේ ඉල්ලීම්වලට ප්‍රතිචාර දැක්වීම හේතුවෙනුයි හදිසි වර්ජනය අවසන් කර ඇත්තේ.\nඒ අනුව පස්වරුවේ සිට දුම්රිය ධාවනය යථා තත්ත්වයට පත්කිරිමට හැකි වනු ඇති බවයි එම වෘත්තීය සමිති සඳහන් කළේ.",
       "URL": "https://www.hirunews.lk/347926/දුම්රිය-හදිසි-වැඩ-වර්ජනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=37"
}