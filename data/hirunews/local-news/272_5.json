{
       "Source": "hirunews",
       "Timestamp": "Tuesday, 13 June 2023 - 16:32",
       "Headline": "සී බී එල් සමපෝෂ 14 න් පහළ අන්තර් පාසල් පාපන්දු ශූරතාවලිය ඇරඹේ",
       "News Content": "ශ්‍රී ලංකා පාපන්දු සංගමය විසින් සංවිධාන කරන සී බී එල් සමපෝෂ 2023 වයස අවුරුදු 14 න් පහළ අන්තර් පාසල් පාපන්දු ශූරතාවලිය දඹුල්ලේදී අද ආරම්භ වුණා. මෙම ශූරතාවලිය සඳහා සී බී එල් සමපෝෂ ප්‍රධාන අනුග්‍රාහකත්වය දක්වන්නේ 12 වන වරටයි.\nපාසල් සිසුන් 12,000 ක් පමණ සහභාගි වන මෙම තරගාවලිය බාලක කණ්ඩායම් 470ක් සහ බාලිකා කණ්ඩායම් 130 කගේ සහභාගීත්වයෙන් දිස්ත්‍රික්ක 25 පුරා ක්‍රීඩාංගණ 32කදී පැවත්වීමට නියමිතයි.\nඅවසන් මහා තරගය කොළඹ කේන්ද්‍ර කරගනිමින් පැවැත්වෙන අතර, ඒ සඳහා බාලක කණ්ඩායම් 32 ක් සහ බාලිකා කණ්ඩායම් 24 ක් දිස්ත්‍රික් මට්ටමින් තෝරා ගැනෙනු ඇති.",
       "URL": "https://www.hirunews.lk/337824/සී-බී-එල්-සමපෝෂ-14-න්-පහළ-අන්තර්-පාසල්-පාපන්දු-ශූරතාවලිය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=272"
}