{
       "Source": "hirunews",
       "Timestamp": "Monday, 18 January 2016 - 12:42",
       "Headline": "17ක ගැබිණි අක්කාගේ 'අමුතු දොළදුක' ට අල්ලපු ගෙදර නංගි ගොදුරුවෙයි",
       "News Content": "වයස අවුරුදු හතක  දැරියක්‌  ලිංගික අපයෝජනයට ලක්‌ කර ඇති බව පොලිසිය කියයි. චෝදනාව එල්ලවන්නේ තඹුත්තේගම දහහත් හැවිරිදි විවාහක ගැබිණි තරුණියකටයි.\nදැරිය සහ ඇගේ මව දිය නෑමට ආසන්න නිවසක  ළිඳකට ගොස් ඇත. ඒ වනවිට ගැබිණි තරුණියක් ද දිය නාමින් සිට තිබේ. මව දැරිය නහවා අවසන් කර ගැබිණි තරුණියගේ නිවසට යවා ඇත්තේ මව එනතුරු සිටින ලෙස දන්වමින්.\nකෙසේ වෙතත් දැරිවිය  ලිංගික අපයෝජනයකට ලක් කර ඇති බවට අධිකරණ වෛද්‍ය වාර්තාවේ දැක්වෙන බව පොලිසිය පවසයි.\nසිද්ධිය වූ දිනයේ නිවසට පමිණ - දැරිය මවට  මේ පිළිබඳ දන්වා ඇත. දැරියගේ ඇදුම්වල ලේ තැවරී  තිබුණු ද මව සිතා ඇත්තේ දැරිය  වැඩිවියට පත්ව ඇති  බවක්.\nකෙසේ වෙතත් දැරියගේ පියා මේ පිළිබඳ පොලිසියට පැමිණිළි කිරීමට තීරණය කර ඇත.  පොලිසිය විසින් මුලික විමර්ශනයක් පවත්වා ගැබිණි තරුණිය අත්අඩංගුවට ගෙන අධිකරණයට ඉදිරිපත් කර තිබේ. අධිකරණය දැරිය පිළිබඳ වෛද්‍ය වාර්තාවක් කැඳවා ඇත.\nඅධිකරණ වෛද්‍ය වාර්තාවට අනුව දැරිය  ලිංගික අපයෝනජයට ලක්ව ඇති බව සඳහන්.\nඅසාමාන්‍ය  පහත්  ආශාවන් වෙනුවෙන් දැරිවියක ගොදුරට ගත්  'ගැබිනි අක්කා' ඇප මත මුදා හැර ඇති බව ද පොලිසිය කියයි.",
       "URL": "https://www.hirunews.lk/124233/17ක-ගැබිණි-අක්කාගේ-අමුතු-දොළදුක-ට-අල්ලපු-ගෙදර-නංගි-ගොදුරුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5205"
}