{
       "Source": "hirunews",
       "Timestamp": "Wednesday, 06 October 2021 - 19:35",
       "Headline": "ගුරු සහ අනෙකුත් වෘත්තීය ගැටලු විසඳා ගැනීම ගැන අභයාරාමයේ සර්ව පාක්ෂික සමුළුවක් (වීඩියෝ)",
       "News Content": "ගුරුවරුන් ඔන්ලයින් ඉගැන්වීම් කටයුතුවලින් ඉවත් වී දින 87ක් ගෙවෙන පසුබිමක අද ගුරු දිනය සැමරුණා.\nඑසේම, සිය වැටුප් විෂමතා සඳහා විසඳුම් ලබාදෙන ලෙස බල කරමින් ගුරු විදුහල්පති සංගම් එක්ව අද දිනයේ දීපව්‍යාප්ත උද්ඝෝෂණ සංවිධාන කර තිබුණා.\nමෙහි  ප්‍රධාන උද්ඝෝෂණය පැවැත්වුණේ කොළඹ - ලිප්ටන් වටරවුමේදීයි.\nමේ අතර, අද වැලිගම ප්‍රදේශයේ පැවති ගුරු උද්ඝෝෂණයකට ප්‍රදේශවාසීන් මෙලෙස විරෝධය එල්ල කරනු ලැබුවා.\nමේ අතර ගුරු විදුහල්පති වැටුප් ගැටළුව සම්බන්ධයෙන් සාකච්ඡා කිරීම සඳහා අද සර්ව පාක්ෂික සමුළුවක් නාරාහේන්පිට අභයාරාමයේදී පැවැත්වු‍ණා.\nඒ සඳහා හිටපු ජනාධිපති මෛත්‍රීපාල සිරිසේන , විපක්ෂ නායක සජිත් ප්‍රේමදාස , හිටපු අධ්‍යාපන අමාත්‍ය අකිල විරාජ කාරියවසම් සහ රාජ්‍ය සේවා එක්සත් හෙද සංගමයේ සභාපති පුජ්‍ය මුරුත්තෙට්ටුවේ ආනන්ද හිමියන් ඇතුළු  වෘත්තීය සමිති නියෝජිතයින් එක්ව සිටියා.\nඑහිදී එක්සත් රාජ්‍ය සේවා හෙද සංගමයේ සභාපති පුජ්‍ය මුරුත්තෙට්ටුවේ ආනන්ද හිමියන් ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ තමන්ට දුරකථනයෙන් අමතා කළ දැනුම්දීමක් පිරිසට මෙලෙස දැනුම් දුන්නා.\nමේ අතර, කොරෝනා වසංගතයට සීමා වු දරුවන්ගේ අධ්‍යාපනය නැවත ප්‍රකෘතිමත් කිරිමේ හදවත් ඇත්තේ ගුරුවරුන්ට බව අග්‍රාමාත්‍ය මහින්ද රාජපක්ෂ ප්‍රකාශ කළා.\nලෝක ගුරු දිනයට සමගාමිව අධ්‍යාපන අමාත්‍යංශය සංවිධානය කළ උත්සවයට විඩියෝ තාක්ෂණය ඔස්සේ අද එක්වෙමින් අග්‍රාමාත්‍යවරයා මේ බව සඳහන් කළා.\nසාධාරණ ඉල්ලිම් වලට අවධානය යොමුකිරීමට රජය සූදානම් බවත්, දරුවන්ගේ නැණස පැදිමේ ක්‍රියාවලිය අඛණ්ඩව ඉටු කරන ලෙසයි අග්‍රාමත්‍ය මහින්ද රාජපක්ෂ මෙහිදි ගුරුවන්ගෙන් ඉල්ලා සිටියේ.\nමේ අතර , ගුරු විදුහල්පතිවරුන්ට ප්‍රථම වරට නිල හැඳුනුම්පතක් ලබාදීම අද අධ්‍යාපන අමාත්‍ය දිනේෂ් ගුණවර්ධනගේ ප්‍රධානත්වයෙන් සිදුවුණා.\nඒ අධ්‍යාපන අමාත්‍යාංශයේදීයි.",
       "URL": "https://www.hirunews.lk/284280/ගුරු-සහ-අනෙකුත්-වෘත්තීය-ගැටලු-විසඳා-ගැනීම-ගැන-අභයාරාමයේ-සර්ව-පාක්ෂික-සමුළුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1645"
}