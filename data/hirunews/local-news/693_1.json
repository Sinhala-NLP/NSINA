{
       "Source": "hirunews",
       "Timestamp": "Friday, 02 December 2022 - 15:28",
       "Headline": "හදිසි රෝගී තත්ත්වයක් හේතුවෙන් රිකී පොන්ටින් රෝහල් ගත කෙරේ",
       "News Content": "බටහිර ඔස්ට්‍රෙලියාවේ පර්ත් නුවරදී පැවැත්වෙන ඔස්ට්‍රෙලියාව සහ බටහිර ඉන්දීය කොදෙව් කණ්ඩායම් අතර ටෙස්ට් තරගය අතරතුර හිටපු ඔස්ට්‍රෙලියානු ක්‍රිකට් නායකයෙකු වන රිකී පොන්ටිං රෝහල් ගත කර තිබෙනවා.\nරිකී පොන්ටිං මේ තරගයේ රූපවාහිනි විස්තර විචාර කටයුතුවල යෙදුණු අතර ඔස්ට්‍රෙලියාවේ ඩේලි ටෙලිග්‍රාෆ් පුවත්පත වාර්තා කරන්නේ තරගයේ තුන්වන දිනයෙහි දිවා ආහාර විවේකය අවස්ථාවේ දී මෙම හිටපු ක්‍රිකට් ක්‍රීඩකයා ව පර්ත් රෝහල වෙත රැගෙන ගිය බවයි.\nකෙසේ වෙතත් ඩේලි ටෙලිග්‍රාෆ් වාර්තා කරන්නේ පර්ත් රෝහලට රැගෙන ගිය පොන්ටින් තමාට අසනීප ගතියක් නො දැනෙන නමුත් පරීක්ෂා කිරීම සඳහා රෝහලට ගිය බව සගයන්ට පවසා ඇති බවයි.\nමේ අතර චැනල් 7 ප්‍රකාශකයෙකු පොන්ටිං ගේ තත්ත්වය සම්බන්ධයෙන් ප්‍රකාශයක් නිකුත් කරමින් කියා සිටියේ, “රිකී පොන්ටින් අසනීපයෙන් පසුවන අතර අද දිනයේ ඉතිරි ආවරණය සඳහා විස්තර කථනයක් සිදු නොකරන බවයි.",
       "URL": "https://www.hirunews.lk/321803/හදිසි-රෝගී-තත්ත්වයක්-හේතුවෙන්-රිකී-පොන්ටින්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=693"
}