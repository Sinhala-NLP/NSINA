{
       "Source": "hirunews",
       "Timestamp": "Tuesday, 12 September 2023 - 12:24",
       "Headline": "වැඩ වර්ජනයෙන් උඩරට දුම්රිය ගමනාගමනයට කිසිදු බාධාවක් නැහැ",
       "News Content": "දුම්රිය රියැදුරන් ආරම්භ කර ඇති වැඩ වර්ජනයෙන් උඩරට දුම්රිය ගමනාගමනයට කිසිදු බාධාවක් නොමැති බව දුම්රිය ස්ථානාධිපතිවරුන් පවසනවා.\nදුම්රිය රියැදුරන් කිහිපදෙනෙකු විසින් ඊයේ (11) මධ්‍යම රාත්‍රියේ සිට ආරම්භ කර ඇති වැඩ වර්ජනය හේතුවෙන් උඩරට දුම්රිය මාර්ගයේ කොළඹ කොටුව සිට බදුල්ල දක්වා දෛනිකව ධාවනය වන කිසිදු දුම්රියකට බාධාවක් නොවන බවයි දුම්රිය ස්ථානාධිපතිවරුන් වැඩිදුරටත් පැවසුවේ.\nකොළඹ කොටුව සිට බදුල්ල දක්වා ධාවනය කරන උඩරට මැණිකේ, පොඩි මැණිකේ ඇතුළු අනෙකුත් මගි ප්‍රවාහන දුම්රියයන් සහ භාණ්ඩ ප්‍රවාහන දුම්රියයන් සමාන්‍ය පරිදි ධාවනය කරන බවයි දුම්රිය ස්ථානාධිපතිවරුන් කියා සිටියේ.",
       "URL": "https://www.hirunews.lk/348022/වැඩ-වර්ජනයෙන්-උඩරට-දුම්රිය-ගමනාගමනයට-කිසිදු-බාධාවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=35"
}