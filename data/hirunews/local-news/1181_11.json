{
       "Source": "hirunews",
       "Timestamp": "Monday, 09 May 2022 - 13:26",
       "Headline": "ආණ්ඩුවට එරෙහි විශ්වාසභංගය න්‍යායය පුස්තකයට",
       "News Content": "ජනාධිපතිවරයාට එරෙහිව විපක්ෂය භාරදුන් මූලික විරෝධය පළ කිරීමේ යෝජනාව සහ ආණ්ඩුවට එරෙහි විශ්වාසභංග යෝජනාව න්‍යාය පුස්තකයට ඇතුළත් කිරීමට අද (09) පැවති පක්ෂ නායක රැස්වීමේදි තීරණය කර තිබෙනවා.\nකතානායක මහින්ද යාපාගේ ප්‍රධානත්වයෙන් අද පෙරවරුවේ පාර්ලිමේන්තු සංකීර්ණයේදී මෙම විශේෂ පක්ෂ නායක රැස්වීම පැවති අතර, එහිදී තීරණය කෙරුණේ න්‍යාය පුස්තකයට ඇතුළත් කරන මෙම යෝජනා දෙක විවාදයට ගන්නා දිනය අනිද්දා (11) රැස්වී තීරණය කිරීමටයි.\nමේ අතර ශ්‍රී ලංකා නිදහස් පක්ෂය අද කැඳවා තිබූ මාධ්‍ය හමුවේ දී අග්‍රාමාත්‍යවරයා ඉල්ලා අස්වන බවට පළවන වාර්තා සම්බන්ධයෙන් මාධ්‍යවේදීන් ප්‍රශ්න කළා.\nමෙහිදී හිටපු ජනාධිපති මෛත්‍රීපාල සිරිසේන කියා සිටියේ නව ආණ්ඩුවක් පිහිටුවීමට ගනු ලබන තීරණය ජාත්‍යන්තර පිළිගැනීමට මෙන්ම විරෝධතාවල නිරත ජනතාවට ද තාවකාලික හෝ විසඳුමක් ලැබෙන බවයි.",
       "URL": "https://www.hirunews.lk/303915/ආණ්ඩුවට-එරෙහි-විශ්වාසභංගය-න්‍යායය-පුස්තකයට",
       "Category": "Local News",
       "Parent URL": "https://www.hirunews.lk/local-news.php?pageID=1181"
}