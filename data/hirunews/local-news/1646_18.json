{
       "Source": "hirunews",
       "Timestamp": "Wednesday, 06 October 2021 - 10:25",
       "Headline": "ශ්‍රී ලංකා තේ කියුබාවේ ප්‍රචලිත කිරීමට පියවර",
       "News Content": "කියුබානු තානාපති අන්ඩෘස් මාර්සෙලෝ ගොන්සාලේස් වැවිලි කර්මාන්ත අමාත්‍ය වෛද්‍ය රමේෂ් පතිරණ හමු වී තිබෙනවා.\nඑම අමාත්‍යාංශයේ ඊයේ පැවති මෙම හමුවේදී දෙරට අතර සබඳතා වැඩි දියුණු කර ගනිමින් ගෝලීය ව්‍යසනයත් සමඟ බිඳ වැටුණු ආර්ථිකය සංවර්ධනය කරා ගෙන යාම පිළිබඳ සාකච්ඡා සිදුකර තිබෙනවා.\nඑමෙන්ම, සිලෝන් ටී සන්නාමය යටතේ අපනයනය කෙරෙන තේ වෙළඳපොළ තවදුරටත් වර්ධනය කරලීම සඳහා ගත හැකි පියවර ද සාකච්ඡා වූ බව සඳහන්.\nකොකෝවා සහ කෝපි වගාව පිළිබඳ තාක්ෂණ දැනුම දෙරට අතර, හුවමාරු කර ගැනීම කෙරෙහි මෙම සාකච්ඡාවේ දී වැඩි අවධානයක් යොමු වූ බවයි එම අමාත්‍යාංශය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/284221/ශ්‍රී-ලංකා-තේ-කියුබාවේ-ප්‍රචලිත-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1646"
}