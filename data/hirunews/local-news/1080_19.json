{
       "Source": "hirunews",
       "Timestamp": "Monday, 20 June 2022 - 17:11",
       "Headline": "කුසල් \"තාත්තා\" හෙට තරගයට ක්‍රීඩා කරනවා",
       "News Content": "ඊයේ (19) ඔස්ට්‍රේලියානු කණ්ඩායම සමග පැවති තුන්වන එක්දින තරගය අතරතුර පාදයේ සුළු ආබාධයකට ගොදුරු වූ කුසල් මෙන්ඩිස් හෙට පැවැත්වෙන තරගයට ක්‍රීඩා කිරීමට නියමිත බව වාර්තා වනවා.\nකුසල් මෙන්ඩිස් ඊයේ පැවති තරගයේදී ලකුණු 87ක් රැස්කර සිටියදී සිය ඉනිම නවතා නැවත ක්‍රීඩාගාරයට පියමැන්නේ පාදයේ මතුවූ ආබාධයක් හේතුවෙන්.\nමේ අතර කුසල් මෙන්ඩිස් ගේ බිරිඳ ඊයේ ඔවුන්ගේ පළමු දරුවා බිහි කළ බවත් වාර්තා වනවා.\nඑමෙන්ම හෙට තරගයේදීත් ආරම්භක පිතිකරු ලෙස නිරෝෂන් දික්වැල්ල ක්‍රීඩා කරණු ඇති.\nඒ මෙම තරගාවලිය පුරාම පැතුම් නිස්සංක සමග ආරම්භක පිතිකරු ලෙස ක්‍රීඩා කළ ධනුෂ්ක ගුණතිලක මුහුණ දුන් පාදයේ ආබාධය මේ දක්වා සුව වී නොතිබීම හේතුවෙන්.\nබොහෝ දුරට ධනුෂ්ක ගුණතිලක ට ඉදිරි තරගාවලියම අහිමි විය හැකි බවයි ශ්‍රී ලංකා ක්‍රිකට් කණ්ඩායමේ වෛද්‍ය කණ්ඩායම් ආරංචිමාර්ග සඳහන් කරන්නේ.",
       "URL": "https://www.hirunews.lk/307695/කුසල්-තාත්තා-හෙට-තරගයට-ක්‍රීඩා-කරනවා",
       "Category": "Local News",
       "Parent URL": "https://www.hirunews.lk/local-news.php?pageID=1080"
}