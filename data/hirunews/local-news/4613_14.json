{
       "Source": "hirunews",
       "Timestamp": "Wednesday, 15 March 2017 - 11:10",
       "Headline": "රාජා ජෝන්පුල්ලේ නඩු තීන්දුව හෙට",
       "News Content": "එක්සත් ජාතික පක්ෂ අනුරාධපුර දිස්ත්‍රික් කළමනාකරු ලෙස කටයුතු කළ වෛද්‍ය රාජා ජෝන්පුල්ලේගේ නිවසට සහ වෛද්‍ය මධ්‍යස්ථානයට ගිනි තැබීමේ සිද්ධිය සම්බන්ධයෙන් නඩුවේ තීන්දුව හෙට ප්‍රකාශයට පත් කෙරෙනවා.\nමීට අදාළ නඩු විභාගය උතුරුමැද පළාත්බඳ මහාධිකරණ විනිසුරු මංජුල තිලකරත්න හමුවේ අද කැදවූ අවස්ථාවේදී විනිසුරුවරයා මේ බව දැනුම් දුන්නා.\nමෙහිදී විනිසුරුවරයා සිද්ධිය සම්බන්ධයෙන් ඇප කොන්දේසි මත මුදා හැර සිටින විත්තිකරුවන් දෙදෙනෙකු හෙට දිනය දක්වා රක්ෂිත බන්ධනාගාර ගත කරන ලෙසයි නියෝග කළේ.\n2008 වසරේ පැවැති උතුරුමැද පළාත් සභා මැතිවරණ ප්‍රචාරක කටයුතු අතරතුර මෙලෙස අදාළ නිවසට සහ වෛද්‍ය මධ්‍යස්ථානයට ගිනි තබා තිබූ අතර, එමගින් රුපියල් ලක්ෂ 500ක පමණ වටිනා එහි දේපළවලට හානි සිදුවුණා.",
       "URL": "https://www.hirunews.lk/156905/රාජා-ජෝන්පුල්ලේ-නඩු-තීන්දුව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=4613"
}