{
       "Source": "hirunews",
       "Timestamp": "Saturday, 06 May 2017 - 20:18",
       "Headline": "සුන්දර කුරුඳුඔය ඇල්ල අසුන්දර වෙයි",
       "News Content": "නුවරඑළිය - වලපනේ ප්‍රදේශයේ කඳු පංති කිහිපයකට මැදිව පිහිටා ඇති අලංකාර කුරුඳුඔය ඇල්ල සැලකෙන්නේ මෙරට තෙවන උසම දියඇල්ල ලෙසයි.\nඇල්ලට යන මාර්ගය දුෂ්කරවීම හේතුවෙන් මෙම ඇල්ල සංචාරකයින්ගේ නෙත ගැටෙන්නේ ඉතා අඩුවෙන්.\nකෙසේ වෙතත් මෙම සුන්දර කුරුඳුඔය ඇල්ල අසුන්දරවීම ඇරඹෙන්නේ 2014 වසරේදී පෞද්ගලික සමාගමක් විසින් මෙහි ඉදිකරන කුඩා ජලවිදුලි බලාගාරයක් හේතුවෙන්.\nරජයේ  ආයතනවල අනුමැතිය ඇතිව මෙම බලාගාරය ඉදිකළද ඒ සඳහා කොන්දේසි රැසකට එකඟවීමට අදාළ සමාගමට සිදුවනවා.\nඑසේ වුවද හිරු සී.අයි.ඒ. කළ ගවේෂණයේදී හෙළි වුණේ අදාළ සමාගම කොන්දේසි කඩකරමින් කටයුතු කර ඇති ආකාරයයි.\nඇල්ලේ ජලය පහළට ගලායාම සඳහා හරස් බැම්මේ ඉදිකර ඇති කවුළුව ප්‍රමාණවත් නොවන අතර එතුළින්  ප්‍රමාණවත් ලෙස ජලය මුදාහරින්නේද නැහැ.\nමේ හේතුවෙන් දියඇල්ලෙන් පහළ ජල මාර්ගය සම්පූර්ණයෙන්ම සිඳී ගොස් ඇත්තේ මේ ආකාරයෙන්.\nරජය විසින් පවුල් 800 ක් සඳහා පානීය ජල ව්‍යාපෘතියක් මෙම ස්ථානයේ ක්‍රියාත්මක කරන නමුත් එයද මේ වන විට අවදානමකට පත්ව තිබෙනවා.",
       "URL": "https://www.hirunews.lk/160760/සුන්දර-කුරුඳුඔය-ඇල්ල-අසුන්දර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4530"
}