{
       "Source": "hirunews",
       "Timestamp": "Friday, 09 December 2016 - 16:19",
       "Headline": "ඉදිරි දිනවලදී වැසි තත්වයේ අඩුවීමක්",
       "News Content": "ඉදිරි දිනවලදී පවතින වැසි තත්වයේ අඩුවීමක් තවදුරටත් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nවයඹ සහ නිරිතදිග වෙරළබඩ ප්‍රදේශවල උදෑසන කාලයේ වැසි ස්වල්පයක් බලාපොරොත්තුවන බවයි දෙපාර්තමේන්තුව නිවේදනය කලේ.\nදකුණ බස්නාහිර සබරගමුව සහ ඌව පළාත්වල සහ අම්පාර දිස්ත්‍රික්කයේ ස්ථාන කිහිපයක විශේෂයෙන් සවස 2 පසු වැසි හෝ ගිගුරුම් සහිත වැසි ඇතිවිය හැකියි.\nගිගුරුම් සහිත වැසි පවතින විට තාවකාලිකව තද සුළං ද ඇතිවිය හැකි අතර අකුණු මගින් සිදුවන අනතුරු අවමකර ගැනීමට පියවර ගන්නා ලෙසටයි කාලගුණ  විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/149320/ඉදිරි-දිනවලදී-වැසි-තත්වයේ-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4761"
}