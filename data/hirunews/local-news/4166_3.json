{
       "Source": "hirunews",
       "Timestamp": "Tuesday, 19 December 2017 - 12:16",
       "Headline": "ණය, තරුණයෙක් රැගෙන යයි",
       "News Content": "ලබාගෙන තිබූ රුපියල් 25000ක ණය මුදලක් ගෙවන ලෙසට ණයහිමියා නිවසට පැමිණ නින්දා අපහාසයට පත්කිරීම පිළිබඳව කනස්සල්ලට පත් කටාන, කිඹුලාපිටිය, ඉද්දගොඩැල්ලේ පදිංචිව සිටි තරුණයෙක් ගෙළ වැලලාගෙන ජිවිතක්ෂයට පත්ව ඇති බව වාර්තා වනවා.\nමෙලෙස සියදිවි හානිකරගෙන ඇත්තේ  26 හැවිරිදි විවාහක තරුණයෙක් බවයි අප වාර්තාකරු සඳහන් කළේ.\nමෙම තරුණයා එම ප්‍රදේශයේ රතිඤ්ඤා කම්හලක සේවය කර ඇති අතර එම කම්හලේ හිමිකාරිත්වය දරණ කන්තාවගෙන් අදාල ණය මුදල ලබාගෙන ඇති බවයි වාර්තා වන්නේ.\nමරණ පරීක්‍ෂණයේදී මියගිය තරුණයාගේ බිරිඳ සාක්‍ෂි දෙමින් පවසා ඇත්තේ.\n\"මෙලෙස මියගොස්‌ ඇත්තේ මගේ විවාහක සැමියා. අපිට දරුවන් නැහැ. ඔහු රැකියාව වශයෙන් කිඹුලාපිටිය ප්‍රදේශයේ කාන්තාවකට අයත් ගිනිකෙළි කම්හලක සේවය කළා. ඔහු අවශ්‍යතාවක්‌ සඳහා රතිඤ්ඤා කම්හලේ හිමිකාරියගෙන් රුපියල් 25000 ක්‌ පොලියට ඉල්ලාගෙන තිබුණා. සැමියා බොහෝ කලක්‌ එම කාන්තාවට පොලී ගෙව්වා. පසුව පොලිසිය ගෙවීමේ කටයුතු කිරීමට සැමියා අතපසු වුණා. ඇය ඒ ගැන සැමියාට නොසෑහෙන්න නින්දා අපහාස කළා. අවසානයේ සැමියා ඇගේ කම්හලේ සේවයෙන් ඉවත්වන්න තීරණය කළත් ඇය ඊට ඉඩදුන්නේ නැහැ. දකින දකින හැම තැනකදීම ඇය සැමියාට අවලාද කිව්වා.මෙම මරණය සිදුවූ දින උදේ රතිඤ්ඤා කම්හලේ හිමිකාරිය අපේ නිවසට පැමිණ සැමියාට නොසෑහෙන්න නින්දා අපහාස කළා. ඒ ගැන කලකිරීමට පත් සැමියා එල්ලී දිවිහානි කරගෙන තිබෙනවා\" යනුවෙන්.\nසිරුර සම්බන්ධයෙන් වන පශ්චාත් මරණ පරීක්‍ෂණය මීගමුව දිස්‌ත්‍රික්‌ මහ රෝහලේ සහකාර අධිකරණ වෛද්‍ය නිලධාරි වෛද්‍ය එම්.එස්‌. චන්ද්‍රකාන්ත විසින් සිදුකර තිබෙනවා.",
       "URL": "https://www.hirunews.lk/178767/ණය-තරුණයෙක්-රැගෙන-යයි",
       "Category": "Local News",
       "Parent URL": "https://www.hirunews.lk/local-news.php?pageID=4166"
}