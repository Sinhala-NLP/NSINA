{
       "Source": "hirunews",
       "Timestamp": "Sunday, 29 January 2017 - 17:05",
       "Headline": "රුසියානු කතකට ගල්කිස්ස මුහුදු තීරයේදී අතවර කිරීමට තැත් කළ කොස්තාපල්වරයෙකු රිමාන්ඩ්",
       "News Content": "ගල්කිස්ස මුහුදු තීරයේ දිය නාමින් සිටි රුසියානු කාන්තාවකට අතවර කළ බව කියන සිද්ධිය සම්බන්ධයෙන් අත්අඩංගුවට ගත් ඇමති ආරක්ෂක අංශයේ පොලිස් කොස්තාපල්වරුන් දෙදෙනා ගල්කිස්ස අතිරේක මහේස්ත්‍රාත්වරිය හමුවට අද පමුණුවනු ලැබුවා.\nඑහිදී එක් කොස්තාපල්වරයෙකු ලබන 9 වන දා දක්වා රක්ෂිත බන්ධනාගාර ගත කිරීමටයි මහේස්ත්‍රාත්වරිය නියෝග කළේ.\nඅනෙක් කොස්තාපල්වරයා රුපියල් ලක්ෂ 2ක ශරීර ඇප මත මුදා හැර තිබෙනවා.\nඅදාළ කාන්තාව, ගල්කිස්ස වෙරළතීරයේ දිය නාමින් සිටියදී ඊයේ සන්ධ්‍යාවේ මෙම සිද්ධියට මුහුණ දී ඇති බව සදහන්.\nපොලිස් කොස්තාපල්වරුන් දෙදෙනා අත්අඩංගුවට ගැනුණේ වෙරළ තීරයේ ආරක්ෂාවේ යෙදී සිටි ජීවිතාරක්ෂක නිලධාරීන්ට ඇය සිදුකළ දැනුම් දීමකට අනුවයි.\nමෙහිදී සැකකරුවන් ඔවුන්ගේ රාජකාරියට බාධා කර පලායාමටද උත්සාහ දරා ඇති බව සඳහන්.\n27 සහ 47 යන වයස්වල පසුවන මෙම පොලිස් කොස්තාපල්වරුන් දෙදෙනා මිරිහාන සහ කන්තලේ යන ප්‍රදේශවල පදිංචිකරුවන්.",
       "URL": "https://www.hirunews.lk/153195/රුසියානු-කතකට-ගල්කිස්ස-මුහුදු-තීරයේදී-අතවර-කිරීමට-තැත්-කළ-කොස්තාපල්වරයෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4687"
}