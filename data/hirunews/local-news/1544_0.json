{
       "Source": "hirunews",
       "Timestamp": "Tuesday, 23 November 2021 - 8:29",
       "Headline": "තවත් ෆයිසර් එන්නත් ලක්ෂ 4ක් අද දිවයිනට",
       "News Content": "අද දිනයේ තවත් ෆයිසර් එන්නත් මාත්‍රා ලක්ෂ 4ක් දිවයිනට ලැබීමට නියමිතව තිබෙනවා.\nඑසේම, ඊයේ දිනයේ කොරෝනා ආසාදිතයින් 735ක් සහ මරණ 31ක් ද වාර්තා වූ බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nගත වූ පැය 24 තුළ කොරෝනා ආසාදිතයින් 735ක් වාර්තා වූ අතර මරණ 31ක් ද වාර්තා වුණා.\nඒ අනුව මේ දක්වා මෙරටින් වාර්තා වන සමස්ත කොරෝනා ආසාදිතයින් සංඛ්‍යාව 557,361ක් වන අතර 16,093ක් තවදුරටත් නිවෙස්ගතව, අතරමැදි ප්‍රතිකාර මධ්‍යස්ථානවල සහ රෝහල්ගතව ප්‍රතිකාර ලබනවා.\nමේ අතර, අද දිනයේ තවත් ෆයිසර් එන්නත් මාත්‍රා ලක්ෂ 4ක් මෙරටට ලැබීමට නියමිත බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඑසේම ලබන මාසයේ සිට සෑ ම සතියකම ෆයිසර් එන්නත් මාත්‍රා ලක්ෂ 30 බැගින් මෙරටට ලැබෙනු ඇති බවයි ඔහු වැඩිදුරටත් සඳහන් කළේ.\nඑසේම කොළඹ ඊයේ පැවති මාධ්‍ය හමුවකදී නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් කියා සිටියේ, මූලාශ්‍ර අනාවරණ නොවන කොරෝනා ආසාදිතයින් වාර්තා වීමේ යම් වැඩිවීමක් දක්නට ලැබෙන බවයි.",
       "URL": "https://www.hirunews.lk/288881/තවත්-ෆයිසර්-එන්නත්-ලක්ෂ-4ක්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1544"
}