{
       "Source": "hirunews",
       "Timestamp": "Thursday, 24 February 2022 - 13:27",
       "Headline": "සජබෙ පාර්ලිමේන්තුවේ විදුලි පන්දම් දල්වයි - සභාවත් උණුසුම්",
       "News Content": "අඳුරෙන් එළියට යනුවෙන් සදහන් කළ ස්ටිකරයක් පැළද විදුලි කප්පාදුවට එරෙහිව සමගි ජන බලවේගය පාර්ලිමේන්තුව තුළ සිදු කළ විරෝධයක් හේතුවෙන් අද (24) පාර්ලිමේන්තුව මිනිත්තු 10කට කල් තැබීමට කථානායකවරයා පියවර ගත්තා.\nවිපක්ෂයේ මන්ත්‍රීවරයෙකු පාර්ලිමේන්තුවට විදුලි පන්දමක් රැගෙන ඒම හේතුවෙන් සභාවේ ඇතිවූයේ උණුසුම් තත්ත්වයක්.\nපාර්ලිමේන්තුවේ අනුමත ලැයිස්තුවෙන් තොර අනාරක්ෂිත උපකරණයක් පාර්ලිමේන්තුවට ගෙන ආ බවට සභා නායක අමාත්‍ය දිනේෂ් ගුණවර්ධන පාර්ලිමේන්තුවේදී සඳහන් කරමින් ඊට විරෝධය පළ කළා.\nමේ අතර, සේවක අර්ථසාධක අරමුදල මත අධිභාර බද්ද පැනවීමට ඉදිරිපත්ව තිබූ යෝජනාව සම්බන්ධයෙන් අද පාර්ලිමේන්තුවේ දී උණුසුම් තත්ත්වයක් ඇති වුණා.",
       "URL": "https://www.hirunews.lk/297909/සජබෙ-පාර්ලිමේන්තුවේ-විදුලි-පන්දම්-දල්වයි-සභාවත්-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=1336"
}