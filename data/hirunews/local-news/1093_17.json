{
       "Source": "hirunews",
       "Timestamp": "Wednesday, 15 June 2022 - 19:39",
       "Headline": "අල, ළුෑණු, පරිප්පු සහ සිීනි ආනයනයටත් ගැටලු",
       "News Content": "ඉදිරි දිනවලදී වෙළඳපොල තුල අල, ලූණු, පරිප්පු, සීනි සහ සහල් හිඟයක් ඇතිවිය හැකි බව අත්‍යවශ්‍ය ද්‍රව්‍ය ආහාර ආනයනයකරුවන්ගේ සංගමය පවසනවා.\nමීට අමතරව, වියළි මිරිස්, කඩල සහ හාල් මැස්සන්ද හිඟ වියහැකි බවයි එම සංගමය සදහන් කළේ.\nපසුගිය මැයි මස 06 වනදා සිට අතවශ්‍ය ද්‍රව්‍ය ඇතුළු භාණ්ඩ ගෙන්වීමේදි මෙතෙක් භාවිතා කළ විවෘත ගිණුම් ක්‍රමවේදය නතර කිරීමට රජය විසින් පියවර ගනු ලැබුවා.\nඑලෙස විවෘත ගිණුම් ක්‍රමවේදය නතර කිරීමත් සමඟ අතවශ්‍ය භාණ්ඩ ගෙන්වීමට ඩොලර් ලබාගැනීමට අපහසු වී ඇති බවයි ආනායනකරුවන්ගේ සංගමය පෙන්වා දෙන්නේ.\nඑමෙන්ම, ඉන්දියාව විසින් සීනි, තිරිඟු පිටි ඇතුළු තවත් භාණ්ඩ රැසක් අපනයන නතර කිරීම හේතුවෙන් ද වෙළද පලේ එම භාණ්ඩවල හිගයක් පවතිනවා.\nමේ වන විට වෙළඳ පලේ සීනි සහ පරිප්පු මිල ගණන් ඉහල යාමට එක් හේතුවක් වී ඇත්තේ ද ඉන්දියාව භාණ්ඩ අපනයනය නතර කිරීමයි.\nදැනටත් වෙළඳ පොලේහි සහල් පරිප්පු ඇතුළු තවත් අත්‍යවශ්‍ය භාණ්ඩ රැසක් සීමා සහිතව නිකුත් කිරීමට වෙළද සැල් හිමියන් පියවර ගෙන තිබෙනවා.\nමේ අතර, රජය විසින් පාලන මිල ගණන් යටතේ සතොස මගින් භාණ්ඩ ලබාදෙන බවට දැනුම් දී තිබුණද පාරිභෝගිකයින් චෝදනා කරන්නේ ප්‍රමාණවත් පරිදි භාණ්ඩ නොමැති බවටයි.",
       "URL": "https://www.hirunews.lk/307218/අල-ළුෑණු-පරිප්පු-සහ-සිීනි-ආනයනයටත්-ගැටලු",
       "Category": "Local News",
       "Parent URL": "https://www.hirunews.lk/local-news.php?pageID=1093"
}