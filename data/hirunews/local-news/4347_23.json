{
       "Source": "hirunews",
       "Timestamp": "Tuesday, 29 August 2017 - 13:54",
       "Headline": "නියඟයෙන් පීඩාවට පත් ජනතාවට සහන සලසන්නැයි ජනපතිගෙන් යළිත් උපදෙස්",
       "News Content": "නියඟයෙන් පීඩාවට පත් ජනතාවට සහන සැලසීම සඳහා ගෙන යන වැඩපිළිවෙල ජනාධිපතිවරයාගේ අධීක්ෂණයට ලක්ව තිබෙනවා.\nඒ, ජනාධිපති ලේකම් කාර්යාලයේදී අදාළ සියළු අංශ නිලධාරීන්ගේ ප්‍රධානත්වයෙන් අද පැවති සාකච්ඡාවකදියි.\nඑහිදී නියඟයෙන් පීඩාවට පත් ජනතාවට වියළි ආහාර සලාක ලබාදීමේ කටයුතු සිදුවන ආකාරය සම්බන්ධයෙන්ද ජනාධිපතිවරයා, නිලධාරීන්ගෙන් කරුණු විමසා තිබෙනවා.\nඑමෙන්ම පානීය ජල පහසුකම් සැලසීම සඳහා තවත් ජල බවුසර් 100ක් මිලදී ගන්නා ලෙසයි ජනාධිපතිවරයා නිලධාරීන්ට උපදෙස් ලබාදී ඇත්තේ.\nමේ අතර ලොව දෙවන උසම කන්ද ලෙසින් සැලකෙන k2 කන්ද තරණය කිරීමට සැරසෙන මහනුවර ධර්මරාජ විදුහලේ බාලදක්ෂ කණ්ඩායම වෙත ජනාධිපති මෛත්‍රීපාල සිරිසේන අද මූල්‍ය ප්‍රදානයක් සිදුකළා.\nකඳු මුදුනේ ස්ථාපිත කිරීම සඳහා වන ශ්‍රී ලංකා ධජයද ජනාධිපතිවරයා ඔවුන්ට පිරිනැමූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/169667/නියඟයෙන්-පීඩාවට-පත්-ජනතාවට-සහන-සලසන්නැයි-ජනපතිගෙන්-යළිත්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4347"
}