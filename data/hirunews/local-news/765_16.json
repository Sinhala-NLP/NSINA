{
       "Source": "hirunews",
       "Timestamp": "Monday, 31 October 2022 - 16:43",
       "Headline": "ශරීරාංග ලබාගැනීම සදහා මොළය මියදුණු පුද්ගලයෙකු ගුවනින් ප්‍රවාහනය කෙරෙයි",
       "News Content": "ශ්‍රී ලංකා ගුවන් හමුදව සහ සෞඛ්‍ය අමාත්‍යාංශය අතර ඇති කර ගන්නා ලද අවබෝධතා ගිවිසුම ප්‍රකාර ව අද (31) බදුල්ල මහ රෝහලේ සිට කොළඹ ජාතික රෝහල වෙත හදිසි අනතුරකින් මොළය මිය ගිය පුද්ගලයෙකු, ඔහුගේ වැදගත් ශරීර අවයව ලබාගැනීම සදහා ගුවන් මඟින් ඉතා ආරක්ෂිත ව ප්‍රවාහනය කර තිබෙනවා.\nමෙම මෙහෙයුම සදහා ශ්‍රී ලංකා ගුවන් හමුදාවේ අංක 04 හෙලිකොප්ටර් බළඝණයට අයත් බෙල් 412 වර්ගයේ ගුවන් යානාව යොදා ගත් බව සඳහන්.\nමෙම මොළය මිය ගිය පුද්ගලයාගේ වැදගත් ශරීර අවයව වෙනත් රෝගීන් සදහා ප්‍රධානය කිරීමට සහ විශේෂයෙන් ම හදවත් බද්ධ කිරීමේ සැත්කමක් සිදු කිරීම සදහා ද යොදාගැනීමට නියමිත බව යි වාර්තා වන්නේ.",
       "URL": "https://www.hirunews.lk/319312/ශරීරාංග-ලබාගැනීම-සදහා-මොළය-මියදුණු-පුද්ගලයෙකු-ගුවනින්-ප්‍රවාහනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=765"
}