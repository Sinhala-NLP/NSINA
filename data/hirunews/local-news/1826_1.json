{
       "Source": "hirunews",
       "Timestamp": "Monday, 12 July 2021 - 10:00",
       "Headline": "කේරළ ගංජා තොගයක් සමඟ සැකකරුවන් තිදෙනෙකු අත්අඩංගුවට",
       "News Content": "මිලියන 103 කට අධික කේරළ ගංජා සමග සැකකරුවන් තිදෙනෙකු උතුරු මුහුදේදී නාවික හමුදා භාරයට\nරුපියල් මිලියන 103 කට අධික වටිනාකමකින් යුත් කේරළ ගංජා කිලෝ 344 යි ග්‍රෑම් 550 ක් සමග සැකකරුවන් තුන්දෙනෙකු උතුරු මුහුදේදී නාවික හමුදා භාරයට ගෙන තිබෙනවා.\nඅද අලුයම යාපනය - අනලතිව් දූපතට ඔබ්බෙන් වූ මුහුදු ප්‍රදේශයේ සිදුකරන ලද විශේෂ සෝදිසි මෙහෙයුමකදී මෙම වැටලීම සිදුකර ඇති බවයි නාවික හමුදාව සඳහන් කළේ.\nසැකකරුවන් සමග ඩිංගි යාත්‍රාවක් ද නාවික හමුදා භාරයට ගෙන තිබෙනවා.\nඑහි තිබූ පොලිතින් මළු 11 ක අසුරන ලද තෙත බර සහිත මෙම කේරළ ගංජා තොගය සොයා ගත් බවයි නාවික හමුදාව සඳහන් කළේ.\nඅවුරුදු 34 ත් 38 ත් අතර වයස්වල පසුවන සැකකරුවන් නාච්චිකුඩා, මන්නාරම සහ යාපනය - ගුරුනගර් යන ප්‍රදේශවල පදිංචිකරුවන්.",
       "URL": "https://www.hirunews.lk/276744/කේරළ-ගංජා-තොගයක්-සමඟ-සැකකරුවන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1826"
}