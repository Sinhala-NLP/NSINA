{
       "Source": "hirunews",
       "Timestamp": "Monday, 30 January 2023 - 8:10",
       "Headline": "පොලිස් නිලධාරියෙකුගේ වෙඩි තැබීමෙන් සෞඛ්‍ය ඇමති මියයයි",
       "News Content": "ඉන්දියාවේ ඔඩීෂා ප්‍රාන්තයේ සෞඛ්‍ය අමාත්‍ය නබා කිසෝර් දාස්, පොලිස් නිලධාරියෙකුගේ වෙඩි පහරට ලක්ව රෝහල් ගත කිරීමෙන් පසු මියගොස් තිබෙනවා.\nඔඩීෂා හි ජර්සුගුඩා දිස්ත්‍රික්කයේ වැඩසටහනකට සහභාගිවීමට යමින් සිටියදී ඔහු මෙම සිද්ධියට මුහුණපා තිබෙනවා.\nඅදාළ ස්ථානයට ගොස් මෝටර් රථයෙන් බැසීමට උත්සාහ කරන අවස්ථාවේදී සහකාර උප පොලිස් පරීක්ෂකවරයෙකු විසින් ඔහුගේ පපු ප්‍රදේශයට දෙවරක් වෙඩි තබා ඇති බවයි විදෙස් වාර්තා සඳහන් කළේ.\nවෙඩි තැබීම සිදුකළ සහකාර උප පොලිස් පරීක්ෂකවරයා මානසික ආබාධයකින් පෙළෙන්නෙකු බවට ද වාර්තාවනවා.\nමේ අතර ඉන්දීය අග්‍රාමාත්‍ය නරේන්ද්‍ර මෝදි මියගිය ප්‍රාන්ත සෞඛ්‍ය අමාත්‍යවරයාගේ පවුලේ ඥාතීන්ට සිය කණගාටුව ප්‍රකාශ කරමින් කියා සිටියේ මෙය, යහපත් ආදර්ශයක් නොවන බවයි.",
       "URL": "https://www.hirunews.lk/326205/පොලිස්-නිලධාරියෙකුගේ-වෙඩි-තැබීමෙන්-සෞඛ්‍ය-ඇමති-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=571"
}