{
       "Source": "hirunews",
       "Timestamp": "Sunday, 19 June 2016 - 7:06",
       "Headline": "පොසොන් පොහොය වෙනුවෙන් ජනපතිගෙන් සහ අගමැතිගෙන් පණිවුඩ",
       "News Content": "මහින්දාගමනය තුළින් අවිහිංසාව, සහනශීලීත්වය සහ සමානාත්මතාවය පිළිබඳ සංස්කෘතික ලක්ෂණ රට තුළ බිහි වූ බව ජනාධිපති මෛත්‍රීපාල සිරිසේන ප්‍රකාශ කරනවා.\nසිය පොසොන් දින පණිවුඩයෙන් ජනාධිපතිවරයා වැඩිදුරටත් සඳහන් කරන්නේ එය ශ්‍රී ලංකාවේ සංස්කෘතික පුනරුත්පත්තිය බවයි.\nමානව දයාවෙන් ජීවිත සාර්ථක කරගැනීමට අද  දිනයේ අදිටන් කරගත  යුතු බවද ජනාධිපතිවරයා ප්‍රකාශ කරනවා.\nමේ අතර අග්‍රාමාත්‍ය රනිල් වික්‍රමසිංහ සිය පොසොන් දින පණිවුඩයෙන්  ප්‍රකාශ කරන්නේ අවිහිංසාවේ ධර්ම මාර්ගයට ශ්‍රී ලංකාව අවතීර්ණ වූ වැදගත් කඩඉමක් ලෙස අද දිනය හැඳින්විය හැකි බවයි.\nසෑම පොසොන් පොහෝ දිනකම නැවත නැවතත් ධාර්මික විප්ලවයකට ජීවිතය සහ සමාජය ගෙන  යන්නට ඉඩ ලබාදිය යුතු බව අග්‍රාමාත්‍යවරයා සඳහන් කරනවා.",
       "URL": "https://www.hirunews.lk/135909/පොසොන්-පොහොය-වෙනුවෙන්-ජනපතිගෙන්-සහ-අගමැතිගෙන්-පණිවුඩ",
       "Category": "Local News",
       "Parent URL": "https://www.hirunews.lk/local-news.php?pageID=5000"
}