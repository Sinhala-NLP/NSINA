{
       "Source": "hirunews",
       "Timestamp": "Tuesday, 07 August 2018 - 7:30",
       "Headline": "මාතර දී පැහැර ගත් උසස් පෙළ සිසුවා සොයා ගැනේ",
       "News Content": "මාතර - ඉසදීන් නගරය ආසන්නයේදී පැහැර ගත් උසස් පෙළ විභාගයට පෙනී සිටින සිසුවා අහංගම ප්‍රදේශයේ දමා ගොස් සිටියදී පොලීසිය සොයාගෙන තිබෙනවා.\nතංගල්ල - කඳුරුපොකුණ ප්‍රදේශයේ පදිංචි මෙම සිසුවා මාතර - හිත්තටිය ප්‍රදේශයේ ඥාති නිවසක නතර වී ඊයේ ආරම්භ වූ උසස් පෙළ විභාගය සඳහා පෙනී සිටීමට පැමිණ ඇති බව සඳහන්.\nඑහිදී ත්‍රිරෝද රථයකින් පැමිණි පිරිසක් සිසුවා පැහැරගෙන ගොස් තිබෙනවා.\nපසුව තමන් අහංගම - ගොයියාපාන ප්‍රදේශයේ දමා ගිය බවයි සිසුවා පොලීසියට ප්‍රකාශ කර ඇත්තේ.\nකවුරුන් විසින් සිසුවා පැහැර ගත්තේ ද යන්න පිළිබඳව මෙතෙක් කරුණු අනාවරණ වී නැහැ. මොහු ගණිත අංශයෙන් උසස් පෙළ විභාගයට මුහුණදීමට සූදානමින් සිටි අතර, මෙම පැහැර ගැනීම හේතුවෙන් සිසුවාට සංයුක්ත ගණිතය ප්‍රශ්න පත්‍රයට පෙනී සිටීමට ද නොහැකි වී තිබෙනවා.",
       "URL": "https://www.hirunews.lk/196957/මාතර-දී-පැහැර-ගත්-උසස්-පෙළ-සිසුවා-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3811"
}