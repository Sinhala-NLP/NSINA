{
       "Source": "hirunews",
       "Timestamp": "Wednesday, 17 May 2023 - 21:22",
       "Headline": "හැරී කුමරු සහ මේගන් පසුපස හඹා ආ පැපරාසීන්",
       "News Content": "බි්‍රතාන්‍යයේ රජු ලෙස ඔටුණු පැළදී තුන්වන චාල්ස් රජුගේ බාල පුත්‍රයා වන හැරී කුමරු සහ මේගන් කුමරිය පසුපස පැපරාසි පැය දෙකකට ආසන්න කාලයක් ලුහුබැඳ ඇති බව වාර්තා වනවා.\nනිව්යෝක්හි පැවති සම්මාන උළෙලකට සහභාගි වීමෙන් පසුව මෙම සිදුවීම වාර්තා වී ඇති බවයි විදෙස් මාධ්‍ය වාර්තා කළේ.\nපැපරාසි පසුපස හඹා ඒමත් සමඟ අපහසුතාවයට පත්වූ හැරී - මේගන් යුවල මෙන්ම මේගන්ගේ මව ගමන් ගත් මෝටර් රථය අධික වේගයෙන් ගමන් කිරීම නිසා තවත් රථ කිහිපයක් සමඟ ගැටෙන්නට ගොස් බේරී ඇති බවද එම වාර්තාවල දැක්වෙනවා.\nපැපරාසින් රථ හයකින් පමණ මොවුන් පසුපස ලුහුබැඳ තිබෙනවා.\nඔවුන්ගෙන් බේරීම සඳහා මොවුන් විනාඩි 10කට වැඩි කාලයක් කුලී රථයක් තුලද සිට ඇති බවයි වාර්තා වන්නේ.\nහැරී කුමරුගේ මව වන ඩයනා කුමරියද උමං මාර්ගයක් තුළදී පැපරාසීන්ගෙන් බේරීම සඳහා අධික වේගයෙන් ගමන් කරමින් සිටියදී මෝටර් රථය අනතුරට ලක්වීමෙන් ජිවිතක්ෂයට පත්වුණා.",
       "URL": "https://www.hirunews.lk/335488/හැරී-කුමරු-සහ-මේගන්-පසුපස-හඹා-ආ-පැපරාසීන්",
       "Category": "Local News",
       "Parent URL": "https://www.hirunews.lk/local-news.php?pageID=336"
}