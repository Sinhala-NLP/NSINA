{
       "Source": "hirunews",
       "Timestamp": "Sunday, 07 October 2018 - 10:18",
       "Headline": "විදුලිසැර වැදීමෙන් වන අලියෙක් මරුට",
       "News Content": "අම්පාර උහන කුමාරිගම ගම්මානයේ නිවසක් ආසන්නයේ දී විදුලිසැර වැදීමෙන් වන අලියෙකු මියගොස් තිබෙනවා.\nමෙම වන අලියා වයස අවුරුදු 25 ක පමණ වයසකින් යුත් පිරිමි සත්වයෙක් බවයි අප වාර්තාකරු සඳහන් කළේ.\nඅවස්ථා කිහිපයකදීම මෙම වන අලියා අදාළ නිවසේ වී කෑම සඳහා පැමිණ ඇති අතර නිවෙස හිමිකරු විසින් වන අලින් පැමිණීම වැලැක්වීම සඳහා නිවෙස වටා විදුලි බල්බ දමා ආලෝක කර තිබෙනවා.\nරාත්‍රී කාලයේ වී ආහාරයට ගැනීම සඳහා පැමිණි වන අලියෙකු විදුලි ආලෝකය ලබාගෙන තිබු වයරයක් කැඩීමට උත්සාහ කිරීමේ දී විදුලිසැර වැදී මියගොස් ඇති බවටයි හෙළිවී ඇත්තේ.\nසිද්ධියට අදාළව නිවෙස් හිමිකරු වනජීවී නිලධාරීන් විසින් අත්අඩංගුවට ගෙන අම්පාර මහේස්ත්‍රාත් හමුවට ඉදිරිපත් කිරීමෙන් පසු හෙට දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/201564/විදුලිසැර-වැදීමෙන්-වන-අලියෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3712"
}