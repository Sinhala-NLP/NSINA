{
       "Source": "hirunews",
       "Timestamp": "Monday, 14 August 2023 - 9:47",
       "Headline": "ලූනා 25 දත්ත සැකසීම අරඹයි",
       "News Content": "වසර 47 කට පසු දියත් කළ ලූනා 25 චන්ද්‍ර ගවේෂණ යානයේ දත්ත සැකසීම රුසියානු විද්‍යාඥයන් විසින් මේ වනවිට ආරම්භ කර තිබෙනවා.\nචන්ද්‍රයාගේ දක්ෂිණ ධ්‍රැවයේ ජල අංශු සම්බන්ධයෙන් සොයාබැලීමට දියත් කළ මෙම යානය ලබන 23 වනදා ගොඩබෑමටයි රුසියානු විද්‍යාඥයන් සැළසුම් කර ඇත්තේ.\nසෝයුස් දෙක රොකට්ටුව මගින් ලූනා 25 ගවේෂණ යානය දියත් කරනු ලැබුවේ පසුගිය 11 වනදා වන අතර, ඊට වැයකර ඇති මුදල ඇමරිකානු ඩොලර් මිලියන 200 ක් බවයි විදෙස් වාර්තා සඳහන් කළේ.\nරුසියාව, චන්ද්‍රයාගේ දක්ෂිණ ධ්‍රැවයට මෘදු ගොඩබෑමක් කළ පළමු රට වීමට උත්සාහ දරමින් සිටින අතර, ඉන්දියාවද මේ වනවිට එම ප්‍රදේශයටම සිය චන්ද්‍රයාන් 3 ගවේෂණ යානය යොමුකර තිබෙනවා.",
       "URL": "https://www.hirunews.lk/344760/ලූනා-25-දත්ත-සැකසීම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=100"
}