{
       "Source": "hirunews",
       "Timestamp": "Monday, 27 June 2022 - 13:14",
       "Headline": "අකුරැස්සෙන් හිස සුන් මළකඳක් සොයාගැනේ (වීඩියෝ)",
       "News Content": "අද (27) උදෑසන අකුරැස්ස තිබ්බොටුවාව ප්‍රදේශයේ කවන්ධ සිරුරක් හමුවී තිබෙනවා.\nපොලිසිය විශ්වාස කරන්නේ ඝාතනය කෙරුනු පුද්ගලයා වයස අවුරුදු 70 ක පමන යන්ත්‍ර මන්ත්‍ර ගුරුකම් ආදිය සිදුකළ යකැදුරකු බවයි.\nමෙතෙක් සිදුකළ විමර්ශනවලදී හෙළිවී ඇත්තේ අදාළ ඝාතනය සිදුකළ පුද්ගලයා මෙම යකැදුරාගේ හිස ශරීරයෙන් වෙන් කර ඔහුගේ නිවස ආසන්නයෙන් ගලායන නිල්වලා ගඟට දමා ඇති බවටයි.\nමෙම ඝාතනය සම්බන්ධයෙන් සැක කරන පුද්ගලයා යකදුරාගේ අසල්වාසියෙකු වන අතර ඔහු මේ වන විට ප්‍රදේශයෙන් පලා ගොස් තිබෙනවා.\nමෙම සිද්ධිය සම්බන්ධයෙන් අකුරැස්ස පොලිසිය විසින් වැඩිදුර විමර්ශන සිදු කරන අතර මේ වන විට සැකකරන්නේ ඉඩම් ගනුදෙනුවක් සම්බන්ධයෙන් ඇති වූ මතභේදයක් හේතුවෙන් අදාළ ඝාතනය සිදුකර ඇති බවටයි.\nඝාතනය සිදුකර ප්‍රදේශයෙන් පළා ගිය පුද්ගලයා සොයා ගැනීම සඳහා පොලිස් කණ්ඩායම් කිහිපයක් ම යොදවා ඇති බව අකුරැස්ස පොලිසිය සඳහන් කළා.",
       "URL": "https://www.hirunews.lk/308303/අකුරැස්සෙන්-හිස-සුන්-මළකඳක්-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1065"
}