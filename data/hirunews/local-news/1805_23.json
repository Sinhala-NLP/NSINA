{
       "Source": "hirunews",
       "Timestamp": "Wednesday, 21 July 2021 - 12:43",
       "Headline": "පාස්කු ඉරිදා ත්‍රස්ත ප්‍රහාරය සිදුවී අදට මාස 27 ක්",
       "News Content": "පාස්කු ඉරිදා ත්‍රස්ත ප්‍රහාරය සිදුවී අදට මාස 27 ක් සැපිරීම නිමිත්තෙන් මීගමුව - කටුවාපිටිය මංසන්ධියේදී අද නිහඬ විරෝධතාවක් පැවැත්වුණා.\nමීගමුව පුරවැසි එකමුතුව සහ මරදාන සමාජය හා සාමයික කේන්ද්‍රය විසින් සංවිධාන කර තිබූ එම විරෝධතාවට කතෝලික පූජකවරුන්, සිවිල් සංවිධාන නියෝජිතයින් මෙන්ම ප්‍රහාරයෙන් මියගිය හා තුවාල ලැබූවන්ගේ පවුල්වල සාමාජිකයින්ද එක්ව සිටියා.\nඔවුන් එහිදී ඉල්ලා සිටියේ විධිමත් පරීක්ෂණයක් පවත්වා ඊට සම්බන්ධ මහ මොළකරු කවුරුන්ද යන්න සොයාගත යුතු බවයි.",
       "URL": "https://www.hirunews.lk/277588/පාස්කු-ඉරිදා-ත්‍රස්ත-ප්‍රහාරය-සිදුවී-අදට-මාස-27-ක්",
       "Category": "Local News",
       "Parent URL": "https://www.hirunews.lk/local-news.php?pageID=1805"
}