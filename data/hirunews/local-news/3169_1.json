{
       "Source": "hirunews",
       "Timestamp": "Sunday, 01 September 2019 - 19:00",
       "Headline": "කඳානේ නිවාස කොල්ල කල්ලියක් නිසා ප්‍රදේශවාසීන් භීතියෙන්",
       "News Content": "කඳාන - මහබාගේ ප්‍රදේශයේ නිවාස කොල්ලකෑම්වල නිරත වන කල්ලියක් හේතුවෙන් ප්‍රදේශවාසීන් දැඩි භීතියකට මෙන්ම අපහසුතාවකට පත්ව ඇති බවට තොරතුරු වාර්තා වනවා.\nදිවා කාලයේ මෙන්ම රාත්‍රී කාලයේ ද මෙම සොර කල්ලිය නිවෙස්වලට ඇතුළු වන ආකාරය සී.සී.ටී.වී. දර්ශනවල ද සටහන්ව තිබෙනවා.\nමහබාගේ - නාගොඩ සහ අනියකන්ද, ප්‍රදේශයේ නිවාස සංකීර්ණයකට පසුගිය දා සොරෙකු ඇතුළු වී තිබුණත් ප්‍රදේශවාසීන්ගේ විමසිලිමත්බව හේතුවෙන් ඔහු පළා ගොස් තිබුණා.\nඑමෙන්ම, රාගම - පේරලන්ද ප්‍රදේශයේ නිවාස කිහිපයක් කොල්ල කෑ පුද්ගලයන් දෙදෙනෙකු ප්‍රදේශවාසීන් අල්ලා පොලීසීයට භාර දී තිබෙනවා.\nසොරුන් හේතුවෙන් තමන් දැඩි භීතියට පත්ව ඇති බවටයි ප්‍රදේශවාසීන් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/223392/කඳානේ-නිවාස-කොල්ල-කල්ලියක්-නිසා-ප්‍රදේශවාසීන්-භීතියෙන්",
       "Category": "Local News",
       "Parent URL": "https://www.hirunews.lk/local-news.php?pageID=3169"
}