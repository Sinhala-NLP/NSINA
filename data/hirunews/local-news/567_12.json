{
       "Source": "hirunews",
       "Timestamp": "Tuesday, 31 January 2023 - 19:50",
       "Headline": "8 වනදා විදුලි ඉංජිනේරුවන් ලෙඩ වෙයි",
       "News Content": "නව බදු ප්‍රතිපත්තිවලට විරෝධය පළ කරමින් ලබන 8 වනදා තම සේවකයින් ලෙඩ නිවාඩු වාර්තා කරමින් දීප ව්‍යාප්තව උද්ඝෝෂණ ව්‍යාපාරයක් දියත් කරන බව ලංකා විදුලිබල මණ්ඩලයේ ඉංජිනේරු සංගමය පවසනවා.\nඑහි සභාපති නිහාල් වීරරත්න කොළඹ අද පැවති මාධ්‍ය හමුවකට එක්වෙමින් මේ බව කියා සිටියා.\nමේ අතර විදුලි උත්පාදනය සඳහා ජලය මුදා හැරීමට මහජන උපයෝගිතා කොමිසම කළ ඉල්ලීමකට ජල කළමනාකරණ කමිටුව එකඟත්වය පළ කිරීමත් සමග ඊයේ සහ අද දිනයේදී කප්පාදුවකින් තොරව විදුලිය සැපයීමටයි විදුලිබල මණ්ඩලය පියවර ගෙන තිබුණේ.\nජලාශ ආශ්‍රිත ප්‍රදේශවලට ලැබෙන වර්ෂාපතනය අනුව ජල කළමනාකරණ කමිටුව සිදුකරන දැනුවත් කිරීම මත හෙට දිනයේදී විදුලි කප්පාදුව සම්බන්ධයෙන් තීරණය කෙරෙනු ඇති.",
       "URL": "https://www.hirunews.lk/326344/8-වනදා-විදුලි-ඉංජිනේරුවන්-ලෙඩ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=567"
}