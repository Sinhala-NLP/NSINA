{
       "Source": "hirunews",
       "Timestamp": "Thursday, 19 May 2022 - 13:40",
       "Headline": "අන්තරේ විරෝධතාවට එරෙහිව පොලිසිය කළ ඉල්ලීම අධිකරණය ප්‍රතික්ෂේප වෙයි",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය අද (19) පොල්දූව මංසන්ධියේ පැවැත්වීමට නියමිත විරෝධතාව වළක්වන නියෝගයක් ලබාදෙන ලෙස ඉල්ලා වැලිකඩ පොලීසිය කළ ඉල්ලීම කොළඹ මහේස්ත්‍රාත් අධිකරණය ප්‍රතික්ෂේප කර තිබෙනවා.\nඇමතිවරුන්ට පාර්ලිමේන්තුවට ප්‍රවේශ වීමට පවතින අවස්ථා අවහිර වීමෙන් ඔවුන්ගේ වරප්‍රසාද කඩවීමක් සිදුවන බවයි පොලිසිය අධිකරණය හමුවේ කරුණු දක්වමින් ප්‍රකාශ කර ඇත්තේ.\nකරුණු සලකා බැලූ කොළඹ අතිරේක මහේස්ත්‍රාත් හර්ෂණ කැකුණවෙල අදාළ ඉල්ලීම ප්‍රතික්ෂේප කළේ, මෙම ස්ථානයේ යම් සාමය කඩවීමක් සිදුවුවහොත් ඒ සම්බන්ධයෙන් පොලිස් බලතල අනුව කටයුතු කිරීමට හැකියාව පවතින බව පවසමින්.",
       "URL": "https://www.hirunews.lk/304731/අන්තරේ-විරෝධතාවට-එරෙහිව-පොලිසිය-කළ-ඉල්ලීම-අධිකරණය-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1158"
}