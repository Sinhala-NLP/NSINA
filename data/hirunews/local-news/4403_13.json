{
       "Source": "hirunews",
       "Timestamp": "Tuesday, 25 July 2017 - 20:01",
       "Headline": "පනත සම්මතයි - පොලිසියේ ක්‍රියාකළ හැටි වැරදියි",
       "News Content": "විදේශ විනිමය පනත් කෙටුම්පත අද පස්වරුවේදී  වැඩි ඡන්දයෙන් සම්මත වුණා. ඊට පක්ෂව ඡන්ද 96 ක් ලැබුණු අතර, විපක්ෂව ලැබුණේ ඡන්ද 18 ක් පමණයි.\nමේ අතර වෛද්‍ය පිඨ ශීෂ්‍ය ක්‍රියාකාරි කමිටුවේ කැදවුම්කරු රයන් ජයලත් අත්අඩංගුවට ගැනීමේ උත්සාහයේදී පොලීසියේ ක්‍රියාකාරිත්වය වැරදි බව නීතිය හා සාමය සහ දක්ෂිණ සංවර්ධන අමාත්‍ය සාගල රත්නායක අද පාර්ලිමේන්තුවේදි ප්‍රකාශ කළා.\nඑසේම බැදුම්කර සිද්ධියේ පරික්ෂණ පිලිබදව අද පාර්ලිමේන්තුවේදි අදහස් පළවුණා.\nඅද පැවති විදේශ විනිමය පනත් කෙටුම්පත පිළිබඳ විවාදය අතරතුර ජනාධිපති මෛත්‍රිපාල සිරිසේනද සභා ගර්භයේ අසුන් ගත් බවයි අප පාර්ලිමේන්තු වාර්තාකරු ප්‍රකාශ කළේ.",
       "URL": "https://www.hirunews.lk/166773/පනත-සම්මතයි-පොලිසියේ-ක්‍රියාකළ-හැටි-වැරදියි",
       "Category": "Local News",
       "Parent URL": "https://www.hirunews.lk/local-news.php?pageID=4403"
}