{
       "Source": "hirunews",
       "Timestamp": "Friday, 05 May 2023 - 10:06",
       "Headline": "පාරිභෝගික කටයුතු පිළිබඳ අධිකාරියේ නිලධාරින්ට පහරදුන් සැකකරුවෙකු අත්අඩංගුවට",
       "News Content": "වැටලීමක් සඳහා ගිය පාරිභෝගික කටයුතු පිළිබඳ අධිකාරියේ කුරුණෑගල දිස්ත්‍රික් කාර්යාලයේ නිලධාරින් පිරිසකට පහරදීමේ සිද්ධිය සම්බන්ධයෙන් සැකකරුවන් තුන් දෙනෙකු අත්අඩංගුවට ගෙන තිබෙනවා.\nනාරම්මල ප්‍රදේශයේ සත්ව ගොවිපොලක් තුළ බිත්තර තොග සඟවාගෙන සිටින බවට ලද තොරතුරක් මත ඒ පිළිබඳ පරීක්ෂා කිරීම සඳහා ගිය අවස්ථාවේයි ඊයේ මෙම පහරදීම සිදුවුණේ.\nමේ අතර පාලන මිල ඉක්මවා බිත්තර අලෙවිකළ වෙළදුන් තුන්දෙනෙකු ඊයේ නුවරඑළිය මහේස්ත්‍රාත් අධිකරණයට ඉදිරිපත් කිරීමෙන් පසු රුපියල් ලක්ෂය බැගින් රුපියල් ලක්ෂ 03ක දඩයක් නියම කර තිබෙනවා.",
       "URL": "https://www.hirunews.lk/334291/පාරිභෝගික-කටයුතු-පිළිබඳ-අධිකාරියේ-නිලධාරින්ට-පහරදුන්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=368"
}