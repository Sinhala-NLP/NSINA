{
       "Source": "hirunews",
       "Timestamp": "Sunday, 08 May 2022 - 13:22",
       "Headline": "මෛත්‍රී, සජිත් හමුවේ - යෝජනා රැගෙන නීතිඥ සංගමය ජනපති හමුවට (වීඩියෝ)",
       "News Content": "ශ්‍රී ලංකා නීතීඥ සංගමය, විපක්ෂ නායක සජිත් ප්‍රේමදාස සහ හිටපු ජනාධිපති මෛත්‍රීපාල සිරිසේන හමු වී අද (08) සාකච්ඡා කළා.\nමෙහිදී රටේ වත්මන් ආර්ථික අර්බුදය සහ දේශපාලන අර්බුදය සම්බන්ධයෙන් දීර්ඝ ලෙස සාකච්ඡා කර ඇති බවයි වාර්තාවන්නේ.\nසියලු පාර්ශ්වල යෝජනා මෙහිදී සැළකිල්ලට ගෙන ඇති අතර, ඒ අනුව පැමිණි එකඟතාවන් පිළිබඳ ශ්‍රී ලංකා නීතීඥ සංගමය විසින් ජනාධිපතිවරයා දැනුවත් කිරීමට නියමිතව තිබෙනවා.\nඅන්තර්වාර පාලනයක් බිහිකිරීම සම්බන්ධයෙන් සාකච්ඡා වූ කරුණු පිළිබඳ මෙහිදී විශේෂ අවධානයක් යොමුවුණු ඇති.\nශ්‍රී ලංකා නීතීඥ සංගමය හමු වී කළ සාකච්ඡාවෙන් අනතුරුව මාධ්‍ය වෙත අදහස් දැක්වූ හිටපු ජනාධිපති මෛත්‍රිපාල සිරිසේන කියා සිටියේ සාකච්ඡා සාර්ථක බවයි.\nසිය බලවේගය ඉදිරිපත් කර ඇති 21 වන සංශෝධන යෝජනාවට සමගාමී වැදගත් යෝජනා නීතීඥ සංගමය ද ඉදිරිපත් කළ බව එම හමුවෙන් පසු අදහස් දැක්වූ විපක්ෂ නායක සජිත් ප්‍රේමදාස ප්‍රකාශ කළා.",
       "URL": "https://www.hirunews.lk/303821/මෛත්‍රී-සජිත්-හමුවේ-යෝජනා-රැගෙන-නීතිඥ-සංගමය-ජනපති-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1183"
}