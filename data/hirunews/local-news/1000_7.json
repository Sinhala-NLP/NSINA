{
       "Source": "hirunews",
       "Timestamp": "Saturday, 23 July 2022 - 8:35",
       "Headline": "පොලිස් නිලධාරියෙකු අනතුරට ලක් කිරීමට උත්සාහ කළ ටිපර් රථ රියදුරෙකු අත්අඩංගුවට (වීඩියෝ)",
       "News Content": "බදුල්ල - ඇල්ල ප්‍රදේශයේ ඉන්ධන පිරවුම්හලකදී පොලිස් නිලධාරියෙකුගේ රාජකාරියට බාධා කරමින් ඔහු අනතුරට ලක් කිරීමට උත්සහ කළ ටිපර් රථ රියදුරෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාසය සඳහන් කළේ වාහන අංක තහඩුවේ අවසන් අංකයට ඉන්ධන ලබාගත නොහැකි බව පවසමින් එම රියදුරා විසින් අදාළ ටිපර් රථය පොලිස් නිලධාරියාගේ ශරීරයේ ගැටීමට සළස්වා ඇති බවයි.\nඅනතුරුව පොලිස් නිලධාරියා රෝහල් ගතකර ඇති අතර, අත්අඩංගුවට ගත් සැකකරු වෛද්‍ය පරීක්ෂණයක් සඳහා යොමුකර තිබුණා.\nඑහිදී ඔහු බීමත්ව සිට ඇති බවට අනාවරණ වී ඇති අතර, අද (23) ඔහු, බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/310716/පොලිස්-නිලධාරියෙකු-අනතුරට-ලක්-කිරීමට-උත්සාහ-කළ-ටිපර්-රථ-රියදුරෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1000"
}