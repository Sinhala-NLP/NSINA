{
       "Source": "hirunews",
       "Timestamp": "Friday, 02 June 2023 - 7:12",
       "Headline": "ශ්‍රී ලංකා - ඇෆ්ගනිස්තාන පළමු තරඟය අද",
       "News Content": "සංචාරක ඇෆ්ගනිස්තාන කණ්ඩායම සහ ශ්‍රී ලංකා කණ්ඩායම අතර පැවැත්වෙන පළමු එක්දින ක්‍රිකට් තරගය අද (02) ආරම්භවීමට නියමිතයි.\nමෙම තරඟය තරඟ තුනකිම් සමන්විතයි.\nඑය පෙරවරු 10.00ට හම්බන්තොට මහින්ද රාජපක්ෂ ක්‍රීඩාංගණයේ දී ආරම්භවීමට නියමිත බවයි වාර්තා වන්නේ.\nපළමු තරඟය පැවැත්වෙන්නේ සූරියවැව ජාත්‍යන්තර ක්‍රිකට් ක්‍රීඩාංගණයේදීයි.\nඑළඹෙන එක්දින ලෝක කුසලාන ක්‍රිකට් තරඟාවලියේ සුදුසුකම් ලැබීමේ වටයට පෙර ශ්‍රී ලංකාව සහභාගී වන අවසන් එක්දින තරඟාවලිය මෙය වනවා.\nඇෆ්ගනිස්තානය ලෝක කුසලානයට සෘජුවම සුදුසුකම් ලබාගත්තා.\nඑහෙත් ශ්‍රී ලංකාවට තරඟාවලියට එක්වීමට සුදුසුකම් ලැබීමේ තරඟාවලියකට ක්‍රීඩා කිරීමට සිදුව ඇති අතර එම තරඟාවලිය ජුනි 18 වනදා ආරම්භ වනවා. ඒ, සිම්බාබ්වේහිදීයි.",
       "URL": "https://www.hirunews.lk/336824/ශ්‍රී-ලංකා-ඇෆ්ගනිස්තාන-පළමු-තරඟය-අද",
       "Category": "Local News",
       "Parent URL": "https://www.hirunews.lk/local-news.php?pageID=300"
}