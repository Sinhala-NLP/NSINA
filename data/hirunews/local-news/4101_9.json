{
       "Source": "hirunews",
       "Timestamp": "Tuesday, 30 January 2018 - 16:47",
       "Headline": "ඌව පළාත් මහ ඇමතිට එරෙහිව විරෝධතාවක් (ඡායාරූප)",
       "News Content": "ඌව පළාත් ප්‍රධාන අමාත්‍යවරයා විසින් විදුහල්පතිනියක් දණ ගැස්වීමේ සිද්ධියට විරෝධය පළ කරමින් ගුරු සංගම් 5 ක් අද හැටන් නගරයේදී උද්ඝෝෂණයක නිරත වුනා.\nහැටන් බස් නැවතුම් පොළ ඉදිරිපිට සිට හැටන් නගර මධ්‍යය දක්වා පා ගමනින් පැමිණි විරෝධතාකරුවන් නගරයේ උද්ඝෝෂණයේ නිරතවු බවයි අප වාර්තාකරු කියාසිටියේ.\nඊට එක්වෙමින් ලංකා ගුරු සංගමයේ ලේකම් ජෝසප් ස්ටාර්ලින් කියාසිටියේ විදුහල්පතිවරිය දණගැස්වීමේ සිද්ධියට ප්‍රධාන අමාත්‍යවරයා වහාම ධුරයෙන් ඉවත් කළ යුතු බවයි.\nඑමෙන්ම ඌව පළාතේ අධ්‍යාපන අමාත්‍යංශ ලේකම්වරිය ඇතුලු අධ්‍යාපන බලධාරීන් ද වහාම සේවයෙන් තාවකාලිකව ඉවත් කර මේ සඳහා විධිමත් පරීක්ෂණයක් පැවැත්විය යුතු බව ද ඔහු ප්‍රකාශකර තිබෙනවා.\nමෙම උද්ඝෝෂණයට ලංකා ගුරු සංගමය, ලංකා අධ්‍යාපන වෘත්තිකයන්ගේ සම්මේලනය, කඳුරට ගුරු පෙරමුණ, එක්සත් දෙමළ ගුරු සංගමය සහ ගුරු විමුක්ති පෙරමුණ එක්වී තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/182437/ඌව-පළාත්-මහ-ඇමතිට-එරෙහිව-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4101"
}