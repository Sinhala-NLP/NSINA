{
       "Source": "hirunews",
       "Timestamp": "Friday, 28 January 2022 - 16:52",
       "Headline": "හොරෙන් ගෙනා රතු අල සහ අර්තාපල් තොගයට රේගුවේ දී වැඩ වරදියි (වීඩියෝ)",
       "News Content": "පාකිස්ථානයේ සිට නීතිවිරෝධී ලෙස ආනයනය කළ රතු අල හෙවත් බීට් රූට් තොගයක් සහ අර්තාපල් තොගයක් ශ්‍රී ලංකා රේගු භාරයට ගෙන තිබෙනවා.\nඅද (28) පස්වරුවේ රේගු නිලධාරින් විසින් සිදු කරන ලද පරීක්ෂාවකදි යි ,මෙම නීතිවිරෝධී අර්තාපල් සහ බීට් රූට් තොගය සොයා ගැනුණේ.\nඒ අනුව මෙරටට ආනයනය කර තිබූ බීට්රූට් සහ අර්තාපල් අඩංගු ශීත කළ බහාලුම් 02ක් භාරයට ගැනුණු අතර, ඒවා ටොන් 16ක් පමණ බරකින් යුක්ත බවටයි වාර්තා වන්නේ.\nමෙම නීතිවිරෝධී බීට් රූට් සහ අර්තාපල් තොගයේ මුළු වටිනාකම රුපියල් මිලියන 03කට අධික බවයි ශ්‍රී ලංකා රේගු මූලස්ථානය පැවසුවේ.",
       "URL": "https://www.hirunews.lk/295478/හොරෙන්-ගෙනා-රතු-අල-සහ-අර්තාපල්-තොගයට-රේගුවේ-දී-වැඩ-වරදියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1391"
}