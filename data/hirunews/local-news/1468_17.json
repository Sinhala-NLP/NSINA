{
       "Source": "hirunews",
       "Timestamp": "Sunday, 26 December 2021 - 16:40",
       "Headline": "දක්ෂිණ අධිවේගී මාර්ගයේ වාහන 3ක් ගැටී 7 දෙනෙකු රෝහලේ (වීඩියෝ)",
       "News Content": "දක්ෂිණ අධිවේගී මාර්ගයේ කහතුඩුව ප්‍රදේශයේදී සිදු වූ රිය අනතුරකින් 7 දෙනෙකු තුවාල ලබා රෝහල්ගත කර තිබෙනවා.\nඅද (26) අලුයම ගාල්ල සිට කොළඹ දෙසට ධාවනය වූ මෝටර් රථයක පිටුපසින් පැමිණි ලොරි රථයක් ගැටී අනතුරුව පසුපසින් පැමිණි වෑන් රථයේ ද ගැටී ඇති බවයි පොලීසිය සඳහන් කළේ.\nඅනතුරෙන් තුවාල ලැබූවන් හෝමාගම රෝහලට ඇතුළත් කර තිබෙනවා.\nඅනතුරෙන් තුවාල ලබා ඇත්තේ ලොරි රථයේ රියදුරු, රිය සහයකයා සහ වෑන් රථයේ ගමන් ගත් 5 දෙනෙකු වන අතර වෑන් රථයේ පිරිස කතරගම වන්දනාවේ ගොස් පැමිණෙමින් සිට ඇති බව සඳහන්.",
       "URL": "https://www.hirunews.lk/292198/දක්ෂිණ-අධිවේගී-මාර්ගයේ-වාහන-3ක්-ගැටී-7-දෙනෙකු-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1468"
}