{
       "Source": "hirunews",
       "Timestamp": "Thursday, 02 February 2017 - 13:27",
       "Headline": "ඒකාබද්ධ විපක්ෂය ජනපති කොමිසමට",
       "News Content": "මහ බැංකු බැඳුම්කර නිකුතුව හරහා අවස්ථා දෙකකදී මෙරට ආර්ථිකයට සිදුව ඇති අලාභය රුපියල් බිලියන 1000 ක් බව ඒකාබද්ධ විපක්ෂය පවසනවා.\nඑම විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමෙහිදී මන්ත්‍රිවරයා වැඩිදුරටත් සඳහන් කළේ බැඳුම්කර නිකුතුව පිළිබඳව තමන් සතු තොරතුරු ජනාධිපති කොමිසම වෙත ලබාදීමට සූදානම් බවයි.\nමේ අතර මහජන එක්සත් පෙරමුණ කොළඹ අද කැඳවා තිබූ තවත් මාධ්‍ය හමුවකදී එහි නායක පාර්ලිමේන්තු මන්ත්‍රී දිනේෂ් ගුණවර්ධන කියා සිටියේ මෙරට මහජන මතය, රජයට නොව හිටපු ජනාධිපතිවරයා වටා ඇති බවට පසුගියදා නුගේගොඩ පැවති රැළිය මගින් ජාත්‍යන්තරයටද අනාවරණ වූ බවයි.",
       "URL": "https://www.hirunews.lk/153500/ඒකාබද්ධ-විපක්ෂය-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4680"
}