{
       "Source": "hirunews",
       "Timestamp": "Tuesday, 18 April 2023 - 7:31",
       "Headline": "වෙන්නපුවේ දරු තිදෙනෙක් අතුරුදහන්",
       "News Content": "වෙන්නප්පුව ප්‍රදේශයේ පදිංචි අවුරුදු 14, 15 වයස් සීමාවේ පසුවන දරුවන් තිදෙනෙකු අලුත් අවුරුදු දා (14) සිට අතුරුදහන්ව තිබෙනවා.\nමේ වන විටත් මොවුන් සොයා වෙන්නප්පුව පොලීසිය පුළුල් විමර්ශනයක් ආරම්භ කර තිබෙනවා.\nවිමර්ශන වලින් අනාවරණය වී ඇත්තේ, මෙම දරුවන් වෙන්නප්පුවේ ඩිපෝ පාර, දුම්මලගෙදර සහ ජයවීදී මාවත යන ප්‍රදේශවල පදිංචි මිතුරන් තිදෙනෙක් බවයි.\nමොවුන් තිදෙනා එම ප්‍රදේශයේ පිහිටි කනිෂ්ඨ විද්‍යාලයක අධ්‍යාපනය ලබමින් සිටි අය බව පොලීසිය පවසනවා.\nමෙයින් 15 හැවිරිදි වියේ පසුවන දරුවන් දෙදෙනා 10 ශ්‍රේණියේ ද, 14 හැවිරිදි දරුවා 09 ශ්‍රේණියේ ද අධ්‍යාපනය ලබමින් සිට ඇත.\nමෙයින් 15 හැවිරිදි දරුවෙකුගේ මවක් එම දරුවාගේ යම් වැරැද්දක් සම්බන්ධයෙන් කළ තරවටුවක් මුල් කරගෙන තිදෙනාම මෙලෙස නිවාසවලින් පලාගොස් ඇති බවටයි දැනට සැක පළ කරන්නේ.\nතමා රැකියාවක් සොයා යන බව එම දරුවා විසින් මිත්තණියට පවසා ඇති අතර පසුගිය (14) දා මොවුන් තිදෙනාම අලුත් ඇඳුම් වලින් සැරසී එකට ගමන් කරන අයුරු දුටු අයද සිටින බවට පොලීසියට දැනට ලැබී ඇති තොරතුරු වල සඳහන් වෙනවා.\nපොලීසිය විසින් සඳහන් කර සිටියේ, අදාළ සිද්ධිය පිළිබඳ වැඩිදුර විමර්ශන මෙම දරුවන් අත තිබූ ජංගම දුරකථන අංක ඔස්සේ සිදු කරන බවයි.",
       "URL": "https://www.hirunews.lk/332795/වෙන්නපුවේ-දරු-තිදෙනෙක්-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=407"
}