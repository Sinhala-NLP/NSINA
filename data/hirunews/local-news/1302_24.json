{
       "Source": "hirunews",
       "Timestamp": "Thursday, 10 March 2022 - 13:30",
       "Headline": "ශ්‍රි ලංකා නව ඇමෙරිකානු තානාපතිනි සහ විදේශ අමාත්‍යවරයා අතර හමුවක්",
       "News Content": "ශ්‍රී ලංකාව සඳහා අභිනවයෙන් පත්වූ ඇමෙරිකානු තානාපතිනි ජුලී චුන්ග් විදේශ අමාත්‍ය මහාචාර්ය ජී එල් පීරිස් එම අමාත්‍යාංශයේදී අද හමුවුණා.\nදෙරට අතර පවත්නා දිගු කාලීන සබඳතා වඩාත් ඉහළ මට්ටමකට ගෙන ඒම සඳහා ඇමෙරිකානු ජනාධිපති ජෝ බයිඩ්න් සමග සමීපව කටයුතු කිරීමට ශ්‍රී ලංකාව කැමැත්තෙන් පසුවන බවයි එහි දී විදේශ අමාත්‍යවරයා සඳහන් කර ඇත්තේ.\nඑමෙන්ම, දෙරට අතර ශක්තිමත් දේශපාලන සහ ආර්ථික හවුල්කාරිත්වයක් ප්‍රවර්ධනය කිරීම සඳහා කැප වී සිටින බව ද තානාපතිනි ජුලී චුන්ග් එහි දී ප්‍රකාශ කර තිබෙනවා.",
       "URL": "https://www.hirunews.lk/299142/ශ්‍රි-ලංකා-නව-ඇමෙරිකානු-තානාපතිනි-සහ-විදේශ-අමාත්‍යවරයා-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1302"
}