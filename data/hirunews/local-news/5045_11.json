{
       "Source": "hirunews",
       "Timestamp": "Sunday, 15 May 2016 - 13:49",
       "Headline": "අම්බුළුවාවේ විරෝධතාව උණුසුම් වෙයි",
       "News Content": "ගම්පොල නගර සභාව එකතු කරන කුණු කසල අම්බුළුවාව කඳු ප්‍රදේශයට බැහැර කිරීමට එරෙහිව ප්‍රදේශවාසීන් පවත්වන විරෝධතාවය ඊයේ උණුසුම් මුහුණුවරක් ගත්තා.\nඒ ජනාධිපති කාර්යාලයෙන් බව පවසා පැමිණි නිලධාරියෙකු කුණු බැහැර කිරීමට ජනතාව ඉඩ නොදෙන්නේ නම් බලෙන් හෝ එය සිදුකරන බව ප්‍රකාශ කිරීම හේතුවෙන්.\nඑම අවස්ථාවේදී අදාළ නිලධාරියා සහ ගම්පොල නගර සභාවේ නිලධාරින්ට එම ස්ථානයෙන් පිටවීමට නොහැකි වන පරිදි විරෝධතාකරුවන් ඔවුන් රඳවාගෙන සිටි බව සඳහන්.\nකෙසේ වෙතත් පැය 4 කට පමණ පසු පොලිස් ආරක්ෂාව මධ්‍යයේ ඔවුන්ව අදාළ ස්ථානයෙන් ඉවත්කර ගත් බවයි අප වාර්තාකරු සදහන් කළේ.  විරෝධතාකරුවන් රාත්‍රිය වනතුරු විරෝධතා භූමියේ රැඳී සිටි අතර ඇතමුන් ටයර් පිළිස්සූ අයුරු දැකගත හැකි වුණා.",
       "URL": "https://www.hirunews.lk/133261/අම්බුළුවාවේ-විරෝධතාව-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5045"
}