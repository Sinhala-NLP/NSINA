{
       "Source": "hirunews",
       "Timestamp": "Tuesday, 15 January 2019 - 18:34",
       "Headline": "දළදා සමිඳුන් අභියස අධිෂ්ඨාන ප්‍රකාශයක්",
       "News Content": "නව ව්‍යවස්ථා සංශෝධනයට අදාල සියලූ ක්‍රියාමාර්ග අත්හිටුවිය යුතු බව පවසමින් මහා සංඝරත්නය, විද්වත් සංගම් සහ තවත් ජාතික සංවිධාන කිහිපයක් අද දළදා සමිඳුන් ඉදිරිපිට අධිෂ්ඨාන ප්‍රකාශයක් සිදුකළා.\nඔවුන් නව සංවිධානය නම් කර ඇත්තේ ජාතික සමතා බලවේගය නමින්.\nදළදා සමිදුන්ගෙන් ආශිර්වාද ලබා ගනිමින් මහාචාර්ය පුජ්‍ය මැදගොඩ අභයතිස්ස හිමියන් දළදා සමිදුන් ඉදිරියේ අදාල අධිෂ්ඨාන ප්‍රකාශය ඉදිරිපත් කළා.\nඅනතුරුව ජාතික සමතා බලවේගයේ නියෝජිතයින් මල්වතු සහ අස්ගිරි මහ නාහිමිවරුන් බැහැදැක ආශිර්වාද ලබාගැනීම සඳහා පිටත්ව ගියා.\nඔවුන්  මල්වතු මහා නාහිමිවරුන් බැහැදැකීම එම විහාර පාර්ශවයට පැමිණි අවස්ථාවේදී එහි ඇතුලූවීමට ආරක්ෂක නිළධාරින් ඉඩ ලබාදී නැහැ.\nඅනතුරුව ආරක්ෂක නිලධාරින් සමග වැඩිදුරටත්  සාකච්ජා කිරීමෙන් පසු මල්වතු මහ නාහිමියන් බැහැ දැකීමට පිරිසට අවස්ථාව හිමිවුණා.\nඅනතුරුව ජාතික සමතා බලවේගයේ නියෝජිතයින් අස්ගිරි පාර්ශවයේ මහා නායක අතිපුජ්‍ය වරකාගොඩ ඤාණරතන නාහිමියන් බැහැදැක ආශිර්වාද ලබා ගත් බවයි හිරු වාර්තකරු සදහන් කළේ.",
       "URL": "https://www.hirunews.lk/208283/දළදා-සමිඳුන්-අභියස-අධිෂ්ඨාන-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3553"
}