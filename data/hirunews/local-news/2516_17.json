{
       "Source": "hirunews",
       "Timestamp": "Monday, 17 August 2020 - 8:08",
       "Headline": "තඹුත්තේගම ආර්ථික මධ්‍යස්ථානයේ 100 කට PCR (වීඩියෝ)",
       "News Content": "තඹුත්තේගම ආර්ථික මධ්‍යස්ථානයේ ව්‍යාපාරිකයින්, භාණ්ඩ හුවමාරු කරන්නන් ඇතුළු 100කට අධික පිරිසක් පී.සී.ආර්. පරීක්ෂාව සඳහා යොමු කර තිබෙනවා.\nඒ, රාජාංගණය ප්‍රදේශයේ දරුවෙකුට කොරෝනා ආසාදනය වී ඇති බවට වාර්තා වීමත් සමඟයි.\nමේ අතර, ඊයේ (16)  දිනයේදීත් තවත් කොරෝනා ආසාදිතයින් තිදෙනෙකු වාර්තා වීමත් සමඟ මෙරට සමස්ත කොරෝනා ආසාදිතයන් සංඛ්‍යාව ද 2893 දක්වා ඉහළ ගියා.\nඊයේ සොයාගත් ආසාදිතයන් තුන්දෙනා ඕමානයේ සිට මෙරටට පැමිණ නිරෝධායනයට ලක්වෙමින් සිටි අය වන අතර, ඒ අනුව, ආසාදිතයින් 212 දෙනෙකු තවදුරටත් රෝහල්ගතව ප්‍රතිකාර ලබනවා.\nඑමෙන්ම, තවත් ආසාදිතයන් 04 දෙනෙකු සුවය ලබා ඊයේ (16) රෝහල්වලින් පිටව යාමත් සමඟ සුවය ලැබූ සංඛ්‍යාව 2670ක් දක්වා ඉහළ ගිය බවයි වසංගත රෝග විද්‍යා ඒකකය සඳහන් කළේ.",
       "URL": "https://www.hirunews.lk/247993/තඹුත්තේගම-ආර්ථික-මධ්‍යස්ථානයේ-100-කට-pcr-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2516"
}