{
       "Source": "hirunews",
       "Timestamp": "Tuesday, 20 December 2022 - 21:26",
       "Headline": "IMF පිනවන - නිදහස් අධ්‍යාපනය වනසන පෞද්ගලික විශ්වවිද්‍යාල මිථ්‍යාව සහ යථාර්ථය මැයෙන් මහවැලි කේන්ද්‍රයේ දී සම්මන්ත්‍රණයක්",
       "News Content": "IMF පිනවන - නිදහස් අධ්‍යාපනය වනසන පෞද්ගලික විශ්වවිද්‍යාල මිථ්‍යාව සහ යථාර්ථය මැයෙන් කොළඹ මහවැලි කේන්ද්‍රයේ දී අද (20) දින සම්මන්ත්‍රණයක් පැවැත්වී තිබෙනවා.\nඑම සම්මන්ත්‍රණය පැවැත්වී ඇත්තේ, මොරටුව විශ්වවිද්‍යාලයීය ආචාර්ය D.M.O.D.K දිසානායක, කැලණිය විශ්වවිද්‍යාලයේ මහාචාර්ය බිහේෂ් ඉන්දික සම්පත් අන්තර් විශ්වවිද්‍යාලයීය භික්ෂු බල මණ්ඩලයේ කැඳවුම්කරු ගල්වැව සිරිධම්ම හිමි අන්තර් විශ්වවිද්‍යාලයීය ශිෂ්‍ය බල මණ්ඩලයේ වැඩ බලන කැදවුම්කරු ටෙරන්ස් රුද්‍රිගු යන අයගේ සහභාගීත්වයෙන්.\nඑහි දී ආණ්ඩුව විසින් ඩොලර් අර්බුදයට විසඳුමක් ලෙස නිදහස් අධ්‍යාපනය විකිණීම පිළිබඳ මතු වී ඇති සාකච්ඡාවන් සංවාදයට ගත් බව යි වාර්තා වන්නේ.\nජීවත් වීම මූලික මිනිස් අයිතියක් බවත් ජීවත් වීමට දැනුම අවශ්‍ය බවත් අධ්‍යාපන තනි පුද්ගල අයිතියක් නො වන බවත් ඉතිහාසය තුළ සමාජයක් ලෙස ගොඩ නඟා ගත් දැනුම ඉදිරි පරම්පරාවට සම්ප්‍රේෂණය කිරීම අත්‍යවශ්‍ය ක්‍රියාවලියක් බවත් මෙහි දී අවධාරණය වුණු බව සඳහන්.\nඩොලර් බිලින 2.9ක ණය මුදලක් ලෝක මූල්‍ය අරමුදලෙන් (IMF) ලබා ගැනීමට අදාළ ව IMF කොන්දේසි ක්‍රියාත්මක කිරීම ගැන සහ ඒ සඳහා නිදහස් අධ්‍යාපනය විකිණිමට පක්ෂ විපක්ෂ භේදයකින් තොර ව පාර්ලිමේන්තුව තුළ එකඟ ව දැවැන්ත සාකච්ඡාවක් ක්‍රියාත්මක බවත් සම්මන්ත්‍රනයේ දී අදහස් දැක්වූ සම්පත් දායකයන් ප්‍රකාශ කර තිබෙනවා.\nඑසේ ම පාර්ලිමේන්තුව තුළ ජනතා මතය නියෝජන නො වන බවත් ඔවුන් අවධාරණය කරනවා.\nපවතින්නේ ඩොලර් අර්බුදයක් නම්, ඒ සදහා නිදහස් අධ්‍යාපනය ඇතුළු සමාජාරකෂණ විකීණීමට අවස්ථාව නො දෙන බව යි සම්මන්ත්‍රණයේ දී අදහස් දැක්වූ කථිකයන් අවධාරණය කර ඇත්තේ.\nඒ සඳහා අපනයන ආදායම ඉහළ දැමීම හා අහිමි වී යන ඩොලර් නැවත අය කර ගැනීමට සැලැසුම් සකස් විය යුතු ය යන්න ඔවුන්ගේ ස්ථාවරය යි.\nනිදහස් අධ්‍යාපනය විකීණීමට ගෙන එන වැඩපිළිවෙළ පරාජය කරන බව හා ඒ සඳහ් ජනතා අයිතීන් වෙනුවෙන් ජනතාව සංවිධානය කරන බවත් ඔවුන් වැඩිදුරටත් අවධාරණය කරනවා.",
       "URL": "https://www.hirunews.lk/323157/imf-පිනවන-නිදහස්-අධ්‍යාපනය-වනසන-පෞද්ගලික-විශ්වවිද්‍යාල-මිථ්‍යාව-සහ-යථාර්ථය-මැයෙන්-මහවැලි-කේන්ද්‍රයේ-දී-සම්මන්ත්‍රණයක්",
       "Category": "Local News",
       "Parent URL": "https://www.hirunews.lk/local-news.php?pageID=653"
}