{
       "Source": "hirunews",
       "Timestamp": "Sunday, 07 August 2022 - 15:01",
       "Headline": "විපක්ෂ නායකවරයාගෙන් ජ්‍යෙෂ්ඨයන්ට කැඳවීමක්  (වීඩියෝ)",
       "News Content": "සමගි ජනබලවේගයේ ජ්‍යෙෂ්ඨයන්ගේ හමුවක් මේ සතිය තුළ පැවැත්වීමට නියමිත බව එම පක්ෂ අභ්‍යන්තර ආරංචි මාර්ග සඳහන් කළා.\nවිපක්ෂ නායකවරයාගේ ප්‍රධානත්වයෙන් පැවැත්වෙන එම හමුවේදී ජනාධිපතිවරයා හමුවී පසුගියදා ඉදිරිපත් කළ යෝජනාවලට ලැබී ඇති ප්‍රතිචාර පිළිබඳව දීර්ඝ ලෙස සාකච්ඡා කිරීමට නියමිත බව සඳහන්.\nඑමෙන්ම සමගි ජනබලවේගයේ මන්ත්‍රී කණ්ඩායම් හමුවක් ද හෙට (08) පැවැත්වෙනවා.\nමේ අතර සර්ව පාක්ෂික ආණ්ඩුවක් සඳහා වූ උත්සහයට අවංක කැපවීමක් අවශ්‍ය වන බව පාර්ලිමේන්තුවේ ස්වාධීන වූ මන්ත්‍රී කණ්ඩායම නියෝජනය කරන පාර්ලිමේන්තු මන්ත්‍රී වීරසුමන වීරසිංහ පවසනවා.\nඅකුරැස්ස ප්‍රදේශයේදී මාධ්‍ය වෙත අදහස් දක්වමින් ඔහු වැඩිදුරටත් සඳහන් කළේ එහිදී ස්වාධීන මන්ත්‍රී කණ්ඩායම තනතුරු අපේක්ෂා නොකරන බවයි.",
       "URL": "https://www.hirunews.lk/312156/විපක්ෂ-නායකවරයාගෙන්-ජ්‍යෙෂ්ඨයන්ට-කැඳවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=958"
}