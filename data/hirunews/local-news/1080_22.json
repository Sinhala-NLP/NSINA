{
       "Source": "hirunews",
       "Timestamp": "Monday, 20 June 2022 - 16:42",
       "Headline": "සනත් නිශාන්තගේ සහෝදරයා රිමාන්ඩ්",
       "News Content": "පාර්ලිමේන්තු මන්ත්‍රී සනත් නිශාන්තගේ සහෝදරයා වන ජගත් සමන්ත පෙරේරා ලබන 23 වනදා දක්වා රක්ෂිත බන්ධනාගාර ගතකර තිබෙනවා.\nඉන්ධන පිරවුම්හලකදී පොලිස් නිලධාරියෙකුගේ රාජකාරියට බාධා කිරීම සහ සිවිල් වැසියෙකුට පහරදීම යන චෝදනාවලට අදාළව ඔහු මෙලෙස ආරච්චිකට්ටුව පොලිසිය මගින් අත්අඩංගුවට ගෙන තිබුණා.\nමේ අතර තිස්සමහාරාම - කතරගම මාර්ගයේ ජූල් පල්ලම ඉන්ධන පිරවුම්හල අසළ අද පෙරවරුවේ ඇතිවූ නොසන්සුන්කාරී තත්වය හේතුවෙන් පුද්ගලයන් දෙදෙනෙකු තුවාල ලබා රෝහල් ගතකර තිබෙනවා.\nපොලිසිය ප්‍රකාශ කළේ දින 3 ක් තිස්සේ එම පිරවුම්හල අසළ පෝලිමේ සිටි පිරිසක් සහ අද උදෑසන පෝලිමට පැමිණි පිරිසක් අතර මෙම ගැටුම හටගෙන ඇති බවයි.",
       "URL": "https://www.hirunews.lk/307691/සනත්-නිශාන්තගේ-සහෝදරයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1080"
}