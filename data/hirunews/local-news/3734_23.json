{
       "Source": "hirunews",
       "Timestamp": "Sunday, 23 September 2018 - 13:37",
       "Headline": "තංගල්ලේ වෙඩි තැබීමකින් ව්‍යාපාරිකයෙකුට මරුට (ඡායාරූප)",
       "News Content": "තංගල්ල - වැලිආර - නෙටොල්පිටිය - වාඩිගල ඇඟළුම් කර්මාන්තශාලාව ආසන්නයේදී සිදුවූ වෙඩි තැබීමකින් පුද්ගලයෙකු ජීවිතක්ෂයට පත්ව තිබෙනවා.\nසිද්ධියෙන් මියගොස් ඇත්තේ 42 හැවිරිදි වැලිආර ප්‍රදේශයේ පදිංචි ව්‍යාපාරිකයෙකු බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ.\nමූලික පරීක්ෂණවලදී අනාවරණ වී ඇත්තේ මුහුණ සම්පූර්ණයෙන් ආවරණ වූ ආරක්ෂිත හිස් වැසුම් පැළඳ යතුරුපැදියකින් පැමිණි නාඳුනන පුද්ගලයින් දෙදෙනෙකු මෙම වෙඩි තැබීම සිදුකර ඇති බවටයි.\nමෙලෙස ජීවිතක්ෂයට පත්වූ පුද්ගලයා එම ප්‍රදේශයේ වාහන සේදුම් මධ්‍යස්ථානයක් පවත්වාගෙන යන්නෙකු බවට තොරතුරු අනාවරණය වී අතර වෙඩි වැදීමෙන් තුවාල ලැබූ ඔහු තංගල්ල රෝහලට ඇතුළත් කිරීමෙන් අනතුරුවයි ජීවිතක්ෂයට පත්ව ඇත්තේ.\nඡායාරූප - අම්බලන්තොට, අජිත් පුෂ්පකුමාර / හම්බන්තොට, සනත් ගමගේ",
       "URL": "https://www.hirunews.lk/200536/තංගල්ලේ-වෙඩි-තැබීමකින්-ව්‍යාපාරිකයෙකුට-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3734"
}