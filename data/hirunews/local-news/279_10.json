{
       "Source": "hirunews",
       "Timestamp": "Saturday, 10 June 2023 - 19:19",
       "Headline": "බූරු පොඩීගෙන් මල් ශාලාවකට මැර ප්‍රහාරයක් (වීඩියෝ)",
       "News Content": "අම්පාර ප්‍රදේශයේ මල් ශාලාවකට අද (10) අලුයම මැර ප්‍රහාරයක් එල්ලවී තිබෙනවා.\nමැර ප්‍රහාරයෙන් තුවාල ලැබූ මල් ශාලාවේ හිමිකරු සහ ඔහුගේ පුත්‍රයා මේ වනවිට ප්‍රතිකාර සඳහා රෝහල්ගතකර තිබෙනවා.\nප්‍රහාරයෙන් මල් ශාලාවේ හිමිකරුගේ පුත්‍රයාගේ පාදයට බරපතළ තුවාල සිදුව ඇති බව රෝහල් ආරංචිමාර්ග සඳහන් කරනවා.\n\"බූරු පොඩී\" නමැති අයෙකු සමඟ පැමිණි පිරිසක් විසින් මෙම පහරදීම සිදුකර ඇති බවට පොලීසිය සැකපළ කරනවා.\nමේ අතර අදාළ ප්‍රහාරය සිදුවන අවස්ථාවේ පහරකෑමට ලක්ව ඇති තරුණයාගේ වැඩිමහල් සොහොයුරා පැමිණිල්ලක් කිරීම සඳහා පොලීසිය ගොස් සිටි බවද වාර්තාවනවා.\nමේ වනවිට පහරදීම සිදුකළ පිරිස ප්‍රදේශයෙන් පළාගොස් ඇති බවට තොරතුරු වාර්තා වී වනවා.",
       "URL": "https://www.hirunews.lk/337574/බූරු-පොඩීගෙන්-මල්-ශාලාවකට-මැර-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=279"
}