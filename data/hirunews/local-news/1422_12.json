{
       "Source": "hirunews",
       "Timestamp": "Saturday, 15 January 2022 - 22:41",
       "Headline": "බස් රථයකට යටවී පාපැදිකරුවෙකු මරුට (වීඩියෝ)",
       "News Content": "බස් රථයකට යටවී පාපැදිකරුවෙකු මියයෑමෙන් පසු මියගිය පුද්ගලයාගේ ඥාතීන් පැමිණ බස් රථයට ගිනි තබා තිබෙනවා.\nඅවිස්සාවේල්ල - මාලියන්ගම මාර්ගයේ රිටිගහවෙල මංසන්ධියේදී එම අනතුර සිදුවී ඇත්තේ.\nඑම බස් රථය කර්මාන්තශාලාවක සේවක සේවිකාවන් ප්‍රවාහනය කරමින් සිටියදී මෙම අනතුර සිදුවී තිබෙන්නේ.\nඒ අද (15) සවස් කාලයේදීය.\nඅනතුරට ලක්වූ 65 හැවිරිදි පාපැදිකරු එම ස්ථානයේදීම මියගොස් තිබෙනවා.\nබස් රථයේ රියදුරු සිද්ධියෙන් පසු පලාගොස් තිබෙනවා.\nඅවිස්සාවේල්ල පොලීසියේ නිලධාරීන් පැමිණ බස් රථය සිය භාරයට ගන්නා අවස්ථාවේදී කුපිත වූ ඥාතීන් බස් රථයට ගිනිතබා ඇති බව අප වාර්තාකරු සඳහන් කළා.\nඑම අවස්ථාවේ බස් රථයේ සිටි පොලිස් නිලධාරියෙකු ද තුවාල ලබා තිබෙනවා.",
       "URL": "https://www.hirunews.lk/294119/බස්-රථයකට-යටවී-පාපැදිකරුවෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1422"
}