{
       "Source": "hirunews",
       "Timestamp": "Wednesday, 08 August 2018 - 17:06",
       "Headline": "හාලිඇල සහ වැල්ලවායේ රක්ෂිතවල ගිනි ගැනීම්",
       "News Content": "හාලිඇල ප්‍රදේශයේ රක්ෂිතයක ගින්නක් හටගෙන තිබෙනවා.\nඅප වාර්තාකරු සඳහන් කළේ ගින්න හේතුවෙන් රක්ෂිතයේ ඇති ගස් සහ කුඩා ශාඛ විශාල ප්‍රමාණයකට හානි සිදුව ඇති බවයි.\nගින්න මැඩපැවැත්වීමට පොලිසිය සහ ප්‍රදේශවාසීන් එක්ව කටයුතු කරනවා.\nබදුල්ල දිස්ත්‍රික් ආපදා කළමණාකරණ ඒකකය පෙන්වා දෙන්නේ විවිධ පුද්ගලයන් විසින් මෙලෙස කැලෑ ගිනි තැබීම් සිදුකරන බවයි.\nමේ අතර වැල්ලවාය ආනපල්ලම ප්‍රදේශයේ සපුගොඩ කඳු රක්ෂිතයේ ද අද දහවල් විශාල ගින්නක් හටගෙන තිබෙනවා.\nඑය මේ වන විට රක්ෂිතය පුරා පැතිර යමින් පවතින බවයි අප වාර්තාකරුවන් කියාසිටියේ.\nගින්න හේතුවෙන් රක්ෂිතයේ ඇති වටිනා ශාඛ විශේෂ මෙන්ම සතුන්ට ද හානි සිදුවන බව ප්‍රදේශවාසීන් පෙන්වා දෙනවා.",
       "URL": "https://www.hirunews.lk/197081/හාලිඇල-සහ-වැල්ලවායේ-රක්ෂිතවල-ගිනි-ගැනීම්",
       "Category": "Local News",
       "Parent URL": "https://www.hirunews.lk/local-news.php?pageID=3808"
}