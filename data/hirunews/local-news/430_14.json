{
       "Source": "hirunews",
       "Timestamp": "Thursday, 06 April 2023 - 15:04",
       "Headline": "හෙරොයින් කිලෝග්‍රෑම් 196ක් සමඟ අත්අඩංගුවට ගත් 05 දෙනෙකු චෝදනාවලින් නිදොස් කොට නිදහස්",
       "News Content": "හෙරොයින් කිලෝග්‍රෑම් 196කට අධික තොගයක් සමඟ ජාත්‍යන්තර මුහුදු සීමාවේදී අත්අඩංගුවට ගත් විත්තිකරුවන් 05 දෙනෙකු සියලු චෝදනාවලින් නිදොස් කොට නිදහස් කිරීමට අධිකරණය අද (06) නියෝග කළා.\nඅදාළ විත්තිකරුවන් 2019 වසරේ අප්‍රේල් 21 හෝ ඊට ආසන්න දිනක දී අත්අඩංගුවට ගනු ලැබුවේ නාවික හමුදාව විසින්.\nහෙරොයින් මත්ද්‍රව්‍ය මෙරටට ආනයනය කිරීම, ජාවාරම් කිරීම සහ සන්තකයේ තබාගැනීම යන චෝදනා යටතේ විත්තිකරුවන්ට එරෙහිව පවරා තිබූ නඩුවේ තීන්දුව ආදිත්‍ය පටිබැඳිගේ සභාපතිත්වයෙන් යුත් කොළඹ ත්‍රිපුද්ගල මහාධිකරණ විනිසුරු මඩුල්ල විසින් අද (06) ලබාදුන්නා.\nපොලිස් මත්ද්‍රව්‍ය නාශක කාර්යාංශයේ නිලධාරින් විසින් ලබාදුන් සාක්ෂිවල පරස්පරතා පවතින බැවින් සාධාරණ සැකයකින් තොරව චෝදනා ඔප්පු නොවන නිසා විත්තිකරුවන් නිදොස් කොට නිදහස් කිරීමටයි විනිසුරු මඩුල්ල ඒකමතිකව තීරණය කර ඇත්තේ.",
       "URL": "https://www.hirunews.lk/331849/හෙරොයින්-කිලෝග්‍රෑම්-196ක්-සමඟ-අත්අඩංගුවට-ගත්-05-දෙනෙකු-චෝදනාවලින්-නිදොස්-කොට-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=430"
}