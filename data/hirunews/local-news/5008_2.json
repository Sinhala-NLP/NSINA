{
       "Source": "hirunews",
       "Timestamp": "Monday, 13 June 2016 - 17:12",
       "Headline": "උතුරු මුහුදේ මසුන් මැරීමට සංක්‍රමණික ධීවර බලපත්‍ර නිකුත් කිරීම නවතී",
       "News Content": "උතුරු මුහුදු තිරයේ ධීවර කර්මාන්තයේ යෙදීම සදහා සංක්‍රමණික ධීවරයින්ට නව බලපත්‍ර නිකුත් කිරිම අත්හිටුවීමට ධීවර අමාත්‍යාංශය තීරණය කර තිබෙනවා.\nඒ අනුව දකුණේ සිට පැමිණෙන සංක්‍රමණික ධීවරයින්ට නව බලපත්‍ර නිකුත් නොකරන බවයි නිවේදනයක් නිකුත් කරමින් ධීවර අමාත්‍යාංශය ප්‍රකාශ කළේ.\nධීවර සංක්‍රමණ දිනෙන් දින ඉහළ යෑම හේතුවෙන් උතුරේ ධීවරයින් මුහුණ පා ඇති ගැටළු සැළකිල්ලට ගනිමින් මෙම තීරණය ගෙන තිබෙනවා.\nසාම්ප්‍රදායික ලෙස උතුරේ ධීවර කටයුතුවල නිරතවන සංක්‍රමණික දකුණේ ධීවරයින්ට මේ වනවිටත් බලපත්‍ර ලබාදී ඇති අතර, ඔවුන්ට කිසිදු බාධාවකින් තොරව උතුර මුහුදේ ධීවර කටයුතුවල නිරතවීමේ හැකියාව පවතින බවයි ධීවර අමාත්‍යාංශය නිකුත් කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/135447/උතුරු-මුහුදේ-මසුන්-මැරීමට-සංක්‍රමණික-ධීවර-බලපත්‍ර-නිකුත්-කිරීම-නවතී",
       "Category": "Local News",
       "Parent URL": "https://www.hirunews.lk/local-news.php?pageID=5008"
}