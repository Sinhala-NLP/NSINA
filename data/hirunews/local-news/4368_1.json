{
       "Source": "hirunews",
       "Timestamp": "Wednesday, 16 August 2017 - 18:45",
       "Headline": "ගේට්ටුවක් ඇඟට පෙරළි තරුණයා සිහිසුන්ව රෝහලේ (ඡායාරූප)",
       "News Content": "පිළියන්දල- මොරටුව පාරේ සුවාරපොල ප්‍රදේශයේ පාරේ ගමන් කරමින් සිටි අවු 18ක තරුණයෙකුගේ හිස මතට විශාල ගේට්ටුවක් කඩා වැටීමෙන් එම තරුණයා සිහිසුන් නොමැතිව අසාධ්‍ය තත්වයෙන් මේවනවිට කොළඹ ජාතීක රෝහලේ ප්‍රතිකාර ලබනවා.\nපළමුවෙන් පිළියන්දල රෝහලටත් එතනින් කළුබෝවිල රෝහලටත් එතනින් කොළඹ ජාතික රෝහලටත් ඔහු මාරු කර යැවුනා.\nපාර අයිනේ පිහිටි වාහන අලෙවි සලක විශාල ගේට්ටුවක් මෙසේ කඩා වැටි ඊට යට වූ තරුණයා මුනින් අතට බිම ඇදවැටී බරපතල තුවාල ලබා තිබෙනවා.\nනාට්‍යයක ප්‍රවේශපත් අලෙවි කිරීමට මෙම තරුණයා යමින් සිටි බව සඳහන්.\nඔහු හන්වල්ලේ පදිංචි විකුම් ශ්‍රීමාල් ලෙස හඳුනාගෙන තිබෙන බවයි පිළියන්දල පොලිසිය පවසා ඇත්තේ.",
       "URL": "https://www.hirunews.lk/168604/ගේට්ටුවක්-ඇඟට-පෙරළි-තරුණයා-සිහිසුන්ව-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4368"
}