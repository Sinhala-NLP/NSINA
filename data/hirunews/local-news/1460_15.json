{
       "Source": "hirunews",
       "Timestamp": "Thursday, 30 December 2021 - 12:54",
       "Headline": "ජල මූලාශ්‍ර සංරක්ෂණය සඳහා වූ අන්තර් අමාත්‍යාංශ කමිටුව යළි සක්‍රිය කෙරේ",
       "News Content": "ජල මූලාශ්‍ර සංරක්ෂණය හා ආරක්ෂාව සඳහා පත් කර තිබෙන අන්තර් අමාත්‍යාංශ කමිටුව නැවත සක්‍රිය කිරීමට පරිසර අමාත්‍යාංශය තීරණය කර තිබෙනවා.\nඉඩම් අමාත්‍යාංශය මගින් පිහිටුවනු ලැබූ මෙම කමිටුවට ප්‍රධාන අමාත්‍යාංශ ඇතුළු ආයතන 23ක් ඇතුළත්.\nඑමගින් ස්වභාවික ජල මූලාශ්‍ර ආරක්ෂා කර ගැනීම සඳහා සුරකිමු ගංඟා වැඩසටහන යටතේ විශේෂ දායකත්වයක් දක්වා ඇති බවයි පරිසර අමාත්‍යාංශය සඳහන් කළේ.\nමේ වන විට මෙරට ස්වභාවික ජල මූලාශ්‍ර විනාශ වීමේ අවදානමකට ලක්ව ඇති නිසා යළි මෙම කමිටුව සක්‍රිය කළ යුතු බවයි එම අමාත්‍යාංශය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/292550/ජල-මූලාශ්‍ර-සංරක්ෂණය-සඳහා-වූ-අන්තර්-අමාත්‍යාංශ-කමිටුව-යළි-සක්‍රිය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1460"
}