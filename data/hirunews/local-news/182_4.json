{
       "Source": "hirunews",
       "Timestamp": "Saturday, 15 July 2023 - 15:04",
       "Headline": "දකුණු කොරියාවට බලපා ඇති ගංවතුරෙන් මියගිය සංඛ්‍යාව 22 දක්වා ඉහළට (Update)",
       "News Content": "Update: දකුණු කොරියාවට බලපා ඇති අධික වැසි සහිත කාලගුණය සමග ඇති වූ ගංවතුර තත්ත්වය හේතුවෙන් මියගිය සංඛ්‍යාව 22 ක් දක්වා ඉහළ ගොස් තිබෙනවා.\nඑරටට තුන්වන දිනටත් අඛන්ඩව වැසි ඇද හැලෙමින් පවතින අතර, නායයෑම් සහ උතුරු චන්ග්චෙයොන් පළාතේ වේල්ලක් පිටාර ගැලීමෙන් දහස් සංඛ්‍යාත පිරිස් එම ප්‍රදේශවලින් ඉවත් කර ඇති බවයි විදෙස් වාර්තා සඳහන් කළේ.\nගංවතුරෙන් තවත් පුද්ගලයින් 14 දෙනෙකු අතුරුදන්ව තිබෙනවා.\n======\nදකුණු කොරියාවට බලපා ඇති අධික වැසි සහිත අයහපත් කාලගුණ තත්ත්වය හේතුවෙන් හත්දෙනෙකු මියගොස් තවත් තුන්දෙනෙකු අතුරුදන්වී තිබෙනවා.\nඑරටට තුන්වන දිනටත් තද වැසි ඇද හැලෙමින් පවතින අතර, නායයෑම් සහ උතුරු චන්ග්චෙයොන් පළාතේ වේල්ලක් පිටාර ගැලීමෙන් විශාල පිරිසක් පීඩාවට පත්ව ඇති බවයි විදෙස් වාර්තා සඳහන් කළේ.\nඅද දිනය වනවිට පුද්ගලයන් 1,567 ක් ආරක්ෂිත ස්ථානවලට යොමුකර තිබෙනවා. එමෙන්ම දුම්රිය ගමන් වාර රැසක් අත්හිටුවා ඇති අතර, දුම්රිය පීලි පැනීමක්ද සිදුව ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/341306/දකුණු-කොරියාවට-බලපා-ඇති-ගංවතුරෙන්-මියගිය-සංඛ්‍යාව-22-දක්වා-ඉහළට-update",
       "Category": "Local News",
       "Parent URL": "https://www.hirunews.lk/local-news.php?pageID=182"
}