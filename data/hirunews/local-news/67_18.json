{
       "Source": "hirunews",
       "Timestamp": "Monday, 28 August 2023 - 9:15",
       "Headline": "මත්ද්‍රව්‍ය ජාවාරම් කළ දෝණි, මුල්ලේරියාවේදී අල්ලයි",
       "News Content": "විදේශතව සිටින මහ පරිමාණ මත්ද්‍රව්‍ය ජාවාරම්කරුවන් මෙන්ම සංවිධානාත්මක අපරාධකරුවන් වන ඩුබායි ධනුෂ්ක සහ කොළොන්නාවේ චන්දන යන අයගේ මෙරට මත්ද්‍රව්‍ය මෙහෙයවූ දෝණි නම් කාන්තාව අත්අඩංගුවට ගෙන තිබෙනවා.\nමුල්ලේරියාව රණබිම ප්‍රදේශයේදී ඊයේ (27) සිදුකළ වැටලීමකදී හෙරොයින් ග්‍රෑම් 7 කට ආසන්න ප්‍රමාණයක් සමඟ අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ.\n37 හැවිරිදි වියේ පසුවන සැකකාරිය වැඩිදුර විමර්ශන සඳහා මුල්ලේරියාව පොලිසියට භාරදී ඇති බව සඳහන්.\nමේ අතර සංවිධානාත්මක අපරාධකල්ලි සාමාජිකයෙකු මෙන්ම මහා පරිමාණ මත්ද්‍රව්‍ය ජාවාරම්කරුවෙකු වන ආමි සංඛ නැමැත්තාගේ මත්ද්‍රව්‍ය බෙදාහැරීමේ කටයුතුවල නිරතවූ තුන්දෙනෙකුද පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nමොවුන් අවුරුදු 32 සහ 52 යන වයස්වල පසුවන රාගම ප්‍රදේශයේ පදිංචිකරුවන්.",
       "URL": "https://www.hirunews.lk/346375/මත්ද්‍රව්‍ය-ජාවාරම්-කළ-දෝණි-මුල්ලේරියාවේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=67"
}