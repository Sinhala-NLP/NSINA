{
       "Source": "hirunews",
       "Timestamp": "Thursday, 14 July 2016 - 12:34",
       "Headline": "සහන ලැබෙන භාණ්ඩ 16 ක පාලන මිල ප්‍රකාශයට පත් කෙරේ",
       "News Content": "වැට් බද්දෙන් නිදහස් කෙරුණු අත්‍යාවශ්‍ය භාණ්ඩ 16 ක පාලන මිල අද ප්‍රකාශයට පත් කෙරුණා.\nඒ අනුව සීනි කිලෝග්‍රෑමයක පාලන මිල සටහන් වූයේ රුපියල් 95 ක් ලෙසයි.\nතිරිඟු පිටි කිලෝවක් රුපියල් 87 ක් ලෙසත්, රතු පරිප්පු කිලෝවක් රුපියල් 169 ක් ලෙසත් පාලන මිල සටහන් කර තිබෙනවා.\nතායිලන්තයෙන් ආනයනය කරනු ලබන හාල් මැස්සන් කිලෝවක් රුපියල් 495 ක් ලෙස සහ ඩුබායිවලින් ගෙන්වනු ලබන හාල්මැස්සන් කිලෝවක පාලන මිල සටහන් වන්නේ රුපියල් 410 ක් ලෙසයි.\nමුං ඇට කිලෝවක පාලන මිල රුපියල් 220 ක් වනවා.\nහම සහිත කුකුළු මස් කිලෝවක් රුපියල් 410 ක් ලෙසත්, හම රහිත කුකුළු මස් කිලෝවක් රුපියල් 495ක් ලෙසත් මිල සටහන් කර ඇති බවයි කර්මාන්ත හා වානිජ කටයුතු අමාත්‍යාංශය සඳහන් කළේ.\nඑමෙන්ම ආනයනික අර්තාපල් කිලෝවක් අලෙවි කළ හැක්කේ රුපියල් 120 ක මිලකටයි. ලොකු ළුෑනු කිලෝවක් රුපියල් 78 කටත්, වියලි මිරිස් කිලෝවක් රුපියල් 385 කටත් අලෙවි කළ හැකිවනවා.\nඊට අමතරව කඩල කිලෝවක පාලන මිල රුපියල් 260 ක් ලෙස නම් කර තිබෙනවා.\nආනයනික කිරිපිටි කිලෝග්‍රෑමයේ පැකට්ටුවක මිල රුපියල් 810 ක් ලෙසත්, දේශීය කිරිපිටි පැකට්ටුවක මිල රුපියල් 735 ක් ලෙසත් සටහන් කර ඇති බවයි කර්මාන්ත හා වානිජ අමාත්‍යාංශය සඳහන් කළේ.\nඑමෙන්ම  කට්ටා කරවල කිලෝවක මිල රුපියල් 1100 ක් ලෙසත්, සාලයා කරවල කිලෝවක මිල රුපියල් 425 ක් ලෙසත් සටහන් වනවා.\nඋම්බලකඩ කිලෝග්‍රෑමයක් සහ සස්ටජන් කිලෝග්‍රෑමයේ ටින් එකක මිල රුපියල් 1500 ක් ලෙස නියම කර තිබෙනවා.\nඒ අනුව එම මිල ගණන් හෙට සිට ක්‍රියාත්මක වනවා.\nපාලන මිල පිළිබද නීතිය හෙට (15) සිට දැඩිව ක්‍රියාත්මක කරන බවයි කොළඹ අද පැවති උත්සවයකට එක්වෙමින් කර්මාන්ත හා වානිජ කටයුතු අමාත්‍යාංශයේ ලේකම් ටී.එම්.කේ.බී තෙන්නකෝන් ප්‍රකාශ කළේ.\nසහන ලැබුණු අත්‍යවශ්‍ය භාණ්ඩ මිල ගණන් පහතින්\nසීනි කිලෝග්‍රෑම් 1ක් - රුපියල් 95\nතිරිඟු පිටි කිලෝග්‍රෑම් 1ක් - රුපියල් 87\nරතු පරිප්පු කිලෝවක් - රුපියල් 169\nතායිලන්ත හාල් මැස්සන් කිලෝවක් - රුපියල් 495\nඩුබායි හාල් මැස්සන් කිලෝවක් - රුපියල් 410\nමුං ඇට කිලෝවක් - රුපියල් 220\nහම සහිත කුකුළු මස් කිලෝවක් - රුපියල් 410\nහම රහිත කුකුළු මස් කිලෝවක් - රුපියල් 495\nආනයනික අර්තාපල් කිලෝවක් - රුපියල් 120\nලොකු ළුෑනු කිලෝවක් - රුපියල් 78\nවියලි මිරිස් කිලෝවක් - රුපියල් 385\nකඩල කිලෝවක් - රුපියල් 260\nආනයනික කිරිපිටි කිලෝවක් - රුපියල් 810\nදේශීය කිරිපිටි පැකට්ටුවක මිල - රුපියල් 735\nකට්ටා කරවල කිලෝව - රුපියල් 1100\nසාලයා කරවල කිලෝව - රුපියල් 425\nඋම්බලකඩ කිලෝග්‍රෑමයක් සහ සස්ටජන් කිලෝග්‍රෑමයේ ටින් එකක මිල රුපියල් 1500",
       "URL": "https://www.hirunews.lk/137973/සහන-ලැබෙන-භාණ්ඩ-16-ක-පාලන-මිල-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4966"
}