{
       "Source": "hirunews",
       "Timestamp": "Tuesday, 26 November 2019 - 10:33",
       "Headline": "රුවන්වැලිමහසෑයේ රන් පාදම සහිත නව චූඩා මාණික්‍යය නිරාවරණය කෙරේ",
       "News Content": "රුවන්වැලි මහ සෑ රදුන්ට පැළදවූ රන් පාදම සහිත නව චූඩා මාණික්‍යය අද පෙරවරුවේ නිරාවරණ කෙරුණා.\nඑම රන් අලේපිත කොත නිරාවරණය වූයේ මල්වතු පාර්ශවයේ අනුනායක අතිපූජ්‍ය නියංගොඩ විජිතසිරි නාහිමියන්ගේ ප්‍රධානත්වයෙන්.\nමෙතෙක් පැවති වසර 80කට පමණ පෙර රුවන්වැලි මහසෑ රඳුන්ට පළදවා තිබූ චූඩා මාණික්‍යය වෙනුවට මෙලෙස ඔස්ටි්‍රයාවේදී කපා ඔප දැමූ ඉතා දුර්ලභ මැණික් වර්ගයක් වන ක්‍රිස්ටල් පාෂාණයෙන් සමන්විත නව චූඩා මාණික්‍යය පැළදවීම සිදුකෙරුණේ විශ්ව පාරමී පදනමේ සංකල්පයක් මතයි.\nඑමෙන්ම එහි රන් පාදමට මැණික් ගල් 5400කට අධික ප්‍රමාණයක් ඔබ්බවා තිබීම ද විශේෂත්වයක්. මෙම චූඩා මාණික්‍යය රුවන්වැලි මහසෑ රඳුන්ට පැළදවීමට පෙර ජනතාවට දැක බලා ගැනීම සඳහා පසුගිය නොවැම්බර් 18 වන දා සිට කොළඹ ඇතුළු ස්ථාන කිහිපයකදී අවස්ථාව සලසා තිබුණා.",
       "URL": "https://www.hirunews.lk/229004/රුවන්වැලිමහසෑයේ-රන්-පාදම-සහිත-නව-චූඩා-මාණික්‍යය-නිරාවරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3031"
}