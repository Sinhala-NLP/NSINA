{
       "Source": "hirunews",
       "Timestamp": "Friday, 27 April 2018 - 20:59",
       "Headline": "අනවසර අලි අගල් කැපීම් හේතුවෙන් පරිසර ගැටලු රැසක්",
       "News Content": "පුත්තලම - මහකුඹුක්කඩවල ප්‍රදේශයේ අනවසර අලි අගල් කැපීම් හේතුවෙන් පරිසර ගැටලු රැසක් මතුව තිබෙනවා.\nඅද හිරු සී.අයි.ඒ. අනාවරණය ඒ පිළිබඳවයි.\nවන අලින්ගෙන් පොල් ඉඩම් රැක ගැනීමට බව පවසමින් කිලෝ මීටර් ගණනාවක් දුරට අලි අගල් කපා ඇත්තේ මහකුඹුක්කඩවල ප්‍රදේශයේ හිටපු ග්‍රාම\nනිලධාරීවරයෙකුගේ අනුදැනුම ඇතිවයි.\nගම්වාසීන් චෝදනා කරන්නේ අවුරුදු සමයේ රාජ්‍ය ආයතනවල නිලධාරීන් නොමැති අවස්ථාවේදී දිවා රාත්‍රී නොතකා මෙලෙස අලි අගල් කපා අවසන් කර ඇති බවයි.\nඔවුන්ට අයත් ඉඩම් කොටස්වලට අමතරව වෙනත් පුද්ගලයන්ගේ ඉඩම් මතින් ද අලි අගල් කපා දමා ඇති බව හිරු සී.අයි.ඒ. වෙත ගම්වාසීන් පවසා සිටියා.",
       "URL": "https://www.hirunews.lk/189437/අනවසර-අලි-අගල්-කැපීම්-හේතුවෙන්-පරිසර-ගැටලු-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=3971"
}