{
       "Source": "hirunews",
       "Timestamp": "Sunday, 01 April 2018 - 12:53",
       "Headline": "ඉදිරි දේශපාලන තත්ත්වය ගැන ඒකාබද්ධයේ නායකයන් අතර හමුවක්",
       "News Content": "අග්‍රාමාත්‍යවරයාට එරෙහි විශ්වාසභංග යෝජනාව සම්බන්ධයෙන් ජනතාවගේ පාර්ශවයේ සිට පැහැදිළි තීන්දුවක් හෙට දිනයේ ප්‍රකාශයට පත් කරන බව ශ්‍රී ලංකා නිදහස් පක්ෂය පවසනවා.\nඅමාත්‍ය චන්දිම වීරක්කොඩි සඳහන් කළේ විශ්වසභංග යෝජනාව මගින් ඉදිරිපත් කර ඇති කරුණුවලට ජනතාවාදී පක්ෂයක් ලෙස විරුද්ධවීමේ හැකියාවක් නොමැති බවයි.\nපළාත්පාලන මැතිවරණ පරාජයෙන් පසු නව වැඩපිළිවෙලක් සඳහා යොමුවෙමින් සිටියදී මෙම විශ්වාසභංග යෝජනාව ඉදිරිපත් වූ බවයි එක්සත් ජාතික පක්ෂය පවසන්නේ.\nරාජ්‍ය අමාත්‍ය අජිත් පී. පෙරේරා මේ බව සඳහන් කළේ සිරිකොත පක්ෂ මූලස්ථානයේ අද පෙරවරුවේ පැවති මාධ්‍ය හමුවේදියි.\nවිශ්වාසභංග යෝජනාව පිළිබඳ ඡුන්ද විමසීමෙන් පසු රටේ ඉදිරි දේශපාලන තත්ත්වය පිළිබඳ ගත යුතු තීරණ පිළිබඳ සාකච්ඡා කිරීමට ඒකාබද්ධ විපක්ෂය අනිද්දා රැස්වනවා.\nපාර්ලිමේන්තු මන්ත්‍රී බන්දුල ගුණවර්ධන කොළඹ අද පැවති මාධ්‍ය හමුවකදී සඳහන් කළේ මෙම හමුව සඳහා ඒකාබද්ධ විපක්ෂයේ සියලූ නායකයන් එක්වන බවයි.\nමේ අතර ශ්‍රී ලංකා නිදහස් පක්ෂයේ අවසන් තීන්දුව හෙට ප්‍රකාශයට පත් කරන බවයි අමාත්‍ය චන්දිම වීරක්කොඩි හිරු ප්‍රවෘත්ති අංශය කළ විමසීමකදී සඳහන් කළේ.\nඑය ජන මතයට අනුකූලව සිදුකිරීමට බලාපොරොත්තු වන බවද අමාත්‍යවරයා කියා සිටියා.\nදෙමළ ජාතික සන්ධානය, මුස්ලිම් කොංග්‍රසය සහ අමාත්‍ය මනොා් ගනේෂන්ගේ ප්‍රධානත්වයෙන් යුත් දෙමළ ප්‍රගතිශීලී සන්ධානයේ අවසන් තීරණයද ඉදිරි පැය 48 තුළ ප්‍රකාශයට පත් කිරීමට නියමිතයි.",
       "URL": "https://www.hirunews.lk/187387/ඉදිරි-දේශපාලන-තත්ත්වය-ගැන-ඒකාබද්ධයේ-නායකයන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4010"
}