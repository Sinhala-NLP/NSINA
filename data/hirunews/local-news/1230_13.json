{
       "Source": "hirunews",
       "Timestamp": "Thursday, 14 April 2022 - 20:28",
       "Headline": "නිල ඇඳුමින් සැරසී අරගල බිමට ගිය පොලිස් සැරයන්වරයාට විනය පියවර (වීඩියෝ)",
       "News Content": "නිල ඇඳුමින් ගාලුමුවදොර විරෝධතාකරුවන් අතරට ගොස් ඔවුන්ට සහාය දක්වන ප්‍රකාශයක් සිදු කළ පොලිස් සැරයන්වරයෙකුට විනය පියවර ගැනීමට තීරණය කර තිබෙනවා.\nඒ අද (14) පෙරවරුවේ මෙම නිලධාරියා විසින් නිර්පාක්ෂික අරගල බිමට ගොස් රාජකාරි නිල ඇඳුමින් අරගලයට එක්වීම මතයි.\nමෙම සිදුවීම මත අනාවරණ තොරතුරු මත නෛතික ක්‍රියාමාර්ග ගන්නා බවත්, පොලිස් මාධ්‍ය කොට්ඨාසය පවසනවා.\nමේ අතර, සිංහල - දෙමළ අලුත් අවුරුදු චාරිත්‍ර සැමරූ ගාලු මුවදොර විරෝධතා භූමිය ආශ්‍රිත විරෝධතාවය තවදුරටත් අඛණ්ඩව ක්‍රියාත්මක වනවා.\nරටේ උද්ගතව ඇති අර්බුද වලට විසඳුම් ඉල්ලා පසුගිය 9 වනදා ඇරඹි මෙම විරෝධතාව අද ක්‍රියාත්මක වන්නේ 6 වන දිනටයි.\nසිංහල - දෙමළ අලුත් අවුරුද්ද සමරන අද දිනයේ විරෝධතා භූමිය තුළ අවුරුදු නැකැත් චාරිත්‍ර ඉටු කිරීමට විරෝධතාකරුවන් කටයුතු කළා.\nවිරෝධතාවයේ නිරත පිරිස් විවිධ ක්‍රීඩාද සංවිධානය කර තිබූ අතර ඔවුන් එම ස්ථානයේ සිට නූතන රබන් පද වාදනය කළා.",
       "URL": "https://www.hirunews.lk/301967/නිල-ඇඳුමින්-සැරසී-අරගල-බිමට-ගිය-පොලිස්-සැරයන්වරයාට-විනය-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1230"
}