{
       "Source": "hirunews",
       "Timestamp": "Saturday, 10 September 2022 - 22:04",
       "Headline": "ලොවට පිපෙන නෙළුම් කුළුණ (වීඩියෝ)",
       "News Content": "සමස්ත ජනතාවට ඉතිහාසයේ නවතම අත්දැකීමක් ලබාදෙමින් දකුණු ආසියාවේ උසම ගොඩනැගිල්ලවන නෙළුම් කුලුන ලබන 15 වැනිදා ජනතාවට විවෘත වනවා.\nදකුණු ආසියාවේ උසම ගොඩනැගිල්ල හෙවත් නෙළුම් කුලුන මුහුදු මට්ටමේ සිට අඩි 1150ක උසකින් යුක්තයි.\nඑය මහල් 29කින් සමන්විතවනවා.\nඅක්කර 10.5ක භූමි භාගයක් පුරා අමෙරිකානු ඩොලර් මිලියන 113ක ආයෝජනයකින් ඉදිකෙරුණු නෙළුම් කුලුන මේ සැදී පැහැදී සිටින්නේ ලාංකේය ජනතාවට දැවැන්ත අපූර්ව අත්දැකීමක් ලබාදීමටයි.\nකොළඹ නෙළුම් කුලුන පෞද්ගලික සමාගම ලොව ධනවත් රටවල විනෝදාස්වාදය සහ නව තාක්ෂණික අත්දැකීම් එලෙසින්ම\nමෙරට ජනතාවට අත්විඳීමට හැකියාව ලැබෙනවා.\nලබන 15 වැනිදා මෙහෙයුම් කටයුතු ඇරඹීමත් සමඟ ඕනෑම අයෙකුට ප්‍රවේශ පත්‍රයක් මිලදී ගෙන නෙළුම් කුලුනේ අත්දැකීම අත්විදිය හැකියි.\nදේශීය නරඹන්නන්ට රුපියල් 500ක සහ 2000ක වශයෙන් ටිකට් පත් වෙන්කර ඇති අතර විදේශිකයෙකු විසින් නෙළුම් කුලුන නැරඹීමට නම් ඩොලර් 20ක් ගෙවා ප්‍රවේශ පත්‍රයක් මිලදී ගත යුතුයි.\nනෙළුම් කුලුනේ පළමු මහල කාර්යාල පහසුකම් සඳහාත් ලබාදීමට සියලු කටයුතු සූදානම් කර ඇති අතර ඩිජිටල් සිනමා ශාලාවක්ද එම මහලේ ස්ථාපිත කර තිබෙනවා.\nනෙළුම් කුලුනේ සියලුම තාක්ෂණික පරිපාලන කටයුතු සිදුකෙරෙන ස්ථානය මගින් සියලුම මහල් ආරක්ෂිත කැමරා මගින් ආවරණය කෙරෙනවා.\nඑළැඹෙන 15 වැනිදායින් පසු අහසට පමණක් දෙවැනිවන නෙළුම් කුලුනේ අත්දැකීම දෙස් විදෙස් ජනතාවට විඳගත හැකියි.",
       "URL": "https://www.hirunews.lk/315093/ලොවට-පිපෙන-නෙළුම්-කුළුණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=877"
}