{
       "Source": "hirunews",
       "Timestamp": "Thursday, 02 April 2020 - 8:14",
       "Headline": "අධිකරණ කිහිපයක කටයුතු අද සහ හෙට",
       "News Content": "අද සහ හෙට මහාධිකරණ සහ මහේස්ත්‍රාත් අධිකරණවල තෝරාගත් ඇප අපේක්ෂිත නඩු කිහිපයක් විභාග කිරීමට තීරණය කර තිබෙනවා.\nඅධිකරණ සේවා කොමිෂන් සභාව සඳහන් කළේ කොරෝනා වෛරසය ව්‍යාප්තවීමත් සමඟ බන්ධනාගාර තුළ සිටින සිරකරුවන් දැඩි අවදානමකට ලක්ව ඇති බවයි.\nඒ හේතුවෙන් ඇප ලබාදිය හැකි නඩු කිහිපයක් විභාග කිරීමට තීරණය කළ බවයි අධිකරණ සේවා කොමිෂන් සභාව සඳහන් කළේ.\nඒ අනුව සෞඛ්‍ය ක්‍රමවේද අනුගමනය කරමින් මෙම නඩු කටයුතු සිදුකිරීමට නියමිතයි.\nඑමෙන්ම නීතිඥ හැඳුනුම්පත ඇඳිරි නීති බලපත්‍රය ලෙස භාවිත කළ හැකි අතර, ඒ සම්බන්ධයෙන් අදාළ පොලිස් ස්ථාන ද දැනුවත් කළ යුතු බවයි ශ්‍රී ලංකා නීතීඥ සංගමය සඳහන් කළේ.",
       "URL": "https://www.hirunews.lk/237750/අධිකරණ-කිහිපයක-කටයුතු-අද-සහ-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2821"
}