{
       "Source": "hirunews",
       "Timestamp": "Wednesday, 24 August 2022 - 20:17",
       "Headline": "ශ්‍රී ලංකා කණ්ඩායම දිවයිනෙන් පිටත් වෙයි (වීඩියෝ)",
       "News Content": "ආසියානු කුසලානය සඳහා එක්වන ශ්‍රී ලංකා කණ්ඩායම අද පස්වරුවේ දිවයිනෙන් පිටත්ව ගොස් තිබෙනවා.\nඅද පස්වරු 06ට ඩුබායි බලා පියාසර කළ ශ්‍රී ලන්කන් ගුවන් සේවයේ යූ.එල්.- 225 දරණ යානයෙන් ඔවුන් මෙලෙස දිවයිනෙන් පිටත්ව ගොස් තිබෙනවා.\nඑම කණ්ඩායමට ක්‍රීඩකයින් 17 දෙනෙකු සහ පුහුණුකරුවන් සහ නිලධාරීන් 11 දෙනෙකුගෙන් යුතු පිරිසක් ඇතුළත්ව සිටිනවා.\nමෙවර ආසියානු කුසලාන ක්‍රිකට් තරගාවලියේ ආරම්භක තරගය ශ්‍රී ලංකාව සහ ඇෆ්ගනිස්තානය අතර එළඹෙන 27 වනදා පැවැත්වීමට නියමිතව තිබෙනවා.\nගුවන්තොටුපොළ වෙත යාම සඳහා ඔවුන් ශ්‍රී ලංකා ක්‍රිකට් ආයතනයෙන් පිටවන අවස්ථාවේ උණුසුම් පිළිගැනීමක් හිමිවූනා.",
       "URL": "https://www.hirunews.lk/313640/ශ්‍රී-ලංකා-කණ්ඩායම-දිවයිනෙන්-පිටත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=916"
}