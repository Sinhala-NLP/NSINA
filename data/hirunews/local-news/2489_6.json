{
       "Source": "hirunews",
       "Timestamp": "Sunday, 30 August 2020 - 13:04",
       "Headline": "කෝට්ටේ රජමහා විහාර දළදා පෙරහරේ අවසන් රන්දෝලි පෙරහර ආරම්භයට ජනපති එක්වෙයි (වීඩියෝ)",
       "News Content": "ශ්‍රී ජයවර්ධනපුර කෝට්ටේ රජමහා විහාරයේ වාර්ෂික දළදා මහා පෙරහර මංගල්‍යයේ අවසන් රන්දෝලි පෙරහර ඊයේ පස්වරුවේ වීදි සංචාරය කළා.\nමෙහිදී කෝට්ටේ රාජා හස්තියා මත සධාතුක කරඩුව තැන්පත් කිරීම සිදුකෙරුණේ ජනාධිපති ගෝඨාභය රාජපක්ෂ මහතාගේ ප්‍රධානත්වයෙන්.\nවිහාර මන්දිරය වෙත සධාතුක කරඬුව වැඩමවීම අමාත්‍ය නාමල් රාජපක්ෂ මහතා අතින් සිදුකෙරුණා.\nඅනතුරුව ජනාධිපති ගෝඨාභය රාජපක්ෂ මහතා කෝට්ටේ රාජා හස්තියා මත සධාතුක කරඬුව තැන්පත් කළා.\nකෝට්ටේ ශ්‍රී කල්‍යාණි සාමග්‍රි ධර්ම මහා සංඝ සභාවේ මහා නායක අතිපූජ්‍ය ඉත්තෑපානේ ධම්මාලංකාර මහා නාහිමියන් විසින් අනුශාසනාව සිදු කල අතර විහාරාධිපති පූජ්‍ය අළුත්නුවර අනුරුද්ධ හිමියන් විසින් ආගමික වතාවත් සිදු කරනු ලැබුවා.\nමේ අතර අග්‍රාමාත්‍ය මහින්ද රාජපක්ෂ මහතාද ඊයේ පස්වරුවේ කෝට්ටේ රජමහා විහාරස්ථානය වෙත පැමිණියා.",
       "URL": "https://www.hirunews.lk/248976/කෝට්ටේ-රජමහා-විහාර-දළදා-පෙරහරේ-අවසන්-රන්දෝලි-පෙරහර-ආරම්භයට-ජනපති-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2489"
}