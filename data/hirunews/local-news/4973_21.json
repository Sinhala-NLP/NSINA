{
       "Source": "hirunews",
       "Timestamp": "Friday, 08 July 2016 - 18:48",
       "Headline": "රජයේ වෛද්‍යවරුන්ටත් අපහාස චෝදනාවක්",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් විපක්ෂයේ ප්‍රධාන සංවිධායක පාර්ලිමේන්තු මන්ත්‍රී අනුර කුමාර දිසානායක සහ උසස් අධ්‍යාපන අමාත්‍ය මෙන්ම සභානායක අමාත්‍ය ලක්ෂ්මන් කිරිඇල්ල අතර අද පාර්ලිමේන්තුවේදී සංවාදයක් ඇති වුණා.\nඒ, සාපරාධී කටයුතු මැඩලීමේදී අනෝන්‍යය සහයෝගය දැක්වීමේ පනත් කෙටුම්පතේ නියමයන් පිළිබද විවාදය අද පාර්ලිමේන්තුවේදී පැවැත්වෙන අතරතුරයි.\nඑහිදී අමාත්‍ය ලක්ෂ්මන් කිරිඇල්ල රජයේ වෛද්‍ය නිලධාරීන්ගේ සංගමය විරෝධතා සිදුකරමින් අධිකරණයට අපහාස කර ඇති බව ද ප්‍රකාශ කළා.\nඑහෙත් ඊට විරෝධය පළ කළ අනුර කුමාර දිසානායක මන්ත්‍රීවරයා අධිකරණය අසළ විරෝධතාව පැවැත්වුණේ මුඛවාඩම් බැඳගෙන බව සදහන් කළා.",
       "URL": "https://www.hirunews.lk/137528/රජයේ-වෛද්‍යවරුන්ටත්-අපහාස-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4973"
}