{
       "Source": "hirunews",
       "Timestamp": "Sunday, 16 October 2016 - 12:14",
       "Headline": "දෙපැත්තෙම හොරු- ජවිපෙ",
       "News Content": "වත්මන් හවුල් ආණ්ඩුවේ ප්‍රධාන දේශපාලන පක්ෂ වන එක්සත් ජාතික පක්ෂයේ සහ ශ්‍රී ලංකා නිදහස් පක්ෂයේ ඇතැම් පිරිස් තම තමන් ආරක්ෂාවීමේ උත්සාහයක නිරතවන බවට ජනතා විමුක්ති පෙරමුණ චෝදනා කරනවා.\nපක්ෂ මූලස්ථානයේ අද පැවති මාධ්‍ය හමුවකට එක්වෙමින් එම පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මේ බව කියා සිටියා.\n‘‘මේ හවුල් ආණ්ඩුවේ ප්‍රධාන දේශපාලන පක්ෂ දෙකක් තියෙනවා. පක්ෂ දෙකේ කට්ටිය තමන්ගේ කට්ටිය රකින්න උත්සාහ කරනවා. UNP අය හදනවා මහබැංකු වංචාව වහගන්න. බැදුම්කර වංචාවෙ ඉන්නෙ එක්සත් ජාතික පක්ෂය විසින් පත් කරපු කෙනෙක්. ඉතින් ඒ නිසා ඒ කණ්ඩායම බලනවා ඒ මහබැංකු වංචාව වහගන්න. අනිත් පැත්තේ ඒ කට්ටිය බලනවා පහුගිය කාලේ හොරකම් කරපු අමාත්‍යවරු ආණ්ඩුව ඇතුලෙ ඉන්නවා ඔවුන්ව රකින්න. ශ්‍රී ලංකා නිදහස් පක්ෂෙ අය උත්සාහ කරනවා දෙගොල්ලොම බලනවා තම තමන්ගේ කට්ටිය බේර ගන්නා. මේ චෝදනා අතරෙ බරපතල චෝදනා ලබපු පැමිණිලි ලබපු ඇමතිවරු ඉන්නවා. ඒ පැමිණිලි තියෙනවා. හැබැයි තවමත් ඒ පරීක්ෂණ සිද්ධ වෙන්නේ නැහැ. පැහැදිලිව ඔප්පු වෙලා තියෙනවා මේ වර්තමාන ආණ්ඩුවෙත් මේ අක්‍රමිකතාවයන් වංචාවන් පහුගිය කාලේ වගේම සිද්ධ වෙනවා කියලා. දැන් කළ යුත්තේ කුමක් ද කළ යුත්තේ රාජපක්ෂ පාලන කාලයේ වෙච්ච දූෂණ වංචාවලට එරේහිව නීතිය ක්‍රියාත්මක වෙනවා වගේම වර්තමාන පාලනය යටතේ සිද්ධ වෙච්ච වංචා දූෂණවලටත් එරෙහිව නීතිය ක්‍රියාත්මක කළ යුතුයි.’’",
       "URL": "https://www.hirunews.lk/145345/දෙපැත්තෙම-හොරු-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=4835"
}