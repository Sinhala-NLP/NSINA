{
       "Source": "hirunews",
       "Timestamp": "Saturday, 01 August 2020 - 15:15",
       "Headline": "කටුනායක ගුවන්තොටුපලේ දෙවන ගුවන් මගී පර්යන්තයේ ඉදිකිරීම් සැප්තැම්බරයේ ඇරඹේ",
       "News Content": "කටුනායක බණ්ඩාරනායක ජාත්‍යන්තර ගුවන්තොටුපලේ දෙවන ගුවන් මගී පර්යන්තය ඉදිකිරීමේ කටයුතු ලබන සැප්තැම්බර් මාසයේ ආරම්භ කර වසර 3කින් නිමා කිරීමට සැලසුම් කෙරෙනවා.\nඒ බව ප්‍රකාශ කෙරුණේ ව්‍යාපෘතිය පිළිබඳ දැනුවත් කිරීම සඳහා ගුවන්තොටුපල පැමිණීමේ ආලින්දයේදී අද පැවති මාධ්‍ය හමුවකදීයි.\nජනාධිපති ගෝඨාභය රාජපක්ෂගේ සෞභාග්‍යයේ දැක්ම වැඩසටහන යටතේ ක්‍රියාත්මක මෙම සංවර්ධන ව්‍යාපෘතිය සඳහා ජපාන ජාත්‍යන්තර සහයෝගිතා ආයතනය ආයෝජනය කරන මුදල යෙන් බිලියන 62ක්.\nව්‍යාපෘතිය යටතේ ගුවන්තොටුපල තුළ වසරකට අමතර ගුවන් මගීන් මිලියන 9 ක පිරිසක් හැසිරවීමේ හැකියාව ලැබෙන අතර, වර්ග මීටර 180,000ක විශාලත්වයකින් යුත් මෙම දෙවන පර්යන්තය ගුවන් මගී පාලම් දෙකකින් ද සමන්විතයි.",
       "URL": "https://www.hirunews.lk/246915/කටුනායක-ගුවන්තොටුපලේ-දෙවන-ගුවන්-මගී-පර්යන්තයේ-ඉදිකිරීම්-සැප්තැම්බරයේ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2545"
}