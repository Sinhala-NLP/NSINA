{
       "Source": "hirunews",
       "Timestamp": "Wednesday, 20 April 2016 - 8:05",
       "Headline": "කඩවත පුද්ගල ඝාතනයක්",
       "News Content": "අප්‍රේල් 16 වනදා කඩවත - කාතුඩුව ප්‍රදේශයේදී ගෙළ වැළලාගෙන මියගිය බවට වාර්තාවුණු පුද්ගලයෙකුගේ මරණය ඝාතනයක් බවට හෙළිවී තිබෙනවා.\nඒ ඊට අදාළව සිදුකළ පශ්චාත් මරණ පරීක්ෂණයේදියි.\n35 හැවිරිදි චමින්ද රූපසිංහ නැමති මෙම පුද්ගලයා තවත් පිරිසක් සමඟ හෙරොයින් පානය කර ඇති අතර පසුව ඔහු ගෙළ වැළලාගෙන මියගොස් ඇති බව වාර්තාවුණා.\nඑහෙත් පශ්චාත් මරණ පරීක්ෂණයේදී හෙළිවී ඇත්තේ එම අවස්ථාවේ ඇතිවූ ආරවුලක් මත මියගිය පුද්ගලයාට පොල්ලකින් පහරදී සිහි විසංඥ වූ පසු මිය යනතෙක් ලණුවකින් එල්ලා ඇති බවයි.\nසිද්ධියට සම්බන්ධ සැකකරුවන් හඳුනාගෙන ඇති බවත් පොලීසිය ප්‍රකාශ කළා.",
       "URL": "https://www.hirunews.lk/131274/කඩවත-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=5081"
}