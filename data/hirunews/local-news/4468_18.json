{
       "Source": "hirunews",
       "Timestamp": "Thursday, 15 June 2017 - 16:00",
       "Headline": "මුදල් සහ රන් ආභරණ කොල්ලකෑ පොලිස් නිලධාරින් තුන්දෙනා තවදුරටත් රිමාන්ඩ්",
       "News Content": "ගිනි අවි පෙන්වා මුදල්, රන්භාණ්ඩ සහ අකුණු සන්නායකයක් කොල්ලකෑමේ සිද්ධිය සම්බන්ධයෙන් අත්අඩංගුවට ගත් බොරැල්ල පොලිසියේ කොස්තාපල්වරුන් තුන්දෙනා හෙට දක්වා රක්ෂිත බන්ධනාගාර ගත කර කිරීමට අධිකරණය නියෝග කළා.\nඒ ඊට අදාළ නඩුව අද කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර ඉදිරියේදී විභාගයට ගැණුනු අවස්ථාවේදීයි.\nකොළඹ දකුණ නීතිය බලගැන්වීමේ ඒකකයේ නිලධාරීන් විසින් අත්අඩංගුවට ගත් ඔවුන් හෙට හඳුනාගැනීමේ පෙරට්ටුවකට ද ඉදිරිපත් කිරීමට නියමිතයි.\nමෙම සිද්ධිය සම්බන්ධයෙන් මීට  පෙර අත්අඩංගුවට ගැණුනු බොරැල්ල පොලීසියේ රථවාහන අංශයේ ස්ථානාධිපතිවරයා ඇතුලූ සැකකරුවන් ද හෙට දක්වා රක්ෂිත බන්ධනාගාර ගත කර සිටිනවා.\nබස්නාහිර පළාත් සභා මන්ත්‍රිනි රෝස් ප්‍රනාන්දුගේ ලඝුලේඛිකාව සතුව තිබූ මුදල් ඇතුළු රන් ආභරණ කොල්ලකෑ බවටයි ඔවුන්ට එරෙහිව චෝදනා එල්ල වී ඇත්තේ.",
       "URL": "https://www.hirunews.lk/163632/මුදල්-සහ-රන්-ආභරණ-කොල්ලකෑ-පොලිස්-නිලධාරින්-තුන්දෙනා-තවදුරටත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4468"
}