{
       "Source": "hirunews",
       "Timestamp": "Wednesday, 23 December 2020 - 13:26",
       "Headline": "මහර බන්ධනාගාර සිද්ධියෙන් මියගිය තවත් හතරකගේ මරණ පරීක්ෂණ වාර්තා අධිකරණයට",
       "News Content": "මහර බන්ධනාගාර සිද්ධියෙන් මියගිය තවත් රැඳවියන් 4 දෙනෙකුගේ මරණ පරීක්ෂණ වාර්තා අධිකරණයට ඉදිරිපත් කර තිබෙනවා.\nඒ, ඊට අදාළ නඩුව අද වත්තල මහේස්ත්‍රාත් අධිකරණයේදී විභාගයට ගත් අවස්ථාවේදියි. ඔවුන්ගේ මෘත ශරීර භූමදාන කිරීම හෝ ආදහනය කිරීම පිළිබඳ තීන්දුව ලබන 30 වනදා ලබාදීමටයි නියමිතව ඇත්තේ.\nමීට පෙර රැඳවියන් හතරදෙනෙකුගේ මරණ පරික්ෂණ අවසන්වීමෙන් අනතුරුව අදාළ දේහ ආදාහනය කළ අතර, මහර සිද්ධියට අදාළව තවත් රැඳවියන් තුන්දෙනෙකුගේ මෘතදේහවල පශ්චාත් මරණ පරික්ෂණ සිදුකිරීමට නියමිතව තිබෙනවා.\nපසුගිය මස 29 වනදා මහර බන්ධනාගාර සිද්ධියෙන් රැඳවියන් 11 දෙනෙකු ජීවිතක්ෂයට පත්වූ අතර, පසුව අනාවරණ වූයේ ඉන් අටදෙනෙකුට කොරෝනා ආසාදනය වී ඇති බවයි.",
       "URL": "https://www.hirunews.lk/257749/මහර-බන්ධනාගාර-සිද්ධියෙන්-මියගිය-තවත්-හතරකගේ-මරණ-පරීක්ෂණ-වාර්තා-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2258"
}