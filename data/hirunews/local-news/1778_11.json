{
       "Source": "hirunews",
       "Timestamp": "Tuesday, 03 August 2021 - 8:28",
       "Headline": "පස්වන දිනයටත් ඊයේ මෙරට කොරෝනා ආසාදිතයින් 2000 ඉක්මවයි",
       "News Content": "පස්වන දිනයටත් ඊයේ මෙරට කොරෝනා ආසාදිතයින් 2000 ඉක්මවා වාර්තා වුණා.\nනව ආසාදිතයින් 2420ක් හඳුනා ගැනීමත් සමග මෙරට සමස්ත ආසාදිත සංඛ්‍යාව දැක්වුණේ තුන්ලක්ෂ 13,769ක් ලෙසයි.\nඊයේ හඳුනා ගැණුනු ආසාදිතයින්ගෙන් 2382කු අලුත් අවුරුදු කොවිඩ් පොකුරේ ආශ්‍රිතයින් වන අතර විදේශයන්හි සිට පැමිණි 38 දෙනෙකු ද ආසාදිතයින් ලෙස හඳුනා ගැණුනා.\nඒ අනුව තවදුරටත් ආසාදිතයින් 28 දහස් 393ක් රෝහල්ගතව ප්‍රතිකාර ලබන අතර සුවය ලැබූ මුළු සංඛ්‍යාව 2 ලක්ෂ 80 දහස් 868ක්.\nඑමෙන්ම, තවත් කොරෝනා මරණ 63ක් වාර්තා වීමත් සමඟ සමස්ත මරණ සංඛ්‍යාව ද දැක්වුණේ 4571ක් ලෙසටයි.\nමේ අතර, කොරෝනා ව්‍යාප්තවීමත් සමග පාසල් දරුවන් නිවෙස් තුළ රැදී සිටීම නිසා සිදුවන අනතුරු ඉහළ යාමේ ප්‍රවනතාවක් දක්නට ලැබෙන බව සෞඛ්‍ය අංශ පවසනවා.\nහදිසි අනතුරු හේතුවෙන් දන්ත වෛද්‍ය ප්‍රතිකාර මධ්‍යස්ථානවලට පැමිණෙන දරුවන්ගේ ඉහළ  යාමක් පෙන්නුම් කරන බවයි විශේෂඥ වෛද්‍ය නිරෝෂා රණසිංහ කොළඹ ඊයේ පැවති මාධ්‍ය හමුවකට එක්වෙමින් සදහන් කළේ.",
       "URL": "https://www.hirunews.lk/278719/පස්වන-දිනයටත්-ඊයේ-මෙරට-කොරෝනා-ආසාදිතයින්-2000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1778"
}