{
       "Source": "hirunews",
       "Timestamp": "Tuesday, 08 February 2022 - 19:11",
       "Headline": "ප්ලාස්ටික් දූෂක සප්ත සාගරයම ආක්‍රමණය කරයි",
       "News Content": "ප්ලාස්ටික් අපද්‍රව්‍ය සප්ත මහා සාගරයම ආක්‍රමණය කර ඇති අතර, ප්ලාස්ටික් නිසා සිදුවන සාගර දූෂණය වැළැක්වීමට ජාත්‍යන්තර සම්මුතියක් ඇතිකරගත යුතු බව ලෝක වනසත්ව අරමුදල පවසනවා.\nකුඩා ප්ලාස්ටික් දූෂක මිහිතලයේ නොකිලිටි සාගර ප්‍රදේශ පවා ආක්‍රමණය කර ඇති අතර ආක්ටික් ධ්‍රැවයේ සාගර අයිස් තුළ මෙන්ම ලොව ගැඹුරුම සාගර පත්ල වන මරියානා ආගාධය තුළ පවා දැකිය හැකියි.\nඑමෙන්ම සාගරයේ කුඩා ප්ලාවංගවල සිට දැවැන්ත තල්මසුන් දක්වා සෑම ජීවියෙකුටම ප්ලාස්ටික් දූෂකවලින් එල්ලවන්නේ ප්‍රබල තර්ජනයක්.\nඇතැම් ඇස්තමේන්තුවලට අනුව වසරකදී ලොව ජල මාර්ගවලට එක්වන ප්ලාස්ටික් දූෂකවල ප්‍රමාණය ටොන් බිලියන 19 සිට 23 දක්වා වනවා.\nකෙසේ නමුත් සාගරයේ ප්ලාස්ටික් දූෂණය වැළැක්වීම සඳහා ජාත්‍යන්තර සම්මුතියක් මෙතෙක් ඇතිකරගෙන නැහැ.\nමේ නිසා සාගර දූෂණයෙන් සියයට 60 කට පමණ හේතුවන ප්ලාස්ටික් දූෂක සාගරයේ ජෛව පද්ධති තවදුරටත් බිඳ දැමීමට පෙර එය වැළැක්වීම සඳහා ජාතීන් අතර යම් සම්මුතියක් ඇතිකරගත යුතු බවයි ලෝක වන සත්ව අරමුදල පෙන්වා දෙන්නේ.",
       "URL": "https://www.hirunews.lk/296511/ප්ලාස්ටික්-දූෂක-සප්ත-සාගරයම-ආක්‍රමණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1367"
}