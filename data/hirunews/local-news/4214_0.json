{
       "Source": "hirunews",
       "Timestamp": "Friday, 17 November 2017 - 13:58",
       "Headline": "මීතොටමුල්ල කුණු කන්දේ හට ගත් ගින්න පාලනය කිරීමට මෙහෙයුම්",
       "News Content": "මීතොටමුල්ල කුණුකන්දේ අද උදෑසන ඇති වූ ගින්න මැඩපැවැත්වීම සදහා ගිනි නිවන රථ දෙකක් එම ස්ථානයට යොමුකළ බව ගිනි නිවීම් සේවා දෙපාර්තමේන්තුව ප්‍රකාශ කළා.\nකෙසේ නමුත්, කුණු කන්ද මුදුනේ මෙම ගින්න හට ගෙන ඇති අතර, ඒ අවට නිවාස කිසිවක් නොමැති බව සදහන්.\nඒ ආසන්නයට ගිනි නිවන රථ ළඟා වීමට දුෂ්කරතාවක් මතුවූ බව ගිනිනිවන සේවා දෙපාර්තමේන්තුවේ ප්‍රකාශකයෙකු සදහන් කළා.\nකෙසේ නමුත්, පොලීසිය සදහන් කළේ ගින්න තවදුරටත් පවතින නමුදු එය පැතිරීමේ අවදානමක් නොමැති බවයි.",
       "URL": "https://www.hirunews.lk/176267/මීතොටමුල්ල-කුණු-කන්දේ-හට-ගත්-ගින්න-පාලනය-කිරීමට-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=4214"
}