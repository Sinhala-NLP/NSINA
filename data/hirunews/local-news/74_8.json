{
       "Source": "hirunews",
       "Timestamp": "Friday, 25 August 2023 - 10:19",
       "Headline": "බත්තරමුල්ලේ වෙඩි තැබීමෙන් තුවාල ලැබූ පුද්ගලයා ජීවිතක්ෂයට (update)",
       "News Content": "(update): තලංගම - බටපොත ප්‍රදේශයේදී යතුරුපැදියකින් පැමිණි තුවක්කු කරුවන් දෙදෙනෙකු විසින් වෙඩි තැබීමෙන් තුවාල ලැබූ පුද්ගලයා රෝහලට ඇතුළත් කිරීමෙන් පසු මිය ගොස් ඇති බව රෝහල් ආරංචි මාර්ග පවසනවා.\nබත්තරමුල්ල, අකුරේගොඩ යුද හමුදා කඳාවුර පිටුපස රොබට් ගුණවර්ධන මාවතේ වෙඩි තැබීමක් සිදුව තිබෙනවා.\nඑහිදී තුවාල ලැබූ පුද්ගලයකු ප්‍රතිකාර සඳහා කොළඹ, ජාතික රෝහලට ඇතුළත් කර තිබෙන බව පොලිසිය පවසනවා.\nයතුරුපැදියකින් පැමිණි නාඳුනන තුවක්කුකරුවන් දෙදෙනෙකු විසින් මෙම වෙඩි තැබීම සිදු කර පලා ගොස් ඇති බව තලංගම පොලිසිය පවසනවා.\nවෙඩි තැබීමෙන් තුවාල ලත් පුද්ගලයා 44 හැවිරිදි තලංගම, කරඹෙ ප්‍රදේශයේ පදිංචිකරුවෙක්.\nතලංගම පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/346029/බත්තරමුල්ලේ-වෙඩි-තැබීමෙන්-තුවාල-ලැබූ-පුද්ගලයා-ජීවිතක්ෂයට-update",
       "Category": "Local News",
       "Parent URL": "https://www.hirunews.lk/local-news.php?pageID=74"
}