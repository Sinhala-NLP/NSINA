{
       "Source": "hirunews",
       "Timestamp": "Friday, 01 October 2021 - 12:03",
       "Headline": "රිෂාඩ් යළි රිමාන්ඩ්",
       "News Content": "සිය නිවසේ සේවය කළ 16 හැවිරිදි ඉෂාලිනි ජූඩ් නමැති දැරිය පිළිස්සී මියයාමේ සිද්ධියේ පස්වන සැකකරු වශයෙන් නම් කර සිටින හිටපු අමාත්‍ය රිෂාඩ් බදියුදීන් මේ මස 14 වනදා දක්වා තවදුරටත් රක්ෂිත බන්ධනාගාරගත කරන ලෙස කොළඹ මහේස්ත්‍රාත් අධිකරණය අද නියෝග කළා.\nසැකකරුගේ ඇප ඉල්ලීම ප්‍රතික්ෂේප කරමින් කොළඹ අතිරේක මහේස්ත්‍රාත් රජින්ද්‍ර ජයසූරිය සඳහන් කළේ සැකකරු සිය බලය උපයෝගි කරගනිමින් සාක්ෂිකරුවන්ට හා සාක්ෂිවලට බලපෑම් කිරීමට හැකියාව පවතින හෙයින් සහ විමර්ශන කටයුතු අවසන් වී නො මැති බැවින් ඇප පනතේ විධි විධාන ප්‍රකාරව ඔහුගේ ඇප ඉල්ලීම ප්‍රතිකේෂේප කරන බවයි.\nඒ අනුව සැකකරු මේ මස 14 වනදා දක්වා රක්ෂිත බන්ධනාගාර ගත කිරීමට නියෝග කළ මහේස්ත්‍රාත්වරිය එදින සැකකරු අධිකරණයට ඉදිරිපත් කරන ලෙසත් බන්ධනාගාර අධිකාරිවරයාට නියම කළා.",
       "URL": "https://www.hirunews.lk/283732/රිෂාඩ්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1657"
}