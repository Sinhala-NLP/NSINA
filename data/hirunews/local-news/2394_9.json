{
       "Source": "hirunews",
       "Timestamp": "Monday, 12 October 2020 - 14:37",
       "Headline": "කටුනායක ගුවන්තොටුපොළේ ගුවන් භාණ්ඩ මෙහෙයුම් අංශයේ සේවකයෙකුටත් කොරෝනා",
       "News Content": "කටුනායක ගුවන් තොටුපළේ ශ්‍රී ලන්කන් ගුවන් භාණ්ඩ මෙහෙයුම් අංශයේ සේවකයෙකුට ද කොරෝනා වෛරසය ආසාදනය වී තිබෙනවා.\nඔහු ගම්පහ දිස්ත්‍රික්කයේ පදිංචිකරුවෙකු වන අතර, බාහිර අයෙකුගෙන් මෙම වෛරසය වැළදී ඇති බවටයි දැනට සිදුකරන ලද සොයා බැලීම්වලින් තහවුරු වී ඇත්තේ.\nඒ අනුව එම සේවකයා සමඟ රාජකාරී කළ තවත් සේවකයින් 50 දෙනෙකු පමණ මේ වන විට පී.සී.ආර්. පරීක්ෂණවලට භාජනය කර තිබෙනවා.\nමේ වන විට එම පරීක්ෂණවල ප්‍රතිඵල අපේක්ෂාවෙන් සිටින බවයි ශ්‍රී ලන්කන් ගුවන් සමාගම නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/252375/කටුනායක-ගුවන්තොටුපොළේ-ගුවන්-භාණ්ඩ-මෙහෙයුම්-අංශයේ-සේවකයෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2394"
}