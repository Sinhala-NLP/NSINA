{
       "Source": "hirunews",
       "Timestamp": "Monday, 01 February 2021 - 10:29",
       "Headline": "මවක් සහ දරුවෙකු තියුණු ආයුධයකින් පහරදී ඝාතනය කරයි",
       "News Content": "අම්පාර - දමන - අම්බලන්ඔය මංසන්ධිය ප්‍රදේශයේ නිවසක තිබී තියුණු ආයුධයකින් පහර දී ඝාතනය කළ මවකගේ සහ කුඩා දරුවෙකුගේ සිරුරු අද (01) පෙරවරුවේ පොලීසිය විසින් සොයාගෙන තිබෙනවා.\nමිය ගිය මවගේ වයස අවුරුදු 33ක් පමණ වන අතර ඝාතනයට ලක්වූ කුඩා දරුවා දස හැවිරිදි වියේ පසුවන බවයි පොලීසිය සඳහන් කළේ.\nඑම කාන්තාවගේ ස්වාමි පුරුෂයා යුද හමුදාවේ සේවය කළ අයෙකු වන අතර ඔහු මීට කලකට පෙර මිය ගොස් තිබෙනවා.\nකෙසේ වෙතත්, ඝාතනයට හේතුව සහ ඊට සම්බන්ධ සැකකරුවන් මෙතෙක් හඳුනාගෙන නොමැති අතර, සිද්ධිය සම්බන්ධයෙන් පොලීසිය විමර්ශන ආරම්භ කර තිබෙනවා.",
       "URL": "https://www.hirunews.lk/261306/මවක්-සහ-දරුවෙකු-තියුණු-ආයුධයකින්-පහරදී-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2176"
}