{
       "Source": "hirunews",
       "Timestamp": "Wednesday, 03 August 2022 - 19:17",
       "Headline": "පාපැදියක ගිය පුද්ගලයෙකු දුම්රියේ ගැටීමෙන් මරුට (වීඩියෝ)",
       "News Content": "වැලිගම පැලෑන බෝගහවත්ත දුම්රිය හරස් මාර්ගයේදී පාපැදියක ගමන් කළ පුද්ගලයෙකු දුම්රියේ ගැටීමෙන් මියගොස් තිබෙනවා.\nඅද පෙරවරුවේ බෙලිඅත්ත සිට අනුරාධපුර බලා ධාවනය වූ සීඝ්‍රගාමී දුම්රියේ ගැටීමෙන් ඔහු මරණයට පත්ව ඇති බවයි අප වාර්තාකරු සඳහන් කළේ.\nමියගොස් ඇත්තේ ජංගම වෙළඳාම්වල නිරතවන කොටවිල ප්‍රදේශයේ පදිංචි 76 හැවිරිදි පුද්ගලයෙක්.\nසුපුරුදු පරිදි විවිධ ද්‍රව්‍ය රැගෙන වෙළඳාමේ යන අතර දුම්රිය හරස් මාර්ගය ඔස්සේ පාපැදියෙන් ගමන් කරමින් සිටියදී ඔහු අනතුරට ලක්ව ඇතැයි සඳහන්.\nමෙම පුද්ගලයා ශ්‍රවණාබාධයකින් පෙළෙන අයෙක් බවට ද අනාවරණ වී තිබෙනවා.",
       "URL": "https://www.hirunews.lk/311802/පාපැදියක-ගිය-පුද්ගලයෙකු-දුම්රියේ-ගැටීමෙන්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=968"
}