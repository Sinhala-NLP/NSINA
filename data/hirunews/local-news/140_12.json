{
       "Source": "hirunews",
       "Timestamp": "Sunday, 30 July 2023 - 9:41",
       "Headline": "යාපනයේ තරුණියක් සියදිවි නසාගනී",
       "News Content": "සබරගමුව විශ්ව විද්‍යාලයේ පැවති උපාධි ප්‍රධානෝත්සවයේ දී උපාධිය ලබා ගත් තරුණියක් යාපනයේ සිය නිවසට පැමිණීමෙන් පසුව 29 දා ගෙළ වැළලා ගෙන මියගොස් තිබෙනවා.\nමෙසේ මියගොස් ඇත්තේ යාපනයේ වඩුක්කෝඩෙයි සෂිපුරම් ප්‍රදේශයේ පදිංචිව සිටි සත්කුණරත්නම් කෞෂිකා නැමති 27 හැවිරිදි තරුණියක් බවයි වාර්තා වෙන්නේ.\nමියගිය තරුණියගේ මව හා පියා පවුල් ආරවුලක් හේතුවෙන් වෙන වෙනම ජීවත් වන අතර උපාධි ප්‍රධානෝත්සවයේ දී එම තරුණිය සිය දෙමව්පියන් දෙදෙනාම එම උත්සවයට රැගෙන ගොස් තිබෙනවා.\nඔවුන් සියළු දෙනාම ආපසු පැමිණීමෙන් පසුව පවුලේ ආරවුල් යළි උත්සන්න වීමෙන් පසුව ඇය දැඩි මානසික කම්පනයකට පත් වීමෙ න් පසුව සිය නිවසේ දීම ගෙළ  වැළලා ගෙන මිය ගොස් තිබෙනවා.\nමියගිය තරුණියගේ මළ සිරුර වඩුක්කෝඩෙයි පොලිසිය විසින් වඩුක්කෝඩෙයි රෝහලට බාර දී ඇති අතර පොලිසිය සිද්ධිය සම්බන්ධයෙන් පරීක්ෂණ\nපවත්වා ගෙන යන බවයි වාර්තා වෙන්නේ.",
       "URL": "https://www.hirunews.lk/343005/යාපනයේ-තරුණියක්-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=140"
}