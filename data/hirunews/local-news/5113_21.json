{
       "Source": "hirunews",
       "Timestamp": "Sunday, 27 March 2016 - 8:33",
       "Headline": "විදුලිබල මණ්ඩලයේ, සැලසුම් දෙපාර්තමේන්තුව වෙනස් වේ",
       "News Content": "ලංකා  විදුලිබල මණ්ඩලයේ සැලසුම් දෙපාර්තමේන්තුව විසුරුවා හැරීමට අවධානය යොමු වී ඇතැයි විදුලි බල හා පුනර්ජනනීය බලශක්ති අමාත්‍යාංශය ප්‍රකාශ කළා.\nඑහි ජ්‍යෙෂ්ඨ ප්‍රකාශකයෙකු කියා සිටියේ පවතින අර්බුදකාරී තත්වය අවසන් වු වහාම එය ක්‍රියාත්මක කරන බවයි.\nවිදුලිබල මණ්ඩලයේ සමාන්‍යාධිකාරීවරයා ඉවත් කළ යුතු බවට පළ වු මාධ්‍ය වාර්තා සම්බන්ධයෙන්ද අප ඔහුගෙන් කරුණු විමසුවා.\nඔහු කියා සිටියේ එය සත්‍යතාවක් නොමැති බවයි.\nමේ අතර, විදුලි ශ්‍රමදාන සතිය අනුරාධපුර පූජා නගරයේ දී ඊයේ ආරම්භ වුණා.\nඑම අවස්ථාවට එක්වු විදුලි බල හා පුනර්ජනනීය බලශක්ති අමාත්‍ය රංජිත් සියඹලාපිටිය කියා සිටියේ සමස්ත විදුලිබල පද්ධතියේ නඩත්තු කටයුතු සම්බන්ධයෙන් මෙම සතිය තුළදී විශේෂ අවධානයක් යොමු කරන බවයි.",
       "URL": "https://www.hirunews.lk/129452/විදුලිබල-මණ්ඩලයේ-සැලසුම්-දෙපාර්තමේන්තුව-වෙනස්-වේ",
       "Category": "Local News",
       "Parent URL": "https://www.hirunews.lk/local-news.php?pageID=5113"
}