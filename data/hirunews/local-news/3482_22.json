{
       "Source": "hirunews",
       "Timestamp": "Tuesday, 26 February 2019 - 14:27",
       "Headline": "බොරැල්ල සිද්ධියට බන්ධනාගාරයේ සිටි පස්දෙනා ඇප කොන්දේසි සපුරයි",
       "News Content": "බොරැල්ල පොලීසියේ රථවාහන අංශයේ ස්ථානාධිපති පොලිස් පරීක්ෂක ආනන්ද සාගර සරත්චන්ද්‍ර අනතුරට ලක් කර පලායාමේ සිදුවීම සම්බන්ධයෙන් ඊයේ රක්ෂිත බන්ධනාගාර ගතකළ හයදෙනාගෙන් පස්දෙනෙකු අද ඇප කොන්දේසි සපුරාලීමෙන් අනතුරුව මුදාහැරුණා.\nකෙසේ වෙතත් අනතුර සිදුවන අවස්ථාවේ ඩිෆෙන්ඩර් රථය පැදවූ පොලිස් අධිකාරීවරයාගේ පුත්‍රයා තවදුරටත් රක්ෂිත බන්ධනාගාර ගතවයි පසුවන්නේ.\nඅනතුරින් තුවාල ලැබූ පොලිස් පරීක්ෂක ආනන්ද සාගර සරත්චන්ද්‍ර බරපතල තුවාල ලබා ජාතික රෝහලට ඇතුළත් කළ අතර, ඔහු මේ වනවිටත් අසාධ්‍ය තත්ත්වයේ පසුවනවා.\nඔහුගේ සුවදුක් විමසීම සඳහා පාර්ලිමේන්තු මන්ත්‍රී මහින්දානන්ද අලූත්ගමගේද අද කොළඹ ජාතික රෝහල වෙත පැමිණ සිටියා.\nඩිෆෙන්ඩර් රථයේ ගමන් කළ පිරිස රාත්‍රී සමාජශාලාවකට ගොස් නැවත එමින් සිටියදී ඩුප්ලි - බුලර්ස් මංසන්ධියේ ඇති වර්ණ සංඥාව නොතකා ධාවනය කිරීම හේතුවෙන් මෙම අනතුර සිදුව ඇති බවයි පොලිස් පරික්ෂණවලදී අනාවරණ වී ඇත්තේ.\nrn",
       "URL": "https://www.hirunews.lk/211229/බොරැල්ල-සිද්ධියට-බන්ධනාගාරයේ-සිටි-පස්දෙනා-ඇප-කොන්දේසි-සපුරයි",
       "Category": "Local News",
       "Parent URL": "https://www.hirunews.lk/local-news.php?pageID=3482"
}