{
       "Source": "hirunews",
       "Timestamp": "Wednesday, 06 September 2023 - 12:20",
       "Headline": "සැත්කම අතරතුර එයට යොදාගත් උපකරණයක් උදරය තුළ තිබියදීම සැත්කම අවසන් කරලා",
       "News Content": "2020 වසරේ සිසේරියන් සැත්කම අතරතුරදී නවසීලන්ත කාන්තාවකගේ උදරය තුළට ගොස් තිබූ පිගානක ප්‍රමාණයේ උපකරණයක් සොයා ගෙන තිබෙනවා.\nවිදෙස් මාධ්‍ය වාර්තා කරන්නේ මෙම කාන්තාවට සිදු කරන ලද දරු ප්‍රසුතිය සඳහා වන සිසේරියන් සැත්කම අතරතුරදී අදාළ උපකරණය ඇයගේ උදරය තුළට ගොස් ඇති අතර ශල්‍ය වෛද්‍යවරයා ප්‍රමුඛ ශල්‍ය වෛද්‍ය කණ්ඩායම එම උපකරණය උදරය තුළ තිබියදීම සැත්කම අවසන් කර ඇති බවයි.\nසිසේරියන් සැත්කම සිදු කිරීමෙන් පසු ගත වූ මාස 18ක කාලයේදීම එම කාන්තාවට තදබල උදරාබාධයක් හටගෙන ඇති බවයි වාර්තා වන්නේ.\nඒ හේතුවෙන් සිදු කළ එක්ස්රේ පරීක්ෂණයේදී සෙන්ටිමීටර් 17ක පමණ (අඟල් 6ක) විශ්කම්භයක් ඇති සැත්කම් කැපුම් තුවාලය රඳවා තබා ගැනීම සඳහා තුවාලයට පිටතින් යොදා ගන්නා ඇලෙක්සිස් වුන්ඩ් ඊට්‍රැක්ටර්' නමැති මෘදු නළයක් බඳු වූ උපකරණයක් මෙසේ කාන්තාවගේ උදරයේ තිබෙන බවට හෙළි වී තිබෙනවා.\nකෙසේ වෙතත් එම කාන්තාවගේ වර්තමාන සෞඛ්‍ය තත්ත්වය පිළිබඳව මෙතෙක් අනාවරණය වී නැහැ.\nනවසීලන්ත සෞඛ්‍ය බලධාරීන් පවසා සිටින්නේ මෙම සිදුවීම සම්බන්ධයෙන් අදාළ රෝහලට එරෙහිව විනය ක්‍රියාමාර්ග ගැනීමේ හැකියාව සොයා බලන බවයි.",
       "URL": "https://www.hirunews.lk/347331/සැත්කම-අතරතුර-එයට-යොදාගත්-උපකරණයක්-උදරය-තුළ-තිබියදීම-සැත්කම-අවසන්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=48"
}