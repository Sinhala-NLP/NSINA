{
       "Source": "hirunews",
       "Timestamp": "Tuesday, 09 March 2021 - 7:14",
       "Headline": "නිරෝධායන නීති කැඩූ පුද්ගලයින් 3300කට නඩු (වීඩියෝ)",
       "News Content": "පසුගිය ඔක්තෝබර් 20 වනදා සිට මේ දක්වා නිරෝධායන නීති උල්ලංඝනය කළ පුද්ගලයින් 3335 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඔවුන් අතරින් පුද්ගලයින් 3300කට මේ වන විට නිරෝධායන ආඥා පනත යටතේ නඩු පවරා ඇති බවයි ඔහු වැඩිදුරටත් සඳහන් කළේ.\nමේ අතර ගතවූ පැය 24 තුළ දී නිරෝධායන නීති උල්ලංඝනය කළ තවත් පුද්ගලයින් දසදෙනෙකු අත්අඩංගුවට ගැනීමට පොලීසිය සමත්ව තිබෙනවා.\nමේ වන විට පොලිස් ක්ෂේත්‍ර රාජකාරියේ නිරත නිලධාරීන් 40,000කට පමණ කොවිෂීල්ඩ් එන්නත ලබාදී ඇති බව මාධ්‍ය ප්‍රකාශකවරයා වැඩිදුරටත් සඳහන්කර සිටියා.",
       "URL": "https://www.hirunews.lk/264762/නිරෝධායන-නීති-කැඩූ-පුද්ගලයින්-3300කට-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2101"
}