{
       "Source": "hirunews",
       "Timestamp": "Friday, 06 January 2023 - 13:26",
       "Headline": "මනූෂගේ කතාව 'කෝප්' කෝප කරයි (වීඩියෝ)",
       "News Content": "විගණකාධිපතිවරයා සහ පොදු ව්‍යාපාර පිළිබඳ කාරක සභාව හෙවත් කෝප් කමිටුව සම්බන්ධයෙන් අමාත්‍ය මනූෂ නානායක්කාර සිදු කර තිබූ ප්‍රකාශයක් පිළිබඳව කෝප් කමිටුවේදී දැඩි අප්‍රසාදය පළවුණා.\nඅමාත්‍යවරයාගේ එම ප්‍රකාශය සම්බන්ධයෙන් ජනාධිපතිවරයා දැනුවත් කිරීමට සහ ඒ සම්බන්ධයෙන් කථානායකවරයාට පැමිණිල්ලක් ඉදිරිපත් කිරීමටයි කෝප් කමිටුව තීරණය කළේ.\nඅග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් පැවති උත්සව අවස්ථාවක දී අමාත්‍ය මනූෂ නානායක්කාර කෝප් කමිටුව සහ විගණකාධිපතිවරයා සම්බන්ධයෙන් මෙලෙස අදහස් පළ කර තිබුණා.\nමෙම ප්‍රකාශය සම්බන්ධයෙන් ඊයේ රැස්වූ කෝප් කමිටුවේ දී දැඩි විවේචනයක් එල්ලවුණා.",
       "URL": "https://www.hirunews.lk/324426/මනූෂගේ-කතාව-කෝප්-කෝප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=619"
}