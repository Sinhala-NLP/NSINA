{
       "Source": "hirunews",
       "Timestamp": "Monday, 06 March 2023 - 20:02",
       "Headline": "හිටපු අග්‍රාමාත්‍ය ඉම්රාන් ඛාන් නිසා පාකිස්ථාන මාධ්‍යයට වැටුණු තහනම",
       "News Content": "හිටපු අග්‍රාමාත්‍ය ඉම්රාන් ඛාන්ගේ ප්‍රකාශ සහ ඔහුගේ ප්‍රවෘත්ති සාකච්ඡා විකාශය කිරීම තහනම් කරමින් පාකිස්ථාන රජය විසින් එරට මාධ්‍ය වෙත තහනමක් පනවා තිබෙනවා.\nඑය කඩකළ චන්ද්‍රිකා රූපවාහිනි නාලිකාවක විකාශන කටයුතුද අත්හිටුවා ඇති බවයි විදෙස් මාධ්‍ය වාර්තා කළේ.\nලාහෝරයේදී ඊයේ ජනතාව අමතමින් ඉම්රාන් ඛාන් පාකිස්ථානයේ වත්මන් අග්‍රාමාත්‍යවරයා විවේචනය කිරීමෙන් අනතුරුවයි මෙම තහනම පනවා ඇත්තේ.",
       "URL": "https://www.hirunews.lk/329183/හිටපු-අග්‍රාමාත්‍ය-ඉම්රාන්-ඛාන්-නිසා-පාකිස්ථාන-මාධ්‍යයට-වැටුණු-තහනම",
       "Category": "Local News",
       "Parent URL": "https://www.hirunews.lk/local-news.php?pageID=493"
}