{
       "Source": "hirunews",
       "Timestamp": "Thursday, 20 October 2022 - 7:40",
       "Headline": "පල්ලේගම සිරිනිවාස නා හිමියන්ගේ ආදාහන පූජෝත්සවය මහාවිහාර ආදාහන මළුවේ දී (වීඩියෝ)",
       "News Content": "අපවත් වී වදාළ අනුරාධපුර අටමස්ථානාධිපති, ආචාර්ය අතිපූජ්‍ය පල්ලේගම සිරිනිවාස නාහිමියන්ගේ ආදාහන පූජෝත්සවය අනිද්දා පස්වරු 2.30ට මහාවිහාර ආදාහන මළුවේ දී සිදු කිරීමට නියමිත යි.\nඋන්වහන්සේගේ දේහය මේ වනවිට අනුරාධපුර ශ්‍රී මහා බෝධි මහා විහාරයේ තැන්පත් කර තිබෙනවා.\nඋන්වහන්සේගේ ආදාහන පූජෝත්සවය පූර්ණ රාජ්‍ය අනුග්‍රහය සහිත ව සිදු කරන ලෙස ජනාධිපති රනිල් වික්‍රමසිංහ ඊයේ උපදෙස් ලබා දී තිබුණා.\nකෙසේ වෙතත් රුවන්වැලි මහා සෑ විහාරාධිපති පූජ්‍ය පල්ලේගම හේමරතන හිමියන් මාධ්‍ය වෙත අදහස් දක්වමින් සඳහන් කළේ, රටේ පවතින ආර්ථික තත්ත්වය සැලකිල්ලට ගනිමින් පූර්ණ රාජ්‍ය අනුග්‍රහය නො පිළිගැනීමට තීරණය කර ඇති බව යි.",
       "URL": "https://www.hirunews.lk/318324/පල්ලේගම-සිරිනිවාස-නා-හිමියන්ගේ-ආදාහන-පූජෝත්සවය-මහාවිහාර-ආදාහන-මළුවේ-දී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=791"
}