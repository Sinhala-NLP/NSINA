{
       "Source": "hirunews",
       "Timestamp": "Monday, 29 May 2023 - 11:39",
       "Headline": "ව්‍යාපාරිකයා මංකොල්ලකෑ තිදෙනෙකු අත්අඩංගුවට",
       "News Content": "සුදු සෙල්ලම් කිරීමට පැමිණි ව්‍යාපාරිකයකු ගේ මුදල් කොල්ලකෑ තිදෙනෙකු ඊයේ(28) හෝමාගම පොලිසිය විසින් අත්අඩංගුවට ගෙන තිබෙනවා.\nමෙම පුද්ගලයින් තිදෙනා ව්‍යාපාරිකයාට මුදලට සුදු ක්‍රීඩා කිරීමට පැමිණෙන ලෙස පිටිපන ප්‍රදේශයට ගෙන්වාගෙන ඇති බවයි පොලිසිය පවසන්නේ.\nඑහිදී එම ස්ථානයට පැමිණි ව්‍යාපාරිකයාගේ ගෙලට මන්නයක් තබා මරණ තර්ජන සිදු කර ඔහු සතුව තිබූ රුපියල් ලක්ෂ නවයකට ආසන්න මුදලක් කොල්ලකා පලාගොස් ඇති අතර පොලිසිය විසින් සිදුකළ මෙහෙයුමකින් අනතුරුව මෙම සැකකරුවන් තිදෙනා අත්අඩංගුවට ගැනීමට පොලිසිය සමත් වී තිබෙනවා.",
       "URL": "https://www.hirunews.lk/336503/ව්‍යාපාරිකයා-මංකොල්ලකෑ-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=309"
}