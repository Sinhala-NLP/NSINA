{
       "Source": "hirunews",
       "Timestamp": "Wednesday, 11 September 2019 - 16:23",
       "Headline": "ඉදිරි පැය කිහිපයේ පළාත් කිහිපයකට තද වැසි",
       "News Content": "ඉදිරි පැය කිහිපය තුල බස්නාහිර, මධ්‍යම, සබරගමුව, නැගෙනහිර, උතුරු මැද සහ උතුරු පළාත්වලට මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nගිගුරුම් සහිත වැසි සමග පැයට කිලෝමීටර් 70ක 80ක පමණ කෙටිකාලීන තද සුළං ද ඇතිවිය හැකි බවයි එම දෙපාර්තමේන්තුව නිවේදනය කළේ.\nගිගුරුම් සහිත වැසි සමග ඇතිවිය හැකි තාවකාලික සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ද ඔවුන් දැනුම් දෙනවා.\nමේ අතර අද දහවල් කොළඹ නගරයට ඇද හැලූනු දැඩි වර්ෂාවත් සමඟ මාර්ග කිහිපයක් ජලයෙන් යටවුණා.\nආමර් වීථීය, සංඝරාජ මාවත, ශ්‍රී සුමනතිස්ස මාවත ඇතුලූ මාර්ග කිහිපයක් මෙලෙස ජලයෙන් යටවූ අතර, ඒ හේතුවෙන් එම මාර්ග ආශ්‍රිතව දැඩි රථවාහන තදබදයක්ද හටගත්තා.",
       "URL": "https://www.hirunews.lk/224070/ඉදිරි-පැය-කිහිපයේ-පළාත්-කිහිපයකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3152"
}