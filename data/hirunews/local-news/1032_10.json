{
       "Source": "hirunews",
       "Timestamp": "Sunday, 10 July 2022 - 11:50",
       "Headline": "නිරායුධ සිවිල් වැසියාට හමුදාව අනුකම්පා විරහිතව තැබූ වෙඩි වරුසාව (වීඩියෝ)",
       "News Content": "ඊයේ (09) දිනයේ දී දිවයින පුරා ජනතාව ආණ්ඩුවට ගෙදර යන ලෙසට බල කරමින් කොළඹ ගෝල්ෆේස් අරගල භූමිය වෙත පැමිණියේ කඩිනමින් රට තුළ ඇති වී තිබෙන අයහපත්කාරී දේශපාලන, ආර්ථික අර්බුදයට විසඳුම් සොයා ගැනීම අරමුණු කරගෙනයි.\nඒ අනුව කොළඹ කොටුව ජනාධිපති මන්දිරයට ගෝල්ෆේස් වෙත පැමිණ සිටි සිවිල් වැසියන් පෙරටු කරගත් ජන අරගලය සියලු බාධක බිඳිමින් ඇතුල්වීමට පටන් ගත්තා.\nඒ යොදා තිබූ ආරක්ෂක වැටකඩොලු ද නොතකමින්.\nමෙහිදී මහජන අරගලකරුවන් එක්ව ජනපති මැදුරේ දසතින් ම එයට ඇතුල්වීමට දරන උත්සාහයන් හිරු ටී.වී වෙතින් අප වාර්තා කළා.\nඇතැම් අරගලකරුවන් ජාතික කොඩිය ද ඔසවමින් ජනපති මැදුරේ වහලය මත නැඟී සිටි අයුරු ද දක්නට ලැබුණා.\nමෙවන් වාතාවරණයකදී ජනපති මැදුර ඉදිරිපිට යොදා තිබූ ආරක්ෂක අංශවල මාර්ග බාධක බිඳ හෙලූ නිරායුධ ව සිටි ජනයාට එකපිට එක යුද හමුදාව විසින් වෙඩි තබන අයුරු දැක්වෙන වීඩියෝ පටයක් මේවනවිට සමාජ මාධ්‍ය වෙත මුදා හැර තිබෙනවා.\nඑහිදී ජනපති මැදුරේ ප්‍රධාන ආරක්ෂක ගේට්ටුව කැඩීමට උත්සාහ දරන සාමාන්‍ය වැසියාට කිසිදු අනුකම්පාවකින් තොරව යුද හමුදාව වෙඩි උණ්ඩ පත්තු කරන අයුරු දැකිය හැකියි.",
       "URL": "https://www.hirunews.lk/309590/නිරායුධ-සිවිල්-වැසියාට-හමුදාව-අනුකම්පා-විරහිතව-තැබූ-වෙඩි-වරුසාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1032"
}