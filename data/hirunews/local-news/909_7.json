{
       "Source": "hirunews",
       "Timestamp": "Saturday, 27 August 2022 - 19:01",
       "Headline": "දරුවා හැර දමා පළා ගිය කතක් ගැන - ගුවන් මගියෙකුගෙන් පැමිණිල්ලක්",
       "News Content": "කාන්තාවක් සිය වයස අවුරුදු දෙක හමාරක කුඩා පිරිමි දරුවෙකු පිටස්තර පුද්ගලයෙකුට භාරයට පත්කර පලායෑමේ පුවතක් කළුතර දකුණ පොලිස්බල ප්‍රදේශයෙන් වාර්තා වනවා.\nඊයේ සෞදියේ සිට පැමිණි කාන්තාවක් ගුවන් තොටුපලේදී පුද්ගලයකු සමඟ ඇති කරගත් දැන හැදුනුම්කමක් මත ඇයටද කළුතරට යාමට අවශ්‍ය බව ඔහුගේ වාහනයෙන්ම එහි ගොස් තිබෙනවා.\nකළුතරට පැමිණි පසු අදාළ පුද්ගලයා කාන්තාවට බසින ලෙස දැනුම් දුන් නමුත් දරුවාට බීමට යමක් රැගෙන එන බව පවසා ඇය වාහනයෙන් බැස ගොස් ඇති බවයි වාර්තා වන්නේ.\nඒ, දරුවා අදාළ පුද්ගලයා භාරයට පත් කරමින්.\nකෙසේ වෙතත් අදාළ කාන්තාව ආපසු නොපැමිණි බැවින් එම පුද්ගලයා කළුතර දකුණ පොලිසියට සිද්ධිය පිළිබදව පැමිණිලි කර තිබුණා.\nඒ අනුව කාන්තාවගේ තොරතුරු සොයා ගැනීම සදහා දරුවාගේ විදේශ ගමන් බලපත්‍රය ඔස්සේ පොලිසිය විමර්ෂණ ආරම්භ කර තිබෙනවා.\nමේ පිළිබදව අධිකරණයට කරුණු වාර්තා කිරීමෙන් අනතුරුව දරුවා පරිවාස භාරයට පත් කළ බවයි පොලිසිය සදහන් කළේ.",
       "URL": "https://www.hirunews.lk/313891/දරුවා-හැර-දමා-පළා-ගිය-කතක්-ගැන-ගුවන්-මගියෙකුගෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=909"
}