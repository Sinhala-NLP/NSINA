{
       "Source": "hirunews",
       "Timestamp": "Friday, 12 May 2017 - 19:26",
       "Headline": "උතුරුමැද ඒකාබද්ධ පළාත් සභා මන්ත්‍රීවරුන් හිටපු ජනපති මහින්ද හමුවේ",
       "News Content": "උතුරුමැද පළාත් සභාවේ ඒකාබද්ධ විපක්ෂයට සහය දක්වන නිදහස් සන්ධාන මන්ත්‍රීවරුන් පිරිසක් සහ හිටපු ජනාධිපති මහින්ද රාජපක්ෂ අතර හමුවක් මේ වන විට පැවැත්වෙනවා.\nඒ, හිටපු ජනාධිපතිවරයාගේ විජේරාම නිළ නිවසේදීයි.\nපසුගිය දා පළාත් අමාත්‍ය ධුරයෙන් ඉවත් කෙරුණු ලැබූ පළාත් සභා මන්ත්‍රී කේ.එච්. නන්දසේන කියා සිටියේ මෙම සාකච්ඡාව සඳහා ඒකාබද්ධ විපක්ෂයට සහය දක්වන මන්ත්‍රීවරුන් 18 දෙනෙකු පමණ සහභාගි වන බවයි.\nඉදිරියේදී පළාත් සභා තුළ කටයුතු කරන ආකාරය පිළිබදව මෙහිදී හිටපු ජනාධිපතිවරයා සමඟ සාකච්ඡා කරන බවයි ඔහු සදහන් කළේ.\nමේ අතර, ඊයේ ප්‍රවෘත්ති සාකච්ඡාවක් කැදවමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම්. චන්ද්‍රසේන කියා සිටියේ උතුරුමැද පළාත් සභාවේ බලය ලබා ගැනීම සඳහා ඒකාබද්ධ විපක්ෂය ඉදිරියේදී කටයුතු කරන බවයි.\nඑහෙත් ආණ්ඩුක්‍රම ව්‍යවස්ථාවට අනුකූලව දිවුරුම් පෙත්සමක් මගින් පළාත් සභාවේ බල තුලනයක් සිදුකිරීමට නොහැකි බවයි ගාල්ලේ අද පැවැති මාධ්‍ය හමුවකට එක්වූ දකුණු පළාත් ප්‍රධාන අමාත්‍ය ශාන් විජේලාල් ද සිල්වා සඳහන් කළේ.",
       "URL": "https://www.hirunews.lk/161194/උතුරුමැද-ඒකාබද්ධ-පළාත්-සභා-මන්ත්‍රීවරුන්-හිටපු-ජනපති-මහින්ද-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4520"
}