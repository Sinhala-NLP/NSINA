{
       "Source": "hirunews",
       "Timestamp": "Tuesday, 18 July 2023 - 22:23",
       "Headline": "මොරගොඩ නිවසකින් සෙබල සිරුරක් හමුවෙයි",
       "News Content": "මොරගොඩ මහදිවුල්වැව ප්‍රදේශයේ නිවසක් තුළ තිබිය දී සියදිවි නසා ගත් බවට අනුමාන කෙරෙන යුධ හමුදා ලාන්ස් කෝප්‍රල් වරයකුගේ සිරුරක් අද (18) පස්වරුවේ මොරගොඩ පොලිස් ස්ථානයේ නිලධාරීන් විසින් සොයා තිබෙනවා.\nමෙලෙස මිය ගොස් ඇත්තේ යුධ හමුදා 11 වන ඉංජිනේරු බලකායට අනියුක්තව සිටි වයස අවුරුදු 27ක් වන හැවිරිදි අවිවාහක පුද්ගලයෙක්.\nමොරගොඩ පොලිස් ස්ථානයට ලද තොරතුරකට අනුව සිදු කළ සෝදිසියකදී ඔහු පදිංචිව සිටි මොරගොඩ මහදිවුල්වැව ප්‍රදේශයේ පිහිටි නිවසේ කාමරයක් තුළ එල්ලෙමින් තිබියදී එම මළ සිරුර සොයා ගත් බව‍යි පොලිසිය පැවසුවේ.\nමීට දින කිහිපයකට පෙර දී ඔහු නිවාඩු ලබා නිවසට පැමිණ ඇති අතර මොහු කිසියම් මානසික රෝගයක් සදහා ප්‍රතිකාර ලබමින් සිටි අයෙකු බවයි වර්තා වන්නේ.\nකෙසේ වෙතත් මෙම සිදුවීම වන අවස්ථාවේ පවුලේ වෙනත් සාමාජිකයින් කිසිවකුත් එම නිවසේ රැදී සිට නොමැති බවයි මුලික පොලිස් විමර්ශනවල දී අනාවරණය වී ඇත්තේ.\nමෙය සියදිවි නසා ගැනීමක් බවට පොලිසිය අනුමාන කරන අතර ඒ සම්බන්ධයෙන් වැඩි දුර පොලිස් විමර්ශන මේ වනවිට ආරම්භ කර තිබෙනවා.",
       "URL": "https://www.hirunews.lk/341692/මොරගොඩ-නිවසකින්-සෙබල-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=172"
}