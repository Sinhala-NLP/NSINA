{
       "Source": "hirunews",
       "Timestamp": "Wednesday, 05 August 2020 - 13:00",
       "Headline": "මධ්‍යහ්න 12 වනවිට දිස්ත්‍රික්ක කිහිපයක ඡන්දය ප්‍රකාශ කිරීමේ ප්‍රතිශත නිකුත් කෙරේ",
       "News Content": "මහමැතිවරණයේ අද මධ්‍යහ්න 12 වන වනවිට ඡන්දය ප්‍රකාශ කිරීමේ ප්‍රතිශතයන් අප වෙත ලැබී තිබෙනවා.\nකොළඹ දිස්ත්‍රික්කයේ ඡන්දය ප්‍රකාශ කිරීමේ ප්‍රතිශතය 34% ක් බවයි දිස්ත්‍රික් තේරීම්භාර නිලධාරි ප්‍රදීප් යසරත්න සදහන් කළේ.\nමාතලේ දිස්ත්‍රික්කයේ එම ප්‍රතිශතය 46% ක් සහ බදුල්ල දිස්ත්‍රික්කයේ 45% ක් ලෙස වාර්තා වන බව දිස්ත්‍රික් තේරීම්භාර නිලධාරිවරුන් සදහන් කළා.\nඑසේම, කුරුණෑගල, හම්බන්තොට, කළුතර සහ ගම්පහ යන දිස්ත්‍රික්කවල 40% ක ප්‍රතිශතයක් අද මධ්‍යහ්න 12 වනවිට ඡන්දය ප්‍රකාශ කර තිබෙනවා.\nගාල්ල දිස්ත්‍රික් තේරීම්භාර නිලධාරි සෝමරත්න විදානපතිරණ කියා සිටියේ ගාල්ල දිස්ත්‍රික්කයේ 45% ක් මේ වනවිට ඡන්දය ප්‍රකාශ කර ඇති බවයි.\nමිට අමතරව දිගාමඩුල්ල 40%ක් , පොලොන්නරුව 28%ක් ,යාපනය 35%ක් ,මඩකලපුව 40%ක් ,මාතර 41%ක් ,නුවරඑළිය 48%ක් ,ලෙස සඳහන් වනවා.\nඑමෙන්ම මහනුවර 43%ක් ,රත්නපුර 50%ක් ,ත්‍රිකුණාමලය 50%ක් ,කෑගල්ල 47%ක්, වන්නි 40%ක්, මොණරාගල 55%ක්, ද සටහන් වනවා.",
       "URL": "https://www.hirunews.lk/247161/මධ්‍යහ්න-12-වනවිට-දිස්ත්‍රික්ක-කිහිපයක-ඡන්දය-ප්‍රකාශ-කිරීමේ-ප්‍රතිශත-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2538"
}