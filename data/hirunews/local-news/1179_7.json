{
       "Source": "hirunews",
       "Timestamp": "Tuesday, 10 May 2022 - 11:10",
       "Headline": "තලෙයිබාන් සංවිධානයට එරෙහි ව ඇමරිකාවෙන් පීඩනයක්",
       "News Content": "කාන්තාවන්ගේ සහ ගැහැණු දරුන්ගේ අයිතීන් සීමා කරමින් ඇෆ්ගනිස්ථානයේ තලෙයිබාන් රජය මෑතක දී ගනු ලැබූ පියවරවලට එරෙහිව පීඩනය ඉහළ නැංවීමට කටයුතු කරන බව ඇමරිකා එක්සත් ජනපදය පවසනවා.\nඒ සම්බන්ධයෙන් තලෙයිබාන් සංවිධානය සමග ඍජුව කටයුතු කිරීමට සුදානම් අතර, ඔවුන්ට පීඩනය එල්ල කිරීමේ මෙවලම් කිහිපයක් ඇමරිකාව සතු වන බව රාජ්‍ය දෙපාර්තමේන්තු ප්‍රකාශක නෙඩ් ප්‍රයිස් කියා සිටියා.\nඇෆ්ගන් කාන්තාවන් නැවතත් පොදු ස්ථානවල දී මුහුණ ආවරණය කළ යුතු බවට තලෙයිබාන් සංවිධානය පසුගිය සති අන්තයේ නියෝගයක් පනවනු ලැබුවා.\nඇෆ්ගන් දැරියන් පාසලෙන් සහ කාන්තාවන් රැකියාවලින් ඉවත් කර තැබීම හිජාබය අනිවාර්ය කිරීමෙන් තලෙයිබාන්වරුන් අපේක්ෂා කරන බව නොබෙල් ත්‍යාගලාභී මලාලා යුසුෆායි ප්‍රකාශ කළා.",
       "URL": "https://www.hirunews.lk/303988/තලෙයිබාන්-සංවිධානයට-එරෙහි-ව-ඇමරිකාවෙන්-පීඩනයක්",
       "Category": "Local News",
       "Parent URL": "https://www.hirunews.lk/local-news.php?pageID=1179"
}