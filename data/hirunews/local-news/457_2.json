{
       "Source": "hirunews",
       "Timestamp": "Friday, 24 March 2023 - 14:15",
       "Headline": "ප්‍රවීණ රංගන ශිල්පීන් දෙදෙනෙකු අභාවප්‍රාප්ත වෙයි",
       "News Content": "ප්‍රවීණ රංගන ශිල්පී ජයතිලක හේරත් අභාවප්‍රාප්ත වී තිබෙනවා.\nඅද (24) උදෑසන ඔහු අභාවප්‍රාප්ත වී ඇති අතර, රූපවාහිනී, සිනමා සහ වේදිකාව යන සියලු ක්‍ෂේත්‍රවලට ඔහු රංගනයෙන් දායක වුණා.\nතිස් දෙකේ වත්ත සහ අතිගරු හොරු ඔහු රංගනයෙන් දායක වූ වේදිකා නාට්‍යය අතර වනවා.\nමේ අතර ප්‍රවීණ රංගන ශිල්පියෙකු වන ලකී ගාමිණී වානගුරුද අභාවප්‍රාප්ත වී තිබෙනවා.\nසඳහටම ඔබ මගේ, දිනුම් කණුව සහ දමයන්ති යන චිත්‍රපටවල රංගනයෙන් එක්වූ ඔහු ප්‍රවීණ රංගන ශිල්පී මානෙල් වානගුරුගේ වැඩිමහල් සොහොයුරායි.\nඔහුගේ අවසන් කටයුතු හෙට (25) සිදු කෙරෙන බවයි පවුලේ ඥාතීන් සඳහන් කළේ.",
       "URL": "https://www.hirunews.lk/330807/ප්‍රවීණ-රංගන-ශිල්පීන්-දෙදෙනෙකු-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=457"
}