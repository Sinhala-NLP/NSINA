{
       "Source": "hirunews",
       "Timestamp": "Friday, 17 December 2021 - 7:49",
       "Headline": "ගංඟා දෙපස ඉඩම් රක්ෂිත ප්‍රදේශ ලෙස නම් කෙරේ",
       "News Content": "මෙරට ගංඟා ආසන්නයේ පවතින නිවාස ඉවත් කර ඒවා රක්ෂිත ප්‍රදේශ ලෙස නම් කිරීමට පියවර ගන්නා බව පරිසර අමාත්‍ය මහින්ද අමරවීර පවසනවා.\nකොළඹ ඊයේ පැවති මාධ්‍ය හමුවක දී අමාත්‍යවරයා කියා සිටියේ, ගංගා අපවිත්‍ර කරන පිරිස්වලට එරෙහි ව දැඩි නීතිමය පියවර ගැනීමට ද කටයුතු කරන බවයි.\nමෙරට ගංඟා අපවිත්‍ර වන ස්ථාන 10,733ක් තහවුරු කරගෙන ඇති අතර, ඉන් ස්ථාන 1,474ක් ම කැලණි ගඟ අපවිත්‍ර වන ස්ථාන ලෙස හඳුනාගෙන තිබෙනවා.\nඒ අනුව මෙවර සුරකිමු ගංගා ව්‍යාපෘතිය යටතේ කැලණි ගඟ පිරිසිදු කිරීමට තීරණය කළ බවයි පරිසර අමාත්‍ය මහින්ද අමරවීර වැඩිදුරටත් සඳහන් කළේ.",
       "URL": "https://www.hirunews.lk/291287/ගංඟා-දෙපස-ඉඩම්-රක්ෂිත-ප්‍රදේශ-ලෙස-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1488"
}