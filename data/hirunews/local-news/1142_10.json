{
       "Source": "hirunews",
       "Timestamp": "Thursday, 26 May 2022 - 15:02",
       "Headline": "විල්ගමුවේදී ඉන්ධන බවුසරයක් අනතුරක",
       "News Content": "මාතලේ විල්ගමුව ප්‍රධාන මාර්ගයේ විල්ගමුව නගරයට ආසන්න ඒලෝනා කන්ද ප්‍රදේශයේ දී ඉන්ධන බවුසරයක් මාර්ගයෙන් ඉවතට පැන අනතුරක් සිදුව තිබෙනවා.\nදැඩි බෑවුමක් සහිත වැලමිට වංගුවක් ඇති ස්ථානයකදී රියදුරුට රථය පාලනය කර ගැනීමට නොහැකිව මෙම අනතුර සිදුව ඇති බවයි අප වාර්තාකරු සඳහන් කළේ.\nමාර්ගයෙන් ඉවතට පැන අධි බල විදුලි රැහැන් කණුවක ගැටී එම කණුව ද කැඩී රථය මතට ඇද වැටී මෙම අනතුර සිදුවී ඇතැයි සඳහන්.\nඅද උදෑසන මෙම අනතුරින් පසු බවුසර් රථයේ ඉන්ධන ඉවතට ගලා යමින් පැවති අතර එම ස්ථායට ජනතාව ඒකරාශී වීම වැළක්වීමට පොලිසිය පියවර ගෙන තිබෙනවා.\nඅනතුරෙන් රියදුරු සහ රිය සහායකයා තුවාල ලබා මහියංගන මූලික රෝහලට ඇතුළත් කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/305349/විල්ගමුවේදී-ඉන්ධන-බවුසරයක්-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=1142"
}