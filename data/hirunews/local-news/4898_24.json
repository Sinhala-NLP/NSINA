{
       "Source": "hirunews",
       "Timestamp": "Thursday, 01 September 2016 - 7:21",
       "Headline": "බෑන්කී මූන් සහ ජනපති අතර හමුව අද",
       "News Content": "දින තුනක නිල සංචාරයක් සඳහා දිවයිනට පැමිණි ජගත් සංවිධාන මහ ලේකම් බෑන් කී මූන් අද ජනාධිපති මෛත්‍රිපාල සිරිසේන හමුවනවා.\nඔහු අරලියගහ මන්දිරයේදී ඊයේ අග්‍රාමාත්‍ය රනිල් වික්‍රමසිංහ හමුවී ද්විපාර්ශවික සාකච්ඡා පවත්වනු ලැබුවා.\nඊයේ රාත්‍රි 7.30 ට පමණ දිවයිනට පැමිණි ජගත් සංවිධාන මහ ලේකම්වරයාට අග්‍රාමාත්‍යවරයා රාත්‍රී භෝජන සංග්‍රහයක්ද පිරිනැමූ බවයි අග්‍රාමාත්‍ය කාර්යාලය සඳහන් කළේ.\nජනාධිපති මෛත්‍රිපාල සිරිසේන හමුවීමෙන් පසුව බෑන් කී මූන් ගාල්ල බලා පිටත්ව යාමට නියමිතයි.\nඒ, සංහිඳියාව සහ සහජීවනය ගොඩනැගීම සඳහා තාරුණ්‍යයේ  භූමිකාව යන තේමාව යටතේ පැවැත්වෙන වැඩසටහනකට සහභාගිවීම සඳහායි.\nඔහු හෙට යාපනය සංචාරයකටද එක්වනවා.\nසිය තෙදින  නිල සංචාරය එළඹෙන සිකුරාදා පස්වරුවේ නිමා කරමින් එක්සත් ජාතීන්ගේ කොළඹ කාර්යාලයේදී බෑන් කී මූන් විශේෂ ප්‍රවෘත්ති සාකච්ඡාවකටද සහභාගිවනවා.",
       "URL": "https://www.hirunews.lk/141945/බෑන්කී-මූන්-සහ-ජනපති-අතර-හමුව-අද",
       "Category": "Local News",
       "Parent URL": "https://www.hirunews.lk/local-news.php?pageID=4898"
}