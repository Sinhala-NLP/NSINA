{
       "Source": "hirunews",
       "Timestamp": "Saturday, 23 September 2017 - 14:58",
       "Headline": "මව් තුරුලේ සිටි බිළිදෙකු හදිසියේ මිය යයි",
       "News Content": "සිය මවගේ තුරුලේ නිදා සිටි කුඩා බිළිඳෙකු හදිසියේ මියයාමේ පුවතක් මැදිරිගිරිය - අඹගස්වැව - යාය අට ප්‍රදේශයෙන් වාර්තාවුණා.\nඊයේ රාත්‍රියේ සිය මව සමඟ නින්දට ගිය මෙම මාසයකුත් දින 05ක් වයසැති මෙම බිළිඳා අද අලුයම 2.30ට පමණ වන විට මෙලෙස  හදිසියේම ජීවිතක්ෂයට පත්ව සිටි බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඊයේ වන තුරුත් බිළිදා යහපත් සෞඛ්‍ය තත්ත්වයෙන් පසුවී ඇති අතර, මරණයට හේතුව මෙතෙක් අනාවරණ වී නැහැ.\nසිද්ධිය සම්බන්ධයෙන් පශ්චාත් මරණ පරීක්ෂණය අද පස්වරුවේ පොළොන්නරුව මහ රෝහලේදී සිදුකිරීමට නියමිතයි.",
       "URL": "https://www.hirunews.lk/171668/මව්-තුරුලේ-සිටි-බිළිදෙකු-හදිසියේ-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4307"
}