{
       "Source": "hirunews",
       "Timestamp": "Friday, 02 December 2022 - 9:58",
       "Headline": "ශ්‍රී  ලංකා වරාය අධිකාරියේ දූෂණ හා අක්‍රමිකතා සෙවීමට කමිටුවක්",
       "News Content": "ශ්‍රී ලංකා වරාය අධිකාරියේ දූෂණ හා අක්‍රමිකතා සෙවීමට කමිටුවක් පත් කර තිබෙනවා.\nවිෂය භාර අමාත්‍ය නිමල් සිරිපාල ද සිල්වා විසින් පත්කර ඇති මෙම කමිටුව සාමාජිකයින් තුන් දෙනෙකුගෙන් සමන්විත යි.\nකමිටු සාමාජිකයින් ලෙස පත් කර ඇත්තේ එම්.ඩී.එස්.ඒ. පෙරේරා, ගාමිණි කුමරසිරි හා කේ.ජී.පී.වසන්ත ගමගේ යන අයයි.\nවරාය අධිකාරියේ වෘත්තිය සමිති නියෝජිතයින්ට මෙන්ම අනෙකුත් පාර්ශවලට අධිකාරියේ සිදුව ඇතැයි කියන දුෂණ හා අක්‍රමිකතා පිළිබඳ පැමිණිලි මෙම කමිටුවට ඉදිරිපත් කිරීමට හැකියාව තිබෙනවා.\nකමිටුවට ලැබෙන පැමිණිලි සියල්ල විමර්ශනය කර මාස 6ක් ඇතුළත කමිටු වාර්තාව විෂය භාර අමාත්‍යවරයා වෙත භාරදිමට නියමිත බවයි අමාත්‍යංශ ලේකම් කේ.ඩී.එස්. රුවන් චන්ද්‍ර පැවසුවේ.",
       "URL": "https://www.hirunews.lk/321773/ශ්‍රී-ලංකා-වරාය-අධිකාරියේ-දූෂණ-හා-අක්‍රමිකතා-සෙවීමට-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=694"
}