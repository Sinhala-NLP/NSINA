{
       "Source": "hirunews",
       "Timestamp": "Tuesday, 27 June 2023 - 19:29",
       "Headline": "වැග්නර් කණ්ඩායමේ යුධෝපකරණ රුසියානු රජයට පවරාගනී",
       "News Content": "රුසියානු හමුදාව සිවිල් යුද්ධයක් නවතා දැමීමට සමත්වූ බව රුසියානු ව්ලැදිමීර් පුටින් පවසනවා.\nඔහු මේ බව කියා සිටියේ වැග්නර් කුලී හේවා කණ්ඩායම කැරැල්ල අවසන් කිරීමෙන් පසු ප්‍රථම වරට රජයේ හමුදා අමතමින්.\nමේ අතර වැග්නර් කුලී හේවා කණ්ඩායම රුසියානු පාලනය යටතට ගැනීමට සහ ඔවුන් සතුව පවතින යුධෝපකරණ අත්පත් කරගැනීමට රුසියානු හමුදා පියවර ගනිමින් සිටිනවා.\nඑසේම රුසියානු ජනාධිපති ව්ලැදිමීර් පුටින්, පොරොන්දු වූ පරිදි වැග්නර් නායක යෙව්ගෙනි ප්‍රිගෝෂියන්ට අපරාධ චෝදනා ගොනු කිරීමද නවතා දමා ඇති බවයි විදෙස් වාර්තා සඳහන් කළේ.\nවැග්නර් කණ්ඩායමේ පැමිණීම වැළැක්වීමට උත්සහ කළ රුසියානු ගුවන් නියමුවන් පිරිසක් මියගොස් ඇති බවටද විදෙස් වාර්තා සඳහන් කළා.\nවැග්නර් කණ්ඩායම කැරැල්ල අතහැර දැමීමෙන් පසු ජාතිය ඇමතූ රුසියානු ජනාධිතිවරයා කියා සිටියේ වැග්නර් කණ්ඩායමට රුසියානු දේශසීමාවට ඇතුලුවීමට අවසර ලබාදුන්නේ ලේ වැගිරීම වැළැක්වීමේ අරමුණින් බවටයි.\nබෙලරූස් ජනාධිපතිවරයාගේ මැදිහත්වීම මත සමාව ලබාදෙන බවටද ප්‍රකාශ කළ ජනාධිපතිවරයා කැරළිකරුවන්ට විකල්ප තුනක්ද ලබාදුන්නා.",
       "URL": "https://www.hirunews.lk/339286/වැග්නර්-කණ්ඩායමේ-යුධෝපකරණ-රුසියානු-රජයට-පවරාගනී",
       "Category": "Local News",
       "Parent URL": "https://www.hirunews.lk/local-news.php?pageID=231"
}