{
       "Source": "hirunews",
       "Timestamp": "Sunday, 28 August 2022 - 19:47",
       "Headline": "මැදපෙරදිග රැකියාවට ගොස් දිවි අහිමි වූ මවගේ දේහය ගෙන්වා දෙන්නැයි දරුවන් ඉල්ලයි",
       "News Content": "තම දරුවන්ගේ අනාගතය වෙනුවෙන් දහසක් බලාපොරොත්තු හිස මත දරා මහනුවර - හල්ඔළුවේ 53 හැවිරිදි අනුලා කුමාරි මැද පෙරදිග ගෘහ සේවයට යන්නේ ආර්ථික ගැටලු දරා ගැනීමට නොහැකි වූ නිසාවෙනි.\nඇය සෞදි අරාබියට ගොස් අවුරුදු 3කට ආසන්න කාලයක් ගතව තිබෙනවා.\nනමුත් පසුගිය 22 වනදා ඇයගේ දුරකථනයෙන් වෙනත් කාන්තාවක් කතාකර වැඩිමල් දියණිය වෙත දන්වා ඇත්තේ අනුලා විදුලිසර වැදී මියගොස් ඇති බවයි.\nඑහෙත් මවගේ දේහයේ පින්තූරයක් හෝ තමන්ට නොපෙන්වූ බව ඇය පැවසුවේ.\nඅනුලා විදුලිසර වැදී මියගිය බව ප්‍රකාශ කළත් දරුවන් මෙන්ම සැමියාත් එය විශ්වාස කරන්නේ නැහැ.\nදියණියන් සිව් දෙනෙකුගේ මවක් වන අනුලාගේ සැමියාද ගසකින් වැටී එක්තැන් වී සිටිනවා.\nමවගේ දේහය දිවයිනට රැගෙනවිත් දෙන ලෙස වැඩිමහල් දියණිය බලධාරීන්ගේ ඉල්ලා සිටිනවා.",
       "URL": "https://www.hirunews.lk/313980/මැදපෙරදිග-රැකියාවට-ගොස්-දිවි-අහිමි-වූ-මවගේ-දේහය-ගෙන්වා-දෙන්නැයි-දරුවන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=906"
}