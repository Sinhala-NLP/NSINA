{
       "Source": "hirunews",
       "Timestamp": "Monday, 08 August 2022 - 15:12",
       "Headline": "හෙට පැවැත්වෙන විරෝධතාවක් නවත්වන්නැයි පොලිසිය කළ ඉල්ලීමක් අධිකරණය ප්‍රතික්ෂේප කරයි",
       "News Content": "බහුජන සංවිධාන සහ දේශපාලන පක්ෂ ඒකාබද්ධව හෙට (09) කොළඹ විහාර මහාදේවි උද්‍යානයේ පැවැත්වීමට නියමිත විරෝධතා තහනම් කිරීමේ නියෝගයක් නිකුත් කරන්නැයි පොලිසිය කළ ඉල්ලීම කොළඹ ප්‍රධාන මහේස්ත්‍රාත් අධිකරණය ප්‍රතික්ෂේප කර තිබෙනවා.\nකුරුඳුවත්ත පොලිසිය සිදුකළ ඉල්ලීමක් ප්‍රතික්ෂේප කරමින් අදාළ නියෝගය ලබාදී ඇත්තේ කොළඹ ප්‍රධාන මහේස්ත්‍රාත් නන්දන අමරසිංහ විසින්.\nවිරෝධතාවලදී යම් සාමය කඩවීමේ ක්‍රියාවක් හෝ දේපළවලට හානි කිරීමක් සිදුකළහොත් ඒ සම්බන්ධයෙන් කටයුතු කිරීමට පොලිසියට බලය තිබෙන බව ද මෙහිදී මහේස්ත්‍රාත්වරයා සඳහන් කර තිබෙනවා.",
       "URL": "https://www.hirunews.lk/312243/හෙට-පැවැත්වෙන-විරෝධතාවක්-නවත්වන්නැයි-පොලිසිය-කළ-ඉල්ලීමක්-අධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=955"
}