{
       "Source": "hirunews",
       "Timestamp": "Saturday, 04 August 2018 - 15:59",
       "Headline": "ගත වූ කාලය තුළ කැළෑ ගිනි තැබීම් 52 ක්",
       "News Content": "වසරේ ගත වූ කාලය තුළ කැලෑ ගිනි තැබීමේ සිද්ධීන් 52 ක් වාර්තා වී ඇති බව වන සංරක්ෂණ දෙපාර්තමේන්තුව පවසනවා.\nඉන් වැඩිම ගිනි තැබීම් වාර්තා වන්නේ් බදුල්ල දිස්ත්‍රික්කයෙන්.\nනුවරඑළිය දිස්ත්‍රික්කයේ හැටන්, වලපනේ යන ප්‍රදේශ වලින් සහ අනුරාධපුර සහ මහනුවර යන දිස්ත්‍රික්කවල ද කැළෑ ගිනි තැබීම් වැඩි වශයෙන් වාර්තා වී ඇති බව වන සංරක්ෂණ දෙපාර්තමේන්තුව සදහන් කළා.\nමෙම කැලෑ ගිනි තැබීම් නිසා වන සංරක්ෂණ දෙපාර්තමේන්තුවට අයත් හෙක්ටයාර 252 ක ප්‍රදේශයක් සම්පූර්ණයෙන්ම විනාශ වී තිබෙනවා.\nඑවැනි සිද්ධීන් වැඩි වශයෙන් වාර්තා වී ඇත්තේ පසුගිය ජුනි මාසයේයි.",
       "URL": "https://www.hirunews.lk/196791/ගත-වූ-කාලය-තුළ-කැළෑ-ගිනි-තැබීම්-52-ක්",
       "Category": "Local News",
       "Parent URL": "https://www.hirunews.lk/local-news.php?pageID=3815"
}