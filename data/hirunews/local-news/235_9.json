{
       "Source": "hirunews",
       "Timestamp": "Monday, 26 June 2023 - 16:18",
       "Headline": "ගාලු මුවදොර යාචකයින් රිදියගමට",
       "News Content": "ගාලුමුවදොර පිටියේ සිටින යාචකයින්ගෙන් ජනතාවට සිදුවන හිරිහැර මැඩලීම සඳහා කොළඹ වරාය සහ පොලිසිය එක්ව ඒකාබද්ධ වැඩපිළිවෙලක් ආරම්භ කර තිබෙනවා.\nදැනට ගාලුමුවදොර පිටියෙහි යාචකයින් 150 ක පමණ පිරිසක් සිඟමන් යැදීම හේතුවෙන් එහි පැමිණෙන ජනතාවට විශාල හිරිහැරයක් වී ඇති බවටයි වාර්තා වී ඇත්තේ.\nඊට පිළියමක් ලෙස එම යාචකයින් හම්බන්තොට, රිදියගම පිහිටි සමාජ සේවා පුනරුත්ථාපන මධ්‍යස්ථානයේ ස්ථානගත කිරීමට තීරණය කර ඇති බවයි වරාය, නාවික හා ගුවන්සේවා අමාත්‍යංශය සඳහන් කළේ.\nඔවුන් ස්ථානගත කිරීමේදී අවශ්‍ය නවාතැන් පහසුකම් සහ ආහාරපාන සැපයීම ශ්‍රී ලංකා වරාය අධිකාරිය විසින් සිදුකරනු ලබනවා.",
       "URL": "https://www.hirunews.lk/339139/ගාලු-මුවදොර-යාචකයින්-රිදියගමට",
       "Category": "Local News",
       "Parent URL": "https://www.hirunews.lk/local-news.php?pageID=235"
}