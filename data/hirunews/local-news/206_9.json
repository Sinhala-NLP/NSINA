{
       "Source": "hirunews",
       "Timestamp": "Friday, 07 July 2023 - 14:44",
       "Headline": "භානුක රාජපක්ෂට තවත් ඇරයුමක්",
       "News Content": "ශ්‍රී ලංකා ප්‍රවේගකාරී පිතිකරු භානුක රාජපක්ෂ හට ලබන වසරේ දකුණු අප්‍රිකාවේ දී පැවැත්වීමට නියමිත SA20 විස්සයි විස්ස ලීගයේ දෙවැනි අදියර සඳහා ක්‍රීඩා කිරීමට අවස්ථාව හිමි වී තිබෙනවා.\nලබන වසරේ ජනවාරි මාසයේ දී පැවැත්වීමට සැලසුම් කර ඇති මෙම තරගාවලියේ Durban’s Super Giants විසින් භානුකව සිය කණ්ඩායම සමඟ එක් කර ගැනීමට තීරණය කර ඇති අතර, ඔහුට අමතරව ඇෆ්ගනිස්තානයේ Naveen-ul-Haq සහ එංගලන්තයේ Reece Topleyව ද සිය කණ්ඩායම සමඟ එක් කර ගැනීමට Super Giants විසින් තීරණය කර තිබෙනවා.\nඑමෙන්ම 2024 SA20 තරගාවලියේ දී Joburg Super Kings කණ්ඩායමට ක්‍රීඩා කිරීම වෙනුවෙන් එංගලන්ත තුන් ඉරියව් ක්‍රීඩක Moeen Ali ව තෝරා ගෙන ඇති අතර ඔහු එහි දී සිය අතීත Chennai Super Kings කණ්ඩායම් සගයා Faf du Plessis සමඟ එක් වනු ඇති.\nමීට අමතරව MI Cape Town විසින් Liam Livingstone සහ Tom Banton යන ක්‍රීඩකයින් සිය කණ්ඩායම සමඟ එක් කර ගැනීමට තීරණය කර තිබෙනවා.\nමේ අතර ආරම්භක SA20 තරගාවලියේ ශූරතාව දිනා ගත් Sunrisers Eastern Cape කණ්ඩායම විසින් Dawid Malan සහ Liam Dawson යන ක්‍රීඩකයින් සිය කණ්ඩායම සමඟ එක් කර ගෙන තිබෙනවා.\nතරගාවලියේ කණ්ඩායම් සම්පූර්ණ කිරීමට පෙර Pre-Singing අවස්ථාව යටතේ මෙම සියලු ක්‍රීඩකයින් ව මෙසේ කණ්ඩායම්වලින් තෝරා ගෙන තිබෙනවා.",
       "URL": "https://www.hirunews.lk/340341/භානුක-රාජපක්ෂට-තවත්-ඇරයුමක්",
       "Category": "Local News",
       "Parent URL": "https://www.hirunews.lk/local-news.php?pageID=206"
}