{
       "Source": "hirunews",
       "Timestamp": "Friday, 26 August 2022 - 12:46",
       "Headline": "නැව් ආවට තෙල් ගොඩ බාලා නෑ - ඛනිජ තෙල් බෙදුම්කරුවන්ගේ සංගමය (වීඩියෝ)",
       "News Content": "ඇතැම් තෙල් පිරවුම්හල් තෙල් නොමැති නිසා වසා දමා ඇති බව ඛනිජ තෙල් බෙදුම්කරුවන්ගේ සංගමයේ උපසභාපති කුසුම් සඳනායක පවසනවා.\nඇතැම් ඉන්ධන පිරවුම්හල් මුදල් ගෙවා තිබිය දීත් ඔවුන්ට ඉන්ධන ලැබී නැති බව යි ඔහු සඳහන් කරන්නේ.\nමේ වන විට උද්ගත ව ඇත්තේ, තෙල් බෙදා හැරීමේ ප්‍රශ්නයක් මිස තෙල් හිඟතාවක් හෝ ඛනිජ තෙල් ප්‍රශ්නයක් නො වන බවත් කුසුම් සඳනායක අවධාරණය කර යි.\nඩොලර් නොමැතිකමින් අවශ්‍ය සංචිත අවශ්‍ය ප්‍රමාණයට කළමනාකරණය කිරීමට හැකියාවක් නැති බව ද ඔහුගේ ප්‍රකාශයේ සඳහන්.\nඩීසල් නෞකා පැමිණ ඇති බව වාර්තා වුණත් එම ඉන්ධන තොග තවමත් ගොඩ බා නැති බව යි කුසුම් සඳනායක හෙළිදරවු කරන්නේ.\nඑම තෙල් ප්‍රමාණය ගොඩ බෑමෙන් පසු තවත් කෙටි කාලයකට ඛනිජ තෙල් ගැටලුවක් ඇති නො වනු ඇති බවත් ඔහු සඳහන් කරනවා.",
       "URL": "https://www.hirunews.lk/313771/නැව්-ආවට-තෙල්-ගොඩ-බාලා-නෑ-ඛනිජ-තෙල්-බෙදුම්කරුවන්ගේ-සංගමය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=913"
}