{
       "Source": "hirunews",
       "Timestamp": "Friday, 02 June 2023 - 8:23",
       "Headline": "දෙදෙනෙකුට කඩුවලින් පහර දුන් අ‍යෙක් දැලේ",
       "News Content": "කඩුවලින් පහර දී පුද්ගලයන් දෙදෙනකුට බරපතළ තුවාල සිදු කිරීම සම්බන්ධයෙන් සැකකරුවකු යතුරුපැදියක් සමඟ ඊයේ (01) අත්අඩංගුවට ගෙන තිබෙනවා.\nමෙම සිදුවීම සිදුවී ඇත්තේ පසුගිය 25 දින යාපනය පොලිස් වසමේදීයි. සැකකරුගෙන් ප්‍රශ්න කිරීමේදී තවත් සැකකරුවන් දෙදෙනකු අපරාධය සඳහා යොදා ගත් යතුරුපැදියක් ද අත්අඩංගුවට ගත් බව පොලිසිය පවසනවා.\nමෙම අපරාධය සඳහා යොදාගන්නා ලද කටුවක්, මුහුණ ආවරණය කරන ලද කළු පාට රෙදි කැබලි 04ක් වන්නාරපන්නෙයි මාර්ගයේ ළඳු කැලෑවක තිබී සොයා ගෙන තිබෙනවා.\nඅත්අඩංගුවට ගත් සැකකරුවන් අවුරුදු 19 හ 20 වයස්වල පසුවන මානිප්පායි සහ කොකුවිල් ප්‍රදේශවල පදිංච්කරුවන්.\nමොවුන් අද (02) යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/336838/දෙදෙනෙකුට-කඩුවලින්-පහර-දුන්-අ‍යෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=300"
}