{
       "Source": "hirunews",
       "Timestamp": "Monday, 26 June 2017 - 10:24",
       "Headline": "කතරගමදී කාන්තාවක් ඝාතනය කරයි",
       "News Content": "කතරගම ප්‍රදේශයේදී  ඊයේ (25) රාත්‍රියේදී පුද්ගල ඝාතනයක් සිදුව තිබෙනවා.\nමෙලෙස ඝාතනය කර ඇත්තේ එම ප්‍රදේශයේම පදිංචි 38 හැවිරිදි කාන්තාවක් බවයි වාර්තා වන්නේ.\nඅප වාර්තාකරු සදහන් කළේ ඝතනයට ලක්වූ කාන්තාවගේ සිරුර කතරගම අංක 02 පාලම අසල තිබියදී පොලිසිය විසින් සොයාගෙන තිබෙනවා.\nඝාතනය සම්බන්ධයෙන් සැකකරුවෙකු සහ සැකකාරියක් අත්අඩංගුවට ගෙන ඇති අතර පෞද්ගලික ආරවුලක් මත මෙම ඝාතනය සිදුව ඇති බවටයි වැඩිදුරටත් තොරතුරු වාර්තා වන්නේ.\nඅදාල සිරුර මේ වනවිට කතරගම රෝහලේ තබා ඇති බව සදහන්.\nමේ අතර ඊයේ දිනයේදී කතරගම ප්‍රදේශයේම 19 හැවිරිදි තරුණයෙකු ගෙල වැළලාගෙන සියදිවි හානිකරගෙන තිබෙනවා.\nමෙලස සියදිවි හානිකරගෙන ඇත්තේ කණ්ඩුල ප්‍රදේශයේ පදිංචි එච්. එම්. නිෂාන්ත නැමැති තරුණයෙක් බවයි වාර්තා වන්නේ.\nමෙම මරණය සම්බන්ධයෙන් පරීක්ෂණ කතරගම පොලිසිය විසින් පවත්වනු ලබනවා.",
       "URL": "https://www.hirunews.lk/164421/කතරගමදී-කාන්තාවක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4451"
}