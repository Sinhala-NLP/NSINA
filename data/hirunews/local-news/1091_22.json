{
       "Source": "hirunews",
       "Timestamp": "Thursday, 16 June 2022 - 14:05",
       "Headline": "පොදු ප්‍රවාහනය බරපතළ අර්බුදයක - බන්දුල කියන අදෘශ්‍යමාන ඩීසල් (වීඩියෝ)",
       "News Content": "ඉන්ධන හිඟය හේතුවෙන් පොදු ප්‍රවාහන සේවා අඩාල වීම නිසා අදත් මඟී ජනතාව දැඩි පීඩාවකට පත් වුණා.\nමේ අතර, බස් රථ සේවකයන් චෝදනා කරන්නේ, බස්රථ සඳහා බැස්ටියන් මාවත බස් නැවතුම්පොළෙන් අද දින සිට ඉන්ධන ලබා දෙන බව පැවසුව ද එය මෙතෙක් ක්‍රියාත්මක කර නො මැති බව යි.\nඊයේ පස්වරුවේ සහ පෙරවරුවේ ද පොදු ප්‍රවාහන සේවාවන් නොමැති වීම හේතුවෙන් ජනතාවට පීඩාවට පත් ව සිටියා.\nමේ අතර, ප්‍රවාහන අමාත්‍ය බන්දුල ගුණවර්ධන සඳහන් කළේ, ඊයේ(15) දිනයේ සිට බැස්ටියන් මාවත පොදු බස් නැවතුම්පොළෙන් බස් රථ සඳහා ඩීසල්ල බාදෙන බව යි.\nකෙසේ වෙතත් එම බස් නැවතුම්පොළෙන් අද දිනයේත් බස් රථ සඳහා ඉන්ධන නිකුත් කිරීමක් සිදු නො කරන බව බස් රථ සේවකයන් පවසනවා.",
       "URL": "https://www.hirunews.lk/307282/පොදු-ප්‍රවාහනය-බරපතළ-අර්බුදයක-බන්දුල-කියන-අදෘශ්‍යමාන-ඩීසල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1091"
}