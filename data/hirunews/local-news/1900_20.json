{
       "Source": "hirunews",
       "Timestamp": "Monday, 07 June 2021 - 17:11",
       "Headline": "සෙස්නා 150 ගුවන් යානය නැවත උඩු ගුවනට (වීඩියෝ)",
       "News Content": "ශ්‍රී ලංකා ගුවන් හමුදාවේ චීන වරයා කදවුරෙන් ගුවන් ගත කෙරුණු නියමුවන්ගේ මූලික පුහුණුව සඳහා භාවිතා කරන සෙස්නා 150 ගුවන් යානයක් තාක්ෂණික දෝෂයක් හේතුවෙන් ත්‍රිකුණාමලයේ නිලවේලි වෙරළ ආසන්නයේ පිහිටි ඉරාක්කන්ඩි ප්‍රදේශයට හදිසි ගොඩබෑමක් සිදු කර තිබෙනවා.\nමෙම හදිස්සි ගොඩ බෑම අද උදෑසන 10.48ට පමණ සිදු කල බවයි ගුවන් හමුදා මාධ්‍ය ප්‍රකාශක බල ඝන නායක දුශාන් විජේසිංහ පවසන්නේ.\nකෙසේ වෙතත් මෙම හදිසි ගොඩ බෑම හේතුවෙන් ගුවන් නියමුවන් දෙදෙනාට අනතුරක් සිදු වී නොමැති අතර ඔවුන්ගේ දක්ෂතාව හේතුවෙන් සිදු වීමට අනතුරක් වලක්වා ගැනීමට හැකි වූ බවයි මාධ්‍ය ප්‍රකාශක වරයා පවසන්නේ.\nමීට සුළු වෙලාවකට පෙර එම ගුවන් යානයේ ඇති වූ කාර්මික දෝෂය අලුත් වැඩියා කොට නැවත ගුවන් ගත කර බව ගුවන් හමුදාව සඳහන් කළා.",
       "URL": "https://www.hirunews.lk/273636/සෙස්නා-150-ගුවන්-යානය-නැවත-උඩු-ගුවනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1900"
}