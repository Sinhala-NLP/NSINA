{
       "Source": "hirunews",
       "Timestamp": "Tuesday, 13 September 2022 - 13:05",
       "Headline": "කොළඹ වරායේ බටහිර පර්යන්තයේ පළමු අදියරේ මෙහෙයුම් කටයුතු 2024 දී ඇරඹේ",
       "News Content": "කොළඹ වරායේ බටහිර පර්යන්තයේ පළමු අදියරේ ඉදිකිරීම් නිම කර 2024 දී මෙහෙයුම් ක්‍රියාත්මක කරන බව එම ව්‍යාපෘතියේ ආයෝජකයින් වන කොළඹ බටහිර ජාත්‍යන්තර පර්යන්ත පෞද්ගලික සමාගම පවසනවා.\nඑහි ප්‍රගති සමාලෝචන රැස්වීමක් වරාය අමාත්‍ය නිමල් සිරිපාල ද සිල්වාගේ ප්‍රධානත්වයෙන් පැවති අතර,එහිදී අනාවරණ වුණේ 2025 වසරේදී මෙම ව්‍යාපෘතියේ ඉදිකිරීම් අවසන් කිරීමට සැලසුම් කර ඇති බවයි.\nපසුගිය වසරේ සැප්තැම්බර් 23 වනදා ඉදිකිරීම් ආරම්භ කෙරුණු මෙම ව්‍යාපෘති සඳහා වැය කරන මුදල ඩොලර් මිලියන 700 ක්.\nමෙම ව්‍යාපෘතියේ පලමු වැනි ඉදිකිරීම් යටතේ සිදු කිරීමට නියමිත කාර්‍යයන්\n* මීටර් 800ක් දිග සහ මීටර් 20ක් ගැඹුරුන් යුතු නැංගුරම් පොළක් (ජැටියක්) ඉදි කිරීම.\n* බහලුම් ලක්ෂ 16ක් පමණ මෙහෙයවිය හැකි පර්‍යන්තයක් ඉදි කිරීම\n* අර්ධ ස්වයංක්‍රීය දොඹකර 08ක් සවි කොට බහලුම් 2400ක් පමණ රැගෙන යා හැකි ලොව විශාලතම නෞකා මෙහෙයුම් කටයුතු සිදු කිරීමට හැකි වීම.\n* ප්‍රධාන පාලක මැදිරියක සිට දොඹකර දුරස්ථ පාලක ක්‍රමයට මෙහෙයුම් කිරීමට හැකි වීම.\n* OCR තාක්ෂණය ඔස්සේ බහලුම් මෙහෙයුම් කටයුතු පරිගණකයෙන් කිරීමට හැකි වීම.",
       "URL": "https://www.hirunews.lk/315290/කොළඹ-වරායේ-බටහිර-පර්යන්තයේ-පළමු-අදියරේ-මෙහෙයුම්-කටයුතු-2024-දී-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=872"
}