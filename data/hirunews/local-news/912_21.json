{
       "Source": "hirunews",
       "Timestamp": "Friday, 26 August 2022 - 13:15",
       "Headline": "තහනම් රසායන ද්‍රව්‍ය වෙළෙඳපොළේ ඇති බවට චෝදනා",
       "News Content": "මෙරට තුළ භාවිතය තහනම් කර ඇති සහ කෘෂිකර්ම දෙපාර්තමේන්තුව අනුමත කර ඇති කෘෂි රසායන ද්‍රව්‍යවල ව්‍යාජ නිෂ්පාදන රැසක් වෙළෙදපලේ අලෙවිය සදහා පවතින බව ගොවීන් පෙන්වා දෙනවා.\nමෙම කෘෂි රසායන යෙදීමෙන් පලිබෝධ මර්දනය වීම ද නිසි පරිදි සිදු නො වන බවයි ඔවුන් කියා සිටියේ.\nඉන්දියාව වැනි රටවලින් මෙරටට රැගෙනවිත් මේවා ඇතැමුන් අලෙවි කිරීම සිදු කරනු ලබනවා.\nපලිබෝධනාශක ලේබලයක සදහන් විය යුතු තොරතුරු මේවායේ නිසි අයුරින් දක්නට නො ලැබෙන බවයි හිරු ප්‍රවෘත්ති අංශයට අදහස් දැක්වූ ගොවියකු කියා සිටියේ.\nඅප මේ සම්බන්ධයෙන් වැඩිදුර තොරතුරු විමසීමට වැඩ බලන පලිබෝධනාශක රෙජිස්ට්‍රාර් ජනරාල් ලසන්ත රණවීර සම්බන්ධ කරගැනීමට උත්සාහ කළත් එය අසාර්ථක වූයේ, ඔහු රැස්වීමකට එක් ව සිටින බවට ඔහුගේ නියෝජිතයකු ප්‍රකාශ කිරීම හේතුවෙන්.\nඅනතුරු ව හිරු ප්‍රවෘත්ති අංශය කෘෂිකර්ම අධ්‍යක්ෂ ජනරාල් ආචාර්ය අජන්ත සිල්වා සම්බන්ධකර ගත්ත ද ඔහු විදේශගත වී සිටින බව ප්‍රකාශ කළා.",
       "URL": "https://www.hirunews.lk/313777/තහනම්-රසායන-ද්‍රව්‍ය-වෙළෙඳපොළේ-ඇති-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=912"
}