{
       "Source": "hirunews",
       "Timestamp": "Thursday, 15 October 2020 - 22:56",
       "Headline": "නිලධාරීන්ගේ ඇස් ඇරවූ හිරු CIA (වීඩියෝ)",
       "News Content": "හිරු සී.අයි.ඒ. අනාවරණයෙන් පසු සහල් මෝල් හිමියෙකු විසින් කුඹුරු ඉඩමකට දහයියා අළු බැහැර කර සිදුකළ පරිසර විනාශය කෙරෙහි රාජ්‍ය නිලධාරීන්ගේ අවධානය යොමුව තිබෙනවා.\nඅදාළ ප්‍රදේශය නිරීක්ෂණය කළ පොලොන්නරුව දිස්ත්‍රික් පාර්ලිමේන්තු මන්ත්‍රී අමරකීර්ති අතුකෝරාල මහතා ප්‍රකාශ කළේ එම ස්ථානයට දහයියා ඇතුළු අපද්‍රව්‍ය බැහැර කිරීම අද සිට නවතා දැමීමටද පියවර ගත් බවයි.\nපොලොන්නරුව දිස්ත්‍රික්කයේ ලංකාපුර ප්‍රාදේශීය ලේකම් කොට්ඨාසයේ ඇති මෙම කුඹුරු ඉඩමට මහා පරිමාන සහල් මෝල් හිමියෙකු දහයියා ඇතුළු අපද්‍රව්‍ය බැහැර කරන බව ඊයේ අප හිරු ප්‍රවෘත්ති හරහා හෙළි කළා.\nරාත්‍රී කාලයේ මෙම දහයියා ගිනිතැබීමෙන් තවත් දැඩි පීඩාවකට ලක්වන බවයි ප්‍රදේශවාසීන් පැවසුවේ.\nමෙම මහජන පීඩාව ඊයේ අප අනාවරණය කිරීමත් සමග පොලිසිය, ප්‍රදේශීය ලේකම්වරයා, පරිසර අධිකාරියේ නිලධාරීන් ඇතුළු රාජ්‍ය නිලධාරීන් පිරිසක් අද එම ස්ථානය නිරීක්ෂණයට පැමිණියා.\nමෙම පරිසර විනාශය නිරීක්ෂණය කිරීමෙන් අනතුරුව පොලොන්නරු දිස්ත්‍රීක් පාර්ලිමේන්තු මන්ත්‍රී අමරකීර්ති අතුකෝරාල මහතා මෙලෙස අදහස් පළ කළා.",
       "URL": "https://www.hirunews.lk/252634/නිලධාරීන්ගේ-ඇස්-ඇරවූ-හිරු-cia-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2387"
}