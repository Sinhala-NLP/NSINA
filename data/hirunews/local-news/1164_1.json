{
       "Source": "hirunews",
       "Timestamp": "Tuesday, 17 May 2022 - 7:34",
       "Headline": "නිවාස අහිමිවූ මැති ඇමතිවරුන් 71කට තලවතුගොඩින් නිවාස",
       "News Content": "පසුගිය දා දිවයිනේ විවිධ ප්‍රදේශවල ඇති වූ කළහකාරී සහ ප්‍රචණ්ඩකාරී සිදුවීම්වලින් පාර්ලිමේන්තු මැති ඇමතිවරුන් 71 දෙනෙකුගේ නිවාස ඇතුළු දේපළවලට හානි සිදු වී තිබෙනවා.\nඒ අනුව කඩිනමින් ඔවුන්ට යලිත් නව නිවාස නිවාස ලබා දීමට රජය තීරණ කර ඇති බවටයි වාර්තා වන්නේ.\nතලවතුගොඩ ප්‍රදේශයේ නාගරික සංවර්ධන අධිකාරියට අයත් ඉඩමක මන්ත්‍රී නිවාස 100ක් ඉදි කරමින් පවතින අතර, ඒවා කඩිනමින් වැඩ අවසන් කොට නිවාස හානියට ලක් වූ මැති ඇමතිවරුන් හට ලබා දීමට තීරණය කර ඇති බව සඳහන්.\nපසුගිය දා ඇති වූ ප්‍රචන්ඩකාරී ක්‍රියා හේතුවෙන් ඇතැම් මහජන නියෝජිතයින්ගේ පවුල්වල ඥාතීන් තවමත් වෙන්ව සිටින බැවින් ඔවුන් අපහසුතාවට පත්ව ඇති බවටයි වාර්තා වන්නේ.\nඒ අනුවයි පාර්ලිමේන්තුවේ මැදිහත්වීමෙන් කඩිනමින් ඔවුන්ට නිවාස ලබා දීමට තීරණය කර ඇත්තේ.",
       "URL": "https://www.hirunews.lk/304540/නිවාස-අහිමිවූ-මැති-ඇමතිවරුන්-71කට-තලවතුගොඩින්-නිවාස",
       "Category": "Local News",
       "Parent URL": "https://www.hirunews.lk/local-news.php?pageID=1164"
}