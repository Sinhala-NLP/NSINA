{
       "Source": "hirunews",
       "Timestamp": "Tuesday, 29 December 2020 - 7:33",
       "Headline": "නිදහස් පක්ෂ විශේෂ මධ්‍යම කාරක සභාවක් හෙට",
       "News Content": "ශ්‍රී ලංකා නිදහස් පක්ෂයේ විශේෂ මධ්‍යම කාරක සභා රැස්වීමක් හෙට (30) රාත්‍රියේ පැවැත්විමට නියමිතයි.\nඒ පක්ෂ සභාපති, හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඑම රැස්විමේදී විශේෂයෙන් නිදහස් පක්ෂ ප්‍රාදේශීය මන්ත්‍රීවරුන් මුහුණ දෙන ගැටලු, වර්තමාන දේශපාලනික තත්ත්වය සහ පක්ෂයේ ප්‍රතිසංවිධාන කටයුතු ගැන සාකච්ඡා කරන බව නිදහස් පක්ෂයේ ජ්‍යෙෂ්ඨ උප සභාපති, මහාචාර්ය රෝහණ ලක්ෂ්මන් පියදාස හිරු ප්‍රවෘත්ති අංශයට සඳහන් කළා.\nමේ අතර, සමගි ජන බලවේගය, වෙනත් පක්ෂ සමඟ ඉදිරියේදි ගොඩනැගීමට නියමිත සන්ධානයේ මුලික කටයුතු සිදු කිරිම සඳහා දස දෙනෙකුගෙන් සමන්විත කමිටුවක් පත් කර තිබෙනවා.",
       "URL": "https://www.hirunews.lk/258207/නිදහස්-පක්ෂ-විශේෂ-මධ්‍යම-කාරක-සභාවක්-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2247"
}