{
       "Source": "hirunews",
       "Timestamp": "Saturday, 03 October 2020 - 13:22",
       "Headline": "ආදායම් උපයන්න සමෘද්ධි පවුල් ලක්ෂයකට සූර්ය පැනල",
       "News Content": "සූර්යබලය හරහා ජාතික විදුලි ජනන පද්ධතියට මෙගාවොට් 1500 ක් එක් කිරීම සම්බන්ධයෙන් විදුලිබල අමාත්‍යාංශයේදී ඊයේ(02) සාකච්ඡාවක් පවත්වා තිබෙනවා.\nවිදුලිබල අමාත්‍ය ඩලස් අලහප්පෙරුම, සූර්ය බල, සුළං හා ජල විදුලි ජනන ව්‍යාපෘති සංවර්ධන රාජ්‍ය අමාත්‍ය දුමින්ද දිසානායක, විදුලිබල මණ්ඩලයේ සභාපති විජිත හේරත් ඇතුලු පිරිසකගේ සහභාගීත්වයෙන් පැවති මෙම සාකච්ඡාවේදී මෙරට ස්ථාපිත ට්‍රාන්ස්ෆෝමර 30,000 අතරින් තෝරාගත් දස දහසක ප්‍රමාණයකට භූගත සූර්ය පැනල ස්ථාපිත කිරීමට තීරණය කෙරුණා.\nඑමෙන්ම තෝරාගත් සමෘද්ධි පවුල් ලක්ෂයකට වහලය මත සවිකළ හැකි සූර්ය පැනල සවි කිරීම පිළිබඳවද එහිදී අවධානය යොමුවී තිබෙනවා.",
       "URL": "https://www.hirunews.lk/251705/ආදායම්-උපයන්න-සමෘද්ධි-පවුල්-ලක්ෂයකට-සූර්ය-පැනල",
       "Category": "Local News",
       "Parent URL": "https://www.hirunews.lk/local-news.php?pageID=2414"
}