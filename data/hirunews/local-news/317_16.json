{
       "Source": "hirunews",
       "Timestamp": "Thursday, 25 May 2023 - 15:26",
       "Headline": "හදවතේ සිදුරේ සැත්කම හදවතම නතර කරලා",
       "News Content": "හදවතේ සිදුරක සැත්කමක් කිරීම සඳහා කොළබ රිජ්වේ ආර්යා ළමා රෝහලට ඇතුළත් කරන ලද අවුරුදු එකහමාරක් වයසැති මල් කැකුළක් ශල්‍යකර්මය කිරීමට පෙරම මිය ගොස් තිබෙනවා.\nඇය හදවතේ සිදුරේ සැත්කම කිරීම සඳහා වසරක පමණ කාලයක් පොරොත්තු ලේඛනයේ සිට ඇති බවයි වාර්තා වන්නේ.\nපසුගිය 18 දින ඇය සිය මව සමඟ ළමා රෝහලට ඇතුළත් වූයේ පෙරේදා (23) දින සැත්කම කිරීමේ අරමුණෙන්.\nඑහෙත් එදිනට සැත්කම් කිරීම සඳහා දින නියම වූ අවුරුදු 12ක් සහ අවුරුදු 22ක් වයසැති තවත් දෙදෙනෙකු සිට් බැවින් මෙම සැත්කම කිරීම එදින සිදු නොවූයේ ඇය පැය ගණනාවක්ම නිරාහාරව තැබීමෙන් බවයි පවුලේ ආරංචි මාර්ග සඳහන් කරන්නේ.\nපසුව ඇය විජලනයට පත් වී දැඩි අපහසුතාවෙන් සිටීම නිසා එදින සවස 5ට පමණ රෝහලේ දැඩි සත්කාර ඒකකයට ඇතුළත් කර තිබෙනවා.\nඑහෙත් එදින සවස 6 පමණ වන විට ඇය මිය ගොස් ඇති බවයි සඳහන් වන්නේ.",
       "URL": "https://www.hirunews.lk/336198/හදවතේ-සිදුරේ-සැත්කම-හදවතම-නතර-කරලා",
       "Category": "Local News",
       "Parent URL": "https://www.hirunews.lk/local-news.php?pageID=317"
}