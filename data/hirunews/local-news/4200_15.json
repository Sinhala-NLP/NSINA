{
       "Source": "hirunews",
       "Timestamp": "Sunday, 26 November 2017 - 9:55",
       "Headline": "රත්‍රං සමඟ ඉන්දීය ජාතික කාන්තාවක් අත්අඩංගුවට",
       "News Content": "නීතිවිරෝධී අයුරින් ඉන්දියාවේ චෙන්නායි නුවර බලා රත්‍රං රැගෙන යාමට උත්සාහ කළ ඉන්දීය ජාතික කාන්තාවක් ගුවන් තොටුපල රේගුව අත්අඩංගුවට ගෙන තිබෙනවා.\nශ්‍රී ලංකන් ගුවන් සේවයට අයත් යානයකින් ඊයේ රාත්‍රියේ චෙන්නායි බලා යාමට පැමිණි ඇයගේ ගමන් මල්ලේ සඟවා තිබූ ග්‍රෑම් 114.28 ක රත්‍රං කැබලි දෙකක් මෙලෙස සොයාගෙන ඇති බව සඳහන්.\nරුපියල් හය ලක්ෂ 28,540 ක වටිනාකමකින් යුත් එම රන් කැබලි රාජසන්තක කර ඇති අතර, සැකකාරිය රුපියල් දසදහසක දඩයක් මත මුදාහැර තිබෙනවා.",
       "URL": "https://www.hirunews.lk/176945/රත්‍රං-සමඟ-ඉන්දීය-ජාතික-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4200"
}