{
       "Source": "hirunews",
       "Timestamp": "Wednesday, 20 January 2021 - 8:19",
       "Headline": "නැගෙනහිර පර්යන්තය රැක ගන්න වෘත්තීය සමිති 9කින් ඒකාබද්ධ නිවේදනයක්",
       "News Content": "කොළඹ වරායේ නැගෙනහිර පර්යන්තයේ සංවර්ධනය මුල් කර ගනිමින් ජාතික වශයෙන් බරපතල මට්ටමේ අර්බුදයක් නිර්මාණය වෙමින් පවතින බව වෘත්තීය සමිති 09ක් ඒකාබද්ධව නිවේදනයක් නිකුත් කරමින් සඳහන් කළා.\nඑම පර්යන්තයේ කොටසක් සංවර්ධනය කර ඇති අතර, ඉතිරි කොටස සංවර්ධනය කිරීම සඳහා ඇස්තමේන්තු කළ මුදල ඩොලර් මිලියන 486ක්.\nවෘත්තීය සමිති ඒකාබද්ධ ප්‍රකාශය මගින් දක්වා ඇත්තේ මෙම කොටස සංවර්ධනය කිරීම  සඳහා අවශ්‍ය තාක්ෂණය, දැනුම මෙන්ම අත්දැකීම් ද වරාය සතු වන බවයි.\nඑසේ තිබියදී මෙම පර්යන්තයේ සියයට 49ක කොටසක් අවුරුදු 35ක කාලයකට ඩොලර් මිලියන 700ක් සඳහා ඉන්දියාවේ අදානි හා ඔවුන් සමඟ සම්බන්ධ වන වෙනත් සමාගමකට විකුණා දැමීමේ යෝජනාවේ කිසිදු ආර්ථික වැදගත්කමක් නොමැති බවයි ඔවුන් පෙන්වා දෙන්නේ.\nමේ හේතුව නිසා රජය අදාල යෝජනාව ඉවත් කර ගත යුතු බවයි වෘත්තීය සමිති ඒකාබද්ධ ප්‍රකාශයේ දැක්වෙන්නේ.",
       "URL": "https://www.hirunews.lk/260180/නැගෙනහිර-පර්යන්තය-රැක-ගන්න-වෘත්තීය-සමිති-9කින්-ඒකාබද්ධ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=2201"
}