{
       "Source": "hirunews",
       "Timestamp": "Saturday, 07 August 2021 - 17:02",
       "Headline": "ප්‍රදේශ කිහිපයකට හෙට දිනයේත් වැසි",
       "News Content": "බස්නාහිර සහ සබරගමුව පළාත්වල හා මහනුවර, නුවරඑළිය, ගාල්ල සහ මාතර දිස්ත්‍රික්කවල ඇතැම් ස්ථානවලට හෙට දිනයේදී වැසි ඇති විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම එම ප්‍රදේශවලට මිලිමීටර් 75කට වැඩි තරමක තද වැසි ද ඇති විය හැකියි.\nවයඹ පළාතේ ද වැසි වාර කිහිපයක් ඇති විය හැකි අතර ඌව පළාතේ සහ අම්පාර, මුලතිව් හා මඩකලපුව දිස්ත්‍රික්කවල සවස් කාලයේදී හෝ රාත්‍රී කාලයේදී වැසි මෙන්ම ගිගුරුම් සහිත වැසි ද ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/279127/ප්‍රදේශ-කිහිපයකට-හෙට-දිනයේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1769"
}