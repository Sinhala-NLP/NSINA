{
       "Source": "hirunews",
       "Timestamp": "Wednesday, 27 September 2023 - 14:13",
       "Headline": "දසුන්ගෙන් ක්‍රීඩා ලෝලීන්ට පොරොන්දුවක්",
       "News Content": "ශ්‍රී ලාංකික ක්‍රීඩා ලෝලීන්ට ලෝක කුසලාන තරගාවලියේදී ගෞරවයක් ලබාදීමට අපේක්ෂා කරන බව ශ්‍රී ලංකා එක්දින නායක දසුන් ශානක පවසනවා.\nලෝක කුසලාන එක්දින තරගාවලිය සඳහා දිවයිනෙන් පිටත්ව යාමට පෙර මාධ්‍ය වෙත අදහස් දක්වමින් ඔහු මේ බව කියා සිටියා.\nශ්‍රී ලංකා ක්‍රිකට් කණ්ඩායම එක් දින ලෝක ශූරතා තරගාවලිය සදහා සහභාගී වීමට ඊයේ (26) දින රාත්‍රී කටුනායක ගුවන් තොටුපොළෙන් ඉන්දියාව බලා පිටත්ව ගොස් තිබෙනවා.\nනිලධාරීන් , පුහුණුකරුවන් , ක්‍රීඩකයින් ඇතුළු 35 දෙනෙකුගෙන් යුතු පිරිසක් මේ සදහා කටුනායක ගුවන් තොටුපොළ වෙත පැමිණ සිටි බවත් සඳහන් වෙනවා.",
       "URL": "https://www.hirunews.lk/349551/දසුන්ගෙන්-ක්‍රීඩා-ලෝලීන්ට-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4"
}