{
       "Source": "hirunews",
       "Timestamp": "Saturday, 27 February 2021 - 11:10",
       "Headline": "ගම්පහ දිස්ත්‍රික් මහජන සෞඛ්‍ය පරීක්ෂකවරුන් යළි සේවයට වාර්තා කරයි",
       "News Content": "ගම්පහ දිස්ත්‍රික්කය තුල එන්නත්කරණ සේවා වලින් ඉවත් වූ මහජන සෞඛ්‍ය පරීක්ෂකවරුන් යළි සේවයට වාර්තා කර තිබෙනවා.\nඒ තම ඉල්ලීම්වලට සෞඛ්‍ය අමාත්‍යාංශය ලිඛිතව විසඳුම් ලබාදීම හේතුවෙන්.\nගම්පහ දිස්ත්‍රික් මහජන සෞඛ්‍ය පරීක්ෂකවරුන් අද පෙරවරුවේ සිට වෘත්තීය ක්‍රියාමාර්ගයක් ආරම්භ කරනු ලැබුවේ එන්නත් ලබාදීම සඳහා යොදාගැනෙන මධ්‍යස්ථාන ප්‍රමාණය අඩු කිරීමේ තීරණයට සහ එන්නත්කරණ ක්‍රියාවලිය නිසි පරිදි සිදුනොකිරීමට විරෝධය දක්වමින්.\nකෙසේ නමුත් අදාළ ක්‍රියාවලිය ක්‍රමවත් කරන බව සෞඛ්‍ය අමාත්‍යාංශය මගින් ලිඛිතව දැනුම් දීමෙන් අනතුරුවයි මහජන සෞඛ්‍ය පරීක්ෂකවරුන් යළි සේවයට වාර්තා කර ඇත්තේ.",
       "URL": "https://www.hirunews.lk/263807/ගම්පහ-දිස්ත්‍රික්-මහජන-සෞඛ්‍ය-පරීක්ෂකවරුන්-යළි-සේවයට-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2122"
}