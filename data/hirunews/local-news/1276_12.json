{
       "Source": "hirunews",
       "Timestamp": "Wednesday, 23 March 2022 - 13:12",
       "Headline": "ඉන්ධන හිඟය තවත් දින දෙකක්  (වීඩියෝ)",
       "News Content": "ඉන්ධන හිඟය තවත් දින දෙකකින් පසු අඩුවනු ඇති බව ඛනිජ තෙල් නීතිගත සංස්ථාවේ සභාපති සුමිත් විජේසිංහ ප්‍රකාශ කළා.\nකෙසේ වෙතත් අද දිනයේදීත් ඇතැම් ප්‍රදේශවල ඉන්ධන පිරවුම්හල් අසල පෝලිම් දක්නට ලැබුණු බවයි හිරු වාර්තාකරුවන් සඳහන් කළේ.\nඑහෙත් ඛනිජ තෙල් නීතිගත සංස්ථාවේ සභාපතිවරයා හිරු ප්‍රවෘත්ති අංශය සමඟ සම්මුඛ සාකච්ජාවකට එක්වෙමින් කියා සිටියේ, පාරිභෝගිකයින් විසින් කෑන් සඳහා ඉන්ධන රැස් කිරීම තුළින් හිඟයක් නිර්මාණය වෙමින් පවතින බවයි.\nමේ අතර, ගෑස් හිඟය ද තවමත් පහව ගොස් නැහැ.\nපාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න ප්‍රකාශ කළේ, ඉදිරි දිනවල දී ගෑස් නෞකා කිහිපයක් මෙරටට ළඟා වීමට නියමිත බවයි.\nඑවන් පසුබිමක් තුළ නුවරඑළිය ප්‍රදේශයට ලාෆ් ගෑස් ප්‍රවාහනය කරමින් තිබූ ලොරි රථයක් නතර කොට පාරිභෝගිකයින් එම ස්ථානයේදී ම ගෑස් මිල දී ගත් බවයි ප්‍රදේශයේ හිරු වාර්තාකරු සඳහන් කළේ.\nපසු ව එම ස්ථානයට පොලිසිය ද පැමිණි අතර, එහි දී උණුසුම් තත්ත්වයක් ද හට ගැනුණා.",
       "URL": "https://www.hirunews.lk/300183/ඉන්ධන-හිඟය-තවත්-දින-දෙකක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1276"
}