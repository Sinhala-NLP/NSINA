{
       "Source": "hirunews",
       "Timestamp": "Saturday, 16 January 2021 - 20:34",
       "Headline": "ශ්‍රී ලංකාවේ කොරෝනා මරණ 256 දක්වා ඉහළට - තවත් ආසාදිතයන් 372ක් හමුවෙයි",
       "News Content": "ශ්‍රී ලංකාවෙන් තවත් කොරෝනා ආසාදිත මරණයක් වාර්තාවී තිබෙනවා.\nඒ අනුව මෙරටින් වාර්තාවන සමස්ත මරණ සංඛ්‍යාව 256ක්.\nමියගොස් ඇත්තේ ඇතුල්කෝට්ටේ ප්‍රදේශයේ පදිංචිව සිටි 82 හැවිරිදි කාන්තාවක්.\nඇය කොළඹ ජාතික රෝහලේ සිට කොවිඩ් 19 ආසාදිතයෙකු ලෙස හඳුනා ගැනීමෙන් පසු බෝවන රෝග විද්‍යා ආයතනයට මාරුකර යවා තිබුණා.\nඑහිදී අද මියගොස් ඇති මෙම කාන්තාවගේ මරණයට හේතුව ලෙසට දැක්වෙන්නේ කොවිඩ් 19 ආසාදනය සමග උග්‍රවූ හෘද රෝගයක්.\nමේ අතර මෙරටින් තවත් කොරෝනා වෛරස් ආසාදිතයන් 372ක් ද වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව සටහන් වන්නේ 52309ක් ලෙසටයි.",
       "URL": "https://www.hirunews.lk/259885/ශ්‍රී-ලංකාවේ-කොරෝනා-මරණ-256-දක්වා-ඉහළට-තවත්-ආසාදිතයන්-372ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2208"
}