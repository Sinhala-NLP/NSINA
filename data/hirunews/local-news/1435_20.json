{
       "Source": "hirunews",
       "Timestamp": "Monday, 10 January 2022 - 16:30",
       "Headline": "කොටදෙනියාවේ ළමයින් දෙදෙනා ගැන අධිකරණයෙන් නියෝගයක්",
       "News Content": "දින 43කට වැඩි කාලයක් අතුරුදන්ව සිටියදී හමුවූ කොටදෙනියාව ප්‍රදේශයේ පිරිමි ළමයින් දෙදෙනා තවදුරටත් මාකොළ - මාසෙවන ළමා රැදවුම් මධ්‍යස්ථානයේ රදවා තබන ලෙසට, අධිකරණය විසින් අද (10) දින නියෝග කළා.\nඒ, ඊට අදාළ නඩුව අද (10) දින මිනුවන්ගොඩ දිසා අධිකරණය හමුවේ කැදවූ අවස්ථාවේදියි.\nපසුගිය වසරේ නොවැම්බර් 23 වන දා අතුරුදන් වූ මෙම දරුවන් දෙදෙනා මීරිගම නගරයේ වෙළඳසැළක සිටියදී එහි හිමිකාරිනිය විසින් හඳුනාගෙන පසුගිය 6 වන දා සොයා ගනු ලැබුවා.\nපසුව පොලීසිය ඔවුන් මාකොළ ළමා රැදවුම් මධ්‍යස්ථානයට යොමු කළ අතර, ඉන් අනතුරුවයි යළිත් අද දින නඩු විභාගය සඳහා ඔවුන් ඉදිරිපත් කරනු ලැබුවේ.\nඑහිදී අධිකරණය නියෝග කළේ, ළමයින් දෙදෙනා තවදුරටත් රැදවුම් මධ්‍යස්ථානයේ රදවා තබන ලෙසයි.\nනඩුව වැඩිදුර විභාගය මාර්තු 7 වන දා දක්වා කල් තබනු ලැබුවා.",
       "URL": "https://www.hirunews.lk/293569/කොටදෙනියාවේ-ළමයින්-දෙදෙනා-ගැන-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1435"
}