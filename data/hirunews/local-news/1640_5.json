{
       "Source": "hirunews",
       "Timestamp": "Saturday, 09 October 2021 - 7:37",
       "Headline": "උසස් ම රියැලිටි වින්දනයේ හරවත් හැරවුම් ලක්ෂය \"හිරු ස්ටාර් Season 03\" අද ඇරඹෙයි (වීඩියෝ)",
       "News Content": "උසස් ම රියැලිටි වින්දනයේ හරවත් හැරවුම් ලක්ෂය \"හිරු ස්ටාර් Season 03\" අදින් ඇරඹෙනවා.\nහිරු ටී.වී. ඔස්සේ අද (09) සිට සෑම සෙනසුරාදා සහ ඉරිදාම රාත්‍රි 7.30 ට \"හිරු ස්ටාර් Season 03\" සජීවීකරණය කිරීමට දැනටමත් සියලු කටයුතු සූදානම්.\nමුළු ලොවම ඉදිරියේ නොබියව සජීවීව තරඟ වැදීමට මෙන්ම දක්ෂතාවයම විජයග්‍රහණය කරවන මෙරට සුවිශේෂීම රියැලිටි වැඩසටහන හිරු ස්ටාර් ආරම්භ වූයේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nවිශිෂ්ඨ අනාගතයකට පසුබිම තනන ජීවිතය වෙනස් කරන වේදිකාවේ \"හිරු ස්ටාර් Season 03\" අද ඇරඹෙන්නේ මුහුණට මුහුණ තරඟ වටයෙන්.\nපෙර සේම මෙවරත් සජීවි ගායනයේ විප්ලවීය හැරවුම්කරු තීරණය කරන්නේ ඔබයි.\nඒ අනුව උත්තරීතර ජනතා පරමාධිපත්‍ය තහවුරු කර ගැනීමට හිරු ස්ටාර් ජංගම දුරකතන යෙදවුම ඩවුන්ලෝඩ් කර ඔබට එක්විය හැකියි.",
       "URL": "https://www.hirunews.lk/284489/උසස්-ම-රියැලිටි-වින්දනයේ-හරවත්-හැරවුම්-ලක්ෂය-හිරු-ස්ටාර්-season-03-අද-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1640"
}