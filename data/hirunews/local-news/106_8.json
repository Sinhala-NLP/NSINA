{
       "Source": "hirunews",
       "Timestamp": "Friday, 11 August 2023 - 16:26",
       "Headline": "ජෝ බයිඩ්න්ගෙන් චීනයේ ආයෝජනය කරන තාක්ෂනික සමාගම්වලට තහනමක්",
       "News Content": "ජනාධිපති ජෝ බයිඩ්න් චීනයේ අයෝජනය කරන ඇමරිකානු තාක්ෂණික සමාගම්වලට තහනමක් පනවා තිබෙනවා. පරිගණක දත්ත, තාක්ෂණික මෙහෙයුම් ආදිය සිදු කෙරෙන සමාගම්වලටයි ඔහු මෙම තහනම් පනවා ඇත්තේ.\nඊට අදාළ විධායක නියෝගයකටද අත්සන් තැබීමටයි ඔහු කටයුතු කළේ.\nඇමරිකානු රහස් චීනය ලබාගැනීම වළක්වාගැනීමේ අරමුණින් ජෝ බයිඩ්න් ජනාධිපතිවරයා මෙම තීරණය ගෙන ඇති බව විදෙස් මාධ්‍ය ප්‍රකාශ කළා.\nකෙසේ වෙතත්, වර්තමානයේ චීනයේ ආර්ථික තත්වය අයහපත් අතට හැරෙමින් පැවතීම හේතුවෙන් තමන් මෙම තීරණය ගත් බවයි ජනාධිපති ජෝ බයිඩ්න් ඊයේ පැවති සමුළුවකට එක්වෙමින් පවසා සිටියේ.",
       "URL": "https://www.hirunews.lk/344453/ජෝ-බයිඩ්න්ගෙන්-චීනයේ-ආයෝජනය-කරන-තාක්ෂනික-සමාගම්වලට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=106"
}