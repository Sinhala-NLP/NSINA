{
       "Source": "hirunews",
       "Timestamp": "Saturday, 26 December 2015 - 15:11",
       "Headline": "විසුරුවාහැර නොමැති නගර සභාවල කාලය දීර්ඝ කෙරේ",
       "News Content": "මෙතෙක් විසුරුවා හැර නොමැති සියලූම නගර සභාවල නිල කාලය තවත් මාස 6කින් දීර්ඝ කිරීමට තීරණය කර ඇති බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව සඳහන් කළේ ශ්‍රී ජයවර්ධනපුර කෝට්ටේ මහනගර සභාව සංවිධානය කළ පාසල් ළමයින් සඳහා අභ්‍යාස පොත් ප්‍රදානය කිරීමේ උත්සවයකට එක්වෙමින්.\nඅග්‍රාමාත්‍යවරයා සමඟ පසුගිය දා පැවැති සාකච්ඡාවකින් අනතුරුව මෙම තීරණයට එළඹුණු බවයි ජනාධිපතිවරයා වැඩිදුරටත් සඳහන් කළේ.\nපළාත් පාලන මැතිවරණ ක්‍රමයේ ඉදිරි සංශෝධන වෙනුවෙන් මෙම තීරණය ගත් බව ද ජනාධිපතිවරයා ප්‍රකාශ කලා.\nමේ වනවිට විසුරුවා හැර තිබෙන පළාත් පාලන ආයතනවල සිදුව තිබෙන්නේ විසුරුවා හැරීමක් නොව නිල කාලය අවසන්වීමක් පමණක් බවද ජනාධිපති මෛත්‍රීපාල සිරිසේන සඳහන් කළා.\nපළාත් පාලන ආයතනවල විෂය ක්ෂේත්‍රය කිසිදු අයුරිකින් සීමා නොවන බව සඳහන් කළ ජනාධිපති මෛත්‍රීපාල සිරිසේන ඒවායේ කාර්යක්ෂමතාවය රඳා පවතින්නේ මහජන නියෝජිතයන් මත බවද එහිදී කියාසිටියා.",
       "URL": "https://www.hirunews.lk/122838/විසුරුවාහැර-නොමැති-නගර-සභාවල-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5234"
}