{
       "Source": "hirunews",
       "Timestamp": "Wednesday, 30 November 2022 - 16:37",
       "Headline": "කෘෂිකර්ම අමාත්‍යාංශයේ අතිරේක නිලධාරින් වෙනත් ආයතනයකට අනුයුක්ත කරන්නැයි දැනුම්දීමක්",
       "News Content": "කෘෂිකර්ම අමාත්‍යාංශයේ අතිරේක මාණ්ඩලික නිලධාරින් සියලුදෙනා කඩිනමින් වෙනත් ආයතන වෙත අනුයුක්ත කරන්නැයි විෂය භාර අමාත්‍ය මහින්ද අමරවීර රාජ්‍ය පරිපාලන ස්වදේශ කටයුතු පළාත් සභා හා පළාත් පාලන අමාත්‍යාංශයේ ලේකම්වරයාට ලිඛිතව දැනුම්දී තිබෙනවා.\nවියදම් කළමනාකරණය පිළිබඳ රාජ්‍ය ප්‍රතිපත්තිය මුල් කර ගනිමින් අමාත්‍යවරයා මෙම දැනුම්දීම සිදුකර ඇති බවයි කෘෂිකර්ම අමාත්‍යාංශය සඳහන් කළේ.\nපොහොර රාජ්‍ය අමාත්‍යාංශය, පශු සම්පත් රාජ්‍ය අමාත්‍යාංශය හා කෘෂිකර්ම අමාත්‍යාංශය වශයෙන් මීට පෙර අමාත්‍යාංශය පැවතුණු නමුත් වර්තමානයේ තනි අමාත්‍යාංශයක් ලෙස පැවතිය ද මින් පෙර පැවති ආකාරයටම අමාත්‍යාංශය සඳහා වෙනමම පත් කළ නිලධාරින් සේවයේ යෙදී සිටින බවයි කෘෂිකර්ම අමාත්‍යවරයා පෙන්වා දී ඇත්තේ.\nමේ හේතුවෙන් අමතර මාණ්ඩලික නිලධාරින් සඳහා වාහන, ඉන්ධන සැපයීමට සිදුව ඇති බව ද සඳහන්.",
       "URL": "https://www.hirunews.lk/321661/කෘෂිකර්ම-අමාත්‍යාංශයේ-අතිරේක-නිලධාරින්-වෙනත්-ආයතනයකට-අනුයුක්ත-කරන්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=697"
}