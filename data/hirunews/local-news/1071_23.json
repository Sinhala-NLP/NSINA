{
       "Source": "hirunews",
       "Timestamp": "Friday, 24 June 2022 - 13:21",
       "Headline": "වත්තල වෙඩි තැබීමට ඔත්තු බැලූ තරුණයන් දෙදෙනෙකු අත්අඩංගුවට",
       "News Content": "වත්තල - ඇලකන්ද ප්‍රදේශයේදී 23 හැවිරිදි තරුණයෙකු වෙඩි තබා ඝාතනය කිරීමේ සිද්ධියට අදාළව ඔත්තු බැලූ තරුණයින් දෙදෙනෙකු වත්තල පොලිසිය අත්අඩංගුවට ගෙන තිබෙනවා.\nපසුගිය 14 වැනිදා යතුරුපැදියකින් ආයුධ සන්නද්ධව පැමිණි දෙදෙනෙකු මෙම වෙඩි තැබීම සිදු කර තිබූ අතර, සිද්ධියෙන් ජීවිතක්ෂයට පත්වුණේ මට්ටක්කුලිය - අලිවත්ත ප්‍රදේශයේ පදිංචිකරුවෙක්.\nඅත්අඩංගුවට ගත් එක් තරුණයෙකු ඝාතනයට ලක්වූ තරුණයා ශරීර සුවතා මධ්‍යස්ථානයක සිට පිටතට පැමිණෙද්දී ඔත්තු බලා එම තොරතරු තොරතුරු වෙඩික්කරුවන්ට ලබා දී ඇති බවට, හෙළි වී තිබෙනවා.\nඅත්අඩංගුවට ගත් අනෙක් තරුණයා ත්‍රීරෝද රථයකින් ඝාතනයට පහසුකම් සලසා ඇති බවට යි අනාවරණ වී ඇත්තේ.\n24 සහ 27 යන වයස්වල පසු වන සැකකරුවන්ගෙන් රැඳවුම් නියෝග මත තවදුරටත් ප්‍රශ්න කෙරෙනවා.\nමෙතෙක් ඝාතනය සිදු කළ වෙඩික්කරුවන් දෙදෙනා අත්අඩංගුවට ගෙන නැහැ.",
       "URL": "https://www.hirunews.lk/308056/වත්තල-වෙඩි-තැබීමට-ඔත්තු-බැලූ-තරුණයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1071"
}