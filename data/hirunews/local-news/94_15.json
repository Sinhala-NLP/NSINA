{
       "Source": "hirunews",
       "Timestamp": "Wednesday, 16 August 2023 - 11:05",
       "Headline": "චීනයේ උපත් අනුපාතය දශක 6 පසු පහළට",
       "News Content": "දශක 6කට පසු චීනයේ උපත් අනුපාතිකය පහළ ගොස් තිබෙනවා.\nඒ අනුව 2022 වසර වන විට එරට උපත් අනුපාතිකය සියයට 1 සිට දශම 0.9 දක්වා පහත වැටී ඇති බවයි විදෙස් මාධ්‍ය වාර්තා කළේ.\nමීට පෙර එරට උපත් අනුපාතිකය පැවතියේ සියයට 1යි දශම 3ක් ලෙසයි. ඒ අනුව දකුණු කොරියාව, තායිවානය, හොංකොං සහ සිංගප්පූරුව ආදී කලාපයේ රටවල් අතුරින් පහළම උපත් අනුපාතිකය දැක්වෙන්නේ චීනයේයි.\nආර්ථික දුෂ්කරතා, කාන්තාවන් වැඩිපුර රැකියා සඳහා යොමු වීම, අධ්‍යාපනය දියුණු වීම සහ දරුවන් සෑදීමේදී ඇති වන දුෂ්කරතා හේතුවෙන් එරට උපත් අනුපාතිකය අඩු වී ඇති බවයි විශ්ලේෂකයන් පෙන්වා දෙන්නේ.",
       "URL": "https://www.hirunews.lk/344985/චීනයේ-උපත්-අනුපාතය-දශක-6-පසු-පහළට",
       "Category": "Local News",
       "Parent URL": "https://www.hirunews.lk/local-news.php?pageID=94"
}