{
       "Source": "hirunews",
       "Timestamp": "Friday, 12 May 2023 - 14:18",
       "Headline": "නිදහස් පක්ෂයේ මහලේකම් දයාසිරි හෙළා දකිමින් ජාතික සංවිධායක දුමින්දගෙන් ලිපියක්",
       "News Content": "ශ්‍රී ලංකා නිදහස් පක්ෂයේ මහලේකම් දයාසිරි ජයසේකරගේ ක්‍රියා කලාපය හෙලා දකිමින් එම පක්ෂයේ ජාතික සංවිධායක දුමින්ද දිසානායක, පක්ෂ සභාපති හිටපු ජනාධිපති මෛත්‍රීපාල සිරිසේන වෙත ලිපියක් යොමුකර තිබෙනවා.\nපිටු 8 කින් යුත් එම ලිපියෙන්, මහලේකම් සහ පක්ෂ සංවිධායකවරයෙකු දයාසිරි ජයසේකර අතර පසුගියදා සිදුවූ දුරකථන සංවාදය පිළිබඳව ද සිහිපත් කර තිබීම විශේෂත්වයක්.\nඑම සංවාදයේදී මහලේකම්වරයා තමන්ව දෝෂ දර්ශනයට ලක් කිරීම අරුමයක් නොවන බවයි පාර්ලිමේන්තු මන්ත්‍රී දුමින්ද දිසානායක සිය ලිපියෙන් පෙන්වා දී ඇත්තේ.\nඑසේම, අදාළ ලිපියේ පෙන්වා දී ඇති කරුණු පක්ෂයේ දේශපාලන මණ්ඩලයට සහ මධ්‍යම කාරක සභාවට යොමුකරන ලෙස ද ඔහු, පක්ෂ සභාපති හිටපු ජනාධිපති මෛත්‍රීපාල සිරිසේනගෙන් වැඩිදුරටත් ඉල්ලා තිබෙනවා.",
       "URL": "https://www.hirunews.lk/334976/නිදහස්-පක්ෂයේ-මහලේකම්-දයාසිරි-හෙළා-දකිමින්-ජාතික-සංවිධායක-දුමින්දගෙන්-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=349"
}