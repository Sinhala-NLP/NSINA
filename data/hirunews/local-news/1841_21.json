{
       "Source": "hirunews",
       "Timestamp": "Sunday, 04 July 2021 - 18:58",
       "Headline": "බන්දුලගෙන් බදු විමුක්ති පැකේජයක් (වීඩියෝ)",
       "News Content": "ඉදිරියේදී රටේ ආර්ථික අර්බුදයට පිලියමක් ලෙස ආයෝජන ප්‍රවර්ධන බදු විමුක්ති සහන පැකේජයක් හඳුන්වා දෙන බව වෙළඳ අමාත්‍ය ආචාර්ය බන්දුල ගුණවර්ධන ප්‍රකාශ කළා.\nඔහු මේ බව ප්‍රකාශ කළේ ජා-ඇල ප්‍රදේශයේ පැවති උත්සවයකට එක්වෙමින්.\nමේ අතර, සුඛෝපභෝගි විදුලි උපකරණ ආනයනය අත්හිටුවීම කෙරෙහි රජයේ අවධානය යොමුව ඇති බව වාර්තා වනවා.\nඒ කොරෝනා අවදානමත් සමඟ රට තුල උද්ගතව ඇති ආර්ථික පීඩනය සැලකිල්ලට ගනිමින්.\nමේ සම්බන්ධයෙන් දීර්ඝ ලෙස සාකච්ඡා කරමින් පවතින අතර ඉදිරියේදී ඊට අදාළ ගැසට් නිවේදනය නිකුත් වෙනු ඇති බවයි රජයේ ඉහළ පෙලේ ආරංචි මාර්ග සඳහන් කළේ.\nඅදාළ සීමා පැනවෙන දිනය සහ ඒවා බලපැවැත්වෙන කාලය තවමත් තීරණය කර නැහැ.\nමේ අතර, දැනට මෝටර් වාහන ආනයනය සඳහා පනවා ඇති තහනම තවදුරටත් දීර්ඝ වන බව සඳහන්.\nපවතින විදේශ විනිමය සංචිත හිගය තවදුරටත් වර්ධනය වීම වළක්වා ගැනීම සඳහා මෙම තීරණ ගැනෙන බව මහබැංකුව ප්‍රකාශ කර තිබුණා.\nකෙසේ වෙතත් හිරු ප්‍රවෘත්ති අංශය කළ විමසීමකදී මුදල් රාජ්‍ය අමාත්‍ය අජිත් නිවාඩ් කබ්රාල් ප්‍රකාශ කළේ සුඛෝපභෝගි භාණ්ඩ ආනයනය අත්හිටුවීම සම්බන්ධයෙන් පළ වන වාර්තා අසත්‍ය බවයි.\nමෙතෙක් එවැනි තීරණයකට එළඹ නොමැති බව ද ඔහු කියා සිටියා.",
       "URL": "https://www.hirunews.lk/276068/බන්දුලගෙන්-බදු-විමුක්ති-පැකේජයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1841"
}