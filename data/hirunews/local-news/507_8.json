{
       "Source": "hirunews",
       "Timestamp": "Tuesday, 28 February 2023 - 13:54",
       "Headline": "හෙට දිනයේ සියලු ම බැංකු කටයුතු අකර්මන්‍ය වෙයි ද?",
       "News Content": "ලංකා බැංකු සේවක සංගමය නියෝජනය කරන බැංකුවල වර්ජනයක් ක්‍රියාත්මක වන බව වාර්තා වනවා.\nඒ, හෙට (01) දිනයේ සිදු වීමට නියමිත දීප ව්‍යාප්ත වැඩවර්ජන මාලාවට සමගාමී ව යි.\nමේ අතර, එම සංගමය නියෝජනය නො කරන බැංකු ද මෙම වර්ජනයට එක්වීමට සාකච්ඡා කරමින් සිටින බව යි එහි සභාපති චන්න දිසානායක අවධාරණය කළේ.\nඅද පැවති මාධ්‍ය හමුවකට එක්වෙමින් ඔහු මේ බව සඳහන් කළ අතර, එහි දී සභාපතිවරයා වැඩිදුරටත් සඳහන් කර සිටියේ, හෙට දිනයේ දී දිවයිනේ සියලු ම බැංකුවල බැංකු කටයුතු අකර්මන්‍ය වනු ඇති බව යි.\nරජයේ ආසාධාරණ බදු ප්‍රතිපත්තියට එරෙහි ව මෙම වර්ජනය ක්‍රියාත්ක කරන බව සඳහන් කළ සභාපතිවරයා, තවත් ක්ෂේත්‍ර රැසක වෘත්තිය සංගම් මෙම වර්ජනය සඳහා එක් වන බව ද පවසා සිටිනවා.",
       "URL": "https://www.hirunews.lk/328588/හෙට-දිනයේ-සියලු-ම-බැංකු-කටයුතු-අකර්මන්‍ය-වෙයි-ද",
       "Category": "Local News",
       "Parent URL": "https://www.hirunews.lk/local-news.php?pageID=507"
}