{
       "Source": "hirunews",
       "Timestamp": "Wednesday, 10 March 2021 - 14:28",
       "Headline": "රුපියල් දහසේ වතු කම්කරු වැටුප් ගැසට් පත්‍රය නිකුත් වෙයි(වීඩියෝ)",
       "News Content": "වතු කම්කරුවන්ගේ දෛනික වැටුප රුපියල් දහසක් ලෙස ප්‍රකාශයට පත් කිරීමට අදාළ ගැසට් නිවේදනය නිකුත් කර තිබෙනවා.\nපඩි පාලක සභා ආඥා පනතේ විධි විධානයන්ට අනුව කම්කරු අමාත්‍යාංශ ලේකම්වරයා විසිනුයි මෙම ගැසට් පත්‍රය නිකුත් කර ඇත්තේ.\nඑය මේ මස 5 වන දා සිට බල පැවැත්වෙනවා.\nමෙම ගැසට් පත්‍රයට අනුව අවම දෛනික වේතනය රුපියල් 900ක් ලෙස ප්‍රකාශයට පත් කර ඇති අතර රුපියල් 100ක සහන දීමනාවක් ඊට එක්කර තිබෙනවා.\nඒ අනුව මෙම තීරණය තේ වැවීමේ හා සැසදීමේ කර්මාන්ශාලා සේවකයන්ට මෙන්ම රබර් වැවීමේ සහ දළ රබර් නිපදවීමේ කර්මාන්තවලද වලංගු බවයි මෙම ගැසට් නිවේදනයේ දැක්වෙන්නේ.",
       "URL": "https://www.hirunews.lk/264932/රුපියල්-දහසේ-වතු-කම්කරු-වැටුප්-ගැසට්-පත්‍රය-නිකුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}