{
       "Source": "hirunews",
       "Timestamp": "Monday, 18 November 2019 - 10:05",
       "Headline": "මෝටර් රථයක් ප්‍රපාතයකට පෙරලීමෙන් අයෙක් මරුට - තුන්දෙනෙකු රෝහලේ",
       "News Content": "බදුල්ල - රිල්පොල මාර්ගයේදී මෝටර් රථයක් අඩි 300 ක් පමණ ප්‍රපාතයකට පෙරළීමෙන් පුද්ගලයෙකු මියගොස් තවත් තුන්දෙනෙකු බරපතල තුවාල ලබා රෝහල් ගත කර තිබෙනවා.\nමැතිවරණ ජයග්‍රහණය සමරා ඊයේ රාත්‍රියේ සිය නිවෙස් වෙත යමින් සිටියදී ඔවුන් මෙම අනතුරට ලක්ව ඇති බවයි පොලීසිය කියා සිටියේ.\nඅනතුරෙන් මියගොස් ඇත්තේ 48 හැවිරිදි රිල්පොල - ඉලුක්තැන්න ප්‍රදේශයේ පදිංචි පුද්ගලයෙකු වන අතර ඔහු බදුල්ල ශ්‍රී ලංගම ඩිපෝවේ බස් රථ රියදුරෙකු බව සඳහන්.",
       "URL": "https://www.hirunews.lk/228478/මෝටර්-රථයක්-ප්‍රපාතයකට-පෙරලීමෙන්-අයෙක්-මරුට-තුන්දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3043"
}