{
       "Source": "hirunews",
       "Timestamp": "Friday, 09 October 2020 - 13:39",
       "Headline": "මහ මඟ කළ අපරාධය (වීඩියෝ)",
       "News Content": "යතුරුපැදියකින් පැමිණි පුද්ගලයෙකුට මාර්ගයේ රැදී සිටි තවත් පුද්ගයන් දෙදෙනෙකු විසින් පන්නල පොලිස් වසමේදී තියුණු ආයුධයකින් පහරදී ඝාතනය තිබෙනවා.\nඑම ඝාතනය සී.සී.ටී.වී. කැමරාවක සටහන්ව තිබුණා.\nපන්නල පොලිස් වසමේ කැළනියමුල්ල හන්දියේදී මෙම ඝාතනය සිදුව තිබෙනවා.\nයතුරු පැදියකින් පැමිණෙන පුද්ගලයෙකුට මාර්ගයේ රැදී සිටි තවත් පුද්ගලයන් දෙදෙනෙකු විසින් තියුණු ආයුධයකින් මෙම පහර දීම සිදුකර තිබෙනවා.\nසිද්ධියෙන් කැපුම් තුවාල ලැබූ පුද්ගලයා එම ස්ථානයේදීම මිය ගොස් ඇති අතර මෙලෙස ඝාතනයට ලක්ව ඇත්තේ වයස අවුරුදු 29ක තෙලඹුගම්මන ප්‍රදේශයේ පදිංචි තිදරු පියෙක්.\nසැකකරුවන් හදුනාගෙන ඇති අතර ප්‍රදේශයෙන් පලා ගොස් සිටින ඔවුන් සොයා පන්නල පොලීසිය මේ වන විටත් පරීක්ෂන ආරම්භ කර තිබෙනවා.\nපොලීසිය සැක කරන්නේ පුද්ගලික ආරවුලක් මත මෙම ඝාතනය සිදුව ඇති බවයි.\nමේ අතර උඩවලට පොලීසියට ලද නිර්නාමික තොරුතුරක්මත ඝාතනය කල බවට සැක සහිත පුද්ගල මල සිරුරක් උඩවලව සංඛපාල කදු මුදුනේදී සොයා ගෙන තිබෙනවා.\nපොලීසිය සැක කරන්නේ මාස 3කට පමණ පෙර මෙම පුද්ගලයා මිය යන්නට ඇති බවයි.\nඅප වාර්තා කරු සදහන් කලේ අදාළ පුද්ගලයාගේ සිරුර ගල් දෙකක් මත හිර කර තිබූ අතර ඒ මතට ගලක් පතිතව තිබූ ආකාරය දැකගත හැකිවූ බවයි.\nමල සිරුර ආසන්නයේ ඇති ගල්ලෙනක තිබී ආහාර දවටන කිහිපයක්,ඇදුම් කිහිපයක්,මුදල් පසුම්බියක් ඇතුළු භාණ්ඩ කිහිපයක් සොයාගෙන තිබෙනවා.\nඝාතනයට ලක් වූ පුද්ගලයා කවුරුන්ද යන්න හදුනාගත හැකි කිසිදු සාක්ෂියක් එම ස්ථානයෙන් හමුව නොමැති බවයි උඩවලව පොලීසිය සදහන් කලේ.",
       "URL": "https://www.hirunews.lk/252152/මහ-මඟ-කළ-අපරාධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2400"
}