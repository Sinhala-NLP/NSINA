{
       "Source": "hirunews",
       "Timestamp": "Thursday, 12 April 2018 - 14:08",
       "Headline": "නොරොච්චෝලේ බලාගාරයේ විදුලි ජනන යන්ත්‍රයක් අලුත්වැඩියාවකට",
       "News Content": "නොරොච්චෝලේ තාප විදුලි බලාගාරයේ ජනන යන්ත්‍ර තුනෙන් එක් යන්ත්‍රයක් අද පෙරවරුවේ අලූත්වැඩියා කටයුත්තක් සඳහා අක්‍රිය කර තිබෙනවා.\nඑමඟින් අධික දුමාරයක් පිටවීම හේතුවෙන් මෙම අලූත්වැඩියාව සිදුකරන බවයි ලංකා විදුලිබල මණ්ඩලයේ උසස් නිලධාරියෙකු ප්‍රකාශ කළේ.\nඅවුරුදු සමයේ විදුලි ඉල්ලූම පහළ බැසීමත් සමඟ මෙම නඩත්තු සිදුකරන බව  ඔහු ප්‍රකාශ කළා.\nමේ අතර කැළණිතිස්ස විදුලිබලාගාරයේ විදුලි ජනන යන්ත්‍රයක්ද අවුරුදු සමයේදී  අලූත්වැඩියාවක් සඳහා අක්‍රිය කිරීමට නියමිතව තිබෙනවා.\nඅවුරුදු සමයේ කර්මාන්තශාලා වසා දැමෙන බැවින්, විදුලි ඉල්ලූම පහළ බැසීමත් සමඟ මෙම නඩත්තු සිදුකරන අතර, එය විදුලි සැපයුමට බාධාවක් නොවන බවයි විදුලි ඉංජිනේරු සංගමයේ සභාපති සෞම්‍ය කුමාරවඩුගේ හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/188245/නොරොච්චෝලේ-බලාගාරයේ-විදුලි-ජනන-යන්ත්‍රයක්-අලුත්වැඩියාවකට",
       "Category": "Local News",
       "Parent URL": "https://www.hirunews.lk/local-news.php?pageID=3993"
}