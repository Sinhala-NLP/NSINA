{
       "Source": "hirunews",
       "Timestamp": "Monday, 29 March 2021 - 9:48",
       "Headline": "එවර් ගිවන් නැවතත් දියඹට (වීඩියෝ)",
       "News Content": "පසුගිය අඟහරුවාදා සිට සූවස් ඇළ මාර්ගය අවහිර කරමින් සිර වී තිබූ එවර් ගිවන් නෞකාව මුදා ගැනීමට මෙහෙයුමේ නිරතව සිටින කණ්ඩායමට හැකි වී තිබෙනවා.\nමුදා ගැනීමේ කණ්ඩායම් ප්‍රකාශ කරන්නේ තවත් පැයක පමණ කාලයකින් පසු නෞකාව නියමිත ගමන් මාර්ගයට යොමු කර ගත හැකි වනු ඇති බවයි.\nහදිසි අවස්ථා ගලවා ගැනීමේ ටග් යාත්‍රා 12ක් සහ වැලි ඉවත් කිරීමට යොදාගත් යන්ත්‍රෝපකරණ 08ක් එක්ව පුරා පැය 156ක් සිදුකළ මෙම මෙහෙයුමේ සාර්ථක ප්‍රතිඵල නෙලාගන්නට මෙහෙයුම් කණ්ඩායමට අද අලුයම හැකි වුණා.\nමෙම නෞකාව මෙලෙස සිරවී තිබීම හේතුවෙන් නෞකා විශාල ප්‍රමාණයක ගමනාගමන කටයුතු ඇණහිටියා.\nනැව මුදවා ගැනීමේ මෙහෙයුමට එක්ව සිටි ටග් යාත්‍රාවක කපිතාන්වරයෙක් නෞකාව නැවත නිසි මාර්ගයට යොමු කිරීමේ අවස්ථාව සමරුවේ මෙලෙසින්.",
       "URL": "https://www.hirunews.lk/266865/එවර්-ගිවන්-නැවතත්-දියඹට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2055"
}