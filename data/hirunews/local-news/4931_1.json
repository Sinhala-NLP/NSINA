{
       "Source": "hirunews",
       "Timestamp": "Tuesday, 09 August 2016 - 7:49",
       "Headline": "මහනුවර ශ්‍රී දළදා මාලිගාවේ වාර්ෂික ඇසළ පෙරහර මංගල්‍යය ඇරඹේ",
       "News Content": "මහනුවර ශ්‍රී දළදා මාලිගාවේ වාර්ෂික ඇසළ පෙරහර මංගල්‍යයේ ප්‍රථම කුඹල් පෙරහර ඊයේ වීථි සංචාරය කළා.\nරාත්‍රී 7.12 ට යෙදුණු සුබ මොහොතින් දකුණු දිශාභිමුඛව පිටත්වූ පෙරහර දළදා වීදිය, ඞී.එස්. සේනානායක වීදිය ඔස්සේ පන්සල පාරෙන් ඉහළට පැමිණ දේව වීදිය, කොළඹ වීදිය, යටිනුවර වීදිය, රජවීදිය ඔස්සේ පැමිණ යළි මාළිගාවට ගෙවැදුණා.\nඇසළ පෙරහර මංගල්‍යයේ ඊයේ ආරම්භ වූ කුඹල් පෙරහර මේ මස 12 වනදා දක්වා වීථි සංචාරය කරන අතර, ප්‍රථම රන්දෝලි පෙරහර ආරම්භවන්නේ මේ මස 13 වනදායි.\nසම්ප්‍රදායක නැටුම් රාශියක් ඇතුළත්ව අලි ඇතුන්ගෙන් සමන්විතව අලංකාර පෙහරක් පැවති අතර විශාල ජනතාවක් පෙරහැර නැරඹීමට පැමිණි බව සදහන්.\nඅවසන් රන්දෝළි පෙරහර නිකිණි මස පුර පසළොස්වක පොහොය යෙදෙන 17 වනදා වීථි සංචාරය කරනු ඇති.",
       "URL": "https://www.hirunews.lk/140146/මහනුවර-ශ්‍රී-දළදා-මාලිගාවේ-වාර්ෂික-ඇසළ-පෙරහර-මංගල්‍යය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4931"
}