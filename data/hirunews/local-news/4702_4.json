{
       "Source": "hirunews",
       "Timestamp": "Thursday, 19 January 2017 - 18:07",
       "Headline": "නිදහස් පක්ෂයේ පිරිස් රජයට එක්වුයේ චෝදනා වසන් කර ගැනීමටයි - රාජ්‍ය ඇමති පාලිත රංගේබණ්ඩාර",
       "News Content": "ශ්‍රී ලංකා නිදහස් පක්ෂයේ බොහෝ දෙනෙකු වත්මන් ආණ්ඩුවට එකතු වී සිටින්නේ වංචා දූෂණ පිළිබඳ පරීක්ෂණ වසන් කර ගැනීමේ චේතනාවෙන් බව, නිපුණතා සංවර්ධන හා වෘත්තීය පුහුණු රාජ්‍ය අමාත්‍ය පාලිත රංගේ බණ්ඩාර පවසනවා.\nඉඩමක් හෝ නිවසක් නොමැති මිනිසුන්ට බෙදා දීමට තිබූ ඉඩම් කට්ටි 6ක් වංචනික ලෙස ලබා ගත් පුද්ගලයෙකුද පසුගිය දා අමාත්‍ය ධූරයකින් ඉල්ලා අස්වූ බවයි රාජ්‍ය අමාත්‍යවරයා සඳහන් කළේ.\nමෙම ඉඩම් වංචාවට රක්ෂිත බන්ධනාගාරගතව සිටින විමල් වීරවංශ ද සෘජුවම වගකිව යුතු බව පාලිත රංගේබණ්ඩාර පෙන්වා දෙනවා.\nප්‍රියංකර ජයරත්න වෙත එම ඉඩම් කට්ටි වෙන් කර දී ඇත්තේ විමල් වීරවංශ මහතා අමාත්‍යවරයෙකු ලෙස කටයුතු කළ සමයේ ඔහුගේ නියෝග හා උපදෙස් මත බවයි රාජ්‍ය අමාත්‍යවරයා  ප්‍රකාශ කලේ.",
       "URL": "https://www.hirunews.lk/152440/නිදහස්-පක්ෂයේ-පිරිස්-රජයට-එක්වුයේ-චෝදනා-වසන්-කර-ගැනීමටයි-රාජ්‍ය-ඇමති-පාලිත-රංගේබණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=4702"
}