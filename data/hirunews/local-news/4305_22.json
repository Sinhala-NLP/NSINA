{
       "Source": "hirunews",
       "Timestamp": "Sunday, 24 September 2017 - 17:42",
       "Headline": "දැදුරු ඔය පාලම අසල දිය නෑමට ගිය තරුණයෙකු මරුට",
       "News Content": "හලාවත පුත්තලම මාර්ගයේ දැදුරු ඔය පාලම අසල දිය නෑමට ගිය තරුණයෙකු දියේ ගිලීමෙන් ජීවිතක්ෂයට පත්වී තිබෙනවා.\nඅද පස්වරු 5 ට පමණ අනතුර සිදුව ඇති බවයි අප වාර්තාකරු සඳහන් කළේ.\nමියගොස් ඇත්තේ වත්තල ප්‍රදේශයේ පදිංචි 21 හැවිරිදි තරුණයෙක්.\nතරුණයන් පිරිසක් අද දහවල් මෙම ස්ථානයේ මත්පැන් පානය කරමින් සිට තිබෙනවා.\nඉන් එක් තරුණයෙකු මෙලෙස දියේ ගිලී ඇති බවයි අප වාර්තාකරු කියාසිටියේ.\nඅනෙක් තරුණයන් එක්ව දියේ ගිලුණු තරුණයා බේරාගෙන ඇතත් ඒ වන විටත් ඔහු මියගොස් ඇතැයි හෙළිවී තිබෙනවා.\nහලාවත පොලිසිය මේ පිළිබඳ පරීක්ෂණ ආරම්භ කර තිබෙනවා.",
       "URL": "https://www.hirunews.lk/171736/දැදුරු-ඔය-පාලම-අසල-දිය-නෑමට-ගිය-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4305"
}