{
       "Source": "hirunews",
       "Timestamp": "Thursday, 27 May 2021 - 15:27",
       "Headline": "කොරෝනා අස්සේ කෝවිල්වල භාණ්ඩ සොරාගත් 5ක් අත්අඩංගුවට",
       "News Content": "කොවිඩ් සෞඛ්‍ය අවධානම පවතින අවස්ථාවන්හි වසා තිබෙන කෝවිල්වල භාණ්ඩ සොරාගත් කල්ලියක පුද්ගලයින් පස් දෙනෙකු අද (27) අත්අඩංගුවට ගත් බව වවුනියාව පූවරසන්කුලම පොලිසිය පවසනවා.\nපොලිසිය සඳහන් කළේ වවුනියාව, පූවරාසන්කුලම හා තාලිකුලම ප්‍රදේශයන්හි කෝවිල්වල භාණ්ඩ සොරා ගැනීම් සම්බන්ධයෙන් ලැබුණු තොරතුරු මත සිදුකළ වැටලීමකදී මෙම සැකකරුවන් අත්අඩංගුවට ගත් බවයි.\nවයස අවුරුදු 20 ත් 30 ත් අතර වයසේ පසුවන සැකකරුවන් පූවරසන්කුලම ප්‍රදේශයේ කෝවිලකින් හා තාලිකුලම ප්‍රදේශයේ කෝවිල් භාණ්ඩ මෙලෙස සොරාගෙන තිබෙනවා.\nඔවුන් සොරකම් කර තිබු ජල පොම්ප පහක්, ශබ්ද විකාශන යන්ත්‍ර කට්ටලයක්, කෝවිලක පිං කැටයක් හා සොරා ගැනීම් වෙනුවෙන් භාවිතා කළ යතුරුපැදියක්ද පොලිසිය විසින් සිය භාරයට ගෙන තිබෙනවා.\nසිද්ධිය සම්බන්දයෙන් පූවරසන්කුලම පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/272603/කොරෝනා-අස්සේ-කෝවිල්වල-භාණ්ඩ-සොරාගත්-5ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1925"
}