{
       "Source": "hirunews",
       "Timestamp": "Sunday, 24 January 2016 - 12:54",
       "Headline": "සිංහලේ ව්‍යාපාරයට පිළිතුරුදීම නිශ්ඵල කරුණක්",
       "News Content": "‘දැයට පණ දෙමි සිංහලේ’ යන තේමාවෙන් ඊයේ (23) මහනුවරදී දියත් කෙරුණු සිංහලේ ව්‍යාපාරය පිළිබඳව අදහස් දැක්වීම නිෂ්ඵල කරුණක් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා ඒ බව කියා සිටියේ B B C ලෝක සේවය සමඟ සංවාදයකට එක්වෙමින්.\nමහනුවර ශ්‍රී දළඳා මාලිගාව අභියසට පැමිණි සිංහලේ සාමාජිකයන් ජාතික කොඩිය නොවන ධජයක් රැගෙන දළඳා මාලිගා පරිශ්‍රයට ඇතුළුවීමට උත්සහ කිරීම නිසා ඇතිවූයේ උණුසුම් තත්ත්වයක්.\nB B C ලෝක සේවය ජනාධිපති මෛත්‍රීපාල සිරිසේන සමඟ පැවැත්වූ සාකච්ඡාවේදී විමසා සිටියේ  ජාතික සංහිඳියාවට බලපෑම් ඇති කරන මෙවැනි සංවිධාන පිළිබඳව නිහඩව  සිටිය හැකිද යන්නයි.\nසමාජ ජාල වෙබ් අඩවි ඇතුලූ අන්තර්ජාලය ඔස්සේ රජයට එල්ලවන විවේචන පිලිබඳව මෙහිදී ජනාධිපතිවරයා වෙත ප්‍රශ්නයක් යොමු වුණා.\nජනාධිපතිවරයා පැවසුවේ තමන් රටේ නායකයා ලෙස අදහස් පල කල යුත්තේ රටට සහ ජනතාවට  වැදගත් කරුණූ සම්බන්ධව පමණක් බවයි.\nජනාධිපති වර්ෂ පූර්ණ සමරු උත්සවය සම්බන්ධයෙන් නැගුණු ප්‍රශ්නයකදි මෛත්‍රීපාල සිරිසේන මහතා පැවසුවේ තමන් රජයෙකුට සමාන කර එලිදක්වන ලද එම ගීතය තමන් නොබැලු බවත් නිල ගිතයක් ලෙසට රජය කිසිදු නිවේදනයක් නිකුත් කර නොමැති බවයි.",
       "URL": "https://www.hirunews.lk/124637/සිංහලේ-ව්‍යාපාරයට-පිළිතුරුදීම-නිශ්ඵල-කරුණක්",
       "Category": "Local News",
       "Parent URL": "https://www.hirunews.lk/local-news.php?pageID=5198"
}