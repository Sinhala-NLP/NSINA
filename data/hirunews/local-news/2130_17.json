{
       "Source": "hirunews",
       "Timestamp": "Monday, 22 February 2021 - 20:02",
       "Headline": "බොරතෙල් මිල ඉහළ ගිය ද, එහි බර ජනතාවට පැවරීමට සූදානම් නැහැ. - ඇමති ගම්මන්පිල",
       "News Content": "ලෝක වෙළඳපොලේ බොරතෙල් මිල ඉහළ ගිය ද, එහි බර ජනතාව වෙත පැවරීමට සූදානම් නොමැති බව බලශක්ති අමාත්‍ය උදය ගම්මන්පිල ප්‍රකාශ කළා.\nඔහු මෙම අදහස් පළ කළේ වැටුප් ගැටලු සම්බන්ධයෙන් ඛනිජ තෙල් වෘත්තීය සමිති නියෝජිතයින් සමඟ අද පැවති සාකච්ඡාවකින් අනතුරුව මාධ්‍ය වෙත අදහස් දක්වමින්.\nලෝක වෙළඳපොලේ ඛනිජ තෙල් මිල නැවතත් ඉහළ යාම මෙරට බාහිර වෙළඳ ක්ෂේත්‍රය කෙරෙහි ඍජු බලපෑමක් ඇතිකරන බවයි ආර්ථික විශ්ලේෂකයන් පෙන්වා දෙන්නේ.\nලෝක වෙළඳපොලේ බ්‍රෙන්ට් වර්ගයේ තෙල් බැරලයක මිල මේ වනවිට ඩොලර් 63 යි ශත 34 දක්වා ඉහළ ගොස් ඇති අතර, ඇමෙරිකානු ඩබ්ලිව්.ටී.අයි තෙල් බැරලයක මිල ද ඩොලර් 60 කට ආසන්න වී තිබෙනවා.\nවසරේ මේ දක්වා කාලය තුල ලෝක වෙළඳපොලේ තෙල් මිල සියයට 20 කට වැඩි ප්‍රමාණයකින් ඉහළ යාම විශේෂත්වයක්.",
       "URL": "https://www.hirunews.lk/263370/බොරතෙල්-මිල-ඉහළ-ගිය-ද-එහි-බර-ජනතාවට-පැවරීමට-සූදානම්-නැහැ-ඇමති-ගම්මන්පිල",
       "Category": "Local News",
       "Parent URL": "https://www.hirunews.lk/local-news.php?pageID=2130"
}