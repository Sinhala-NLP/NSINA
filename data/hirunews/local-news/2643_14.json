{
       "Source": "hirunews",
       "Timestamp": "Sunday, 21 June 2020 - 11:37",
       "Headline": "මහ මැතිවරණයේ ඡන්ද ප්‍රකාශ කිරීමේ කාලය පිළිබඳ අවසන් තීරණය 25 වනදා (වීඩියෝ)",
       "News Content": "අගෝස්තු පස්වනදා පවත්වන මහ මැතිවරණයේ ඡන්දය ප්‍රකාශ කළ හැකි කාලසීමාව දීර්ඝ කිරීම පිළිබඳ අවසන් තීරණය එළඹෙන 25 වනදා ප්‍රකාශයට පත් කරන බව මැතිවරණ කොමිසන් සභාවේ සභාපති මහින්ද දේශප්‍රිය ප්‍රකාශ කළා.\nඔහු මේ බව සඳහන් කළේ මහනුවර දිස්ත්‍රික් ලේකම් කාර්යාලයේදී අද පැවති මැතිවරණය පිළිබඳ රාජ්‍ය නිලධාරීන් දැනුවත් කිරීමේ අවස්ථාවකට සහභාගිවීමෙන් පසුව මාධ්‍ය වෙත අදහස් දක්වමින්.\nමෙහිදී මැතිවරණ කොමිසමේ සභාපතිවරයා වැඩිදුරටත් කියා සිටියේ ඡන්දය පැවැත්වෙන අගෝස්තු පස්වනදා ඡන්දය ගණන් නොකිරීමට මේ වනවිටත් තීරණයකට එළඹී ඇති බවයි.",
       "URL": "https://www.hirunews.lk/243588/මහ-මැතිවරණයේ-ඡන්ද-ප්‍රකාශ-කිරීමේ-කාලය-පිළිබඳ-අවසන්-තීරණය-25-වනදා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2643"
}