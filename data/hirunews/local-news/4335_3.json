{
       "Source": "hirunews",
       "Timestamp": "Wednesday, 06 September 2017 - 19:24",
       "Headline": "මේ වනවිට රැකියා ලක්ෂ 4 ක් බිහිකර අවසන් - අගමැති",
       "News Content": "අදට යෙදෙන එක්සත් ජාතික පක්ෂයේ 71 වන සංවත්සරය නිමිති කරගෙන විශේෂ ආගමික වැඩසටහනක් සිරිකොත පක්ෂ මූලස්ථානයේදී පැවැත්වුණා.\nඒ, පක්ෂ නායක, අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nඑහිදී අදහස් දැක්වූ අග්‍රාමාත්‍ය රනිල් වික්‍රමසිංහ කියා සිටියේ රටේ ණය පාලනය කොට රැකියා ලක්ෂ 4 ක් මේ වනවිට බිහිකර ඇති බවයි.\nඉදිරි වසර තුන තවදුරටත් රටේ සංවර්ධනය සඳහා වැදගත් වනු ඇති බවද අග්‍රාමාත්‍යවරයා එහිදී සඳහන් කළා.\nඑක්සත් ජාතික පක්ෂයේ 71 වන සංවත්සර සමුළුව ලබන ඉරිදා රත්නපුර සීවලී ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/170306/මේ-වනවිට-රැකියා-ලක්ෂ-4-ක්-බිහිකර-අවසන්-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4335"
}