{
       "Source": "hirunews",
       "Timestamp": "Sunday, 28 February 2021 - 17:21",
       "Headline": "හෙට ඇරඹෙන සාමන්‍ය පෙළ සහ නිමා වූ උසස් පෙළ විභාගවල ප්‍රතිඵල නිකුත්වන දින ගැන ඉඟියක් (වීඩියෝ)",
       "News Content": "අධ්‍යයන පොදු සහතිකපත්‍ර සාමාන්‍ය පෙළ විභාගය දිවයිනපුරා මධ්‍යස්ථාන 4,513කදී හෙට ආරම්භ වීමට නියමිතයි.\nමෙවර විභාගය දරුවන්ගේ සෞඛ්‍ය ආරක්ෂාව තහවුරු වන ආකාරයට පැවැත්වීම සඳහා සියලු කටයුතු යොදා ඇතැයි අධ්‍යාපන අමාත්‍යාංශය සඳහන් කළා.\nමෙවර විභාගය සඳහා පෙනී සිටින විභාග අපේක්ෂකයින් සංඛ්‍යාව 622,352ක්.\nළමුන්ගේ සෞඛ්‍යට ප්‍රමුඛතාවය දෙමින් මෙවර විභාගය පැවැත්වීමට සියලු කටයුතු සූදානම් කර ඇති බවයි අධ්‍යාපන ආමාත්‍ය මහාචාර්ය ජි.එල්.පීරිස් සඳහන් කළේ.\nහෙට ආරම්භ වන සාමන්‍ය පෙළ විභාගය මාර්තු මස 10වනදා දක්වා පැවැත්වෙන අතර එහි ප්‍රතිඵල ලබන ජුනි මාසයේදී නිකුත් කිරීමට අපේක්ෂා කරන බවයි ආමාත්‍යවරයා වැඩිදුරටත් සඳහන් කළේ.\nමේ අතර නිමා වූ අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල ලබන අප්‍රේල් මාසයේදී නිකුත් කිරීමට අපේක්ෂා කරන බව මාධ්‍ය වෙත අදහස් දක්වමින් අධ්‍යාපන අමාත්‍යවරයා කියා සිටියා.",
       "URL": "https://www.hirunews.lk/263915/හෙට-ඇරඹෙන-සාමන්‍ය-පෙළ-සහ-නිමා-වූ-උසස්-පෙළ-විභාගවල-ප්‍රතිඵල-නිකුත්වන-දින-ගැන-ඉඟියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2120"
}