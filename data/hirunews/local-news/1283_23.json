{
       "Source": "hirunews",
       "Timestamp": "Saturday, 19 March 2022 - 18:23",
       "Headline": "භුමිතෙල් පෝලිමකදී සිහිසුන් වූ පුද්ගලයෙකු මරුට (වීඩියෝ)",
       "News Content": "මහනුවර නගරයේ භුමිතෙල් පෝලිමක සිටියදී සිහිසුන්ව ඇද වැටුණු පුද්ගලයෙකු රෝහල් ගත කිරීමේදී මියගොස් තිබෙනවා.\nමෙලෙස මියගොස් ඇත්තේ 70 හැවිරිදි අයෙක්.\nඔහු නගරයේ පැවති ඉන්ධන පෝලිමක සිටියදී මෙලෙස  ඇද වැටී අතර ගිලන් රථයකින් ඔහු රෝහල් ගතකිරීමේදී මියගොස් ඇති බව අප වාර්තාකරුවන් සඳහන් කළා.\nමෙම පුද්ගලයා එම ස්ථානයේ වැටී සිටියදී ඉන්ධන පිරවුම්හලේ බලධාරීන් ඔහු රෝහල්ගත කිරීමට පියවර නොගත් බවට එහි සිටි පිරිස් චෝදනා කළා.\nකෙසේවෙතත් ඉන්ධන පිරවුම්හලේ හිමිකරු සඳහන් කළේ පොලිසිය එම ස්ථානයට කැඳවා ගිලන් රථයක් ද ගෙන්වා වැටී සිටි පුද්ගලයා රෝහල් ගත කරනු ලැබුවේ තමන් විසින් බවයි.",
       "URL": "https://www.hirunews.lk/299862/භුමිතෙල්-පෝලිමකදී-සිහිසුන්-වූ-පුද්ගලයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1283"
}