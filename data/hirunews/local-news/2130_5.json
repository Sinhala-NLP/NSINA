{
       "Source": "hirunews",
       "Timestamp": "Tuesday, 23 February 2021 - 7:38",
       "Headline": "අලි මිනිස් ගැටුම ගැන විශේෂ විගණන වාර්තාව අද කෝපා කමිටුවට",
       "News Content": "අලි මිනිස් ගැටුම පිළිබඳ විශේෂ විගණන වාර්තාවක් අද නැවතත් රජයේ ගිණුම් පිළිබඳ කාරක සභාව හෙවත් කෝපා කමිටුව හමුවේ සලකා බැලීමට නියමිතව තිබෙනවා.\nලොව වැඩිම අලි මරණ සිදුවන රටක් බවට ශ්‍රී ලංකාව පත්ව ඇතැයි මීට පෙර පැවති කෝපා කමිටුවේදී අනාවරණ වුණා.\nඅදාළ කරුණු ඉදිරිපත් කර තිබුණේ මෙරට අලි මිනිස් ගැටුම සම්බන්ධයෙන් වසර ගණනාවක පර්යේෂණාත්මක අත්දැකීම් ඇති විද්වතෙකු වන ආචාර්ය පෘතිවිරාජ් ප්‍රනාන්දු විසින්.\nමෙරට අලි මිනිස් ගැටුම හේතුවෙන් වසරකට මියයන අලි ඇතුන් ප්‍රමාණය 272 ක්.\nකෙසේ වෙතත්, පසුගිය වසරේදී අලි ඇතුන් 407 දෙනෙකු මියගොස් ඇති බව ගිණුම්කාරක සභාවේදී අනාවරණ වුණා.\nඑසේම, වසරකට සාමාන්‍යයෙන් අලි මිනිස් ගැටුම නිසා මිනිස් ජීවිත 85 ක් අහිමිවන අතර, එය 2019 වසරේදී 122 දක්වා ඉහළ ගොස් තිබුණා.\nඒ අනුව, ශ්‍රී ලංකාවේ අලි මිනිස් ගැටුම අවම කිරීම සම්බන්ධයෙන් ඉදිරිපත්ව ඇති නිර්දේශ අද කෝපා කමිටුවේදී අවධානයට ලක් කෙරෙනවා.",
       "URL": "https://www.hirunews.lk/263394/අලි-මිනිස්-ගැටුම-ගැන-විශේෂ-විගණන-වාර්තාව-අද-කෝපා-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=2130"
}