{
       "Source": "hirunews",
       "Timestamp": "Sunday, 13 August 2023 - 10:47",
       "Headline": "ලැව්ගිනිවලින් විනාශ වූ මෞයි දූපත යළි ගොඩනැගීමට ඩොලර් බිලියන 5.5 ක ඇස්තමේන්තුවක්",
       "News Content": "සංචාරක පාරාදීසයක් වන හවායි දිවයින් හි මෞයි දූපතේ පැතිර ගිය ලැව්ගිනිවලින් සිදුවූ හානිය යථා තත්වයට පත් කිරීමට ඇමරිකානු ඩොලර් බිලියන 5.5 ක් අවශ්‍ය වන බවට පැසිෆික් ආපදා මධ්‍යස්ථානය ඇස්තමේන්තු කර තිබෙනවා.\nලැව්ගිනි හේතුවෙන් දැඩි බලපෑමක් එල්ලවී තිබුණේ පෞරාණික ලහයිනා නගරයටයි.\nඑහි ගොඩනැගිලි 2,000 කට අධික ප්‍රමාණයක් සම්පූර්ණයෙන් හෝ අඩක් හානිවී ඇති අතර වරායේ නවතා තිබූ යාත්‍රා විශාල සංඛ්‍යාවක් ගිනිගෙන මුහුදුබත් වී ඇති බවයි විදෙස් වාර්තා සඳහන් කළේ.\nමේ වනවිට අසූදෙනෙකු මියගොස් ඇති අතර, තවමත් දහසකගේ පමණ තොරතුරු වාර්තාවී නොමැති බවද සඳහන්.\nමෙම ලැව්ගිනි හවායි දිවයින්වලින් මෙතෙක් වාර්තා වූ දරුණුතම ස්වභාවික ව්‍යසනය ලෙසටයි සැලකෙන්නේ.",
       "URL": "https://www.hirunews.lk/344646/ලැව්ගිනිවලින්-විනාශ-වූ-මෞයි-දූපත-යළි-ගොඩනැගීමට-ඩොලර්-බිලියන-5-5-ක-ඇස්තමේන්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=102"
}