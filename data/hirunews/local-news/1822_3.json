{
       "Source": "hirunews",
       "Timestamp": "Wednesday, 14 July 2021 - 6:59",
       "Headline": "දැල්පන්දු ඇතුළු ක්‍රීඩා සම්මේලන 05 ක ලියාපදිංචිය අත්හිටුවයි",
       "News Content": "ශ්‍රී ලංකා දැල් පන්දු සම්මේලනය ඇතුළු ජාතික ක්‍රීඩා සම්මේලන 05 ක ලියාපදිංචිය තාවකාලිකව අත්හිටුවමින් අති විශේෂ ගැසට් පත්‍රයක් නිකුත් කර තිබෙනවා.\nතරුණ හා ක්‍රීඩා අමාත්‍ය නාමල් රාජපක්ෂ විසින් නිකුත් කර ඇති එම නිවේදනයට අනුව එලෙස ලියාපදිංචිය අත්හිටුවා ඇති අනෙකුත් ක්‍රීඩා සම්මේලන වන්නේ ශ්‍රී ලංකා ජූඩෝ සංගමය, ශ්‍රී ලංකා ස්ක්‍රැබල් සම්මේලනය, ශ්‍රී ලංකා සර්ෆින් සම්මේලනය සහ ශ්‍රී ලංකා ජුජිට්සු සම්මේලනයයි.\nඅදාළ ක්‍රීඩා සංගම්වල පරිපාලනය හා වෙනත් අවැසි කටයුතු සහ අදාළ නිලවරණයන් කැඳවීමට සහ පැවැත්වීමට කටයුතු කෙරෙනවා.\nඑතෙක් අදාළ කටයුතු ඉටු කිරීම සඳහා ජූලි මස 01 වැනිදා සිට බලපැවැත්වෙන පරිදි ක්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල් අමල් එදිරිසූරිය නිසි බලධරයා ලෙස පත්කරන බවයි එම ගැසට් නිවේදනයේ දැක්වෙන්නේ.",
       "URL": "https://www.hirunews.lk/276903/දැල්පන්දු-ඇතුළු-ක්‍රීඩා-සම්මේලන-05-ක-ලියාපදිංචිය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1822"
}