{
       "Source": "hirunews",
       "Timestamp": "Thursday, 28 April 2016 - 16:39",
       "Headline": "කාලගුණ විද්‍යා නිලධාරීන් 4 වනදා වැඩවර්ජනයක",
       "News Content": "ඉල්ලීම් කිහිපයක් මුල්කරගනිමින් කාලගුණ විද්‍යා නිලධාරීන් සංකේත වැඩවර්ජනයක නිරතවීමට තීරණය කර තිබෙනවා.\nකාලගුණ විද්‍යා නිලධාරීන්ගේ සංගමයේ සභාපති, කාලගුණ විද්‍යා නිලධාරී එම්.එල්.ආර්.සෙනෙවිරත්න හිරු ප්‍රවෘත්ති අංශයට සඳහන් කළේ ලබන 04 වනදා තමන් එක්දින සංකේත වැඩවර්ජනයක නිරත වන බවයි.\nකාලගුණ විද්‍යා නිරීක්ෂකවරුන්ගේ නොවිසඳුණු ගැටලූ ගණනාවකට විසඳුම් ලබාදීම ප්‍රමාදවීමට විරෝධය පළ කරමින් මෙම සංකේත වැඩවර්ජනය සිදු කෙරෙනවා.\nකොළඹ ප්‍රධාන කාර්යාලයේ නිලධාරීන්, ගුවන් තොටුපල රාජකාරීවල නිරත නිලධාරීන් මෙන්ම ප්‍රාදේශීය කාර්යාලවල නිලධාරීන්ද ඊට එක්වීමට නියමිතයි.",
       "URL": "https://www.hirunews.lk/131963/කාලගුණ-විද්‍යා-නිලධාරීන්-4-වනදා-වැඩවර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=5068"
}