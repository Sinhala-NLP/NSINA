{
       "Source": "hirunews",
       "Timestamp": "Thursday, 27 August 2020 - 18:06",
       "Headline": "හෙරොයින් ජාවාරමට අත්අඩංගුවට ගත් මහර බන්ධනාගාර නියාමක ඇතුලු 4 දෙනා දින 7ක් රඳවාගෙන ප්‍රශ්ණ කෙරේ",
       "News Content": "හෙරොයින් ජාවාරම් සම්බන්ධ චෝදනා මත අත්අඩංගුවට ගෙන සිටින මහර බන්ධනාගාරයේ නියාමකවරයා සහ ගුවන් හමුදා සිවිල් සේවකයා ඇතුළු සැකකරුවන් 4 දෙනා දින 7ක් රඳවාගෙන ප්‍රශ්ණ කිරීමට අධිකරණය අවසර ලබාදී තිබෙනවා.\nගම්පහ අතිරේක මහේස්ත්‍රාත්වරයායි වේයන්ගොඩ පොලිසියට මෙලෙස අවසර ලබාදී ඇත්තේ.\nහෙරොයින් සමග අත්අඩංගුවට ගත් සැකකරුවන් වේයන්ගොඩ අවට පදිංචිකරුවන්.\nහෙරොයින් ජාවාරම් කිරීමේ චෝදනා මත රක්ෂිත බන්ධනාගාර ගතව පසුවන රගරා නම් අන්වර්ථ නාමයෙන් හඳුන්වන සැකකරුගේ සහ අධිකරණය මගින් ඇප නියමකර ඇති හෙරොයින් ජාවාරම් සම්බන්ධ සැකකරුවන්ගේ බැංකු ගිණුම් සහ දුරකථන තොරතුරු පරීක්ෂා කිරීමේදී අනාවරණ වූ කරුණු අනුවයි සැකකරුවන් අත්අඩංගුවට ගෙන ඇත්තේ.\nඔවුන් සතුව තිබී හෙරොයින් ග්‍රෑම් 15ක්, යතුරුපැදි දෙකක්, රුපියල් 5000කට වැඩි මුදල්, බැංකු පොත් 15ක්, ඒ.ටී.එම් කාඩ් 13ක්, ජංගම දුරකථන සහ විදුලි තරාදියක් ද පොලිසිය සොයාගෙන තිබුනා.",
       "URL": "https://www.hirunews.lk/248789/හෙරොයින්-ජාවාරමට-අත්අඩංගුවට-ගත්-මහර-බන්ධනාගාර-නියාමක-ඇතුලු-4-දෙනා-දින-7ක්-රඳවාගෙන-ප්‍රශ්ණ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}