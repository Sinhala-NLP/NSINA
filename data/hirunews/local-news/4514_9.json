{
       "Source": "hirunews",
       "Timestamp": "Tuesday, 16 May 2017 - 21:57",
       "Headline": "Update - අද සහ හෙට කොළඹ පා ගමන් බෑ",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරි කමිටුව අද සහ හෙට කොළඹ ප්‍රදේශ කිහිපයක පැවැත්වීමට නියමිත පා ගමන වළක්වාලමින් කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර තහනම් නියෝගයක් නිකුත් කර තිබෙනවා.\nමහජන සාමය කඩවන අන්දමට සහ මහජනයාගේ දෛනික කටයුතුවලට බාධාවන පරිදි උද්ඝෝෂණ සහ පෙළපාලි පැවැත්වීමේ සූදානමක් පවතින බවට කුරුඳුවත්ත පොලීසිය කළ දැනුම්දීමක් සළකා බලමිනුයි ප්‍රධාන මහේස්ත්‍රාත්වරයා මෙම නියෝගය නිකුත් කර ඇත්තේ.\nකොළඹ වෝඩ් පෙදෙස, ජාතික රෝහල, අක්ෂි රෝහල සහ උසස් අධ්‍යාපන අමාත්‍යාංශය ඉදිරිපිටදී මාළඹේ පෞද්ගලික වෛද්‍ය විද්‍යාලය අහෝසි කරන ලෙස සහ තවත් අධ්‍යාපන ගැටළු කිහිපයක් මුල් කරගනිමින් අන්තර් විශ්වවිද්‍යාලීය බල මණ්ඩලය සහ වෛද්‍ය ශිෂ්‍ය ක්‍රියාකාරී කමිටුව මෙම විරෝධතා පා ගමන් ආරම්භ කරනු ලබන්නේ කොළඹ කොටුව දුම්රියපොළ ඉදිරිපිටින්.\nUpdate :- Wednesday, May 17, 2017 7.01 am\n---------------------------------------------------------------\nඅන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරී කමිටුව හෙට සහ අනිද්දා කොළඹ ස්ථාන කිහිපයක පැවැත්වීමට නියමිත පා ගමන වළක්වන්නැයි කොළඹ ප්‍රධාන මහේස්ත්‍රාත්වරයා තහනම් නියෝගයක් නිකුත් කර තිබෙනවා.\nඒ, මහජන සාමය කඩවන අන්දමට සහ ජනතාවගේ දෛනික කටයුතුවලට බාධා වන පරිදි උද්ඝෝෂණ සහ පෙළපාලි පැවැත්වීමේ සූදානමක් පවතින බවට කුරුදුවත්ත පොලිසිය කළ කරුණු දැක්වීමක් සලකා බලමින්.",
       "URL": "https://www.hirunews.lk/161491/update-අද-සහ-හෙට-කොළඹ-පා-ගමන්-බෑ",
       "Category": "Local News",
       "Parent URL": "https://www.hirunews.lk/local-news.php?pageID=4514"
}