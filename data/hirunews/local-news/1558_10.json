{
       "Source": "hirunews",
       "Timestamp": "Tuesday, 16 November 2021 - 10:55",
       "Headline": "පෞද්ගලික දත්ත ආරක්ෂණ පනත් කෙටුම්පත ගැසට්ටුවට එක් කිරීමේ යෝජනාවට අනුමැතිය",
       "News Content": "රජයේ ආයතන, බැංකු, දුරකථන පහසුකම් සපයන්නන් හා රෝහල් වැනි ආයතන විසින් පෞද්ගලික දත්ත රැස්කර ඒවා ප්‍රයෝජනයට ගනු ලැබීමේදී එකී දත්තවල ආරක්ෂාව තහවුරු කිරීමට මෙන්ම ශ්‍රී ලංකාවේ ඩිජිටල් ආර්ථිකය වර්ධනය කිරීමට අව්ශ්‍ය වන විධිවිධාන සැලසීම පිණිස පෞද්ගලික දත්ත ආරක්ෂණ පනත කෙටුම්පත් කර තිබෙනවා.\nඒ අනුව, එකී පනත් කෙටුම්පත රජයේ ගැසට් පත්‍රයේ පළ කර, ඉන් අනතුරුව පාර්ලිමේන්තුවට ඉදිරිපත් කිරීම පිණිස තාක්ෂණ අමාත්‍යවරයා ලෙස කටයුතු කරන ජනාධිපති ගෝඨාභය රාජපක්ෂ අමාත්‍ය මණ්ඩලයෙන් සිදු කළ යෝජනාවට අමාත්‍ය මණ්ඩලයේ අනුමැතිය හිමි වුණා.",
       "URL": "https://www.hirunews.lk/288168/පෞද්ගලික-දත්ත-ආරක්ෂණ-පනත්-කෙටුම්පත-ගැසට්ටුවට-එක්-කිරීමේ-යෝජනාවට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1558"
}