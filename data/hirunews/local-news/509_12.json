{
       "Source": "hirunews",
       "Timestamp": "Monday, 27 February 2023 - 14:50",
       "Headline": "උතුරු කොරියානු නායකයා කෘෂි සමුළුවක් කැඳවයි",
       "News Content": "උතුරු කොරියානු නායක කිම් ජොන් උන් කෘෂිකාර්මික සංවර්ධනය සම්බන්ධයෙන් ආණ්ඩු පක්ෂ රැස්වීමක් කැඳවා තිබෙනවා.\nජාත්‍යන්තරය පුරා උතුරු කොරියාවේ ආහාර අර්බුදයක් පිළිබඳ වාර්තා පළවෙමින් තිබියදියි ඔහු මෙම රැස්වීම කැඳවා ඇත්තේ.\nමෙම රැස්වීම කෘෂිකර්මාන්තය පිළිබඳ සාකච්ඡා කිරීම සඳහා පමණක් කැඳවූ පක්ෂයේ පළමු රැස්වීම බවයි විදෙස් මාධ්‍ය වාර්තා සඳහන් කළේ.\nකෘෂිකර්මාන්තය වෙනුවෙන් එරට රජය වෙන් කරන මුදල්වලට වඩා වැඩි ප්‍රමාණයක් අවි ආයුධ මිල දී ගැනීමට වියදම් කිරීම හේතුවෙන් උතුරු කොරියාවේ ආහාර අර්බුදයක් නිර්මාණය වී ඇති බවයි ජාත්‍යන්තර මාධ්‍ය වාර්තා මීට පෙර සඳහන් කර තිබුණේ.",
       "URL": "https://www.hirunews.lk/328491/උතුරු-කොරියානු-නායකයා-කෘෂි-සමුළුවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=509"
}