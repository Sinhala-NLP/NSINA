{
       "Source": "hirunews",
       "Timestamp": "Friday, 24 September 2021 - 11:06",
       "Headline": "ව්‍යාජ ඔක්සිමීටර තොගයක් සමඟ පුද්ගලයෙක් අනුරාධපුරයේ දී අත්අඩංගුවට",
       "News Content": "අනුරාධපුර ගුවන් හමුදා කඳවුරු බුද්ධි ඒකකයට ලැබුණු තොරතුරක් අනුව ඊයේ සවස ගුවන් හමුදා බුද්ධි නිලධාරීන් සහ විශේෂ කාර්‍ය බලකාය එක්ව අනුරාධපුර නව බස්නැවතුම් පොල අසලදී වැටලීමක් සිදු කළා.\nඑහි දී අලෙවිය තහනම් කර ඇති ව්‍යාජ ඔක්සි මීටර් සන්තකයේ තබාගෙන සිටි පුද්ගලයකු විශේෂ කාර්ය බලකාය අත්අඩංගුවට ගෙන තිබෙනවා.\nසවස හතරට පමණ සිදු කළ මෙම වැටලීමේ දී අත්අඩංගුවට ගැනුණේ, වයස අවුරුදු හතළිහක් පමණ වන කොට්ටාව පොල්ගස්ඕවිට ප්‍රදේශයේ පදිංචිකරුවෙක්.\nඅදාළ පුද්ගලයා අත්අඩංගුවට ගන්නා අවස්ථාවේ දී ඖෂධ නියාමන අධිකාරියේ සහ වෛද්‍ය උපකරණ බෙදා හැරීමේ නීත්‍යනුකානුකූල බලපත්‍රයක් නො මැතිව ඔහු සන්තකයේ තබාගත් pulse වර්ගයේ ඔක්සි මීටර 250ක් අත්අඩංගුවට ගැනුණා.\nජාතික ඖෂධ නියාමන අධිකාරියේ ලියාපදිංචි කර නො මැති අදාළ ඔක්සිමීටර තොගය සහ පුද්ගලයන් වැඩිදුර විමර්ශන කටයුතු සඳහා අනුරාධපුර දිස්ත්‍රික් ආහාර හා ඖෂධ පරික්ෂකවරුන් වෙත භාර දී තිබෙනවා.",
       "URL": "https://www.hirunews.lk/283092/ව්‍යාජ-ඔක්සිමීටර-තොගයක්-සමඟ-පුද්ගලයෙක්-අනුරාධපුරයේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1672"
}