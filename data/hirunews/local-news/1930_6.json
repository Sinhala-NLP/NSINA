{
       "Source": "hirunews",
       "Timestamp": "Tuesday, 25 May 2021 - 13:31",
       "Headline": "දින 10 ක් තුල දෙවන සුළි සුළඟට මුහුණදෙන්න ඉන්දියාව සූදානම්",
       "News Content": "බෙංගාල බොක්කේ වර්ධනය වී චන්ඩ මාරුතයක් බවට පත්වූ යාස් සුළි කුණාටුව පැයට කිලෝමීටර් 185 ක වේගයක් සහිතව බටහිර බෙංගාලයට සහ ඔඩීෂා ප්‍රාන්තයට හෙට අලුයම කඩා වදිනු ඇතැයි ඉන්දීය කාලගුණ විද්‍යා අංශ ප්‍රකාශ කළා.\nඉන්දියාව මෙම චණ්ඩ මාරුතයට මුහුණ දෙන්නේ ජීවිත රැසක් බිලි ගනිමින් ගුජරාටයට චන්ඩ මාරුතයක් කඩා වැදී සති දෙකක් ගත වීමට පෙරයි.\nයාස් චන්ඩ මාරුතය හේතුවෙන් වෙරළාසන්න ප්‍රදේශවල ජනතාව ඉවත් කර ගැනීමට කටයුතු යොදා ඇති අතර, මීටර් 4 ක් පමණ උස් රළ අපේක්ෂා කරන බව ඉන්දීය කාලගුණ විද්‍යා අංශ සඳහන් කළා.",
       "URL": "https://www.hirunews.lk/272389/දින-10-ක්-තුල-දෙවන-සුළි-සුළඟට-මුහුණදෙන්න-ඉන්දියාව-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=1930"
}