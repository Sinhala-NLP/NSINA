{
       "Source": "hirunews",
       "Timestamp": "Tuesday, 13 October 2020 - 8:23",
       "Headline": "අමරපුර - රාමඤ්ඤ මහා සංඝ සභාවේ 20ට එරෙහි නිවේදනය ගැන සමගි ජනබලවේගයේ අවධානය (වීඩියෝ)",
       "News Content": "ශ්‍රී ලංකා අමරපුර - රාමඤ්ඤ සාමග්‍රී මහා සංඝ සභාව විසින් 20 වන ආණ්ඩුක්‍රම ව්‍යවස්ථා සංශෝධනයට එරෙහිව ඊයේ නිකුත් කරන ලද විශේෂ නිවේදනය සම්බන්ධයෙන් සමගි ජන බලවේගයේ අවධානය යොමු වී තිබෙනවා.\n20 වන ආණ්ඩුක්‍රම ව්‍යවස්ථා සංශෝධනය අක්‍රිය කළ යුතු බවත් ප්‍රජාතන්ත්‍රවාදය සුරැකෙන නව ආණ්ඩුක්‍රම ව්‍යවස්ථාවක් සංශෝධනය කළ යුතු බවටත් ප්‍රකාශ කරමින් ශ්‍රී ලංකා අමරපුර - රාමඤ්ඤ සාමග්‍රි මහා සංඝ සභාව ඊයේ නිවේදනයක් නිකුත් කර තිබුණා.\nඒ සම්බන්ධයෙන් සමගි ජනබලවේගය නිකුත් කළ නිවේදනයේ දැක්වෙන්නේ රටට එරෙහිව අනතුරු පැමිණෙන සෑම මොහොතකම මහා සංඝරත්නය නිරන්තරයෙන් කටයුතු කළ බවයි.\n20 වන ආණ්ඩුක්‍රම ව්‍යවස්ථා සංශෝධනය පිළිබඳ කථිකාවත කරලියට පැමිණි මොහොතේ සිටම සමගි ජන බලවේගය ඊට කොන්දේසි විරහිතව එරෙහි වූ බවත්, එය පරාජය කිරීම උදෙසා විපක්ෂය සක්‍රිය කඳවුරක් බවට පත් කිරීමට කටයුතු කළ බවත් එහි වැඩිදුරටත් සඳහන්.",
       "URL": "https://www.hirunews.lk/252430/අමරපුර-රාමඤ්ඤ-මහා-සංඝ-සභාවේ-20ට-එරෙහි-නිවේදනය-ගැන-සමගි-ජනබලවේගයේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2393"
}