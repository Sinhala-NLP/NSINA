{
       "Source": "hirunews",
       "Timestamp": "Tuesday, 21 July 2020 - 6:59",
       "Headline": "කොහොඹ අත්තකට බිළිවූ සිඟිත්තිය",
       "News Content": "පවතින අයහපත් කාළගුණ හමුවේ ඇති වූ සුළං තත්ත්වය මත, ගසක් කඩා වැටීමෙන් එහි අත්තකට යටවී කුඩා දැරියක් ජීවිතක්ෂයට පත්ව තිබෙනවා.\nවවුනියාව ප්‍රදේශයේ ඊයේ (20) සිදුවූ මෙම අවාසනාවන්ත අනතුරෙන් මියගොස් ඇත්තේ අවුරුදු එකයි මාස අටක් වයසැති දැරියක්.\nකොහොඹ ගසක් කඩා වැටී සිදුවූ මෙම අනතුරෙන් මියගිය දැරියගේ වයස අවුරුදු 08ක් සහ 10ක් වන සහෝදරියන් දෙදෙනා ද තුවාල ලබා ඇති බව වාර්තා වනවා.\nමියගිය දැරියගේ මළ සිරුර වවුනියාව රෝහල් මෘත ශරීරාගාරයේ තැන්පත් කර ඇති අතර තුවාල ලැබූ දැරියන් ද වවුනියාව රෝහලේ ප්‍රතිකාර ලබනවා.\nකනගරායන්කුලම පොලිසිය මෙම සිදුවීම සම්බන්ධයෙන් වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/246021/කොහොඹ-අත්තකට-බිළිවූ-සිඟිත්තිය",
       "Category": "Local News",
       "Parent URL": "https://www.hirunews.lk/local-news.php?pageID=2570"
}