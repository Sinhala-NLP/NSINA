{
       "Source": "hirunews",
       "Timestamp": "Saturday, 17 July 2021 - 10:07",
       "Headline": "එන්නත්කරණය සහ කොතලාවල විශ්වවිද්‍යාල පනත පිළිබඳ ජනපති මහා සංඝරත්නය දැනුවත් කරයි (ඡායාරූප)",
       "News Content": "කොරෝනා වෛරසය මර්දනය කිරීම සඳහා රට තුල සිදුකරන එන්නත්කරණ වැඩපිළිවෙල සහ කොතලාවල ආරක්ෂක විශ්වවිද්‍යාල පනත සම්බන්ධයෙන් ජනපති ගෝඨාභය රාජපක්ෂ මහා සංඝරත්නය දැනුවත් කර තිබෙනවා.\nඒ බෞද්ධ උපදේශක සභාව ඊයේ පස්වරුවේ ජනාධිපති කාර්යාලයේදී රැස්වූ අවස්ථාවේදීයි.\nජනවාරි 28 වනදින ඇස්ට්‍රාසෙනෙකා පළමු එන්නත් තොගය මෙරටට ලැබීමේ සිට මේ දක්වා කාල සීමාව තුල රට තුල දිස්ත්‍රික් මට්ටමින් සිදුකරන එන්නත්කරණ වැඩපිලිවෙල සම්බන්ධයෙන් ජනාධිපති ගෝඨාභය රාජපක්ෂ මෙහිදී මහා සංඝරත්නය දැනුවත් කරනු ලැබුවා.\nලෝක සෞඛ්‍ය සංවිධානය විසින් මෙරට එන්නත්කරණ ක්‍රියාවලිය ඇගයීමට ද ලක් කර තිබෙනවා.\nඑමෙන්ම, විශ්වවිද්‍යාල ප්‍රතිපාදන කොමිෂන් සභා පනතේ ඇති බාධා ඉවත් කර කොතලාවල විශ්වවිද්‍යාලය ඒ යටතට ගෙන ඒමේ නව පනත සම්බන්ධයෙන් ජනාධිපතිවරයා, එහිදී මහා සංඝරත්නය දැනුවත් කළ බවයි ජනාධිපති මාධ්‍ය අංශ්‍ය සඳහන් කළේ.",
       "URL": "https://www.hirunews.lk/277197/එන්නත්කරණය-සහ-කොතලාවල-විශ්වවිද්‍යාල-පනත-පිළිබඳ-ජනපති-මහා-සංඝරත්නය-දැනුවත්-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1815"
}