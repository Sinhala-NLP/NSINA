{
       "Source": "hirunews",
       "Timestamp": "Friday, 28 October 2016 - 12:56",
       "Headline": "මට්ටක්කුලිය සිව් පුද්ගල ඝාතනයේ තවත් සැකකරුවන් දෙදෙනෙකු අත්අඩංගුවට",
       "News Content": "මට්ටක්කුලිය - සමිට්පුර ප්‍රදේශයේදී පුද්ගලයන් සිව් දෙනෙකු වෙඩි තබා ඝාතනය කිරීමේ සිද්ධිය සම්බන්ධයෙන් සැකපිට තවත් පුද්ගලයින් දෙදෙනෙකු පොලිසිය අත්අඩංගුවට ගෙන තිබෙනවා.\nඊයේ රාත්‍රියේ කොළඹ අපරාධ කොට්ඨාශය මගින් අත්අඩංගුවට ගෙන ඇති 18 හැවිරිදි මෙම සැකකරුවන් දෙදෙනා මට්ටක්කුලිය ප්‍රදේශයේ පදිංචිකරුවන්.\nසිද්ධිය සම්බන්ධයෙන් මීට පෙර අත්අඩංගුවට ගත් කුඩු රොෂාන් ඇතුලූ 11 දෙනා මේ මස 31 වනදා දක්වා තවදුරටත් රඳවාගෙන ප්‍රශ්න කිරීමට කොළඹ අපරාධ කොට්ඨාශයට ඊයේ අවසර ලබාදුන්නා.\nවෙඩි තැබීමේ සිද්ධීයේදී තුවාල ලැබූ තවත් තුන්දෙනෙකු කොළඹ ජාතික රෝහලේ තවදුරටත් ප්‍රතිකාර ලබනවා.",
       "URL": "https://www.hirunews.lk/146273/මට්ටක්කුලිය-සිව්-පුද්ගල-ඝාතනයේ-තවත්-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4819"
}