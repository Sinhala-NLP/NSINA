{
       "Source": "hirunews",
       "Timestamp": "Saturday, 11 January 2020 - 19:15",
       "Headline": "FCID හිටපු ප්‍රධානියා ඇතුළු කිහිපදෙනෙකුට කළ බලපෑම් ගැන හෙළිවන රන්ජන්ගේ තවත් හඬපට එළියට",
       "News Content": "එක්සත් ජාතික පක්ෂ පාර්ලිමේන්තු මන්ත්‍රී රන්ජන් රාමනායක හා පොලිස් මූල්‍ය අපරාධ විමර්ශන කොට්ඨාශයේ හිටපු ප්‍රධානී, විශ්‍රාමික ජ්‍යෙෂ්ඨ නියෝජ්‍ය පොලිස්පති රවී වෛද්‍යලංකාර අතර සිදුවූ දුරකථන සංවාදයක හඬ පටයක් නව සිංහල රාවය සංවිධානය අද මාධ්‍ය වෙත අනාවරණ කළා.\nඑහිදී අමාත්‍ය ජොන්ස්ටන් ප්‍රනාන්දු රක්ෂිත බන්ධනාගාර ගත කරවීම සම්බන්ධයෙන් රන්ජන් රාමනායක මන්ත්‍රීවරයා අදහස් පළ කරන අතර, කොළඹ අද පැවති මාධ්‍ය හමුවකදී ඒ පිළිබඳව හෙළිදරව් කළේ නව සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් විසින්.\nමේ අතර, සිංහල රාවය සංවිධානය ද පාර්ලිමේන්තු මන්ත්‍රී රංජන් රාමනායක සහ ස්විස්ටර්ලන්තයට පලා ගිය අපරාධ පරීක්ෂණ දෙපාර්තමේන්තුවේ හිටපු පොලිස් පරීක්ෂක නිශාන්ත සිල්වා අතර සිදුවූ දුරකථන සංවාදයක් ඇතුළත් හඬ පටයක් අද මාධ්‍ය වෙත අනාවරණ කළා.",
       "URL": "https://www.hirunews.lk/232077/fcid-හිටපු-ප්‍රධානියා-ඇතුළු-කිහිපදෙනෙකුට-කළ-බලපෑම්-ගැන-හෙළිවන-රන්ජන්ගේ-තවත්-හඬපට-එළියට",
       "Category": "Local News",
       "Parent URL": "https://www.hirunews.lk/local-news.php?pageID=2958"
}