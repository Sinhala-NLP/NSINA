{
       "Source": "hirunews",
       "Timestamp": "Friday, 04 August 2017 - 10:05",
       "Headline": "update : කැළණි පාලම අසල වාහන ගමනාගමනය යථා තත්වයට",
       "News Content": "කොළඹ - නුවර මාර්ගයේ කැළණි පාලම අසල ගමනාගමන කටයුතු මේ වනවිට යථා තත්ත්වයට පත් කර තිබෙනවා.\nකැළණිය පාලම මත සවි කර තිබූ මාර්ග දිසා පෙන්වනු ලබන පුවරුවක කන්ටේනරයක් ගැටී එය මාර්ගයට කඩා වැටීම හේතුවෙනුයි අද පෙරවරුවේ සිට මාර්ගයේ දැඩි රථ වාහන තදබදයක් හට ගැනුණේ.\nකඩා වැටී ඇති දිසා පෙන්වීමේ පුවරුව මාර්ගයෙන් මේ වනවිට ඉවත් කර තිබෙනවා.\nඒ අනුව කැළණි පාලම අසල ගමනාගමන කටයුතු මේ වනවිට යථා තත්ත්වයට පත් කර ඇති බවයි පොලිසිය සදහන් කළේ.\nUpdate : Friday, 04 August 2017 - 10.28\n-----------------------------------------------------------------------------\nකොළඹ - නුවර මාර්ගයේ කැළණි පාලම අසල තවමත් රථ වාහන තදබදයක් පවතිනවා.\nකැළණිය පාලම මත සවි කර තිබූ මාර්ග දිසා පෙන්වනු ලබන පුවරුවක් වාහනයක් මතට කඩා වැටීම හේතුවෙනුයි අද පෙරවරුවේ සිට මාර්ගයේ දැඩි රථ වාහන තදබදයක් පවතින්නේ.\nකඩා වැටී ඇති දිසා පෙන්වීමේ පුවරුව ඉවත් කිරීමේ කටයුතු මේ වනවිට සිදුකරමින් පවතින අතර, කොළඹට ඇතුලූ වන වාහන නවලෝක වටරවුමෙන් ජපන් මිත්‍රත්ව පාලම හරහා කොළඹට ඇතුළු විය යුතුයි.\nරථ වාහන තදබදය අවම කිරීම සදහා එම මාර්ගය හෝ වෙනත් විකල්ප මාර්ග භාවිතා කරන ලෙසයි පොලිසිය රියදුරන්ගෙන් ඉල්ලා සිටියේ.",
       "URL": "https://www.hirunews.lk/167593/update-කැළණි-පාලම-අසල-වාහන-ගමනාගමනය-යථා-තත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4387"
}