{
       "Source": "hirunews",
       "Timestamp": "Tuesday, 18 July 2017 - 13:21",
       "Headline": "ආණ්ඩුවේ උප්පරවැට්ටියක් ගැන ජී.එල් කියයි",
       "News Content": "ආණ්ඩුව පළාත් සභා සංශෝධන පනත් කෙටුම්පත හදිසියේ පාර්ලිමේන්තුවට ඉදිරිපත් කර ඇත්තේ පළාත් සභා මැතිවරණය කල් දැමීමේ උප්පරවැට්ටියක් ලෙස බව ශ්‍රී ලංකා පොදුජන පෙරමුණේ සභාපති හිටපු අමාත්‍ය මහාචාර්ය ජී. එල්. පීරිස් ප්‍රකාශ කළා.\nමෙම සංශෝධන පනත් කෙටුම්පත මගින් පළාත් සභාවල නියෝජිතයන්ගේ කාන්තා නියෝජනය සියයට 30 දක්වා ඉහළ නැංවීමට ද යෝජනා කර තිබෙනවා.\nඑම පියවරට ඒකාබද්ධ විපක්ෂය ද සහය පළ කළ ද කෙටුම්පත පාර්ලිමේන්තුවට කඩිනමින් ඉදිරිපත් කෙරෙන්නේ එම අරමුනින් නොවන බවටයි හිටපු අමාත්‍ය මහාචාර්ය ජී.එල්. කොළඹ අද පැවති මාධ්‍ය හමුවකට එක්වෙමින් කියා සිටියේ.\nපොල් මද ආනයනය කිරීම සඳහා කැබිනට් පත්‍රිකාවක් අද පැවැත්වෙන කැබිනට් මණ්ඩලයට ඉදිරිපත් කිරීමේ සූදානමක් ඇතැයි මෙම මාධ්‍ය හමුවට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියා.",
       "URL": "https://www.hirunews.lk/166162/ආණ්ඩුවේ-උප්පරවැට්ටියක්-ගැන-ජී-එල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4416"
}