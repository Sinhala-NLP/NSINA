{
       "Source": "hirunews",
       "Timestamp": "Monday, 16 May 2022 - 21:02",
       "Headline": "සාක්ෂි ඇත්නම් අත් අඩංගුවට ගන්න - නීතිපති",
       "News Content": "මැයි 9 වැනි දා කොල්ලුපිටිය සහ ගාලුමුවදොර ප්‍රදේශයේ සිදු වූ ප්‍රහාර සම්බන්ධයෙන් පාර්ලිමේන්තු මන්ත්‍රීවරුන් වන ජොන්ස්ටන් ප්‍රනාන්දු, සනත් නිශාන්ත, බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් ඇතුළු විසි දෙදෙනා පිළිබඳ ප්‍රමාණවත් සාක්ෂි තිබේ නම්, අත්අඩංගුවට ගන්නා ලෙස නීතිපතිවරයා අද පොලිස්පතිවරයාට උපදෙස් ලබා දී තිබෙනවා.\nමීට පෙර නීතිපතිවරයා අපරාධ විමර්ශන දෙපාර්තමේන්තුවේ අධ්‍යක්ෂවරයාට දැනුම් දී තිබුණේ, ගාලුමුවදොර සිද්ධිය සම්බන්ධයෙන් අදාළ පිරිසගෙන් ප්‍රකාශයක් ලබා ගන්නා ලෙස යි.",
       "URL": "https://www.hirunews.lk/304530/සාක්ෂි-ඇත්නම්-අත්-අඩංගුවට-ගන්න-නීතිපති",
       "Category": "Local News",
       "Parent URL": "https://www.hirunews.lk/local-news.php?pageID=1164"
}