{
       "Source": "hirunews",
       "Timestamp": "Sunday, 30 October 2022 - 19:28",
       "Headline": "සෑම දිනකම මෙරට කාන්තාවන් 12ක් පියයුරු පිලිකාවට ගොදුරු වෙයි",
       "News Content": "මෙරටින් සෑම දිනකම පියයුරු පිලිකාවලට ගොදුරු වූ කාන්තාවන් 12 දෙනෙකු හදුනා ගන්නා බව පිලිකා රෝග විශේෂඥ වෛද්‍යවරුන්ගේ සංගමය පවසනවා. දිනකට පියයුරු පිලිකාවෙන් කාන්තාවන් දෙදෙනෙකු මරණයට පත්වන බව සඳහන්.\nපසුගිය වසරවලට සාපේක්ෂව මේ වනවිට පියයුරු පිළිකා රෝගීන් වාර්තාවීම ඉහළ ගොස් ඇති අතර රෝගය හඳුනා ගැනීම සඳහා වන පරීක්ෂණ පහසුකම් සහ අවස්ථා පුළුල් වීම හා කාන්තාවන් අදාළ පරීක්ෂා කර ගැනීම් සඳහා පෙරට වඩා වැඩි උනන්දුවක් දැක්වීම හේතුවෙන් මෙලෙස රෝගීන් වාර්තා වීම ඉහළ යාමට හේතුව බවයි එම සංගමය සඳහන් කළේ.\nපියයුරු පිළිකා වැළැක්වීම හා ඒ පිළිබඳ දැනුවත් කිරීමේ මාසය සෑම වසරකම ඔක්තෝම්බර් මාසයට යෙදී තිබෙනවා.\nකාන්තාවන් වියපත් වීමත් සමග පියයුරු පිලිකා වැළදීමේ ඉහළ අවදානමක් පවතින අතර, කලින් හඳුනා ගැනීමෙන් සම්පූර්ණයෙන්ම මෙය සුව කළ හැකි බවයි පිලිකා රෝග විශේෂඥ වෛද්‍ය විමුක්තිනි පීරිස් සඳහන් කළේ.",
       "URL": "https://www.hirunews.lk/319226/සෑම-දිනකම-මෙරට-කාන්තාවන්-12ක්-පියයුරු-පිලිකාවට-ගොදුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=768"
}