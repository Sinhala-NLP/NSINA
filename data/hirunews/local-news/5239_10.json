{
       "Source": "hirunews",
       "Timestamp": "Tuesday, 22 December 2015 - 13:15",
       "Headline": "නිශාන්ත ශ්‍රී වර්ණසිංහ බස්නාහිර  පරදී",
       "News Content": "ජාතික හෙළ උරුමයේ නිශාන්ත ශ්‍රී වර්ණසිංහ අමාත්‍ය ධුරය දරණ බස්නාහිර පළාත් සභාවේ සෞඛ්‍ය අමාත්‍යාංශය ඇතුළු අමාත්‍යාංශ 6ක වැය ශීර්ෂ අද පරාජයට පත්වුණා.\nඒ, මේ සම්බන්ධයෙන් අද පැවැති විවාදයෙන් අනතුරුව සිදුකළ ඡුන්ද විමසීමේදියි.\nඅයවැයට විරුද්ධව ඡුන්ද 45ක් ලැබුණු අතර, පක්ෂව ලැබුණේ ඡුන්ද 23ක් පමණයි.\nඑක්සත් ජාතික පක්ෂයේ මන්ත්‍රීවරුන් 17 දෙනෙකු සහ නිදහස් සන්ධානයේ මන්ත්‍රීවරුන් 4 දෙනෙකු අමාත්‍යාංශ හයේ වැය ශීර්ෂ සඳහා පක්ෂව ඡන්දය භාවිතා කළා.\nනිදහස් සන්ධානයේ මන්ත්‍රීවරුන් පිරිසක් සහ ජනතා විමුක්ති පෙරමුණ මෙන්ම ප්‍රජාතන්ත්‍රවාදී පක්ෂය නියෝජනය කරන මන්ත්‍රීවරුන් අයවැයට විරුද්ධව ඡන්දය ප්‍රකාශ කර තිබෙනවා.\nඡන්ද විමසීමෙන් අනතුරුව හිරු ප්‍රවෘත්ති අංශයට අදහස් දැක්වූ බස්නාහිර පළාත් සභාවේ විපක්ෂ නායක මංජු ශ්‍රී අරංගල කියා සිටියේ ඡන්දය විමසන අවස්ථාවේදී පළාත් ප්‍රධාන අමාත්‍ය ඉසුර දේවප්‍රිය ද සභාවේ නොසිටි බවයි.",
       "URL": "https://www.hirunews.lk/122581/නිශාන්ත-ශ්‍රී-වර්ණසිංහ-බස්නාහිර-පරදී",
       "Category": "Local News",
       "Parent URL": "https://www.hirunews.lk/local-news.php?pageID=5239"
}