{
       "Source": "hirunews",
       "Timestamp": "Friday, 26 January 2018 - 14:47",
       "Headline": "තරුණියකගේ නිරුවත් ඡායාරූප ප්‍රසිද්ධ කළ තරුණයාට වැඩ වරදී",
       "News Content": "තරුණියකගේ නිරුවත් ඡායාරූප ඇයගේ කැමැත්තකින් තොරව ෆේස්බුක් සමාජ ජාලයේ ප්‍රසිද්ධ කිරීමේ වරදකට තංගල්ල කොට්ඨාශ ළමා හා කාන්තා කාර්යංශය විසින් අත්අඩංගුවට ගෙන තංගල්ල මහේස්ත්‍රාත් අධිකරණයට ඉදිරිපත් කළ තරුණයෙකු පෙබරවාරි මස 02දින දක්වා රිමාන්ඩ් බාරයේ තැබීමට තංගල්ල වැඩබලන මහේස්ත්‍රාත් විදුර වීරකෝන් අද(26) නියෝග කළා.\nමෙලෙස රිමාන්ඩ් බාරයට පත්වූයේ අගුණුකොළපැලැස්ස ප්‍රදේශයේ පදිංචි රත්නායක මුදියන්සේලාගේ අසංක(28) නම් තරුණයෙකු.\nහම්බන්තොට ප්‍රදේශයේ පදිංචි 23 හැවිරිදි තරුණියක් ඇයගේ පෙම්වතාට විරුද්ධව තංගල්ල කොට්ඨාශ ළමා හා කාන්තා කාර්යංශයට කරන ලද පැමිණිල්ලකට අනුව මෙම සැකකාර තරුණයා අත්අඩංගුවට ගෙන තිබුණා.\nඇය පැමිණිල්ලෙහි සදහන් කර ඇත්තේ ඇයගේ අනුදැනුමකින් තොරව ඇය හා ඇයගේ පෙම්වතා නිරුවතින් සිටින ඡායාරූප කිහිපයක් තම පෙම්වතා විසින් ෆේස්බුක් සමාජ ජාල වෙබ් අඩවිය හරහා අන්තර්ජාලයට යොමු කර ඇති බවයි.\nපැමිණිල්ල අනුව පරික්ෂණ පැවැත්වූ පොලිස් නිළධාරින් හමුවේ සැකකාර තරුණයා ඔහු විසින් කරන ලද වරද පිළිගෙන තිබෙනවා.",
       "URL": "https://www.hirunews.lk/182103/තරුණියකගේ-නිරුවත්-ඡායාරූප-ප්‍රසිද්ධ-කළ-තරුණයාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4107"
}