{
       "Source": "hirunews",
       "Timestamp": "Wednesday, 14 September 2022 - 17:04",
       "Headline": "කපුටු කාක් රිද්මයට හෝන් ගැසූ නීතිඥවරයා නඩුවෙන් නිදහස්",
       "News Content": "කපුටු කාක් යන රිද්මයෙන් වාහනයේ නලාව ශබ්ද කළ බවට චෝදනා එල්ලවූ නීතිඥවරයෙකු එම චෝදනාවෙන් නිදහස් කර තිබෙනවා.\nඒ ඊට අදාළ නඩුව අද කොළඹ අතිරේක මහේස්ත්‍රාත් එස් එම් ප්‍රභාකරන් හමුවේ කැදවූ අවස්ථාවේදීයි.\nකොටුව පොලිසිය විසින් පසුගියදා අදාළ නීතිඥවරයාට එරෙහිව නඩු පවරා තිබුණේ කපුටු කාක් යන රිද්මයෙන් වාහනයේ නලාව ශබ්දකිරීම හේතුවෙන්.\nඑහිදී අතිරේක මහේස්ත්‍රාත්වරයා පොලිසියට අවවාද කරමින් කියා සිටියේ යම් කිසි පුද්ගලයෙකුට එරෙහිව අධිකරණය හමුවේ නඩු පවරන විට නිසි පරිදි නීතිය පිළිබඳ අධ්‍යයනයකින් අනතුරුව නඩු පවරන ලෙසටයි.",
       "URL": "https://www.hirunews.lk/315376/කපුටු-කාක්-රිද්මයට-හෝන්-ගැසූ-නීතිඥවරයා-නඩුවෙන්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=869"
}