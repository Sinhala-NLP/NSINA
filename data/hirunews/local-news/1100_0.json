{
       "Source": "hirunews",
       "Timestamp": "Sunday, 12 June 2022 - 19:12",
       "Headline": "ගෑස් අර්බුදය සභාපති මාරුවෙන් විසදිය හැකියි - ලිට්රෝ සමාගම කියයි (වීඩියෝ)",
       "News Content": "ඩොලර් මිලියන 2යි දශම 5ක් ගෙවීමට නොහැකි වීම හේතුවෙන් මෙරට මුහුදු සීමාවේ තිබෙන ගෑස් මෙටි්‍රක් ටොන් 3500ක් අඩංගු නෞකාව පස්වන දිනටත් ගෑස් ගොඩබෑමට නොහැකිව නැංගුරලා තිබෙනවා.\nකෙසේවෙතත් පාරිභෝගික ජනතාව තවදුරටත් දිවා රෑ නොබලා පෝලිම් වල රැදී සිටින්නේ ගෑස් ලබා ගැනීමේ අපේක්ෂාවෙන්.\nඑවන් පසුබිමක ලිට්රෝ සමාගම කොළඹ දී අද මාධ්‍ය හමුවක් කැඳවමින් පවතින තත්වය පිළිබඳව කරුණු පැහැදිළි කළා.\nඊට එක්වූ එම සමාගමේ වැඩසටහන් සහ ප්‍රචාරක කළමණාකරු පියල් කොළඹගේහෙට්ට් සඳහන් කළේ, නිරන්තරයේ සභාපතිවරුන් වෙනස් වීම තුලින් ලිට්රෝ සමාගම කඩා වැටි ඇති බවයි.\nඑම අර්බුදය සමාගමේ සභාපතිවරයා මාරු කිරීමෙන් විසදිය හැකි බවද ඔහු කියා සිටියා.\nමේ අතර අද දිනයේත් ගෑස් ඉල්ලා ප්‍රදේශ කිහිපයක විරෝධතා පැවති අතර ගාල්ල - කොළඹ මාර්ගය, මොරටුව - රාවතාවත්ත ප්‍රදේශයෙන් අවහිර වූයේ එවන් විරෝධතාවක් හේතුවෙන්.",
       "URL": "https://www.hirunews.lk/306953/ගෑස්-අර්බුදය-සභාපති-මාරුවෙන්-විසදිය-හැකියි-ලිට්රෝ-සමාගම-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1100"
}