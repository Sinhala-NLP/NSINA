{
       "Source": "hirunews",
       "Timestamp": "Sunday, 24 December 2017 - 12:48",
       "Headline": "ඉන්ධන ප්‍රවාහන බවුසර් මහමගදී හදිසි පරීක්ෂාවට",
       "News Content": "ඉන්ධන ප්‍රවාහනය කරන බවුසර් මහමගදී විශේෂ පරීක්ෂාවකට ලක් කිරීමට පොලිස් විශේෂ කාර්ය බලකාය තීරණය කර තිබෙනවා.\nඒ, ඉන්ධන බවුසර්වලට අතරමගදී භූමිතෙල් කලවම් කරන බවට ලැබුණු තොරතුරු සැළකිල්ලට ගනිමින්.\nලංකා අයි. ඕ.සී. සමාගමට අයත් ඞීසල් පිරවූ බවුසරයකින් ඞීසල් පිටතට ගෙන එයට භූමිතෙල් කලවම් කරමින් සිටි පුද්ගලයින් 05 දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nතඹලගමුව - ගල්මැටියාව ප්‍රදේශයේ නිවසක පිටුපස මෙම බවුසරය නවතමින් බට ආධාරයෙන් කෑන්වලට ඩීසල් පුරවමින් සිටියදී මෙම පුද්ගලයින් පස් දෙනා අත්අඩංගුවට ගෙන ඇත්තේ.\nඅත්අඩංගුවට ගත් පුද්ගලයින් අතර බවුසරයේ රියදුරා සහ රිය සහයකයාද වන බව සඳහන්.\nඑහිදී ඞීසල් පුරවන ලද කෑන් 35 ක්, ඊට යොදාගත් උපකරණ ඇතුළු භාණ්ඩ කිහිපයක් සොයාගෙන තිබෙනවා.\nමීට පෙර අවස්ථාවකදීද එලෙස භූමිතෙල් කළවම් කරන ජාවාරමක් පිළිබඳව දඹුල්ල ප්‍රදේශයෙන් අනාවරණ වුණා.",
       "URL": "https://www.hirunews.lk/179188/ඉන්ධන-ප්‍රවාහන-බවුසර්-මහමගදී-හදිසි-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=4158"
}