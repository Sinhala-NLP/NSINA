{
       "Source": "hirunews",
       "Timestamp": "Sunday, 04 April 2021 - 14:37",
       "Headline": "ඉඩම් ජාවාරමට ඇමතිගෙන් ප්‍රතිචාර (වීඩියෝ)",
       "News Content": "හිරු සී.අයි.ඒ. රහා හෙළි කළ කුරුණෑගල ඉඩම් රෙජිස්ට්‍රාර් කාර්යාලය හරහා සිදුව ඇති මහා පරිමාණ ඉඩම් වංචාව පිළිබඳව වහා විමර්ශනයක් ආරම්භ කරන බව ඉඩම් හා ඉඩම් සංවර්ධන අමාත්‍ය එස්.එම්. චන්ද්‍රසේන මහතා පවසනවා.\nසී.අයි.ඒ. අනාවරණයෙන් පසු ඊට ප්‍රතිචාර දක්වමින් අමාත්‍යවරයා මේ අදහස් පළ කළා.\nහිරු සී.අයි. ඒ. හරහා පසුගිය 02 වැනිදා අප හෙළිකළේ කුරුණෑගල - කොළඹ ප්‍රධාන මාර්ගයට මුහුණලා බැවිලිගමුව ප්‍රදේශයේ පිහිටා ඇති පර්චස් 20 ක් පමණ වන මෙම ඉඩම විකුණන බව පවසමින් ව්‍යාපාරිකයෙකුගෙන් රුපියල් කෝටියක මුදලක් වංචා කර තිබූ ආකාරයයි.\nඅදාල ඉඩමේ පත්ඉරු නිවැරදි බව මුල් සොයාබැලීමේදී අනාවරණය වීම හේතුවෙන් අදාළ ව්‍යාපාරිකයා මෙම ඉඩම මිලදී ගැනීමට කටයුතු කර තිබුණා.\nඑම ගණුදෙනුවේදී රජයට අයවිය යුතු මුද්දර ගාස්තු ලෙස රුපියල් 399,000ක මුදලක්ද ව්‍යාපාරිකයා විසින් ගෙවනු ලැබ තිබුණා.\nකෙසේ වෙතත් සියලු ගණුදෙනු අවසන් වූ පසු කුරුණෑගල ඉඩම් රෙජිස්ට්‍රාර් කාර්යාලයේ නිලධාරීන් පවසා ඇත්තේ අදාළ ඉඩමේ ලේඛන සහිත පිටු කිහිපයක්\nඅස්ථානගත වී ඇති බවයි.",
       "URL": "https://www.hirunews.lk/267475/ඉඩම්-ජාවාරමට-ඇමතිගෙන්-ප්‍රතිචාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2042"
}