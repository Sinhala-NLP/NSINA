{
       "Source": "hirunews",
       "Timestamp": "Friday, 07 May 2021 - 16:41",
       "Headline": "කොරෝනා සුව කරන අනුමත නොකළ ආයුර්වේද ඖෂධ ගැන ප්‍රචාර සිදුකරන පුද්ගලයින්ට එරෙහිව විනය හා නීතිමය පියවර (වීඩියෝ)",
       "News Content": "කොරෝනා වෛරසය සුව කිරීම සම්බන්ධව කිසිදු පර්යේෂණාත්මක තහවුරු කිරීමකින් තොර ඖෂධ වට්ටෝරු භාවිත කිරීම සඳහා මහජනතාව පොළඹවන හා නොමඟ යවන ප්‍රකාශ සිදුකරන තැනැත්තන්ට එරෙහිව අවශ්‍ය විනය හා නීතිමය ක්‍රියාමාර්ග ගනු ලබන බව ආයුර්වේද වෛද්‍ය සභාව පවසනවා.\nඑහි සභාපතිනී වැඩබලන ආර්යුවේද කොමසාරිස් තාරකා මේධාවී දිසානායක නිවේදනය කළේ කොරෝනා සම්බන්ධයෙන් නිෂ්චිත වශයෙන් හඳුනා නොගත් ආයුර්වේද ඖෂධ වට්ටෝරු සමාජ මාධ්‍ය ඔස්සේ ප්‍රචාරය කර ජනතාව නොමඟ යැවීම වැළැක්වීම සඳහා ආයුර්වේද වෛද්‍ය සභාව අවධානයෙන් පසුවන බවයි.",
       "URL": "https://www.hirunews.lk/270717/කොරෝනා-සුව-කරන-අනුමත-නොකළ-ආයුර්වේද-ඖෂධ-ගැන-ප්‍රචාර-සිදුකරන-පුද්ගලයින්ට-එරෙහිව-විනය-හා-නීතිමය-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1969"
}