{
       "Source": "hirunews",
       "Timestamp": "Sunday, 04 June 2023 - 7:09",
       "Headline": "අද ව්ටින් විට වැසි හෝ ගිගුරුම් සහිත වැසි",
       "News Content": "බස්නාහිර, සබරගමුව, මධ්‍යම සහ දකුණු පළාත්වල අද (04) ව්ටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරනවා.\nනිරිත දිග මෝසම ඉදිරි දින කිහි‍පයේදී සක්‍රීය වනු ඇතැයි සඳහන් කරන කාලගුණ විද්‍යා දෙපාර්තමේන්තුව සබරගමුව පළාතේත්, ගාල්ල, මාතර සහ කළුතර දිස්ත්‍රික්කවල ඇතැම් ස්ථානවල මි.මී. 75ට වැඩි තරමක වැසි ඇති විය හැකි බව සඳහන් කරනවා.\nවයඹ, ඌව සහ නැඟෙනහිර පළාත්වල ස්ථාන කිහිපයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇති වන බව ද පවසනවා.\nඑමෙන්ම දිවයින හරහා විටින් විට පැ.කි.මී. 40-45ක පමණ සුළං ඇති විය හැකි බව ද කාලගුණ විද්‍යා දෙපාර්තමේන්තුව විසින් නිකුත් කරන ලද නිවේදනයේ සඳහන්.\nගිගුරුම් සහිත වැසි සමඟ ඇති විය හැකි තාවකාලික තද සුළංවලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/336985/අද-ව්ටින්-විට-වැසි-හෝ-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=296"
}