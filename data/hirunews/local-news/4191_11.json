{
       "Source": "hirunews",
       "Timestamp": "Friday, 01 December 2017 - 20:02",
       "Headline": "වංචනික මුල්‍ය ආයතන ගැන විමර්ශණ සී අයි ඒ හෙළිදරව්වෙන් පසු ඇරඹෙයි",
       "News Content": "තිස්සමහාරාමයේ පවත්වාගෙන යන ව්‍යාජ මූල්‍ය ආයතනයේ මුදල් තැන්පතු සිදුකළ ගනුදෙනුකරුවන් තර්ජනය කර පලවා හැරීමට එහි බලධාරීන් මේ වන විට කටයුතු කරන බව එහි සාමාජිකයන් චෝදනා කරනවා.\nකෙසේ වෙතත් තිස්සමහාරාම පොලිසිය පැවසුවේ හිරු සී.අයි.ඒ අනාවරණයෙන් පසු අදාළ ආයතනය පිළිබඳ විමර්ශන කටයුතු ආරම්භ කර ඇති බවයි.\nදකුණු පළාත කේන්ද්‍ර කරගනිමින් ක්‍රියාත්මක සහන සේවා පුද්ගලික සමාගම නම් මෙම ආයතනයට මේ වන විට විශාල සාමාජිකයින් පිරිසක් බඳවාගෙන තිබෙන බව අප හිරු සී.අයි.ඒ තුළින් හෙළි කළා.\nඑහෙත් මෙය මුල්‍ය ආයතනයක් ලෙස ශ්‍රි ලංකා මහ බැංකුවේ ලියාපදිංචි කර නැහැ.\nමුදල් තැන්පතු සඳහා සියයට 21 ක ආකර්ශණීය පොලියක් ලබාදෙන බව පැවසූ එහි සේවිකාවන් සිය ගනුදෙනුකරුවන්ට පැවසුවේ තම ආයතනය මෙරට මූල්‍ය රෙගුලාසිවලට යටත් නොවන ආයතනයක් බවයි.\nශ්‍රී ලංකා මහ බැංකුවේ ලියාපදිංචියක් නොමැතිව සිදුකරගෙන යන මෙම මූල්‍ය ආයතනය පිළිබඳ අප තිස්සමහාරාම පොලිසියෙන් විමසීමක් කළා.\nඑහි උසස් නිලධාරියෙකු සඳහන් කළේ මෙම ආයතනය පිළිබඳ මූලික විමර්ශන ආරම්භ කර ඇති බවයි.\nහිරු සී.අයි.ඒ ඉදිරියේදීත් මේ පිළිබඳ අවධානයෙන්.",
       "URL": "https://www.hirunews.lk/177396/වංචනික-මුල්‍ය-ආයතන-ගැන-විමර්ශණ-සී-අයි-ඒ-හෙළිදරව්වෙන්-පසු-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=4191"
}