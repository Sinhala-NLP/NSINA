{
       "Source": "hirunews",
       "Timestamp": "Thursday, 06 April 2017 - 19:36",
       "Headline": "ඒකාබද්ධ විපක්ෂය පාර්ලිමේන්තු මාධ්‍යවේදීන්ගේ කුටියේ මාධ්‍ය හමුවක් පවත්වයි",
       "News Content": "කල් තැබීමේ යෝජනාව හේතුවෙන් ඇතිවූ උණුසුම් තත්ත්වය හේතුවෙන් පාර්ලිමේන්තුව කල් තැබීම පිළිබදව පැහැදිලි කිරීම සදහා ඒකාබද්ධ විපක්ෂය සහ එක්සත් ජාතික පක්ෂය පාර්ලිමේන්තු සංකීර්ණයේ අද (06) මාධ්‍ය හමු කැදවා තිබුණා.\nඑහිදී ඒකාබද්ධ විපක්ෂයේ මන්ත්‍රීවරුන් පාර්ලිමේන්තුවේ මාධ්‍යවේදීන් රැදී සිටින කුටිය වෙත පැමිණ සිය මාධ්‍ය සාකච්ඡාව පැවැත්වීම අද විශේෂත්වයක්.\nජිනීවා යෝජනා සම්බන්ධයෙන් ආණ්ඩුවේ ස්ථාවරය අද (06) පාර්ලිමේන්තුවේදී පැහැදිලි වූ බව පාර්ලිමේන්තු මන්ත්‍රී ඩලස් අලහප්පෙරුම එම මාධ්‍ය හමුවේදී කියා සිටියා.\nකෙසේ වෙතත්, අද පාර්ලිමේන්තුවේ ඇති වූ තත්ත්වය සම්බන්ධයෙන් පැහැදිලි කිරීම සදහා එක්සත් ජාතික පක්ෂය කැදවා තිබූ මාධ්‍ය හමුවට එක්වූ අමාත්‍ය විජේදාස රාජපක්ෂ කියා සිටියේ එක්සත් ජනතා නිදහස් සන්ධානය තුළ විසඳා ගත යුතු ප්‍රශ්න පාර්ලිමේන්තුවට ගෙන ඒම සාධාරණ නොවන බවයි.",
       "URL": "https://www.hirunews.lk/158658/ඒකාබද්ධ-විපක්ෂය-පාර්ලිමේන්තු-මාධ්‍යවේදීන්ගේ-කුටියේ-මාධ්‍ය-හමුවක්-පවත්වයි",
       "Category": "Local News",
       "Parent URL": "https://www.hirunews.lk/local-news.php?pageID=4575"
}