{
       "Source": "hirunews",
       "Timestamp": "Friday, 25 February 2022 - 10:41",
       "Headline": "දක්ෂිණ අධිවේගයේ රිය අනතුරකින් අයෙකු මරුට (වීඩියෝ)",
       "News Content": "පසුගිය දා (22) පේරාදෙණිය විශ්වවිද්‍යාලයේ 83 වැනි උපාධි ප්‍රදානෝත්සවයට සහභාගී වී යළි නිවස කරා පැමිණෙමින් සිටි එකම පවුලේ අට දෙනෙකුගෙන් යුත් පිරිසක් ගමන්ගත් සුඛෝපභෝගී මෝටර් රථයක් අනතුරට ලක් වුණා.\nඒ ඊයේ (24) රාත්‍රියේ දී දක්ෂිණ අධිවේගී මාර්ගයේ කිලෝමීටර් 29, දොඩංගොඩ ප්‍රදේශයේ දී යි.\nසිමෙන්ති පටවාගත් ලොරියක ගැටී සිදු වූ මෙම අනතුරෙන් එම පවුලේ පියා ජීවිතක්ෂයට පත් වුණා.\nඅනතුරින් කුඩා දරුවන් තිදෙනකු ඇතුළු සිව්දෙනෙකු තුවාල ලබා රෝහල්ගත කළ බවයි දක්ෂිණ අධිවේගී මාර්ගයේ රථවාහන පොලීසිය පැවසුවේ.\nමෙම අනතුරින් ජීවිතක්ෂයට පත්ව ඇත්තේ අක්මීමන - කපුගේවල ගමගේ වත්ත පදිංචි 67 හැවිරිදි වියෙහි පසුවන ගමගේ රත්නසේන නමැත්තෙක්.\nතුවාල ලැබූ සෙසු පිරිස නාගොඩ රෝහලට ඇතුළත් කර ඇති අතර, උපාධි ලැබූ දියණිය සිය වෛද්‍ය උපාධිය ලබා ගත්, 29 හැවිරිදි තරුණියක් බවයි වාර්තා වන්නේ.",
       "URL": "https://www.hirunews.lk/297987/දක්ෂිණ-අධිවේගයේ-රිය-අනතුරකින්-අයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1334"
}