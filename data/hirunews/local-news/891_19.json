{
       "Source": "hirunews",
       "Timestamp": "Sunday, 04 September 2022 - 20:10",
       "Headline": "බීමතින් සිට ඇල්ලූ අනුරපුර පාසැල් සිසු සිසුවියන්ට ඇප",
       "News Content": "බීමතින් අශෝභන ලෙස හැසිරුණු පාසල් සිසුවියක් සහ සිසුන් තුන්දෙනෙකු ඇප මත මුදාහැරීමේ පුවතක් අනුරාධපුර ප්‍රදේශයෙන් වාර්තාවනවා.\nමෙලෙස ඇප මත මුදාහැර ඇත්තේ අනුරාධපුර නගරයේ ප්‍රසිද්ධ පාසලක උසස් පෙළ පන්තියේ සිසුවියක් සහ සිසුන් තුන්දෙනෙක්.\nඔවුන් පසුගියදා මත්පැන් පානය කර අනුරාධපුර නව බස් නැවතුම්පල ආසන්නයේ ඇති කූඹිච්චන්කුලම වැව අසළ අශෝභන ලෙස හැසිරී තිබෙනවා.\nපසුව එම සිසුවිය සහ සිසුන් තුන්දෙනා අත්අඩංගුවට ගෙන අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු නාලක ජයසූරිය හමුවට ඉදිරිපත් කිරීමෙන් අනතුරුවයි ඇප මත මුදාහැර ඇත්තේ.\nඑහිදී රුපියල් ලක්ෂ දෙකක් වටිනා ශරීර ඇපයක් මත ඔවුන් මුදාහැර ඇති අතර, ලබන වසරේ අප්‍රේල් මස 3 වනදා නඩුව යළි කැඳවීමටද නියමිතයි.\nඑදිනට සිසුන්ගේ දෙමාපියන්ද අධිකරණයට කැඳවන ලෙසටයි ප්‍රධාන මහේස්ත්‍රාත්වරයා නියෝග කළේ.",
       "URL": "https://www.hirunews.lk/314560/බීමතින්-සිට-ඇල්ලූ-අනුරපුර-පාසැල්-සිසු-සිසුවියන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=891"
}