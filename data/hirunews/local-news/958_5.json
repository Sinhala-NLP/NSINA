{
       "Source": "hirunews",
       "Timestamp": "Sunday, 07 August 2022 - 15:05",
       "Headline": "අස්වනු නෙළීමට අවශ්‍ය ඉන්ධන රජරට ප්‍රදේශයට නිකුත් කිරීම අද (වීඩියෝ)",
       "News Content": "යල කන්නයේ අස්වනු නෙළීමට සහ කෘෂිකාර්මික කටයුතු සඳහා අවශ්‍ය ඉන්ධන නිකුත් කිරීම රජරට ප්‍රදේශ කිහිපයකදී අද (07) ආරම්භ වුණා.\nමේ අතර කිව්. ආර් ක්‍රමවේදය ඔස්සේ ඉන්ධන නිකුත් කිරීමත් සමඟ පෝලිම්වල අඩුවක් දක්නට ලැබෙන අතර, ඉන්ධන කෝටාව ඉහළ දැමීමක් අවශ්‍ය බවයි ජනතාව පවසන්නේ.\nකෘෂිකර්ම කටයුතු සඳහා ඉන්ධන නිකුත් කිරීමේදී අස්වනු නෙළීමේ යන්ත්‍ර සඳහා ඩීසල් නිකුත් කරන්නේ ලීටර 12 බැගින්. පොහොර සහනාධාරය ලබාදීමේ ලැයිස්තුවට අනුව ගොවීන්ට ඉන්ධ නිකුත් කිරීම සිදු කෙරුණා.\nකිව් ආර් ක්‍රමවේදය හේතුවෙන් ඉන්ධන ලැබීමත් සමඟ ආර්ථික මධ්‍යස්ථානවලට ගොවීන්ගේ සහ වෙළඳුන්ගේ පැමිණීම යථා තත්වයට පත්වෙමින් පවතිනවා.\nකෙසේ වෙතත් ගොවීන් සහ වෙළඳුන් පෙන්වා දෙන්නේ ඉන්ධන කෝටාවේ වැඩිවීමක් අවශ්‍ය බවයි.",
       "URL": "https://www.hirunews.lk/312157/අස්වනු-නෙළීමට-අවශ්‍ය-ඉන්ධන-රජරට-ප්‍රදේශයට-නිකුත්-කිරීම-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=958"
}