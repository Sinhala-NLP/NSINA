{
       "Source": "hirunews",
       "Timestamp": "Wednesday, 06 January 2021 - 19:41",
       "Headline": "පළාගොස් සිටියදී අත්අඩංගුවට ගත් ගල්ලෑල්ලේ කොරෝනා රැඳවියා ප්‍රදේශ පහකට ගමන් කර ඇති බව හෙළිවේ (වීඩියෝ)",
       "News Content": "පසුගිය 31 වන දා වැලිකන්ද - ගල්ලෑල්ල කොරෝනා ප්‍රතිකාර මධ්‍යස්ථානයෙන් පලාගොස් සැඟව සිටියදී අද අත්අඩංගුවට ගත් රැඳවියා බස් රථ මගින් ප්‍රදේශ කිහිපයකට ගමන් කර ඇති බව හෙළිවී තිබෙනවා.\nපලාගොස් සැඟව සිටියදී සතියකට පමණ පසු  52 හැවිරිදි මෙම පුද්ගලයා අද අත්අඩංගුවට ගනු ලැබුවේ ආරච්චිකට්ටුව - ආනවිලුන්දාව ප්‍රදේශයේදියි. ඔහුට සැඟව සිටීමට ආධාර අනුබලදුන් පුද්ගලයෙකුද පොලිස් භාරයට ගෙන තිබෙනවා.\nමොහු බස් රථ මගින් කුරුණෑගල, නාරම්මල, කුලියාපිටිය, වැලිපැන්න සහ හලාවත ප්‍රදේශ වලට ගමන් කර ඇති බවට අනාවරණ වී තිබෙනවා.\nඔහු සමඟ ගල්ලෑල්ල ප්‍රතිකාර මධ්‍යස්ථානයේ සිටි පුද්ගලයින් හතරදෙනෙකු පලාගොස් තිබූ අතර, මීට පෙර එක් අයෙකු හලාවත - මාදම්පේ ප්‍රදේශයේදී සොයාගැනුනා.\nඉතිරි තුන්දෙනා සොයා තවදුරටත් මෙහෙයුම් ක්‍රියාත්මකයි.",
       "URL": "https://www.hirunews.lk/259011/පළාගොස්-සිටියදී-අත්අඩංගුවට-ගත්-ගල්ලෑල්ලේ-කොරෝනා-රැඳවියා-ප්‍රදේශ-පහකට-ගමන්-කර-ඇති-බව-හෙළිවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2229"
}