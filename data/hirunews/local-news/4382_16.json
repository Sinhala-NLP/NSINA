{
       "Source": "hirunews",
       "Timestamp": "Monday, 07 August 2017 - 17:01",
       "Headline": "අපරාධ සහ මත්ද්‍රව්‍ය පරීක්ෂාවට වෙනම ඒකකයක්",
       "News Content": "අපරාධ, සංවිධානාත්මක අපරාධ සහ මත්ද්‍රව්‍ය පිළිබඳ පරීක්ෂණ සිදුකිරීම සඳහා වෙනම ඒකකයක් සකස් කරන බව පොලිස්පති පූජිත් ජයසුන්දර පවසනවා.\nඔහු මේ බව ප්‍රකාශ කළේ මහනුවර දී මල්වතු පාර්ශවයේ මහනායක අති පූජ්‍ය තිබ්බටුවාවේ ශ්‍රී සුමංගල නාහිමියන් බැහැදැක දැකීමේ අවස්ථාවට අද එක්වීමෙන් අනතුරුව මාධ්‍ය වෙත අදහස් දක්වමිනුයි.\nඑමෙන්ම අද රාත්‍රියේ වීථි සංචාරය කිරීමට නියමිත මහනුවර ශ්‍රී දළදා මාළිගාවේ අවසන් මහ රන්දෝලි පෙරහර සඳහා විශේෂ ආරක්ෂාවක් යොදවා ඇති බවයි පොලිස්පතිවරයා කියා සිටියේ.\nඅප වාර්තාකරු සඳහන් කළේ මේ වන විට අති විශාල බැතිමතුන් පිරිසක් පෙරහර නැරඹීම සඳහා මහනුවර නගරයට එක්රැස් වෙමින් සිටින බවයි.",
       "URL": "https://www.hirunews.lk/167847/අපරාධ-සහ-මත්ද්‍රව්‍ය-පරීක්ෂාවට-වෙනම-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=4382"
}