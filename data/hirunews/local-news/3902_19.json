{
       "Source": "hirunews",
       "Timestamp": "Sunday, 10 June 2018 - 14:14",
       "Headline": "දුරදිග ගිය බහින් බස්වීම ඝාතනයකින් කෙලවර වෙයි",
       "News Content": "බෙලිඅත්ත, සිටිනාමළුව ප්‍රදේශයේදී පොල්ලකින් පහරදී පුද්ගලයෙකු ඝාතනය කර ඇති බව පොලිසිය පවසනවා.\nපොලිසිය වැඩිදුරටත් පවසන්නේ ඊයේ (09) රාත්‍රියේ මෙම ඝාතනය සිදුව ඇති බවයි.\nවයස අවුරුදු 55ක පුද්ගලයෙක් මෙලෙස ඝාතනයට ලක්ව ඇති අතර මියගිය පුද්ගලයාගේ පශ්චාත් මරණ පරීක්ෂණය අද (10) දින සිදුකිරීමට නියමිතව තිබුණා.\nඅපරාධයට සම්බන්ධ සැකකරු අත්අඩංගුවට ගත් බවයි බෙලිඅත්ත පොලිසිය සඳහන් කළේ.\nඅත්අඩංගුවට ගැනුණු සැකකරු 33 හැවිරිදි එම ප්‍රදේශයේම පදිංචිකරුවෙක් වන අතර බහින් බස්වීමක් දුරදිග යාමෙන් මෙම ඝාතනය සිදුකර ඇති බවටයි අනාවරණය වී ඇත්තේ.",
       "URL": "https://www.hirunews.lk/192725/දුරදිග-ගිය-බහින්-බස්වීම-ඝාතනයකින්-කෙලවර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3902"
}