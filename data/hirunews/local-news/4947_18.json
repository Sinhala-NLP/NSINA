{
       "Source": "hirunews",
       "Timestamp": "Wednesday, 27 July 2016 - 13:09",
       "Headline": "ත්‍රිරෝද රථ හිමිකරුවනුත් විරෝධතාවක",
       "News Content": "නිරන්තරයෙන් සිදුකෙරෙන පාගමන් සහ උද්ඝෝෂණ වැළැක්වීමට පොලිසිය කටයුතු නොකරන බව පවසමින් ලංකා පෞද්ගලික බස් හිමියන්ගේ සංගමය අද (27) මානව හිමිකම් කොමිසම වෙත පැමිණිල්ලක් භාර දුන්නා.\nඅනතුරුව, මාධ්‍ය වෙත අදහස් දැක්වූ එහි සභාපති ගැමුණු විජේරත්න ප්‍රකාශ කළේ මෙවැනි විරෝධතා නිසා බස් හිමියන්ට විශාල අලාභයක් දැරීමට සිදුව ඇති බවයි.\nමේ අතර,  බස්නාහිර පළාත් මාර්ගස්ථ මගී ප්‍රවාහන අධිකාරියේ සභාපතිවරයාට එරෙහිව ලංකා ස්වයං රැකියා වෘත්තීකයන්ගේ ජාතික සම්මේලනය ප්‍රවාහන අමාත්‍යාංශය ඉදිරිපිට අද පෙරවරුවේ විරෝධතාවක නිරත වුණා.\nඔවුන් කියා සිටියේ බස්නාහිර පළාත තුළ ත්‍රිරෝද රථ ලියාපදිංචියේදී අක්‍රමිකතා රැසක් සිදුවන බවයි.\nමොවුන් විරෝධතාවයේ නිරත වීමෙන් පසුව, ප්‍රවාහන අමාත්‍යාංශයේ ලේකම්වරයෙකු වෙත විරෝධතා සංදේශයක් ද භාරදී තිබෙනවා.\nවිරෝධතාකරුවන් සදහන් කළේ මෙම සිද්ධිය පිළිබඳව ජනාධිපතිවරයා දැනුවත් කිරීම සඳහා නිදහස් පක්ෂ මූලස්ථානය වෙත ද ගමන් කරන බවයි.",
       "URL": "https://www.hirunews.lk/139123/ත්‍රිරෝද-රථ-හිමිකරුවනුත්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4947"
}