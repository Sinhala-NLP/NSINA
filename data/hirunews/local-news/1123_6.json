{
       "Source": "hirunews",
       "Timestamp": "Thursday, 02 June 2022 - 22:33",
       "Headline": "ඩෙංගු රෝගීන් වාර්තා වීම ඉහළට (වීඩියෝ)",
       "News Content": "මෙරට ඩෙංගු රොගීන් වාර්තා වීම ශිඝ්‍ර ලෙස ඉහළ ගොස් ඇති බව ජාතික ඩෙංගු මර්ධන ඒකකය පවසනවා.\nඑහි අධ්‍යක්ෂ විශේෂඥ වෛද්‍ය සුදත් සමරවීර මහතා සඳහන් කළේ, වසරේ මේ දක්වා කාලය තුළ පමණක් ඩෙංගු රෝගීන් 24,523 දෙනෙකු වාර්තා වී ඇති බවයි.\nදිවයිනේ ප්‍රදේශ රැසකින් මේ වන විට ඩෙංගු වාර්තා වී තිබෙනවා.\nඒ අනුව වසරේ මේ දක්වා කාලය තුළ පමණක් වාර්තා වී ඇති රෝගීන් සංඛ්‍යාව 24523 ක්.\nඉන් වැඩිම පිරිසක් වාර්තා වන්නේ බස්නාහිර පළාතෙන්.\nකොළඹින් රෝගීන් 5351ක් ගම්පහින් රෝගීන් 3118ක් සහ කළුතරින් ඩෙංගු රෝගීන් 2256 ක් ලෙස එය සටහන් වුණා.\nමහනුවර, ගාල්ල, යාපනය රත්නපුර, පුත්තලම ඇතුළු දිස්ත්‍රික්ක කිහිපයකද රෝගීන්ගේ වැඩිවීමක් වාර්තා වනවා.\nපසුගිය මස පමණක් රෝගීන් 6483 දෙනෙකු මෙරටින් හඳුනා ගෙන තිබෙනවා.\nඩෙංගු රෝග ලක්ෂණ පිළිබඳ අවධානයෙන් සිටිය යුතු බවයි ජාතික ඩෙංගු මර්ධන ඒකකය සඳහන් කළේ.",
       "URL": "https://www.hirunews.lk/306060/ඩෙංගු-රෝගීන්-වාර්තා-වීම-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1123"
}