{
       "Source": "hirunews",
       "Timestamp": "Sunday, 24 April 2022 - 13:10",
       "Headline": "මහවැලි සී කලාපයේ ගොවීන්ගෙන් චෝදනා (වීඩියෝ)",
       "News Content": "යල කන්නයේ වගා කටයුතු සිදුකිරීම සඳහා අවශ්‍ය පොහොර සහ කෘමිනාශක ලබාදී නොමැති පසුබිමක වගා කටයුතු වෙනුවෙන් අනවශ්‍ය ලෙස ජලය නිකුත් කර ඇති බවට මහවැලි සී කලාපයේ ගොවීන් චෝදනා කරනවා.\nඔවුන් කියා සිටින්නේ ජලය නිකුත් නොකරන ලෙස තමන් ලිඛිතව සිදුකළ ඉල්ලීම් නොතකා නිලධාරීන් අත්තනෝමතික ලෙස ජලය නිකුත් කිරීමෙන් ගොවිතැන් සඳහා අවශ්‍ය ජලය විශාල වශයෙන් අපතේ යන බවයි.\nමේ අතර මෙවර දේශීය ලොකු ළුෑණු වගාව සියයට 90 කින් පමණ අතහැර දමා ඇති බව දඹුල්ලේ ලූණු ගොවීන් පවසනවා.\nඔවුන් කියා සිටින්නේ ඉන්ධන, පොහොර, වල්නාශක, බීජ සහ නිෂ්පාදන වියදම් අධිකවීම මීට හේතුව බවයි.\nවැඩි වශයෙන් ලොකු ළුෑණු වගා කෙරෙන මාතලේ සහ අනුරාධපුර දිස්ත්‍රික්කවල ගොවීන් රැසක් මෙවර ලොකු ළුෑණු වගාවෙන් ඉවත්ව සිටිනවා.\nඑමෙන්ම වෑවල වැව ප්‍රදේශයේ වගා සඳහා අවශ්‍ය ජලය ළිං මගින් ලබාගන්නා අතර ඒ සඳහා අවශ්‍ය මෝටර්වලට යොදාගැනීමට ඉන්ධන ලබාගැනීමේ ගැටළුවකට ද මුහුණපා සිටිනවා.",
       "URL": "https://www.hirunews.lk/302682/මහවැලි-සී-කලාපයේ-ගොවීන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1212"
}