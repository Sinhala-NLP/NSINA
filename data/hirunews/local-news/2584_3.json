{
       "Source": "hirunews",
       "Timestamp": "Wednesday, 15 July 2020 - 15:36",
       "Headline": "මාස අටක බිළිඳෙකුගේ ඇඟට උණුවතුර විසිකළ 17 හැවිරිදි පුංචි අම්මා අත්අඩංගුවට",
       "News Content": "මාස අටක බිළිඳෙකුගේ ඇඟට නටමින් තිබූ උණුවතුර විසි කළ බිලිඳාගේ පුංචි අම්මා අත්අඩංගුවට ගෙන ඇති බව පෝද්දල පොලිසිය පවසනවා.\nමෙලෙස අත්අඩංගුවට ගෙන ඇත්තේ බිළිදාගේ පුංචි අම්මා යැයි පැවසෙන 17 හැවිරිදි තැනැත්තියක්.\nබිළිදා බරපතල පිළිස්සුම් තුවාල ලබා ගාල්ල කරාපිටිය ශික්ෂණ රෝහලේ දැඩි සත්කාර ඒකකයේ ප්‍රතිකාර ලබන බවද පොලිසිය ප්‍රකාශ කළා.\nපෝද්දල පොලිස් බල ප්‍රදේශයට අයත් මැහිමුල්ල ප්‍රදේශයේ නිවසක බිළිඳාගේ මව, පියා, පුංචි අම්මා සහ මව්පියවරු පදිංචිව සිට තිබෙනවා.\nපුංචි අම්මා තේ සාදමින් සිටියදි ඇතිවු සිද්ධියක් හේතුවෙන් ඇය නටමින් තිබූ උණුවතුර බිලිඳාගේ ඇඟට විසිකොට ඇති අතර ඒ සමග මව බිළිඳා බදාගෙන තිබෙනවා.\nමේ හේතුවෙන් මවද පිළිස්සුම් තුවාල ලබා ඇති බවත් සැකකාර පුංචි අම්මා අද (15) අධිකරණයට ඉදිරිපත් කිරීමට නියමිත බවත් පොලිසිය පවසනවා.",
       "URL": "https://www.hirunews.lk/245581/මාස-අටක-බිළිඳෙකුගේ-ඇඟට-උණුවතුර-විසිකළ-17-හැවිරිදි-පුංචි-අම්මා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2584"
}