{
       "Source": "hirunews",
       "Timestamp": "Sunday, 30 July 2023 - 11:38",
       "Headline": "තේ දලු ප්‍රවාහනය කළ ට්‍රැක්ටරයක් ප්‍රපාතයට පෙරැළී රියැදුරා මරුට",
       "News Content": "හැටන්, දිඹුල පතන තේ කර්මාන්ත ශාලාවට අයත් ට්‍රැක්ටර් රථයක් තේ දලු ප්‍රවාහනය කරමින් සිටියදී අඩි 150 ක පමණ ප්‍රපාතයට පෙරැළීමෙන් රියදුරා ජිවිතක්ෂයට පත් වී තිබෙනවා.\nමෙම ට්‍රැක්ටර් රථය හැටන්, දිඹුල පතන මවුන්ට්වර්නන් තේ කර්මාන්ත ශාලාවට අයත් වාහනයක්.\nඑම ට්‍රැක්ටරය තේ දලු සහ දර ප්‍රවාහනය කරමින් තිබියදී මාර්ගයෙන් ඉවතට පැන අඩි 150ක පමණ ප්‍රපාතයට පෙරැළී තිබෙන අතර ට්‍රැක්ටර් රථයේ රියැදුරා කොටගල ප්‍රාදේශීය රෝහලට ඇතුළත් කර වැඩිදුර ප්‍රතිකාර සදහා දික්ඔය මුලික රෝහල වෙත මාරු කර යවන අවස්ථාවේ රියැදුරා ම්ය ගිය බව දිඹුල පතන පොලිසිය පැවසුවා.\nමෙලෙස මිය ගොස් ඇත්තේ එම වතුයායේ ටැක්ටර් රථ රියැදුරකු වන තලවකැලේ, මඩකුඹුර ප්‍රදේශයේ පදිංචි එස්. එඩ්වඩ් නැමැති තිදරු පියෙක්.\nඊයේ (29) පස්වරු 1.30 ට පමණ තේ දලු සහ කැපූ දර තේ කර්මාන්ත ශාලාව වෙත ප්‍රවාහනය කරමින් සිටියදි තේ වත්තේ කඳු සහිත මාර්ගයකදි ධාවනය වෙමින් තිබු ට්‍රැක්ටර් රථය රි‍යැදුරු පාලනයෙන් මිදී පසුපසට ඇදී ගොස් ට්‍රැක්ටරයේ ටේලරය ගැලවි මාර්ගය හරහා වැටි තිබෙනවා.\nපසුව, ට්‍රැක්ටරය රියැදුරා සමඟ ප්‍රපාතයට පෙරැළී ඇති බවත්, එම රථයේ හදිසියේ ඇති වූ කාර්මික දෝෂයක් මෙම අනතුරට හේතුව වි ඇති බවත් අනතුර පිලිබදව පරික්ෂණ පවත්වන දිඹුල පතන පොලිසිය පවසනවා.\nඅනතුරෙන් ට්‍රැක්ටරයට දැඩි අලාභ හානි සිදු වි ඇති අතර, ජිවිතක්ෂයට පත් රියැදුරාගේ පශ්චාත් මරණ පරික්ෂණය දික්ඔය මුලික රෝහලේදි සිදු කිරිමට නියමිතයි.",
       "URL": "https://www.hirunews.lk/343015/තේ-දලු-ප්‍රවාහනය-කළ-ට්‍රැක්ටරයක්-ප්‍රපාතයට-පෙරැළී-රියැදුරා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=140"
}