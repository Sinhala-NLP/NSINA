{
       "Source": "hirunews",
       "Timestamp": "Thursday, 29 December 2022 - 17:02",
       "Headline": "දරුවෙකු පොළොවේ ගැසූ සැකකරුවෙකු රිමාන්ඩ්",
       "News Content": "දඹුල්ල , කණ්ඩලම ප්‍රදේශයේ දී දරුවෙකු ඔසවා පොළෙවේ ගැසූ බව කියන පුද්ගලයෙකු ජනවාරි 09 වැනිදා දක්වා රක්ෂිත බන්ධනාගාර ගතකර තිබෙනවා.\nඅවුරුදු හතරහාමාරක් වයසැති දරුවෙකු මොහු විසින් මෙලෙස ඔසවා පොලොවේ ගසා ඇත්තේ බේකරි නිෂ්පාදන අලෙවි කරන ජංගම රථයක් අසළට ගිය අවස්ථාවේ දීයි.\nඑම ස්ථානයේ සිටි සැකකරු බනිස් මිලදී ගැනීමට මුදල් කොහෙන්දැයි විමසා දරුවාගේ කමිසයෙන් අල්ලා සැකකරු විසින් එකවරම දරුවා පොළොවේ ගසා ඇති බවයි පොලිසිය සඳහන් කළේ.\nසිද්ධිය වන අවස්ථාවේ දී සැකකරු බීමතින් සිට ඇති අතර දෙමාපියන් විසින් දරුවා දඹුල්ල මූලික රෝහලට ඇතුළත් කර තිබෙනවා.\nඔහු මේ වන විට ප්‍රතිකාර ලබා රෝහලෙන් පිටව ගොස් ඇති බවයි වාර්තා වෙන්නේ.",
       "URL": "https://www.hirunews.lk/323834/දරුවෙකු-පොළොවේ-ගැසූ-සැකකරුවෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=636"
}