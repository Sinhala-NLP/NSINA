{
       "Source": "hirunews",
       "Timestamp": "Saturday, 04 June 2022 - 13:53",
       "Headline": "අනාරක්ෂිත ළිඳකට වැටී වයස අවුරුදු තුනක දැරියක් ජිවිතක්ෂයට",
       "News Content": "වවුනියාව,වාරිකුට්ටිඌර් ප්‍රදේශයේ අනාරක්ෂිත ළිඳකට වැටී වයස අවුරුදු තුනක දැරියක් ඊයේ (03) සවස ජිවිතක්ෂයට පත්ව තිබෙනවා.\nපොලිසිය පැවසූවේ වවුනියාව,සුන්දරපුරම් ප්‍රදේශයේ පදිංචි දැරියක් මෙලෙස ජිවිතක්ෂයට පත්ව ඇති බවයි.\nදැරියගේ මව විසින් කුඩා දැරිය ඥාතී නිවසක තබා කුළියට රටකජු ගැලවීමට ගොස් ඇති අවස්ථාවක දැරිය අනාරක්ෂිත ළිඳට වැටී ඇති බව පොලිසිය සඳහන් කර තිබෙනවා.\nදැරිය අදාළ ඥාති නිවසේ දැක ගැනීමට නොහැකි වූ අවස්ථාවේ මව විසින් සොයා ඇති අතර, එහිදී දැරිය ළිඳට වැටී ඇති අයුරු දැක ඇති බවටයි අනාවරණ වී ඇත්තේ.\nළිඳට වැටුණු දැරිය ළිදෙන් ගොඩගෙන රෝහල්ගත කරන අවස්ථාවේ මියගොස් ඇති බවට හෙළිවී තිබෙනවා.\nප්‍රදේශවාසීන් පැවසූවේ පවතින ආර්ථික අපහසුතා හේතුවෙන් දැරියගේ මව කුඩා දැරිය සමඟ විවිධ කුළී වැඩ කරමින් ජිවත්වන බවයි.\nසිද්ධිය සම්බන්ධයෙන් සෙට්ටිකුලම පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/306197/අනාරක්ෂිත-ළිඳකට-වැටී-වයස-අවුරුදු-තුනක-දැරියක්-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1119"
}