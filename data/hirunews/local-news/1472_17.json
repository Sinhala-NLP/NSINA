{
       "Source": "hirunews",
       "Timestamp": "Friday, 24 December 2021 - 15:04",
       "Headline": "69 වන ජාතික ජීවිතාරක්ෂක තරගාවලියේ ශූරතාවය නාවික හමුදාවට (ඡායාරූප)",
       "News Content": "ශ්‍රී ලංකා ජාතික ජීවිතාරක්‍ෂක සංගමය විසින් සංවිධානය කරන ලද 69 වන ජාතික ජීවිතාරක්ෂක තරගාවලිය පසුගියදා (18) ගල්කිස්ස මුහුදු වෙරළ ආශ්‍රිතව පැවැත්වුණා.\nඑහි සමස්ත ශූරතාවය නාවික හමුදා ජීවිතාරක්‍ෂක කණ්ඩායම විසින් දිනාගෙන තිබෙනවා.\nජීවිතාරක්‍ෂක සංගමය යටතේ ලියාපදිංචි ජීවිතාරක්‍ෂක කණ්ඩායම්වල සහභාගීත්වයෙන් පැවති මෙම තරගාවලිය සඳහා නාවික හමුදා කණ්ඩායම් 02ක් සහභාගී වුණා.\nමෙම තරගාවලියට සහභාගී වූ සියලු ජීවිතාරක්‍ෂක කණ්ඩායම් අභිබවා ලකුණු හිමිකර ගත් නාවික හමුදා කණ්ඩායම පස්වන (05) වරටත් තරගාවලියේ ශූරතාව දිනූ බවයි නාවික හමුදා මාධ්‍ය අංශය පවසන්නේ.",
       "URL": "https://www.hirunews.lk/292025/69-වන-ජාතික-ජීවිතාරක්ෂක-තරගාවලියේ-ශූරතාවය-නාවික-හමුදාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1472"
}