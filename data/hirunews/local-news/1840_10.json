{
       "Source": "hirunews",
       "Timestamp": "Monday, 05 July 2021 - 15:08",
       "Headline": "කොරෝනා වැළදුණු නිදහස් වෙළඳ කලාපයේ සේවකයින්ට අතරමැදි ප්‍රතිකාර මධ්‍යස්ථානයක්",
       "News Content": "කටුනායක නිදහස් වෙළඳ කලාපය තුළ සේවය කරමින් සිටියදී කොරෝනා වෛරසය ආසාදනයවූවන්ට වෛද්‍ය ප්‍රතිකාර ලබාදීම සඳහා අතරමැදි ප්‍රතිකාර මධ්‍යස්ථානයක් අද ස්ථාපිත කෙරුණා.\nනිදහස් වෙළඳ කලාපය තුළ පිහිටි ඇඟලුම් කර්මාන්තශාලාවකට අයත් ගොඩනැගිලි සංකීර්ණයක් තුළයි එය ස්ථාපිත කර ඇත්තේ.\nශ්‍රී ලංකා ආයෝජන මණ්ඩලයේ සභාපති සංජය මොහොට්ටාල විසින් අද එය විවෘත කළ අතර එමගින් රෝගීන් 425 දෙනෙකුට ප්‍රතිකාර ලබාදීමේ හැකියාව පවතිනවා.",
       "URL": "https://www.hirunews.lk/276146/කොරෝනා-වැළදුණු-නිදහස්-වෙළඳ-කලාපයේ-සේවකයින්ට-අතරමැදි-ප්‍රතිකාර-මධ්‍යස්ථානයක්",
       "Category": "Local News",
       "Parent URL": "https://www.hirunews.lk/local-news.php?pageID=1840"
}