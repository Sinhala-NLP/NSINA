{
       "Source": "hirunews",
       "Timestamp": "Wednesday, 25 May 2022 - 16:56",
       "Headline": "මෙන්ඩිස් සහ සමාගම එක ම දේපොළ රාජ්‍ය බැංකු දෙකකට තබා ණය ගත්තා ද? (ඡායාරූප)",
       "News Content": "සීමා සහිත ඩබ්ලිව්.එම්.මෙන්ඩිස් සහ සමාගම එක ම දේපොළ ලංකා බැංකුවට හා මහජන බැංකුවට ඇපයට තබා ණයක් ලබාගෙන ඇති දැ යි යන්න පිළිබඳ කෝප් කමිටුවේ අවධානයට ලක් වී තිබෙනවා.\nලංකා බැංකුවේ 2018 - 2019 මුදල් වර්ෂ සඳහා වූ විගණකාධිපති වාර්තා හා වර්තමාන කාර්‍ය සාධනය පිළිබඳ සාකච්ඡා කිරීමට යි මෙම කමිටුව අද (25) රැස් වී ඇත්තේ.\nමෙහි දී පසුගිය වසර පහක කාලය සඳහා ඉහළ ම අක්‍රීය ණය ශේෂ සහිත සමාගම් කිහිපයක් පිළිබඳ සාකච්ඡාවට බඳු වූ බව වාර්තා වනවා.\nඑම අවස්ථාවේ දී හෙළි වී ඇත්තේ, සීමාසහිත ඩබ්ලිව්.එම්.මෙන්ඩිස් සමාගම ලංකා බැංකුවෙන් මෙන්ම මහජන බැංකුවෙන් ද එක ම දේපොළ ඇපයට තබා ණය ලබාගෙන ඇති බව යි.\nඅවස්ථා දෙකක දී ලංකා බැංකු නිලධාරින් හා මහජන බැංකු නිලධාරින් රැස් වූ විට, මෙසේ අදාළ සමාගම ලබා ගත් ණය පිළිබඳ හෙළි වී තිබෙනවා.\nමෙසේ එක ම දේපොළක් ඇපයට තබා අදාළ සමාගම ලබාගෙන ඇති ණය ප්‍රමාණය රුපියල් බිලියන 7ක්.\nකෝප් කමිටුවට රැස් වූ මන්ත්‍රීවරුන්ගේ පෙන්වා දීමට අනුව මෙම සිද්ධිය පිළිබඳ අපරාධ පරීක්ෂණ දෙපාර්තමේන්තුව මඟින් විමර්ශනයක් පැවැත්වෙනු ඇති.\nඑම සම්පූර්ණ ලිපිය පහතින්\nඡායාරූප",
       "URL": "https://www.hirunews.lk/305274/මෙන්ඩිස්-සහ-සමාගම-එක-ම-දේපොළ-රාජ්‍ය-බැංකු-දෙකකට-තබා-ණය-ගත්තා-ද-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1144"
}