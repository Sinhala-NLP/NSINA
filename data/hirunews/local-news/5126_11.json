{
       "Source": "hirunews",
       "Timestamp": "Friday, 18 March 2016 - 8:04",
       "Headline": "මහින්දගෙන් පොරොන්දුවක්",
       "News Content": "පවුලේ සාමාජිකයන් සියල්ල සිරගත කළ ද තමා කිසිදිනෙක දේශපාලනයෙන් ඉවත් නොවන බව හිටපු ජනාධිපති මහින්ද රාජපක්ෂ පවසනවා.\nඒකාබද්ධ විපක්ෂය කොළඹ - හයිඞ්පිටියේ සංවිධාන කර තිබූ ජනරැළියට එක්වෙමින් හිටපු ජනාධිපතිවරයා වැඩිදුරටත් සදහන් කළේ තම ආණ්ඩුව සමයේ නිසි වාර්තා තැබීමකින් තොරව ණය ලබාගෙන ඇත්නම් ඒවා නොගෙවා සිටිය හැකි බවයි.\nතමන් බලයට පැමිණියහොත් රට විනාඩි 10 ක් හෝ විදුලිය නොමැතිව අඳුරේ නොතබන බව ද ඔහු කියා සිටියා.\nඒකාබද්ධ විපක්ෂයේ ජන රැළියට එක්වෙමින් අදහස් දැක්වූ ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ කියා සිටියේ ආණ්ඩුව විහිළුවක් බවට පත්ව ඇති බවයි.\nමෙම රැළියට එක්වූ පාර්ලිමේන්තු මන්ත්‍රී කුමාර වෙල්ගම කියා සිටියේ නිදහස් පක්ෂය සැමදා රැක ගත්තේ හිටපු ජනපති මහින්ද රාජපක්ෂ බවයි.\nතවදුරටත් ඉවසිය නොහැකි බැවින් ආණ්ඩු වෙනසක් අත්‍යාවශ්‍ය වී ඇති බව ඒකාබද්ධ විපක්ෂයේ රැළියකට එක්වෙමින් පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල කියා සිටියා.\nමර්දනය කොතෙක් ආවත් තම ගමන වැළැක්විය නොහැකි බවයි ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී මහින්දානන්ද අලූත්ගමගේ රැළියට එක්වෙමින් සදහන් කළේ.\nඒකාබද්ධ විපක්ෂයේ ජන රැළියට ජනතා සේවක පක්ෂයේ නායක සෝමවංශ අමරසිංහ ද එක්ව සිටියා. ඔහු කියා සිටියේ පරාජිතයන් පාර්ලිමේන්තුවේ සිටින එකම ආණ්ඩුව මෙය බවයි.",
       "URL": "https://www.hirunews.lk/128770/මහින්දගෙන්-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=5126"
}