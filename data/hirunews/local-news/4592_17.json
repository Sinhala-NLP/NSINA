{
       "Source": "hirunews",
       "Timestamp": "Tuesday, 28 March 2017 - 10:14",
       "Headline": "පුදුකුඩිඉරිප්පු ඇළකින් අත්බෝම්බ මතුවෙයි",
       "News Content": "මුලතිව්, පුදුකුඩිඉරිප්පු, නෙත්තලිආරු ප්‍රදේශයේ ඇළ මාර්ගයක තිබී අත්බෝම්බ සහ බෝම්බ ෆියුස් තොගයක් ඊයේ (27) සොයාගෙන තිබෙනවා.\nකිලිනොච්චි ජ්‍යේෂ්ඨ පොලිස් අධිකාරීවරයාට ලද තොරතුරක් මත සිදුකල සෝදිසි මෙහෙයුමක දී උරයක දමා තිබූ අත්බෝම්බ 14ක් සහ ෆියුස් 12ක් මෙලෙස සොයා ගත් බවයි වාර්තා වන්නේ.\nමෙසේ හමු වූ බෝම්බ පොලිස් විශේෂ කාර්යය බලකා බෝම්බ නිශ්ක්‍රීය අංශය විසින් නිශ්ක්‍රීය කිරීමට පියවර ගෙන ඇති අතර මේ සම්බන්ධයෙන් විමර්ශන සිදුකළ පුදුකුඩිඉරිප්පු පොලීසිය කියා සිටියේ මේවා යුද සමයේදී එල්.ටී.ටී.ඊ සංවිධානය විසින් වලදමන්නට ඇති බවට සැක කරන බවයි.",
       "URL": "https://www.hirunews.lk/157902/පුදුකුඩිඉරිප්පු-ඇළකින්-අත්බෝම්බ-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4592"
}