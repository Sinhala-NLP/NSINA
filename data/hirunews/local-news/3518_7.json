{
       "Source": "hirunews",
       "Timestamp": "Tuesday, 05 February 2019 - 7:34",
       "Headline": "රේගු වර්ජනයට සතියයි - පිටකොටුවේ තොග වෙළඳසැල්, අද වැසේ",
       "News Content": "රේගු නිලධාරීන් ආරම්භ කර ඇති වෘත්තීය ක්‍රියාමාර්ගයට සහය පළ කරමින් වාප්පු ලිපිකරුවන්, කන්ටේනර් රථ රියදුරන්, රේගු නියාමක නිලධාරීන් මෙන්ම අත්‍යාවශ්‍ය ආහාර ද්‍රව්‍ය ආනයනකරුවන්ගේ සහ තොග වෙළඳුන්ගේ සංගමය අද දින වෘත්තීය ක්‍රියාමාර්ගවල නිරත වනවා.\nරේගු වෘත්තීය සමිති සඳහන් කළේ අදට තම වෘත්තීය ක්‍රියාමාර්ගය ආරම්භ කොට සතියක් ගත වන නමුත් තවමත් රජය ඊට නිසි විසදුමක් ලබාදී නොමැති බවයි.\nමෙම වෘත්තීය ක්‍රියාමාර්ගය හේතුවෙන් තමන් අපහසුතාවයට පත්ව ඇති බව පවසමින් අද දිනය පුරා පිටකොටුව අත්‍යාවශ්‍ය ආහාර ද්‍රව්‍ය තොග වෙළඳසැල් වසා දැමීමට අත්‍යාවශ්‍ය ආහාර ද්‍රව්‍ය ආනයනකරුවන්ගේ සහ තොග වෙළඳුන්ගේ සංගමය තීරණය කර තිබෙනවා.\nඑමෙන්ම කන්ටේනර් ප්‍රවාහනකරුවන්ගේ සංගමය මෙන්ම වාප්පු ලිපිකරුවන්ද සේවා කටයුතුවලින් ඉවත්වීමටයි තීරණය කර ඇත්තේ.",
       "URL": "https://www.hirunews.lk/209736/රේගු-වර්ජනයට-සතියයි-පිටකොටුවේ-තොග-වෙළඳසැල්-අද-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=3518"
}