{
       "Source": "hirunews",
       "Timestamp": "Thursday, 30 March 2023 - 10:07",
       "Headline": "20න් පහළ පාපන්දු ලෝක කුසලානයේ සත්කාරකත්වය ඉන්දුනීසියාවෙන් ඉවතට",
       "News Content": "අන්තර් ජාතික පාපන්දු සම්මේලනය විසින් වයස අවුරුදු 20න් පහළ පාපන්දු ලෝක කුසලාන තරඟාවලියේ සත්කාරකත්වය ඉන්දුනීසියාවෙන් ඉවත් කර තිබෙනවා.\nමෙවර තරඟාවලියට ඊශ්‍රායලය සහභාගී වීම හේතුවෙන් ඉන්දුනීසියාවේ බාලී ආණ්ඩුකාරවරයා විසින් එම කණ්ඩායම තම රටට ඇතුළු වීමට ඉඩ ලබා නොදෙන බව ප්‍රකාශ කිරීමත් සමගයි අන්තර් ජාතික පාපන්දු සම්මේලනය විසින් මෙම තීරණය ගෙන ඇත්තේ.\nඉන්දුනීසියාව, ඊශ්‍රායලය සමඟ කිසිදු රාජ්‍ය ත්‍රාන්ත්‍රික සබඳතාවයක් පවත්වන්නේ නැහැ.\nකෙසේ වෙතත් තරඟ පැවැත්වෙන දින වෙනස් නොකරන බවත් හැකි ඉක්මනින් සත්කාරක රාජ්‍ය නම් කරන බවත් අන්තර්ජාතික පාපන්දු සම්මේලනය ප්‍රකාශ කළා.",
       "URL": "https://www.hirunews.lk/331276/20න්-පහළ-පාපන්දු-ලෝක-කුසලානයේ-සත්කාරකත්වය-ඉන්දුනීසියාවෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=446"
}