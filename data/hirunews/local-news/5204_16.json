{
       "Source": "hirunews",
       "Timestamp": "Tuesday, 19 January 2016 - 13:01",
       "Headline": "භික්ෂු කථිකාවත ගැන සංඝ සමාජයෙන් අදහස්",
       "News Content": "ථේරවාදී භික්ෂු කතිකාවත ලියාපදිංචි කිරීම පමණක් පාර්ලිමේන්තුව හරහා සිදුවන බව පූජ්‍ය දිවියාගහ යසස්සී නාහිමියන් පවසනවා.\nථේරවාදී භික්ෂු කතිකාවත ලියාපදිංචි කිරීමේ පනත් කෙටුම්පත පිළිබඳව කොළඹ අද පැවති මාධ්‍ය හමුවකට එක්වෙමින් උන්වහන්සේ සඳහන් කළේ කතිකාවත සිදුකිරීම මහානායක ස්වාමීන් වහන්සේලාගේ සහ භික්ෂු නිකායවල අනුමැතිය මත සිදුවන බවයි.\nමේ අතර ජාතික සංවිධාන එකමුතුව අද කොළඹදී මාධ්‍ය හමුවක් කැඳවා තිබුණා.\nඑම මාධ්‍ය හමුවට එක්වෙමින් අදහස් දැක්වූ  පූජ්‍ය මාදුරුඔයේ ධම්මිස්සර හිමියන් ප්‍රකාශ කළේ මෙමඟින් සංඝ භේදය ඇතිවිය හැකි බවයි.",
       "URL": "https://www.hirunews.lk/124296/භික්ෂු-කථිකාවත-ගැන-සංඝ-සමාජයෙන්-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=5204"
}