{
       "Source": "hirunews",
       "Timestamp": "Saturday, 13 April 2019 - 22:33",
       "Headline": "ජනපති, තරුණ රැඳවියන්ගේ විශෝධන මධ්‍යස්ථානයේ නිරීක්ෂණ චාරිකාවක",
       "News Content": "ජනාධිපති මෛත්‍රීපාල සිරිසේන මහතා අද පස්වරුවේ මීගමුව දළුපොත තරුණ රැඳවියන්ගේ විශෝධන මධ්‍යස්ථානයේ නිරීක්ෂණ චාරිකාවක නිරත වුණා.\nතරුණ රැඳවියන් පුනරුත්ථාපනය සඳහා ගෙන යන වැඩපිළිවෙළ පිළිබඳව සොයා බැලූ ජනාධිපතිවරයා එම තරුණයන් සමඟ සුහද කතාබහකද නිරත වුණා.\nසූළු වරදකරුවන්, තරුණ හා නවක වරදකරුවන්, බරපතළ අපරාධකරුවන් බවට පත්වීම වළක්වමින් ඵලදායී පුනරුත්ථාපන ක්‍රියාවලියකට යොමු කිරීම සඳහා මෙම මධ්‍යස්ථානය පිහිටුවා තිබෙනවා.\nතරුණයන් නැවත වරදට පෙළඹවීම වළක්වාලමින් ඔවුන්ගේ අධ්‍යාත්මික සංවර්ධනයක් ඇති කිරීම සහ යහපත් පුරවැසියෙකු ලෙස ජීවිතය සකසා ගැනීම පිළිබඳව එම තරුණයින් දැනුවත් කිරීමේ වැඩසටහන් නිරන්තර සංවිධානය කිරීමේ අවශ්‍යතාවය මෙහිදී ජනාධිපතිවරයා විසින් එම මධ්‍යස්ථාන නිලධාරීන්ට\nපැහැදිලි කර දුන්නා.\nඉන් අනතුරුව එම මධ්‍යස්ථානයේ සුබසාධන කටයුතු සහ සෙසු පහසුකම් පිළිබඳවද ජනාධිපතිවරයා විසින් සොයා බැලීමක් සිදුකළ අතර පුනරුත්ථාපනය ලබන සියලු තරුණ තරුණියන් වෙත උදාවන සිංහල හා දෙමළ අලුත් අවුරුද්ද වෙනුවෙන් සිය සුභාෂිංසනද පිළිගැන්වූවා.",
       "URL": "https://www.hirunews.lk/214426/ජනපති-තරුණ-රැඳවියන්ගේ-විශෝධන-මධ්‍යස්ථානයේ-නිරීක්ෂණ-චාරිකාවක",
       "Category": "Local News",
       "Parent URL": "https://www.hirunews.lk/local-news.php?pageID=3404"
}