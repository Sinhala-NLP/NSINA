{
       "Source": "hirunews",
       "Timestamp": "Wednesday, 30 August 2023 - 14:35",
       "Headline": "''සිම්බා'' බැලීමට මහජනතාවට අවස්ථාව (වීඩියෝ)",
       "News Content": "දෙහිවල සත්වෝද්‍යානයට මේ දිනවල දඟකාර අමුත්තෙක් පැමිණ තිබෙනවා.\nඒ දෙහිවල සත්වෝද්‍යානයට අලුතින් එකතු වුණ සිංහ පැටවා'' සිම්බා''.\nමේ අමුත්තා දැකගන්න මේ වන විටත් විශාල පිරිසක් සත්වෝද්‍යානයට පැමිණෙන බවයි අප වාර්තාකරු සඳහන් කළේ.\nසිම්බා රිදීගම සෆාරි උද්‍යානයේ 2023.3.17 වන දින උපත ලබා ඇති අතර මව පැය ගණනක් යන තෙක් මෙම පැටවුන් ප්‍රතික්ෂේප කර ඇති බවයි වාර්තා වන්නේ.\nකෙසේ වෙතත් යහපත් සෞඛ්‍ය තත්ත්වයේ පසුවන සිම්බා දැන් මහජන ප්‍රදර්ශනයට සුදුසු බවයි වෛද්‍යවරු සඳහන් කරන්නේ.\nඒ අනුව සෑම දිනකම උදෑසන 9.30- 10.30 දක්වාත් සවස 2.30-3.30 දක්වාත් මෙම සිංහ පැටියා ප්‍රදර්ශනය කරන බවයි අප වාර්තාකරු සඳහන් කළේ.",
       "URL": "https://www.hirunews.lk/346613/සිම්බා-බැලීමට-මහජනතාවට-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=62"
}