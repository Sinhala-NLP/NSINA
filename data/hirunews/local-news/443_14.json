{
       "Source": "hirunews",
       "Timestamp": "Friday, 31 March 2023 - 15:11",
       "Headline": "හෝමාගම රෝහලේ රෝගියෙක් උඩු මහලෙන් බිමට වැටී ජීවිතක්ෂයට",
       "News Content": "හෝමාගම මූලික රෝහලේ ප්‍රතිකාර ලබමින් සිටි පුද්ගලයෙකු එහි දෙවැනි මහලෙන් බිමට ඇද වැටී අද (31) ජීවිතක්ෂයට පත්ව ඇතැයි හෝමාගම මූලස්ථාන පොලීසිය පවසනවා.\nමෙසේ මියගොස් ඇත්තේ පාදුක්ක, මීරියගල්ල පදිංචි වයස අවුරුදු 59 පුද්ගලයෙක්.\nමොහු ඉකුත් 29 දා කිසියම් කැපුම් තුවාලයකට ප්‍රතිකාර ලබා ගැනීම සඳහා රෝහලට පැමිණ ඇති බවත් එහි දී ඔහුව නේවාසිකව ප්‍රථිකාර සඳහා රෝහලෙහි නවත්වා ගෙන තිබෙනවා.\nප්‍රතිකාර ලබමින් සිටියදී ඊයේ අළුයම 5ට පමණ එම ගොඩනැගිල්ලේ දෙවැනි මහලෙන් බිමට පැන අනතුරට පත් වූ අදාල තැනැත්තා රෝහල් සේවකයින් සහ ආරක්ෂක අංශය මැදිහත්ව වාට්ටුවකට ඇතුළත් කොට තිබෙනවා.\nඑලෙස ප්‍රතිකාර ලබමින් සිටියදී මෙසේ මියගොස් ඇත්තේ.\nසිද්ධිය සම්බන්ධයෙන් හෝමාගම මූලස්ථාන පොලිසිය වැඩිදුර පරීක්ෂණ ක්‍රියාත්මක කරනවා.",
       "URL": "https://www.hirunews.lk/331372/හෝමාගම-රෝහලේ-රෝගියෙක්-උඩු-මහලෙන්-බිමට-වැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=443"
}