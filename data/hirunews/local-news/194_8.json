{
       "Source": "hirunews",
       "Timestamp": "Tuesday, 11 July 2023 - 11:54",
       "Headline": "වසරකට පසුව යාපනයේ දූපත් දෙකක් අතර බෝට්ටු ගමන් ආරම්භ වෙයි",
       "News Content": "වසරක පමණ කාලයක් නවතා දමා තිබූ යාපනයේ කරෙයිනගර් හා ඌර්කා වතුරෙයි අතර මගී ප්‍රවාහන බෝට්ටු සේවය 10 දා සිට යළි ආරම්භ කොට තිබෙනවා.\nමේ ප්‍රවාහන සේවාව නතර කොට තිබූ කාලයේ දී දිනපතා මෙම දූපත් දෙක අතර ගමන් කරණ රජයේ සේවකයින් හා පාසල් සිසුන් මෙන්ම සාමාන්‍ය මහජනතාවද දැඩි දුෂ්කරතා වයකට මුහුණ පා සිටියා.\nබෝ ට්ටුවෙන් මෙම ගමන යාම සදහා විනාඩි 10 ත් 15 ත් අතර කාලයක් ගතවන නමුත් බෝට්ටු ප්‍රවාහන සේවා නොමැති කාලයේ දී ජනතාවට එම ගමන යාමට සිදු වූයේ කිලෝ මීටර් 45ක දුරක් පැය දෙකක කාලයක් වැය කරමින්.\nයාපනයේ කරෙයිනගර් දූපත් වාසීන් විසින් යාපනය දිස්ත්‍රික් සංවර්ධන කමිටුවට ඉදිරිපත් කරණ ලද යෝජනාවකින් පසුව මෙම නතර කොට දමා තිබුණු මගී ප්‍රවාහන බෝට්ටු සේවය යළි ආරම්භ වී තිබෙනවා.",
       "URL": "https://www.hirunews.lk/340834/වසරකට-පසුව-යාපනයේ-දූපත්-දෙකක්-අතර-බෝට්ටු-ගමන්-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=194"
}