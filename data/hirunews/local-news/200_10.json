{
       "Source": "hirunews",
       "Timestamp": "Sunday, 09 July 2023 - 11:51",
       "Headline": "ආබාධිත පුද්ගලයන්ගේ රියදුරු බලපත්‍රයට නව චක්‍රලේඛයක්",
       "News Content": "ආබාධ සහිත පුද්ගලයන් සඳහා රියදුරු බලපත්‍ර ඉල්ලුම් කිරීමේදී වෛද්‍ය සහතික නිකුත් කිරීම සම්බන්ධයෙන් මෝටර් රථ ප්‍රවාහන කොමසාරිස් ජනරාල් නිශාන්ත අනුරුද්ධ වීරසිංහගේ අත්සනින් යුතුව නව චක්‍රලේඛයක් නිකුත් කර තිබෙනවා.\nරියදුරු බලපත්‍රයක් ලබා ගැනීමට වෛද්‍ය වාර්තා ලබා ගැනීමෙන් පසු මෝටර් රථ ප්‍රවාහන දෙපාර්තමේන්තුව වෙත තමන් අපේක්ෂිත වාහන පංතිය සඳහා අයදුම් කළ හැකි වීම, ප්‍රවාහන වෛද්‍ය ආයතනයේ වෛද්‍යවරයා විසින් ආබාධ සහිත අයදුම්කරුගේ වෛද්‍ය වාර්තාව ලබා දිය යුතු වීම ආදී කරුණු 10 ක් යටතේ ඒ සඳහා ඉල්ලුම් කිරිමටයි අදාළ චක්‍රලේඛය නිකුත් කර ඇත්තේ.\nමේ වනවිට රියදුරු බලපත්‍ර ඉල්ලුම් කර ඇති ආබාධිත පුද්ගලයන් සංඛ්‍යාව ලක්ෂ 6 කට ආසන්නයි.",
       "URL": "https://www.hirunews.lk/340570/ආබාධිත-පුද්ගලයන්ගේ-රියදුරු-බලපත්‍රයට-නව-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=200"
}