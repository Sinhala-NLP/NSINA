{
       "Source": "hirunews",
       "Timestamp": "Tuesday, 24 October 2017 - 15:18",
       "Headline": "දිවුලපිටියේ සිද්ධියට අත්අඩංගුවට ගත් පළාත් සභා මන්ත්‍රීගේ බිරිඳ රිමාන්ඩ්",
       "News Content": "දිවුලපිටිය ප්‍රදේශයේදී පොලිස් විශේෂ කාර්ය බලකාය සමග සිදුවූ  වෙඩි හුවමාරුවට අදාළව අත්අඩංගුවට ගත් එක්සත් ජාතික පක්ෂ, බස්නාහිර පළාත් සභා මන්ත්‍රී රන්දීර් රොද්‍රිගූගේ බිරිඳ මේ මස 31 වනදා දක්වා රක්ෂිත බන්ධනාගාර ගත කර තිබෙනවා.\nඒ, වත්තල මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඅත්අඩංගුවට ගැනීමෙන් පසු මන්ත්‍රීවරයාගේ හැදල නිවසේ තිබී, පිස්තෝල උණ්ඩ 100ක වැඩි ප්‍රමාණයක්, කඩුවක්, කිණිස්සක් සහ පුපුරණද්‍රව්‍ය ග්‍රෑම් 65ක් පොලීසිය සොයාගත්තා.\nඒ අනුවයි ඉන්දීය ජාතික කාන්තාවක් වූ ඔහුගේ බිරිද ද අත්අඩංගුවට ගනු ලැබුවේ.",
       "URL": "https://www.hirunews.lk/174309/දිවුලපිටියේ-සිද්ධියට-අත්අඩංගුවට-ගත්-පළාත්-සභා-මන්ත්‍රීගේ-බිරිඳ-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4255"
}