{
       "Source": "hirunews",
       "Timestamp": "Sunday, 03 November 2019 - 13:09",
       "Headline": "ධීවර සහ නාවික ප්‍රජාවට කාලගුණ දෙපාර්තමේන්තුවෙන් අවවාද",
       "News Content": "බස්නාහිර, සබරගමුව, මධ්‍යම, දකුණ, ඌව සහ වයඹ පළාත්වල අද පස්වරුවේ මිලිමීටර 100 ඉක්මවු තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම ත්‍රිකුණාමලයේ සිට මඩකලපුව සහ හම්බන්තොට හරහා ගාල්ල දක්වා වන මුහුදු ප්‍රදේශවලටද තද වැසි බලාපොරොත්තු වන බවයි එම දෙපාර්තමේන්තුව සඳහන් කළේ.\nඒ හේතුවෙන් ඉදිරි පැය 6 ක කාලය තුළ සුළඟේ වේගය ක්‍ෂණිකව පැයට කිලෝමීටර 70 ක 80 ක අගයක් දක්වා ඉහළ යා හැකි බැවින් ධීවර සහ නාවික ප්‍රජාව මේ පිළිබඳව ඉතා අවධානයෙන් කටයුතු කරන ලෙසද කාලගුණ විද්‍යා දෙපාර්තමේන්තුව ඉල්ලා සිටිනවා.",
       "URL": "https://www.hirunews.lk/227535/ධීවර-සහ-නාවික-ප්‍රජාවට-කාලගුණ-දෙපාර්තමේන්තුවෙන්-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=3066"
}