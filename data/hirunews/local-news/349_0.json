{
       "Source": "hirunews",
       "Timestamp": "Friday, 12 May 2023 - 18:46",
       "Headline": "කේරළ ගංජා සමඟ සැකකරුවෙක් අත්අඩංගුවට",
       "News Content": "ශ්‍රී ලංකා නාවික හමුදාව හා පොලීසිය එක්ව, කිලිනොච්චිය ප්‍රදේශයේදී ඊයේ (11) සිදු කළ ඒකාබද්ධ සෝදිසි මෙහෙයුමකදී කේරළ ගංජා කිලෝග්‍රෑම් 01 කට අධික ප්‍රමාණයක් සමඟ සැකකරුවෙකු අත්අඩංගුවට ගැනීමට හැකි වී තිබෙනවා.\nඅදාළ පුද්ගලයා යතුරු පැදිය භාවිතයෙන් එම මත්ද්‍රව්‍ය අලෙවි කිරීම සඳහා රැගෙන යමින් තිබියදී අත්අඩංගුවට ගත් බවයි පොලිසිය වැඩිදුරටත් සඳහන් කළේ.\nමෙලෙස අත්අඩංගුවට ගත් කේරළ ගංජා තොගයේ දළ වටිනාකම රුපියල් ලක්ෂ 6ක් පමණ වන බවයි මූලික පොලිස් විමර්ශනවල දී අනාවරණය වී ඇත්තේ.\nපොලිසිය සඳහන් කළේ සැකකාර පුද්ගලයා වයස අවුරුදු 35ක් වන මුල්ලියාන් ප්‍රදේශයේ පදිංචිකරුවක්.\nඑම සැකකරු, කේරළ ගංජා සහ යතුරු පැදිය ඉදිරි නීතිමය කටයුතු සඳහා කිලිනොච්චිය පොලිසිය වෙත භාරදී තිබෙනවා.",
       "URL": "https://www.hirunews.lk/334998/කේරළ-ගංජා-සමඟ-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=349"
}