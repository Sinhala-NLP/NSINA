{
       "Source": "hirunews",
       "Timestamp": "Tuesday, 08 March 2022 - 19:55",
       "Headline": "අත්‍යවශ්‍ය ස්ථානවලට විදුලිය ලබාදීමට විශේෂ මෙහෙයුම් මැදිරියක්  (වීඩියෝ)",
       "News Content": "විදුලිය අත්‍යවශ්‍ය ස්ථාන වෙත අද සිට ක්‍රියාත්මක වන පරිදි කප්පාදුවකින් තොරව විදුලිය ලබාදීම සඳහා අඛණ්ඩව ක්‍රියාත්මක විශේෂ මෙහෙයුම් මැදිරියක් ස්ථාපිත කරන ලෙස විදුලිබල අමාත්‍ය පවිත්‍රා වන්නිආරච්චි අදාළ අංශ වෙත උපදෙස් ලබා දී තිබෙනවා.\nඒ විදුලිබල අමාත්‍යංශය, ලංකා විදුලි බල මණ්ඩලය, සුනිත්‍ය බලශක්ති අධිකාරිය ඇතුලු රාජ්‍ය ආයතන කිහිපයක ජ්‍යෙෂ්ඨ නිලධාරීන් සමග විදුලිබල අමාත්‍යංශයේ අද පැවති සාකච්ඡාවකදීයි.\nඅදත් උදෑසන 8 සිට රාත්‍රී 11 දක්වා කාලය තුල අවස්ථා 2ක් යටතේ ඊ සහ එෆ් යන කළාප දෙකට පැය 7යි විනාඩි 30ක කාලයක් විදුලිය කප්පාදු කෙරෙන අතර සෙසු කළාප සඳහා පැය 3ක විදුලි කප්පාදුවක් සිදුවනවා.\nමේ අතර පවතින ඩීසල් හිඟය හේතුවෙන් දිවයිනේ ප්‍රදේශ රැසක ඉන්ධන පිරවුම්හල් අසල අදත් දිගු පෝලිම් පැවති බව හිරු වාර්තාකරුවන් සඳහන් කළා.",
       "URL": "https://www.hirunews.lk/299003/අත්‍යවශ්‍ය-ස්ථානවලට-විදුලිය-ලබාදීමට-විශේෂ-මෙහෙයුම්-මැදිරියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1305"
}