{
       "Source": "hirunews",
       "Timestamp": "Wednesday, 06 September 2017 - 19:31",
       "Headline": "පළාත් සභා මැතිවරණය පවත්වන හැටි කැබිනට් මණ්ඩලය තීරණය කරයි",
       "News Content": "ඉදිරි පළාත් සභා මැතිවරණයද 60% ක් කොට්ඨාශ ක්‍රමයට සහ 40% ක් සමානුපාතික ක්‍රමයට පැවැත්වීමට කැබිනට් මණ්ඩලය තීරණය කර තිබෙනවා.\nඅද පැවති විශේෂ කැබිනට් රැස්වීමකින් පසු ඒ පිළිබඳ අදහස් දැක්වූ පළාත් සභා හා පළාත් පාලන අමාත්‍ය ෆයිසර් මුස්තාෆා කියා සිටියේ පළාත්පාලන මැතිවරණය සඳහා මහා නගර සභා, නගර සභා සහ ප්‍රාදේශීය සභා සංශෝධනවලට කැබිනට් අනුමැතියද හිමිවූ බවයි.\nවිශේෂ කැබිනට් මණ්ඩල රැස්වීමක් අද දහවල් 12 ට ජනාධිපතිවරයා විසින් කැඳවා තිබුණේ ජනාධිපති ලේකම් කාර්යාලයේදී.",
       "URL": "https://www.hirunews.lk/170309/පළාත්-සභා-මැතිවරණය-පවත්වන-හැටි-කැබිනට්-මණ්ඩලය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4335"
}