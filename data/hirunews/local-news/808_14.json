{
       "Source": "hirunews",
       "Timestamp": "Wednesday, 12 October 2022 - 16:51",
       "Headline": "පාස්කු ප්‍රහාරය ගැන හිටපු ජනපති මෛත්‍රීපාලට එරෙහි පුද්ගලික පැමිණිල්ල ගැන තීන්දුවක් අනිද්දා",
       "News Content": "පාස්කු ඉරුදින ත්‍රස්ත ප්‍රහාරයට අදාළව හිටපු ජනාධිපති මෛත්‍රීපාල සිරිසේනට එරෙහිව ගොනුකර තිබෙන පෞද්ගලික පැමිණිල්ලේ විභාගය අත්හිටුවන අතුරු නියෝගයක් නිකුත් කරන්නේ ද නැද්ද යන්න පිළිබඳ නියෝගය අනිද්දා ප්‍රකාශයට පත් කරන බව අභියාචනාධිකරණය අද ප්‍රකාශ කළා.\nමෙම පැමිණිල්ල ගොනුකර ඇත්තේ කොටුව මහේස්ත්‍රාත් අධිකරණය හමුවේයි.\nඒ අනුව අනිද්දා හිටපු ජනාධිපතිවරයා අධිකරණය හමුවේ පෙනී සිටිය යුතු බවයි අභියාචනාධිකරණය විසින් පෙත්සම්කාර පාර්ශවයේ නීතිඥවරුන්ට දැනුම්දී ඇත්තේ.\nහිටපු ජනාධිපති මෛත්‍රිපාල සිරිසේන විසින් ගොනුකර තිබූ ඊට අදාළ රීට් පෙත්සම අද සලකා බැලුණේ සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල ඉදිරියේයි.",
       "URL": "https://www.hirunews.lk/317675/පාස්කු-ප්‍රහාරය-ගැන-හිටපු-ජනපති-මෛත්‍රීපාලට-එරෙහි-පුද්ගලික-පැමිණිල්ල-ගැන-තීන්දුවක්-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=808"
}