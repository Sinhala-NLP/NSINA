{
       "Source": "hirunews",
       "Timestamp": "Friday, 14 October 2022 - 16:49",
       "Headline": "නිවසක් මතට පස් කන්දක් කඩා වැටෙයි - තුනක් අතුරුදන් (වීඩියෝ)",
       "News Content": "වරකාපොළ-තුඹලියද්ද ප්‍රදේශයේදී නිවසක් මතට පස්කන්දක් කඩා වැටී එහි සිටි පුද්ගලයන් සිව්දෙනෙකු සිරවී තිබෙනවා.\nපොලිසිය සඳහන් කළේ නිවස තුළ සිටි එක් අයෙකු පසුව මුදාගැනීමට කටයුතු කළ බවයි.\nඔහු මේ වනවිට ප්‍රතිකාර සඳහා රෝහල්ගත කිරීමට පියවර ගෙන තිබෙනවා.\nපස්කන්දට යට වූ අනෙක් පිරිස ගලවා ගැනීම සඳහා මේ වන විට මෙහෙයුම් ආරම්භ කර ඇති බවයි පොලිසිය සඳහන් කළේ.\nසිරවී සිටින පුද්ගලයින් බේරා ගැනීම සඳහා යුද හමුදාපතිවරයාගේ උපදෙස් මත 8 වන සිංහ රෙජිමේන්තුවේ භට පිරිස් මේවන විට කටයුතු කරමින් සිටිනවා. ‌\nමේ වන බේරාගෙන ඇති පුද්ගලයා අදාළ පවුලේ පියා බවටයි අනාවරණ වී ඇත්තේ. ඔහු ප්‍රථිකාර සඳහා වරකාපොල රෝහල වෙත යොමුකර තිබෙනවා.\nමේ අතර ඉදිරි පැය කිහිපයේදීත් දිවයිනේ ප්‍රදේශ කිහිපයකට මිලි මීටර 100 වැඩි තද වැසි ඇති විය හැකි බව කාළගුණ විද්‍යා දෙපාර්තමේන්තුව පවසනවා.\nඒ අනුව බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවල ඇතැම් ස්ථානවලට මෙලෙස වැසි ඇති විය හැකියි.\nමේ අතර කොළඹ, ගාල්ල, කලුතර, කෑගල්ල, නුවරඑළිය සහ රත්නපුර දිස්ත්‍රික්කවලට පනවා තිබූ නායයාමේ අනතුරු ඇඟවීම ඉදිරි පැය 24 දක්වාද දීර්ඝ කර තිබෙනවා.",
       "URL": "https://www.hirunews.lk/317874/නිවසක්-මතට-පස්-කන්දක්-කඩා-වැටෙයි-තුනක්-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=803"
}