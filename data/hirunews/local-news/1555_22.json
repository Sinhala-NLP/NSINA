{
       "Source": "hirunews",
       "Timestamp": "Wednesday, 17 November 2021 - 13:28",
       "Headline": "ඇමති සරත් වීරසේකරට පාර්ලිමේන්තුවේ දී දැඩි විරෝධයක් (වීඩියෝ)",
       "News Content": "අද පාර්ලිමේන්තු විවාදය ආරම්භයේදී වැඩි අවධානයක් යොමු වුණේ, සමගි ජන බලවේගය ඊයේ සංවිධාන කර තිබූ උද්ඝෝෂණය පිළිබඳවයි.\nසමගි ජන බලවේගයේ මන්ත්‍රීවරුන් සංවිධාන කර තිබූ උද්ඝෝෂණයට පොලිසිය බාධා කළ බව පවසමින් විපක්ෂ මන්ත්‍රීවරු විරෝධතා පුවරු රැගෙන සභා ගැබේ උද්ඝෝෂණයක ද නිරත වුණා.\nපනාමුරේ පොලිසිය ඉදිරිපිට දී ප්‍රදේශවාසීන් කලහකාරී ලෙස හැසිරුණු සිද්ධිය සම්බන්ධයෙන් මහජන ආරක්ෂක අමාත්‍යවරයා පාර්ලිමේන්තුවේදී අදහස් පළ කළා.\nඑහි දී විපක්ෂයේ මන්ත්‍රීවරුන්ගෙන් ඇමති සරත් වීරසේකරට දැඩි විරෝධයක් එල්ල වූ අතර, ඔවුන් නොයෙක් සටන් පාඨ කියමින් තම අප්‍රසාදය සරත් වීරසේකර කෙරෙහි දැක්වුවා.",
       "URL": "https://www.hirunews.lk/288300/ඇමති-සරත්-වීරසේකරට-පාර්ලිමේන්තුවේ-දී-දැඩි-විරෝධයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1555"
}