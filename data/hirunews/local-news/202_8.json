{
       "Source": "hirunews",
       "Timestamp": "Saturday, 08 July 2023 - 17:29",
       "Headline": "ශ්‍රී ලංකාව වෙනුවෙන් අඛන්ඩව අර්ථවත් භූමිකාවක් ඉටු කරන බව ඉන්දියාව කියයි",
       "News Content": "ණය හිමියන් සමග කටයුතු වලදී ජපානය සහ පැරිස් සමාජය සමග එක්ව තවදුරටත් ශ්‍රී ලංකාව වෙනුවෙන් අර්ථවත් භූමිකාවක් ඉටු කරන බව ඉන්දියාව ප්‍රකාශ කරනවා.\nජාත්‍යන්තර මූල්‍ය අරමුදලේ විස්තීර්ණ ණය පහසුකම සදහා ශ්‍රී ලංකාව වෙනුවෙන් මූල්‍ය සහතිකය ලබාදුන් ප්‍රථම ණය හිමි රාජ්‍ය ඉන්දියාව බවයි ශ්‍රී ලංකාවේ නියෝජ්‍ය ඉන්දීය මහකොමසාරිස් විනෝද් කේ ජේකබ් ප්‍රකාශ කරන්නේ.\nකොළඹ පැවති උත්සවයකට එක්වෙමින් ඔහු වැඩිදුරටත් කියා සිටියේ දෙරට අතර සමුද්‍රීය ආරක්ෂණ ක්ෂේත්‍රය තුල පොදු අභියෝගයන්ට මුහුණදීම සඳහා ද අවධානයෙන් කටයුතු කරන බවයි.",
       "URL": "https://www.hirunews.lk/340503/ශ්‍රී-ලංකාව-වෙනුවෙන්-අඛන්ඩව-අර්ථවත්-භූමිකාවක්-ඉටු-කරන-බව-ඉන්දියාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=202"
}