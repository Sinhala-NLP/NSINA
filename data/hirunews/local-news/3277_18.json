{
       "Source": "hirunews",
       "Timestamp": "Friday, 28 June 2019 - 7:49",
       "Headline": "හිටපු ඇමති රිෂාඩ් අද යළි තේරීම් කාරක සභාවට",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බැලීමට පත් කල පාර්ලිමේන්තු තේරීම් කාරක සභාව හමුවේ සාක්ෂි ලබා දීම සඳහා හිටපු අමාත්‍ය රිෂාඩ්  බදීයුදීන් අද යලි එම කොමිසම හමුවේ පෙනී සිටීමට නියමිතයි.\nපෙරේදා දිනයේදී ඔහු කොමිසම හමුවේ පෙනී සිටියත් එහි නියෝජිතයින් 03දෙනෙකු නොමැතිවීම, ප්‍රශ්න කිරීමට කාලය අවශ්‍යවීම සහ වැදගත් රැස්වීමක් යෙදී තිබීම නිසා අද පස්වරු 02ට කොමිසම හමුවේ පෙනී සිටින ලෙසටයි අමාත්‍යවරයාට දැනුම් දුන්නේ.\nමේ අතර, හිටපු අමාත්‍ය අබ්දුල් හලීම්ගේ සොහොයුරා වන ෆායිම් එම්. හෂීම් ද කැඳවා තිබෙනවා.\nඊට අමතරව බැටිකලෝ කැම්පස් පෞද්ගලික ආයතනය සම්බන්ධයෙන් නැගෙනහිර පළාත් හිටපු ආණ්ඩුකාර ඒ.එල්.එම්. හිස්බුල්ලා ලබාදුන් ප්‍රකාශවලට අදාළව ලංකා බැංකුවේ සහ ආයෝජන මණ්ඩලයේ නිලධාරීන්ද අද දින සාක්ෂි විමසීම සඳහා කැඳවා ඇති බවයි වාර්තාවන්නේ.",
       "URL": "https://www.hirunews.lk/219250/හිටපු-ඇමති-රිෂාඩ්-අද-යළි-තේරීම්-කාරක-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=3277"
}