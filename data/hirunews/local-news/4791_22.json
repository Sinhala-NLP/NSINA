{
       "Source": "hirunews",
       "Timestamp": "Thursday, 17 November 2016 - 14:22",
       "Headline": "නීතිපතිට අභියාචනාධිකරණයේ පෙනී සිටින ලෙස නොතීසි",
       "News Content": "නීතිපතිවරයාට දෙසැම්බර් මස 5 වනදා අභියාචනාධිකරණයේ පෙනී සිටින ලෙසට නොතීසි නිකුත් කෙරුණා.\nඒ, එක්සත් ජාතික පක්ෂයේ හිටපු මහ ලේකම් තිස්ස අත්තනායක අභියාචනාධිකරණයේ ගොනුකර තිබූ ප්‍රතිශෝධිත අයදුම්පත අද (17) සලකා බැලූනු අවස්ථාවේදීයි.\nතමන් රක්ෂිත බන්ධනාගාර ගතකිරීමට කොළඹ මහාධිකරණය ලබාදුන් තීන්දුව බලරහිත කර සුදුසු ඇපයක් මත මුදාහරින ලෙස ඉල්ලා තිස්ස අත්තනායක හිටපු මන්ත්‍රීවරයා අභියාචනාධිකරණය හමුවේ ප්‍රතිශෝධිත අයදුම්පතක් ගොනුකර තිබුණා.\nද්විපුද්ගල අභියාචනාධිකරණ විනිසුරු මඩුල්ල අද නියෝග කළේ දෙසැම්බර් මස 05 වනදා විරෝධතා ඇත්නම් ඉදිරිපත් කරන ලෙසයි.",
       "URL": "https://www.hirunews.lk/147743/නීතිපතිට-අභියාචනාධිකරණයේ-පෙනී-සිටින-ලෙස-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4791"
}