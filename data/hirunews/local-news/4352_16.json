{
       "Source": "hirunews",
       "Timestamp": "Saturday, 26 August 2017 - 14:47",
       "Headline": "දඹුල්ලේදී තිදරු මවකට තියුණු ආයුධ ප්‍රහාරයක්",
       "News Content": "දඹුල්ල ආර්ථික මධ්‍යස්ථානය ඉදිරිපිට දී තියුණු ආයුධයකින් සිදුකළ පහරදීමක් හේතුවෙන් තුවාල ලැබූ 38 හැවිරිදි තිදරු මවක් රෝහල් ගත කර තිබෙනවා.\nපොලීසිය සඳහන් කළේ දඹුල්ල ආර්ථික මධ්‍යස්ථානයේ වෙළද සේවිකාවක් ලෙස සේවය කරන ඇයට ඊයේ රාත්‍රියේ කිසියම් පුද්ගලයෙකු විසින් මෙලෙස තියුණු ආයුධයකින් පහර දී ඇති බවයි.\nදෙදෙනා අතර පැවති පෞද්ගලික ආරවුලක් මෙම පහරදීමට හේතු වී තිබෙනවා.\nපහර දුන් සැකකාර පුද්ගලයා පොලීසිය අත්අඩංගුවට ගෙන ඇති බව සඳහන්.\nමේ අතර යාපනේ - කරෙයිනගර් - වඩුකෝට්ටෙයි ප්‍රදේශයේදී බස් රථ රියදුරෙකුට පුද්ගලයන් පිරිසක් විසින් ඊයේ රාත්‍රියේ තියුණු ආයුධවලින් පහරදී පලාගොස් ඇති බව වාර්තා වනවා.\nපහරදීමෙන් බරපතල තුවාල ලැබූ එම පුද්ගලයා මේ වනවිට යාපනය ශික්ෂණ රෝහලේ ප්‍රතිකාර ලබනවා.",
       "URL": "https://www.hirunews.lk/169436/දඹුල්ලේදී-තිදරු-මවකට-තියුණු-ආයුධ-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4352"
}