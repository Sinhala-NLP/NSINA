{
       "Source": "hirunews",
       "Timestamp": "Tuesday, 08 August 2017 - 16:30",
       "Headline": "ප්‍රබල ඇමතිවරයෙකුගේ ලේකම්වරයෙක් හදිසියේ තීරණයක් ගනී",
       "News Content": "අධිකරණයෙන් නිදොස් කරන තුරු, අමාත්‍ය මංගලගේ මහජන සබඳතා නිලධාරියා ඉල්ලා අස්වේ\nමුදල් හා ජනමාධ්‍ය අමාත්‍ය මංගල සමරවීරගේ මහජන සම්බන්ධතා නිලධාරියෙකු වූ සමීර මනහර එම තනතුරෙන් ඉල්ලා අස්වී තිබෙනවා.\nඅමාත්‍යවරයා වෙත ලිපියක් යොමු කරමින් ඔහු සඳහන් කර ඇත්තේ මත්ද්‍රව්‍ය සිද්ධියට අදාළ අධිකරණ ක්‍රියාමාර්ග අවසන් වී තමා නිර්දෝෂී පුද්ගලයෙකු ලෙස නම් කර නියෝගයක් ලැබෙන තුරු මෙලෙස තනතුරෙන් ඉල්ලා අස්වන බවයි.\nපොලිස් විශේෂ කාර්ය බලකාය තමන් ඇතුළු සිව් දෙනෙකු ගමන් කළ ජිප් රථයේ මත්ද්‍රව්‍ය තිබූ බවට චෝදනා කරමින් අත්අඩංගුවට ගැනීමේ සිද්ධිය පදනම් කරගෙන දේශපාලන කුමන්ත්‍රණ ක්‍රියාත්මක වන තත්ත්වයක් දක්නට ලැබෙන බව ද ඔහු එහි සදහන් කර තිබෙනවා.\nමත්ද්‍රව්‍ය ළඟ තබා ගත් පළමු සැකකරු හැර තමන් ඇතුළු 3 දෙනෙකු ඊට සම්බන්ධ නැතැයි පොලීසිය අධිකරණය හමුවේ ප්‍රකාශ කළ බවත්, ඒ අනුව ඇප හිමි වූ බවත්, අදාළ ලිපියේ තවදුරටත් සඳහන්.",
       "URL": "https://www.hirunews.lk/167929/ප්‍රබල-ඇමතිවරයෙකුගේ-ලේකම්වරයෙක්-හදිසියේ-තීරණයක්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4381"
}