{
       "Source": "hirunews",
       "Timestamp": "Monday, 16 January 2023 - 8:06",
       "Headline": "තලවාකැලේ ගින්නකින් නිවාස 12ක් විනාශ වෙයි",
       "News Content": "තලවාකැලේ වතුයායේ ඕඩ්ලන්ඩ් කොටසේ වතු නිවාස පේළියක ඇතිවූ ගින්නකින් නිවාස 12ක් සම්පූර්ණයෙන් විනාශ වී තිබෙනවා.\nඊයේ (15) රාත්‍රියේ හටගත් මෙම ගින්නෙන් කිසිදු ජීවිත හානියක් වාර්තාවී නොමැති බවයි පොලිසිය සඳහන් කළේ.\nඑක් නිවසකින් හටගත් ගින්න සෙසු නිවාසවලටද පැතිර ගොස් ඇති අතර, විනාශ වූ නිවාසවල පදිංචි පවුල් 12කට අයත් සාමාජිකයන් 47 දෙනෙකු ඥාති නිවෙස්වල තාවකාලිකව පදිංචි කර තිබෙනවා.\nතෛපොංගල් දින උත්සවය ඊයේට යෙදී තිබූ අතර, මේ නිසා බොහෝ පිරිසක් වතු යායේ තිබූ තෛපොංගල් සැමරුමට එක්ව සිට ඇති බවයි වාර්තාවන්නේ.\nවිදුලි කාන්දුවක් ගින්නට හේතුව බව පොලිසිය සැක පළ කරනවා.",
       "URL": "https://www.hirunews.lk/325140/තලවාකැලේ-ගින්නකින්-නිවාස-12ක්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=599"
}