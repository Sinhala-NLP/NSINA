{
       "Source": "hirunews",
       "Timestamp": "Thursday, 10 June 2021 - 15:30",
       "Headline": "ඉන්දියානු ප්‍රභේදයේ දෙවැනි ආසාදිතයා වස්කඩුව ප්‍රදේශයේ නිරෝධායන මධ්‍යස්ථානයකින්",
       "News Content": "ඉන්දියානු ප්‍රභේදය හෙවත් ඩෙල්ටා ඛාණ්ඩයේ ආසාදිතයා වස්කඩුව ප්‍රදේශයේ නිරෝධායන මධ්‍යස්ථානයකින් ලැබුණු සාම්පලයක් සම්බන්ධයෙන් සිදු කළ පරීක්ෂණයකින් අනතුරුව හමුවූ බව ශ්‍රී ජයවර්ධනපුර විශ්ව විද්‍යාලයේ ආචාර්ය වෛද්‍ය චන්දිම ජීවන්දර පවසනවා.\nඑම නිරෝධායන මධ්‍යස්ථානයෙන් තවත් නියැදි ගෙන්වා ගත්තේදැයි මාධ්‍යවේදියෙකු නැගූ පැනයකට පිළිතුරු දුන් ආචාර්යවරයා කියාසිටියේ තත්වය සම්බන්ධයෙන් නිරෝධායන මධ්‍යස්ථානයට දැනුම්දී අදාළ පියවර ගැනීමට උපදෙස් දුන් බවයි.\nකෙසේවෙතත් ආසාදිත පුද්ගලයා තවදුරටත් නිරෝධායන මධ්‍යස්ථානයේ රැඳී සිටිනවාද එසේත් නොමැතිනම් ඔහු ඉන් ඉවත්ව ගොස් සිටිනවා ද යන්න සම්බන්ධයෙන් මෙහිදී පැහැදිළි කිරීමක් සිදු කෙරුනේ නැහැ.",
       "URL": "https://www.hirunews.lk/273934/ඉන්දියානු-ප්‍රභේදයේ-දෙවැනි-ආසාදිතයා-වස්කඩුව-ප්‍රදේශයේ-නිරෝධායන-මධ්‍යස්ථානයකින්",
       "Category": "Local News",
       "Parent URL": "https://www.hirunews.lk/local-news.php?pageID=1894"
}