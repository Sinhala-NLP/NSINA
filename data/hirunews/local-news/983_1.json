{
       "Source": "hirunews",
       "Timestamp": "Friday, 29 July 2022 - 14:57",
       "Headline": "පොදු රද මඩුලු ක්‍රීඩා උළලේ ශ්‍රී ලංකාවට අමිහිරි ආරම්භයක්",
       "News Content": "එංගලන්තයේ බර්මින්හැම් නුවර මේ වන විට පැවැත්වෙන 22 වැනි පොදු රාජ්‍ය මණ්ඩල ක්‍රීඩා උළෙලේ කාන්තා සත් සාමාජික රග්බි තරග අද පැවැත් වුණා.\nඒ යටතේ ශ්‍රී ලංකා කාන්තා කණ්ඩායම සහ එංගලන්ත කාන්තා කණ්ඩායම අතර පැවති තරගය නිමා වූයේ සුපිරි එංගලන්ත කාන්තා කණ්ඩායමට ලකුණු 57- 00 ජයග්‍රහණයක් අත්කර දෙමින්.\nමෙහිදී ශ්‍රී ලංකා කාන්තා කණ්ඩායම සහමුලින්ම අභිබවාගිය එංගලන්ත කාන්තා රග්බි කණ්ඩායම වෙනුවෙන් එලී බෝට්මන් (Ellie Boatman) උත්සාහක දිනුම් 4ක් ලබා ගත් අතර ඇලීසියා මව්ඩේ (Alicia Maude) ද උත්සාහක දිනුම් දෙකක් වා‍ර්ථා කර ගත්තා.\nපොදු රද මඩුලු ක්‍රීඩා උළෙලේ දී කාන්තා සත්සාමාජික රග්බි තරගාවලිය සඳහා ඒ කාණ්ඩයෙන් තරග වදින ශ්‍රී ලංකා කණ්ඩායමේ ඊලඟ ප්‍රතිවාදීන් වන්නේ ප්‍රබල නවසීලන්ත කණ්ඩායම, සහ කැනඩාවයි.\nශ්‍රී ලංකා කාන්තා සත් සාමාජික රග්බි කණ්ඩායමක් පොදුරාජ්‍ය මණ්ඩලීය ක්‍රීඩා උළෙලේ දී තරග වදිනුයේ පලමු වරටයි.",
       "URL": "https://www.hirunews.lk/311299/පොදු-රද-මඩුලු-ක්‍රීඩා-උළලේ-ශ්‍රී-ලංකාවට-අමිහිරි-ආරම්භයක්",
       "Category": "Local News",
       "Parent URL": "https://www.hirunews.lk/local-news.php?pageID=983"
}