{
       "Source": "hirunews",
       "Timestamp": "Sunday, 05 November 2017 - 13:13",
       "Headline": "ඒකාබද්ධයේ අන්තර් පාර්ලිමේන්තු පැමිණිල්ල විභාගයට",
       "News Content": "ඒකාබද්ධ විපක්ෂය අන්තර් පාර්ලිමේන්තු සංගමය වෙත ඉදිරිපත් කළ පැමිණිල්ල විභාගයට ගැනීමට එම සංගමය තීරණය කර තිබෙනවා.\nඒ සම්බන්ධයෙන් සාකච්ඡාවක් ඊයේ  ස්විට්සර්ලන්තයේ ජිනීවා නුවර පිහිටි එම සංගම් මූලස්ථානයේ පැවැත්වුණු අතර, ඒකාබද්ධ විපක්ෂයේ මන්ත්‍රීවරුන් වන ගාමිණී ලොකුගේ, වාසුදේව නානායක්කාර, ඩලස් අලහප්පෙරුම එම අවස්ථාවට එක්වුණා.\nපළාත් සභා හා පළාත්පාලන මැතිවරණ කල් දැමීම, ඒකාබද්ධ විපක්ෂයේ මන්ත්‍රීවරුන් අත්අඩංගුවට ගැනීම ඇතුලූ කරුණු 4 ක් මුල් කරගනිමින් පසුගියදා මෙම පැමිණිල්ල අන්තර් පාර්ලිමේන්තු සංගමය වෙත යොමුකළේ ඒකාබද්ධ විපක්ෂයේ නායක දිනේෂ් ගුණවර්ධන විසින්.\nඒ අනුව ඊයේ දිනයේදී ඒකාබද්ධ විපක්ෂයේ මන්ත්‍රී කණ්ඩායම අන්තර් පාර්ලිමේන්තු සංගමයේ මහ ලේකම් මාටින් චුන්ගොන්ද හමුවී තිබෙනවා.",
       "URL": "https://www.hirunews.lk/175299/ඒකාබද්ධයේ-අන්තර්-පාර්ලිමේන්තු-පැමිණිල්ල-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=4234"
}