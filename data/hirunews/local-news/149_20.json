{
       "Source": "hirunews",
       "Timestamp": "Wednesday, 26 July 2023 - 16:18",
       "Headline": "පුංචි ජන්දය නොපැවැත්වීමට එරෙහි පෙත්සම් ඉවත දමන්නැයි නීතිපති ඉල්ලයි",
       "News Content": "පසුගිය මාර්තු 09 වන දා පළාත් පාලන ඡන්දය නොපැවත්වීමෙන් මූලික අයිතිවාසිකම් උල්ලංඝනය වූ බවට ඉදිරිපත් කර ඇති පෙත්සම් විභාගයට නොගෙන නිශ්ප්‍රභ කරන ලෙස ශ්‍රේෂ්ඨාධිකරණයෙන් අද නීතිපතිවරයා ඉල්ලීමක් කළා.\nඅදාළ පෙත්සම් ගොනු කර ඇත්තේ ජාතික ජනබලවේගය සහ පැෆරල් සංවිධානයයි.\nනඩුව විභාගයට ගත් අවස්ථාවේ අතිරේක සොලිසිටර් ජනරාල් ප්‍රියන්ත නාවාන පැවසූයේ රටේ පවතින ආර්ථික අර්බුදය සහ අනෙකුත් කරුණු ගැන අවබෝධයකින් තොරව අදාළ පෙත්සම් ගොනු කර ඇති බවයි.\nවැඩිදුර පෙත්සම් විභාගය ඔක්තෝබර් 02 වන දා සිදු කෙරෙනවා.",
       "URL": "https://www.hirunews.lk/342606/පුංචි-ජන්දය-නොපැවැත්වීමට-එරෙහි-පෙත්සම්-ඉවත-දමන්නැයි-නීතිපති-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=149"
}