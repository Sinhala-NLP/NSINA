{
       "Source": "hirunews",
       "Timestamp": "Tuesday, 23 July 2019 - 12:55",
       "Headline": "මුතුරාජවෙල අනතුරේ ?",
       "News Content": "මුතුරාජවෙල අභය භූමියේ ආරක්ෂක කටයුතුවලින් පොලිස් විශේෂ කාර්ය බලකාය ඉවත් කිරීමත් සමග යළිත් එහි අනවසර ගොඩ කිරීම් සිදුකෙරෙන බව මුතුරාජවෙල අභය භූමිය සුරැකීමේ සංවිධානය පවසනවා.\nඑම සංවිධානයේ ලේකම් සේනාරත්න වනසිංහ හිරු ප්‍රවෘත්ති අංශයට සදහන් කළේ අධිකරණ නියෝගයක් ලබාදී තිබියදී මෙලෙස ගොඩ කිරීම් සිදුකිරීම නීතිවිරෝධී බවයි.\nමේ සම්බන්ධයෙන් වනජිවි සංරක්ෂණ දෙපාර්තමේන්තුවේ අධ්‍යක්ෂ ජනරාල් චන්දන සූරියබණ්ඩාරගෙන් අප කළ විමසීමකදී ඔහු කියා සිටියේ රක්ෂිත ප්‍රදේශය තුල එවැනි ගොඩ කිරීම් වාර්තා නොවන බවයි.\nඑමෙන්ම, මුතුරාජවෙල අභය භූමියේ සීමා මායිම් ලකුණු කිරීමට අදාළව මැනුම් කටයුතු මිනින්දෝරු දෙපාර්තමේන්තුව මේ දිනවල සිදුකරමින් පවතින බව ද ඔහු ප්‍රකාශ කළා.",
       "URL": "https://www.hirunews.lk/220869/මුතුරාජවෙල-අනතුරේ",
       "Category": "Local News",
       "Parent URL": "https://www.hirunews.lk/local-news.php?pageID=3233"
}