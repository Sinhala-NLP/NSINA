{
       "Source": "hirunews",
       "Timestamp": "Sunday, 31 December 2017 - 8:25",
       "Headline": "කුලී වාහන අලෙවි කිරීමේ ජාවාරමක්",
       "News Content": "කුලී පදනම මත වාහන ලබාගෙන ඒවාට ව්‍යාජ ලිපිලේඛණ සකස් කර අලෙවි කළ පුද්ගලයින් තුන්දෙනෙකු පොලීසිය අත්අඩංගුවට ගෙන තිබෙනවා.\nබස්නාහිර පළාත් බුද්ධි කොට්ඨාශයට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බවයි පොලිස් මූලස්ථානය සඳහන් කළේ.\nබොරැල්ල - කොටා පාර, තැපැල් ස්ථානය අසළදී මොවුන් අත්අඩංගුවට ගෙන ඇත්තේ ඊයේ පස්වරුවේයි.\nසැකකරුවන්ගෙන් සිදුකළ ප්‍රශ්න කිරිම්වලදී මෝටර් රථ 7 ක් සහ වෑන් රථ 4 ක් එලෙස අලෙවි කර ඇති බවයි අනාවරණ වී ඇත්තේ.\nමොවුන් අවුරුදු 42, 40, 26 වයස්වල පසුවන්නන් වන අතර, අලූත්ගම සහ දර්ගා නගරයේ පදිංචිකරුවන්.\nසැකකරුවන් අද අලූත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/179761/කුලී-වාහන-අලෙවි-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4149"
}