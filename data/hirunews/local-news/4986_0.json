{
       "Source": "hirunews",
       "Timestamp": "Wednesday, 29 June 2016 - 16:01",
       "Headline": "දුෂණ විරෝධී කමිටු ලේකම් කාර්යාලය අඛණ්ඩව පවත්වාගෙන යෑමට කැබිනට් අනුමැතිය",
       "News Content": "බරපතල වංචා සහ දුෂණ සම්බන්ධයෙන් පැමිණිලි භාරගැනීම සඳහා ස්ථාපිත කර ඇති දුෂණ විරෝධී කමිටු ලේකම් කාර්යාලය අඛණ්ඩව පවත්වාගෙන යෑමට අමාත්‍ය මණ්ඩලයේ අනුමැතිය හිමිව තිබෙනවා.\nමීට අදාළ පත්‍රිකාව ඊයේ රැස්වූ අමාත්‍ය මණ්ඩලය වෙත ඉදිරිපත් කරනු ලැබුවේ අග්‍රාමාත්‍ය රනිල් වික්‍රමසිංහ විසින්.\nබරපතල වංචා සම්බන්ධ පැමිණිලි භාරගැනීම සහ ඒවා පිළිබඳ විමර්ශනයන්ට පහසුකම් සැළසීම සඳහා මෙම ලේකම් කාර්යාලය අමාත්‍ය මණ්ඩල තීරණයක් මගින් ස්ථාපිත කරනු ලැබුවේ පසුගිය වසරේදියි.\nඑහි නිල කාලය හෙටින් අවසන්වීමට නියමිතව තිබෙනවා.\nමේ අතර සංවිධානාත්මක පිරිස් විසින් වැට් බදු සම්බන්ධයෙන් විවිධ දුර්මත රට පුරා ව්‍යාප්ත කරමින් සිටින බව සම කැබිනට් ප්‍රකාශක අමාත්‍ය ගයන්ත කරුණාතිලක මහතා පවසනවා.\nකැබිනට් තීරණ දැනුම් දීමේ ප්‍රවෘත්ති සාකච්ඡාවට එක් වෙමින් ඔහු මෙම අදහස් පලකලා.",
       "URL": "https://www.hirunews.lk/136785/දුෂණ-විරෝධී-කමිටු-ලේකම්-කාර්යාලය-අඛණ්ඩව-පවත්වාගෙන-යෑමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=4986"
}