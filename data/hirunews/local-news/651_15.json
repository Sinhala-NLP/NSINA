{
       "Source": "hirunews",
       "Timestamp": "Thursday, 22 December 2022 - 7:51",
       "Headline": "මැතිවරණ තේරීම් භාර නිලධාරීවරුන් පත් කරමින් අතිවිශේෂ ගැසට්ටුවක්",
       "News Content": "පලාත් පාලන ආයතන ඡන්ද විමසීම් අඥා පනත ප්‍රකාරව, සියලුම පරිපාලන දිස්ත්‍රික්ක සඳහා මැතිවරණ තේරීම් භාර නිලධාරීවරු පත්කර තිබෙනවා.\nඊට අදාළ අතිවිශේෂ ගැසට් නිවේදනය මැතිවරණ කොමිසම විසින් ඊයේ (21) රාත්‍රීයේ නිකුත් කර තිබුණා.\nඑම කොමිසමේ සභාපති නිමල් පුංචිහේවා ඇතුළු කොමිසමේ සමාජිකයන් 5දෙනා විසින් ඊට අදාළ අනුමැතිය ලබා දී තිබෙනවා.\nපළාත් පාලන ඡන්ද වීමසීම පිළිබඳ කථිකාව මේ දිනවල දේශපාලන වේදිකාව තුළ උණුසුම් පුවත් මවන සිද්ධියක්.\nවිපක්ෂයේ මන්ත්‍රීවරුන් පිරිසක් ද මීට පෙර ඒ පිළිබඳ පෙස්සම් දෙකක් අධිකරණයට ඉදිරිපත් කළ අතර, එය සලකා බැලීම සඳහා අධිකරණය දිනයක් ද තීන්දු කළා.\nකෙසේ වෙතත් පළාත් පාලන අඥා පනත යටතේ ලබන ලබන වසරේ මාර්තු මස වන විට පළාත් පාලන ඡන්දය පැවැත්විය යුතු බව යි සඳහන් වන්නේ.",
       "URL": "https://www.hirunews.lk/323248/මැතිවරණ-තේරීම්-භාර-නිලධාරීවරුන්-පත්-කරමින්-අතිවිශේෂ-ගැසට්ටුවක්",
       "Category": "Local News",
       "Parent URL": "https://www.hirunews.lk/local-news.php?pageID=651"
}