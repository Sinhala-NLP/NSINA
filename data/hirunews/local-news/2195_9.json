{
       "Source": "hirunews",
       "Timestamp": "Friday, 22 January 2021 - 16:48",
       "Headline": "ඉන්දීය එන්නතෙහි ගිවිසුම් ලේඛනය ගැන නීතිපති පැහැදිළි කිරීමක් ඉල්ලයි (වීඩියෝ)",
       "News Content": "කොරෝනා වෛරසයට එරෙහිව නිපද වූ ඔක්ස්ෆර්ඩ් ඇස්ට්‍රා සෙනෙකා එන්නත සම්බන්ධයෙන් යළි පැහැදිලි කිරීමක් අවශ්‍ය බවට නීතිපති දප්පුල ද ලිවේරා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධනට දැනුම් දී තිබෙනවා.\nඊයේ එම එන්නතට අනුමැතිය ලබා ගැනීම සඳහා අවශ්‍ය ලේඛන නීතිපතිවරයා වෙත යොමු කළ ද එම කරුණු ප්‍රමාණවත් නොවන බැවින් ඊට අදාළ ගිවිසුම් ලේඛන පිළිබද තවදුරටත් පැහැදිලි කිරීමක් අවශ්‍ය බවට සෞඛ්‍ය සේවා අධ්‍යක්ෂ ජනරාල්වරයා වෙත දැනුම් දී ඇති බවයි නීතිපති දෙපාර්තමේන්තුව සඳහන් කළේ.\nකෙසේ වෙතත්, ඔක්ස්ෆර්ඩ් ඇස්ට්‍රා සෙනෙකා එන්නත මෙරට තුළ හදිසි භාවිතය සඳහා ජාතික ඖෂධ නියාමන අධිකාරියේ අවසරය ලබාදී ඇති බව රාජ්‍ය අමාත්‍ය මහාචාර්ය චන්න ජයසුමන කොළඹ ජාතික රෝහලේ අද පැවති උත්සවයකින් අනතුරුව මාධ්‍ය වෙත අදහස් දක්වමින් කියා සිටියා.",
       "URL": "https://www.hirunews.lk/260438/ඉන්දීය-එන්නතෙහි-ගිවිසුම්-ලේඛනය-ගැන-නීතිපති-පැහැදිළි-කිරීමක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2195"
}