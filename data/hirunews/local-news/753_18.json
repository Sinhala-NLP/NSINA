{
       "Source": "hirunews",
       "Timestamp": "Sunday, 06 November 2022 - 13:16",
       "Headline": "ආබාධයකට ලක් වූ ධනුෂ්ක යළි රටට නොඑව්වේ ඇයි ? - ක්‍රීඩා අමාත්‍යාංශය කරුණු විමසයි (වීඩියෝ)",
       "News Content": "ආබාධයකට ලක්වීමෙන් පසුව යළි සිය රටට නොඑවා ක්‍රීඩක ධනිෂ්ක ගුණතිලක ඔස්ට්‍රෙලියාවේ රඳවා තබා ගැනීම සම්බන්ධයෙන් මේ වනවිට ප්‍රශ්නයක් මතුව තිබෙනවා.\nමෙම ප්‍රශ්නය සම්බන්ධයෙන් කඩිනමින් කරුණු පැහැදිලි කරන ලෙසට ක්‍රීඩා හා යෞවන කටයුතු අමාත්‍යාංශය විසින් ශ්‍රී ලංකා ක්‍රිකට් ආයතනයෙන් පැහැදිලි කිරීමක් ඉල්ලා ඇති බවයි එහි ලේකම් ආචාර්‍ය අමල් හර්ෂ ද සිල්වා නිවේදනය කළේ.\nපන්දුවාර 20-20 ලෝක කුසලාන ක්‍රිකට් තරගාවලිය අතරතුර දී ධනිෂ්ක ගුණතිලක ආබාධයකට ලක් වුණා.\nපසුව ඔහු වෙනුවෙන් අශේන් බණ්ඩාර ආදේශ කළ අතර, ධනිෂ්කව යළිත් ශ්‍රී ලංකාව වෙත පිටත් කර හැරීම සිදු වුණේ නැහැ.",
       "URL": "https://www.hirunews.lk/319756/ආබාධයකට-ලක්-වූ-ධනුෂ්ක-යළි-රටට-නොඑව්වේ-ඇයි-ක්‍රීඩා-අමාත්‍යාංශය-කරුණු-විමසයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=753"
}