{
       "Source": "hirunews",
       "Timestamp": "Tuesday, 21 June 2022 - 13:50",
       "Headline": "අත්අඩංගුවට ගැනීම වළක්වන්නැයි ජොන්ස්ටන් කළ ඉල්ලීම අභියාචනාධිකරණය ඉවත දමයි",
       "News Content": "පසුගිය මස 9 වනදා ගාලුමුවදොර ඇති වූ සිද්ධියට සම්බන්ධයෙන් තමන් අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා පාර්ලිමේන්තු මන්ත්‍රී ජොන්ස්ටන් ප්‍රනාන්දු ඉදිරිපත් කළ ඉල්ලීම අභියාචනාධිකරණය අද ඉවත දැමුවා.\nඒ එම ඉල්ලීම සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුවරුන් හමුවේ අද සලකා බැලුණු අවස්ථාවේදීයි.\nපසුගිය මැයි මස 9 වනදා ගාලුමුවදොර සහ අරලියගහ මන්දිරය ඉදිරිපිට ඇතිවූ කලහකාරී සිද්ධින් සම්බන්ධයෙන් හිටපු අමාත්‍ය ජොන්ස්ටන් ප්‍රනාන්දු දැනටමත් සැකකරුවෙකු ලෙස නම් කර තිබෙනවා.\nඔහු අත්අඩංගුවට ගන්නා ලෙස කොටුව මහේස්ත්‍රාත් අධිකරණය පසුගිය 10 වනදා වරෙන්තුවක් ද නිකුත් කළා.\nමේ අනුව 10 වන දා අධිකරණය විසින් නිකුත් කළ විවෘත වරෙන්තුව බලාත්මක වනු ඇති.",
       "URL": "https://www.hirunews.lk/307769/අත්අඩංගුවට-ගැනීම-වළක්වන්නැයි-ජොන්ස්ටන්-කළ-ඉල්ලීම-අභියාචනාධිකරණය-ඉවත-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1079"
}