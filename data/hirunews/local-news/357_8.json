{
       "Source": "hirunews",
       "Timestamp": "Tuesday, 09 May 2023 - 15:09",
       "Headline": "පාසල් යෑමට නොහැකිවූ දරුවන් පිරිසක් ගැන සංවේදි පුවතක් මාතලෙන්",
       "News Content": "දැඩි දුෂ්කරතා හේතුවෙන් පාසල් යාමට නොහැකිවූ දරුවන් 5 දෙනෙකු පිළිබද තොරතුරු මාතලේ - යටවත්ත, දිවිල්ලවත්තේ ගෙදර ප්‍රදේශයෙන් හිරු ප්‍රවෘත්ති අංශයට වාර්තා වුණා.\nඔවුන් 73 හැවිරිදි සිය මිත්තනිය සමග වාසය කරන අතර පාසල් යන වයසේ පසුවන මෙම දරුවන් දිනකට වේලක් පමණක් ආහාරයට ගනිමින් දැඩි ආර්ථික දුෂ්කරතා මැද ජිවත් වන බවයි එම නිවසට ගිය අප වාර්තාකරු කියා සිටියේ.\nඅදාළ 73 හැවිරිදි කාන්තාවගේ දියණියන් දෙදෙනාගේ දරුවන් වන මොවුන් අවුරුදු 05ත් 15ත් යන වයස්වල පසුවනවා.\nමෙම දරුවන්ගේ පියවරුන් ඔවුන් හැරගොස් ඇති අතර ඔවුන්ගේ මව්වරුන් දෙදෙනා කුලී රැකියාවකට ගොස් නැවත නිවසට පැමිණෙන්නේ රාත්‍රි කාලයේදීයි.\nමෙම දරුවන් සම්බන්ධයෙන් රාජ්‍ය නිලධාරින් මෙන්ම දේශපාලඥයින් දැනුවත් කළද ඊට නිසි ප්‍රතිචාරයක් නොලැබුණු බව ප්‍රදේශවාසි කාන්තාවක් හිරු ප්‍රවෘත්ති අංශය වෙත සඳහන් කළා.",
       "URL": "https://www.hirunews.lk/334697/පාසල්-යෑමට-නොහැකිවූ-දරුවන්-පිරිසක්-ගැන-සංවේදි-පුවතක්-මාතලෙන්",
       "Category": "Local News",
       "Parent URL": "https://www.hirunews.lk/local-news.php?pageID=357"
}