{
       "Source": "hirunews",
       "Timestamp": "Tuesday, 18 October 2022 - 11:34",
       "Headline": "මිනුවන්ගොඩ පිය පුතු ඝාතනයට තවත් අයෙකු අත්අඩංගුවට",
       "News Content": "මිනුවන්ගොඩ - ගමන්ගෙදර ප්‍රදේශයේ දි පියා සහ පුතුන් දෙදෙනා වෙඩි තබා ඝාතනය කිරීමේ සිද්ධියට අදාළ ව තවත් පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ, මිනුවන්ගොඩ - පීල්ලවත්ත ප්‍රදේශයේ පදිංචි 51 හැවිරිදි පුද්ගලයෙකු ඊයේ (17) මෙලෙස අත්අඩංගුවට ගෙන ඇති බව යි.\nඝාතනය සිදු කිරීම සඳහා පැමිණි පුද්ගලයින්ට යතුරුපැදිය ලබා දීම සම්බන්ධයෙනු යි මෙම පුද්ගලයා අත්අඩංගුවට ගෙන ඇත්තේ.\nපසුගිය 6 වනදා සිදු වූ මෙම වෙඩිතැබීමට අදාළ ව මීට පෙර පුද්ගලයින් 4 දෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/318164/මිනුවන්ගොඩ-පිය-පුතු-ඝාතනයට-තවත්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=795"
}