{
       "Source": "hirunews",
       "Timestamp": "Wednesday, 11 January 2017 - 19:27",
       "Headline": "ගම්මන්පිල අගවිනිසුරු හමුවීමට සූදානම්",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශගේ වත්මන් ආණ්ඩුවට එරෙහි වැඩපිළිවෙල ඔහු සිරගත කිරීමෙන් නතර කිරීමට නොහැකි බව එම පක්ෂයේ පාර්ලිමේන්තු මන්ත්‍රී ජයන්ත සමරවීර ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් ඔහු මේ බව කියා සිටියා.\nමේ අතර, රක්ෂිත බන්ධනාගාරගත කර සිටින පාර්ලිමේන්තු මන්ත්‍රී විමල් වීරවංශගේ සුවදුක් විමසා බැලීම සඳහා ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වැලිකඩ බන්ධනාගාරයට අද පැමිණියා.\nඅනතුරුව මාධ්‍ය වෙත අදහස් දැක්වු පාර්ලිමේන්තු මන්ත්‍රී  උදය ගම්මන්පිල සඳහන් කළේ මෙවැනි අත්අඩංගුවට ගැනීම්වලදී ඇප ලබාදීමේ ක්‍රියා පිළිවෙත සම්බන්ධයෙන් පවතින පරස්පරතා පිළිබඳ අගවිනිසුරුවරයා හමුවී සාකච්ඡා කරන බවයි.",
       "URL": "https://www.hirunews.lk/151849/ගම්මන්පිල-අගවිනිසුරු-හමුවීමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}