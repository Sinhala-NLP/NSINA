{
       "Source": "hirunews",
       "Timestamp": "Friday, 11 August 2023 - 9:18",
       "Headline": "මියගිය ළදරුවකුගේ මෘත ශරීර කොටස් හමුවෙයි",
       "News Content": "දින කීපයකට ඉහත දී මියගිය ළදරුවකුගේ මෘත ශරීර කොටස් කීපයක් යාපනයේ වන්නර්පන්නෙයි ප්‍රදේශයේ පිහිටි ගොවිපලක් අසලින් ඊයේ (10) ගම්වාසීන්ට හමු වී තිබෙනවා.\nමෙම මෘත ශරීරයේ කොටස් දැඩි ලෙස නරක් වී දුගධ හමමින් පවතින බව පවසන ගම්වාසීන් කිසියම් කෙනෙකු විසින් එම මෘත ශරීරය එම ස්ථානයේ දමා යන්නට ඇති බවයි සඳහන් කළේ.\nගම්වාසීන් සිද්ධිය පිළිබදව පොලීසියට පැමිණිලි කිරීමෙන් පසුව පොලිස් නිලධාරීන් පිරිසක් පැමිණ එම මෘත ශරීරයේ කොටස්වලට ආරක්ෂාව සලසා ඇති බවයි වාර්තා වන්නේ.\nමේ ස්ථානයට පැමිණි යාපනය වැඩ බලන මහෙස්ත්‍රාත්වරයා අදාළ මෘත ශරීරයේ කොටස් යාපනය ශීක්ෂණ රෝහල වෙත යවා අධිකරණ වෛද්‍ය නිලධාරිවරයාගෙන් පූර්ණ වාර්තාවක් ලබා ගෙන එය අධිකරණයට ඉදිරිපත් කරණ ලෙසත් මෘත ශරීරය හදුනා ගැනීමට කටයුතු කරන ලෙසත් යාපනය පොලීසියට නියෝග කර තිබෙනවා.\nඅප වාර්තාකරු සඳහන් කළේ යාපනය පොලීසිය මෙම සිද්ධිය සම්බන්ධයෙන් විමර්ශනයක් ආරම්භ කර ඇති බවයි.",
       "URL": "https://www.hirunews.lk/344405/මියගිය-ළදරුවකුගේ-මෘත-ශරීර-කොටස්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=107"
}