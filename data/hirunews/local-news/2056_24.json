{
       "Source": "hirunews",
       "Timestamp": "Sunday, 28 March 2021 - 19:29",
       "Headline": "සීගිරියේ මධ්‍යම සංස්කෘතික අරමුදලේ නේවාසික ව්‍යාපෘති කළමනාකරු සහ ආරක්ෂ අංශ අතර ගැටුමක්",
       "News Content": "සීගිරි පර්වතය මතදී මධ්‍යම සංස්කෘතික අරමුදලට අනුයුක්ත ආරක්ෂක අංශ නිලධාරීන් සහ මධ්‍යම සංස්කෘතික අරමුදලේ නේවාසික ව්‍යාපෘති කළමනාකරු අතර ඇතිවු ගැටුම සම්බන්ධයෙන් සීගිරිය පොලීසිය විමර්ශනයක් ආරම්භ කර තිබෙනවා.\nමෙම ගැටුම සම්බන්ධයෙන් අදාළ පාර්ශවයන් සීගිරි පොලීසිය වෙත පැමිණිලි ඉදිරිපත් කර ඇති බවයි වාර්තා වන්නේ.\nසිද්ධියෙන් තුවාල ලැබූ මධ්‍යම සංස්කෘතික අරමුදලේ ආරක්ෂක නිලධාරියෙකු සීගිරිය ග්‍රාමීය රෝහලේ ප්‍රතිකාර ලබන අතර, ඔහු කියා සිටියේ අද අලුයම 4ට පමණ මෝටර් රථයකින් පැමිණි දෙදෙනෙකු සිංහපාදය ආසන්නයෙන් ඉහළට ගමන් කරන අයුරු දුටු බවයි.\nමින් එක් අයෙකු මධ්‍යම සංස්කෘතික අරමුදලේ නේවාසික ව්‍යාපෘති කළමනාකරු ලෙස හදුනා ගත් බව ද පහර කෑමට ලක්වූ ආරක්ෂක නිලධාරීවරයා සදහන් කළා.\nමෙම ගැටුම සම්බන්ධයෙන් වෙනම විමර්ශනයක් සිදුකරන බවත්, ඒ පිළිබඳ මධ්‍යම සංස්කෘතික අරමුදලට ද දැන්වූ බවත්, සීගිරිය පොලීසිය අප කළ විමසීමකදී සඳහන් කළා.",
       "URL": "https://www.hirunews.lk/266820/සීගිරියේ-මධ්‍යම-සංස්කෘතික-අරමුදලේ-නේවාසික-ව්‍යාපෘති-කළමනාකරු-සහ-ආරක්ෂ-අංශ-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=2056"
}