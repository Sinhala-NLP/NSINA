{
       "Source": "hirunews",
       "Timestamp": "Tuesday, 10 May 2022 - 13:56",
       "Headline": "ඇඳිරිනීතියෙන් අතරමං වූ ශ්‍රී පාද වන්දනා නඩ (ඡායාරූප)",
       "News Content": "පනවා ඇති පොලිස් ඇඳිරිනීතිය හේතුවෙන් ශ්‍රී පාද වන්දනාවේ පැමිණි විශාල පිරිසක් පීඩාවට පත් ව තිබෙනවා.\nහැටන් මාර්ගය ඔස්සේ දුම්රියෙන් සහ පොදු ප්‍රවාහන සේවාවලින් ඊයේ (09) දින\nශ්‍රී පාද වන්දනාවේ පැමිණි පිරිස ශ්‍රී පාදය කරුණා කරමින් සිටින අවස්ථාවේ ඇඳිරිනීතිය පනවා ඇති බව තමන්ට දැන ගන්නට ලැබුණු බවයි වන්දනාකරුවන් කියා සිටියේ.\nමෙසේ පැමිණි වන්දනාකරුවන් හැටන් දුම්රිය ස්ථානයේ විශ්‍රාම ශාලාවෙත් තවත් පිරිසක් නල්ලතන්නියෙත් රැඳී සිටින අතර , එම පිරිස කොළඹ , ගාල්ල , කළුතර, අඹේපුස්ස ඇතුළු දිවයිනේ විවිධ ප්‍රදේශවල සිට පැමිණි පිරිසක් බවයි\nහැටන් පොලිසිය කියා සිටියේ.\nශ්‍රී පාද වන්දනාවේ පැමිණ ආපසු නිවාස කරා යාමට නොහැකිව පීඩාවට පත් වී ඇති පිරිසට අවශ්‍ය පහසුකම් ලබාදිමට නල්ලතන්නිය සහ හැටන් පොලිසිය පියවර ගෙන ඇති බවත්, එම පිරිස ලංගම බස් රථවලින් පිටත් කර යැවීමට පියවර ගන්නා බව හැටන් පොලිසියේ ස්ථානාධිපති ප්‍රධාන පොලිස් පරීක්ෂක රංජිත් ජයසේන ප්‍රකාශ කළා.",
       "URL": "https://www.hirunews.lk/304000/ඇඳිරිනීතියෙන්-අතරමං-වූ-ශ්‍රී-පාද-වන්දනා-නඩ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1178"
}