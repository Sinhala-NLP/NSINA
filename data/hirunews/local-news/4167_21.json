{
       "Source": "hirunews",
       "Timestamp": "Monday, 18 December 2017 - 8:34",
       "Headline": "මුලතිව් ප්‍රදේශයේ පැතිරෙන දරුණු රෝගය",
       "News Content": "මුලතිව් ප්‍රදේශයේ වෛරස් උණ රෝගයක් පැතිරේ\nපසුගිය දින කිහිපය තුළ මුලතිව් දිස්ත්‍රික්කයේ පැතිර ගිය උණ රෝගයක් හේතුවෙන් පුද්ගලයින් 09 දෙනෙකු ජීවිතක්ෂයට පත්වී තිබෙනවා.\nමුලතිව් මහ රෝහලේ ප්‍රකාශකයෙකු සඳහන් කළේ වෛරස් උණක් පැතිර යාමත් සමඟ පුද්ගලයින් 100 දෙනෙකුට පමණ ප්‍රතිකාර ලබාගැනීම සඳහා රෝහල වෙත පැමිණි බවයි.\nකෙසේ වෙතත්, රෝහලේ නේවාසිකව ප්‍රතිකාර ලබමින් සිටි පුද්ගලයින් 09 දෙනෙකු මියගිය බව එම ප්‍රකාශකයා සඳහන් කළා.\nමිය ගිය පුද්ගලයින් අවුරුදු 50ත්, 70ත් අතර වයස්වල පසුවන්නන්.\nදැනට සිදුකරන ලද පරීක්ෂණවලින් අනාවරණ වී ඇත්තේ ඉන්ෆ්ලූවෙන්සා බී වෛරසය වැලදීමෙන් මොවුන් ජීවිතක්ෂයට පත්වී ඇති බවයි.\nකෙසේ වෙතත්, දිස්ත්‍රික්කය පුරා විශේෂ පරීක්ෂණයක් ද ක්‍රියාත්මකයි.",
       "URL": "https://www.hirunews.lk/178648/මුලතිව්-ප්‍රදේශයේ-පැතිරෙන-දරුණු-රෝගය",
       "Category": "Local News",
       "Parent URL": "https://www.hirunews.lk/local-news.php?pageID=4167"
}