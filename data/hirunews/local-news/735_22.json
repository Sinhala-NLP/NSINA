{
       "Source": "hirunews",
       "Timestamp": "Monday, 14 November 2022 - 12:29",
       "Headline": "යාපනයේ ළිඳකින් මාස හතක බිළිඳෙකුගේ සහ මවකගේ සිරුරු හමුවෙයි",
       "News Content": "යාපනය- මිරුසවිල් ප්‍රදේශයේ ගෙවත්තක ළිඳක තීබී මාස 07 ක බිළිඳකුගේ සහ මවකගේ සිරුරු සොයාගෙන තිබෙනවා. සිද්ධිය සම්බන්ධයෙන් කාන්තාවගේ සැමියා සැකපිට අත්අඩංගුවට ගෙන රඳවාගෙන ප්‍රශ්න කෙරෙනවා.\nමියගිය කාන්තාව සහ ඇගේ දරුවා සිටි නිවසේ කිසියම් පවුල් ආරවුලක් පසුගිය දිනයන්හි සිදුව ඇති බවත්, පසුව මොවුන් දෙදෙනා නිවසේ පෙනෙන්නට නොසිටීම මත ප්‍රදේශවාසීන් පොලිසිය දැනුවත් කර තිබුණා. පසුව පොලිසිය සිදුකළ පරීක්ෂණයේදියි මව සහ බිලිඳාගේ මළ සිරුරු ගෙවත්තේ ළිඳ තුළ තිබියදියි.\nමෙලෙස මියගොස් ඇත්තේ මිරුසවිල් දකුණ ප්‍රදේශයේ පදිංචි 40 හැවිරිදි කාන්තාවක් සහ ඇගේ බිළිඳායි. පසුව ඒ පිළිබඳව චාවකච්චේරි මහේස්ත්‍රාත් අධිකරණයට දැනුම්දීමෙන් අනතුරුව මළසිරුරු සම්බන්ධයෙන් පශ්චාත් මරණ පරීක්ෂණයට යොමු කොට වාර්තාවක් අධිකරණයට ඉදිරිපත් කරන ලෙස නියෝග කළා.",
       "URL": "https://www.hirunews.lk/320350/යාපනයේ-ළිඳකින්-මාස-හතක-බිළිඳෙකුගේ-සහ-මවකගේ-සිරුරු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=735"
}