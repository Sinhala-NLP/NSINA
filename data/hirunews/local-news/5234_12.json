{
       "Source": "hirunews",
       "Timestamp": "Saturday, 26 December 2015 - 10:29",
       "Headline": "අපරාධ රැසකට සම්බන්ධ පුද්ගලයෙකු පුපුරණ ද්‍රව්‍ය සමඟ අත්අඩංගුවට",
       "News Content": "අපරාධ රැසකට සම්බන්ධ පුද්ගලයෙකු ගිනි අවි සහ පතොරොම් සමඟ කුලියාපිටිය ප්‍රදේශයේදී අත්අඩංගුවට ගෙන තිබෙනවා.\nඊයේ පස්වරුවේ කුරුණෑගල කොට්ඨාශ අපරාධ විමර්ශන ඒකකය සිදුකළ වැටලීමදියි මොහු අත්අඩංගුවට ගෙන ඇත්තේ.\nමෙම පුද්ගලයා සතුව තිබී මිලිමීටර් 9 වර්ගයේ පිස්තෝලයක්, එම පතොරොම් 14ක් සහ ජීව අත්බෝම්බයක් සොයාගෙන තිබෙනවා.\nපසුගිය සතියේ පන්නල පොලිස් වසමේ පුද්ගලයෙකු වෙඩි තබා ඝාතනය කිරීමට උත්සාහ කිරීම ඇතුළු අපරාධ රැසකට මොහු සම්බන්ධ බවටයි අනාවරණ වී ඇත්තේ.",
       "URL": "https://www.hirunews.lk/122817/අපරාධ-රැසකට-සම්බන්ධ-පුද්ගලයෙකු-පුපුරණ-ද්‍රව්‍ය-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5234"
}