{
       "Source": "hirunews",
       "Timestamp": "Friday, 08 September 2017 - 22:00",
       "Headline": "නාය යාමේ අවධානම නිසා වසර එකහමාරක් අවතැන් කඳවුරුවල",
       "News Content": "නාය යාමේ අවදානම හේතුවෙන් අවුරුද්දකුත් මාස 5ක් අවතැන් කඳවුරුවල දුක් කම්කටොලු රැසක් මැද ජීවත් වන්නට සිදුවූ පිරිසක් පිළිබද බුලත්කොහුපිටිය ප්‍රදේශයෙන් වාර්තා වනවා.\nඔවුන් චෝදනා කරන්නේ බලධාරීන්ගේ නිසි අවධානයක් තවමත් තමන් වෙත යොමු නොවූ බවයි.\nපසුගිය වසරේ බුලත්කොහුපිටිය ප්‍රදේශයට බලපෑ නායයාමේ අවදානම් තත්ත්වය හේතුවෙන් පවුල් ගණනාවක් එම ප්‍රදේශයෙන් ඉවත් කිරීමට බලධාරීන් පියවර ගත්තා.\nඑසේ ඉවත් කෙරුණු ඇතැම් පවුල් සඳහා නව නිවාස සහ ඉඩම් හිමිවුණද තවත් පිරිසක් තවමත් ජීවත් වන්නේ ප්‍රදේශයේ ඉදි කෙරුණු අවතැන් කඳවුරුවලයි.\nමෙලෙස නිවාස හා ඉඩම් අහිමිවූ පවුල් 15කට අධික සංඛ්‍යාවක් මේ වනවිටත් බුලත්කොහුපිටිය යක්ඇල්ල ශීලානන්ද මහා විද්‍යාලයේ සහ නේස්මියර් ප්‍රදේශයේ තේ කර්මාන්තශාලාවක ඉදි කෙරුණු අවතැන්කඳවුරුවල දිවි ගෙවනවා.",
       "URL": "https://www.hirunews.lk/170480/නාය-යාමේ-අවධානම-නිසා-වසර-එකහමාරක්-අවතැන්-කඳවුරුවල",
       "Category": "Local News",
       "Parent URL": "https://www.hirunews.lk/local-news.php?pageID=4331"
}