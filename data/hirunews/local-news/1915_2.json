{
       "Source": "hirunews",
       "Timestamp": "Tuesday, 01 June 2021 - 9:14",
       "Headline": "ලොව වැඩිම ආසාදිතයන් අදත් ඉන්දියාවෙන්",
       "News Content": "ගතවූ පැය විසි හතර තුළ ලොව වැඩිම කොරෝනා ආසාදිතයන් සහ මරණ තවදුරටත් ඉන්දියාවෙන් වාර්තා වනවා.\nඒ, නව ආසාදිතයන් 126,698 ක් සහ මරණ 2,782ක් වාර්තාවීමත් සමඟයි.\nඉන්දියාවේ සමස්ත ආසාදිතයන් සංඛ්‍යාව මේ වනවිට 281,73,655 ක් ලෙසයි දැක්වෙන්නේ.\nඑමෙන්ම එරට තුළ සිදුව ඇති මුළු මරණ සංඛ්‍යාව 331,909 ක්.\nකෙසේවෙතත් ඉන්දියාවේ දෛනික ආසාදිත සංඛ්‍යාව සැළකිය යුතු ලෙස මේ වනවිට පහළ යමින් ඇති අතර, වැඩි බලපෑමකට ලක්ව තිබූ ඉන්දියාවේ මහාරාෂ්ඨ ප්‍රාන්තයේ මාස තුනකට පසු වාර්තාවූ අඩුම ආසාදිත සංඛ්‍යාව ඊයේ වාර්තාවී තිබෙනවා.\nඒ, ආසාදිතයන් 15,077 ක් ලෙසයි.",
       "URL": "https://www.hirunews.lk/273036/ලොව-වැඩිම-ආසාදිතයන්-අදත්-ඉන්දියාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1915"
}