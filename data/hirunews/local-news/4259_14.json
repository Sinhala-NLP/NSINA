{
       "Source": "hirunews",
       "Timestamp": "Sunday, 22 October 2017 - 12:25",
       "Headline": "තම දියණිය දූෂණය කළ මුන්දලම පියා",
       "News Content": "වයස අවුරුදු14 ක් වන පාසල් සිසුවියක් වන තම වැඩිමහල් දියණිය දුෂණය කළ බව කියන 37 හැවිරිදි පියෙකුව අත්අඩංගුවට ගෙන ඇති බව මුන්දලම පොලිසිය පවසනවා.\nමෙලෙස අත්අඩංගුවට ගෙන තිබෙන්නේ බත්තුළුඔය පදිංචි සිව් දරු පියෙක්.\nසැකකරුගේ බිරිද දරුවන් කුඩා කාලයේදීම ඔහු අතහැර ගොස් තිබෙනවා.\nඉන් අනතුරුව වැඩිමහල් දියණිය හැර සෙසු දරුවන් ඔහුගේ ඥාතීන් බාරයේ සිට තිබෙනවා.\nසැකකරු මීට වසරකට පමණ පෙර දිනක ප්‍රථම වතාවට තම දියණියව දුෂණය කර තිබෙනවා.\nපියාට ඇති බිය නිසා දැරිවිය මේ බව කිසිවෙකුට පවසා නොමැති බවයි පොලිසිය ප්‍රකාශ කළේ.\nමෑතකදී සැකකරු තවත් කාන්තවක් නිවසට කැදවාගෙන පැමිණ ඇය සමග පවුල් ජීවිතයක් ආරම්භ කර තිබෙනවා.\nපසුගිය දිනක සැකකරු අළුත ගෙනා අඹුවට සහ දියණියට අමානුෂික ලෙස පහර දී තිබෙනවා.\nඑම පහර දීමෙන් පසුව දියණිය තමන්ට සිදුවී ඇති අතවරය සම්බන්ධයෙන් පියාගේ අළුත් බිරිද සමග පවසා ඇති බවයි පොලිසිය පවසන්නේ.\nපසුව එම කාන්තාවගේ උපදෙස් මත දැරිවිය විසින් පියා විසින් තමන්ට සිදු කළ අතවරය සම්බන්ධයෙන් මුන්දලම පොලීසියට පැමිණිළි කර තිබෙනවා.\nඅත්අඩංගුවට ගෙන ඇති සැකකරු පුත්තලම දිසා අධිකරණයට ඉදිරිපත් කිරීමට නියමිතයි.\nදැරිවිය වෛද්‍යය පරීක්ෂණයක් සදහා පුත්තලම මූලික රෝහලට ඇතුළත් කර ඇති අතර මුන්දලම පොලීසිය වැඩිදුර විමර්ශණ කටයුතු පවත්වනවා.",
       "URL": "https://www.hirunews.lk/174121/තම-දියණිය-දූෂණය-කළ-මුන්දලම-පියා",
       "Category": "Local News",
       "Parent URL": "https://www.hirunews.lk/local-news.php?pageID=4259"
}