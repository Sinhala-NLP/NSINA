{
       "Source": "hirunews",
       "Timestamp": "Tuesday, 21 December 2021 - 16:10",
       "Headline": "සන්ෂයින් සුද්දා ඝාතන සිද්ධියට තවත් සැකකරුවෙකු අත්අඩංගුවට",
       "News Content": "අමිල ප්‍රසංග හෙට්ටිහේවා හෙවත් සන්ෂයින් සුද්දා වෙඩි තබා ඝාතනය කිරීමේ සිද්ධියට සම්බන්ධ ප්‍රධාන සැකකරුවන්ට එම අපරාධය සඳහා ආධාර අනුබලදුන් පුද්ගලයෙකු අත්අඩංගුවට ගෙන තිබෙනවා.\nමාතර - වෙලම්බඩ ප්‍රදේශයේදී මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසයේ නිලධාරීන් විසින් සැකකරු ඊයේ (20) අත්අඩංගුවට ගන්නා අවස්ථාවේදී ජංගම දුරකථන හතරක් සහ ව්‍යාජ හැඳුනුම්පත් දෙකක් ද සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළා.\nසන්ෂයින් සුද්දා ඝාතනයට සම්බන්ධ පුද්ගලයින් කෑගල්ල ප්‍රදේශයට රැගෙනවිත් රහසිගතව රඳවාගෙන අපරාධය සිදු කිරීමට සැලසුම් සකස් කිරීම සහ අවශ්‍ය පහසුකම් සැලසීම මෙම පුද්ගලයා විසින් සිදුකර ඇති බවටයි අනාවරණ වී ඇත්තේ.",
       "URL": "https://www.hirunews.lk/291732/සන්ෂයින්-සුද්දා-ඝාතන-සිද්ධියට-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1479"
}