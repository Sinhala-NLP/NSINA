{
       "Source": "hirunews",
       "Timestamp": "Saturday, 17 September 2022 - 12:55",
       "Headline": "සූර්යාගේ වර්ණය ගැන හෙළිදරව්වක්",
       "News Content": "සූර්යාගේ සැබෑ වර්ණය සුදු පැහැති බව ඇමෙරිකාවේ ජාතික අභ්‍යවකාශ ආයතනය වන නාසා ආයතනයේ විද්‍යාඥයන් පවසනවා.\nසූර්යාගේ පැහැය කහ පැහැයෙන් දිස්වන්නේ වායුගෝලය හරහා ආලෝකය පතිත වන විට සිදුවන සංසිද්ධීන් නිසා බවයි නාසා ආයතනයේ හිටපු ගගනගාමියෙකු වන ස්කොට් කෙලී ප්‍රකාශ කර තිබෙනවා.\nපෘථිවියෙන් පිටත කක්ෂයට සූර්යාගේ පැහැය සුදු පැහැතිව තියුණු ලෙස දිස්වන බවත් එම ආලෝකය තුළ වර්ණ දහස් ගණනක් මිශ්‍රව පවතින බවත් ස්කොට් කෙලී සඳහන් කර ඇති බවයි වාර්තා වන්නේ.\nමිනිස් ඇසට සූර්යාගේ සැබෑ පැහැය හඳුනා ගැනීමට නොහැකි අතර පෘථිවියෙන් බාහිරව දුරේක්ෂ භාවිතයේදී සූර්යාගේ සැබෑ ලක්ෂණ සහ මතුපිට සූක්ෂමව ග්‍රහණය කර ගැනීමේ හැකියාව පවතින බව නාසා ආයතනය සිය අභ්‍යවකාශ නිරීක්ෂණ උපුටා දක්වමින් සඳහන් කළා.\nමේ අතර පෘථිවියේ සිට ආලෝක වර්ෂ 100 ක පමණ දුරින් පිහිටි සුපර් අර්ත් ලෙස හඳුන්වන මිනිස් වාසයට හිතකර බවට විශ්වාස කරන ග්‍රහලෝක ද්විත්වයක් විද්‍යාඥයන් හඳුනාගෙන තිබෙනවා.\nඇමෙරිකානු ජාතික විද්‍යාඥයන් පිරිසක් මෙම නිරීක්ෂණය සිදුකර තිබෙන අතර එම ග්‍රහලෝක නම් කර ඇත්තේ ස්පෙකියුලෝස් - 2 ලෙසයි.\nමෙම ග්‍රහලෝක පෘථිවිය මෙන් තිස් ගුණයකින් විශාල බවටයි එම විද්‍යාඥයින් විශ්වාසය පළ කරන්නේ.\nඑමෙන්ම නාසා ආයතනයේ ටෙස් චන්ද්‍රිකා මගින් ද මෙහි නිරීක්ෂණ කටයුතු සිදුකර තිබෙන බවයි වාර්තා වන්නේ.",
       "URL": "https://www.hirunews.lk/315632/සූර්යාගේ-වර්ණය-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=861"
}