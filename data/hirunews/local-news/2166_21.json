{
       "Source": "hirunews",
       "Timestamp": "Friday, 05 February 2021 - 19:45",
       "Headline": "මාර්තු 1 වනදා සිට ඇස්ට්‍රාසෙනෙකා එන්නත දෛනිකව ලක්ෂ හයකට",
       "News Content": "කොරෝනා වෛරසයට එරෙහි ඔක්ස්ෆර්ඩ් ඇස්ට්‍රාසෙනෙකා එන්නත ලබන මාර්තු මස පළමු සතියේ සිට සාමාන්‍ය ජනතාවට ලබාදීමේදී දෛනිකව ලක්ෂ 6කට එන්නත ලබාදීමට සැලසුම් සකස් කර ඇති බව ප්‍රාථමික සෞඛ්‍ය සේවා, වසංගත රෝග හා කොවිඩ් පාලන කටයුතු රාජ්‍ය ඇමතිනී විශේෂඥ වෛද්‍ය සුදර්ශනී ප්‍රනාන්දුපුල්ලේ ප්‍රකාශ කළා.\nමෙරට තුළ හදිසි භාවිතය සඳහා අනුමැතිය ලද ඔක්ස්ෆර්ඩ් ඇස්ට්‍රාසෙනෙකා එන්නත ප්‍රමුඛතා ලැයිස්තුවක් යටතේ සෞඛ්‍ය කාර්ය මණ්ඩල හා ආරක්ෂක අංශ සාමාජිකයන් ලක්ෂ එක හමාරකට ආසන්න පිරිසකට මේ වන විට ලබාදී තිබුණ ද මේ දක්වා බරපතල ආසාත්මිකතා තත්ත්වයන්  වාර්තා වී නොමැති බවයි අද පැවති මාධ්‍ය හමුවකදී ඇය කියා සිටියේ.",
       "URL": "https://www.hirunews.lk/261747/මාර්තු-1-වනදා-සිට-ඇස්ට්‍රාසෙනෙකා-එන්නත-දෛනිකව-ලක්ෂ-හයකට",
       "Category": "Local News",
       "Parent URL": "https://www.hirunews.lk/local-news.php?pageID=2166"
}