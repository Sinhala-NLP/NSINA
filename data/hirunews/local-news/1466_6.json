{
       "Source": "hirunews",
       "Timestamp": "Monday, 27 December 2021 - 22:37",
       "Headline": "ශ්‍රී ලංකා ක්‍රිකට් ක්‍රීඩකයිනගේ ශාරීරික යෝග්‍යතා පරිසාධන මට්ටම ඉහළ දැමීමට තීරණයක් (වීඩියෝ)",
       "News Content": "එළඹෙන වසරේ සිට ශ්‍රී ලංකා ක්‍රිකට් ක්‍රීඩකයිනගේ ශාරීරික යෝග්‍යතා පරිසාධන මට්ටම ඉහළ දැමීමට ශ්‍රී ලංකා ක්‍රිකට් ආයතනය විසින් තීරණය කර තිබෙනවා.\nඒ අනුව දැනට ශ්‍රී ලංකා ක්‍රිකට් ක්‍රීඩකයින් වෙනුවෙන් නිර්දේශිත කිලෝ මීටර් දෙකේ ශාරීරික යෝග්‍යතා පරීක්ෂණය විනාඩි 8යි තත්පර 35කින් අවසන් කිරීමේ කඩයිම, විනාඩි 8යි තත්ත්පර 10 ක් දක්වා අඩුකර තිබෙනවා.\nඑමෙන්ම (skin-fold test) ස්කින් ෆෝල්ඩ් පරීක්ෂණයේ පරිසාධන මට්ටම වී තිබූ 80 මට්ටමේ සිට 70ව දක්වා 10 කින් අඩුකිරීමට පියවර ගෙන තිබීමත් කැපී පෙනෙනවා.\nශ්‍රී ලංකා ක්‍රිකට් ආයතනය සමඟින් කොන්ත්‍රාත්තු ගත ක්‍රීඩකයින් 60 දෙනා සඳහා මෙම නව පරිසාධන මට්ටම අදාළ වන අතර ලබන ජනවාරි 7 වනදා ඔවුන්ට මෙම යෝග්‍යතා පරීක්ෂණයට මුහුණදීමට සිදුවනු ඇති.\nඒ ජනවාරි මස සිම්බාබ්වේ කණ්ඩායමේ ශ්‍රී ලංකා එක්දින තරග සංචාරය ඉලක්ක කරගනිමින්.",
       "URL": "https://www.hirunews.lk/292321/ශ්‍රී-ලංකා-ක්‍රිකට්-ක්‍රීඩකයිනගේ-ශාරීරික-යෝග්‍යතා-පරිසාධන-මට්ටම-ඉහළ-දැමීමට-තීරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1466"
}