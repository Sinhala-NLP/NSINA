{
       "Source": "hirunews",
       "Timestamp": "Tuesday, 14 June 2022 - 6:34",
       "Headline": "සිරකරුවන් 173 දෙනෙකුට අද නිදහස",
       "News Content": "පොසොන් පුර පසලොස්වක පොහොය දිනය වෙනුවෙන් පිරිනමන ජනාධිපති විශේෂ රාජ්‍ය සමාව යටතේ සිරකරුවන් 173 දෙනෙකු අද නිදහස ලැබීමට නියමිතව තිබෙනවා.\nජනාධිපතිවරයා වෙත ආණ්ඩුක්‍රම ව්‍යවස්ථාවේ 34 වන වගන්තිය ප්‍රකාරව පැවරී ඇති බලතල අනුවයි මෙම විශේෂ රාජ්‍ය සමාව ලබා දී ඇත්තේ.\nඒ අනුව බන්ධනාගාර ගතව අද දිනට සිර දඩුවම් විඳින සිරකරුවන් හට බන්ධනාගාරය තුල ගත කරන ලද වසරකට දින 14 බැගින් පොදු සමාව ලබාදීම සහ දඩ මුදල් නොගෙවීම සම්බන්ධයෙන් බන්ධනාගාර ගතව අද දිනට සිරදඩුවම් විදින සිරකරුවන්ගේ ගෙවමින් පවතින දඩුවමේ ඉදිරි ශේෂය අහෝසි වීම සිදුවනු ඇති.",
       "URL": "https://www.hirunews.lk/307060/සිරකරුවන්-173-දෙනෙකුට-අද-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=1097"
}