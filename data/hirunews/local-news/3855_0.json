{
       "Source": "hirunews",
       "Timestamp": "Wednesday, 11 July 2018 - 10:06",
       "Headline": "දෙදෙනෙකුට දිවි අහිමි කරමින් වවුනියාවේ දී සිදුවූ අනතුර",
       "News Content": "වවුනියාව, පුලියන්කුලම ප්‍රදේශයේදී අද අලුයම (11) සිදුවූ රිය අනතුරකින් දෙදෙනෙක් ජීවිතක්ෂයට පත්ව තවත් පුද්ගලයින් තිදෙනෙකු තුවාල ලබා තිබෙනවා.\nකිලිනොච්චියේ සිට වවුනියාව දෙසට ධාවනය වූ බස් රථයක් සහ වවුනියාව සිට කිලිනොච්චිය දෙසට ධාවනය වූ ලොරි රථයක් එකිනෙකට ගැටීමෙන් මෙම අනතුර සිදුව ඇති බවයි පුලියන්කුලම පොලිසිය පවසන්නේ.\nලොරි රථයේ රියදුරු සහ බස් රථයේ ගමන්ගත් කාන්තාවක් අනතුරෙන් ජීවිතක්ෂයට පත්ව තිබෙනවා.\nපොලිසිය පැවසුවේ වාහන දෙකේම වේගය පාලනය කර ගැනීමට නොහැකි වීමෙන් මෙම අනතුර සිදුව ඇති බවයි.\nඅනතුරින් තුවාල ලැබූවන් පුලියන්කුලම සහ වවුනියාව රෝහල් වෙත ඇතුළත් කර ඇති බව අප වාර්තාකරුවන් සඳහන් කළා.",
       "URL": "https://www.hirunews.lk/194944/දෙදෙනෙකුට-දිවි-අහිමි-කරමින්-වවුනියාවේ-දී-සිදුවූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3855"
}