{
       "Source": "hirunews",
       "Timestamp": "Monday, 01 October 2018 - 17:44",
       "Headline": "මධ්‍යම කඳුකරයට තද වැසි",
       "News Content": "පහළ වායුගෝලයේ පවතින කැළඹිලි ස්වභාවය හේතුවෙන් අද රාත්‍රී කාලයේත් දිවයිනේ පළාත් කිහිපයකට මිලිමීටර් 100ත්, 150ත් අතර ගිගුරුම් සහිත තද වැසි ඇති විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑමෙන්ම, මධ්‍යම කඳුකරයේ බෑවුම් ප්‍රදේශවලට අද පස්වරුවේ ඇද හැලූණු අධික වැසි හේතුවෙන් පහත් බිම් සහ මාර්ග කිහිපයක් ජලයෙන් යට වී තිබෙනවා.\nඅප වාර්තාකරුවන් සඳහන් කළේ හැටන් - කොළඹ ප්‍රධාන මාර්ගයේ ස්ථාන කිහිපයක් ද ජලයෙන් යට වූ බවයි.\nකාලගුණ විද්‍යා දෙපාර්තමේන්තුව සඳහන් කළේ මධ්‍යම, ඌව, සබරගමුව, බස්නාහිර, දකුණ සහ වයඹ යන පළාත්වලට අද රාත්‍රී කාලයේත් ගිගුරුම් සහිත වැසි ඇති විය හැකි බවයි.\n(ඡායාරූප - හැටන් රංජිත් රාජපක්ෂ )",
       "URL": "https://www.hirunews.lk/201155/මධ්‍යම-කඳුකරයට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3721"
}