{
       "Source": "hirunews",
       "Timestamp": "Friday, 27 January 2023 - 7:40",
       "Headline": "මිතුරෙකු සමඟ බීර පානය කළ වරදට උරණ වී මනාලියක්, මනාලයාගේ කණ සපා කයි",
       "News Content": "විවාහ වී මධුසමය ගතකර පැමිණ තම මනාල සැමියාගේ කන සපා කෑ මනමාලියක පිළිබඳ පුවතක් ගම්පොල ප්‍රදේශයෙන් වාර්තා වුණා.\nමිතුරෙකු සමඟ මත්පැන් පානය කිරීම සම්බන්ධයෙන් කෝපයට පත්වීමෙනුයි ඇය මෙම ක්‍රියාව සිදුකර ඇත්තේ.\nදෙවන ගමන නිමාකර මනාලයාගේ නිවසට පැමිණි මෙම නව යුවළ නිවැසියන් විසින් උණුසුම් අයුරින් පිළිගෙන ඇති අතර, පසු ව මිතුරෙකු සමඟ බීර පානය කර තිබෙනවා.\nඑයින් කෝපයට පත් මනාලිය ඔහුගේ කන සපා කා පහරදී මංගල මුදුවද මනාලයාට ගලවා දී නැන්දම්මාට සහ මාමන්ඩියටද බැන වැදී ඇයගේ නිවසට ගොස් තිබුණා.\nමෙම යුවල වසර 07ක් පෙම්වතුන් ලෙස ගත කිරීමෙන් අනතුරුව යි විවාහ වී ඇත්තේ.",
       "URL": "https://www.hirunews.lk/325980/මිතුරෙකු-සමඟ-බීර-පානය-කළ-වරදට-උරණ-වී-මනාලියක්-මනාලයාගේ-කණ-සපා-කයි",
       "Category": "Local News",
       "Parent URL": "https://www.hirunews.lk/local-news.php?pageID=577"
}