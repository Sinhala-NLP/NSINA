{
       "Source": "hirunews",
       "Timestamp": "Tuesday, 16 November 2021 - 8:02",
       "Headline": "උසස් පෙළ සහ සාමාන්‍ය පෙළ උපකාරක පන්ති අද සිට ඇරඹේ (වීඩියෝ)",
       "News Content": "අද (16) සිට මේ මස 30 වනදා දක්වා ක්‍රියාත්මක වන ලෙස නව සෞඛ්‍ය මාර්ගෝපදේශ සෞඛ්‍ය සේවා අධ්‍යක්ෂ ජනරාල්වරයා විසින් නිකුත් කර තිබෙනවා.\nඒ අනුව නිවසින් බැහැරව යෑම හැකිතාක් දුරට අවම කරන ලෙසයි දක්වා ඇත්තේ.\nඑමෙන්ම උසස් පෙළ සහ සාමාන්‍ය පෙළ උපකාරක පන්ති සියයට 50ක ධාරිතාවයකින් ආරම්භ කිරීමට අවසර ලබා දී තිබෙනවා.\nසෞඛ්‍ය සේවා අධ්‍යක්ෂ ජනරාල් ඊයේ නිකුත් කළ නව සෞඛ්‍ය මාර්ගෝපදේශවලට අනුව දෙසැම්බර් 1 වන දා සිට ප්‍රදර්ශන සහ සම්මේලන සඳහා අවසර හිමිවනවා.\nමෙතෙක් පැවති සියයට 25ක් වූ සිනමා ශාලාවල ධාරිතාවය සියයට 50 දක්වා වැඩිකර තිබෙනවා.\nඑමෙන්ම දැඩි සෞඛ්‍ය මාර්ගෝපදේශවලට යටත්ව විභාග පැවැත්වීමට ද අවසර දී ඇති බවයි මාර්ගෝපදේශවල දැක්වෙන්නේ.",
       "URL": "https://www.hirunews.lk/288137/උසස්-පෙළ-සහ-සාමාන්‍ය-පෙළ-උපකාරක-පන්ති-අද-සිට-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1559"
}