{
       "Source": "hirunews",
       "Timestamp": "Thursday, 23 June 2016 - 16:15",
       "Headline": "හම්බන්තොට වරායේ කාණුවක වැටී සිටියදී ගොඩගත් අලි පැටවා මියයයි",
       "News Content": "පසුගිය 29 වනදා හම්බන්තොට වරායේ කාණුවක වැටී සිටියදී ගොඩගෙන උඩවලව ඇත් අතුරු සෙවනේ ප්‍රතිකාර ලබමින් සිටි අලි පැටවා අද අලූයම මියගොස් තිබෙනවා.\nඇත් අතුරු සෙවනේ පශු වෛද්‍යවරයෙකු හිරු ප්‍රවෘත්ති අංශයට කියා සිටියේ මියයනවිට අලි පැටවා මාස හතරක වයසක පසුවූ බවයි.\nපසුගියදා හම්බන්තොට ජාත්‍යන්තර වරායේ දෙවන අදියරේ ඉදිකිරීම් කොටසේ මාර්ගයක අනාරක්ෂිත කානුවකට වැටී සිටියදී මෙම අලි පැටවා වනජිවි කාර්යාලයේ නිලධාරින් හා වරාය ඉදිකිරීම් කටයුතුවල නිරතව සිටි සේවකයින් පිරිසක් විසින් බේරා ගනු ලැබුවා.",
       "URL": "https://www.hirunews.lk/136278/හම්බන්තොට-වරායේ-කාණුවක-වැටී-සිටියදී-ගොඩගත්-අලි-පැටවා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4994"
}