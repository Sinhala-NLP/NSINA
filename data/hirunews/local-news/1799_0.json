{
       "Source": "hirunews",
       "Timestamp": "Saturday, 24 July 2021 - 15:59",
       "Headline": "දැරිය මියයෑමේ සිද්ධිය පිළිබඳව කාන්තා මන්ත්‍රීවරියන්ගේ සංසදයත් කණස්සල්ලෙන්",
       "News Content": "ළමා අපචාර, ළමා හිංසන සහ ළමා මෙහෙකාර සේවයට අදාළව නීතිය දැඩිව ක්‍රියාත්මක කරවීමට බල කෙරෙන සංවිධානාත්මක වැඩපිළිවෙලක් අවශ්‍ය බව පාර්ලිමේන්තු කාන්තා මන්ත්‍රීවරියන්ගේ සංසදයේ සභාපති රාජ්‍ය ඇමතිනි විශේෂඥ වෛද්‍ය සුදර්ශනී ප්‍රනාන්දුපුල්ලේ පවසනවා.\nනිවේදනයක් නිකුත් කරමින් ඇය කියා සිටියේ පාර්ලිමේන්තු මන්ත්‍රීවරයෙකුගේ නිවසේ වයස අවුරුදු 16 ක දැරියක් මෙහෙකාර සේවයේ යොදවමින් අපයෝජනයට ලක් කර පිළිස්සී මියයෑමේ සිද්ධිය සම්බන්ධයෙන් සිය සංවේගය සහ කණස්සල්ල පළ කරන බවයි.\nදරුවන් එවැනි සිද්ධීන්වලට ගොදුරුවීම වළක්වාලීම සඳහා අවශ්‍ය පරිසරය ගොඩනැගීමට ක්‍රමවත් සංවාදයක්, සාකච්ඡාවක් ඇති  නොවීම කණගාටුවට කරුණක් බවයි  රාජ්‍ය ඇමතිනිය කියා සිටියේ.",
       "URL": "https://www.hirunews.lk/277893/දැරිය-මියයෑමේ-සිද්ධිය-පිළිබඳව-කාන්තා-මන්ත්‍රීවරියන්ගේ-සංසදයත්-කණස්සල්ලෙන්",
       "Category": "Local News",
       "Parent URL": "https://www.hirunews.lk/local-news.php?pageID=1799"
}