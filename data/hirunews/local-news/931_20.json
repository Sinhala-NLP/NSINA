{
       "Source": "hirunews",
       "Timestamp": "Thursday, 18 August 2022 - 13:18",
       "Headline": "කාබුල් අගනුවර පිපිරීමෙන් මිය ගිය ගණන 21 දක්වා ඉහළට",
       "News Content": "ඇෆ්ගනිස්තානයේ කාබුල් අගනුවර ජනාකීර්ණ මුස්ලිම් පල්ලියක ඊයේ (17) සිදු වූ දැවැන්ත පිපිරීමෙන් මිය ගිය සංඛ්‍යාව 21 දෙනෙකු දක්වා ඉහළ ගොස් තිබෙනවා.\nපිපිරීමෙන් 33 දෙනෙකු තුවාල ලබා ඇති බවත් කාබුල් පොලිස් මාධ්‍ය ප්‍රකාශක කාලිඩ් සද්‍රාන් පවසනවා.\nඅයි.එස්.අයි.එස් සටන්කාමීන් විසින් කාබුල් අගනුවර දී මරාගෙන මැරෙන බෝම්බ ප්‍රහාරයකින් තලේබාන් හිතවාදී පූජකවරයකු මරා දමා සතියකට පසු ව යි මෙම ප්‍රහාරය එල්ල වුණේ.\nකෙසේ වෙතත් ප්‍රහාරය පිටුපස සිටියේ කවුරුන් ද යන්න තවමත් පැහැදිලි නෑ.\nපසුගිය වසරේ ඇෆ්ගනිස්ථානයේ පාලන බලය තලේබාන්වරු අත්පත් කරගත් අතර, තලේබාන් සංවිධානයේ ප්‍රබලතම සතුරා වන්නේ අයි.එස්.අයි.එස් සංවිධානය යි.\nමෙම දෙපිරිස මේ වන විට අඳුරු ලේ වැගිරීම් මත සටන්වල යෙදී සිටින බව යි විදේශ මාධ්‍ය වාර්තා කරන්නේ.",
       "URL": "https://www.hirunews.lk/313093/කාබුල්-අගනුවර-පිපිරීමෙන්-මිය-ගිය-ගණන-21-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=931"
}