{
       "Source": "hirunews",
       "Timestamp": "Friday, 07 January 2022 - 20:16",
       "Headline": "හැමට හොරෙන් මහ බැංකුව රන් සංචිතයත් විකුණාලා - හර්ෂ ද සිල්වා",
       "News Content": "ශ්‍රී ලංකා මහා බැංකුව සතු රන් සංචිතවලින් හරි අඩකට ආසන්න ප්‍රමාණයක් මේ වන විට විකුණා දමා ඇති බව පාර්ලිමේන්තු මන්ත්‍රී හර්ෂ ද සිල්වා පවසනවා.\nසිය නිල ට්විටර් ගිණුම හරහා පණිවුඩයක් නිකුත් කරන පාර්ලිමේන්තු මන්ත්‍රීවරයා පවසන්නේ ශ්‍රී ලංකා මහා බැංකුව සතුව තිබූ ඇමරිකානු ඩොලර් මිලියන 382 වටිනා රන් සංචිත වලින් දැන් ඉතිරිව ඇත්තේ ඇමෙරිකානු ඩොලර් මිලියන 175.4ක් වටිනා රන් සංචිත ප්‍රමාණයක් පමණක් බවයි.\nඒ අනුව පාර්ලිමේන්තු මන්ත්‍රී අර්ථශාස්ත්‍රඥ හර්ෂ ද සිල්වා ප්‍රශ්න කරන්නේ මේ අනුව ඉදිරියේ ශ්‍රී ලංකාවට ගෙවීමට නියමිත මිලියන 500 ක් වන ජාත්‍යන්තර ණය වාරික ගෙවීම් සිදු කරන්නේ කෙසේ ද යන්නයි.\nචීනයෙන් ලැබුණු යුවාන් බිලියන 10ක මුදල භාවිතයෙන් එම ණය මුදල ගෙවීමට ඇති හැකියාව සම්බන්ධයෙන් ඔහු සැක සංකා මතු කරනවා.",
       "URL": "https://www.hirunews.lk/293316/හැමට-හොරෙන්-මහ-බැංකුව-රන්-සංචිතයත්-විකුණාලා-හර්ෂ-ද-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=1441"
}