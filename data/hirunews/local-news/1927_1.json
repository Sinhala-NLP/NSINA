{
       "Source": "hirunews",
       "Timestamp": "Wednesday, 26 May 2021 - 17:56",
       "Headline": "යාස් සුළි කුණාටුව ඉන්දියාවේ ඔඩීස්සා වෙරළ තීරයෙන් ගොඩබිමට ඇතුළු වෙයි (වීඩියෝ)",
       "News Content": "යාස් සුළි කුණාටුව ඉන්දියාවේ උතුරු ඔඩීස්සා වෙරළ තීරයේ ගොඩබිමට ඇතුළු වීමත් සමඟ එහි පැල්පත් නිවාස 20,000 කට වැඩි ප්‍රමාණයකට හානි සිදුවී ඇතැයි ඉන්දීය මාධ්‍ය වාර්තා කරනවා.\nමේ අතර, මෙම සුළු කුණාටුව හේතුවෙන් ශ්‍රී ලංකාව වටා මුහුදු ප්‍රදේශවල පැවති සුළං සහිත කාලගුණය ක්‍රමයෙන් අඩුවනු ඇති බවයි කාලගුණ විද්‍යා දෙපාර්තමේන්තුව සඳහන් කරන්නේ.\nඒ අනුව, හෙට දිනයේදී දිවයින වටා මුහුදේ සුළඟේ වේගය 60 ත් 70 ත් වන සහ ඇතැම්විට එය පැයට කිලෝමීටර් 80 දක්වා ඉහළ යා හැකි අතර මුහුදු ප්‍රදේශ රළු වන බවයි කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ.\nඑම නිසා ගැඹුරු සහ නොගැඹුරු මුහුදු ප්‍රදේශවල අනිද්දා දක්වා ධීවර හා නාවික කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/272517/යාස්-සුළි-කුණාටුව-ඉන්දියාවේ-ඔඩීස්සා-වෙරළ-තීරයෙන්-ගොඩබිමට-ඇතුළු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1927"
}