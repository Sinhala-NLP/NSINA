{
       "Source": "hirunews",
       "Timestamp": "Friday, 19 August 2022 - 9:55",
       "Headline": "අනතුරට පත් ධීවර යාත්‍රාවක සිටි ධීවරයින් 06 දෙනෙකු මුදා ගනියි (වීඩියෝ)",
       "News Content": "දෙවුන්දර සිට නාවික සැතපුම් 18.5ක් පමණ දුරින් වූ දකුණු මුහුදු ප්‍රදේශයේ දී අනතුරට පත් මෙරට බහුදින ධීවර යාත්‍රාවක සිටි ධීවරයින් සයදෙනෙකු නිරුපද්‍රිතව මුදා ගෙන ගොඩබිමට රැගෙන ඒමට නාවික හමුදාව අද (19) පෙරවරුවේ කටයුතු කළා.\nනාවික හමුදා මාධ්‍ය අංශය පැවසුවේ, කුඩාවැල්ල ධීවර වරායෙන් පසුගිය 16 වැනි දින ධීවර කටයුතු සඳහා පිටත්ව ගිය යාත්‍රාව නෞකාව ගැටී ගිලෙමින් තිබූ බවයි.\nඑම අනතුර සම්බන්ධයෙන් යාත්‍රාවේ හිමිකරු විසින් 18 වැනි දින රාත්‍රියේ කුඩාවැල්ල ධීවර වරායේ වෙරළාරක්ෂක දෙපාර්තමේන්තු ධීවර පිරික්සුම් මධ්‍යස්ථානය දැනුවත් කර තිබෙනවා.\nපසුව නාවික හමුදාව විසින් අදාළ නෞකාවේ සිටි ධීවරයින් සියලුදෙනා ගලවා ගනිමින්, ගොඩබිමට රැගෙන විත්, ඔවුන් තංගල්ල මූලික රෝහලට ඇතුළත් කර තිබෙනවා.",
       "URL": "https://www.hirunews.lk/313154/අනතුරට-පත්-ධීවර-යාත්‍රාවක-සිටි-ධීවරයින්-06-දෙනෙකු-මුදා-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=929"
}