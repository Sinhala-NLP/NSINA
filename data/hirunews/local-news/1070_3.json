{
       "Source": "hirunews",
       "Timestamp": "Saturday, 25 June 2022 - 10:48",
       "Headline": "Nike (නයිකි) සමාගම සිය භාණ්ඩ අලෙවිය නවතා දමයි",
       "News Content": "ලොව ප්‍රකට ක්‍රීඩා භාණ්ඩ අලෙවිකරුවෙක් වන නයිකි සමාගම රුසියාව තුළ වෙළඳ කටයුතු සිදු කිරීම මුළුමනින්ම නවතා දැමීමට තීරණය කර තිබෙනවා.\nඒ රුසියාව යුක්රේනයට එරෙහිව අඛණ්ඩව සිදු කරන යුද ප්‍රහාර සැලකිල්ලට ගනිමින්.\nඇමෙරිකානු සමාගමක් වන නයිකි සතුව රුසියාව තුළ අලෙවි ප්‍රදර්ශනාගාර 1,000 ට අධික සංඛ්‍යවක් තිබෙනවා.\nමේ නිසා රුසියානුවන්ට අහිමි වන රැකියා සංඛ්‍යාව සැලකිය යුතු අගයක් වනවා.\nමේ වන විට ලොව ප්‍රකට සන්නාම වන මැක් ඩොනල්ඩ්ස්, ස්ටාර් බකස්, සහ කොකා කෝලා ඇතුළු සමාගම් 300 ට අධික සංඛ්‍යාවක් රුසියාව තුළ වෙළඳාම අත්හිටුවා තිබෙනවා.\nකෙසේ වෙතත් රුසියානු වෙළෙඳාම් ප්‍රතික්ෂේප කරන එම සමාගම් වෙනුවට නව රුසියානු දේශීය සමාගම් ස්ථාපනයටයි මේ වන විට පියවර ගෙන තිබෙන්නේ.",
       "URL": "https://www.hirunews.lk/308126/nike-නයිකි-සමාගම-සිය-භාණ්ඩ-අලෙවිය-නවතා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1070"
}