{
       "Source": "hirunews",
       "Timestamp": "Monday, 24 July 2023 - 14:17",
       "Headline": "ජයන්ත කැටගොඩගේ පනත් කෙටුම්පත ගැන නීතිපතිගෙන් ශ්‍රේෂ්ඨාධිකරණයට දැනුම් දීමක්",
       "News Content": "පාර්ලිමේන්තු මන්ත්‍රී ජයන්ත කැටගොඩ මහතා විසින් පාර්ලිමේන්තුවට ඉදිරිපත් කර තිබෙන මහනගර සභා හා පළාත් පාලන ආයතන සංශෝධිත පනත් කෙටුම්පතේ ඇතැම් වගන්තිවලින් ආණ්ඩුක්‍රම ව්‍යවස්ථාවේ ප්‍රතිපාදන උල්ලංඝනය වන බව නීතිපතිවරයා විසින් ශ්‍රේෂ්ඨාධිකරණයට දැනුම් දී තිබෙනවා.\nඒ සඳහා පාර්ලිමේන්තුවේ තුනෙන් දෙකක විශේෂ බහුතර ඡන්දයකින් එය අනුමත වී ජනමත විචාරණයකින් ද අනුමත විය යුතු බව නීතිපතිවරයා ශ්‍රේෂ්ඨාධිකරණයට දැනුම් දී තිබෙන බව වාර්තා වෙනවා.\nපනත් කෙටුම්පතේ ව්‍යවස්ථානුකූලභාවය පිළිබඳ රහස්‍ය නිගමනය කථානායකවරයාට දන්වන බව ශ්‍රේෂ්ඨාධිකරණය විසින් දැනුම් දී තිබෙනවා.",
       "URL": "https://www.hirunews.lk/342348/ජයන්ත-කැටගොඩගේ-පනත්-කෙටුම්පත-ගැන-නීතිපතිගෙන්-ශ්‍රේෂ්ඨාධිකරණයට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=156"
}