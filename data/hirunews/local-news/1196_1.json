{
       "Source": "hirunews",
       "Timestamp": "Monday, 02 May 2022 - 15:10",
       "Headline": "ඉන්ධනවල ප්‍රමිතිය ගැන දැනුම් දෙන්න විශේෂ දුරකථන අංක දෙකක්",
       "News Content": "ඉන්ධනවල ප්‍රමිතිය සම්බන්ධයෙන් කිසියම් ගැටළුවක් පවතින්නේ නම් ඒ සඳහා දැනුම්දීමට විශේෂ දුරකථන අංක දෙකක් හදුන්වා දී තිබෙනවා.\nරජයේ ප්‍රවෘත්ති දෙපාර්තමේන්තුවේ අද පස්වරුවේ පැවති මාධ්‍ය හමුවකට එක්වෙමින් බලශක්ති හා විදුලිබල අමාත්‍ය කංචන විජේසේකර සඳහන් කළේ\n0115234234 හෝ 0115455130\nයන අංක වෙත එම ගැටළු සම්බන්ධයෙන් තොරතුරු දැනුම්දීමේ හැකියාව පවතින බවයි.\nප්‍රදේශ කිහිපයකින් ඉන්ධනවල පවතින ගැටළු සම්බන්ධයෙන් පැමිණිලි ලැබී ඇති බව ද අමාත්‍යවරයා එහිදී ප්‍රකාශ කළා.",
       "URL": "https://www.hirunews.lk/303341/ඉන්ධනවල-ප්‍රමිතිය-ගැන-දැනුම්-දෙන්න-විශේෂ-දුරකථන-අංක-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1196"
}