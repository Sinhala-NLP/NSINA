{
       "Source": "hirunews",
       "Timestamp": "Saturday, 06 May 2023 - 9:47",
       "Headline": "විදේශීය රටකට පලා යාමට තැත් කළ පිරිසක් මන්නාරමෙන් හසුවෙයි",
       "News Content": "මන්නාරම පොලිස් වසමේ ඉස්මොක්කන් තුරෙයි කුඩුව අසලදී ඊයේ (05) දින නීති විරෝධී ලෙස මුහුදු මාර්ගයෙන් ඉන්දියාවට පලා යාමට තැත් කල සැකකරුවන් 04ක් හා සැකකාරියන් 02ක් මන්නාරම නාවික හමුදා කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අතර වයස අවුරුදු 07ක් හා 14ක පිරිමි දරුවන් දෙදෙනෙක්, අවුරුදු 38ක පිරිමි පුද්ගලයෙක් සහ වයස අවුරුදු 16ක් හා 37ක් පසුවන කාන්තාවන් දෙදෙනෙකුද වනවා.\nඔවුන් වවුනියාව ප්‍රදේශයේ පදිංචි එකම පවුලේ සාමාජිකයින්.\nවයස අවුරුදු 38ක බෝට්ටුවේ රියදුරු මන්නාරම ප්‍රදේශයේ පදිංචිකරුවෙක්.\nඔවුන් ගමන් ගත් බෝට්ටුව නාවික හමුදාව භාරයේ ඇති අතර රැගෙන ගිය ඉන්ධන හා අනෙකුත් උපකරණ මන්නාරම පොලිස් ස්ථානයට භාරදි තිබෙනවා.\nසැකකරුවන් අද (06) දින මන්නාරම ගරු මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්දිය සම්බන්දයෙන් මන්නාරම පොලිසිය වැඩිදුර විමර්ශන සිදුකර ගෙන යනු ලබයි.",
       "URL": "https://www.hirunews.lk/334383/විදේශීය-රටකට-පලා-යාමට-තැත්-කළ-පිරිසක්-මන්නාරමෙන්-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=366"
}