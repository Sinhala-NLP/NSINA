{
       "Source": "hirunews",
       "Timestamp": "Sunday, 23 January 2022 - 14:27",
       "Headline": "හිටපු ජනපති මෛත්‍රීට රවීගෙන් යළි චෝදනා (වීඩියෝ)",
       "News Content": "පාස්කු ප්‍රහාරය සිදු වන අවස්ථාවේ රටේ ආරක්ෂක අමාත්‍යවරයා ලෙස, හිටපු ජනාධිපති මෛත්‍රිපාල සිරිසේන වගකිව යුතු බව හිටපු මුදල් අමාත්‍ය රවී කරුණානායක ප්‍රකාශ කළා.\nඔහු මේ බව ප්‍රකාශ කළේ කොළඹ පැවති ආගමික උත්සවයකට සහභාගිවීමෙන් අනතුරුව මාධ්‍යවේදීන් ඇසූ ප්‍රශ්නවලට පිළිතුරු ලබාදෙමින්.\nඑමෙන්ම යහපාලන රජය විවේචනය කරමින් තමන් හට පැවති රජයන් කිසිදු අයුරකින් විවේචනය කිරීමේ කිසිදු අවශ්‍යතාවක් නැති බව පවසන හිටපු මුදල් අමාත්‍ය රවී කරුණානායක කියා සිටියේ, හිටපු ජනපති පවසන අන්දමින් මහබැංකුව කැඩීමේ සිද්ධිය තමන්ට අදාළ නොවන බවත්,එකල වාණිජ අමාත්‍යවරයා ලෙස කටයුතු කළ මන්ත්‍රී කබීර් හෂීම්ට එය පැවසිය යුතු බවයි.\nහිටපු ජනාධිපතිවරයාට කෙළෙහි ගුණ මේ වනවිට අමතක වී ඇති බව ද හිටපු අමාත්‍යවරයා මාධ්‍ය වෙත අදහස් දක්වමින් සඳහන් කළා.",
       "URL": "https://www.hirunews.lk/294867/හිටපු-ජනපති-මෛත්‍රීට-රවීගෙන්-යළි-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1405"
}