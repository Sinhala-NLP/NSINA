{
       "Source": "hirunews",
       "Timestamp": "Wednesday, 03 August 2022 - 8:23",
       "Headline": "යුපුන් අද අවසන් පූර්ව වටයට",
       "News Content": "එංගලන්තයේ බර්මින්හැම් හි පැවැත්වෙන පොදු රාජ්‍ය මණ්ඩලීය ක්‍රීඩා උළෙලේ පිරිමි මීටර් සියය ඉසව්වේ අවසන් පූර්ව වටයේ තරගය සඳහා ශ්‍රී ලංකාවේ යුපුන් අබේකෝන් අද (03) තරග වදිනවා.\nරාත්‍රි 11.56ට ඔහු එම ඉසව්ව සඳහා සහභාගිවීමට නියමිත යි.\nඊයේ පැවති මූලික වටයේ තරඟවල හොඳ ම කාලය වාර්තා කිරීමට ශ්‍රී ලංකාවේ යුපුන් අබේකෝන් සමත් වුණා.\n06 වන මූලික වටයේ තරඟයට එක් වූ ඔහු එම ඉසව්ව නිමකරනු ලැබුවේ තත්පර 10යි දශම 6කින්.\nඑමෙන්ම කිලෝග්‍රෑම් 73 බර පන්තියේ 16 දෙනාගේ වටයේ ජූඩෝ තරඟයේ දී බොට්ස්වානා ක්‍රීඩකයා පරාජය කළ චාමර නුවන් ධර්මවර්ධන අද පැවැත්වෙන අර්ධ අවසන් පූර්ව වටයට ඊයේ සුදුසුකම් ලැබුවා.\nමේ අතර තරගාවලියට එක්වන ශ්‍රී ලංකා ජූඩෝ කණ්ඩායමේ කළමනාකරුවෙකු සහ ජූඩෝ ක්‍රීඩිකාවක් ක්‍රීඩා ගම්මානයෙන් අතුරුදන් වී ඇති බව වාර්තා වනවා.\nමේ අතර, කොලොම්බියාවේ කාලි නුවර පැවැත්වෙන ලෝක ශූරතා කනිෂ්ඨ මළල ක්‍රිඩා තරගාවලියේ කාන්තා මීටර් 100 ඉසව්වේ මූලික වටයේ තරගයට එක්වූ තරුෂි කරුණාරත්න අවසන් පූර්ව වටයට සුදුසුකම් ලැබුවා.\nඊයේ පැවැති එම තරගයේ සිවුවන ස්ථානයට පත්වුණු ඇය එම ඉසව්ව නිමා කරනු ලැබුවේ තත්ත්පර 54යි දශම 13කින්.\nවීසා ගුවන් පමාව හේතුවෙන් තරුෂි කරුණාරත්නට මීටර් 800 මූලික වටයේ තරගයට සහභාගි වීමට මීට පෙර අවස්ථාව ලැබුණේ නැහැ.",
       "URL": "https://www.hirunews.lk/311735/යුපුන්-අද-අවසන්-පූර්ව-වටයට",
       "Category": "Local News",
       "Parent URL": "https://www.hirunews.lk/local-news.php?pageID=970"
}