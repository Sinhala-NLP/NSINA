{
       "Source": "hirunews",
       "Timestamp": "Saturday, 01 June 2019 - 16:33",
       "Headline": "ස්වර්ණාභරන තොගයක් සමග ගුවන්තොටුපල පිරිසිදු කිරීමේ නිරත කාන්තාවක් අත්අඩංගුවට",
       "News Content": "ස්වරණාභරණ තොගයක් නීති විරෝධී ලෙස ගුවන් තොටුපොලෙන් පිට කිරීමට උත්සහ කළ කාන්තාවක් ගුවන් තොටුපොල රේගුව විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ගුවන් තොටුපොළේම පිරිසිදු කිරීමේ නිරත කාන්තාවක් බවයි අප වාර්තාකරු කියා සිටියේ.\nසංක්‍රමණික මඟී පර්යන්තයේ සිටි මඟියෙකු ස්වර්ණාභරණ තොගය මෙම සේවිකාවට ලබා දී ඇති අතර ඇය එම ස්වර්ණාභරණ තොගය පිරිසිදු කිරීමේ ට්‍රොලියේ සඟවා ගුවන් තොටුපොලෙන් පිටතට රැගෙන යමින් සිටි අවස්ථාවේදී ආරක්ෂක අංශ නිලධාරීන් අත්අඩංගුවට ගෙන තිබෙනවා.\nසේවිකාව සතුව තිබු බෑගය තුළ කිලෝ ග්‍රෑම් 2යි ග්‍රෑම් 187ක් බර මාල, වළලු, මුදු සහ කරාබු ඇතුළු ස්වර්ණාභරණ තොගයක් හමුවී තිබෙනවා.\nමෙම ස්වර්ණාභරණවල වටිනාකම රුපියල් එක් කෝටි පහලොස් දහසක් පමණ වන බව සඳහන්.\nමෙම කාන්තාව දීර්ඝ කාලයක සිට මෙම ජාවාරම සිදුකරන්නට ඇති බවටයි සැක කෙරෙන්නේ.\nසිද්ධිය සම්බන්ධයෙන් ගුවන් තොටුපොල රේගුව වැඩිදුර පරීක්ෂණ සිදු කරනු ලබනවා.\nඡායාරූප - කටුනායක ටී කේ ජී කපිල",
       "URL": "https://www.hirunews.lk/217524/ස්වර්ණාභරන-තොගයක්-සමග-ගුවන්තොටුපල-පිරිසිදු-කිරීමේ-නිරත-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3323"
}