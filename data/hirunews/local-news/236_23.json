{
       "Source": "hirunews",
       "Timestamp": "Monday, 26 June 2023 - 7:38",
       "Headline": "රුසියාවට අඛන්ඩව සහය දෙන බවට චීනයෙන් ප්‍රකාශයක්",
       "News Content": "රුසියාවේ ජාතික ස්ථාවරත්වය පවත්වාගැනීමට සඳහා අඛන්ඩව සහය ලබාදෙන බව චීනය පවසනවා.\nයුක්රේන ආක්‍රමණයට රුසියාව යොදාගත් වැග්නර් කුලී හමුදාවේ කැරැල්ල අවසන් කිරීමෙන් පසුවයි චීනය මෙම ප්‍රකාශය සිදුකර ඇත්තේ.\nඇමරිකානු ආරක්ෂක ලේකම් ඇන්ටනි බ්ලින්කන් රුසියාවේ ඇතිවූ කැරැල්ල සම්බන්ධයෙන් අදහස් දක්වමින් කියා සිටියේ ජනාධිපති පුටින්ගේ පාලනයේ පවතින දුර්වලතා මෙම කැරැල්ල මගින් හොඳින් පිළිබිඹු වන බවයි.\nවැග්නර් කුලී හමුදා කඳවුරකට රුසියානු හමුදාව විසින් ගුවන් ප්‍රහාරයක් එල්ල කළ බව කියන සිද්ධියක් මුල් කර ගනිමින් ඔවුන් රුසියානු පාලන යටතේ පැවති ප්‍රදේශ ආක්‍රමණය ආරම්භ කර තිබුණා.\nපසුව වැග්නර් කණ්ඩාමේ ප්‍රධානී යෙව්ගනි ප්‍රිගොෂින් සහ අසල්වැසි බෙලරුස් රාජ්‍යයේ ජනාධිපතිවරයා සමඟ පැවති සාකච්ඡාවකින් අනතුරුව කැරැල්ල අතහැර දැමීමට තීරණය කළා.\nඔවුන් මේ වනවිට බෙලරුසය බලා පිටත්ව ගොස් තිබෙනවා.",
       "URL": "https://www.hirunews.lk/339082/රුසියාවට-අඛන්ඩව-සහය-දෙන-බවට-චීනයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=236"
}