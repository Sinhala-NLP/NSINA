{
       "Source": "hirunews",
       "Timestamp": "Tuesday, 16 August 2016 - 13:27",
       "Headline": "උසස් පෙළ පිළිතුරු පත්‍ර ඇගයීම් සඳහා පාසල් 6ක් වැසේ",
       "News Content": "අධ්‍යයන පොදු සහතික පත්‍ර උසස් පෙළ විභාගයේ පිළිතුරු පත්‍ර ඇගයීමේ පළමු අදියර අගෝස්තු 29 වන දා සිට සැප්තැම්බර් 11 වන දා දක්වා පැවැත්වෙන අතර, එම කාලය තුළ පාසල් 6ක් සම්පූර්ණයෙන් වසා තැබෙන බව විභාග කොමසාරිස් ජනරාල්වරයා සදහන් කළා.\nකොළඹ රාජකීය, නාලන්දා, මහනුවර විහාරමහාදේවි, ස්වර්ණමාලි සහ සීතාදේවි බාලිකා විද්‍යාල මෙන්ම යාපනය හින්දු බාලිකා විද්‍යාලය මෙලෙස මුළුමනින් වසා තැබෙන අතර සැප්තැම්බර් 13 වන දා යළි ආරම්භ වනු ඇති.\nකොළඹ විශාඛා, ගම්පහ බණ්ඩාරනායක, කුරුණෑගල මලියදේව, මහනුවර කිංස්වුඩ්, මාතර සුජාතා ඇතුළු ඇගයීම් සිදුකරන තවත් පාසල් 21ක් ඇගයීම් කටයුතු සඳහා කොටසක් වසා තැබෙනු ඇති.\nඑම පාසල් නියමිත පරිදි අගෝස්තු මස 31 වන දා ආරම්භවීමට නියමිතයි.",
       "URL": "https://www.hirunews.lk/140758/උසස්-පෙළ-පිළිතුරු-පත්‍ර-ඇගයීම්-සඳහා-පාසල්-6ක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4920"
}