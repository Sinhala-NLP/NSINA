{
       "Source": "hirunews",
       "Timestamp": "Saturday, 14 January 2023 - 12:56",
       "Headline": "සෞරග්‍රහ මණ්ඩලයේ ග්‍රහලෝක 5 ක් එකට දිස්වන දුර්ලභ අවස්ථාවක් අද සිට",
       "News Content": "සෞරග්‍රහ මණ්ඩලයේ ප්‍රධාන ග්‍රහ ලෝක 5 එක් පෙළට දිස්වන දුර්ලභ අවස්ථාවක් පියවි ඇසින් ජනතාවට දැක බලාගැනීමේ අවස්ථාවක් උදා වී තිබෙනවා.\nආතර් සී ක්ලාක් මධ්‍යස්ථානය සඳහන් කළේ අද (14) සිට ලබන 31 වනදා දක්වා දැකබලාගැනීමට හැකියාව පවතින බවයි.\nමෙලෙස පියවි ඇසට දිස්වන්නේ බුද, සිකුරු, අඟහරු, බ්‍රහස්පති සහ සෙනසුරු යන ග්‍රහලෝකයි. එමෙන්ම පියවි ඇසට නොපෙනෙන නෙප්චූන් සහ යුරේනස් යන ග්‍රහ ලෝකද මේ දිනවල දී දුරේක්ෂයකින් දැකබලාගැනීමට හැකිවනු ඇති බවයි ආතර් සී. ක්ලාක් ආයතනයේ ජ්‍යෙෂ්ඨ පර්යේෂණ තාරකා විද්‍යාඥ ඉන්දික මැදගංගොඩ කියා සිටියේ.\nමෙම ග්‍රහලෝක ඉහළ අහසේ දිස්වෙන්නේ පස්වරු 6.30 සිට පසුදා අලුයම හය පමණ වනතෙක් වීම ද විශේෂත්වයක්.\nබුද ග්‍රහයා නැගෙනහිර ක්ෂිතිජයේ අලුයම 5.45 ට පමණ දැක ගැනීමට හැකියාව පවතිනවා.\nමේ අතර, වසර 50,000 කට පසු සෞරග්‍රහ මණ්ඩලයෙන් පිටත වල්ගාතරුවක් පෘථිවිය ආසන්නයෙන් ගමන් කරන බව තාරකා විද්‍යාඥයන් ප්‍රකාශ කළා.\nලබන මස 1 වනදා වනවිට එය පෘථිවිය ආසන්නයෙන් ගමන් කරනු ඇති බවයි ආතර් සී ක්ලාක් මධ්‍යස්ථානය සඳහන් කළේ.\nකිලෝමීටරයක පමණ විෂ්කම්භයක් ඇති ක්‍-2022 ෑ3 හෙවත් ’ඔත්‍ වල්ගා තරුව අයිස් සහ ධූලි වලාවලින් සෑදී ඇති අතර, හරිත පැහැයකින් යුක්ත බව සඳහන්.\nමෙම වල්ගාතරුව අවසන් වරට පෘථිවිය පසුකර ගොස් තිබුණේ වසර 50,000 කට පෙර පැලියොලිතික් යුගයේදියි.\nඑම වල්ගාතරුව පෙබවාරි මාසයේදී අඟහරු ග්‍රහයා අසළින් ගමන් කරනු ඇති බවටයි තාරකා විද්‍යාඥයන් පවසන්නේ.",
       "URL": "https://www.hirunews.lk/325009/සෞරග්‍රහ-මණ්ඩලයේ-ග්‍රහලෝක-5-ක්-එකට-දිස්වන-දුර්ලභ-අවස්ථාවක්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=603"
}