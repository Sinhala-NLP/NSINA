{
       "Source": "hirunews",
       "Timestamp": "Wednesday, 12 July 2023 - 12:34",
       "Headline": "විදෙස් කතකගේ හිරි ඔතප් බින්ද යුද හමුදා සෙබළා දැලේ",
       "News Content": "දඹුල්ල පොලිස් වසමේ ලෙනදොර ප්‍රදේශයේදී මහනුවර සිට දඹුල්ල දක්වා ධාවනය වූ ලංගම බස් රථයක ගමන් ගත් තුර්කි ජාතික කාන්තාවකගේ පාදයේ කලවා ප්‍රදේශය බස් රථය තුළදී ස්පර්ශ කළ යුද හමුදා සෙබළකු ඊයේ (11) අත්අඩංගුවට ගෙන තිබෙනවා.\nඑම සිද්ධිය සම්බන්ධයෙන් එම විදෙස් කාන්තාව විසින් දඹුල්ල පොලිස් ස්ථානය වෙත කරන ලද පැමිණිල්ලකට අනුව යුද හමුදා සෙබළා අත්අඩංගුවට ගත් බව පොලිසිය පවසනවා.\nඔහු වවුනියාව යුද හමුදා කඳවුරක සක්‍රිය සේවයේ නියැලෙන බවත් නිවාඩු පිට පැමිණ සිටියදි මෙම සිද්ධිය සිදු වී තිබෙනවා.\nමෙම සිද්ධිය සම්බන්ධව දඹුල්ල පොලිස් ස්ථානය විසින් වැඩිදුර විමර්ශන කටයුතු සිදු කරනු ලබනවා.",
       "URL": "https://www.hirunews.lk/340937/විදෙස්-කතකගේ-හිරි-ඔතප්-බින්ද-යුද-හමුදා-සෙබළා-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=191"
}