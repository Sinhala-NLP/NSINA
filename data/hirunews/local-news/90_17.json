{
       "Source": "hirunews",
       "Timestamp": "Thursday, 17 August 2023 - 19:42",
       "Headline": "අබිරහස් ලෙස මියගිය කාන්තා මළ සිරුරක්",
       "News Content": "ඉපලෝගම, රණජයපුර,රණවිරු ගම්මානයේ නිවසේ තුළ තිබී අභිරහස් ලෙස මිය ගිය කාන්තාවකගේ මළ සිරුරක් අද (17) සවස පොලිසිය විසින් සොයා ගෙන තිබෙනවා\nඅදාළ නිවස දෙසින් අධික දුගදක් හමන බවට ප්‍රෙද්ශවාසීන් විසින් ඉපලෝගම පොලිස ස්ථානයට කරන ලද දැනුම් දීමක් අනුව පොලිසිය හා ප්‍රදේශවාසීන් එක්ව සිදුකළ සෝදිසියකදීයි අදාළ මළ සිරුර සොයා ගෙන තිබෙන්නේ.\nඑම කාන්තාවගේ මළ සිරුර පොලිසිය සොයා ගන්නාවිට එම නිවසේ විදුලි පංකාවක එල්ලෙමින් පැවැති අතර මළ සිරුර පවතින තත්ත්වය අනුව මින් දින කිහිපයකට ඉහතදී එම කාන්තාව මිය ගොස් ඇති බවටයි පොලිසිය අනුමාන කරන්නේ.\nමෙලෙස මිය ගොස් ඇත්තේ එම නිවසේ පදිංචිව සිටි මුත්තයියා ඥානේස්වරී නමැති වයස අවුරුදු 43ක දෙදරු මවක බවට පොලිසිය හදුනාගෙන තිබෙනවා.\nමිය ගොස් ඇති කාන්තාව විදේශගතවී දින කිහිපයකට පෙර මෙරටට පැමිණ ඇති බවට සිදුකළ මුලික පොලිස් විමර්ශනවලදී අනාවරණය වුණා.\nමෙම කාන්තාවගේ ස්වාමියා නාවික හමුදා විශ්‍රාමිකයකු වන අතර මෙම කාන්තාව විදේශ ගතවව සිට එම නිවස වෙත පැමිණි සිටි කාල සීමාව තුල ස්වාමියා ද නිවසේ රැදී සිට ඇති බවත් මීට දින කිහිපයක ඉහත සිට සැමියා නිවසෙන් අතුරුදන්ව ඇති බවට මෙතෙක් සිදුකළ මූලික විමර්ශණවලදී අනාවරනය වී තිබෙනවා.\nමෙය සිය දිවි නසා ගැනීමක්ද නැතහොත් ඝාතනයක් ද යන්න සැක සහිත බැවින් ඒ සම්බන්ධයෙන් වැඩිදුර පොලිස් විමර්ශන ඉපලෝගම පොලිස් ස්ථානය මගින් මේ වනවිට ආරම්භ කරයි තිබෙන්නේ.",
       "URL": "https://www.hirunews.lk/345191/අබිරහස්-ලෙස-මියගිය-කාන්තා-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=90"
}