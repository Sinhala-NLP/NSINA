{
       "Source": "hirunews",
       "Timestamp": "Monday, 09 November 2020 - 19:19",
       "Headline": "නිදහස් අධ්‍යාපනය උදෙසා සිසු ජන ව්‍යාපාරය තංගල්ලේ විරෝධතාවක",
       "News Content": "2019 උසස් පෙළ විභාගයට පෙනී සිටි සිසුන් විශ්වවිද්‍යාලවලට බඳවා ගැනීමේදී සිදුව ඇති අසාධාරණයට එරෙහිව නිදහස් අධ්‍යාපනය උදෙසා සිසු ජන ව්‍යාපාරය තංගල්ල නගරයේදී අද (09) විරෝධතාවක නිරතවුණා.\nඊට එක්වෙමින් අදහස් දැක්වූ එහි සාමාජික වසන්ත මුදලිගේ කියා සිටියේ නව නිර්දේශය සහ පැරණි නිර්දේශය යටතේ  පසුගිය වසරේ පැවති උසස් පෙළ විභාගයෙන් සමත් සිසුන් විශ්වවිද්‍යාලයට ඇතුළත් කරගැනීම සඳහා විශ්වවිද්‍යාල ප්‍රතිපාදන කොමිසන් සභාව සමාන කඩඉම් ලකුණු නිකුත් කිරිම අසාධාරණ බවයි.\nකෙසේ වෙතත් අප මේ සම්බන්ධයෙන් විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය සම්පත් අමරතුංගගෙන් කළ විමසීමකදී ඔහු කියා සිටියේ ජාතික ප්‍රතිපත්තියක් මත විශ්වවිද්‍යාල සඳහා සිසුන් තෝරාගැනීම සිදුකර ඇති බවයි.\nමෙවර විශ්වවිද්‍යාලයට තෝරාගත් සිසුන් ලියාපදිංචි කිරීම ලබන සතියේදී ආරම්භ කරන බවද සභාපතිවරයා සඳහන් කළා.",
       "URL": "https://www.hirunews.lk/254367/නිදහස්-අධ්‍යාපනය-උදෙසා-සිසු-ජන-ව්‍යාපාරය-තංගල්ලේ-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2342"
}