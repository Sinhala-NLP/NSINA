{
       "Source": "hirunews",
       "Timestamp": "Thursday, 13 January 2022 - 16:08",
       "Headline": "බලධාරි ඇස නො ගැටුණු දෙමුවාත සිප්බිම (වීඩියෝ)",
       "News Content": "දුෂ්කර යැයි සම්මත පාසල්වල අධ්‍යපාන ගැටලුවලට බලපන්නේ ඒ ප්‍රදේශවල පාරිසරික ගැටලු පමණක් නෙවෙයි.\nබලධාරීන් මෙන්ම නිලධාරීන්ගේ නොසැළකිල්ල නිසා අධ්‍යාපනය විනාශ වෙමින් පවතින දෙමුවාත විද්‍යාලයේ දරු දැරියන් මුහුණ දෙන ගැටලු පිළිබඳවයි අද (13) අනාවරණය.\nමේ රක්වාන දෙමුවාත මහා විද්‍යාලයේ සිසු දැරියන් අධ්‍යාපනය හදාරන ආකාරයයි.\nඇඹිලිපිටිය අධ්‍යාපන කලාපයට අයත් දුෂ්කර පාසලන් වන මෙම විද්‍යාලයේ පලමු ශ්‍රේණියේ සිට 12 ශ්‍රේණිය දක්වා දරුවන් 750ක් පමන ඉගෙනුම ලබනවා.\nඉතා අවම පහසුකම් යටතේ වුව ද ක්‍රීඩාවට මෙන්ම ඉගෙනුමටත් මෙම දරුවන් විශිෂ්ඨ දස්කම් පෙන්වන්නේ තම සහජ කුසලතාවලින්.\nදීර්ඝ කාලයක් තිස්සේ පවතින පාසල් ගොඩනැගිලි හිඟය නිසා දෙමුවාත පාසලේ සිසුන් මෙන්ම ගුරුවරුන් ද පත්ව ඇත්තේ දැඩී අසීරුතාවයකටයි.\nපවතින ගොඩනැගිලි හිඟය හේතුවෙන් පන්ති කිහිපයක්ම පැවත්වීමට සිදුව ඇත්තේ පාසල් ක්‍රීඩාගාරයේයි.\nවසර ගනණාවකින් කිසිදු ගොඩනැගිල්ලක් රජයෙන් සිය දරුවන්ට ලබා නොදුන් නිසාවෙන් දෙමාපියන් සිය වියදමින් ද ගොඩනැගිලි ඉදිකර ඇතත් ඒවා ප්‍රමාණවත් නොවන බවයි දෙමාපියන් පවසන්නේ.\nනව ගොඩනැගිල්ලක් ඉදි කිරීමට මුල්ගල් තබා ඉදිකිරීම් ආරම්භ කර තිබුනද එය අතරමග නතර වී වල් බිහි වී ඇත්තේ මෙලෙසින්.",
       "URL": "https://www.hirunews.lk/293917/බලධාරි-ඇස-නො-ගැටුණු-දෙමුවාත-සිප්බිම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1427"
}