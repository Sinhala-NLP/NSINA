{
       "Source": "hirunews",
       "Timestamp": "Tuesday, 19 January 2016 - 17:18",
       "Headline": "ඇඹිලිපිටිය විමර්ශණ වාර්තාවෙන් පොලිසියේ 21 ගැන කියවෙන දේ",
       "News Content": "ඇඹිලිපිටිය සිද්ධියට අදාළ පොලිස් නිලධාරීන් 21 දෙනෙකු අත්අඩංගුවට ගත යුතු බවට පොලිසිය සිදුකල විමර්ශණ වාර්තාවේ ඇති බවට පළවු මාධ්‍ය වාර්තා අසත්‍ය බව පොලිසිය පවසනවා.\nමෙම සිද්ධියට සම්බන්ධයෙන් සබරගමුව පළාත භාර ජ්‍යෙෂ්ඨ නියෝජ්‍ය පොලිස්පති සි ඩී වික්‍රමරත්න මහතා සිදුකල වාර්තාව පොලිස්පතිවරයාට එවා ඇති බවයි පොලිස් මාධ්‍ය ප්‍රකාශක කාර්යාලය නිවේදනය කලේ.\nසිද්ධියට සම්බන්ධ පොලිස් නිලධාරීන් 21 දෙනා අත්අඩංගුවට ගත යුතු බවට එම අතුරු වාර්තාවේ සඳහන්ව ඇති බව ඊයේ සහ අද නොයෙක් මාධ්‍ය වාර්තා පළව ඇතැයි පොලිසිය පෙන්වා දෙනවා.\nඑම මාධ්‍ය වාර්තාවල කිසිදු සත්‍යතාවක් නොමැති බවයි පොලිසිය සඳහන් කලේ.\nඇඹිලිපිටිය තරුණයාගේ මරණය පිළිබඳ ජ්‍යෙෂ්ඨ නියෝජ්‍ය පොලිස්පති විසින් සිදුකරන විමර්ශණය සහ සිදු කෙරෙන මහේස්ත්‍රාත් පරීක්ෂණය අවසන් වීමෙන් පසු නිගමනයකට එළඹිය යුතු බව එම වාර්තාවේ වැඩිදුරටත් දක්වා ඇති බවයි පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර නිකුත්කල නිවේදනයේ දැක්වෙන්නේ.",
       "URL": "https://www.hirunews.lk/124309/ඇඹිලිපිටිය-විමර්ශණ-වාර්තාවෙන්-පොලිසියේ-21-ගැන-කියවෙන-දේ",
       "Category": "Local News",
       "Parent URL": "https://www.hirunews.lk/local-news.php?pageID=5204"
}