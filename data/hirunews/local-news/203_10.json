{
       "Source": "hirunews",
       "Timestamp": "Saturday, 08 July 2023 - 13:16",
       "Headline": "විදෙස් ශ්‍රමික ප්‍රේෂණ සියයට 75 කින් ඉහළට",
       "News Content": "මෙම වසරේ ජනවාරි සිට ජූනි දක්වා විදෙස් ශ්‍රමික ප්‍රේෂණ ලෙස ඇමරිකානු ඩොලර් 2,822.6 ක් ලැබී තිබෙනවා.\nඑය පසුගිය වසරට සාපේක්ෂව සියයට 75.3 ක වැඩිවීමක් බවයි මහ බැංකුව නිවේදනය කළේ.\nපසුගිය වසරේ එම ප්‍රමාණය ඩොලර් මිලියන 1609.9 ක් ලෙස දැක්වුණා.\nජූනි මාසයේ පමණක් ලැබී තිබූ විදෙස් ශ්‍රමික ප්‍රේෂණ ප්‍රමාණය ඩොලර් මිලියන 475.7ක්.\nකෙසේ වෙතත් එය මැයි මාසය හා සැසදීමේදී සුලු අඩුවක් වන අතර, එය මැයි මාසයේදී දැක්වුණේ ඩොලර් මිලියන 479යි දශම 7 ක් ලෙසයි.\nඑමෙන්ම මෙම වසරේ ජූනි දක්වා කාලය තුළ සංචාරක ඉපයීම් ලෙස ඩොලර් මිලියන 986.2 ක් ලැබී ඇති අතර, එය සියයට 45.1 ක වැඩිවීමක්.\nඑම කාලය තුළ සංචාරකයින් හයලක්ෂ 24,874 කු දිවයිනට පැමිණ තිබුණා.",
       "URL": "https://www.hirunews.lk/340458/විදෙස්-ශ්‍රමික-ප්‍රේෂණ-සියයට-75-කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=203"
}