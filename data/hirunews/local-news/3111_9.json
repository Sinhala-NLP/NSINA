{
       "Source": "hirunews",
       "Timestamp": "Sunday, 06 October 2019 - 19:52",
       "Headline": "පොදුජන පෙරමුණේ අපේක්ෂාව ගැන විපක්ෂ නායකවරයා පහදයි",
       "News Content": "වත්මන් ආණ්ඩුව පළිගැනීමේ ආශාවකින් පෙලුණද ශ්‍රී ලංකා පොදුජන පෙරමුණ බලය ලබා ගැනීමට අපේක්ෂා කරන්නේ රට ගොඩනැගීමේ අරමුණින් බව විපක්ෂ නායක මහින්ද රාජපක්ෂ මහතා පවසනවා.\nවිපක්ෂ නායකවරයා මේ බව සඳහන් කළේ අද පෙරවරුවේ හෝමාගම ප්‍රදේශයේ පැවති ජන හමුවක් අමතමින්.\nශ්‍රී ලංකා පොදුජන පෙරමුණේ හෝමාගම මැතිවරණ මෙහෙයුම් කාර්යාලය විවෘත කිරීම අද සිදු කෙරුණේ එම පක්ෂයේ නායක විපක්ෂ නායක මහින්ද රාජපක්ෂ මහතාගේ ප්‍රධානත්වයෙන්.\nමෙම අවස්ථාවට ශ්‍රී ලංකා නිදහස් පක්ෂ මධ්‍යම කාරක සභික බස්නාහිර පළාත් හිටපු ප්‍රධාන අමාත්‍ය ඉසුර දේවප්‍රිය මහතා ද එක්ව සිටියා.",
       "URL": "https://www.hirunews.lk/225721/පොදුජන-පෙරමුණේ-අපේක්ෂාව-ගැන-විපක්ෂ-නායකවරයා-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=3111"
}