{
       "Source": "hirunews",
       "Timestamp": "Sunday, 29 November 2020 - 19:03",
       "Headline": "මාස 11ක මෙහෙයුමකින් පසු නියපොත්තා අල්ලයි",
       "News Content": "තඹුත්තේගම ප්‍රදේශයේ සැරිසරමින් 08 දෙනෙකුට පමණ මරු කැඳවූ නියපොත්තා නමැති වන අලියා වනජිවි නිලධාරින් විසින් අල්ලාගෙන හොරොව්පතාන අලි රැඳවුම් මධ්‍යස්ථානයට අද (29) රැගෙන ගියා.\nඒ මාස 11ක පමණ කාලයක් පුරා කළ මෙහෙයුමකින් අනතුරුවයි.\nප්‍රදේශයේ විශාල වගා හානියක් සිදුකළ මෙම වනඅලියා ප්‍රදේශවාසීන් 07 දෙනෙකු මෙන්ම, වනජිවි නිලධාරියෙකු ද පහරදී ඝාතනය කර තිබුණා.\nවනජිවි සහ වන සංරක්ෂණ අමාත්‍යාංශයේ ලේකම් බන්දුල හරිස්චන්ද්‍ර කියා සිටියේ මෙහෙයුම අතරතුර ද තවත් වන අලි 04 දෙනෙකු නියපොත්තාට ආරක්ෂාව සපයමින් සිටි බවයි.\nඅසීරු මෙහෙයුමකින් පසු වනජිවි නිලධාරින් අලියා මෙල්ල කර හොරොව්පතාන රැඳවුම් මධ්‍යස්ථානය වෙත ගෙන ගොස් තිබෙනවා.",
       "URL": "https://www.hirunews.lk/255901/මාස-11ක-මෙහෙයුමකින්-පසු-නියපොත්තා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2304"
}