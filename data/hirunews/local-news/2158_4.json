{
       "Source": "hirunews",
       "Timestamp": "Tuesday, 09 February 2021 - 14:05",
       "Headline": "පළමු ටෙස්ට් ගැටුමේදී ඉන්දියාවට දරුණු පරාජයක්",
       "News Content": "සංචාරක එංගලන්ත පිල සහ ඉන්දියාව අතර චෙන්නායි හි පැවති පළමු ටෙස්ට් තරගයෙන් එංගලන්ත පිලට ලකුණු 227ක දැවැන්ත ජයග්‍රහණයක් හිමිවුණා.\nඉන්දියාවට දෙවන ඉනිමේදී ජයග්‍රහණය සඳහා ලකුණු 420ක ඉලක්කයක් හිමිවූ අතර, ඔවුන්ට සියලු ක්‍රීඩකයන් දැවී ලබා ගත හැකිවූයේ ලකුණු 192 ක් පමණයි.\nඑංගලන්තය මුල් ඉනිම සඳහා ලකුණු 578ක් සහ දෙවන ඉනිම සඳහා ලකුණු 178ක් ලබා ගත්තා.\nඉන්දියාව මුල් ඉනිම සඳහා රැස් කළ ලකුණු සංඛ්‍යාව 338 ක්.\nතරඟයේ වීරයා ලෙස නම් කෙරුණේ එංගලන්තය වෙනුවෙන් පළමු ඉනිමේදී ද්විත්ව ශතකයක් රැස් කළ ජෝ රූට්.",
       "URL": "https://www.hirunews.lk/262130/පළමු-ටෙස්ට්-ගැටුමේදී-ඉන්දියාවට-දරුණු-පරාජයක්",
       "Category": "Local News",
       "Parent URL": "https://www.hirunews.lk/local-news.php?pageID=2158"
}