{
       "Source": "hirunews",
       "Timestamp": "Tuesday, 28 September 2021 - 13:11",
       "Headline": "සහල් ගැසට්ටුව ඉවත් කිරීමෙන් මෝල් හිමියන් අර්බුදයක (වීඩියෝ)",
       "News Content": "සහල් සඳහා පනවා තිබූ පාලන මිල ඇතුළත් ගැසට් නිවේදනය අවලංගු කිරීමත් සමඟ ගොවීන් සහ අතරමැදි රැස් කරන්නන් මෝල් හිමියන් වෙත වී ලබාදීම ප්‍රතික්ෂේප කරන බව සමස්ත ලංකා සුළු හා මධ්‍ය පරිමාණ සහල් මෝල්  හිමියන්ගේ සංගමය පවසනවා.\nඑහි සභාපති ඩී.කේ. රංජිත් ප්‍රකාශ කළේ ,මේ හේතුවෙන් ඉදිරියේ දී සහල් මිල ඉහළ යා හැකි බවයි.\nකෙසේ වෙතත් වෙළඳපොලේ සහල් මිල ඉහළ යෑම වැළැක්වීම සඳහා සහල් මෙටි්‍රක් ටොන් ලක්ෂයක් වහාම ආනයනය කිරීමට කැබිනට් අනුමැතිය හිමිව තිබෙනවා.\nකෙසේ වෙතත් සහල් සඳහා පනවා තිබූ පාලන මිල ඇතුළත් ගැසට් නිවේදනය අවලංගු කළ බවට ප්‍රකාශ කළ ද ඊට අදාළ ගැසට් පත්‍රය මේ වනතෙක් රජයේ මුද්‍රණාලයට ලැබී නො මැති බවයි මුද්‍රණාලයාධිපතිනි ගංගානි ලියනගේ ප්‍රකාශ කළේ.\nමේ අතර, වරායේ සිර වී ඇති භාණ්ඩ ඇතුළත් බහාලුම් මුදා ගැනීම සඳහා ආනයනකරුවන් වෙත ඩොලර් මිලියන 50ක මුදලක් වෙන් කිරීමට රජය තීරණය කර ඇති බව රාජ්‍ය අමාත්‍ය ලසන්ත අලගියවන්න පවසනවා.\nඅමාත්‍ය මණ්ඩල තීරණ දැනුම් දීමේ මාධ්‍ය හමුවට අද එක්වෙමිනු යි ඔහු මේ බව කියා සිටියේ.",
       "URL": "https://www.hirunews.lk/283455/සහල්-ගැසට්ටුව-ඉවත්-කිරීමෙන්-මෝල්-හිමියන්-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1663"
}