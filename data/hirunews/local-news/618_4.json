{
       "Source": "hirunews",
       "Timestamp": "Saturday, 07 January 2023 - 8:41",
       "Headline": "කුඩුත් එක්ක ඇල්ලූ සැකකරුවන් රඳවාගෙන ප්‍රශ්න කරන්න අවසර",
       "News Content": "මිරිස්ස ධීවර වරාය ආසන්නයේදී රුපියල් කෝටි 23ක වටිනාකමකින් යුත් හෙරොයින් තොගයක් සමඟ අත්අඩංගුවට ගත් සැකකරුවන් පස්දෙනා දින හතක් රඳවාගෙන ප්‍රශ්න කිරීමට කොළඹ මහේස්ත්‍රාත් අධිකරණය අවසර ලබාදී තිබෙනවා.\nඒ, පොලිස් මත්ද්‍රව්‍ය නාශක කාර්යාංශය අධිකරණයෙන් කළ ඉල්ලීමකට අනුවයි.\nනාවික හමුදාව පෙරේදා අලුයම සිදුකළ මෙහෙයුමකදී ධීවර යාත්‍රාවක් සමඟ මොවුන් අත්අඩංගුවට ගත් අතර, එහි දී සැකකරුවන් සතුව තිබී කිලෝග්‍රෑම් 23යි ග්‍රෑම් 235ක් සොයාගනු ලැබුවා.\nපසුව නාවික හමුදාව විසින් සැකකරුවන් සහ හෙරොයින් තොගය පොලිස් මත්ද්‍රව්‍ය නාශක කාර්යාංශය වෙත භාරදී තිබුණා.",
       "URL": "https://www.hirunews.lk/324467/කුඩුත්-එක්ක-ඇල්ලූ-සැකකරුවන්-රඳවාගෙන-ප්‍රශ්න-කරන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=618"
}