{
       "Source": "hirunews",
       "Timestamp": "Tuesday, 04 July 2017 - 16:17",
       "Headline": "ශ්‍රම බල ඉල්ලූම පිළිබඳ සමීක්ෂණයක්",
       "News Content": "පෞද්ගලික හා අවිධිමත් අංශයේ ශ්‍රම බල ඉල්ලූම පිළිබඳ සමීක්ෂණයක් ප්‍රථම වරට මේ මාසයේදී පැවැත්වීමට කටයුතු යොදා තිබෙනවා.\nජන හා සංඛ්‍යාලේඛණ දෙපාර්තමේන්තුව සඳහන් කළේ මෙම සමීක්ෂණය සඳහා ආයතන 3500 ක් විධිමත් නියැදි තේරීමේ තාක්ෂනික ක්‍රමවේදයන්ට අනුව තෝරාගෙන ඇති බවයි.\nමෙම සමීක්ෂණයේදී ශ්‍රම බල ඉල්ලූමට අදාළ වැදගත් ක්‍ෂේත්‍ර කිහිපයක් සම්බන්ධයෙන් තොරතුරු එක්රැස් කිරීමට නියමිත බව සඳහන්.\nපුරප්පාඩු බහුල රැකියා සහ ඒ සඳහා අවශ්‍ය වෘත්තීය සුදුසුකම් කවරේද යන්න පිළිබඳව මෙහිදී විශේෂ අවධානයක් යොමු වනවා.",
       "URL": "https://www.hirunews.lk/165076/ශ්‍රම-බල-ඉල්ලූම-පිළිබඳ-සමීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4438"
}