{
       "Source": "hirunews",
       "Timestamp": "Thursday, 23 February 2023 - 7:38",
       "Headline": "හදිසි නීතිය අභියෝගයට ලක්කරමින් ගොනු කළ පෙස්සම විභාගයට අවසර",
       "News Content": "හිටපු ජනාධිපති ගෝඨාභය රාජපක්ෂ විසින් හදිසි නීතිය පැනවීම අභියෝගයට ලක් කරමින් විකල්ප ප්‍රතිපත්ති කේන්ද්‍රය ගොනුකර තිබූ මූලික අයිතිවාසිකම් පෙත්සම විභාගයට ගැනීම සඳහා ශ්‍රේෂ්ඨාධිකරණය අවසර ලබා දී තිබෙනවා.\nඒ, ඊට අදාළ නඩුව ඊයේ (22) කැඳවූ අවස්ථාවේදීයි.\nරජයට විරුද්ධව පොදු ජනතාව කොළඹට රැස්වීමට නියමිතව තිබිය දී එය වැළැක්වීම සඳහා හිටපු ජනාධිපති ගෝඨාභය රාජපක්ෂ විසින් සාධාරණ හේතුවක් නොමැතිව හදිසි නීතිය පැනවූ බවට පවසමින් විකල්ප ප්‍රතිපත්ති කේන්ද්‍රය අධිකරණය හමුවේ මූලික අයිතිවාසිකම් පෙත්සමක් ගොනුකර තිබුණා.\nඑමඟින් රටේ ජනතාවගේ මූලික අයිතිවාසිකම් උල්ලංඝනය වී ඇති බවට පවසමිනුයි මෙම පෙත්සම ගොනු කර ඇත්තේ.",
       "URL": "https://www.hirunews.lk/328067/හදිසි-නීතිය-අභියෝගයට-ලක්කරමින්-ගොනු-කළ-පෙස්සම-විභාගයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=519"
}