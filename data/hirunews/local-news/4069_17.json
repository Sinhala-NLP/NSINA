{
       "Source": "hirunews",
       "Timestamp": "Thursday, 22 February 2018 - 9:40",
       "Headline": "වෙන්නප්පුවේ විහාරස්ථානයක පිං කැටය සොරකම් කරයි",
       "News Content": "වෙන්නප්පුව - පොතුවටවන මහා විහාරයේ විෂ්ණු දේවාලයේ තිබූ පිං කැටය කිසියම් පිරිසක් විසින් සොරාගෙන ගොස් තිබෙනවා.\nපසුගිය 19 වනදා රාත්‍රියේ සිදුවූ මෙම සොරකම සම්බන්ධයෙන් පොතුවටවන මහා විහාරයේ විහාරාධිපති හිමියන් කොස්වත්ත පොලීසියට පැමිණිලි කර ඇති අතර, ඒ අනුව විමර්ශන ක්‍රියාත්මකයි.\nසොරාගන්නා විට පිං කැටයේ රුපියල් එක්ලක්ෂ 30,000 ක මුදලක් තිබී ඇති අතර, විෂ්ණු දේව රූපයේ අතක තැන්පත් කර තිබූ ලක්ෂ 5 ක පමණ වටිනාකමකින් යුත් වාලම්පූරියක්ද දේව ප්‍රතිමාවට පළදවා තිබූ පවුම් තුනහමාරක් බරැති රන් දම්වැලක්ද සොරාගෙන ගොස් ඇති බව සඳහන්.",
       "URL": "https://www.hirunews.lk/184221/වෙන්නප්පුවේ-විහාරස්ථානයක-පිං-කැටය-සොරකම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4069"
}