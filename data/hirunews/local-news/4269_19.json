{
       "Source": "hirunews",
       "Timestamp": "Monday, 16 October 2017 - 11:52",
       "Headline": "දියණියගේ රන් භාණ්ඩ සොරාගෙන මවක් අනියම් සැමියා සමග පලා යයි",
       "News Content": "දියණියගේ රන් භාණ්ඩ සොරාගෙන අනියම් සැමියා සමඟ පලාගිය කාන්තාවක් පිළිබඳ පැමිණිල්ලක් අලුත්ගම පොලිසිය වෙත ලැබී තිබෙනවා.\n29 හැවිරිදි ඇය සැමියා සහ දරුවන් දෙදෙනා සමඟ නුවරඑළිය ප්‍රදේශයේ පදිංචිව සිට ඇති බවයි වාර්තා වන්නේ.\nදැනට මාස 3කට පෙර ඇය රන්භාණ්ඩ ගෙන පලාගොස් ඇති අතර අලුත්ගම දර්ගා නගරයේ පතිරාජගොඩ ප්‍රදේශයේ සිටින බවට ලද තොරතුරක් මත සැමියා එහි ගොස් සතියක් පමණ තොරතුරු සොයාබැලීමෙන් අනතුරුව තොරතුරක් නොලද හෙයින් මෙලෙස අලුත්ගම පොලිසියට පැමිණිලිකර තිබුණා.\nඑහිදී ඔහු සඳහන් කර ඇත්තේ පුස්සැල්ලාව පොලිසියටද තමන් මේ පිලිබඳ පැමිණිලි කර ඇති බවයි.\nපසුව අලුත්ගම පොලිසියේ කාන්තා නිළධාරීන් විසින් කාන්තාව සිටින බව කියන එම නිවස සොයාගත් අතර එහි ගිය පසු නිවසේ ඇය නොසිටි හෙයින් එහි පදිංචි වෙනත් අයෙකුට බී පෝරමයක්ද ලබා දී පොලීසියට පැමිණෙන ලෙස දන්වා තිබෙනවා.\nඑහිදී පොලිසිය විසින් එම නිවසේ තිබී නීතිවිරෝධීව මෙරටට ආනයනය කළ දුම්වැටි තොගයක්ද සොයාගෙන තිබුණා.\nපොලිස් පරීක්ෂණවලින් අනාවරනය වුනේ ඇය දැනට ජීවත් වන්නේ අනියම් සැමියා සමඟ බවයි.\nමීට වසර 2කට පමණ පෙර ඇය ඩුබායි ගොස් ඇති බවත් එහිදී වෙනත් අයෙකු සමග අනියම් සම්බන්ධයක් ගොඩ නගාගෙන ඇති බවද අනාවරණ වුනා.\nකාන්තාව යළි මව්බිමට පැමිණි පසු සිය 12 හැවිරිදි දියණියගේ රන් භාණ්ඩ ද රැගෙන පලාගොස් තිබුනා.\nකෙසේවෙතත් නිත්‍යානුකුල සැමියා සඳහන් කර ඇත්තේ තමන් දැව ව්‍යාපාරිකයෙකු වන හෙයින් විදේශ සේවයට යාමට බිරිඳට කිසිදු අවශ්‍යතාවක් නොතිබුණු බවයි.\nඔහු වැඩිදුරටත් පවසා ඇත්තේ තමන්ට එම කාන්තාව අවශ්‍ය නොවන බවත් තම දියණිය වැඩිවියට පත්වූ විට ඇයට ලබාදීමට කල්තියා මිලදීගෙන තිබූ රන් භාණ්ඩ ඉල්ලා දෙන ලෙසයි.\nඅලුත්ගම පොලිසිය විසින් එම කාන්තාවට සහ අනියම් සැමියාට අද(16) පොලිසියට පැමිණෙන ලෙස දැන්වා තිබෙනවා.\nඅලුත්ගම - තුසිත කුමාර",
       "URL": "https://www.hirunews.lk/173607/",
       "Category": "Local News",
       "Parent URL": "https://www.hirunews.lk/local-news.php?pageID=4269"
}