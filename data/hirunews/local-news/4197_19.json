{
       "Source": "hirunews",
       "Timestamp": "Tuesday, 28 November 2017 - 11:24",
       "Headline": "අවුරුදු 12ක පාසල් සිසුවියකට අතවර කළ 22 හැවිරිදි තරුණයෙකු පොලිස් දැලේ",
       "News Content": "වයස අවුරුදු 12ක පාසල් සිසුවියක් දුෂණය කළ බව කියන 22 හැවිරිදි තරුණයෙකු හලාවත පොලිසිය විසින් ඊයේ අත්අඩංගුවට ගෙන තිබෙනවා.\nමෙලස අත්අඩංගුවට ගත් පුද්ගලයා හලාවත - වැල්ල ප්‍රදේශයේ පදිංචි අයෙක් බවයි වර්තා වන්නේ.\nඅතවරයට පත්ව ඇති දැරිය සහ සැකකාර තරුණයා අතර ප්‍රේම සම්බන්ධතාවයක් පැවති බවට කරුණු අනාවරණය වී තිබෙනවා.\nඑම සම්බන්ධතාවයේ ප්‍රතිඵලයක් ලෙස පසුගිය 26 වැනිදා සැකකරු අදාල දැරිය හලාවත, කුරුසපාඩුව ප්‍රදේශයේ පිහිටි ඔහුගේ සහෝදරියකට අයත් නිවසකට කැඳවාගෙන ගොස් ඇති අතර එම නිවසේදී දෙදෙනා අඹු සැමි ඇසුරක් පැවැත්වූ බව පොලීසිය හමුවේ ඇය පවසා තිබෙනවා.\nඅතවරයට ලක්වූ දැරියගේ මව විසින් ජාතික ළමා ආරක්ෂණ අධිකාරියට සිදුකරන ලද පැමිණිල්ලකට අනුව මෙම අත්අඩංගුවට ගැනීම සිදු කළ බව සඳහන්.\nඅදාල සිසුවිය වෛද්‍ය පරීක්ෂණයක් සදහා හලාවත මහ රෝහලට ඇතුළත් කර ඇති අතර අත්අඩංගුවට පත් සැකකරු හලාවත දිසා අධිකරණයට ඉදිරිපත් කිරීමට නියමිතව ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/177107/අවුරුදු-12ක-පාසල්-සිසුවියකට-අතවර-කළ-22-හැවිරිදි-තරුණයෙකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4197"
}