{
       "Source": "hirunews",
       "Timestamp": "Friday, 16 June 2023 - 9:48",
       "Headline": "රාජකාරියට බාධා කළ කළ යතුරුපැදිකරුවෙකු පොලිස් අත්අඩංගුවට",
       "News Content": "පොලිස් රථවාහන නිලධාරීන්ගේ රාජකාරියට බාධා කළ යතුරු පැදි කරුවෙකු යාපනය පොලිසිය විසින් අත්අඩංගුවට ගෙන තිබෙනවා.\nයාපනය නගරයේ ලංගම බස් නැවතුම ඉදිරිපිට පදික මාරුවේ පදිකයන් මාරුවන විට අපරීක්ෂාකාරීව ධාවනය කළ යතුරු පැදි කරුවෙකු පොලිසිය විසින් නවත්වා ඇත.එම අවස්ථාවේදී පොලිස් නිලධාරීන් විසින් රියදුරු බලපත්‍රය ඉල්ලූ විට පැදිකරු පොලිස් නිලධාරීන් සමග ගැටුමක් ඇති කරගෙන තිබේ.\nපොලිස් නිලධාරීන් විසින් පැදිකරු මෙල්ල කර  පොලිස් ස්ථානයට රැගෙන යාමට සූදානම් වූ අවස්ථාවේදී ඔහු විසින් සංඥා පුවරුවක හිස ගසාගෙන තුවාල සිදුකරගෙන ඇති බව පොලීසිය පවසයි.අත්අඩංගුවට ගත් සැකකරු අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/338096/රාජකාරියට-බාධා-කළ-කළ-යතුරුපැදිකරුවෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=264"
}