{
       "Source": "hirunews",
       "Timestamp": "Monday, 21 August 2017 - 11:13",
       "Headline": "උදයංග වීරතුංගගේ ඉල්ලීම් අධිකරණයේදී ප්‍රතික්ෂේප වෙයි",
       "News Content": "මහින්ද රාජපක්ෂ පාලන කාලයේදී රුසියාවේ හිටපු ශ්‍රී ලංකා තානාපති උදයංග වීරතුංගගේ, නීතිඥයන් කර තිබූ ඉල්ලීම අධිකරණය අද (21) ප්‍රතික්ෂේප කළා.\nකොටුව මහේස්ත්‍රාත් ලංකා ජයරත්න මෙසේ ප්‍රතික්ෂේප කළේ උදයංග විරතුංගට පනවා ඇති අන්තර්ජාතික වරෙන්තුව ආපසු කැඳවන ලෙස හා ඔහුට පනවා ඇති විදෙස් ගමන් තහනම යන නියෝග ආපසු කැඳවන ලෙසට කර තිබූ ඉල්ලීම්.\nඑම ඉල්ලීම් ප්‍රතික්ෂේප කරමින් අධිකරණය කියා සිටියේ උදයංග වීරතුංග කළ යුත්තේ උසාවි නියෝග ආපසු කැඳවන ලෙස නීතිඥයන් මඟින් ඉල්ලීම නොව පොලිසියට හෝ අධිකරණයට භාර වීම බවයි.\nමිග් යානා ගනුදෙනුවක දී වංචා කළැයි කියන සිද්ධියක් ගැන රුසියාවේ හිටපු ශ්‍රී ලංකා තානාපති උදයංග වීරතුංගට චෝදනා එල්ල වී තිබෙනවා.",
       "URL": "https://www.hirunews.lk/168963/උදයංග-වීරතුංගගේ-ඉල්ලීම්-අධිකරණයේදී-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4361"
}