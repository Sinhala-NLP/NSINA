{
       "Source": "hirunews",
       "Timestamp": "Saturday, 23 October 2021 - 13:38",
       "Headline": "බැක්ටීරියා සහිත කාබනික පොහොර රැගත් නෞකාවට බාධා",
       "News Content": "චීනයේ සිට පැමිණෙන හානිකර බැක්ටීරියා සහිත කාබනික පොහොර රැගත් නෞකාව කොළඹ වරාය පරිශ්‍රයට ඇතුළු වීම වළක්වන ලෙස සියලු අංශවලට නියෝග කළ බව කොළඹ වරාය පාලකවරයා හෙවත් හාබර් මාස්ටර් ප්‍රකාශ කළා.\nහානිකර බැක්ටීරියා සහිත කාබනික පොහොර රැගත් හිපෝ ස්ප්‍රිට් නම් නෞකාව පසුගිය 14 වනදා මලක්කා මුහුදු ප්‍රදේශයේ ස්ථානගතව පැවති බවයි නාවික දත්ත වලින් පෙන්නුම් කර ඇත්තේ.\nකෙසේ වෙතත්, මේ වනවිට එම නෞකාව ස්ථානගතව පවතින ස්ථානය හඳුනා ගැනීමට නොහැකි තත්ත්වයක් පවතින බව හාබර් මාස්ටර් හිරු ප්‍රවෘත්ති අංශය කළ විමසීමකදී සඳහන් කළා.\nහානිකර බැක්ටීරියා සහිත කාබනික පොහොර රැගත් නෞකාවක් මෙරටට පැමිණෙන බවට මේ දක්වා කිසිදු පාර්ශවයක් නිල වශයෙන් ප්‍රකාශ කර නොමැති බව ද ඔහු වැඩිදුරටත් කියා සිටියා.",
       "URL": "https://www.hirunews.lk/285833/බැක්ටීරියා-සහිත-කාබනික-පොහොර-රැගත්-නෞකාවට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1610"
}