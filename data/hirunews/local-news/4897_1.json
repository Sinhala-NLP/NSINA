{
       "Source": "hirunews",
       "Timestamp": "Friday, 02 September 2016 - 11:28",
       "Headline": "UPDATE :බම්බලපිටියේ කෝටිපති ව්‍යාපාරිකයා පැහැර ගැනිමට යොදා ගත් මෝටර් රථය සොයා ගැනේ",
       "News Content": "බම්බලපිටිය කෝටිපති ව්‍යාපාරික මොහොමඩ් සුලෙයිමාන්ගේ ඝාතනය සම්බන්ධයෙන් සැක පිට තවත් පුද්ගලයින් 05 දෙනෙකු අත්අඩංගුවට ගෙන තිබෙනවා.\nඑමෙන්ම ව්‍යාපාරිකයා පැහැර ගැනිමට යොදා ගත් මොටර් රථයද කොටහේන ප්‍රදේශයේ තිබී පොලිසිය අද (02) සොයා ගත්තා.\nමේ වනවිට සිද්ධිය සම්බන්ධයෙන් පුද්ගලයින් 07 දෙනෙකු පොලිසිය අත්අඩංගුවට ගෙන ඇති අතර, ඔවුන් තොටලඟ - නාගලගම්විදිය, සේදවත්ත, ග්‍රෑන්ඩ් පාස් සහ ආදුරුප්පුවීදිය යන ප්‍රදේශවල පදිංචි අවුරුදු 20 ත් 30 ත් අතර වයස් වල පසුවන්නන් බවයි පොලිසිය සඳහන් කළේ.\nමෙම සිද්ධිය සම්බන්ධයෙන් ඊයේ පෙරවරුවේ පුද්ගලයින් දෙදෙනෙකු කොළඹ අපරාධ කොට්ඨාශය මගින් අත්අඩංගුවට ගත් අතර, ඔවුන්ගෙන් ලබාගත් තොරතුරුවලට අනුවයි ඊයේ රාත්‍රියේ සහ අද පෙරවරුවේ ඉතිරි සැකකරුවන් අත්අඩංගුවට ගනු ලැබුවේ.\nකප්පම් ලබාගැනීමේ අරමුණින් මෙම ඝාතනය සිදුකර ඇති බවට අනාවරණය වී තිබෙනවා.\nඑමෙන්ම, ඝාතනයට සම්බන්ධ තවත් පුද්ගලයෙකු අත්අඩංගුවට ගැනීම සඳහා කොළඹ අපරාධ කොට්ඨාශය විමර්ශන සිදුකරන අතර, මෙම සිදුවීම පිළිබඳව වැඩිදුර තොරතුරු ඉදිරියේදී මාධ්‍ය වෙත මුදාහරින බවයි එම කොට්ඨාශය සඳහන් කළේ.\nකෝටිපති රෙදිපිළි  ව්‍යාපාරික මොහොමඞ් සුලෙයිමාන් බම්බලපිටිය - කොතලාවල ඇවනිව් හි පිහිටි සිය නිවස අසලදී පැහැර ගැනීමට ලක්වූයේ පසුගිය 21 වනදා රාත්‍රියේයී. ඔහුගේ මළ සිරුර මාවනැල්ල හෙම්මාතගම රුකුලගම ප්‍රදේශයේ මාර්ගයක් ආසන්නයේ තිබී පසුගිය 24 වනදා සොයා ගනු ලැබුවා.\n-----------------------------------------------Update :Friday, September 2, 2016 12,45\nබම්බලපිටියේ කෝටිපති ව්‍යාපාරික මොහොමඩ් සුලෙයිමාන්ගේ ඝාතනය සම්බන්ධයෙන් තවත් පුද්ගලයන් 5 දෙනෙකු කොළඹ අපරාධ කොට්ඨාසය අත්අඩංගුවට ගෙන තිබෙනවා.\nඑමෙන්ම, ඔහු පැහැර ගැනීමට යොදා ගත් මෝටර් රථය ද පොලිස් භාරයට ගෙන ඇති බව සඳහන්.\nඊයේ දිනයේදී මෙම ඝාතනය සම්බන්ධයෙන් සැකකරුවන් දෙදෙනෙකු අත්අඩංගුවට ගත් අතර ඔවුන්ගෙන් ලද තොරතුරු අනුවයි මෙම සැකකරුවන් අත්අඩංගුවට ගෙන ඇත්තේ.\nකෝටිපති රෙදිපිළි ව්‍යාපාරික මොහොමඩ් සුලෙයිමාන් බම්බලපිටිය - කොතලාවල - ඇවනිව්හි පිහිටි සිය නිවස අසල දී පැහැර ගැනීමට ලක්වුණේ පසුගිය 21 වනදා රාත්‍රියේයි.\nඔහුගේ මළ සිරුර මාවැනැල්ල - හෙම්මාතගම - රුකුලගම ප්‍රදේශයේ මාර්ගයක් ආසන්න ප්‍රපාතයක තිබී පසුගිය 24 වනදා  සොයාගැනුනා.",
       "URL": "https://www.hirunews.lk/142059/update-බම්බලපිටියේ-කෝටිපති-ව්‍යාපාරිකයා-පැහැර-ගැනිමට-යොදා-ගත්-මෝටර්-රථය-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4897"
}