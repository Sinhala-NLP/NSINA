{
       "Source": "hirunews",
       "Timestamp": "Tuesday, 31 May 2022 - 8:07",
       "Headline": "වෙළඳපොළේ එළවළු මිල යළිත් සීග්‍ර ලෙස ඉහළ යයි - බෝංචි කිලෝව 600යි",
       "News Content": "වෙළදපොළේ යළිත් සීග්‍ර ලෙස එළවළු මිල ගණන් ඉහළ ගොස් තිබෙනවා. සෑම එළවළු වර්ගයකම මිල කිලෝග්‍රෑමයකට රුපියල් 400 ඉක්මවා ඇති බවටයි වාර්තා වන්නේ.\nකැරට්, බීට්රූට්, බෝංචි, අර්තාපල්, ගෝවා, තක්කාලි ආදී එළවළුවල මිල ගණන් මෙලෙස ඉහළ ගොස් තිබෙනවා. එහිදී බෝංචි කිලෝග්‍රෑමයක තොග මිල රුපියල් 600ක් ලෙස සටහන් වුණා.\nසමස්ත ලංකා විශේෂ ආර්ථික මධ්‍යස්ථාන හා මැනිං වෙළද සංගමයේ සභාපති අරුණ ශාන්ත හෙට්ටිආරච්චි හිරු ප්‍රවෘත්ති අංශයට සදහන් කළේ තවත් මාස කිහිපයකින් එළවළු හිගයක් ද ඇති විය හැකි බවයි.",
       "URL": "https://www.hirunews.lk/305759/වෙළඳපොළේ-එළවළු-මිල-යළිත්-සීග්‍ර-ලෙස-ඉහළ-යයි-බෝංචි-කිලෝව-600යි",
       "Category": "Local News",
       "Parent URL": "https://www.hirunews.lk/local-news.php?pageID=1131"
}