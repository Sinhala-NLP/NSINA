{
       "Source": "hirunews",
       "Timestamp": "Wednesday, 03 October 2018 - 15:44",
       "Headline": "තංගල්ලේ ව්‍යාපාරිකයා ඝාතනය කළ සැකකරුවන් රිමාන්ඩ්",
       "News Content": "තංගල්ල වැලිආර ප්‍රදේශයේදී ව්‍යාපාරිකයෙකු වෙඩි තබා ඝාතනය කිරීම සම්බන්ධයෙන් අත්අඩංගුවට ගත් සැකකරුවන් දෙදෙනා ලබන 17 වනදා දක්වා රක්ෂිත බන්ධනාගාර ගතකර තිබෙනවා.\nතංගල්ල මහේස්ත්‍රාත් අධිකරණයයි නියෝගය ලබාදුන්නේ.\nඔවුන් විවිධ අපරාධ වලට සම්බන්ධ පුද්ගලයින් බවටයි අනාවරණ වී ඇත්තේ.\nනෙටොල්පිටිය ප්‍රදේශයේම පදිංචි අජිත් ප්‍රසන්න හෙවත් පොල බේබි සහ නිමල් සමරවික්‍රම හෙවත් අයිරා තංගල්ල බස් නැවතුම්පොලේදී ඊයේ (02) මෙලෙස අත්අඩංගුවට ගනු ලැබුවා.\nඝාතනය සඳහා යොදා ගත් තියුණු ආයුධයක් ද සොයා ගෙන ඇති බවයි පොලීසිය සදහන් කළේ.\nපසුගිය මස 23 වනදා යතුරුපැදියකින් පැමිණි පුද්ගලයින් දෙදෙනෙකු ඔවුන්ට වෙඩි තබා තියුණු ආයුධයකින් පහරදී පලාගොස් තිබුණා.\nඝාතනයට සම්බන්ධ තවත් එක් පුද්ගලයෙකු අත්අඩංගුවට ගැනීමට නියමිතව තිබෙනවා.",
       "URL": "https://www.hirunews.lk/201320/තංගල්ලේ-ව්‍යාපාරිකයා-ඝාතනය-කළ-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3717"
}