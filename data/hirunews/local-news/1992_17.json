{
       "Source": "hirunews",
       "Timestamp": "Tuesday, 27 April 2021 - 16:46",
       "Headline": "බස් රියදුරන්ට හා කොන්දොස්තරවරුන්ට අවවාද",
       "News Content": "දඹුල්ල නගර මධ්‍යය හරහා ගමන් කරන බස් රථ බොහොමයක  රියදුරන් සහ කොන්දොස්තරවරුන් මුහුණු ආවරණ නිසි ලෙස පැලදීමකින් තොරව සේවයේ යෙදීම නිසා බරපතල ප්‍රශ්නයකට මුහුණ පාන බව දඹුල්ල පොලිසිය පවසනවා.\nදඹුල්ල පොලිසිය පවසන්නේ පොලිස් නිලධාරින් නිරන්තරයෙන් මෙම  බස් රියදුරන් සහ කොන්දොස්තරවරුන් දැනුවත් කළද ඔවුන් නිසියාකාර සෞඛ්‍ය පිළිවෙත් අනුගමනය නොකිරීම  නිසා මෙම කණ්ඩායම් වලට විරුද්ධව නීතිය තදින් ක්‍රියාත්මක කරන බවයි.\nඑමෙන්ම බස් වල ගමන් ගන්නා ඇතැම් මගීන් ද සෞඛ්‍ය ක්‍රමවේද අනුගමනය නොකිරීම නිසා දැඩි අවධානම් තත්වයක් පවතින බව සෞඛ්‍ය අංශ පෙන්වා දෙනවා.\nදඹුල්ල පොලිසිය අද (27) දවස පුරා මුව ආවරණ නොමැති පුද්ගලයන් අත්අඩංගුවට ගැනීම සහ ඔවුන් දැනුවත් කිරීම සඳහා වැඩසටහනක් ද ක්‍රියාත්මක කර  තිබුණා.\nදුර ගමන් සහ කෙටි ගමන් සේවා වල නිරතව සිටින පෞද්ගලික සහ ලංගම බස් රියදුරන් මේ ආකාරයෙන්  නිරෝධායන නීති උල්ලංඝණය කරමින් නගර රැසක් අවදානමේ දමමින් සිටින බව පොලීසිය වැඩි දුරටත් සඳහන් කළා.",
       "URL": "https://www.hirunews.lk/269694/බස්-රියදුරන්ට-හා-කොන්දොස්තරවරුන්ට-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=1992"
}