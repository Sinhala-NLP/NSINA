{
       "Source": "hirunews",
       "Timestamp": "Saturday, 08 April 2023 - 9:26",
       "Headline": "උතුරු කොරියාව තවත් දිය යට න්‍යෂ්ටික අවියක් අත්හදා බලයි",
       "News Content": "උතුරු කොරියාව විසින් තවත් න්‍යෂ්ටික දියයට ප්‍රහාරක ඩ්‍රෝන යානයක් අත්හදා බලා තිබෙනවා.\nහෙයිල් ටූ ලෙසින් නම් කර ඇති මෙම යානයෙන් දිය යටින් ගොස් නෞකා සහ සබ්මැරීනවලට පහරදීමේ හැකියාවක් පවතින බවයි විදෙස් මාධ්‍ය වාර්තා සඳහන් කළේ.\nහෙයිල් හෙවත් කොරියානු බසින් සුනාමි ලෙස අරුත් ගැන්වෙන මෙම ප්‍රහාරක අවියෙන් විකිරණශීලී සුනාමියක් නිර්මාණය කළ හැකි බවටයි උතුරු කොරියානු රාජ්‍ය මාධ්‍ය හඳුන්වාදී ඇත්තේ.\nමෙම යානය මගින් සිදුකෙරෙන න්‍යෂ්ටික පිපිරීමකින් පසු, සුනාමියක් සේ දසත විහිදී පැතිරී යන ඇසට නොපෙනෙන විකිරණ මගින් පණ ඇති සියලු දේම විනාශ වී යා හැකි බවටයි උතුරු කොරියානු මාධ්‍ය වැඩිදුරටත් ප්‍රකාශ කළේ.",
       "URL": "https://www.hirunews.lk/331991/උතුරු-කොරියාව-තවත්-දිය-යට-න්‍යෂ්ටික-අවියක්-අත්හදා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=427"
}