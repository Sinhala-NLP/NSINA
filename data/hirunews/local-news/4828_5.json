{
       "Source": "hirunews",
       "Timestamp": "Friday, 21 October 2016 - 13:42",
       "Headline": "ඖෂධ මිළ අඩු කෙරෙන ගැසට් පත්‍රයට අත්සන් තැබේ",
       "News Content": "ඖෂධ වර්ග 48 ක මිළ අඩු කිරීමේ ගැසට් පත්‍රයට සෞඛ්‍ය අමාත්‍ය රාජිත සේනාරත්න අත්සන් තබා තිබෙනවා.\nඑම ගැසට් පත්‍රය අද මධ්‍යම රාත්‍රියේ සිට ක්‍රියාත්මක බවයි අමාත්‍යවරයා සඳහන් කලේ.\n2015 අංක 5 දරන ජාතික ඖෂධ නියාමන අධිකාරී පනත යටතේයි ඖෂධ 48 ක මිළ අඩු කිරීම සිදුවන්නේ.\nඅත්‍යාවශ්‍ය ඖෂධ වර්ග රැසක මිල මෙලෙස පහත දමන බව සෞඛ්‍ය අමාත්‍යවරයා ප්‍රකාශ කළේ පසුගියදා පැවති මහාචාර්ය සේනක බිබිලේ ගුණසමරු උත්සවයට එක්වෙමින්.\nමෙම මිල අඩු කිරීම උපරිම සිල්ලර මිල න්‍යාය යටතේ සිදුකෙරන අතර, ඉදිරියේදී ජාතික ඖෂධ නියාමන අධිකාරිය විසින් ඒ සදහා දිගුකාලීන ක්‍රමවේදයක් හදුන්වාදීමට නියමිතයි.",
       "URL": "https://www.hirunews.lk/145752/ඖෂධ-මිළ-අඩු-කෙරෙන-ගැසට්-පත්‍රයට-අත්සන්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=4828"
}