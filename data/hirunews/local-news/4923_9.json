{
       "Source": "hirunews",
       "Timestamp": "Sunday, 14 August 2016 - 16:01",
       "Headline": "අගමැති රනිල් වික්‍රමසිංහ ඇතුළු පිරිස චීනයේ ගුයාන් වරායේ සංචාරයක",
       "News Content": "චීනයේ සංචාරයක නිරත අග්‍රාමාත්‍ය රනිල් වික්‍රමසිංහ ඇතුළු දූත පිරිස අද උදෑසන චීනයේ චොංජිං මහා නගරයේ ගුයාන් වරායේ සහ බහාලුම් පර්යන්තයේ නිරීක්ෂණ චාරිකාවක නිරත වුණා.\nපැරණි සේද මාවතේ ප්‍රධාන ප්‍රවාහන මාර්ගයක් වූ යැංසි නදිය ආශ්‍රිතව ඉදිකර ඇති වරාය සහ බහාලුම් පර්යන්ත ගණනාවක් අතරට එක්වූ නවතම පර්යන්තය වන්නේ ගුයාන් වරාය සහ බහාලුම් පර්යන්තයයි.\nයැංසි නදී ඉවුරේ මීටර් 2800ක් පුරා විහිදෙන ආකාරයට මෙම බහාලුම් පර්යන්තය ඉදිකර ඇති අතර, අධිවේගී මාර්ග සහ දුම්රිය මාර්ග ද ඊට  අයත්.\nමෙම බහාලුම් පර්යන්තයේ සම්පූර්ණ ඉදිකිරීම් කටයුතු 2018 වසරේ නිම කිරීමට අපේක්ෂිතයි.\nශ්‍රී ලංකාව දකුණු ආසියාවේ වෙළඳ හා නාවික ක්ෂේත්‍රයේ කේන්ද්‍රස්ථානයක් ලෙස වර්ධනය කිරීමේ ක්‍රියාවලිය හා ඊට සම්බන්ධවීමේ හැකියාව පිළිබද මෙහිදී ශ්‍රී ලාංකීය නියෝජිත පිරිසේ අවධානය යොමු වී තිබෙනවා.",
       "URL": "https://www.hirunews.lk/140614/අගමැති-රනිල්-වික්‍රමසිංහ-ඇතුළු-පිරිස-චීනයේ-ගුයාන්-වරායේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4923"
}