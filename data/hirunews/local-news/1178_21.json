{
       "Source": "hirunews",
       "Timestamp": "Tuesday, 10 May 2022 - 14:15",
       "Headline": "නීතිපතිගෙන් පොලිස්පතිට දැනුම්දීමක්",
       "News Content": "ගාලුමුවදොර අරගල භූමියට සිදුකළ පහරදීම සම්බන්ධයෙන් අපක්ෂපාතී පරීක්ෂණයක් සිදුකරන ලෙස නීතිපති සංජය රාජරත්නම් පොලිස්පතිවරයාට දැනුම් දී තිබෙනවා.\nඔහු පොලිස්පතිවරයාට ලිඛිතව දැනුම් දී ඇත්තේ මෙම පහරදීමට සම්බන්ධ පිරිස සහ හේතු සොයා බැලීමට කඩිනමින් විමර්ශන සිදු කරන ලෙසයි.\nසාමකාමීව විරෝධතාවල නිරත වන පිරිස් වෙත එල්ල වන ප්‍රහාර වැළැක්වීමට වගකිව යුතු පාර්ශ්වයන් කටයුතු කළ යුතු බවත් එම වගකීම් පැහැර නොහැරිය යුතු බවත් නීතිපතිවරයා එමගින් දැනුම් දී තිබෙනවා.\nපොලිස් මාධ්‍ය කොට්ඨාසය අද (10) දහවල් නිවේදනයක් නිකුත් කරමින් කියා සිටියේ අරලියගහ මන්දිරයට පැමිණි පිරිසක් ප්‍රචණ්ඩකාරීව හැසිරීම සම්බන්ධයෙන් කඩිනමින් විමර්ශන ආරම්භ කර නීතිමය ක්‍රියාමාර්ග ගන්නා ලෙස පොලිස්පතිවරයා අපරාධ පරීක්ෂණ දෙපාර්තමේන්තුවට දැනුම් දුන් බවයි.",
       "URL": "https://www.hirunews.lk/304004/නීතිපතිගෙන්-පොලිස්පතිට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1178"
}