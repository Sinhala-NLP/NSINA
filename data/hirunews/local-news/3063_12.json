{
       "Source": "hirunews",
       "Timestamp": "Tuesday, 05 November 2019 - 12:54",
       "Headline": "බදුල්ලේ වෛරස් උණක්",
       "News Content": "බදුල්ල දිස්ත්‍රික්කයේ ඇතැම් ප්‍රදේශවල පැතිර යන වෛරස් උණ රෝගයක් හේතුවෙන් බදුල්ල මහ රෝහල රෝගීගෙන් පිරී ගොස් ඇති බවට වාර්තා වනවා.\nරජයේ රෝහල් මෙන්ම පෞද්ගලික රෝහල්වලටද ප්‍රතිකාර ලබා ගැනීම සඳහා රෝගීන් පැමිණෙන බවටයි හිරු වාර්තාකරු සඳහන් කළේ. උණත් සමඟ අධික වෙහෙසකාරී ස්වභාවය, කෑම අරූචිය සහ සන්ධි වේදනාව මෙම රෝගයේ මූලික ලක්ෂණ බව වෛද්‍යවරුන් කියා සිටියා.\nවෛරස් උණට අමතරව ඩෙංගු රෝගයද සීග්‍ර ලෙස පැතිර යමින් පවතින බවයි බදුල්ල මහ රෝහලේ නියෝජ්‍ය අධ්‍යක්ෂ වෛද්‍ය රංජිත් අමරකෝන් හිරු ප්‍රවෘත්ති අංශයට සඳහන් කළේ.\nමේ අතර රජරට විශ්වවිද්‍යාලයේ මහින්තලේ පරිශ්‍රය පසුගියදා වසා දැමුණේ වෛරස් උණ රෝගයක් පැතිර යාම හේතුවෙන්. එමෙන්ම රජරට විශ්වවිද්‍යාලයේ විද්‍යා පීඨයේ දෙවන වසරේ ඉගෙනුම ලබන සිසුවියක් ද පසුගියදා උණ රෝගයකට ගොදුරුව මියගියා.",
       "URL": "https://www.hirunews.lk/227684/බදුල්ලේ-වෛරස්-උණක්",
       "Category": "Local News",
       "Parent URL": "https://www.hirunews.lk/local-news.php?pageID=3063"
}