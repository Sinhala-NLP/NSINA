{
       "Source": "hirunews",
       "Timestamp": "Tuesday, 05 January 2016 - 16:39",
       "Headline": "පිටි මිල ඉහළ  දමයි - බේකරි නිෂ්පාදන මිලත් වැඩිවේ (ඡායාරූප)",
       "News Content": "තිරිඟු පිටි කිලෝ ග්‍රෑමයක මිල රුපියල් 87 සිට 89 දක්වා  රුපියල් 2කින් ඉහළ  දමා ඇති බව පිටි සමාගම් පවසයි. සමාගම් දෙකක් විසින්  ජනවාරි 01 සිට තිරිඟුපිටි කිලෝවක් රැපියල් දෙකකින් වැඩි කර තිබෙනවා.\nජාතිය ගොඩනැගීමේ  බද්ද වශයෙන් 2%ක් අලෙවි නියෝජිතයන්ගෙන් පිටි සමාගම්   අය කරන අතර එම නියෝජිතයන්  විිසින් පාරිභෝගිකයන් ගෙන්ද එම රුපියල් දෙකක මුදල අයකරනු ලබනවා.\nවෙළදපොලේ තිරිඟුපිටි කිලෝ එකක උපරිම සිල්ලර මිළ රුපියල් 90ක්  වශයෙන්  රජය මගින්  ප්‍රකාශ කර තිබේ. වැඩි මිලට පාන් පිටි අලෙවි කරන වෙළෙඳුන්ට එරෙහිව  නීතිමය ක්‍රියාමාර්ග ගැනීමට කටයුතු කරන බව පාරිභෝගික අධිකාරිය පවසයි\nමේ අතර පිටි මිල ඉහළ යාම හේතුවෙන් පාන් ඇතුලූ බේකරි නිෂ්පාදනවල මිල ගණන් ඉදිරි දින කිහිපයේදී ඉහළ දැමීමට සිදුවන බව බේකරි හිමියන්ගේ සංගමය පවසනවා. එහි සභාපති එන්.කේ. ජයවර්ධන හිරු ප්‍රවෘත්ති අංශයට සඳහන් කළේ අදාල තත්ත්වය හේතුවෙන් තම නිෂ්පාදන වියදම් ඉහළ ගොස් ඇති බවයි. ඇතැම් බේකරි හිමියන් මේ වනවිටත් තම නිෂ්පාදනවල මිල ඉහළ දැමීමට කටයුතු කර ඇති අතර, බොහෝදුරට පාන් ගෙඩියක මිල රුපියල් දෙකත් හතරත් අතර මිලකින් ඉහළ යා හැකි බව සඳහන්.\nජාතිය ගොඩනැගීමේ බද්ද ජනවාරි  පළමු වැනිදා සිට සියයට දෙකේ සිට හතර දක්වා ඉහළ නංවා තිබේ.\n(ඡායාරූප රංජිත් රාජපක්ෂ)",
       "URL": "https://www.hirunews.lk/123432/පිටි-මිල-ඉහළ-දමයි-බේකරි-නිෂ්පාදන-මිලත්-වැඩිවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5221"
}