{
       "Source": "hirunews",
       "Timestamp": "Sunday, 01 October 2017 - 17:07",
       "Headline": "පූජ්‍ය අක්මීමන දයාරතන හිමියන් සහ පූජ්‍ය අරඹේපොළ රතනසාර හිමියන් අපරාධ කොට්ඨාශයට කැඳවයි",
       "News Content": "සිංහල රාවය සංවිධානයේ සභාපති පූජ්‍ය අක්මීමන දයාරතන හිමියන්ට හෙට දිනයේදී කොළඹ අපරාධ කොට්ඨාශය හමුවේ පෙනී සිටින ලෙස දැනුම් දී තිබෙනවා.\nපොලිස් මූලස්ථානය සඳහන් කළේ ගල්කිස්ස ප්‍රදේශයේ මියන්මාර සරණාගතයින් රඳවා සිටි ස්ථානයේ කලහකාරී ලෙස හැසිරීම සම්බන්ධයෙන් ප්‍රකාශයක් ලබා ගැනීම සඳහා උන්වහන්සේව මෙලෙස අපරාධ කොට්ඨාශය වෙත කැදවා ඇති බවයි.\nඑමෙන්ම සිංහලේ ජාතික බලවේගය සංවිධානයේ මහලේකම් පූජ්‍ය අරඹේපොළ රතනසාර හිමියන්ට ද හෙට දිනයේදී කොළඹ අපරාධ කොට්ඨාශය වෙත පැමිණෙන ලෙස දැනුම් දී ඇති බව පොලිස් මූලස්ථානය සඳහන් කලා.",
       "URL": "https://www.hirunews.lk/172303/පූජ්‍ය-අක්මීමන-දයාරතන-හිමියන්-සහ-අරඹේපොළ-රතනසාර-අපරාධ-කොට්ඨාශයට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4293"
}