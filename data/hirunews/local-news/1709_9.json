{
       "Source": "hirunews",
       "Timestamp": "Monday, 06 September 2021 - 7:29",
       "Headline": "තවත් ෆයිසර් එන්නත් මාත්‍රා ලක්ෂයක් දිවයිනට (වීඩියෝ)",
       "News Content": "තවත් ෆයිසර් එන්නත් මාත්‍රා ලක්ෂයක තොගයක් අද අලුයම දිවයිනට රැගෙනවිත් තිබෙනවා.\nකටාර් ගුවන් සේවයට අයත් යානයකින් අලුයම 1.45ට දෝහා සිට මෙම එන්නත් තොගය රැගෙන එනු ලැබූ බව යි.\nගුවන් තොටුපොළ හිරු වාර්තාකරු සඳහන් කළේ.\nමේ අතර, ඊයේ දිනයේ දී පුද්ගලයින් 58,994 දෙනෙකුට කොරෝනා එන්නත් ලබා දී තිබෙනවා.\nඒ අනුව සයිනොෆාම් එන්නතේ දෙවන මාත්‍රාව පුද්ගලයින් 25,838 දෙනෙකුට සහ පළමු මාත්‍රාව පුද්ගලයින් 3,136 දෙනෙකුට ලබා දී ඇති බව යි වසංගත රෝග විද්‍යා අංශය නිවේදනය කළේ.\nඑසේම, ඊයේ දිනයේ දී ෆයිසර් එන්නතේ පළමු මාත්‍රාව පුද්ගලයින් 20,284 දෙනෙකුට ලබා දී තිබෙනවා.",
       "URL": "https://www.hirunews.lk/281479/තවත්-ෆයිසර්-එන්නත්-මාත්‍රා-ලක්ෂයක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1709"
}