{
       "Source": "hirunews",
       "Timestamp": "Saturday, 31 October 2020 - 14:58",
       "Headline": "නිරපරාදේ අපතේ යන ඌව පරණගම ජලය (වීඩියෝ)",
       "News Content": "ජාතික ජල සම්පාදන මණ්ඩලය මඟින් පාලනය වන ඌව පරණගම - අඹගස්දෝව පානීය ජල යෝජනා ක්‍රමය මගින් නිකුත් කරන ජලය නිරපරාදේ අ‍පතේ යන බවට හිරු රතු මිනිත්තුවට වාර්තා වුණා.\nමේ ආකාරයෙන් මාස 2 කට අධික කාලයන සිට ජලය අපතේ යන්නේ මැදවෙල කුඩුගල ප්‍රදේශයෙන්.\nඅඹගස්දෝව පානීය ජල යෝජනා ක්‍රමයේ ජල ධාරිතාව වැඩි කිරීමේ අරමුණින් බෝබුරු ඇල්ල පානීය ජල යෝජනා ක්‍රමය සමඟ සම්බන්ධ කිරීමට  නළ පද්ධතියක් එළා ඇතත් ඒවා එකිනෙක සම්බන්ධ නොකිරීම මෙලෙස ජලය අපතේ යාමට හේතු වී තිබෙනවා.\nතම නිවාස වලට ජලය නොලැබීම හේතුවෙන් ප්‍ර දේශයේ ජනතාව ජලය අපතේ යන ස්ථානයට පැමිණ සිය අවශ්‍යතා සපුරා ගැනීමට මෙලෙස කටයුතු කරනු ලබනවා.\nමෙලෙස සිය පානීය ජල අවශ්‍යතා සපුරා ගැනීම වෙනුවෙන් ප්‍ර දේශවාසීන්ට සිදුව ඇත්තේ කිලෝමීටර් ගණනක් දුර ගෙවා ජලය ලබා ගැනීමටයි.\nමාස 2 ක් පුරාවට ජලය ලීටර් ලක්ෂ ගණනක් මෙලෙස නිරපරාදේ අපතේ යාම සම්බන්ධයෙන් වගකිව යුතු බලධාරීන්ගේ අවධානය යොමු වන්නේ කවදාද?\nහිරු රතු මිනිත්තුව අවධානයෙන්",
       "URL": "https://www.hirunews.lk/253714/නිරපරාදේ-අපතේ-යන-ඌව-පරණගම-ජලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2359"
}