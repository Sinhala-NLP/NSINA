{
       "Source": "hirunews",
       "Timestamp": "Thursday, 13 June 2019 - 19:43",
       "Headline": "ඇමති රාජිතට එරෙහිව ප්‍රදේශ රැසක විරෝධතා",
       "News Content": "සෞඛ්‍ය අමාත්‍ය රාජිත සේනාරත්නට එරෙහිව මාළඹේ නෙවිල් ප්‍රනාන්දු රෝහලේ සේවකයන් පිරිසක් අද සෞඛ්‍ය අමාත්‍යාංශය ඉදිරිපිට විරෝධතාවක නිරත වුණා. ඒ රෝ්හල රජයට පවරා ගත් බවට අසත්‍ය ප්‍රකාශ සිදුකළේ යැයි චෝදනා කරමින්.\nමේ අතර, පොලිස් මූල්‍ය අපරාධ කොට්ඨාශය ඉදිරිපිට ද සෞඛ්‍ය අමාත්‍යවරයාට එරෙහිව අද නිහඩ විරෝධතාවයක් පැවැත්වුණේ ඔහු සම්බන්ධයෙන් ගොනුකර තිබූ පැමිණිල්ලක් කඩිනමින් විභාගයට ගන්නා ලෙස ඉල්ලමින්.\nඑසේම, සෞඛ්‍ය අමාත්‍ය රාජිත සේනාරත්නගේ ක්‍රියාකලාපයට එරෙහිව අද බදුල්ල, පොලොන්නරුව, අම්පාර, අම්බලන්ගොඩ සහ මාතර ඇතුලූ ප්‍රදේශ කිහිපයක ද විරෝධතා පැවැත්වුණා.\nමේ අතර, මහජන ඉල්ලීම් සලකා බලා කුරුණෑගල ශීක්ෂණ රොහලේ වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් ජනපති කොමිසමක් පත්කරන ලෙස ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් විරවංශ ජනාධිපති මෛත්‍රිපාල සිරිසේන වෙත ලිපියක් යොමුකරමින් ඉල්ලා සිටිනවා.\nවින්දිතයින්ට සාධාරණය ඉටුකිරිම සදහා වෛද්‍ය සාෆිට හැකි ඉක්මනින් චෝදනා ගොනුකර නඩු පැවරීමට කටයුතු කරන ලෙසයි ඔහු එමගින් වැඩිදුරටත් ඉල්ලා ඇත්තේ.\nමේ වනවිට වෛද්‍ය මොහොමඞ් සාෆිට එරෙහිව කුරුණෑගල රෝහලට පැමිණිලි 806 ක් සහ දඹුල්ල රෝහලට පැමිණිලි 153 ක් ලැබී තිබුණා.",
       "URL": "https://www.hirunews.lk/218332/ඇමති-රාජිතට-එරෙහිව-ප්‍රදේශ-රැසක-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=3302"
}