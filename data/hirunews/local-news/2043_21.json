{
       "Source": "hirunews",
       "Timestamp": "Saturday, 03 April 2021 - 14:58",
       "Headline": "තේ මිලෙහි පහත වැටීමක්",
       "News Content": "පසුගිය සතියේ පැවති තේ වෙන්දේසියේදී මෙරට තේ නිෂ්පාදනවල මිල අඩුවීමක් දක්නට ලැබුණා. ඒ මාස 10 ක පමණ කාලයක් තේ මිල ඉහළ මට්ටමක පැවතීමෙන් අනතුරුවයි.\nපසුගිය සතියේ තේ වෙන්දේසියේදී තේ කිලෝග්‍රෑමයක මිල රුපියල් 20 ත් 30 ත් අතර ප්‍රමාණයකින් අඩු වී තිබෙනවා.\nඇමෙරිකානු ඩොලරයට සාපේක්ෂව රුපියලේ අගය කැපී පෙනෙන ලෙස අවප්‍රමාණ වීමද මෙලෙස තේ මිල පහත වැටීමට හේතුවක්.\nසිංහල දෙමළ අලුත් අවුරුදු නිවාඩුවෙන් පසු තේ අස්වැන්නේ ප්‍රමිතිය පහත වැටීමේ ප්‍රවණතාව ද ඒ සඳහා බලපා තිබෙනවා.\nමේ හේතුවෙන් බටහිර බෑවුම් වැවිල්ලේ තේ සඳහා ලැබුණ මිල කිලෝවකට රුපියල් 30 ත් 50 ත් අතර ප්‍රමාණයකින් පහත වැටීම විශේෂත්වයක්. කොළඹ තේ වෙන්දේසියේදී පසුගිය සතියේදී තේ නිෂ්පාදන මිලදී ගත් රටවල් අතර ඉරානය, රුසියාව සහ නිදහස් පොදු රාජ්‍ය මණ්ඩලයේ රටවල් පෙරමුණේ සිටිනවා.",
       "URL": "https://www.hirunews.lk/267402/තේ-මිලෙහි-පහත-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=2043"
}