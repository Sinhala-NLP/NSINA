{
       "Source": "hirunews",
       "Timestamp": "Monday, 23 November 2020 - 18:50",
       "Headline": "අද ඇරඹුණු පාසල්වල ගුරු - සිසු පැමිණීම සතුටුදායකයි - අධ්‍යාපන ලේකම් (වීඩියෝ)",
       "News Content": "තුන්වන පාසල් වාරය සඳහා දිවයිනේ පාසල් 5100කට ආසන්න සංඛ්‍යාවක් අද (23) ආරම්භ කෙරුණු අතර එම පාසල්වල ගුරුවරුන්ගේ සහ සිසුන්ගේ පැමිණීම සතුටුදායක මට්ටමක පවතින බව අධ්‍යාපන ලේකම් මහාචාර්ය කපිල පෙරේරා පවසනවා.\nපළාත් අධ්‍යාපන බලධාරීන් වෙතින් ලබාගත් තොරතුරු අනුව, අනාවරණය වී ඇත්තේ, වයඹ පළාතේ සිසුන් 35%ක් සහ ගුරුවරුන් 85%ක් ද, දකුණු පළාතේ සිසුන් 15%ක් සහ ගුරුවරුන් 80%ක් ද, සබරගමුවේ සිසුන් 55%ක් සහ ගුරුවරුන් 86%ක්ද, උතුරුමැද පළාතේ සිසුන් 305ක් සහ ගුරුවරුන් 80%ක් ද, මධ්‍යම පළාතේ සිසුන් 40%ක් සහ ගුරුවරුන් 80%ක් ද, උතුරු පළාතේ සිසුන් 47%ක් සහ ගුරුවරුන් 75%ක් ද, නැගෙනහිර පළාතේ සිසුන් 28%ක් සහ ගුරුවරුන් 80%ක් ද, ඌව පළාතේ සිසුන් 30%ක් සහ ගුරුවරුන් 80%ක් ද පැමිණ ඇති බවයි.\nබස්නාහිර පළාතේ සහ හුදකලා කරන ලද පොලිස් වසම් තුළ පිහිටි පාසල් මෙන් ම, නැගෙනහිර පාසල් 16ක්, උතුරුමැද පාසල් 14ක්, වයඹ පාසල් 48ක්, මධ්‍යම පාසල් 14ක්, සබරගමුව පාසල් 12ක් සහ දකුණු පළාතේ පාසල් 01ක්  ඇතැම් පාසල් සෞඛ්‍ය නිර්දේශ නොලැබීම හේතුවෙන් අද (23) ආරම්භ වුණේ නැහැ.",
       "URL": "https://www.hirunews.lk/255423/අද-ඇරඹුණු-පාසල්වල-ගුරු-සිසු-පැමිණීම-සතුටුදායකයි-අධ්‍යාපන-ලේකම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2316"
}