{
       "Source": "hirunews",
       "Timestamp": "Wednesday, 27 June 2018 - 12:25",
       "Headline": "යතුරුපැදියක් බස් රථයක ගැටී මව සහ පුතු රෝහලේ (ඡායාරූප)",
       "News Content": "වැල්ලවාය මොණරාගල මාර්ගයේ වරුණගම ප්‍රදේශයේදී යතුරු පැදියක් ලංගම බස් රථයක ගැටී සිදු වූ රිය අනතුරකින් යතුරු පැදියේ ගමන් කළ මවක් සහ කුඩා දරුවෙකු බරපතල තුවාල ලබා මොණරාගල මහ රෝහලට ඇතුලත් කර තිබෙනවා.\nමෙලෙස බරපතල තුවලා ලබා ඇත්තේ වැල්ලවාය වීරසේකරගම ප්‍රදේශයේ පදිංචි 38 හැවිරිදි කාන්තාවක් සහ වයස අවුරුදු 5 ක් වූ ඇගේ පුත්‍රයයි.\nවැල්ලවාය සිට මොණරාගල දෙසට ධාවනය වූ බස් රථය එම දෙසටම ධාවනය වූ යතුරු පැදියේ ගැටී අනතුර සිදු වී ඇති බවයි පොලිසිය පැවසුවේ.\nඅනතුර සිදු කල බස් රථයේ රියදුරු පොලිසිය විසින් අත්අඩංගුවට ගෙන ඇති අතර වැල්ලවාය පොලිසිය අනතුර සම්බන්ධයෙන් වැඩිදුර විමර්ශන සිදුකරනවා.\n(ඡායාරූප - ජයන්ත වීරසේකර)",
       "URL": "https://www.hirunews.lk/194007/යතුරුපැදියක්-බස්-රථයක-ගැටී-මව-සහ-පුතු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3876"
}