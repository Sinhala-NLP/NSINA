{
       "Source": "hirunews",
       "Timestamp": "Monday, 17 October 2016 - 14:15",
       "Headline": "Update- වරාය නගරයට එරෙහි ධීවර විරෝධතාව තවදුරටත්",
       "News Content": "කොළඹ වරාය නගර ව්‍යාපෘතිය සඳහා මුහුදු වැලි ඉවත් කිරීමට විරෝධය පළ කරමින් මීගමුව ප්‍රදේශවාසීන් පිරිසක් කොළඹ - හලාවත ප්‍රධාන මාර්ගය තෙල්වත්ත සහ ගල්කන්ද යන  මංසන්ධිවලින් අවහිර කරමින් තවදුරටත් විරෝධතාවයේ නිරත වනවා.\nමේ නිසා එම මාර්ගයේ ගමනාගමන කටයුතුවලටද බාධා එල්ලවී ඇති බවයි එම ස්ථානයේ සිටින අප වාර්තාකරු කියා සිටියේ.\nඊට අමතරව හලාවත - කොළඹ දුම්රිය මාර්ගය ද විරෝධතාකරුවන් ගල්කන්ද දුම්රිය හරස් මාර්ගයේදී අවහිර කළා.\nමේ නිසා එම මාර්ගයේ දුම්රිය ගමනාගමනයට ද බාධා පැමිණුනා.\nමේ අතර, වරාය නගර ව්‍යාපෘතියට අදාලව තිරණ ගැනීමේදී කටකතා, සටන්පාඨ හෝ උද්වේග මත නොව සබුද්ධික,විද්‍යාත්මක, සාධක මත පමණක් තීරණ ගන්නා බව මහ නගර හා බස්නාහිර සංවර්ධන අමාත්‍ය පාඨලි චම්පික රණවක පවසනවා.\nමිගමුව ප්‍රදේශයේ අද පැවති ධිවර විරෝධය සම්බන්ධයෙන් කරුණු දැක්විම සඳහා රජයේ ප්‍රවෘත්ති දෙපාර්තමෙන්තුවේ අද පස්වරුවේ පැවති මාධ්‍ය\nහමුවකට එක්වෙමිනුයි අමාත්‍යවරයා මේ බව ප්‍රකාශ කළේ.\nමුහුදු වැලි ඉවත් කිරීම නිසා ධීවර කටයුතුවලට බාධා එල්ලවී ඇති බව පවසමින් ප්‍රදේශවාසීන් පිරිසක් අද පෙරවරුවේ  මීගමුව - වැල්ලවීදිය ශාන්ත සෙබස්තියන් දේවස්ථානය ඉදිරිපිටින් විරෝධතා පා ගමනක් ආරම්භ කළා.\nපා ගමනෙන් ඔවුන් මීගමුව නගර සභාව පිහිටි තෙල්වත්ත මංසන්ධියට පැමිණ මාර්ගය හරස් කර විරෝධතාවයේ නිරත වුණා.\nUpdate- Monday, October 17, 2016 6.57\n-------------------------------------------------------------\nකොළඹ වරාය නගර ව්‍යාපෘතිය සඳහා මුහුදු වැලි ඉවත් කිරීමට විරෝධය පළ කරමින් මීගමුව ප්‍රදේශවාසීන් පිරිසක් කොළඹ - හලාවත ප්‍රධාන මාර්ගය තෙල්වත්ත මංසන්ධියෙන් අවහිර කරමින් මේ වනවිට විරෝධතාවක නිරතවනවා.\nමේ නිසා එම මාර්ගයේ ගමනාගමන කටයුතුවලටද බාධා එල්ලවී ඇති බවයි  එම ස්ථානයේ සිටින අප වාර්තාකරු කියා සිටියේ.\nමුහුදු වැලි ඉවත් කිරීම නිසා ධීවර කටයුතුවලට බාධා එල්ලවී ඇති බව පවසමින් ප්‍රදේශවාසීන් පිරිසක් අද පෙරවරුවේ  මීගමුව - වැල්ලවීදිය ශාන්ත සෙබස්තියන් දේවස්ථානය ඉදිරිපිටින් විරෝධතා පා ගමනක් ආරම්භ කළා.\nපා ගමනෙන් ඔවුන් මීගමුව නගර සභාව පිහිටි තෙල්වත්ත මංසන්ධියට පැමිණ මාර්ගය හරස් කරමින් මේ වනවිට විරෝධතාවයේ නිරතවනවා.",
       "URL": "https://www.hirunews.lk/145428/update-වරාය-නගරයට-එරෙහි-ධීවර-විරෝධතාව-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4833"
}