{
       "Source": "hirunews",
       "Timestamp": "Saturday, 12 November 2016 - 16:12",
       "Headline": "ග්‍රෙගරි වැව පිළිසකර කිරීමට විශේෂ වැඩපිළිවෙලක්",
       "News Content": "නුවරඑළියේ ග්‍රෙගරි වැව පිළිසකර කිරීමට විශේෂ වැඩපිළිවෙලක් ආරම්භ කර තිබෙනවා.\nනුවරඑළිය මහනගර සභාවේ මැදිහත්වීමෙන් එම කටයුතු අද ආරම්භ කෙරුණු බවයි හිරු වාර්තාකරු සදහන් කළේ.\nසංචාරකයින් විසින් බැහැර කරන කැලිකසල හේතුවෙන් වැව දැඩි ලෙස අපවිත්‍රව තිබූ අතර, වැව පිලිසකර කිරීමේ කටයුතු සදහා යුද හමුදාවේ ද සහය ලබාගෙන තිබෙනවා.\nඉදිරියේදී වැව අපවිත්‍රවීම වැළැක්වීම සදහා විශේෂ වැඩපිළිවෙලක් සකස් කිරීමට නුවරඑළිය මහනගර සභාව පියවර ගෙන ඇතැයි සදහන්.\nඉංග්‍රීසින් මෙරට පාලන සමයේ එවකට ආණ්ඩුකාරවයෙකු වූ ශ්‍රීමත් විලියම් ග්‍රෙගරි 1874 වර්ෂයේදී ග්‍රෙගරි වැව ඉදිකරනු ලැබුවා.",
       "URL": "https://www.hirunews.lk/147413/ග්‍රෙගරි-වැව-පිළිසකර-කිරීමට-විශේෂ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=4798"
}