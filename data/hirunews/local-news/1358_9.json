{
       "Source": "hirunews",
       "Timestamp": "Sunday, 13 February 2022 - 17:29",
       "Headline": "තරග ජය උණුසුම් අඩියක - තියුණු තරගයකින් අනතුරුව කැන්ගරුවන්ට විශිෂ්ට ජයක්",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රෙලියා කණ්ඩායම අතර අද (12) සිඩ්නි හි පැවැත්වෙන දෙවැනි පන්දුවාර 20-20 තරගාවලියේ දී කණ්ඩායම් දෙකම ලකුණු ලබා ගැනීමේ සම තත්ත්වයට පත් වුණා.\nඑහිදී පළමුවෙන් කාසිය වාසිය දිනා ගත් ශ්‍රී ලංකා කණ්ඩායම පන්දු යැවීමට තීරණය කළා.\nඑම අවස්ථාවේ දී ආරාධනය පිළිගත් ඔස්ට්‍රෙලියා කණ්ඩායම කඩුළු 06කට පන්දුවාර 20 අවසානයේ ලබාගත් ලකුණු සංඛ්‍යාව 164ක්.\nජයග්‍රාහී ලකුණු 165ක ඉලක්කයක් හඹා ගිය ශ්‍රී ලංකා කණ්ඩායම පන්දුවාර 20 අවසානයේ කඩුළු 08ක් දැවී ලබාගත්තේ ද ලකුණු 164ක් වීම හේතුවෙන් තරගයේ ජය තවදුරටත් තීරණාත්මක තලයක පවතිනවා.\nවැඩි විස්තර;\nශ්‍රී ලංකාව සහ ඔස්ට්‍රෙලියාව අතර අද (13) පැවැති පන්දුවාර 20 - 20 දෙවන තරගය කණ්ඩායම් දෙකෙහිම ලකුණු සම තත්ත්වයට පත්වීම හේතුවෙන් සුපිරි පන්දුවාරය ක්‍රීඩා කිරීමට සිදු වුණා.\nඑහිදී ශ්‍රී ලංකා කණ්ඩායම වෙනුවෙන් නායක දසුන් ශානක සහ දිනේෂ් චන්දිමාල් පිටියට පිවිසි අතර ශ්‍රී ලංකා කණ්ඩායම සුපිරි පන්දුවාරයේ දී රැස්කළේ ලකුණු 5ක් පමණයි.\nනමුත් ජයග්‍රහණයට අවශ්‍ය ලකුණු 6 පන්දු 3ක් තුළ දී ලබාගැනීමට ඔස්ට්‍රෙලියාව සමත් වුණා.\nමේ අනුව තරග 5කින් සමන්විත පන්දුවාර විස්සයි විස්ස තරගාවලිය 2-0ක් ලෙස ඔස්ට්‍රෙලියානු කණ්ඩායම පෙරමුණ ගෙන සිටිනවා.",
       "URL": "https://www.hirunews.lk/296928/තරග-ජය-උණුසුම්-අඩියක-තියුණු-තරගයකින්-අනතුරුව-කැන්ගරුවන්ට-විශිෂ්ට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1358"
}