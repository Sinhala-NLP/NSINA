{
       "Source": "hirunews",
       "Timestamp": "Saturday, 29 August 2020 - 19:37",
       "Headline": "බස් නැවතුම්පොලේදී දැරියක් අපයෝජනය කළ පුද්ගලයෙකු අනුරාධපුරයේදී අත්අඩංගුවට (වීඩියෝ)",
       "News Content": "හදවත් රෝගයක් සඳහා ප්‍රතිකාර ලබා ගැනීමට ගොස් ආපසු පැමිණීමට බස් රථ නොමැතිව බස් නැවතුම්පොලෙහි තම මව සහ පියා සමග නිදා සිටි වයස අවුරුදු 2 ක කුඩා දැරියක් අපයෝජනයට ලක් කිරීමේ සිද්ධියක් අනුරාධපුරයෙන් වාර්තා වුණා.\nදැරිය තම මව සහ පියා සමග මුලතිව් - පුදුකුඩුඉරිප්පු ප්‍රදේශයේ සිට අනුරාධපුර රෝහලට පැමිණ ඇති අතර, සායනයට සහභාගි වී යළි නිවසට යාමට බස් රථයක් නොමැතිව රැදී සිටියදීයි මෙම සිද්ධියට මුහුණදී ඇත්තේ.\nඅනුරාධපුර පොලීසියේ අප කළ විමසීමකදී සඳහන් කළේ සැකකරු මේ වනවිට අත්අඩංගුවට ගෙන ඇති බවයි.\nමේ අතර, 80 හැවිරිදි කාන්තාවක් දූෂණය කිරීමේ සිද්ධියක් මහියංගනය - වේවත්ත ප්‍රදේශයෙන් වාර්තා වනවා.\nඊට අදාළව 45 හැවිරිදි පුද්ගලයෙකු අත්අඩංගුවට ගෙන ඇති බවයි පොලීසිය සඳහන් කළේ.\nඑසේම, මාදම්පේ ප්‍රදේශයේ වයස අවුරුදු 15ක පාසල් දැරියක් ලිංගික අපයෝජනයට ලක් කිරීමේ චෝදනාව මත අත්අඩංගුවට ගත් එම දැරියගේ ඥාති පුද්ගලයෙකු ඇප මත මුදා හැර තිබෙනවා.\nසිද්ධියට අදාළව දැරියගේ මව සහ මිත්තණිය ද අත්අඩංගුවට ගෙන තිබුණේ මෙම අපයෝජනය පිළිබඳව දැරිය ඔවුන්ට දැනුවත් කළ ද, කිසිදු ක්‍රියාමාර්ගයක් නොගැනීම සම්බන්ධයෙන්.\nමේ අතර, වයස අවුරුදු 2 ක දැරියක මාන්කුලම බස් නැවතුම්පොලේදී අපයෝජනයට ලක් කිරීමේ සිද්ධියක් සම්බන්ධයෙන් ද සැකකරුවෙකු අත්අඩංගුවට ගෙන තිබෙනවා.",
       "URL": "https://www.hirunews.lk/248931/බස්-නැවතුම්පොලේදී-දැරියක්-අපයෝජනය-කළ-පුද්ගලයෙකු-අනුරාධපුරයේදී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2490"
}