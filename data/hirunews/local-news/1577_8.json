{
       "Source": "hirunews",
       "Timestamp": "Sunday, 07 November 2021 - 20:51",
       "Headline": "වෙළෙඳපොළේ එළවළු මිල ශීඝ්‍ර ලෙස ඉහළට (වීඩියෝ)",
       "News Content": "වෙළෙඳපොළේ එළවළු මිල ශීඝ්‍ර ලෙස ඉහළ ගොස් තිබෙනවා.\nආර්ථික මධ්‍යස්ථාන වෙත ලැබෙන එළවළු ප්‍රමාණය වෙනත් දිනවලට සාපේක්ෂව අඩුවීම හේතුවෙන් මිල ඉහළ ගොස් ඇති බවයි වෙළෙඳුන් පවසන්නේ.\nසීනි, සහල්, කිරිපිටි, ගෑස් ,ඇතුළු අත්‍යවශ්‍ය භාණ්ඩ රැසක මිල ඉහළ යාමත් සමඟ මේ දිනවල පාරිභෝගික ජනතාව පත්ව සිටින්නේ දැඩි පීඩාවකයි.\nඑවන් පසුබිමක වෙළෙඳපොළේ එළවළු මිල ගණන්ද ශීඝ්‍ර ලෙස ඉහළ ගොස් ඇති බවට හිරු ප්‍රවෘත්ති වෙත වාර්තා වුණා.\nදඹුල්ල ආර්ථික මධ්‍යස්ථානය වෙත වෙනත් දිනවල එළවළු කිලෝග්‍රෑම් ලක්ෂ 20 ත් 25 ත් අතර ප්‍රමාණයක් ලැබුණත් මේ දිනවල ලැබෙන්නේ කිලෝග්‍රෑම් ලක්ෂ 7 ත් 8 ත් අතර තරම් අඩු ප්‍රමාණයක් .\nදඹුල්ල මෙන්ම මීගොඩ සහ තඹුත්තේගම යන ආර්ථික මධ්‍යස්ථාන වල එළවළු වර්ග කිහිපයක මිල ගණන් සම්බන්ධයෙන් අප විමසීමක් කළා.\nබෝංචි , කැරට් , මාළු පිරිස් , තක්කාලි , වැනි එළවළු වර්ග කිහිපයක තොග මිල පැවතුණේ රුපියල් 200 ත් 350 ත් අතර සීමාවේයි.\nලීක්ස් , ලොකු ලූනු , වම්බටු , අමුමිරිස් , වැනි එළවළු වර්ගද ඉහළ මිල ගණන් යටතේ පැවතියා.",
       "URL": "https://www.hirunews.lk/287313/වෙළෙඳපොළේ-එළවළු-මිල-ශීඝ්‍ර-ලෙස-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1577"
}