{
       "Source": "hirunews",
       "Timestamp": "Thursday, 12 August 2021 - 8:57",
       "Headline": "ගුරු ඉල්ලීම් වෙනුවෙන් අද සත්‍යග්‍රහයක්",
       "News Content": "ගුරු - විදුහල්පති වැටුප් ගැටලුවට විසඳුම් ඉල්ලා ගුරු විදුහල්පති ඇතුළු තවත් වෘත්තීය සමිති කිහිපයක නායකයින් අද කොළඹ දී සත්‍යග්‍රහයක නිරත වනවා.\nලංකා ගුරු සංගමයේ ලේකම් ජෝෂප් ස්ටාලින් කියා සිටියේ ඔන්ලයින් ඉගැන්වීමේ කටයුතුවලින් ඉවත් වීමේ වෘත්තීය ක්‍රියාමාර්ගය අද 31 වන දිනටත් ක්‍රියාත්මක වන බව යි.\nඑමෙන්ම අද පැවැත්වෙන සත්‍යග්‍රහයට ලංකා බැංකු සේවක සංගමය, රජයේ හෙද නිලධාරීන්ගේ සංගමය ඇතුළු වෘත්තීය සමිති රැසක ම නායකයින් සහභාගී වන බව යි ඔහු වැඩිදුරටත් සඳහන් කළේ.\nමේ අතර, ගුරුවරුන්ගේ වැටුප් ගැටලුව සම්බන්ධයෙන් සොයා බලා වාර්තාවක් ඉදිරිපත් කිරීමට පත් කළ කැබිනට් අනුකමිටුව ද අද රැස් වෙනවා.",
       "URL": "https://www.hirunews.lk/279483/ගුරු-ඉල්ලීම්-වෙනුවෙන්-අද-සත්‍යග්‍රහයක්",
       "Category": "Local News",
       "Parent URL": "https://www.hirunews.lk/local-news.php?pageID=1760"
}