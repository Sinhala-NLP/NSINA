{
       "Source": "hirunews",
       "Timestamp": "Sunday, 23 September 2018 - 12:30",
       "Headline": "දික්වැල්ලේ නිවසකට පැමිණ මරණ තර්ජනය කළ සැකකරු සෙවීමට පොලිසිය මහජන සහය පතයි",
       "News Content": "දික්වැල්ල ප්‍රදේශයේ නිවසකට ඇතුලුවී නිවැසියන්ට මරණ තර්ජනය කළ පුද්ගලයෙකු සොයා ගැනීමට පොලිසිය මහජන සහය පතනවා.\nඅප වාර්තාකරු සඳහන් කළේ පසුගිය 19 වනදා අලුයම මෙම පුද්ගලයා නිවසේ දොර කඩා නිවසට ඇතුලුවීමට උත්සාහ කර ඇති බවයි.\nපුද්ගලයන් දෙදෙනෙකු එම ස්ථානයට පැමිණෙන ආකාරය නිවසේ සවිකර තිබු CCTV කැමරාවල පටිගත වී ඇති අතර පසුව එක් පුද්ගලයෙකු එම ස්ථානයෙන් ඉවත්ව යනවා.\nනිවැසියන් අසල්වාසීන්ට සහ පොලිසියට දැනුම්දීම හමුවේ අනෙක් සැකකරු ද පළාගොස් තිබෙනවා.\nමෙම පුද්ගලයා හඳුනන්නේ නම් දැනුම්දෙන ලෙසටයි දික්වැල්ල පොලිසිය ප්‍රකාශ කර ඇත්තේ.",
       "URL": "https://www.hirunews.lk/200527/දික්වැල්ලේ-නිවසකට-පැමිණ-මරණ-තර්ජනය-කළ-සැකකරු-සෙවීමට-පොලිසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=3735"
}