{
       "Source": "hirunews",
       "Timestamp": "Thursday, 12 May 2016 - 16:25",
       "Headline": "අස්ගිරි මහානායක සහ අනුනායක නාහිමිවරුන්ගේ අක්තපත්‍ර ප්‍රදානය ලබන 17 වනදා",
       "News Content": "අස්ගිරි පාර්ශවයේ මහානායක හා අනුනායක හිමිවරුන් සඳහා අක්තපත්‍ර ප්‍රදානය කිරීම ලබන 17 වනදා සිදුකිරීමට තීරණය කර තිබෙනවා.\nඅස්ගිරි පාර්ශවයේ මහා නාහිමියන් ලෙස තේරී පත් වූ අතිපූජ්‍ය වරකාගොඩ ශ්‍රී ඥානරතන නාහිමියන් වෙත සහ අනුනායක පදවියට පත් දර්ශනපති පූජ්‍ය ආනමඩුවේ ධම්මදස්සි නාහිමියන්ට මෙහිදී අක්තපත්‍ර පිරිනැමෙනු ඇති.\nඑය ජනාධිපති මෛත්‍රීපාල සිරිසේනගේ ප්‍රධානත්වයෙන් සිදුවන බවයි ශ්‍රී දළඳා මාලිගාවේ අද පැවති මාධ්‍ය හමුවකට එක්වෙමින් අස්ගිරි පාර්ශවයේ ලේඛාධිකාරි පූජ්‍ය මැදගම ධම්මානන්ද හිමියන් කියා සිටියේ.",
       "URL": "https://www.hirunews.lk/133055/අස්ගිරි-මහානායක-සහ-අනුනායක-නාහිමිවරුන්ගේ-අක්තපත්‍ර-ප්‍රදානය-ලබන-17-වනදා",
       "Category": "Local News",
       "Parent URL": "https://www.hirunews.lk/local-news.php?pageID=5049"
}