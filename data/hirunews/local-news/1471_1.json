{
       "Source": "hirunews",
       "Timestamp": "Saturday, 25 December 2021 - 14:42",
       "Headline": "මහරගම දෙමහල් ගොඩනැගිල්ලක ගින්නක් (වීඩියෝ)",
       "News Content": "මහරගම - දෙහිවල පාරේ පිහිටා ඇති දෙමහල් ගොඩනැගිල්ලක පහත මාලයෙහි අද (25) දහවල් ගින්නක් හටගෙන තිබෙනවා.\nඑම ගින්න ඇති වී තිබෙන්නේ, මෙරටට විදුලි උපකරණ ආනයනය කර, බෙදා හරිනු ලබන අලෙවි මධ්‍යස්ථානයක බවයි අප ප්‍රාදේශීය වාර්තාකරු සඳහන් කළේ.\nගින්නට හේතුව මෙතෙක් අනාවරණය වී නොමැති අතර, සිද්ධියෙන් කිසිදු ජීවිත හානියක් සිදු වී නැහැ.\nනමුත් ගින්නෙන් සිදු ව ඇති දේපල හානිය රුපියල් පනස් ලක්ෂයකට අධික බවයි වාර්තා වන්නේ.\nමෙම ගින්න නිවීමට දෙහිවල - ගල්කිස්ස මහ නගර සභාවේ ගිනි නිවීමේ රථ 03ක් සහ ගිනි නිවීමේ නිලධාරින් 09 දෙනෙකු එක්ව තිබෙනවා.\nකෙසේවෙතත් මේ වනවිට ගින්න සම්පූර්ණයෙන්ම නිවා දමා ඇති අතර, ගින්නට හේතුව කිසියම් කඩාකප්පල්කාරී හෝ වෙන යම් කාර්මික දෝෂයක් දැයි සොයා මහරගම පොලිසිය විසින් වැඩිදුර විමර්ශන කටයුතු සිදු කරනු ලබනවා.",
       "URL": "https://www.hirunews.lk/292097/මහරගම-දෙමහල්-ගොඩනැගිල්ලක-ගින්නක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1471"
}