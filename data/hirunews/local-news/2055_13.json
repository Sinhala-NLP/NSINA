{
       "Source": "hirunews",
       "Timestamp": "Monday, 29 March 2021 - 12:05",
       "Headline": "එවර් ගිවන් මුදා ගැනීමත් සමඟ ලෝක වෙළඳපොලේ තෙල් මිලේ වෙනසක්",
       "News Content": "පසුගිය  අඟහරුවාදා සිට සූවස් ඇළේ  සිරවී තිබූ එවර් ගිවන් නෞකාව මුදා ගත් බව ප්‍රකාශ වීමත් සමඟ ලෝක වෙළඳපොලේ බොර තෙල් මිල ඩොලරයකින් පහළ ගියා.\nඒ, අනුව බ්‍රෙන්ට් තෙල් බැරලයක නව මිල සටහන් වුණේ අමෙරිකානු ඩොලර් 63.67ක් වශයෙන්.\nසූවස් ඇළේ මෙම නෞකාව සිරවී තිබීම හේතුවෙන් ලෝක වෙළඳපොළට දෛනිකව අමෙරිකානු ඩොලර් බිලියනකට ආසන්න අලාභයක් විඳින්නට සිදුවුණා.\nමේ අතර සූවස් ඇළේ යාත්‍රා කටයුතු අඩාල වීම නිසා නැව් 369ක් පමණ මුහුදු මාර්ග ඔස්සේ නවතා තිබුණා.\nඑලෙස නැවත තිබූ ඇතැම් නෞකා සත්ත්වයින් දහස් ගණනක් රැගෙන යන නෞකාවන අතර, මියයාමේ අවදානමක් මතුව සිටි එම සත්වයින්ගේ අවදානම නෞකාව මුදාගැනීමත් සමඟ යම්තාක් දුරට පහව ගොස් තිබෙනවා.",
       "URL": "https://www.hirunews.lk/266876/එවර්-ගිවන්-මුදා-ගැනීමත්-සමඟ-ලෝක-වෙළඳපොලේ-තෙල්-මිලේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=2055"
}