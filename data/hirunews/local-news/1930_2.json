{
       "Source": "hirunews",
       "Timestamp": "Tuesday, 25 May 2021 - 14:20",
       "Headline": "දේශීය මල්වගාකරුවන්ගෙන් රජයට චෝදනාවක් (වීඩියෝ)",
       "News Content": "රසායනික පොහොර ආනයනය නතර කිරීමට රජය ගත් තීරණයත් සමග තමන් පොහොර හිඟයහකට මුහුණ පා ඇති බවට ගොවීන් චෝදනා කරනවා.\nරජයේ මෙම හදිසි තිරණය හේතුවෙන් තමන්ද දැඩි අසීරුතාවකට පත්ව ඇති බව දේශීය මල්වගාකරුවන් පවසනවා.\nරසායනික පොහොර නොමැති වීමෙන් දිවයිනේ ප්‍රදේශ රැසක ගොවීන් මේ වන විට මුහුණ දී සිටින්නේ දැඩි ගැටලුවකටයි.\nමේ සූරියවැව යාය 550 ප්‍රදේශයේ අක්කර 700ක පමණ සිදුකර ඇති වී වගාවයි.\nරසායනික පොහොර නිසි වෙලාවට නොලැබීම හේතුවෙන් ප්‍රදේශයේ ගොයම් පැළ කහ පැහැ ගැන්වී ඇති බවට ගොවීන් මැසිවිලි නගනවා.\nගොවීන් වැඩිදුරටත් පවසන්නේ මිලදීගැනීමට ප්‍ර දේශයේ වෙළෙඳසැල්වල ප්‍රමාණවත්ව පොහොර තිබුණද වෙළෙඳුන් ඒවා සඟවා තබා ගනිමින් වැඩි මිලට අලෙවි කරන බවයි.\nදියතලාව පහලකඳුරුගමුව ගම්මානයේ පවුල් 250කගේ පමණ ප්‍රධාන ජීවනෝපායමාර්ගය වන්නේ මල්ව ගාවයි.\nනමුත් රසායනික පොහොර ආනයනය නතර කිරීමට රජය ගත් තීරණයත් සමඟ වගා කටයුතු කරගත නොහැකිව තමන්ද දැඩි දුෂ්කරතාවට පත්ව සිටින බව දියතලාව මල්වගාකරුවන් පවසනවා.\nඑමෙන්ම මේ වන විට වගාබිම්වල අස්වනු නෙලන කාලය පැමිණ ඇතත් කොවිඩ් වසංගතයත් සමඟ ආගමික ස්ථාන වසාතැබෙන බැවින් හා මංගල සහ අවමංගල්‍ය උත්සව නොපැවැත්වෙන බැවින් තම අස්වැන්න විකුණාගත නොහැකිව මොවුන් පත්ව ඇත්තේ දැඩි අසීරුතාවටයි.",
       "URL": "https://www.hirunews.lk/272396/දේශීය-මල්වගාකරුවන්ගෙන්-රජයට-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1930"
}