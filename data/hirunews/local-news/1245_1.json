{
       "Source": "hirunews",
       "Timestamp": "Thursday, 07 April 2022 - 13:59",
       "Headline": "දඹුල්ල මහ නගර සභාවට විශේෂ ආරක්ෂාවක්",
       "News Content": "දඹුල්ල මහ නගර සභාවේ මාසික මහ සභා රැස්වීම අද විශේෂ පොලිස් ආරක්ෂාවක් මධ්‍යයේ පවත්වා තිබෙනවා.\nප්‍රදේශයේ හිරු වාර්තාකරු ප්‍රකාශ කළේ, සංවිධානාත්මක පිරිසක් පැමිණ විරෝධතාවක් සිදු කිරීමට සූදානම් වන බවට ලද තොරතුරක් මත මහනගර සභා පරිශ්‍රයට සහ සභා ගර්භයෙන් පිටත පොලිස් ආරක්ෂාව යොදවා තිබූ බවයි.\nඑහි දී සභාව ආරම්භයට පෙර නිදහස් පක්ෂ ප්‍රාදේශීය සභා මන්ත්‍රීවරයෙකු සහ ආණ්ඩු පක්ෂ මන්ත්‍රීවරුන් අතර බහින්බස්වීමක් ද සිදුව තිබෙනවා.\nකෙසේ වෙතත්, අනතුරුව පැය දෙකක පමණ කාලයක් පොලිස් ආරක්ෂාව මධ්‍යයේ දඹුල්ල මහ නගර සභාවේ මාසික සභා රැස්වීම පැවැත්වූ බවයි අප වාර්තාකරු වැඩිදුරටත් කියා සිටියේ.",
       "URL": "https://www.hirunews.lk/301412/දඹුල්ල-මහ-නගර-සභාවට-විශේෂ-ආරක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=1245"
}