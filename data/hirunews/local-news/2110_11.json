{
       "Source": "hirunews",
       "Timestamp": "Thursday, 04 March 2021 - 16:17",
       "Headline": "නාරම්මලදී තියුණු ආයුධයකින් පහරදී පුද්ගලයෙකු ඝාතනය කෙරේ (වීඩියෝ)",
       "News Content": "නාරම්මල - පහමුනේ ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nමියගොස් ඇත්තේ 37 හැවිරිදි පහමුනේ - කූරිකොටුව ප්‍රදේශයේ පදිංචිකරුවෙක්.\nසැකකරු මෝටර් රථයකින් පැමිණ යතුරුපැදියකින් ගමන් කරමින් සිටි මියගිය පුද්ගලයා අනතුරට ලක්කර පසුව තියුණු ආයුධයකින් පහරදී ඇති බව පොලීසිය සඳහන් කළා.\nසැකකරු අනතුරුව, නාරම්මල පොලීසියට භාරවී තිබෙනවා. එහිදී ඔහු පොලීසියට ප්‍රකාශ කර ඇත්තේ ඝාතනය කළ පුද්ගලයා තම බිරිඳගේ අසභ්‍ය ඡායාරූප ජංගම දුරකථනයට යොමුකරමින් අවස්ථා කිහිපයකදී තමන්ට අපහාස කළ බවයි.",
       "URL": "https://www.hirunews.lk/264342/නාරම්මලදී-තියුණු-ආයුධයකින්-පහරදී-පුද්ගලයෙකු-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2110"
}