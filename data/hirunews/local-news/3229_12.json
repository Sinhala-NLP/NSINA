{
       "Source": "hirunews",
       "Timestamp": "Thursday, 25 July 2019 - 17:18",
       "Headline": "රාජ්‍ය අමාත්‍ය රන්ජන් රාමනායක මහා සංඝරත්නය සම්බන්ධයෙන් දක්වා ඇති වීඩියෝ විමර්ශනයට ත්‍රිපුද්ගල කමිටුවක්",
       "News Content": "රාජ්‍ය අමාත්‍ය රන්ජන් රාමනායක මහා සංඝරත්නය සම්බන්ධයෙන් දක්වා ඇති අදහස් හා ඊට සම්බන්ධව සමාජ මාධ්‍ය ජාල ඔස්සේ පළ කර ඇති වීඩියෝ පිළිබඳව විමර්ශනය කරලීම සඳහා අග්‍රාමාත්‍ය රනිල් වික්‍රමසිංහ විසින් ත්‍රිපුද්ගල කමිටුවක් පත් කර තිබෙනවා.\nඑහි සභාපතීත්වය විදේශ කටයුතු අමාත්‍ය, ජනාධිපති නීතිඥ තිලක් මාරපන විසින් දරනු ඇති.\nකමිටුවේ සෙසු සාමාජිකයන් ලෙස අමාත්‍යවරුන් වන රංජිත් මද්දුම බණ්ඩාර සහ මලික් සමරවික්‍රම පත් කර තිබෙනවා.\nඅදාළ වීඩියෝව පිළිබඳව විධිමත් විමර්ශනයක් සිදුකොට ඒ පිළිබඳව ගත යුතු ඉදිරි ක්‍රියාමාර්ග සම්බන්ධයෙන් යෝජනා සහ නිර්දේශ ඉදිරිපත් කිරීම මෙම ත්‍රිපුද්ගල කමිටුවේ වගකීමයි.",
       "URL": "https://www.hirunews.lk/221011/රාජ්‍ය-අමාත්‍ය-රන්ජන්-රාමනායක-මහා-සංඝරත්නය-සම්බන්ධයෙන්-දක්වා-ඇති-වීඩියෝ-විමර්ශනයට-ත්‍රිපුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=3229"
}