{
       "Source": "hirunews",
       "Timestamp": "Wednesday, 11 May 2016 - 19:07",
       "Headline": "නොමිලේ දුන් සිමෙන්තිවලට 500 ක් ගත් සම්බන්ධීකරණ නිලධාරියා",
       "News Content": "අඩු ආදායම්ලාභීන්ට නිවාස ඉදිකිරීම සඳහා නොමිලේ ලබාදෙන සිමෙන්ති වෙනුවෙන් රුපියල් 500 ක මුදලක් ලබාගැනීමේ සිද්ධියක් පිළිබඳව දඹුල්ල - දඹුළුගම ප්‍රදේශයෙන් හිරු ප්‍රවෘත්ති අංශයට තොරතුරු වාර්තාවුණා.\nනොමිලේ සිමෙන්ති බෙදාහැරීමේ කටයුතු සංවිධාන කර ඇත්තේ නිවාස සංවර්ධන අධිකාරියයි.\nඊයේ පැවති මෙම සිමෙන්ති බෙදාදීමේ අවස්ථාවට මාතලේ දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී රංජිත් අලූවිහාරේද එක්ව සිටියා.\nසමාජසේවා ව්‍යාපෘති වෙනුවෙන් ඔහු විසින් පවත්වාගෙන යන එක්සත් දිරිය ලක් වනිතා නම් සංවිධානයක දිස්ත්‍රික් සම්බන්ධිකරණ නිලධාරියායි මෙලෙස ජනතාවගෙන් මුදල් ලබාගෙන ඇත්තේ.\nඔහු ඒ වෙනුවෙන් රිසිට් පතක්ද නිකුත් කර තිබෙනවා. මන්ත්‍රීවරයා ප්‍රකාශ කළේ තමන් උත්සව අවස්ථාවට යන තුරු ඒ පිළිබඳව කිසිවක් නොදැන සිටි බවයි.",
       "URL": "https://www.hirunews.lk/132996/නොමිලේ-දුන්-සිමෙන්තිවලට-500-ක්-ගත්-සම්බන්ධීකරණ-නිලධාරියා",
       "Category": "Local News",
       "Parent URL": "https://www.hirunews.lk/local-news.php?pageID=5050"
}