{
       "Source": "hirunews",
       "Timestamp": "Wednesday, 28 July 2021 - 15:11",
       "Headline": "මාස 6ක් තුල සුරාබදු දෙපාර්තමේන්තුවෙන් වැටලීම් 19,000ක්",
       "News Content": "මේ වසරේ ජනවාරි පළමුවනදා සිට ජුනි 30 වනදා දක්වා දිවයින පුරා වැටලීම් 19,641ක් සිදුකළ බව සුරාබදු දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ නීතිවිරෝධී ලෙස නිෂ්පාදිත ස්ප්‍රිතු සන්තකයේ තබා ගැනීම, ප්‍රවාහනය සහ විකිණීම සම්බන්ධයෙන් වැටලීම් 9932ක් එම කාලසීමාව තුල සිදුකර ඇති බවයි.\nඑමෙන්ම, නීතිවිරෝධී ලෙස මත්පැන් නිෂ්පාදන 993 ක්, නීතිවිරෝධී මත්පැන් සන්තකයේ තබා ගැනීම සහ විකිණීමේ සිද්ධීන් 399 ක් ද ඊට ඇතුළත්.\nඅදාළ වැටලීම් වලදී පුද්ගලයින් 19,641 දෙනෙකු අත්අඩංගුවට ගෙන ඇති අතර ඉන් 2602ක් කාන්තාවන් බවයි සුරාබදු දෙපාර්තමේන්තුව නිකුත් කළ නිවේදනයේ දැක්වෙන්නේ.\nඑමෙන්ම අධිකරණ ක්‍රියාමාර්ග මගින් ඔවුන්ගෙන් රුපියල් මිලියන 61ක් දඩ මුදල් ලෙස අයකරගෙන තිබෙනවා.",
       "URL": "https://www.hirunews.lk/278241/මාස-6ක්-තුල-සුරාබදු-දෙපාර්තමේන්තුවෙන්-වැටලීම්-19000ක්",
       "Category": "Local News",
       "Parent URL": "https://www.hirunews.lk/local-news.php?pageID=1790"
}