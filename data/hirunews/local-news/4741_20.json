{
       "Source": "hirunews",
       "Timestamp": "Friday, 23 December 2016 - 9:07",
       "Headline": "අධිබල විදුලි ධාරාවකින් නුවරඑළිය - ගාමිණී පුර නිවාස රැසක විදුලි උපකරණවලට හානි",
       "News Content": "නුවරඑලිය - හැටන් - ගාමිණීපුර ප්‍රදේශයේ නිවාස රැසකට අධිබලැති විදුලි ධාරාවක් ගලා ඒමෙන් නිවෙස්වල සවිකර තිබූ විදුලි උපකරණ රැසකට හානි සිදුවී ඇති බව ප්‍රදේශවාසීන් පවසනවා.\nඊයේ පස්වරුවේ මෙම තත්ත්වය ඇතිවූ බවටයි ප්‍රදේශවාසීන් හිරු ප්‍රවෘත්ති අංශයට සඳහන් කළේ.\nමේ පිළිබඳව හිරු ප්‍රවෘත්ති අංශය විදුලිබල හා පුනර්ජනනීය බලශක්ති අමාත්‍යාංශයේ අධ්‍යක්‍ෂ සංවර්ධන හා මාධ්‍ය ප්‍රකාශක සුලක්ෂණ ජයවර්ධනගෙන් කළ විමසීමක් කළා.\nඔහු කියා සිටියේ නිවෙස්වලට විදුලිය සපයා ඇති විදුලි රැහැන් ලොරි රථයක ගැටී ඒවා කැඞීයාමෙන් මෙම තත්ත්වය හටගෙන ඇති බවයි.\nහානි වූ විදුලි උපකරණවලට වන්දි ගෙවීමක්ද සිදුකරන බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/150384/අධිබල-විදුලි-ධාරාවකින්-නුවරඑළිය-ගාමිණී-පුර-නිවාස-රැසක-උපකරණවලට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4741"
}