{
       "Source": "hirunews",
       "Timestamp": "Tuesday, 18 October 2022 - 19:49",
       "Headline": "ජල සැපයුම් ගාස්තු වැඩි වෙයි",
       "News Content": "නව ජල සම්බන්ධතාවක් ලබාදීම සඳහා අය කෙරෙන ගාස්තුව සියයට 70 කින් ඉහළ දමා තිබෙනවා.\nඒ අනුව රුපියල් 16,000 ක්ව පැවති අඟල් භාගයේ ජල සබඳතාවක් ලබා ගැනීම සඳහා වන ගාස්තුව රුපියල් 27,200 ක් දක්වා ඉහළ දමා ඇති බව ජාතික ජලසම්පාදන හා ජලාපවහන මණ්ඩලය පවසනවා.\nඑසේම අඟල් තුන්කාල ජල සබඳතාවක් ලබා ගැනීමේ නව සංශෝධිත ගාස්තුව රුපියල් 51,000 ක්.\nමීට පෙර ඒ සඳහා අය කරනු ලැබුවේ රුපියල් 30,000 ක මුදලක් බවයි ජලසම්පාදන මණ්ඩලය වැඩිදුරටත් සඳහන් කළේ.\nජල සම්බන්ධතා ගාස්තු ඊයේ දින සිට මෙලෙස සියයට 70 කින් ඉහළ දමා ඇත්තේ ජලනල උපාංග මිල ඉහළ යාම හේතුවෙන්.\nමේ අතර එකවර එම මුදල ගෙවීමට අපහසු පරිභෝගිකයන්ට එය කොටස් වශයෙන් ගෙවීමට අවස්ථාව ලබාදී ඇති බවයි ජල සම්පාදන මණ්ඩලයේ, වානිජ අංශයේ නියෝජ්‍ය සාමාන්‍යාධිකාරි පියල් පද්මනාත කියා සිටියේ.",
       "URL": "https://www.hirunews.lk/318211/ජල-සැපයුම්-ගාස්තු-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=794"
}