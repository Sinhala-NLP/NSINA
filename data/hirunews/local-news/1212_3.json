{
       "Source": "hirunews",
       "Timestamp": "Sunday, 24 April 2022 - 18:03",
       "Headline": "ඉන්දියාවේ තෙල් ආනයන වියදම දෙගුණයක් වෙයි",
       "News Content": "පසුගිය මාර්තු 31 වන දායින් අවසන් වූ මූල්‍ය වර්ෂය තුළ ඉන්දියාවේ බොරතෙල් ආනයන වියදම ඇමරිකානු ඩොලර් බිලියන 119.2 දක්වා දෙගුණයකින් පමණ ඉහළ ගොස් තිබෙනවා.\nපෙර වසරේදී ඒ සදහා වැය වී ඇත්තේ ඩොලර් බිලියන 62.2ක්. ඉන්දීය ඛනිජ තෙල් අමාත්‍යාංශයේ සැලසුම් සහ විශ්ලේෂණ ඒකකය නිකුත් කළ දත්තවලට අනුව පසුගිය මාර්තු මාසයේදී පමණක් ඉන්දියාව බොරතෙල් ආනයනයට ඩොලර් බිලියන 13.7ක් වැය කර තිබෙනවා.\nඒ, ලෝක වෙළදපොළේ බොරතෙල් මිල වසර 14කින් ඉහළම අගය සලකුණු කරද්දියි.\nපසුගිය ජනවාරි මාසයේ ලෝක වෙළදපොළේ බොරතෙල් බැරලයක මිල ඩොලර් 100 ඉක්ම වූ අතර මාර්තුවේදී එය ඩොලර් 140 දක්වා ඉහළ ගියා.\nමේ වන විට එහි අඩුවීමක් දක්නට ලැබුණ ද තෙල් බැරලයක මිල තවදුරටත් සටහන් වන්නේ ඩොලර් 106ක් ලෙසයි.",
       "URL": "https://www.hirunews.lk/302707/ඉන්දියාවේ-තෙල්-ආනයන-වියදම-දෙගුණයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1212"
}