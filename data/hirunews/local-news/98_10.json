{
       "Source": "hirunews",
       "Timestamp": "Monday, 14 August 2023 - 21:17",
       "Headline": "ගුවන්තොටුපොළේ පිටත්වීමේ පර්යන්තයේ තිබූ ස්කෑන් පරීක්ෂණ යන්ත්‍රය ඉවත් කරයි",
       "News Content": "කටුනායක ගුවන්තොටුපොළ පිටත්වීමේ පර්යන්තයේ පිවිසුම් දොර අසළ තිබූ ස්කෑන් පරීක්ෂණ යන්ත්‍රය ඉවත් කිරීමට පියවර ගත් බව ගුවන් තොටුපොළ හා ගුවන්සේවා සමාගම සඳහන් කරනවා.\nඒ විදෙස්ගතවන ගුවන් මගීන්ගේ පහසුව සඳහා බවයි වාර්තා වී ඇත්තේ.\nඑම සමාගම නිවේදනයක් නිකුත් කරමින් පවසන්නේ මෙසේ ඉවත් කිරීමට පියවර ගෙන ඇති ස්කෑන් පරීක්ෂණ යන්ත්‍රය ත්‍රස්ත තර්ජන හේතුවෙන් ස්ථාපිත කර තිබූවක් බවයි.\nස්කෑන් යන්ත්‍ර 03ක් හරහා විදෙස්ගත වන මගීන් පරීක්ෂා කිරීම හරහා විශාල තදබදයක් ඇති වන බවයි එම නිවේදනයේ සඳහන් වන්නේ.\nකෙසේ වෙතත් වැඩිදුරටත් අදහස් දක්වමින් ඔවුන් පවසන්නේ රටේ පවතින සාමකාමී තත්ත්වයත් ගුවන් මගීන්හට විදේශගතවීමේදී සිදුවන අපහසුතාවයත් සැළකිල්ලට ගනිමින් මෙම ස්කෑන් පරීක්ෂණ යන්ත්‍රය ඉවත් කිරීමට පියවර ගත් බවයි.",
       "URL": "https://www.hirunews.lk/344836/ගුවන්තොටුපොළේ-පිටත්වීමේ-පර්යන්තයේ-තිබූ-ස්කෑන්-පරීක්ෂණ-යන්ත්‍රය-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=98"
}