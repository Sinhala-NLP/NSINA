{
       "Source": "hirunews",
       "Timestamp": "Friday, 28 April 2023 - 11:04",
       "Headline": "ෆ්‍රැන්සිස් පාප්වහන්සේ හංගේරියාවේ සංචාරයක",
       "News Content": "තුන්දින සංචාරයක් සඳහා අති උතුම් ශුද්ධෝත්තම ෆ්‍රැන්සිස් පාප්වහන්සේ අද (28) හංගේරියාවට පැමිණීමට නියමිතව තිබෙනවා.\nරුසියාව විසින් යුක්රේනය ආක්‍රමණය කිරීමෙන් පසු කලාපයේ හටගෙන ඇති අර්බුදකාරී තත්වය පිළිබඳව සාකච්ඡා කිරීම එම සංචාරයේ අරමුණ බවයි විදෙස් මාධ්‍ය වාර්තා කළේ.\nහංගේරියාව සහ යුක්රේනය අතර කිලෝමීටර 134ක දේශසීමාවක් පවතින අතර, හංගේරියාව යුක්රේනය අර්බුදය හමුවේ රුසියානු පාර්ශවය නියෝජනය කරනවා.\nමේ හේතුවෙන් කලාපයේ රටවල් අතර පවතින්නේ විරසකයක්.\nඑසේම පාප්වහන්සේ මීට පෙර හංගේරියානු අග්‍රාමාත්‍ය වික්ටර් ඕබන්ගේ සංක්‍රමණික විරෝධී ප්‍රතිපත්තියට විරෝධය පළ කර තිබුණා.",
       "URL": "https://www.hirunews.lk/333670/ෆ්‍රැන්සිස්-පාප්වහන්සේ-හංගේරියාවේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=384"
}