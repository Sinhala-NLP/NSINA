{
       "Source": "hirunews",
       "Timestamp": "Tuesday, 12 April 2022 - 11:08",
       "Headline": "රැප් ගායක ශිරාස් යූනුස් හදිසියේ මිය යයි",
       "News Content": "ශ්‍රී ලංකාවේ පුරෝගාමී රැප් ගායකයෙකු වන ශිරාස් යූනුස් ගාලුමුවදොර පරිශ්‍රයේ ගායනයක් ඉදිරිපත් කිරීමෙන් අනතුරුව හදිසියේ මිය ගොස් තිබෙනවා.\nඔහු වේදිකාවේ ප්‍රකට වී සිටින්නේ ශිරාස් රූඩ් බෝයි යන නමින්.\nගාලු මුවදොර පරිශ්‍රයේ පැවැත්වෙන විරෝධතා උද්ඝෝෂණයේ නිරත පිරිස් වෙනුවෙන් ඔහු ගායනා කර ඇත්තේ, සුප්‍රකට රෙගේ ගායක බොබ් මාලේගේ ස්ටෑන්ඩ්අප් ෆෝ යුවර් රයිට්ස් හෙවත් ඔබේ අයිතීන් වෙනුවෙන් පෙනී සිටින්න යන ගීතය යි.\nගායනයෙන් අනතුරුව හදිසියේ රෝගාතුර වූ ඔහු පසුව මිය ගොස් ඇති අතර, එවැනි මරණයක් සිදු වූ බව කොටුව පොලීසිය තහවුරු කළා.",
       "URL": "https://www.hirunews.lk/301787/රැප්-ගායක-ශිරාස්-යූනුස්-හදිසියේ-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=1235"
}