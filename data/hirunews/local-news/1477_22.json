{
       "Source": "hirunews",
       "Timestamp": "Wednesday, 22 December 2021 - 8:59",
       "Headline": "දක්ෂිණ අධිවේගී මාර්ගයේ අනතුරකින් දෙදෙනෙකු ජිවිතක්ෂයට(වීඩියෝ)",
       "News Content": "දක්ෂිණ අධිවේගී මාර්ගයේ කපුදූව සහ පාලටුව අතර අද(22)දින අලුයම සිදුවූ මාරක රිය අනතුරකින් දෙදෙනෙකු මියගොස් තිබෙනවා.\nමත්තල දෙසට ධාවනය වෙමින් තිබූ ට්‍රක් රථයක් අපරීක්ෂාකාරි ලෙස නවත්වා තිබී ඇති අතර, පිටුපසින් පැමිණි බවුසරයක් එහි ගැටී ඇති බව සඳහන්.\nමෙම අනතුරෙන් ට්‍රක් රථයේ ගමන් ගත් 72 හැවිරිදි එහි සහායකයා සහ 61 හැවිරිදි ගෝනවල ප්‍රදේශයේ පදිංචි බවුසර් රථයේ රියදුරු ජීවිතක්ෂයට පත්ව ඇති බවයි, පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළේ.\nබවුසරයේ සහායකයා බරපතල තත්ත්වයෙන් මාතර රෝහලට ඇතුළත් කර තිබෙනවා.",
       "URL": "https://www.hirunews.lk/291785/දක්ෂිණ-අධිවේගී-මාර්ගයේ-අනතුරකින්-දෙදෙනෙකු-ජිවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1477"
}