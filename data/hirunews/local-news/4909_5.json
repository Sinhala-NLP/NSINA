{
       "Source": "hirunews",
       "Timestamp": "Wednesday, 24 August 2016 - 18:39",
       "Headline": "තාජුඩීන් ඝාතනය වූ දා ජනාධිපති ලේකම් කාර්යාලයෙන් ලැබුණු දුරකථන ඇමතුම් දත්ත ඉවත් කරලා",
       "News Content": "රගර් ක්‍රීඩක වසීම් තාජුඩීන් ඝාතනයට ලක්වූ දින ජනාධිපති ලේකම් කාර්යාලයෙන් නාරාහේන්පිට පොලීසියේ හිටපු ස්ථානාධිපතිවරයා වෙත පැමිණි දුරකථන ඇමතුම්වල දත්ත ඉවත් කර ඇති බව රහස් පොලීසිය අද අධිකරණයට දැනුම්දුන්නා.\nඒ, මෙම සිද්ධියට අදාළ නඩුව කොළඹ අතිරේක මහේස්ත්‍රාත් නිශාන්ත පීරිස් හමුවේ කැඳවූ අවස්ථාවේදියි.\nමෙහිදී විනිසුරුවරයා සිද්ධිය සම්බන්ධයෙන් දැනට අත්අඩංගුවට ගෙන සිටින බස්නාහිර පළාත භාර හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක ලබන මස 7 වනදා දක්වා යළි රක්ෂිත බන්ධනාගාර ගතකිරීමට නියෝග කළා.\nඑමෙන්ම ඝාතනය සම්බන්ධයෙන් අත්අඩංගුවට ගෙන සිටින නාරාහේන්පිට පොලීිසියේ අපරාධ අංශයේ හිටපු ස්ථානාධිපති සුමිත් චම්පික ද එදින දක්වා රක්ෂිත බන්ධනාගාර ගත කිරීමටයි කොළඹ අතිරේක මහේස්ත්‍රාත් නිශාන්ත පීරිස් නියෝග කළේ.",
       "URL": "https://www.hirunews.lk/141399/තාජුඩීන්-ඝාතනය-වූ-දා-ජනාධිපති-ලේකම්-කාර්යාලයෙන්-ලැබුණු-දුරකථන-ඇමතුම්-දත්ත-ඉවත්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=4909"
}