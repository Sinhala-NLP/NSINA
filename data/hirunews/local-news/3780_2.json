{
       "Source": "hirunews",
       "Timestamp": "Sunday, 26 August 2018 - 16:34",
       "Headline": "හක්ක පටස්, තවත් දැවැන්තයෙකුගේ ජීවිතයක් බිලිගනී (ඡායාරූප)",
       "News Content": "අම්පාර, පොතුවිල් ප්‍රදේශයේ හැඩඔය ආසන්නයේ වෙල් යායක ඇතින්නක් මියගොස් ඇති බව අප වාර්තාකරු පවසනවා.\nහක්ක පටස් ආහාරයට ගැනීමෙන් මෙලෙස මියගොස් ඇති ඇතින්න වයස අවුරුදු 30ක් පමණ වනවා.\nහක්ක පටස් දමා මෙම සත්වයා ඝාතනය කළ පුද්ගලයින් සෙවීම සදහා වනජීවි දෙපාර්මේන්තුව සහ පොතුවිල් පොලිසිය පරීක්ෂණ ආරම්භ කර ඇති බව සඳහන්.\n2018 වසරේ මේ දක්වා කාලය තුල අලි මිනිස් ගැටුම හේතුවෙන් ලාහුගල ප්‍රදේශයේ වන අලි 08 දෙනෙකු පමණ මිය ගොස් ඇති අතර මිනිස් ජීවිත දෙකක් ද අහිමිව ඇති බවයි අප වාර්තාකරු වැඩිදුරටත් පැවසුවේ.\nහක්ක පටස් ආහාරයට ගැනීමත් සමඟ එය සත්වයාගේ මුඛය තුල පුපුරා යාම හේතුවෙන් මුඛයට බරපතල තුවාල සිදුව ආහාර ගැනිමට නොහැකිව අලින් මියයන බව අම්පාර වනජීවී පශු වෛද්‍ය නිලධාරීන් පවසනවා.\nඡායාරූප - අම්පාර, වසන්ත චන්ද්‍රපාල",
       "URL": "https://www.hirunews.lk/198446/හක්ක-පටස්-තවත්-දැවැන්තයෙකුගේ-ජීවිතයක්-බිලිගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3780"
}