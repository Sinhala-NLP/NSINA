{
       "Source": "hirunews",
       "Timestamp": "Wednesday, 06 April 2016 - 13:36",
       "Headline": "ෆොන්සේකාගේ ආරක්ෂක නිලධාරියාත්  මහින්දගේ ආරක්ෂාවට",
       "News Content": "හිටපු ජනාධිපති මහින්ද රාජපක්ෂට ලබාදී ඇති වයෝවෘද්ධ ප්‍රභූ ආරක්ෂක නිලධාරීන් අතර අමාත්‍ය සරත් ෆොන්සේකාගේ පුද්ගලික ආරක්ෂක නිලධාරීයාත් සිටින බව ඒකාබද්ධ විපක්ෂය පවසනවා.\nහිටපු ජනාධිපතිවරයාගේ ආරක්ෂක අංශයේ රාජකාරි කළ යුද හමුදා සාමාජිකයින් ඉවත් කර ඒ වෙනුවට ප්‍රභූ ආරක්ෂක කොට්ඨාශයට අයත් පොලිස් නිලධාරින් රාජකාරි සදහා යෙදවීමට පසුගියදා පියවර ගත්තා.\nචාවකච්චේරි ප්‍රදේශයෙන් හමුවූ පුපුරණ ද්‍රව්‍ය සම්බන්ධයෙන් ආරක්ෂක ලේකම්වරයාගේ ප්‍රකාශ වගකීම් රහිත බව එම මාධ්‍ය හමුවකට එක්වූ හිටපු විදේශ කටයුතු අමාත්‍ය  ජී එල් පීරිස් ප්‍රකාශ කළා.\nමේ අතර හිටපු ජනාධිපති මහින්ද  රාජපක්ෂගේ හමුදා ආරක්ෂාව ඉවත් කළ බවට පළවන වාර්තා සම්බන්ධයෙන් අද පාර්ලිමේන්තුවේ උණුසුම් සංවාදයක් ඇතිවුණා.\nඒ පිළිබඳ  පාර්ලිමේන්තු මන්ත්‍රී දිනේෂ් ගුණවර්ධන ප්‍රශ්ණ කළ අතර, සභානායක අමාත්‍ය ලක්ෂ්මන් කිරිඇල්ල එහිදී ප්‍රකාශ කළේ එවැනි ආරක්ෂාවක් ඉවත් කිරීමක් සිදු නොකළ බවයි.\n103 බැගින් හමුදාවේ සහ පොලීසියේ 206 දෙනෙකු ඔහුගේ ආරක්ෂාවට යොදා ඇති බවද අමාත්‍යවරයා කියා සිටියා.\nකෙසේ වෙතත් ඒකාබද්ධ විපක්ෂය නියෝජනය කරන මන්ත්‍රීවරුන් දිිගින් දිගටම ඒ පිළිබඳ ප්‍රශ්න කළ අතර එහිදී ඇතිවුණේ උණුසුම් සංවාදයක්.",
       "URL": "https://www.hirunews.lk/130249/ෆොන්සේකාගේ-ආරක්ෂක-නිලධාරියාත්-මහින්දගේ-ආරක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=5100"
}