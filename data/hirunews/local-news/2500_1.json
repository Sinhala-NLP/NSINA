{
       "Source": "hirunews",
       "Timestamp": "Tuesday, 25 August 2020 - 8:12",
       "Headline": "ප්ලාස්ටික් සහ ඇළුමිනියම් ආනයනයට සීමා",
       "News Content": "ප්ලාස්ටික් සහ ඇලුමිනියම් භාණ්ඩ පිටරටින්ගෙන්වීම තහනම් කිරීමට ඉදිරියේදී පියවර ගන්නා බව පරිසර අමාත්‍ය මහින්ද අමරවීර පවසනවා.\nඑමෙන්ම, පරිසරයට අහිතකර භාණ්ඩ සම්බන්ධයෙන් ද සොයා බලා ඒවා ආනයනය ද සීමා කරන බවයි ඔහු හිරු ප්‍රවෘත්ති අංශයට අදහස් දක්වමින් ප්‍රකාශ කළේ.\nමේ අතර, කාර්යාලවල, රථ වාහනවල මෙන්ම නිවෙස්වල ජලය බීමට ගැනීම සඳහා බහුලව යොදා ගැනෙන්නේ හිස් මධ්‍යසාර වීදුරු බෝතල් බවට සිදුකළ සමීක්ෂණයකින් අනාවරණ වී තිබෙනවා.\nඑය අප්‍රසන්න සංස්කෘතියක් වන බැවින් ඊට නව විසදුමක් ලෙස පහසුවෙන් අතේ ගෙන යා හැකි මැටිවලින් සකස් කළ බෝතලයක් හඳුන්වා දීම පිළිබදව ද අවධානය යොමුව ඇති බව සඳහන්.\nඊට අදාළ සාකච්ඡාවක් ඉදිරියේදී වේවැල්, පිත්තල, මැටි, ලී බඩු සහ ග්‍රාමීය කර්මාන්ත ප්‍රවර්ධන රාජ්‍ය අමාත්‍යවරයාගේ ප්‍රධානත්වයෙන් පැවැත්වීමට ද නියමිතයි.",
       "URL": "https://www.hirunews.lk/248587/ප්ලාස්ටික්-සහ-ඇළුමිනියම්-ආනයනයට-සීමා",
       "Category": "Local News",
       "Parent URL": "https://www.hirunews.lk/local-news.php?pageID=2500"
}