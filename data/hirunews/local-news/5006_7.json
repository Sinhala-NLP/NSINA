{
       "Source": "hirunews",
       "Timestamp": "Tuesday, 14 June 2016 - 18:58",
       "Headline": "දේශහිතෛෂීන්ට ඒකාබද්ධ විපක්ෂය එපාවෙයි",
       "News Content": "ඒකාබද්ධ විපක්ෂය විශාල පාවාදීමක් සිදුකර ඇති බවට දේශහිතෛෂී ජාතික ව්‍යාපාරය ඇතුලූ සංවිධාන කිහිපයක් නියෝජනය කරන ජාතික සංවිධාන එකමුතුව අද චෝදනා කළා.\nකොළඹ අද කැඳවා තිබූ මාධ්‍ය හමුවකට එක්වෙමින් එහි සම කැඳවුම්කරු ආචාර්ය ගුණදාස අමරසේකර ඒකාබද්ධ විපක්ෂයට චෝදනා කළේ ව්‍යවස්ථා සංශෝධනය සම්බන්ධයෙන් ආණ්ඩුව සමඟ එක්ව යෝජනා ඉදිරිපත් කර නැවත ආණ්ඩුවට එරෙහිව විශ්වාසභංග ගෙන එමින් දෙබිඩි ක්‍රමවේදයක් අනුගමනය කරන බවටයි.\nමාධ්‍ය හමුවට එක්වූ ජාතික සංවිධාන එකමුතුවේ සම කැඳවුම්කරුවෙකු වන පූජ්‍ය බෙංගමුවේ නාලක හිමියන්ද ඒකාබද්ධ විපක්ෂයට අනතුරු ඇඟවූයේ වැරදි මග ගමන් කරන බව සඳහන් කරමින්.",
       "URL": "https://www.hirunews.lk/135549/දේශහිතෛෂීන්ට-ඒකාබද්ධ-විපක්ෂය-එපාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5006"
}