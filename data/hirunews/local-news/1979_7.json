{
       "Source": "hirunews",
       "Timestamp": "Monday, 03 May 2021 - 12:46",
       "Headline": "තිසර ජාත්‍යන්තර ක්‍රිකට් පිටියට සමුදෙයි",
       "News Content": "ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රීඩක තිසර පෙරේරා ජාත්‍යන්තර ක්‍රිකට් පිටියට සමුදීමට තීරණය කර තිබෙනවා.\nඒ පිළිබදව ඔහු විසින් ශ්‍රී ලංකා ක්‍රිකට් ආයතනය වෙත දැනුම් දී ඇති බවයි වාර්තා වන්නේ.\nපන්දු වාර විස්ස සහ එක්දින තරඟවලදී ශ්‍රී ලංකා කණ්ඩායමේ නායකයෙකු ලෙස කටයුතු කළ ඔහු ටෙස්ට් පිටියට සමුදුන්නේ 2016 වසරේදියි.\n2014 වසරේ පන්දු වාර 20 ලෝක කුසලානය ශ්‍රී ලංකා කණ්ඩායම ජය ගැනීම සඳහා තිසර පෙරේරාගේ තුන් ඉරියව් ක්‍රීඩා විලාශය ද ඉවහල් වුණා.\nඑක්දින තරඟ 166කදී ලකුණු 2338ක් ලබාගෙන ඇති ඔහු කඩුලු 175ක් බිද හෙලීමට සමත්ව ඇති අතර පන්දු වාර 20 තරඟ 84කදී ශ්‍රී ලංකා කණ්ඩායම නියෝජනය කර තිබෙනවා.",
       "URL": "https://www.hirunews.lk/270282/තිසර-ජාත්‍යන්තර-ක්‍රිකට්-පිටියට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1979"
}