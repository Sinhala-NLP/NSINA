{
       "Source": "hirunews",
       "Timestamp": "Tuesday, 01 November 2016 - 19:37",
       "Headline": "බදු වැඩිවෙන්නේ මෙහෙමයි",
       "News Content": "එකතු කළ අගය මත බද්ද හෙවත් වැට් හා ජාතිය ගොඩ නැගීමේ බදු සංශෝධනය අද සිට ක්‍රියාත්මකයි.\nපසුගියදා පාර්ලිමේන්තුවේදී සම්මත වූ අදාල සංශෝධනයන්ට අනුව වැට් බද්ද සියයට 11 සිට සියයට 15 දක්වා ඉහළ දැමුණා.\nදුරකතන සේවා, විදුලි උපකරණ, සුවද විලවුන් ආභරණ හා කිරිපිටි මෙම සංශෝධනයට අයත් වන අතර සෞඛ්‍ය සේවාවන් හී වෛද්‍ය ගාස්තු, චැනල් සේවා ඇතුළත්ව විශේෂඥ වෛද්‍ය ගාස්තු හා රෝහල් කාමර ගාස්තු වැට් සංශෝධනය යටතට ගෙන තිබෙනවා.\nඉහළ දැමුනු වැට් බදු හේතුවෙන් දුරකතන ගාස්තු වලට එක් වන මුළු බදු ප්‍රමාණය සියයට 40 ඉක්මවනවා.\nමීට අමතරව දුම්වැටි හා මත්පැන් ගාස්තු ද අදාල වැට් සංශෝධනය යටතේ ඉහළ යනු ඇති.\nඒ අනුව දුම්වැටියක මිල රුපියල් 5ත් රුපියල් 10ත් අතර ප්‍රමාණයකින් ඉහළ ගොස් තිබෙනවා.\nලංකා දුම්කොල සමාගම පැවසුවේ ඇතැම් දුම්වැටිවල මිල රුපියල් 50 හා රුපියල් 55 දක්වා ඉහළ ගොස් ඇති බවයි.\nතොග සහ සිල්ලර වෙළෙදාමට අදාලව වැට් ලියාපදිංචි කිරීමේ සීමාව කාර්තුවක පිරිවැටුම රුපියල් මිලියන 12.5 ක් හෝ වාර්ශිකව රුපියල් මිලියන 50 ක් දක්වා ඇතුලත් කර තිබෙනවා.\nමුදල් අමාත්‍යංශය පෙන්වා දෙන්නේ තොග හා සිල්ලර වෙළෙදාම මත වැට් බද්ද පනවනු ලැබුවත් අත්‍යවශ්‍ය භාණ්ඩ රැසක් වැට් බද්දෙන් නිදස් කර ඇති බවයි.\nනිවාස විකිණීම සහ ආහාර ද්‍රව්‍ය ඇතුළු අත්‍යවශ්‍ය භාණ්ඩ රැසක් වැට් බද්දෙන් නිදහස් කර ඇති අතර පොහොර, ඖෂධ, ධීවර උපකරණ, ඉදිකිරීම් සේවා, අධ්‍යාපන සේවා, පරිගනක හා එම උපාංග සහ ජංගම දුරකතන වැට් බද්දෙන් නිදහස් කළ භාණ්ඩ හා සේවා යටතට අයත්.\nරත්‍රං, මැණික්, මුතු, දියමන්ති වැට් බද්දෙන් නිදහස් කර තිබුණද ආභරණ වැට් බද්දට ඇතුළත් කර තිබෙනවා.\nජංගම දුරකතන වැට් බද්දෙන් නිදහස් කර ඇතත් දුරකතන ගාස්තු වැට් බද්දට යටත් කර තිබීම විශේෂත්වයක්.\nඑකතු කල අගය මත බදු අය නොවන භාණ්ඩ හා සේවා ලැයිස්තුව පහතින්.",
       "URL": "https://www.hirunews.lk/146595/බදු-වැඩිවෙන්නේ-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=4812"
}