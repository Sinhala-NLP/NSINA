{
       "Source": "hirunews",
       "Timestamp": "Tuesday, 07 September 2021 - 10:19",
       "Headline": "2020 පැරා ඔලිම්පික් තරඟාවලියට සහභාගී වී ජයග්‍රහණය කළ ක්‍රීඩකයින්ට ත්‍යාග සහ මුදල්",
       "News Content": "ටෝකියෝ පැරාලිම්පික් උළෙලේ දී රන් පදක්කමක් දිනාගත් දිනේෂ් ප්‍රියන්ත සහ ලෝකඩ පදක්කමක් දිනාගත් සමිත දුලාන් කොඩිතුවක්කු ඇතුළු ශ්‍රී ලංකා කණ්ඩායම අද පස්වරුවේ දිවයිනට පැමිණීමට නියමිත ව තිබෙනවා.\nඔවුන් පස්වරු 5.10ට කටුනායකට ළඟා වන අතර, එහි දී සිදුවන පිළිගැනීමේ කටයුතුවලින් අනතුරු ව විශේෂ ආරාධිත අමුත්තන්ගේ පරිශ්‍රයේ දී මාධ්‍ය හමුවක් පැවැත්වීමට ද සැලසුම් කර ඇති බව සඳහන්.\nමේ අතර, ජපානයේ ශ්‍රී ලංකා වාහන අපනයනකරුවන්ගේ සංගමය දිනේෂ් ප්‍රියන්ත සහ සමිත දුලාන් කොඩිතුවක්කුට නවීනතම මෝටර් රථ දෙකක් පරිත්‍යාග කර තිබෙනවා.\nමේ අතර, දිනේෂ් ප්‍රියන්තට සහ සමිත දුලාන් කොඩිතුවක්කුට මෙන්ම ඔවුන්ගේ පුහුණුකරුවන්ට එම ජයග්‍රහණ සඳහා මූල්‍ය ත්‍යාග පිරිනැමීම වෙනුවෙන් ක්‍රීඩා අමාත්‍ය නාමල් රාජපක්ෂ ඉදිරිපත් කළ යෝජනාවකට ඊයේ රැස් වූ කැබිනට් මණ්ඩලය අනුමැතිය ලබාදුන්නා.",
       "URL": "https://www.hirunews.lk/281574/2020-පැරා-ඔලිම්පික්-තරඟාවලියට-සහභාගී-වී-ජයග්‍රහණය-කළ-ක්‍රීඩකයින්ට-ත්‍යාග-සහ-මුදල්",
       "Category": "Local News",
       "Parent URL": "https://www.hirunews.lk/local-news.php?pageID=1707"
}