{
       "Source": "hirunews",
       "Timestamp": "Saturday, 09 February 2019 - 15:16",
       "Headline": "මාදුරු ඔයේ අනවසරයෙන් වැලි ගොඩ දැමූ 17 ක් අත්අඩංගුවට",
       "News Content": "මහියංගනය මාදුරු ඔයේ බලපත්‍ර නොමැතිව වැලි ගොඩදැමූ පිරිසක් පොලිස් අත්අඩංගුවට ගෙන තිබෙනවා.\nදීර්ඝ කාලයක සිට මාදුරු ඔයේ වැලි ගොඩදැමීමේ ජාවාරමක් සිදුවන බවට ලැබුනු තොරතුරුවලට අනුවයි පොලිසිය වැටලීම සිදුකර ඇත්තේ.\nඑහිදී සැකකරුවන් 17 දෙනෙකු අත්අඩංගුවට ගෙන ඇති අතර ට්‍රැක්ටර් 4 ක් සහ ටිපර් රථ 2 ක් ද පොලිස් භාරයට ගෙන තිබෙනවා.\nසැකකරුවන් සහ නඩු භාණ්ඩ මහියංගනය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/210051/මාදුරු-ඔයේ-අනවසරයෙන්-වැලි-ගොඩ-දැමූ-17-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3510"
}