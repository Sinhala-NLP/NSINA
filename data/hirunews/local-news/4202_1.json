{
       "Source": "hirunews",
       "Timestamp": "Saturday, 25 November 2017 - 10:56",
       "Headline": "බාලවයස්කාර දැරියන් දෙදෙනෙක් අපයෝජනය කළ තරුණයින් දෙදෙනෙක් රක්ෂිත බන්ධනාගාර ගත කෙරේ",
       "News Content": "බාලවයස්කාර නිවුන් සොහොයුරියන් දෙදෙනකු රඳවාගෙන දුෂණය කළ බවට සැකපිට අත්අඩංගුවට ගෙන සිටි තරුණයින් දෙදෙනෙකු ලබන 30 වැනිදා දක්වා රක්ෂිත බන්ධනාගාර ගතකිරීමට අධිකරණය ඊයේ නියෝග කර තිබෙනවා.\nනාවලපිටිය ප්‍රදේශයේ පදංචි වයස අවුරුදු 15ක නිවුන් සහෝදරියන් දෙදෙනෙකු පසුගිය 10වන දින ඥාතී නිවසකට යන බව පවසා නිවසින් පිටව ගොස් ඇති අතර දින කිහිපයක් යනතෙක් ඔවුන් නැවත නිවසට නොපැමිණීම හේතුවෙන් දෙමව්පියන් විසින් පසුගිය 14 වනදා පොලීසියට පැමිණිල්ලක් සිදුකර තිබෙනවා.\nඅනතුරුව කොල්ලුපිටිය දුම්රිය ස්ථානයේ දැරියන් දෙදෙනා සමඟ තරුණයින් දෙදෙනෙක් සැකකටයුතු ලෙස ගැවසෙන බවට කොල්ලුපිටිය දුම්රිය ස්ථානයෙන් ලැබුණු තොරතුරකට අනුව කොල්ලුපිටිය පොලිසිය විසින් මොවුන් අත්අඩංගුවට ගත් බවයි වාර්තා වන්නේ.\nපසුව සිදුකරන ලද විමර්ශන වලදී අනාවරණය වී ඇත්තේ නිවුන් සහෝදරියන් දෙදෙනාගෙන් වැඩිමල් දැරියගේ පෙම්වතා සමඟ මෙම දැරියන් දෙදෙනා නිවසින් පලා විත් ඇති බවයි.\nඅනතුරුව මොවුන් තරුණයාගේ නවාතැන් පොළේ රැඳී සිට ඇති අතර එහිදී මෙම නිවුන් සොහොයුරියන් දෙදෙනා අදාල තරුණයා සහ ඔහුගේ මිතුරෙකු විසින් දුෂණය කර ඇති බවටයි පොලිසිය පැවසුවේ.\nඅදාල දැරියන් දෙදෙනා වෛද්‍ය පරීක්ෂණයකට ඉදිරිපත් කර ඇති අතර පසුව ඔවුන් දෙමව්පියන් වෙත භාරදුන් බවයි නාවලපිටිය පොලිසිය වැඩිදුරටත් සඳහන් කළේ.\nසිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනා වයස අවුරුදු 20 සහ 25 යන වයස් සීමාවල පසුවන්නන් බව සඳහන්.",
       "URL": "https://www.hirunews.lk/176893/බාලවයස්කාර-දැරියන්-දෙදෙනෙක්-අපයෝජනය-කළ-තරුණයින්-රක්ෂිත-බන්ධනාගාර-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4202"
}