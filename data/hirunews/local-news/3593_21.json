{
       "Source": "hirunews",
       "Timestamp": "Saturday, 22 December 2018 - 14:49",
       "Headline": "නිදන් හෑරූ දෙදෙනෙකු කරදියනාරුවේදී අත්අඩංගුවට",
       "News Content": "කරදියනාරු, පන්කුඩාවේලි ප්‍රදේශයේ පුරාවස්තු සෙවීමේ අරමුණින් කැණිම් සිදුකළ පුද්ගලයින් දෙදෙනෙකු පොලීසිය අද අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ඔවුන් කැණීම් කිරීම සදහා යොදා ගත් උපකරණ ද පොලිස් භාරයට ගෙන ඇති බවයි.\nඅත්අඩංගුවට ගත් සැකකරුවන් මහනුවර සහ රාජගිරිය ප්‍රදේශවල පදිංචි 40 හැවිරිදි සහ 45 හැවිරිදි පුද්ගලයන් වන අතර ඔවුන් අද එරාවුර් මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/206603/නිදන්-හෑරූ-දෙදෙනෙකු-කරදියනාරුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3593"
}