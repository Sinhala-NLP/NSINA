{
       "Source": "hirunews",
       "Timestamp": "Tuesday, 04 October 2016 - 16:55",
       "Headline": "වැට් පනත් කෙටුම්පත මැති සබයට",
       "News Content": "එකතු කළ අගය මත බදු පනත හෙවත් වැට් බදු සංශෝධනය කිරීම සඳහා වූ පනත් කෙටුම්පත අද පාර්ලිමේන්තුවට ඉදිරිපත් කරනු ලැබුවා.\nසභානායක, අමාත්‍ය ලක්ෂ්මන් කිරිඇල්ල විසින් එය පාර්ලිමේන්තුවට ඉදිරිපත් කළ අතර, එහි ගැසට් නිවේදනය නිකුත් කළ දිනය සම්බන්ධයෙන් මෙහිදී බන්දුල ගුණවර්ධන සහ විමල් වීරවංශ යන අමාත්‍යවරුන් ප්‍රශ්න කළා.\nඑහිදී මුදල් රාජ්‍ය අමාත්‍ය ලක්ෂ්මන් යාපා අබේවර්ධන ප්‍රකාශ කළේ කැබිනට් මණ්ඩලයේ අනුමැතිය ලැබීමෙන් පසු එය ගැසට් කර ඇති බවයි.\nඊට අදාළ කරුණු තහවුරු කළ හැකි බවද ඔහු සඳහන් කළේ අවශ්‍ය නම්  ඕනෑම අයෙකුට අධිකරණයට යෑමට හැකි බවද ප්‍රකාශ කරමින්.\nඔහුගේ ප්‍රකාශය සත්‍ය බවට තමාද විශ්වාස කරන්නේ යැයි කථානායකවරයා එහිදී කියා සිටියා.",
       "URL": "https://www.hirunews.lk/144443/වැට්-පනත්-කෙටුම්පත-මැති-සබයට",
       "Category": "Local News",
       "Parent URL": "https://www.hirunews.lk/local-news.php?pageID=4851"
}