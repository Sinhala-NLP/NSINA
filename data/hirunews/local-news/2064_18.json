{
       "Source": "hirunews",
       "Timestamp": "Thursday, 25 March 2021 - 12:06",
       "Headline": "දඹුලු එළවලු මිල බැස්සූ, යාපනයේ ගොවියෝ(වීඩියෝ)",
       "News Content": "යාපනයේ ගොවීන් සිය එළවලු අස්වැන්න දඹුල්ල ආර්ථික මධ්‍යස්ථානය වෙත එවීමත් සමඟ ආර්ථික මධ්‍යස්ථානයේ එළවළු වර්ග රැසක මිල පහත වැටී ඇතැයි ව්‍යාපාරිකයෝ පවසනවා.\nයාපන අර්ධද්වීපයෙන් දඹුල්ල ආර්ථික මධ්‍යස්ථානයට අද 25 දින විශාල වශයෙන් එළවළු තොග පැමිණ තිබෙනවා.\nමෙලෙස අමු මිරිස්, මාළු මිරිස්, දේශීය අර්තාපල් අල, බීට්,වට්ටක්කා, රතුලූනු ආදී එළවළු වර්ග රැසක මිල පහත වැටී ඇතැයි ව්‍යාපාරිකයෝ පවසනවා.\nපසුගිය සති කීපයේ රුපියල් 100 වඩා වැඩි මිලට අලෙවි වූ දේශීය අර්තාපල් අල කිලෝවක මිල, අද දැක්වුණේ රුපියල් 70ත් 80ත් අතර මිලකටයි.\nරුපියල් 450ත් 500 ත් අතර ඉතා ඉහළ මිලකට අලෙවි වූ රතු ලූනු කිලෝවක මිල ද අද රුපියල් එකසිය හැට දක්වා පහල වැටී තිබුනා.\nඑමෙන්ම රුපියල් දෙසීයත් 220 අතර මිලකට අලෙවි වූ අමු  මිරිස් කිලෝව මිල අද රුපියල් 130ත් 140ත් දක්වා පහත වැටී තිබෙනවා.\nඅද යාපනයේ වට්ටක්කා කිලෝවක්අලෙවි වූයේ රුපියල් 50ත් 55ත් අතර මිලකටයි.\nදඹුල්ල ආර්ථික මධ්‍යස්ථානයට ඉදිරියේදී විශාල වශයෙන් යාපනය එළවළු තොග ලැබීමට නියමිත අතර ඒ අනුව ඉදිරියේදී එළවලු මිල තවත් පහත වැටෙනු ඇති බවටයි ව්‍යාපාරිකයෝ පෙන්වා දෙන්නේ.\nමෙලෙස යාපනයේ එළවළු වලට රටේ වෙනත් ප්‍රදේශවලින් පැමිණෙන වෙළෙන්දන්ගෙන් ද ඉහළ ඉල්ලුමක් පවතින බව වාර්තා වනවා.\nපිටරටින් ආනයනය කරන අල ලූණු වලට වඩා අඩු මුදලකට යාපනයේ ගොවීන් එළවළු අලෙවි කිරීම නිසා පාරිභෝගික ජනතාවට ඉදිරි උත්සව සමයේ අඩු මිලට එළවලු ලබා දිය හැකි බවටයි වෙළෙන්දෝ පෙන්වා දෙන්නේ.",
       "URL": "https://www.hirunews.lk/266475/දඹුලු-එළවලු-මිල-බැස්සූ-යාපනයේ-ගොවියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2064"
}