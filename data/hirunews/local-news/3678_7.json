{
       "Source": "hirunews",
       "Timestamp": "Sunday, 28 October 2018 - 10:13",
       "Headline": "කාණුවේ දමා ගිය දරු සෙනෙහස",
       "News Content": "අලුත උපන් දරුවෙකු කාණුවක දමා පලාගිය මවක් පොලිසිය විසින් අත්අඩංගුවට ගෙන තිබෙනවා.\nඅදාළ මව විසින් බණ්ඩාරවෙල දිසා රෝහලේ කාණුවක මෙලෙස දරුවා දමා ගොස් සිට ඇති බවයි අප වාර්තාකරු ප්‍රකාශ කළේ.\nදරුවා කාණුවේ දමා මව සහ පියා අසල තිබූ ත්‍රී රෝද රථය නැගී පලාගොස් ඇති අතර පසුව මේ සම්බන්දයෙන් සැක සිතූ වෙනත් ත්‍රී රෝද රථ රියදුරෙකු ඒ පිලිබඳ සොයා බැලීමට යාමේදී අදාළ මව සහ පියා ත්‍රී රෝද රථයෙන් බැස නැවතත් පලාගොස් තිබෙනවා.\nඑම අවස්ථාවේදී ත්‍රිරෝද රථ රියදුරෙකු විසින් මව අල්ලා රෝහලට භාර දී ඇති බවයි අප වාර්තාකරු ප්‍රකශ කළේ.\nමෙම මව කොස්ලන්ද ප්‍රදේශයේ පදිංචි බාල වයස්කාර විවාහ නොවූ තරුණියක් බවට පසුව අනාවරණ වී තිබෙනවා.\nදරුවා පිරිමි දරුවෙකු වන අතර ඔහු මේ වන විට නිරෝගී සෞඛ්‍ය තත්ත්වයක සිටින බවයි රෝහල් ආරංචි මාර්ග සඳහන් කරේ.\nපලාගිය පියා බණ්ඩාරවෙල පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/203089/කාණුවේ-දමා-ගිය-දරු-සෙනෙහස",
       "Category": "Local News",
       "Parent URL": "https://www.hirunews.lk/local-news.php?pageID=3678"
}