{
       "Source": "hirunews",
       "Timestamp": "Monday, 30 December 2019 - 7:21",
       "Headline": "උසස් පෙළ ප්‍රතිඵල අද සිට පාසල්වල ප්‍රදර්ශනයට",
       "News Content": "මෙවර උසස් පෙළ විභාගයේ ප්‍රතිඵල ලේඛන අද සිට පාසල්වල ප්‍රදර්ශනය කරනු ඇති බව විභාග දෙපාර්තමේන්තුව පවසනවා.\nදේශීය හා විදේශීය උසස් අධ්‍යාපන කටයුතු සදහා එම ප්‍රතිඵල ලේඛන නිකුත් කරන අතර, ඒවා පසුගිය සති අන්තයේදී අදාළ පාසල් වෙත තැපැල් කළ බවයි එම දෙපාර්තමේන්තුව සදහන් කළේ.\nමීට අමතරව, ඊ.එම්.එස් සේවාව ඔස්සේ විදේශ රටවල පදිංචිකරුවන්ට ද ඔවුන්ගේ ප්‍රතිඵල ලේඛන ගෙන්වා ගත හැකියි.\nඑමෙන්ම, විභාග දෙපාර්තමේන්තුවේ එක්දින සේවාව මගින් ද එම ප්‍රතිඵල නිකුත් කරන බවයි විභාග දෙපාර්තමේන්තුව සදහන් කළේ.\nපසුගිය සිකුරාදා උසස් පෙළ විභාගයේ ප්‍රතිඵල අන්තර්ජාලයට එක් කර තිබුණා.\nමේ අතර, විශ්වවිද්‍යාල සදහා සිසුන් ඇතුළත් කිරීමේදී දිස්ත්‍රික්ක වශයෙන් ලකුණු සලකා බලන ක්‍රමයේ ගැටලූවක් ඇති බවයි අධ්‍යාපන සේවා රාජ්‍ය අමාත්‍ය රංජිත් සියඹලාපිටිය ඊයේ මාධ්‍ය වෙත අදහස් දක්වමින් කියා සිටියේ.",
       "URL": "https://www.hirunews.lk/231210/උසස්-පෙළ-ප්‍රතිඵල-අද-සිට-පාසල්වල-ප්‍රදර්ශනයට",
       "Category": "Local News",
       "Parent URL": "https://www.hirunews.lk/local-news.php?pageID=2979"
}