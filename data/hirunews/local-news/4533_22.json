{
       "Source": "hirunews",
       "Timestamp": "Thursday, 04 May 2017 - 14:23",
       "Headline": "මත්ස්‍ය අලෙවිසැල්වල සැර විදුලි බුබුළු භාවිතය ගැන පරීක්ෂණයක්",
       "News Content": "මත්ස්‍ය අලෙවිසැල්වල අධි වෝල්ටීයතාවයෙන් යුතු විදුලි බුබුළු භාවිතා කිරීම සම්බන්ධයෙන් ජාතික ජලජ සම්පත් පර්යේෂණායතනය පරීක්ෂණ ආරම්භ කර තිබෙනවා.\nඅධි වෝල්ටීයතාවයෙන් යුත් විදුලි බුබුළු මගින් නිකුත් කරන උෂ්ණත්වය හේතුවෙන් මාළු ඉක්මනින් නරක්වන නමුත් විදුලි බුබුළුවල දීප්තිය නිසා පාරිභෝගිකයන්ට එම තත්ත්වය අවබෝධ කරගැනීමට නොහැකි වනවා.\nඑම තත්ත්වය පිළිබඳව අවධානය යොමු කිරීමෙන් පසුවයි ධීවර අමාත්‍යවරයා විසින් මෙලෙස පරීක්ෂණයක් සිදුකරන ලෙස නියෝග කර ඇත්තේ.\nමෙම පරීක්ෂණයේදී අධිවෝල්ටීයතාවයෙන් යුත් විදුලි බල්බ වෙනුවට විකල්පයක් ඉදිරිපත් කරන ලෙසද විෂයභාර අමාත්‍යවරයා ජාතික ජලජ සම්පත් පර්යේෂනායතනයට දැනුම්දී තිබෙනවා.",
       "URL": "https://www.hirunews.lk/160593/මත්ස්‍ය-අලෙවිසැල්වල-සැර-විදුලි-බුබුළු-භාවිතය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4533"
}