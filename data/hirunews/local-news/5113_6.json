{
       "Source": "hirunews",
       "Timestamp": "Sunday, 27 March 2016 - 15:19",
       "Headline": "කොළඹ - රත්මලාන සහ කටුනායක උෂ්ණත්වය අංශක 4කින් ඉහළට",
       "News Content": "කොළඹ, රත්මලාන සහ කටුනායක යන ප්‍රදේශවල උෂ්ණත්වය ඊයේ රාත්‍රියේ සාමාන්‍ය අගයට වඩා සෙල්සියස් අංශක 4කින් ඉහළ ගොස් ඇති බව කාලගුණ විද්‍යා දෙපාර්තමේන්තුව පවසනවා.\nකුරුණෑගල සහ පුත්තලම ප්‍රදේශවල උෂ්ණත්වය සෙල්සියස් අංශක 3කින් සහ අනුරාධපුරය, ගාල්ල, හම්බන්තොට, මහඉලූප්පල්ලම, නුවරඑළිය, රත්නපුර සහ වව්නියාව යන ප්‍රදේශවල උෂ්ණත්වය සෙල්සියස් අංශක 2කින් ඉහළ ගොස් ඇති බව සදහන්.\nයාපනය ප්‍රදේශයේ උෂ්ණත්වය සාමාන්‍ය අගයට වඩා සෙල්සියස් අංශක දෙකකින් පහළ ගොස් තිබෙනවා.\nඊයේ දිනයේ උපරිම උෂ්ණත්වය කුරුණෑගල ප්‍රදේශයෙන් වාර්තා වූ අතර එය සෙල්සියස් අංශක 37.2ක්.\nඅවම උෂ්ණත්වය නුවරඑළියෙන් වාර්තා වූ අතර එය සෙල්සියස් අංශක 11.9ක අගයක් ගත්තා.",
       "URL": "https://www.hirunews.lk/129492/කොළඹ-රත්මලාන-සහ-කටුනායක-උෂ්ණත්වය-අංශක-4කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=5113"
}