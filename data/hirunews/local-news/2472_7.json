{
       "Source": "hirunews",
       "Timestamp": "Monday, 07 September 2020 - 8:13",
       "Headline": "තවත් බොලිවුඩ් තරු දෙකකටත් කොරෝනා",
       "News Content": "ලොව පුරා කොරෝනා ආසාදිතයන් වාර්තා වීම අතින් බ්‍රසීලය අභිබවා දෙවන ස්ථානයට ඉන්දියාව පත්ව තිබෙනවා.\nඒ අනුව ගත වූ පැය 24 රේ නව ආසාදිතයින් 91,723 ක් සමඟ එරටින් වාර්තා වන සමස්ත ආසාදිතයින් සංඛ්‍යාව හතලිස් දෙලක්ෂ 2,562 ක්.\nබ්‍රසීලයේ නව ආසාදිතයින් 14,606 ක් සමඟ මුළු ආසාදිතයින් හතලිස් එක් ලක්ෂ 37,606ක්වාර්තා වනවා.\nගත වූ පැය 24 ඉන්දියාවේ කොරෝනා මරණ සංඛ්‍යාව දැක්වෙන්නේ 108ක් ලෙසයි.\nඑමෙන්ම බොලිවුඞ් නළු නිලියන් වන අර්ජුන් කපූර් සහ මල්ලිකා අරෝරාට කොරෝනා වෛරසය වැළදී ඇති බව තහවුරු වී තිබෙනවා.\nවෛද්‍ය උපදෙස් මත ඔවුන් නිවෙස්වල නිරෝධායනයට ලක්වන බවයි ඉන්දීය වාර්තා සඳහන් කළේ.\nමේ අතර ලොව පුරා කොරෝනා ආසාදිතයින් දෙකෝටි හැත්තෑ දෙලක්ෂ 83,452ක් වාර්තාවන අතර, මරණ සංඛ්‍යාව දැක්වෙන්නේ අටලක්ෂ 87,305 ක් ලෙසයි.",
       "URL": "https://www.hirunews.lk/249588/තවත්-බොලිවුඩ්-තරු-දෙකකටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2472"
}