{
       "Source": "hirunews",
       "Timestamp": "Thursday, 16 November 2017 - 8:22",
       "Headline": "රජය, සංහිඳියාව වෙනුවෙන් අඛණ්ඩව කැපවනවා - නියෝජ්‍ය ඇමති හර්ෂ ජිනීවා හිදී කියයි",
       "News Content": "සංහිඳියාව වෙනුවෙන් රජය අඛන්ඩව කැපවන බව ජාතික ප්‍රතිපත්ති සහ ආර්ථික කටයුතු නියෝජ්‍ය අමාත්‍ය ආචාර්ය හර්ෂ ද සිල්වා පවසනවා.\nඔහු කියා සිටියේ රජය මානව හිමිකම් ආරක්ෂා කිරීම සඳහා ගෙන යන වැඩපිළිවෙල කුමන චෝදනා එල්ලවුවත් නතර නොකරන බවයි.\nනියෝජ්‍ය අමාත්‍යවරයා මෙම අදහස් පළ කළේ ඊයේ ආරම්භ වූ ජිනීවා මානව හිමිකම් මණ්ඩලයේ ශ්‍රී ලංකාව පිළිබඳ විශ්ව කාලාවර්තක ඇගයීමට එක්වෙමින්.\nසාමාජික රටවල මානව හිමිකම් තත්ත්වය පිළිබඳව ඇගයීමක් විශ්ව කාලාවර්තක ඇගයීම යටතේ සිදු කෙරෙන අතර, එහිදී මානව හිමිකම් තත්ත්වය වැඩිදියුණු කරලීම සඳහා අදාළ රටවල් ගෙන ඇති පියවර පැහැදිළි කිරීමටද අවස්ථාවක් හිමිවනවා.\nඊයේ සැසියේදී ශ්‍රී ලංකාව පිළිබඳව බුරුන්ඩි, දකුණු කොරියාව සහ වෙනිසියුලාව යන රටවල නියෝජිතයන් සැකසූ වාර්තා ඉදිරිපත් කර තිබුණා.",
       "URL": "https://www.hirunews.lk/176155/රජය-සංහිඳියාව-වෙනුවෙන්-අඛණ්ඩව-කැපවනවා-නියෝජ්‍ය-ඇමති-හර්ෂ-ජිනීවා-හිදී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4216"
}