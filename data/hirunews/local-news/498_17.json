{
       "Source": "hirunews",
       "Timestamp": "Saturday, 04 March 2023 - 14:22",
       "Headline": "ෂී ජින් පින්ගේ තුන්වන ධුර කාලය අනුමත වන කොංග්‍රස් සමුළුව හෙට",
       "News Content": "චීන ජනාධිපති ෂී ජින්පින්ගේ තුන්වන ධුර කාලය අනුමත කෙරෙන ජාතික මහජන කොංග්‍රස් සමුළුව හෙට (05) ආරම්භවීමට නියමිතයි.\nසති දෙකකට ආසන්න කාලයක් එම සමුළුව බීජීං අගනුවරදී පැවැත්වෙනු ඇති.\nපසුගිය වසරේදී පැවති මෙම සමුළුවේදී චීනයේ රාජ්‍ය ප්‍රතිපත්ති කිහිපයක් ප්‍රකාශයට පත් කරනු ලැබුවා.\nඑහි එක් විශේෂ තීරණයක් වන්නේ 2018 වසරේදී කොංග්‍රස් පක්ෂයේ චීන නායකයින් සඳහා සම්ප්‍රදායිකව පැවති ජනාධිපති ධුර කාලය අවස්ථා දෙකක් පමණක් දැරීමේ කාලසීමාව ඉවත් කරනු ලැබුවා.\nඒ අනුව එවක චීන ජනාධිපති ලෙස කටයුතු කළ ෂී ජින්පින්ගේ ජනාධිපති ධුරය තවදුරටත් දීර්ඝ කෙරුණා.\nමෙවර සමුළුවේදී ඒ සම්බන්ධයෙන් විශේෂ තීරණයක් ගැනීමට නියමිත බවයි විදෙස් මාධ්‍ය වාර්තා කරන්නේ.\nමෙම සමුළුවට සමගාමීව චීන මහජන දේශපාලන උපදේශන වාර්ෂික සමුළුවද අද ආරම්භ වුණා.\nඒ සඳහා නියෝජිතයින් දහස් ගණනක් චීනයේ බීජිං නුවරට එක්ව සිටි බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/328962/ෂී-ජින්-පින්ගේ-තුන්වන-ධුර-කාලය-අනුමත-වන-කොංග්‍රස්-සමුළුව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=498"
}