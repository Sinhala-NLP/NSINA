{
       "Source": "hirunews",
       "Timestamp": "Saturday, 22 January 2022 - 9:31",
       "Headline": "දිවයිනේ ප්‍රදේශ රැසක හදිසි අනතුරු",
       "News Content": "නොච්චියාගම පොලිස් වසමේ පුත්තලම - ත්‍රිකුණාමලය මාර්ගයේ නොච්චියාගම නගරය ආසන්නයේ දී මාරක රිය අනතුරක් සිදු වී තිබෙනවා.\nයතුරු පැදියක් හා පෞද්ගලික බස් රථයක් මුහුණට මුහුණ ගැටීමෙනුයි මෙම අනතුර සිදු වී තිබෙන්නේ.\nඅනතුරෙන් යතුරු පැදියේ ගමන් කළ පසුපැදිකරු මිය ගිය බව වාර්තා වෙනවා.\nමරණකරු වයස අවුරුදු 45ක ඕර්සීල් - ත්‍රිකුණාමල ප්‍රදේශයේ පදිංචිකරුවෙක්.\nඅනතුරු සිදු වූ බස් රථ රියදුරු අත් අඩංගුවට ගෙන ඇති අතර, සිද්ධිය සම්බන්ධ වැඩිදුර පරීක්ෂණ නොච්චියාගම පොලිසිය විසින් මෙහෙයවෙනු ඇති.\nදෙහිඅත්තකණ්ඩියේ සිදු වූ රිය අනතුරකින් ද පුද්ගලයෙකු මිය ගිය බව වාර්තා වෙනවා.\nමහියංගණ - පොළොන්නරුව මාර්ගයේ බක්මීදෙණිය හන්දිය ආසන්නයේ දී බස් රථයකට යටවීමෙනු යි මෙම අනතුරු සිදු වී තිබෙන්නේ.\nමිය ගොස් ඇත්තේ, වයස අවුරුදු 74ක බක්මීදෙණිය - දෙහිඅත්තකණ්ඩිය ප්‍රදේශයේ කාන්තාවක්.\nමේ අතර, අහංගම ප්‍රදේශයෙන් ද තවත් රිය අනතුරක් වාර්තා වනවා.\nයතුරු පැදියක් පාලනයෙන් ගිලිහී මාර්ගයෙන් ඉවතට පැන ගසක ගැටී සිදු වූ මෙම අනතුරෙන්, වයස අවුරුදු 61ක කේතේවත්ත - තිත්තගල්ල ප්‍රදේශයේ පදිංචිකරුවෙක් මියගොස් තිබෙනවා.\nමහරගම හා තිරප්පනේ යන ප්‍රදේශවලින් ද තවත් රිය අනතුරු දෙකක් වාර්තා වන අතර, මියගොස් ඇත්තේ, රාජකාරි නිමා වී ගිය මහරගම පොලිසියේ පොලිස් කොස්තාපල්වරයෙකු හා 50 හැවිරිදි ගල්වඩුවාගම - ගල්කුලම ප්‍රදේශයේ පදිංචිකරුවෙක්.",
       "URL": "https://www.hirunews.lk/294754/දිවයිනේ-ප්‍රදේශ-රැසක-හදිසි-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=1407"
}