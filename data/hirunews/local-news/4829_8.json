{
       "Source": "hirunews",
       "Timestamp": "Thursday, 20 October 2016 - 16:11",
       "Headline": "වෑන් රථයක් දැදුරු ඔයට පෙරලී කාන්තාවක් මියයයි",
       "News Content": "කුරුණෑගල - දඹුල්ල මාර්ගය ගොකරැල්ල ප්‍රදේශයේ පාලමකින් දැදුරු ඔයට වෑන් රථයක් පෙරලීයාමෙන් කාන්තාවක් මියගොස් තවත් 5 දෙනෙකුට තුවාල සිදුව තිබෙනවා.\nගොකරැල්ල පොලිසිය සදහන් කළේ මියගොස් ඇත්තේ 68 හැවිරිදි වියේ පසු වූ කාන්තාවක් බවයි.\nතුවාලකරුවන් කුරුණෑගල රෝහලට ඇතුලත් කර ඇති අතර ඔවුන් සීදුව - උදම්මිට ප්‍රදේශයේ පදිංචිකරුවන් පිරිසක් බව සදහන්.\nඅදාළ පිරිස හිගුරක්ගොඩ ප්‍රදේශයේ සිට සීදුව දක්වා ගමන් කරමින් සිටියදී මෙම අනතුර සිදුව ඇති බවයි පොලිසිය කියා සිටියේ.",
       "URL": "https://www.hirunews.lk/145692/වෑන්-රථයක්-දැදුරු-ඔයට-පෙරලී-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4829"
}