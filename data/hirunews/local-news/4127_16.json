{
       "Source": "hirunews",
       "Timestamp": "Saturday, 13 January 2018 - 14:46",
       "Headline": "දැරියකට දිවි අහිමිකළ අනතුර නිසා පිංදෙනිය උණුසුම් වෙයි",
       "News Content": "පිංදෙනිය ප්‍රදේශයේ දී  අද (13) උදෑසන සිදුවූ අනතුරට විරෝධය පළකරමින් ප්‍රදේශවාසීන් එක්ව මේ වන විට අනතුර සිදුවූ ස්ථානයේ විරෝධතාවක් ආරම්භ කර ඇති බව අප වාර්තාකරු පවසනවා.\nඅනතුරින් වයස අවුරුදු 07ක කුඩා දැරියක් ජිවිතක්ෂයට පත් වුණා.\nඅවිස්සාවේල්ල - මහනුවර මාර්ගයේ ධාවනය වන පෞද්ගලික බස් රථයකට යටවීමෙන් මෙම දැරිය අනතුරට ලක් වුණා.\nඅනතුරෙන් තුවාල ලැබූ එම දැරියගේ මිත්තණිය සහ තවත් කුඩා දැරියක් මේ වන විට කෑගල්ල මූලික රෝහලේ ප්‍රතිකාර ලබනවා.\nඅනතුර සිදුකළ පෞද්ගලික බස් රථයේ රියදුරු සහ සහයකයා අත්අඩංගුවට ගත් බවයි පිංදෙනිය පොලිසිය පවසන්නේ.\nකුඩා දැරියන් දෙදෙනා සහ ඔවුන්ගේ මිත්තණිය මාර්ගයේ ගමන්කරමින් සිටියදීයි මෙලෙස අවාසනාවන්ත ලෙස අනතුරට ලක්ව ඇත්තේ.\nඡායාරූප - කෑගල්ල, දිනේෂ් හර්ෂණ",
       "URL": "https://www.hirunews.lk/180968/දැරියකට-දිවි-අහිමිකළ-අනතුර-නිසා-පිංදෙනිය-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4127"
}