{
       "Source": "hirunews",
       "Timestamp": "Thursday, 18 March 2021 - 6:32",
       "Headline": "අද දුම්රිය වැඩ වර්ජනයක්",
       "News Content": "දුම්රිය රියදුරන් සහ නියාමකයින් ඊයේ මධ්‍යම රාත්‍රියේ සිට එක්දින සංකේත වර්ජනයක් ආරම්භ කර තිබෙනවා.\nඒ, අසාධාරණ විනය ක්‍රියාමාර්ග අත්හිටුවීම ඇතුළු ඉල්ලීම් කිහිපයක් මුල්කරගනිමින්.\nකෙසේ වෙතත් දුම්රිය පාලක මැදිරිය සඳහන් කළේ කාර්යාල දුම්රිය කිහිපයක් පමණක් අද උදෑසන ධාවනයේ යෙදෙන බවයි.\nඒ අනුව පිට පළාත්වල සිට දුම්රිය 16ක් උදෑසන කොළඹ කොටුව දුම්රියපළ වෙත පැමිණීමට නියමිතයි.\nදුම්රිය රියදුරන් සහ නියාමකයින් ඊයේ දහවල් හදිසි වර්ජනය ආරම්භ කළ නමුත් ඔවුන් ඊට පැය කිහිපයකට පසු ප්‍රකාශ කළේ මධ්‍යම රාත්‍රිය දක්වා තාවකාලිකව මෙම වර්ජනය අත්හිටුවන බවයි.\nසිය ඉල්ලීම් සම්බන්ධයෙන් දුම්රිය සාමාන්‍යාධිකාරිවරයා සමඟ ඊයේ පස්වරුවේ සාකච්ජාවක් පැවැත්වූ නමුත් එය අසාර්ථක වූ බවයි දුම්රිය එන්ජින් රියදුරු සංගමයේ ලේකම් ඉන්දික දොඩංගොඩ කියා සිටියේ.",
       "URL": "https://www.hirunews.lk/265690/අද-දුම්රිය-වැඩ-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=2081"
}