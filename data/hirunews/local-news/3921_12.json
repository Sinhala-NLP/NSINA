{
       "Source": "hirunews",
       "Timestamp": "Tuesday, 29 May 2018 - 16:02",
       "Headline": "පැය 48 දුම්රිය වර්ජනය ඇරඹේ",
       "News Content": "දුම්රිය තාක්ෂණ සේවා වෘත්තීය සමිති කමිටුව අද පස්වරු හතරේ සිට සංකේත වර්ජනයක් ආරම්භ කළා.\nමේ හේතුවෙන් දුම්රිය ධාවනයට බාධා මතුවිය හැකි බවයි වෘත්තිය සමිති ප්‍රකාශ කළේ.\nපැය 48 ක් වර්ජනය ක්‍රියාත්මක බව දුම්රිය තාක්ෂණ සේවා වෘත්තීය සමිති කමිටුවේ සභාපති සම්පත් රාජිත කියා සිටියා.\nදුම්රිය සේවාවේ ශ්‍රේණි කිහිපයක ඉහළ දැමූ වැටුපට සාපේක්ෂව අනෙකුත් සේවක වැටුප් ඉහළ දැමීම ඇතුළු කරුණු කිහිපයක් මුල් කර ගනිමිනුයි ඔවුන් මෙම වෘත්තීය ක්‍රියාමාර්ගය ආරම්භ කිරීමට තීරණය කර ඇත්තේ.\nමේ සම්බන්ධයෙන් හිරු ප්‍රවෘත්ති අංශය සිදුකළ විමසීමකදී ප්‍රවාහන නියෝජ්‍ය අමාත්‍ය අශෝක් අබේසිංහ කියා සිටියේ වර්ජනය ක්‍රියාත්මක වුවද හෙට පෙරවරුවේ සියලූ කාර්යාල දුම්රිය සාමාන්‍ය පරිදි ධාවනය කෙරෙන බවයි.\nකෙසේ වෙතත් වර්ජනය හේතුවෙන් මේ වනවිටත් දුම්රිය රැසක් ප්‍රමාද වී ධාවනය වන බව පාලක මැදිරිය ප්‍රකාශ කළා.\nමේ අතර, ප්‍රවාහන නියෝජ්‍ය අමාත්‍ය අශෝක් අබේසිංහ සඳහන් කළේ අද දිනයේ සියලූම දුම්රිය සේවකයින්ගේ නිවාඩු අවලංගු කිරීමට කටයුතු කර ඇති බවයි.",
       "URL": "https://www.hirunews.lk/191837/පැය-48-දුම්රිය-වර්ජනය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3921"
}