{
       "Source": "hirunews",
       "Timestamp": "Sunday, 14 March 2021 - 10:01",
       "Headline": "ගංජා හේනක් වටලා සැකකරුවකු අත්අඩංගුවට",
       "News Content": "බුත්තල පොලිස් විශේෂ කාර්ය බලකා කදවුරේ නිලධාරීන් පිරිසක් විසින් තණමල්විල, දේවගිරිය කන්ද ප්‍රදේශයේ දී ගංජා හේනක් වටලා තිබෙනවා.\nඊයේ (13) රාත්‍රියේ මෙම වැටලීම සිදු කර ඇති අතර එහිදී අක්කර භාගයක පමණ භූමි ප්‍රදේශයක වගාකර තිබු උස අඩි හතකට ආසන්න ගංජා ගස් දසදහසක පමණ ප්‍රමාණයක් හමුවී ඇති බවයි පොලිසිය පැවසුවේ.\nමෙම ගංජාවල වටිනාකම රුපියල් ලක්ෂ පනහකට අධික වන අතර වැටලීමේදී ගංජා හේන වගා කල සැකකරුද අත්අඩංගුවට ගෙන තිබෙනවා.\nඔහු හම්බෙගමුව ප්‍රදේශයේ පදිංචි වයස අවුරුදු විසිපහක පුද්ගලයෙකු බවටයි තොරතුරු අනාවරණය වී ඇත්තේ.\nසැකකරු ඉදිරි විමර්ශන සදහා තණමල්විල පොලිසිය වෙත භාර දී ඇති අතර සියලුම ගංජා ගස් ගිනි තබා විනාශ කර තිබෙනවා.",
       "URL": "https://www.hirunews.lk/265272/ගංජා-හේනක්-වටලා-සැකකරුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2089"
}