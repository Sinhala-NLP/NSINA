{
       "Source": "hirunews",
       "Timestamp": "Saturday, 06 August 2016 - 7:37",
       "Headline": "වසර 5ක් තුළ මුඛ පිළිකා රෝගීන් සියයට 40කින් ඉහළට",
       "News Content": "මෙරටේ වසරකට මුඛ පිළිකා රෝගීන් 2500ක් පමණ වාර්තා වන බව සෞඛ්‍ය අමාත්‍යාංශය පවසනවා.\nනිවේදනයක් නිකුත් කරමින් සෞඛ්‍ය අමාත්‍යාංශය සදහන් කළේ එම රෝගීන් අතරින් 1888ක් පිරිමි පුද්ගලයින් වන බවයි.\nඑමෙන්ම කාන්තාවන් 534 දෙනෙකුට මුඛ පිළිකා තත්ත්වය වැළදී ඇති බව සදහන්. ඒ අනුව දිනකට නව මුඛ පිළිකා රෝගීන් 6 දෙනෙකු පමණ රෝහල්ගත වන බවයි එම නවතම සමීක්ෂණයකින් හෙළි වී ඇත්තේ.\nපසුගිය වසර 5ක දත්ත සැලකිල්ලට ගැනීමේදී ශ්‍රී ලංකාවේ මුඛ පිළිකා වැලදුණු රෝගීන්ගේ සියයට 40ක පමණ වැඩිවීමක් දක්නට ලැබෙනවා.\nඑම සමීක්ෂණයට අනුව වයස වැඩි පුද්ගලයින්ට මුඛ පිළිකා ඇතිවීමේ වැඩි අවදානමක් පවතින බවටයි වාර්තා වන්නේ.",
       "URL": "https://www.hirunews.lk/139928/වසර-5ක්-තුළ-මුඛ-පිළිකා-රෝගීන්-සියයට-40කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4935"
}