{
       "Source": "hirunews",
       "Timestamp": "Friday, 18 December 2015 - 19:20",
       "Headline": "වෙදදුරන්ටත් තාම විසදුම් නැහැ",
       "News Content": "අග්‍රාමාත්‍යවරයා සහ පාර්ලිමේන්තු කණ්ඩායම් සමග සාකච්ඡා කර වෛද්‍යවරුන්ගේ ඉල්ලීම්වලට සාධාරණ විසඳුමක් ලබාදීමට හැකිවනු ඇතැයි ජනාධිපතිවරයා ප්‍රකාශ කළ බව රජයේ වෛද්‍ය නිලධාරින්ගේ සංගමය අද (18) සඳහන් කළා.\nඒ ජනාධිපති මෛත්‍රීපාල සිරිසේන සමග පැය දෙකක් පුරා පැවති සාකච්ඡාවෙන් අනතුරුවයි.\nඊට පෙර අයවැය සහ මාළඹේ පෞද්ගලික වෛද්‍ය විද්‍යාලයේ සිසුන්ට රජයේ රෝහල්වල සායනික පුහුණුව ලබාදීම සම්බන්ධයෙන් රජයේ වෛද්‍ය නිලධාරින්ගේ සංගමයේ මධ්‍යම කාරක සභා රැස්වීමක් ද පැවැත්වුණා.\nපස්වරු 2ට පමණයි රජයේ වෛද්‍ය නිලධාරින්ගේ සංගමයේ නියෝජිතයින් ජනාධිපතිවරයා සමග සාකච්ඡාව ආරම්භ කළේ.\nමේ අතර, විශ්‍රාම වැටුප් අහෝසි කිරීම වළක්වා ගැනීම සඳහා වූ අරගලය ඉදිරියටත් ගෙන යන බව රාජ්‍ය, අර්ධ රාජ්‍ය සහ පෞද්ගලික අංශයේ වෘත්තීය සමිති එකමුතුව පවසනවා.\nකොළඹ අද පස්වරුවේ පැවති මාධ්‍ය හමුවකට එක්වෙමින් එහි සම කැඳවුම්කරු සමන් රත්නප්‍රිය කියා සිටියේ ආණ්ඩු පෙරලීමට හෝ ආණ්ඩු සෑදීමට තමන්ට වුවමනාවක් නොමැති බවයි.",
       "URL": "https://www.hirunews.lk/122365/වෙදදුරන්ටත්-තාම-විසදුම්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5243"
}