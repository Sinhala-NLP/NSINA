{
       "Source": "hirunews",
       "Timestamp": "Saturday, 13 May 2017 - 10:53",
       "Headline": "සිල් සමාදන්වී අවසන් ගමන් ගිය පුංචි උපාසක (ඡායාරූප)",
       "News Content": "පසුගිය වෙසක් පොහෝ දා ගලේවෙල, තලකිරියාගම විහාරස්ථානය ඉදිරිපිට සිදුවූ අනතුරකින් කුඩා දරුවෙක් මියගොස් තිබෙනවා.\nමෙලෙස මියගොස් ඇත්තේ වයස අවුරුදු 09ක වර්ණිත යසෝභ නම් දරුවෙක් බවයි අප වාර්තාකරු  සදහන් කළේ.\nවෙසක් පෝය දින තම මිත්තනිය සමග සිල් සමාදන් වී ඇති මෙම දරුවා දහවල් දානය ලබා ගැනීම සදහා යෑමේදී පදික මාරුවෙන් පාර මාරුවෙන අවසථාවේදී යතුරුපැදියක ගැටී මෙම අනතුර සිදුව ඇති බව සදහන්.\nඑම අවස්ථාවේ පදික මැරුවේ රාජකාරි කරමින් සිටි කාන්තා පොලිස් නිලධාරිනිය වාහන නවතන ලෙස සලකුණු පෙන්වා තිබියදීත් අධික වේගයෙන් පැමිණි යතුරුපැදිය ළමයාගේ ගැටී ඇති බවයි ගලේවෙල පොලිසිය පවසන්නේ.\nඅනතුරෙන් තුවාල ලැබූ ළමයා දඹුල්ල රෝහලට ඇතුලත් කර වැඩිදුර ප්‍රතිකාර සදහා  මාතලේ රෝහලට මාරු කර යවා ඇති අතර එහි ප්‍රතිකාර ලබමින් සිටියදී දරුවා මියගොස් තිබෙනවා.\nඡායාරූප - දඹුල්ල කාංචන ආරියදාස",
       "URL": "https://www.hirunews.lk/161229/සිල්-සමාදන්වී-අවසන්-ගමන්-ගිය-පුංචි-උපාසක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4520"
}