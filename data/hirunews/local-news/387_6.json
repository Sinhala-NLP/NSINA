{
       "Source": "hirunews",
       "Timestamp": "Thursday, 27 April 2023 - 14:04",
       "Headline": "විදෙස්ගත ශ්‍රමිකයින්ට අතිරේක තීරු බදු සහනයක් (නිවේදන)",
       "News Content": "රැකියා සඳහා විදේශ ගත වී සිට නැවත මෙරටට පැමිණෙන විගමනික ශ්‍රමිකයින් සඳහා අතිරේක තීරු බදු සහනයක් ලබා දෙන බව කම්කරු හා විදේශ රැකියා අමාත්‍යංශය විසින් නිවේදනයක් නිකුත් කරමින් සඳහන් කරනවා.\nශ්‍රමිකයින් එතෙර සිට උපයන ලද විදේශ විනිමය නීත්‍යානුකූල මාර්ග ඔස්සේ මෙරටට ප්‍රේෂනය කිරීම දිරිගැන්වීම පිණිස මෙම දීමනාව ලබා දීමට තීරණය කළ බවත් එම නිවේදනයේ දැක්වෙනවා.\nමෙම සහනය සඳහා කොන්දේසි සහ නිර්නායක කිහිපයක් ඔවුන් විසින් පෙන්වා දී තිබෙන අතර, එතෙර සේවා නියුක්තියෙන් උපයා මෙරට බැංකු පද්ධතිය හරහා ප්‍රතිලාහියාගේ ගිණුමට පමණක් බැර වන මුදල් ප්‍රමාණය මත මෙම සහනය ක්‍රියාත්මකයි.\nතවද මෙම සහනය සඳහා 2022 වර්ශයේ මැයි මස 01 වන දා සිට මේ දක්වා එවන ලද මුදල් ප්‍රමාණය සලකා බලන බවත්, මෙම යෝජනා ක්‍රමය යටතේ එක වරක් එම සහනය ලබා ගත් අයෙක්ට නැවත එම සහනය ලබාගත හැක්කේ මාස 12කට පසුවයි.\nතවද මෙම අතීරේක තීරුබදු සහනය ලබා ගැනීමට මෙරටට පැමිණීමට පෙර වසරක් තුළ හෝ ඊට අඩු කාල සීමාවක් තුළ අවම වශයෙන් ඇමරිකානු ඩොලර් 2400ක් මෙරට බැංකුවක් සඳහා ප්‍රේෂණය කර තිබිය යුතු වෙනවා.\nමෙම අතිරේක තීරුබදු සහනය පිලිබඳ නිකුත් කල නිවේදනය පහතින්,",
       "URL": "https://www.hirunews.lk/333586/විදෙස්ගත-ශ්‍රමිකයින්ට-අතිරේක-තීරු-බදු-සහනයක්-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=387"
}