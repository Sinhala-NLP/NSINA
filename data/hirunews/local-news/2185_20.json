{
       "Source": "hirunews",
       "Timestamp": "Wednesday, 27 January 2021 - 16:46",
       "Headline": "මන්නාරමේ වැටලීමකින් මිලියන 11ක කේරළ ගංජා හමුවෙයි",
       "News Content": "මන්නාරම මාන්තේ ප්‍රදේශයේ සිදුකළ විශේෂ මෙහෙයුමකින් කේරළ ගංජා කිලෝ 31ක තොගයක් නාවික හමුදා භාරයට ගෙන තිබෙනවා.\nඋතුරු මැද නාවික විධානය මගිනුයි ඊයේ මෙම මෙහෙයුම සිදුකර ඇත්තේ.\nඑහිදී මාන්තේ වෙරළ තීරයට ආසන්නයේ කටු පඳුරු සහිත ස්ථානයක ගෝනි උරයක බහා සගවා තිබූ පාර්සල් 14ක අසුරන ලද කේරළ ගංජා කිලෝ 31ක් සොයා ගැණුනා.\nඑහි වටිනාකම රුපියල් මිලියන 11කට ආසන්න වන බවටයි විශ්වාස කෙරෙන්නේ.\nසෞඛ්‍යාරක්ෂිත ක්‍රමවේද අනුගමනය කරමින් නාවික හමුදාව භාරයට ගත් මෙම කේරළ ගංජා තොගය ඉදිරි පරීක්ෂණ කටයුතු සඳහා වංකාලේ පොලිසිය වෙත භාරදීමට කටයුතු කර තිබෙනවා.",
       "URL": "https://www.hirunews.lk/260899/මන්නාරමේ-වැටලීමකින්-මිලියන-11ක-කේරළ-ගංජා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2185"
}