{
       "Source": "hirunews",
       "Timestamp": "Wednesday, 15 June 2022 - 11:03",
       "Headline": "ලිට්රෝ සභාපති වැඩ භාර ගනී (වීඩියෝ)",
       "News Content": "ලිට්රෝ සමාගමේ නව සභාපතිවරයා ලෙස පත් වූ මුදිත පීරිස් අද පෙරවරුවේ එම ධුරයේ වැඩ භාර ගනු ලැබුවා.\nමීට පෙර සභාපතිවරයා ලෙස කටයුතු කළ විජිත හේරත් ඉල්ලා අස්වීමෙන් අනතුරුවයි මුදිත පීරිස් එම තනතුරට පත් කරනු ලැබුවේ.\nඔහු ලිට්රෝ සමාගමේ කලමනාකරණ අධ්‍යක්ෂ ධුරයේ ද මීට පෙර කටයුතු කර තිබෙනවා.\nමේ අතර, ඉදිරියේ දී ගෑස් මෙටි්‍රක් ටොන් ලක්ෂයක් ආනයනය කිරීම සඳහා සාකච්ඡා පවත්වමින් සිටින බව ලිට්රෝ සමාගමේ නව සභාපති ලෙස පත්වු මුදිත පිරීස් ප්‍රකාශ කළා.\nඅද ධුරයේ රාජකාරි ආරම්භ කිරීමෙන් අනතුරුව පැවති මාධ්‍ය හමුවට එක්වෙමින් ඔහු මේ බව සඳහන් කළා.\nකෙසේ වෙතත්, ගෑස් ලබාගැනීම සඳහා අද දිනයෙත් දිවයිනේ ප්‍රදේශ රැසක දිගු පෝලිම් දක්නට ලැබෙනවා.\nඅද පැවති මාධ්‍ය හමුවේදී ලිට්රෝ සමාගමේ නව සභාපති මුදිත පිරීස් කියා සිටියේ, මේ වනවිට ගොඩබාමින් සිටින ගෑස් නෞකාවට අමතරව ඉදිරි දින කිහිපය සඳහා ගෑස් ආනයනය කිරීමට පැවති පාලනාධිකාරිය සැලසුම් සකස් කර නොමැති බවයි.",
       "URL": "https://www.hirunews.lk/307167/ලිට්රෝ-සභාපති-වැඩ-භාර-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1094"
}