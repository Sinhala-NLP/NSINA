{
       "Source": "hirunews",
       "Timestamp": "Sunday, 20 June 2021 - 15:08",
       "Headline": "ජනපතිට චීන ජනපතිගෙන් සුබ පැතුම්",
       "News Content": "අදට යෙදී ඇති ජනාධිපති ගෝඨාභය රාජපක්ෂගේ 72 වන උපන් දිනය වෙනුවෙන් චීන ජනාධිපති ෂී ජින්පින් සුබ පැතුම් එක් කර තිබෙනවා.\nජනාධිපතිවරයා වෙත සිය අත්සනින් යුතු ලිපියක් යොමු කරමින් චීන ජනාධිපතිවරයා මෙලෙස සුබ පැතුම් එක් කර ඇති බවයි කොළඹ පිහිටි චීන තානාපති කාර්යාලය සඳහන් කළේ.\nලෝකය අභියෝගයට මුහුණ දුන් බොහෝ අවස්ථාවලදී චීනය හා ශ්‍රී ලංකාව එකිනෙකා වෙත අන්‍යන්‍යෝන්‍ය අවදානය යොමු කරමින් එක්ව එම අභියෝගයන්ට මුහුණ දුන් බව චීන ජනාධිපතිවරයා එම ලිපියේ දක්වා තිබෙනවා.\nදෙරටේ සබදතා තවදුරටත් වර්ධනය කිරීමේ වැදගත්කම පෙන්වා දී ඇති චීන ජනාධිපතිවරයා මූල්‍යෝපායික වැදගත්කමකින් යුත් සබදතා තවදුරටත් වර්ධනය කිරීමට කටයුතු කිරීම තුළින් දෙරටටම වැදගත්කමකින් යුත් ප්‍රතිලාභ අත් කර දීමට කැප වන බවයි සිය ලිපියෙන් පෙන්වා දී ඇත්තේ.",
       "URL": "https://www.hirunews.lk/274825/ජනපතිට-චීන-ජනපතිගෙන්-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=1872"
}