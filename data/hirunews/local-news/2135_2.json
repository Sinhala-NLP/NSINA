{
       "Source": "hirunews",
       "Timestamp": "Saturday, 20 February 2021 - 12:59",
       "Headline": "පොහොට්ටුව නව ආණ්ඩුක්‍රම ව්‍යවස්ථාවට යෝජනා භාරදෙයි",
       "News Content": "නව ආණ්ඩුක්‍රම ව්‍යවස්ථාවක් සකස් කිරීම සඳහා යෝජනා ලබාගැනීම වෙනුවෙන් පත් කර ඇති විද්වත් කමිටුවට ශ්‍රී ලංකා පොදුජන පෙරමුණ ඊයේ සිය අදහස් හා යෝජනා ලබාදුන්නා.\nඒ, කොළඹ බණ්ඩාරනායක සම්මන්ත්‍රණ ශාලා පරිශ්‍රයේ පැවති රැස්වීමකදියි.\nඑමෙන්ම, මෙම විද්වත් කමිටුවට යෝජනා ලබාදීම සඳහා දෙමළ ජාතික සන්ධානය ද මේ වන විට කොළඹ බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයට පැමිණ තිබෙනවා.\nඑම අවස්ථාවට දෙමළ ජාතික සන්ධානයේ නායක ආර්. සම්බන්ධන්, පාර්ලිමේන්තු මන්ත්‍රීවරුන් වන එම්.ඒ. සුමන්දිරන් සහ ධර්මලිංගම් සිද්ධාර්ථන් එක්ව සිටින බවයි වාර්තා වන්නේ.\nමේ අතර, තමන්ට සාධාරණයක් ඉටු කර දෙන ලෙස ඉල්ලා අතුරුදන්වූවන්ගේ ඥාතීන් පිරිසක් කිලිනොච්චි නගරයේ අද නිහඬ විරෝධතාවක නිරත වුණා.",
       "URL": "https://www.hirunews.lk/263149/පොහොට්ටුව-නව-ආණ්ඩුක්‍රම-ව්‍යවස්ථාවට-යෝජනා-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=2135"
}