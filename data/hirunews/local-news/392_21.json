{
       "Source": "hirunews",
       "Timestamp": "Tuesday, 25 April 2023 - 8:21",
       "Headline": "සිසුවෙකුගේ නිරුවත් ඡායාරූප ගැනීමට තැත් කළ දේවගැතිවරයෙකු අත්අඩංගුවට",
       "News Content": "පාසැල් සිසුවෙකුගේ නිරුවත් ඡායාරූප ලබාගැනීමට තැත් කළ බවට සැකපිට සීදුව පොලිසිය මගින් අත්අඩංගුවට ගෙන අධිකරණය හමුවට පැමිණ වූ දේවගැතිවරයෙකු මෙම මස 28වනදා දක්වා රක්ෂිත බන්ධනාගාර ගතකර තිබෙනවා.\nඒ, ඔහු මිගමුව වැඩබලන මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nසීදූව ලියනගේමුල්ල ප්‍රදේශයේ දේවගැතිවරයෙකුයි මෙලෙස රක්ෂිත බන්ධනාගාර ගතකර ඇත්තේ.\nසැකකාර දේවගැතිවරයා 15 හැවිරිදි මෙම සිසුවාට නිරුවතින් සිට වට්ස්ඇප් විඩියෝ ඇමතුම් ලබා ගන්නා ලෙසට කිහිප අවස්ථාවකදී ඉල්ලීම් කර ඇති බව පැමිණිල්ලේ සඳහන් වනවා.",
       "URL": "https://www.hirunews.lk/333385/සිසුවෙකුගේ-නිරුවත්-ඡායාරූප-ගැනීමට-තැත්-කළ-දේවගැතිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=392"
}