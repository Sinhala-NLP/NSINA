{
       "Source": "hirunews",
       "Timestamp": "Monday, 30 January 2023 - 13:35",
       "Headline": "ක්‍රිකට් තේරීම් කමිටුව ගැන තීරණය පස්වරුවේ",
       "News Content": "ශ්‍රී ලංකා ක්‍රිකට් තේරීම් කමිටුවේ වෙනස්කම් සිදු කිරීමට අදාළව ඉදිරිපත්ව ඇති යෝජිත නම් පිළිබඳ අවසන් තීරණයක් ගැනීම සඳහා ජාතික තේරීම් කමිටුව අද (30) පස්වරුවේ රැස්වීමට නියමිතයි.\nජාතික තේරීම් කමිටුවේ ලේකම් රිෂ්යා ප්‍රනාන්දු හිරු ප්‍රවෘත්ති අංශය වෙත අදහස් දක්වමින් කියා සිටියේ අද දිනයේ මෙම නම් සළකා බලා ඒ පිළිබඳව ක්‍රීඩා අමාත්‍යංශයට දැනුම්දෙන බවයි.\nප්‍රමෝද්‍ය වික්‍රමසිංහගේ සභාපතිත්වයෙන් යුත් වත්මන් තේරීම් කමිටුවේ සාමාජිකයන් සමඟ නම් 10ක් ශ්‍රී ලංකා ක්‍රිකට් ආයතනය, ජාතික තේරීම් කමිටුවට ඉදිරිපත් කර තිබුණා.\nජාතික තේරීම් කමිටුවෙන් අනුමත වන සාමාජිකයින්ගේ නම් අනුමැතිය සඳහා ජාතික ක්‍රීඩා සභාවටත් පසුව ක්‍රීඩා අමාත්‍යවරයාටත් ඉදිරිපත් කළ යුතු වනවා.",
       "URL": "https://www.hirunews.lk/326232/ක්‍රිකට්-තේරීම්-කමිටුව-ගැන-තීරණය-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=570"
}