{
       "Source": "hirunews",
       "Timestamp": "Friday, 01 July 2022 - 9:53",
       "Headline": "මැතිව්ස්ට කොරෝනා",
       "News Content": "ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රීඩක ඇන්ජලෝ මැතිව්ස් හට කොවිඩ් වෛරසය ආසාදනය වී ඇති බවට හඳුනාගෙන තිබෙනවා.\nමැතිව්ස්ට ඊයේ (30) දිනයේ දී තිබූ අසනීප තත්ත්වයක් හේතුවෙනුයි මෙම පරීක්ෂණ සිදුකර ඇත්තේ.\nඒ අනුවයි ඔහුට වෛරසය ආසාදනය වී ඇති බවට තහවුරු වී ඇති බව ශ්‍රී ලංකා ක්‍රිකට් නිවේදනය කළේ.\nමේ වනවිට ඔහු සෙසු ක්‍රීඩකයින්ගෙන් හුදෙකලා කර, නිරෝධායන කටයුතුවලට යොමුකර තිබෙනවා.\nමේ වනවිට පැවැත්වෙන සංචාරක ඔස්ට්‍රෙලියා - ශ්‍රී ලංකා පළමු ටෙස්ට් තරගයට ද ඇන්ජලෝ මැතිව්ස් සිය පළමු ඉනිම වෙනුවෙන් ක්‍රීඩා කළා.\nකෙසේවෙතත් ශ්‍රී ලංකා ක්‍රිකට් නිවේදනය කර ඇත්තේ මැතිව්ස් වෙනුවට ඕෂධ ප්‍රනාන්දු කැඳවා ඇති බවයි.",
       "URL": "https://www.hirunews.lk/308699/මැතිව්ස්ට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1054"
}