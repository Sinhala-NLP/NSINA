{
       "Source": "hirunews",
       "Timestamp": "Friday, 08 September 2023 - 11:41",
       "Headline": "ආබාධිත දැරියක් අපයෝජනයට ලක් කළ සැකකරු අත්අඩංගුවට",
       "News Content": "විශේෂ අවශ්‍යතා තිබෙන දැරියක අපයෝජනයට ලක්කල අසූ හැවිරිදි පුද්ගලයෙකු මත්තල පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරු  හම්බන්තොට, ගොන්නොරුව, මහහැඩිල්ල ප්‍රදේශයේ පදිංචි කරුවෙක් බව වාර්තා වෙනවා.\nඅපයෝජනයට ලක්වූ  පහළොස් හැවිරිදි දැරියගේ නිවසට යාබදව මෙම සැකකරු පදිංචිව සිටින අතර නිවසේ කිසිවෙකු නොමැති අවස්ථාවකදී මෙම සැකකරු විසින් බලහත්කාරයෙන් මෙලෙස අපයෝජනයට ලක්කර ඇති බව විමර්ශනවලදී හෙළිවී තිබෙනවා.\nඅත්අඩංගුවට ගත් සැකකරු අද දින අධිකරණයට ඉදිරිපත් කිරීමට නියමිත බව පොලීසිය පවසනවා.",
       "URL": "https://www.hirunews.lk/347563/ආබාධිත-දැරියක්-අපයෝජනයට-ලක්-කළ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=44"
}