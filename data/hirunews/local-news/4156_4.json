{
       "Source": "hirunews",
       "Timestamp": "Tuesday, 26 December 2017 - 13:34",
       "Headline": "දළ පූට්ටුවාගේ සිරුරු කොටස් ඩී.එන්.ඒ. පරීක්ෂණයකට",
       "News Content": "ඝාතනයට ලක්වූ ගල්ගමුවේ දළ පූට්ටුවා හස්තියාට වෙඩි තැබූ ගිනි අවියේ කොටස් රස පරීක්ෂකවරයාටත්, ශරීර කොටස් ඞී.එන්.ඒ. පරීක්ෂණයකටත් යොමු කිරීමට අධිකරණය නියෝග කර තිබෙනවා.\nමහව අතිරේක මහේස්ත්‍රාත් සහ අතිරේක දිසා විනිසුරු රසික මල්ලවාරච්චි මෙම නියෝගය නිකුත් කරනු ලැබුවේ අදාළ නඩුව අද කැදවූ අවස්ථාවේදියි.\nඑමෙන්ම දළ පූට්ටුවා ඝාතනය කිරීම  සම්බන්ධයෙන් අත්අඩංගුවේ පසුවන ග්‍රාම නිලධාරීන් දෙදෙනා ඇතුළු සියලූ සැකකරුවන් ජනවාරි 9 වන දා දක්වා තවදුරටත් රක්ෂිත බන්ධනාගාර ගත කිරීමට ද නියෝග කෙරුණා.\nමේ අතර, අත්අඩංගුවේ පසුවන සියලූ සැකකරුවන්ගේ දුරකථන විශ්ලේෂණ වාර්තා පොලීසියට ලබාදෙන ලෙස ද අධිකරණය දුරකථන සමාගම්වලට නියෝග කරනු ලැබුවා.",
       "URL": "https://www.hirunews.lk/179371/දළ-පූට්ටුවාගේ-සිරුරු-කොටස්-ඩී-එන්-ඒ-පරීක්ෂණයකට",
       "Category": "Local News",
       "Parent URL": "https://www.hirunews.lk/local-news.php?pageID=4156"
}