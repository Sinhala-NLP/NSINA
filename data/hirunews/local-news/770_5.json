{
       "Source": "hirunews",
       "Timestamp": "Saturday, 29 October 2022 - 16:12",
       "Headline": "නිවසක් කොල්ලකා පළා යමින් සිටි 4ක් අත්අඩංගුවට",
       "News Content": "කුරුවිට ප්‍රදේශයේ නිවසකට ඇතුලුවී මුදල් රුපියල් දස දහසක් කොල්ලකා පළාගිය සිද්ධිය සම්බන්ධයෙන් සැකකරුවන් හතර දෙනෙකු පොලිස් අත්අඩංගුවට ගෙන තිබෙනවා.\nඊයේ (28) උදෑසන කුරුවිට ගලහිටිය ප්‍රදේශයේදී නිවසකට අයුතු ලෙස ඇතුලු වී ගිනි අවියක් හා කඩුවක් පෙන්වා බිය ගන්වා මුදල් කොල්ලකා ගොස් ඇති බවටයි පොලිසියට පැමිණිලි ලැබී ඇත්තේ.\nකුරුවිට පොලිසියට ලැබුණු තොරතුරු මත මෙම අපරාධය සිදු කර මෝටර් රථයකින් පළා යමින් සිටි සැකකරුවන් හතර දෙනෙකු ගලහිටිය ප්‍රදේශයේදී අත්අඩංගුවට ගෙන පරීක්ෂා කර තිබෙනවා.\nඔවුන් සතුව තිබී ගල්කටස් වර්ගයේ ගිනි අවියක් කඩුවක් විදේශ රටක නිෂ්පාදිත ජීව අත්බෝම්බයක් හා කොල්ලකන ලද මුදලින් රුපියල් 8000ක් ද සොයාගෙන තිබෙනවා.\nඅවුරුදු 30 31 සහ 40 වයස්වල පසුවන සැකකරුවන් රත්නපුර කුරුවිට හා පරකඩුව ප්‍රදේශවල පදිංචිකරුවන්.\nසැකකරුවන් රත්නපුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/319135/නිවසක්-කොල්ලකා-පළා-යමින්-සිටි-4ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=770"
}