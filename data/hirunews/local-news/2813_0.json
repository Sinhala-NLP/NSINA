{
       "Source": "hirunews",
       "Timestamp": "Monday, 06 April 2020 - 12:55",
       "Headline": "ඉතාලියේ MSC මැග්නිෆිකා නෞකාවේ සිටි විදෙස් කතක් කොළඹ ජාතික රෝහලට - (වීඩියෝ සහ ඡායාරූප)",
       "News Content": "ඉතාලියේ MSC මැග්නිෆිකා නෞකාවේ සිටි ශ්‍රී ලංකා සූපවේදී අනුර හේරත් නාවික හමුදාව විසින් කොළඹ වරායට ආරක්ෂිතව රැගෙන ආ බව නාවික හමුදා මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර සඳහන් කළා.\nඑම අවස්ථාවේදී එම නෞකාව තුල අසනීප තත්ත්වයේ සිටි ජර්මානු ජාතික කාන්තාවක්ද නාවික හමුදාව විසින් මෙරටට රැගෙන ආ බව නාවික හමුදා මාධ්‍ය ප්‍රකාශකවරයා වැඩිදුරටත් සඳහන් කර සිටියා.\nඑම විදේශික කාන්තාව කොළඹ ජාතික රෝහලට ඇතුළත් කළ බවයි නාවික හමුදා මාධ්‍ය ප්‍රකාශකවරයා අප සමඟින් පවසා සිටියේ.\nමේ අතර ජාතික රෝහල ප්‍රකාශ කළේ අදාල විදේශීය කාන්තාව හෘදයාබාධයක් හේතුවෙන් ජාතික රෝහල වෙත ඇතුළත් කර ඇති බවයි.\nඇයගේ තත්ත්වය බරපතල නොවන බවයි ජාතික රෝහල සඳහන් කළේ.",
       "URL": "https://www.hirunews.lk/238040/ඉතාලියේ-msc-මැග්නිෆිකා-නෞකාවේ-සිටි-විදෙස්-කතක්-කොළඹ-ජාතික-රෝහලට-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2813"
}