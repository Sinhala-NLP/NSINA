{
       "Source": "hirunews",
       "Timestamp": "Tuesday, 16 January 2018 - 7:34",
       "Headline": "යාපනයේදී පුද්ගලයන් දෙදෙනෙකුට කඩු පහර",
       "News Content": "යාපනය - මනිපායි ප්‍රදේශයේ ස්ථාන දෙකක දී ඊයේ රාත්‍රියේ පුද්ගයන් දෙදෙනෙකු කඩු පහරවලට ලක්වී තිබෙනවා.\nමනිපායි ආනෙයිකෝට්ටේ - වරාගි අම්මාන් කෝවිල ආසන්නයේදී 49 හැවිරිදි පුද්ගලයෙකු කඩු පහරට ලක්වී ඇති අතර, යතුරුපැදිවලින් පැමිණි 4 දෙනෙකු එම ප්‍රහාරය එල්ල කොට පලා ගොස් ඇති බව සඳහන්.\nමනිපායි ප්‍රදේශයේම වෙනත් ස්ථානයකදී යතුරුපැදිවලින් පැමිණි පුද්ගලයන් පිරිසක් 24 හැවිරිදි තරුණයෙකුට ද කඩු ප්‍රහාරයක් එල්ල කර තිබෙනවා.\nමෙම සිද්ධීන් දෙකේ දී තුවාල ලැබූ පුද්ගලයන් දෙදෙනා යාපනය ශික්ෂණ රෝහලට ඇතුළත් කර ඇති බව පොලීසිය සඳහන් කළේ. කවුරුන් විසින් මෙම පහරදීම් සිදුකළ ඇත් ද යන්න මෙතෙක් අනාවරණ වී නැහැ.\nමීට පෙර ද යාපනය ප්‍රදේශයෙන් තියුණු ආයුධවලින් පහරදීමේ සිද්ධීන් කිහිපයක්ම වාර්තා වුණා.",
       "URL": "https://www.hirunews.lk/181141/යාපනයේදී-පුද්ගලයන්-දෙදෙනෙකුට-කඩු-පහර",
       "Category": "Local News",
       "Parent URL": "https://www.hirunews.lk/local-news.php?pageID=4124"
}