{
       "Source": "hirunews",
       "Timestamp": "Tuesday, 08 August 2023 - 7:30",
       "Headline": "බිරිඳට වෙඩි තබා සැමියාත් සිය දිවි නසාගනී",
       "News Content": "නුවරඑළිය, ටොප්පාස් ප්‍රදේශයේ යුවලක් ඊයේ (07) රාත්‍රියේ නිවස තුළ වෙඩි වැදී මියගොස් ඇති බවට නුවරඑළිය පොලිස් ස්ථානයට ලද තොරතුරක් මත විමර්ශන ආරම්භ කර තිබෙනවා.\nමෙලෙස මියගිය මරණකරු වයස අවුරුදු 28ක් වන අතර, මරනකාරිය වයස අවුරුදු 26ක් වන එම ප්‍රදේශයේම පදිංචි අඹුසැමි යුවලක්.\nපවුල් ආරවුලක් මත සැමියා විසින් බිරිඳට ගිනි අවියකින් වෙඩි තබා ඝාතනය කර ඔහුද වෙඩි තබා ගෙන සිය දිවි හානි කරගෙන ඇති බවට පොලිසිය කළ මූලික විමර්ශනයේ දී අනාවරණය වී තිබෙනවා.\nමෘත ශරීර සම්බන්ධයෙන් මහේස්ත්‍රාත් පරීක්ෂණය අද දින සිදු කිරීමට නියමිත අතර, නුවරඑළිය පොලිසිය වැඩිදුර විමර්ශන සිදුකර ගෙන යනු ලබයි.",
       "URL": "https://www.hirunews.lk/344031/බිරිඳට-වෙඩි-තබා-සැමියාත්-සිය-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=115"
}