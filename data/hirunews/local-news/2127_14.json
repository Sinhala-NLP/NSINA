{
       "Source": "hirunews",
       "Timestamp": "Wednesday, 24 February 2021 - 10:32",
       "Headline": "විදුලි කාර්මිකයින්ට ජාත්‍යන්තර පිළිගත් වෘත්තීය සුදුසුකම් ලබා දිමට අවබෝධතා ගිවිසුමක්",
       "News Content": "මෙරට විදුලි කාර්මික ක්ෂේත්‍රයේ ආරක්ෂාව වැඩිදියුණු කිරීමේ අරමුණින් විදුලි කාර්මිකයින්ට ජාතික හා ජාත්‍යන්තර පිළිගත් වෘත්තීය සුදුසුකම නොමිලේ ලබාදීම සඳහා රජය පියවර ගෙන තිබෙනවා.\nඒ සඳහා වන ගිවිසුම් අත්සන් කිරීම සිදුකරනු ලැබුවේ තෘතීයික හා වෘත්තීය අධ්‍යාපන කොමිෂන් සභාව, වෘත්තීය පුහුණු අධිකාරිය සහ ශ්‍රී ලංකා මහජන උපයෝගීතා කොමිෂන් සභාවයි.\nඑම ගිවිසුම් අත්සන් කිරීම ඊයේ නිපුණතා සංවර්ධන අමාත්‍යංශයේදී සිදුකෙරුණා.\nමෙරට විදුලි කාර්මිකයින් 45,000ක පමණ පිරිසක් සිටින අතර, ඔවුන්ගෙන් 85% කට සිය වෘත්තිය සම්බන්ධයෙන් පිළිගත් අධ්‍යාපන හෝ වෘත්තීය සුදුසුකමක් නොමැති බවයි නිපුණතා සංවර්ධන අමාත්‍යංශය සඳහන් කළේ.\nඑම ගැටළුවට පිළියමක් වශයෙනුයි නොමිලේ මෙම ජාතික වෘත්තීය සුදුසුකම විදුලි කාර්මික ශිල්පීන්ට ලබාදීමට රජය තීරණය කරනු ලැබුවේ.",
       "URL": "https://www.hirunews.lk/263525/විදුලි-කාර්මිකයින්ට-ජාත්‍යන්තර-පිළිගත්-වෘත්තීය-සුදුසුකම්-ලබා-දිමට-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=2127"
}