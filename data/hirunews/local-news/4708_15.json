{
       "Source": "hirunews",
       "Timestamp": "Sunday, 15 January 2017 - 12:50",
       "Headline": "අගමැති හෙට ස්විට්සර්ලන්තයට",
       "News Content": "ස්විට්සර්ලන්තයේ - ඩාවොස් නුවර පැවැත්වෙන ලෝක ආර්ථික සමුළුවට සහභාගිවීම සඳහා අග්‍රාමාත්‍ය රනිල් වික්‍රමසිංහ හෙට දිවයිනෙන් පිටත්ව යනවා.\nඅග්‍රාමාත්‍යවරයා ලබන 21 වනදා දක්වා එරට රැඳී සිටීමට නියමිත බවයි අග්‍රාමාත්‍ය කාර්යාලය නිවේදනය කළේ.\nලෝක ආර්ථිකයේ නව ප්‍රවණතා ගැඹුරින් විමසා බැලෙන මෙවර ලෝක ආර්ථික සමුළුවට රටවල් 40 කට අධික සංඛ්‍යාවක රාජ්‍ය නායකයින් සහභාගිවීමට නියමිතයි.\nඑහිදී අග්‍රාමාත්‍යවරයා ප්‍රමුඛ පෙළේ රාජ්‍ය නායකයින් සහ මුල් පෙළේ ජාත්‍යන්තර ව්‍යවසායකයින් සමඟද සාකච්ඡා පැවැත්වීමට නියමිත බවයි අග්‍රාමාත්‍ය කාර්යාලය සඳහන් කළේ.\nපසුගිය වසරේ ස්විට්සර්ලන්තයේ පැවැත්වූ ලෝක ආර්ථික සමුළුවටද අග්‍රාමාත්‍ය රනිල් වික්‍රමසිංහ සහභාගි වුණා.",
       "URL": "https://www.hirunews.lk/152093/අගමැති-හෙට-ස්විට්සර්ලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=4708"
}