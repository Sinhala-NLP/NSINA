{
       "Source": "hirunews",
       "Timestamp": "Sunday, 16 August 2020 - 10:28",
       "Headline": "නීති විරෝධීව මුහුදු කූඩැල්ලන් 4000ක් ඇල්ලු තුන් දෙනෙක් අත්අඩංගුවට",
       "News Content": "නීතිවිරෝධීව මුහුදු කූඩැල්ලන් අල්ලමින් සිටි ධීවරයින් තුන් දෙනෙකු යාපනය පේදුරුතුඩුව මුහුදු ප්‍රදේශයේදී අත්අඩංගුවට ගත් බව නාවික හමුදාව පවසනවා.\nඋතුරු මැද  නාවික විධානයට අයත් නාවික හමුදා නිලධාරීන් පිරිසක් විසින් පේදුරුතුඩුව මුහුදු ප්‍රදේශයේ සිදු කරන ලද සෝදිසි මුර සංචාරයන් අතරතුරදීයි එම පිරිස අත්අඩංගුවට ගෙන ඇත්තේ.\nඔවුන් සතුව තිබු ධීවර යාත්‍රාව හා මුහුදු  කූඩැල්ලන් 4010ක්  මෙන්ම ඒ සදහා යොදාගත් උපකරණද  නාවික හමුදා භාරයට ගත් බව සදහන්.\nඅත්අඩංගුවට ගත් ධීවරයින් පේදුරුතුඩුව ප්‍රදේශයේ පදිංචි අවුරුදු 19, 21 සහ 23 යන වයසවල පසුවන පිරිසක්.\nවැඩිදුර පරික්ෂණ කටයුතු සඳහා ඔවුන් යාපනය සහකාර ධීවර පරික්ෂක කාර්යාලය වෙතට භාර දීමට පියවර ගන්නා බවයි නාවික හමුදාව කියාසිටියේ.",
       "URL": "https://www.hirunews.lk/247925/නීති-විරෝධීව-මුහුදු-කූඩැල්ලන්-4000ක්-ඇල්ලු-තුන්-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2518"
}