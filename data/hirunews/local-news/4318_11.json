{
       "Source": "hirunews",
       "Timestamp": "Sunday, 17 September 2017 - 13:12",
       "Headline": "මුහුදේ සුළං වේගය වැඩිවෙයි",
       "News Content": "බෙංගාල බොක්ක මුහුදු ප්‍රදේශයේ පවතින කැළඹිලි ස්වභාවයක් හේතුවෙන් පුත්තලම සිට කන්කසන්තුරය හරහා ත්‍රිකුණාමලය දක්වා සහ හම්බන්තොට සිට පොතුවිල් දක්වා මුහුදු ප්‍රදේශවල සුළං වේගය පැයට කිලෝමීටර් 70 සිට 80 දක්වා වැඩිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි කාර්යයේ නියුතු කාලගුණ විද්‍යාඥ කසුන් පැස්කුවල් කියා සිටියේ මේ හේතුවෙන් ධීවර සහ නාවික ප්‍රජාව වඩාත් සැලකිලිමත් විය යුතු බවයි.\nඑමෙන්ම දිවයින හරහා උතුරු, උතුරුමැද සහ වයඹ පළාත්වල සහ හම්බන්තොට දිස්ත්‍රික්කයේද තද සුළං ඇතිවිය හැකි බව ද කාලගුණ දෙපාර්තමේන්තුව වැඩිදුරටත් සදහන් කළා.\nඑමෙන්ම, බස්නාහිර, සබරගමුව, වයඹ සහ මධ්‍යම පළාත්වලත් ගාල්ල සහ මාතර, රත්නපුර සහ කළුතර දිස්ත්‍රික්කවලත් මිලිමීටර් 75 ක පමණ වැසි තත්වයක් ඇතිවිය හැකි බවයි කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ කසුන් පැස්කුවල් කියා සිටියේ.",
       "URL": "https://www.hirunews.lk/171115/මුහුදේ-සුළං-වේගය-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4318"
}