{
       "Source": "hirunews",
       "Timestamp": "Friday, 17 March 2023 - 15:36",
       "Headline": "නවසීලන්ත සංචිතයට මැතිව්ස් කැඳවයි - කුසල් ජනිත් විස්සයි විස්සට (ඡායාරූප)",
       "News Content": "නවසීලන්තය සමඟ එක්දින සහ විස්සයි විස්ස තරඟාවලිය සඳහා ක්‍රීඩා කරන ශ්‍රී ලංකා සංචිත අද (16) ප්‍රකාශයට පත්කළා.\nඑක්දින තරඟාවලිය සඳහා දසුන් ශානකගේ නායකත්වයෙන් 18 දෙනෙකුගෙන් යුත් සංචිතයක් නම්කර ඇති අතර හිටපු නායක ඇන්ජලෝ මැතිව්ස්ට වසර දෙකකට පසු එක්දින සංචිතයේ ස්ථානයක් හිමිවීම ද විශේෂත්වයක්.\nමේ අතර ආබාධයක් හේතුවෙන් කලක් පිටියෙන් ඉවත්ව සිටි ශ්‍රී ලංකා කණ්ඩායමේ ආරම්භක පිතිකරුවෙකු වූ කුසල් ජනිත් පෙරේරා ද 20-20 සංචිතයට කැඳවා තිබෙනවා.\nඑමෙන්ම යොවුන් ක්‍රීඩක සහන් ආරච්චිගේට ශ්‍රී ලංකා එක්දින සංචිතයේ ස්ථානයක් හිමිව ඇති අතර ලසිත් කෘස්පුල්ලේට 20-20 සංචිතයේ දොරගුළු විවර වී තිබෙනවා.",
       "URL": "https://www.hirunews.lk/330201/නවසීලන්ත-සංචිතයට-මැතිව්ස්-කැඳවයි-කුසල්-ජනිත්-විස්සයි-විස්සට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=470"
}