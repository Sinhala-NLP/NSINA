{
       "Source": "hirunews",
       "Timestamp": "Wednesday, 29 March 2017 - 7:53",
       "Headline": "දේශපාලන පක්ෂ ලේකම්වරු අද මැතිවරණ කොමිසම හමුවට",
       "News Content": "මැතිවරණ කොමිසම සහ දේශපාලන පක්ෂ ලේකම්වරු අතර සාකච්ඡාවක් අද පස්වරුවේ පැවැත්වෙනවා.\nමැතිවරණ මහලේකම් කාර්යාලයේදී අදාළ සාකච්ඡාව පැවැත්වෙන බවයි අතිරේක මැතිවරණ කොමසාරිස් එම්.එම්. මොහොමඩ් හිරු ප්‍රවෘත්ති අංශයට කියා සිටියේ.\nප්‍රමාද වී ඇති පළාත් පාළන මැතිවරණයේ ඡන්ද විමසීමේ ගැසට් නිවේදනය නිකුත් කිරීම, මැතිවරණ අණපනත් වලට ගෙන ආ යුතු සංශෝධනයන් පිළිබඳව සහ ලියාපදිංචිය ඉල්ලා ඇති නව දේශපාලන පක්ෂ පිළිගැනිම සම්බන්ධයෙන්ද මෙහිදී මුලිකව සාකච්ඡා කිරිමට නියමිතයි.\nඑමෙන්ම 2017 වර්ෂයේ ඡන්ද හිමි නාම ලේඛණය ප්‍රතිශෝධන කටයුතු වලට පක්ෂ වලින් නියෝජිතයින් පත්කිරිම සම්බන්ධයෙන් ද මෙහිදි සාකච්ඡා වනු ඇති බවයි අතිරේක මැතිවරණ කොමසාරිස් එම්.එම්. මොහොමඩ් ප්‍රකාශ කලේ.",
       "URL": "https://www.hirunews.lk/157979/දේශපාලන-පක්ෂ-ලේකම්වරු-අද-මැතිවරණ-කොමිසම-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4591"
}