{
       "Source": "hirunews",
       "Timestamp": "Thursday, 19 May 2022 - 12:00",
       "Headline": "වාචාල කතාවලට කාලය දෙනවා වගේ මටත් කතාවට ඉඩ දෙන්න - රතන හිමිගේ රතු කට්ට පනියි (වීඩියෝ)",
       "News Content": "රටේ ආර්ථික අර්බුද විසඳීමට අවශ්‍ය කරන මුදල් හා ප්‍රතිසම්පාදන ලබා ගැනීමට වෙනත් ආයතනවලට යාමට පෙර සිදු කළ හැකි යෝජනාවලියක් පිළිබඳ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් අදහස පළ කළා.\nඒ අද (19) පාර්ලිමේන්තුවේ දී සිදු කළ අදහස් දැක්වීමේදීයි.\nණය ගැනීමට පෙර රට තුළ සිදු කළ හැකි හොඳම සහ කඩිනම් ක්‍රියාමාර්ගය වන්නේ සෑම බිම් අඟලක් ම වගා කිරීමට යොමු වීම බවයි රතන හිමියන් ප්‍රකාශ කළේ.\nකෙසේවෙතත් රතන හිමියන් සිය ප්‍රශ්නය යොමු නොකොට අදහස් පළ කිරීම හේතුවෙන් ඊට බාධා කළ කථානායකවරයා කියා සිටියේ, රතන හිමියන්ගේ ප්‍රශ්නය වහාම පාර්ලිමේන්තුවට යොමු කරන ලෙසයි.\nඑහිදී ඉවසීමේ සීමාව ඉක්ම වූ රතන හිමියන් දැඩි උද්වේගයකින් යුතුව කියා සිටියේ, කථානායකවරයාට වෙනත් වාචාල කතාවලට ඕනෑ තරම් කාලවේලාවන් සෙසු පුද්ගලයින්ට දිය හැකි අතර, තමන්ගේ කතාවට පසුබිමක් සකසා ගැනීම උදෙසා අවශ්‍ය කාලය ලබාදීම කථානායක විසින් සිදු කළ යුතු බවයි.",
       "URL": "https://www.hirunews.lk/304721/වාචාල-කතාවලට-කාලය-දෙනවා-වගේ-මටත්-කතාවට-ඉඩ-දෙන්න-රතන-හිමිගේ-රතු-කට්ට-පනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1159"
}