{
       "Source": "hirunews",
       "Timestamp": "Sunday, 22 January 2017 - 6:46",
       "Headline": "මංගලගම පොලීසියේ නිලධාරියෙකු වෙඩි තබාගනී",
       "News Content": "අම්පාර මංගලගම පොලිස් ස්ථානය තුළදී පොලිස් නිලධාරියෙකු ගිනි අවියකින් වෙඩි තබාගෙන තිබෙනවා.\nමංගලගම පොලිස් ස්ථානයට අනුයුක්තව සේවය කරන පොලිස් කොස්තාපල්වරයෙකුයි මෙලෙස ඊයේ වෙඩි තබා ගෙන ඇත්තේ.\nඔහු විසින් වෙනත් නිලධාරියෙකු සන්තකයේ තිබූ ගිනි අවියකින් වෙඩි තබාගෙන ඇති බව සඳහන්.\nසිද්ධියෙන් තුවාල ලැබූ පොලිස් කොස්තාපල්වරයා ගොනාගොල්ල රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා අම්පාර රෝහල වෙත මාරු කර යවා තිබෙනවා.\nඔහු මේ වනවිට රෝහලේ දැඩි සත්කාර ඒකකයේ ප්‍රතිකාර ලබන බවයි වාර්තා වන්නේ.",
       "URL": "https://www.hirunews.lk/152586/මංගලගම-පොලීසියේ-නිලධාරියෙකු-වෙඩි-තබාගනී",
       "Category": "Local News",
       "Parent URL": "https://www.hirunews.lk/local-news.php?pageID=4699"
}