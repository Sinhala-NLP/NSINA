{
       "Source": "hirunews",
       "Timestamp": "Wednesday, 12 July 2023 - 15:01",
       "Headline": "අරුණ සහ රාජකරුණා අද තරග බිමට",
       "News Content": "25 වැනි ආසියානු ශූරතා මලල ක්‍රීඩා තරගාවලිය අද තායිලන්තයේ බැංකොක් නුවරදී ආරම්භ වුණා.\nඅද දිනයේදී ශ්‍රී ලංකා ක්‍රීඩක ක්‍රීඩිකාවන් කිහිප දෙනෙකුම තරගබිමට පිවිසෙන්නට සැරසෙද්දී පිරිමි මීටර් 400 මුලික වටයේ තරග උදෑසනින්ම\nක්‍රියාත්මක වුණා.\nඑහිදි මුලික වටයේ පළමු තරගයට එක් වු රාජිත රාජකරුණා එම තරගයේ තුන්වැනි ස්ථානය දිනා ගනිමින් අවසන් පුර්ව තරගය සදහා සුදුසුකම් ලබා\nගත්තා.\nඔහු තරගය නිමා කළේ තත්පර 46යි දශම 52කින්.\nමුලික වටයේ සිව්වැනි තරගයේදී අරුණ දර්ෂන තරග බිමට පිවිසියා.\nතත්පර 46යි දශම 56කින් තරගය අවසන් කළ අරුණ එහි දෙවැනි ස්ථානය දිනා ගනිමින් අද පස්වරුවේදී පැවැත්වෙන මීටර් 400 ඉසව්වේ අවසන් පුර්ව තරගය සදහා සුදුසුකම් ලබා ගත්තා.\nඅරුණ සහ රාජකරුණා තරගවදින මීටර් 400 අවසන් පුර්ව තරගය අද පස්වරු 4.25ට පැවැත්වීමට නියමිතයි.",
       "URL": "https://www.hirunews.lk/340963/අරුණ-සහ-රාජකරුණා-අද-තරග-බිමට",
       "Category": "Local News",
       "Parent URL": "https://www.hirunews.lk/local-news.php?pageID=190"
}