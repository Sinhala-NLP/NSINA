{
       "Source": "hirunews",
       "Timestamp": "Tuesday, 20 June 2017 - 9:44",
       "Headline": "ඇල්පිටියේ වෙඩි තැබීමේ සිද්ධියට ප්‍රධාන සැකකරු අත්අඩංගුවට",
       "News Content": "ඇල්පිටිය - නුගේතොට ප්‍රදේශයේදී පුද්ගලයන් 3 දෙනෙකුට වෙඩි තබා තවත් දෙදෙනෙකු පහරදීමේ සිද්ධිය සම්බන්ධයෙන් අවශ්‍ය කර සිටි ප්‍රධාන සැකකරු පොලීසිය අත්අඩංගුවට ගෙන තිබෙනවා.\nඑමෙන්ම ඊට ආධාර අනුබල දුන් තවත් පුද්ගලයෙකු ද පොලීසිය ඊයේ අත්අඩංගුවට ගෙන ඇති බව සඳහන්.\nවෙඩි තැබීම සඳහා උපයෝගී කර ගත් ගිනි අවිය සහ ඔවුන් පැමිණි යතුරුපැදිය ද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් ගාල්ල - ඇත්කඳුර ප්‍රදේශයේ පදිංචිකරුවන් වන අතර ඔවුන් අද ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nපසුගිය 17 වන දා නුගේතොට ප්‍රදේශයේ සිදුවූ මෙම වෙඩි තැබීමෙන් පුද්ගලයන් තුන්දෙනෙකු තුවාල ලබා කරාපිටිය රෝහලට ඇතුළත් කරනු ලැබුවා.\nපසුව හෙළි වූයේ ඉඩම් ආරවුලක් මත මෙම වෙඩි තැබීම සිදුව ඇති බවටයි.",
       "URL": "https://www.hirunews.lk/163964/ඇල්පිටියේ-වෙඩි-තැබීමේ-සිද්ධියට-ප්‍රධාන-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4461"
}