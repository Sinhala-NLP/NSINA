{
       "Source": "hirunews",
       "Timestamp": "Tuesday, 05 February 2019 - 13:47",
       "Headline": "කිරලාගල දාගැබට නැග ඡායාරූප ගත් සිසුන්ට දඩ නියම කර මුදාහරී",
       "News Content": "කිරලාගල දාගැබ මතට නැග ඡායාරූප ගෙන සමාජ මාධ්‍යයට මුදාහැරීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගතකර සිටි අග්නිදිග විශ්වවිද්‍යාලයේ සිසුන් අටදෙනා අද වරද පිළිගත්තා.\nඒ, කැබිතිගොල්ලෑව මහේස්ත්‍රාත් අධිකරණයේදී අදාළ නඩුව යළි කැඳවූ අවස්ථාවේදියි.\nවරද පිළිගැනීමෙන් අනතුරුව සැකකාර සිසුන්ට රුපියල් 50,000 බැගින් දඩ නියම කර මුදාහැරීමට මහේස්ත්‍රාත් මාලින්ද හර්ෂන ද අල්විස් නියම කර තිබෙනවා.\nමෙලෙස දඩ නියමවූයේ අග්නිදිග විශ්වවිද්‍යාලයේ ඉංජිනේරු පීඨයේ සිසුන් 8 දෙනෙකුට වන අතර, ඔවුන් මෙම සිද්ධිය සම්බන්ධයෙන් පසුගිය ජනවාරි 23 වනදා අත්අඩංගුවට ගෙන රක්ෂිත බන්ධනාගාර ගතකරනු ලැබුවා.",
       "URL": "https://www.hirunews.lk/209768/කිරලාගල-දාගැබට-නැග-ඡායාරූප-ගත්-සිසුන්ට-දඩ-නියම-කර-මුදාහරී",
       "Category": "Local News",
       "Parent URL": "https://www.hirunews.lk/local-news.php?pageID=3517"
}