{
       "Source": "hirunews",
       "Timestamp": "Monday, 09 October 2017 - 12:32",
       "Headline": "නිරුවත් ඡායාරූප ප්‍රසිද්ධ කරන බව පැවසු පුද්ගලයෙකුට වැඩ වැරදී",
       "News Content": "නිරුවත් ඡායාරූප ප්‍රසිද්ධ කරන බවට පවසා බියගන්වා කාන්තාවක් දූෂණය කිරීමට තැත්කළ පුද්ගලයෙකු මාතර කොට්ටාශ ළමා හා කාන්තා කාර්යාංශයේ නිළධාරීන් විසින් ඊයේ(08) අත්අඩංගුවට ගෙන තිබෙනවා.\nමාතර ප්‍රදේශයේ කාන්තාවක් ඉකුත් 06 වනදා කළ පැමිණිල්ලකට අනුව මෙලෙස ඔහු අත්අඩංගුවට ගැනුණා.\nතමාගේ නිරුවත් ඡායාරූප කිහිපයක් අදාළ පුද්ගලයා සතුව තිබෙන බවත් ඔහු සමඟ ලිංගිකව හැසිරීමට නොඑන්නේනම් ඒවා ප්‍රසිද්ධ කරන බවත් පවසමින් තර්ජනය කළ බවයි පැමිණිලිකාරිය සඳහන් කර ඇත්තේ.\nසැකකරු කොටුකර ගැනීම සඳහා ළමා හා කාන්තා කාර්යාංශය මගින් උපක්‍රමශීලීව ඔහු මාතර වෙරළ තීරයට ගෙන්වාගෙන තිබෙනවා.\nවැඩිදුර විමර්ශනවලදී අනාවරණය වී ඇත්තේ මෙම සැකකරු වෙනත් ස්ත්‍රී දූෂණයක් සම්බන්ධයෙන්ද  අවශ්‍යව සිටි පුද්ගලයෙකු බවයි.\nසැකකරු පරීක්ෂා කිරීමේදී ලිංගික උත්තේජනය ලබා ගැනීම සඳහා භාවිත කරනු ලබන ඹෟෂධයක්, උපත් පාලන කොපුවක්, ගැබ් ගැනීම් වළක්වන ඹෟෂධයක් අඩංගු කුඩා පෙට්ටියක් හා ඇසැබි ඡායාරූප කිහිපයක්ද හමුවී තිබෙනවා.\nඑම පුද්ගලයා වයස අවුරුදු 37ක් වන වලස්මුල්ල ප්‍රදේශයේ පදිංචිකරුවෙක්.\nඔහු අද(09) දින මාතර මහේස්ත්‍රාත් අධිකරණයට ඉදිරිපත් කිරීමට නියමිතව තිබුනා.",
       "URL": "https://www.hirunews.lk/172989/නිරුවත්-ඡායාරූප-ප්‍රසිද්ධ-කරන-බව-පැවසු-පුද්ගලයෙකුට-වැඩ-වැරදී",
       "Category": "Local News",
       "Parent URL": "https://www.hirunews.lk/local-news.php?pageID=4281"
}