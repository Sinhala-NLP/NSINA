{
       "Source": "hirunews",
       "Timestamp": "Sunday, 10 September 2023 - 16:35",
       "Headline": "ලොව දකින්නට වෙර දරන පුංචි සමනලී (වීඩියෝ)",
       "News Content": "ලොව දකින්නට වෙර දරන පුංචි දැරියකට රෝගාබාධයක් නිසා එම අවස්ථාව අහිමි වෙමින් යන පුවතක් ගාල්ල උඩුගම ප්‍රදේශයෙන් හිරු ප්‍රවෘත්ති වෙත වාර්තා වුණා.\nඇයට දෛවය හිමිකරදුන් මේ අභියෝගය ජයගැනීම සඳහා එක් අවස්ථාවක් හිමිව ඇති අතර ඒ සඳහා උපකාර කරන්නැයි අගේ මව ඉල්ලිම් සිදුකර තිබෙනවා.\nආදරේට ඇයට සමනළී කියලා ආමන්ත්‍රණය කළත් සමනළීට නිදහසේ පියාඹන්න දෛවය ඉඩ දී නැහැ.\nඉපදී මාස 6ක් ගත වන තැන දරුණු රෝගාබාධයකට ලක්වන සමනළි වෛද්‍යවරුන් හමුවට ඉදිරිපත් කිරීමේදී අනාවරණ වන්නේ ඇය අක්මාවේ රෝගයකින් පෙළෙන බවයි.\nමේ වනවිට උඩුගම ජාතික පාසලේ 8 වැනි ශ්‍රේණියේ ඉගෙනුම ලබන සමනළීට සිය රෝගාබාධය හේතුවෙන් අධ්‍යාපන කටයුතු පවා කර ගැනීමට නොහැකි තත්ත්වයක් මතුව තිබෙනවා.\nසමනළිගේ මේ රෝගී තත්ත්වය සුවකිරීමට නම් ඇයව ඉන්දියාවේදී සැත්කමකට ලක්කළ යුතු බවත්, ඒ සඳහා රුපියල් ලක්ෂ 120ක මුදලක් වැය වන බවත්\nවෛද්‍යවරුන් පවසනවා.\nඑහෙත් ඇඳුම් මසා සිය දියණියගේත් නිවසේත් වියදම් පියවා ගන්නා සමනළීගේ මව ප්‍රකාශ කළේ, තමන්ට ලැබෙන ආදායමෙන් දියණිය ඉන්දියාවට රැගෙන යාම සිහිනයක් පමණක් බවයි.",
       "URL": "https://www.hirunews.lk/347810/ලොව-දකින්නට-වෙර-දරන-පුංචි-සමනලී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=39"
}