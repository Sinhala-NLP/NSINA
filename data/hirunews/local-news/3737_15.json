{
       "Source": "hirunews",
       "Timestamp": "Friday, 21 September 2018 - 15:10",
       "Headline": "එක්නැලිගොඩ සිද්ධියට ඇල්ලූ, ලූතිනන් කර්නල් රිමාන්ඩ්",
       "News Content": "මාධ්‍යවේදී ප්‍රගීත් එක්නැලිගොඩ පැහැරගෙන ගොස් අතුරුදන් කිරීමේ සිද්ධියට අදාළව අත්අඩංගුවට ගත් යුද හමුදා බුද්ධි අංශයේ ලූතිනන් කර්නල් එරන්ත පීරිස් ලබන 28 වන දා දක්වා රක්ෂිත බන්ධනාගාර ගත කර තිබෙනවා.\nඒ,  ඔහු අද හෝමාගම මහේස්ත්‍රාත් උදේෂ් රණතුංග හමුවට ඉදිරිපත් කිරීමෙන් අනතුරුවයි.\nඊයේ අපරාධ පරීක්ෂණ දෙපාර්තමේන්තුව ඔහු අත්අඩංගුවට ගනු ලැබුවේ එම දෙපාර්තමේන්තුවට ප්‍රකාශයක් ලබාදීමට පැමිණි අවස්ථාවේදීයි.\nමීට පෙර මාධ්‍යවේදී ප්‍රගීත් එක්නැලිගොඩ අතුරුදන්වීමේ සිද්ධිය සම්බන්ධයෙන් අත්අඩංගුවට ගෙන සිටි හමුදා බුද්ධි අංශ සාමාජිකයන් 04 දෙනෙකු ඇතුළු සැකකරුවන් 08 දෙනෙකු අවිස්සාවේල්ල මහාධිකරණයට ඉදිරිපත් කිරීමෙන් අනතුරුව ඇප මත මුදා හැරුණා.",
       "URL": "https://www.hirunews.lk/200416/එක්නැලිගොඩ-සිද්ධියට-ඇල්ලූ-ලූතිනන්-කර්නල්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3737"
}