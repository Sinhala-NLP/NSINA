{
       "Source": "hirunews",
       "Timestamp": "Tuesday, 15 June 2021 - 7:24",
       "Headline": "නිරෝධායන නීති කඩා පැවැත් වූ මංගල උත්සවයේ 16ක් නිරෝධායනයට",
       "News Content": "නිරෝධායන නීති උල්ලංඝනය කරමින් විවාහ මංගල්‍යක් පැවැත් වූ 16 දෙනෙක් නිරෝධායනයට යොමු කිරීමට යාපනය මහජන සෞඛ්‍ය පරීක්ෂකවරුන් ඊයේ (14) පියවර ගෙන තිබෙනවා.\nයාපනය, ගුරුනගර් ප්‍රදේශයේ මෙම විවාහ මංගල උත්සවය පවත්වා ඇති අතර ඔවුන් එම උත්සවය පැවැත්වූ නිවස තුලදීම නිරෝධායනට යොමු කිරීමටයි පියවර ගෙන ඇත්තේ.\nනිරෝධායන නීති අනුගමනය නොකරමින් පැවැත් වූ මෙම මංගල උත්සවය සම්බන්ධයෙන් ලද තොරතුරක් මත මහජන සෞඛ්‍ය පරීක්ෂකවරුන් මෙම වැටලීම සිදුකර තිබෙනවා.",
       "URL": "https://www.hirunews.lk/274320/නිරෝධායන-නීති-කඩා-පැවැත්-වූ-මංගල-උත්සවයේ-16ක්-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=1884"
}