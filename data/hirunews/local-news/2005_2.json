{
       "Source": "hirunews",
       "Timestamp": "Wednesday, 21 April 2021 - 20:22",
       "Headline": "IDH රෝහලට රැගෙන එන කොවිඩ් රෝගීන්ගේ වර්ධනයක්",
       "News Content": "පැතිර යන කොවිඩ් අවදානම පාලනය කිරීම සඳහා රජය දැඩි තීන්දු රැසක් ගැනීමත් සමඟ හිරු ප්‍රවෘත්ති කොළඹ අයි.ඩී.එච් රෝහලේ තත්ත්වය සොයා බැලීමට එහි ප්‍රකාශකයෙකු සම්බන්ධ කරගත්තා.\nඔහු අප සමග පැවසුවේ අයි.ඩී.එච් රෝහල සැම විටම ප්‍රතිකාර කරනු ලබන්නේ අනිකුත් රෝහල් වලින් සිය රෝහල වෙත එවනු ලබන අසාධ්‍ය රෝගීන් සඳහා බවයි.\nඑමෙන්ම පසුගිය දින කීපය තුල මෙලෙස රෝහලට රැගෙන එන රෝගීන්ගේ සංඛ්‍යාත්මක වර්ධනයක් දක්නට හැකි බවත් ඔහු වැඩිදුරටත් කියා සිටියා.\nඔහු වැඩිදුරටත් පවසන්නේ මේ වන විට රෝහලේ දැඩිසත්කාර ඒකකය උපරිම ධාරිතාවයෙන් ක්‍රියාත්මක වන බවයි.\nකෙසේ වෙතත් කෝවිඩ් දෙවැනි රැල්ලක් මතුවීමේ අවදානමක් පිළිබඳව අනතුරු ඇඟවීමට තවමත් කල් වැඩි බව සඳහන් කල ඔහු පවසන්නේ ජනතාව කොවිඩ් නීති රීති වලට දැඩිව අනුගත විය යුතු බවටයි.",
       "URL": "https://www.hirunews.lk/269120/idh-රෝහලට-රැගෙන-එන-කොවිඩ්-රෝගීන්ගේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=2005"
}