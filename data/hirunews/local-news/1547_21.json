{
       "Source": "hirunews",
       "Timestamp": "Sunday, 21 November 2021 - 13:29",
       "Headline": "වැටුප් ගැටලුවක් ගැන රාජ්‍ය හා පෞද්ගලික අංශවල වෘත්තීය සමිති ඒකාබද්ධ සාකච්ඡාවක",
       "News Content": "වැටුප් වැඩිකර ගැනීම සම්බන්ධයෙන් ඉදිරි ක්‍රියාමාර්ග තීරණය කිරීම සඳහා රාජ්‍ය හා පෞද්ගලික අංශවල වෘත්තීය සමිති, ඒකාබද්ධ සාකච්ඡාවක් හෙට (22) පැවැත්වීමට තීරණය කර තිබෙනවා.\nඑහිදී ඉදිරි වෘත්තීය සමිති ක්‍රියාමාර්ග පිළිබඳ තීරණය කිරීමට නියමිත බවයි වාර්තාවන්නේ.\nමීට පෙර පෞද්ගලික අංශයේ සේවකයන් නියෝජනය කරන වෘත්තීය සමිති මාධ්‍ය හමුවක් කැඳවමින් වැටුප් වැඩි කිරීම සම්බන්ධයෙන් යෝජනා ඉදිරිපත් කළ අතර, රාජ්‍ය සේවා වෘත්තීය සමිති සති අන්ත පුවත්පත් වෙත ප්‍රකාශ කර තිබුණේ, අයවැයෙන් නොලැබුණු වැටුප් වැඩිවීම ලබා ගැනීමේ අරමුණින් කඩිනම් වෘත්තීය සමිති ක්‍රියාමාර්ගවලට එළඹීමට අපේක්ෂා කරන බවයි.",
       "URL": "https://www.hirunews.lk/288713/වැටුප්-ගැටලුවක්-ගැන-රාජ්‍ය-හා-පෞද්ගලික-අංශවල-වෘත්තීය-සමිති-ඒකාබද්ධ-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=1547"
}