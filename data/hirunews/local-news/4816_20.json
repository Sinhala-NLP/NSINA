{
       "Source": "hirunews",
       "Timestamp": "Sunday, 30 October 2016 - 6:44",
       "Headline": "ඩෙංගු රෝගීන් දෙගුණයක් වෙයි",
       "News Content": "මේ වසරේ ගතවු කාලසීමාව තුළ ඩෙංගු රෝගීන් 44,171 ක් වාර්තා වී ඇති බව වසංගත රෝග විද්‍යා ඒකකය පවසනවා.\nඑය පසුගිය වසරේ එම කාලය තුළ වාර්තා වූ රෝගීන් 23,327 ට සාපේක්ෂව 20,844 ක වැඩිවීමක් බවයි එම ඒකකය පෙන්වා දෙන්නේ.\nමින් වැඩිම ඩෙංගු රෝගීන් සංඛ්‍යාවක් වාර්තා වී ඇත්තේ කොළඹ දිස්ත්‍රික්කයෙන්.\nඑම සංඛ්‍යාව 13,703 ක්. ජුලි මාසයේ දිවයිනෙන් වැඩිම ඩෙංගු රෝගීන් සංඛ්‍යාවක් වාර්තා වී ඇති අතර, එම සංඛ්‍යාව 10,636 ක්.\nවසංගත රෝග විද්‍යා ඒකකය පවසන්නේ පවතින වැසි සහිත කාලගුණික තත්ත්වයත් සමඟ ඩෙංගු රෝගය ව්‍යාප්ත වීම  ඉහළ යා හැකි බවයි.",
       "URL": "https://www.hirunews.lk/146382/ඩෙංගු-රෝගීන්-දෙගුණයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4816"
}