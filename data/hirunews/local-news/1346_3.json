{
       "Source": "hirunews",
       "Timestamp": "Sunday, 20 February 2022 - 9:56",
       "Headline": "තංගල්ල පොලිස් කොස්තාපල් ඝාතනයේ සැකකරුවන් රිමාන්ඩ්",
       "News Content": "තංගල්ල - විතාරන්දෙනිය ප්‍රදේශයේදී පොලිස් කොස්තාපල්වරයෙකු පොලු මුගුරුවලින් පහරදී ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් හතරදෙනා ලබන 4 වන දා දක්වා රක්ෂිත බන්ධනාගාරගත කර තිබෙනවා.\nඒ, ඔවුන් ඊයේ (19) තංගල්ල මහාධිකරණයට ඉදිරිපත් කළ අවස්ථාවේදීයි.\nතංගල්ල - වීරකැටිය ප්‍රදේශයේ පදිංචිකරුවන් වන ප්‍රධාන සැකකරු ඇතුලු තවත් සැකකරුවන් 12 දෙනෙකු හඳුනාගෙන ඇති අතර, ඔවුන් අත්අඩංගුවට ගැනීම සඳහා මේ වන විට මෙහෙයුම් ක්‍රියාත්මකයි.\nඝාතනයට ලක්වූ පොලිස් කොස්තාපල්වරයාගේ ඉඩමට යාබද නිවසක කාන්තාවක් සහ ඒ ආසන්නයේ තවත් ඉඩමක හෝටලයක් ඉදිකරන පුද්ගලයෙකු සමග කලක සිට පැවති ආරවුලක් මුල්කර ගනිමින් මෙම ඝාතනය සිදුකර තිබුණේ පසුගිය 17 වනදායි.",
       "URL": "https://www.hirunews.lk/297490/තංගල්ල-පොලිස්-කොස්තාපල්-ඝාතනයේ-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1346"
}