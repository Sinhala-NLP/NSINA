{
       "Source": "hirunews",
       "Timestamp": "Tuesday, 06 December 2022 - 11:25",
       "Headline": "මට අස් වෙන්න කියලා නෑ - බන්දුලගේ ලිපිය ලංගම ලොක්කාට ලැබුණා ද? (වීඩියෝ)",
       "News Content": "ශ්‍රී ලංකා ගමනාගමන මණ්ඩලයේ සභාපති කිංස්ලි රණවක, ප්‍රවාහන අමාත්‍යවරයා තමාට සභාපති ධුරයෙන් ඉල්ලා අස්වන ලෙස දැනුම් දී නොමැති බව පවසනවා.\nශ්‍රී ලංගම සභාපතිවරයා සිය නිල ෆේස්බුක් පිටුවේ සටහනක් තබමින් කියා සිටින්නේ, මේ වන තුරු කිසිවකු මට කිසිවක් පවසා නැති බවත්, මම තවම කිසිවක් නො දන්නා බවත් ය.\nකෙසේ වෙතත් අමාත්‍යාංශ ප්‍රකාශයකට අනුව අමාත්‍ය බන්දුල ගුණවර්ධන ශ්‍රී ලංකා ගමනාගමන මණ්ඩලයේ සභාපතිවරයාට ඉල්ලා අස්වන ලෙස දන්වා තිබුණා.\nඒ, සභාපතිවරයාට අස් වන බව දන්වා ලිපියක් ද යොමු කරමින්.\nඅමාත්‍ය මණ්ඩලය ගත් තීරණ ක්‍රියාත්මක කිරීමට සභාපතිවරයා අපොහොසත් වීම හේතුවෙන් නීතියට අනුව අමාත්‍යවරයා මෙම තීරණය ගත් බව යි එම ලිපියේ සඳහන් වුණේ.",
       "URL": "https://www.hirunews.lk/322075/මට-අස්-වෙන්න-කියලා-නෑ-බන්දුලගේ-ලිපිය-ලංගම-ලොක්කාට-ලැබුණා-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=685"
}