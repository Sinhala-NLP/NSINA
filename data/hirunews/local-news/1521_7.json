{
       "Source": "hirunews",
       "Timestamp": "Friday, 03 December 2021 - 8:27",
       "Headline": "බස්රථවලට අනුමත ඉන්ධන පමණයි - තෙල් සංස්ථාව අනතුරු අඟවයි",
       "News Content": "අනුමත ඉන්ධන හැර වෙනත් ඉන්ධන වර්ග භාවිත කරන බස් රථ ඇතුළු සියලු වාහන හිමියන්ට එරෙහි ව නීතිමය පියවර ගැනීමට කටයුතු කරන බව ලංකා ඛණිජ තෙල් නීතිගත සංස්ථාව පවසනවා.\nඑහි සභාපති සුමිත් විජේසිංහ කොළඹ ඊයේ පැවති මාධ්‍ය හමුවකදී කියා සිටියේ, එලෙස අනුමත නො කළ වෙනත් ඉන්ධන සපයන පිරවුම් හල්වල බලපත්‍ර අත්හිටුවීමට ද පියවර ගන්නා බවයි.\nලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න ඉන්ධනවල ප්‍රමිතිය පරීක්ෂා කළ යුතු බවට සිදු කළ ප්‍රකාශයට සහ පොලිස්පතිවරයාට ඉදිරිපත් කළ පැමිණිල්ලට ප්‍රතිචාර දක්වමින් ඔහු මේ බව කියා සිටියා.\nඑමෙන්ම, රට තුළ ඉන්ධන හිඟයක් ඇති වීමේ අවදානමක් පවතින බවට පළ වන වාර්තා ප්‍රතික්ෂේප කරන බවද සභාපතිවරයා කියා සිටියා.",
       "URL": "https://www.hirunews.lk/289878/බස්රථවලට-අනුමත-ඉන්ධන-පමණයි-තෙල්-සංස්ථාව-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=1521"
}