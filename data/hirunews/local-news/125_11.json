{
       "Source": "hirunews",
       "Timestamp": "Friday, 04 August 2023 - 16:33",
       "Headline": "රාහුල් ගාන්ධි වරදකරු කිරීම ශ්‍රේෂ්ඨාධිකරණය විසින් අත්හිටුවයි",
       "News Content": "ඉන්දියානු කොංග්‍රස් පක්ෂ නායක රාහුල් ගාන්ධිට පනවා තිබූ අපහාස නඩුවක වරදකරු කිරීම ඉන්දියාවේ ශ්‍රේෂ්ඨාධිකරණය විසින්\nඅත්හිටුවා තිබෙනවා.\nතවද, ඔහුට නැවත පාර්ලිමේන්තුවට පැමිණ ලබන වසරේ පැවැත්වීමට නියමිත ජාතික මැතිවරණයට තරඟ කිරීමට ද හැකියාවා තිබෙන බවත් එරට\nශ්‍රේෂ්ඨාධිකරණය දන්වා ඇතැයි විදෙස් මාධ්‍ය සඳහන් කරනවා.\nඅග්‍රාමාත්‍ය නරේන්ද්‍ර මෝදිගේ වාසගමට අපහාස කිරීම සම්බන්ධයෙන් වරදකරු බව තීරණය කරමින් ඉන්දියානු කොංග්‍රස් පක්ෂයේ නායක රාහුල් ගාන්ධිට වසර දෙකක සිර දඬුවමක් ගුජරාත්හි සුරාට් අධිකරණය විසින් පසුගිය දා නියම කෙරුණා.\nකෙසේ වෙතත්, රාහුල් ගාන්ධිගේ දඬුවම දවස් 30 කට අත්හිටුවමින් සුරාට් අධිකරණය විසින් ඇප ලබා දී තිබුණා.\nඔහුට අභියාචනා කිරීමට අවස්ථාව ලබා දීම සඳහායි දඬුවම දවස් 30 ක කාලයකට අත්හිටවූයේ.\n\"හොරුන් සියලු දෙනාට පොදුවේ මෝදි නාමය තිබෙන්නේ කෙසේදැයි\" රාහුල් ගාන්ධි නැගූ ප්‍රශ්නය හේතුවෙනුයි 2019 වසරේදී ගුජරාත් අමාත්‍ය පුර්නේෂ් මෝදි විසින් මෙම සාපරාධි අපහාස නඩුව ගොනු කරනු ලැබුවේ.",
       "URL": "https://www.hirunews.lk/343618/රාහුල්-ගාන්ධි-වරදකරු-කිරීම-ශ්‍රේෂ්ඨාධිකරණය-විසින්-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=125"
}