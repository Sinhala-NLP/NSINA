{
       "Source": "hirunews",
       "Timestamp": "Monday, 06 March 2023 - 13:43",
       "Headline": "වායුවක් හිරකළ දරුවන්ගේ හුස්ම",
       "News Content": "වායු විෂවීමකට ලක්වීම හේතුවෙන් ඉරානයේ ප්‍රදේශ කිහිපයක සිසුවියන් සිය ගණනක් එකවර රෝහල්ගතකර තිබෙනවා.\nහමේදාන් නගරය, සංජාන් නගරය, බටහිර අසෙයිබර්ජාන් ප්‍රදේශය ඇතුළු පළාත් රැසක සිසුවියන් මෙලෙස අසනීප වී තිබෙනවා.\nතමන්ට පන්ති කාමර තුළ කිසියම් ගෑස් ගන්ධයක් දැනුනු බවත් ඉන් අනතුරුව ශ්වසන අපහසුතා ඇති වූ අදාළ රෝහල්ගත කෙරුණු සිසුවියන් පවසනවා.\nඉරාන අභ්‍යන්තර කටයුතු අමාත්‍යංශය පෙන්වා දෙන්නේ, මෙම වායු විෂවීමට නිශ්චිත හේතුව මෙතෙක් අනාවරණ වී නොමැති බවයි.\nකෙසේ වෙතත් ඉරානයේ බාලිකා පාසල් රැසකටම පසුගිය කාලයේ මෙවැනි විෂ වායු ප්‍රහාරයන් එල්ල වූ බව ඉරාන මාධ්‍ය වාර්තා කරනවා.",
       "URL": "https://www.hirunews.lk/329142/වායුවක්-හිරකළ-දරුවන්ගේ-හුස්ම",
       "Category": "Local News",
       "Parent URL": "https://www.hirunews.lk/local-news.php?pageID=494"
}