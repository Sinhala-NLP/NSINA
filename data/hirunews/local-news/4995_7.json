{
       "Source": "hirunews",
       "Timestamp": "Wednesday, 22 June 2016 - 18:50",
       "Headline": "විගණකාධිපති මුදල් කමිටුවට කැඳවයි ද? පාර්ලිමේන්තුවේ දීර්ඝ සංවාදයක්",
       "News Content": "මුදල් අමාත්‍ය රවී කරුණානායකට එරෙහි විශ්වාසභංග යෝජනාව විවාදයට ගත් දිනයේ මහින්දානන්ද අලූත්ගමගේ මන්ත්‍රිවරයා ඔහුට එරෙහිව එල්ල කළ චෝදනා කිහිපයක් සම්බන්ධයෙන් මුදල් අමාත්‍යවරයා අද පාර්ලිමේන්තුවේදී වරප්‍රසාද ප්‍රශ්නයක් යොමු කළා.\nඊට පිළිතුරු දීමේදී මහින්දානන්ද අලූත්ගමගේ මන්ත්‍රීවරයා මෙන්ම අග්‍රාමාත්‍යවරයාද මැදිහත්  වූ අතර විගණකාධිපතිවරයා ඉදිරිපත් කළ වාර්තාවක් සම්බන්ධයෙන් විපක්ෂයේ ප්‍රධාන සංවිධායක අනුර කුමාර දිසානායක  නැගූ ප්‍රශ්නයක් පිළිබඳවද අද ඇතිවුණේ පුළුල් සංවාදයක්.\nපසුව ඒ පිළිබඳව තමා සොයා බලන බවයි අග්‍රාමාත්‍ය රනිල් වික්‍රමසිංහ සඳහන් කළේ.\nවිගණකාධිපතිවරයා ඇතුලූ නිලධාරීන් මුදල් කමිටුව හමුවට කැඳවා ප්‍රශ්න කරන  ලෙසද එහිදී අනුර දිසානායක මන්ත්‍රීවරයා යෝජනා කළා.",
       "URL": "https://www.hirunews.lk/136208/විගණකාධිපති-මුදල්-කමිටුවට-කැඳවයි-ද-පාර්ලිමේන්තුවේ-දීර්ඝ-සංවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=4995"
}