{
       "Source": "hirunews",
       "Timestamp": "Sunday, 02 July 2017 - 6:42",
       "Headline": "update : රාජගිරියේ සුපිරි වෙළඳසැලේ ගින්න නිවා දමයි",
       "News Content": "රාජගිරියේ පිහිටි සුපිරි වෙළඳ සැළක හටගත් ගින්න මේ වනවිට නිවා දමා තිබෙනවා.\nකෝට්ටේ මහ නගර සභාවේ ගිනි නිවීමේ ඒකකය සඳහන් කළේ ගින්නෙන් වෙළඳසැලට දැඩි අලාභහානි සිදුව ඇති බවයි.\nඅද අලූයම 5 ට පමණ හටගත් මෙම ගින්න පාලනය කිරීම සඳහා කොළඹ සහ දෙහිවල ගිනි නිවීම් ඒකකවල සහයද ලබාගත් බවයි කෝට්ටේ මහ නගර සභාවේ ගිනි නිවීම් ඒකකය කියා සිටියේ.\nගින්නට හේතුව විදුලි කාන්දුවක් බවට මූලික පරීක්ෂණවලදී අනාවරණ වී තිබෙනවා.\nUpdate : Sunday, 02 July 2017 - 8.10\n----------------------------------------------------------------------------\nරාජගිරියේ පිහිටි සුපිරි වෙළඳ සැළක ගින්නක් හටගෙන තිබෙනවා.\nඅද අලූයම 5ට පමණ හටගත් ගින්න නිවා දැමීමට මේ වනවිටත් මෙහෙයුම් ක්‍රියාත්මක බවයි වාර්තාවන්නේ.\nසුපිරි වෙළඳසැලේ ඇතුළත හටගත් ගින්න වෙළඳසැල පුරා පැතිර ගොස් තිබෙනවා.\nකෝට්ටේ මහ නගර සභාවේ ගිනි නිවීමේ ඒකකයට අමතරව කොළඹ සහ දෙහිවල ගිනි නිවීම් ඒකකවල රථද මේ වනවිට එම ස්ථානයට පැමිණ ඇති බව සඳහන්.\nකෝට්ටේ මහ නගර සභාවේ ගිනි නිවීමේ ඒකකයේ ප්‍රකාශකයෙකු සඳහන් කළේ ගින්න සීග්‍රයෙන් පැතිරයාම පාලනය කිරීමට මේ වනවිට පියවර ගෙන ඇති බවයි.",
       "URL": "https://www.hirunews.lk/164876/update-රාජගිරියේ-සුපිරි-වෙළඳසැලේ-ගින්න-නිවා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4443"
}