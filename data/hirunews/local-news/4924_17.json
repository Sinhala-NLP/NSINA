{
       "Source": "hirunews",
       "Timestamp": "Saturday, 13 August 2016 - 16:12",
       "Headline": "යුනෙස්කෝ සංවිධානයේ නියෝජිත පිරිසක් දිවයිනට පැමිණේ (ඡායාරූප)",
       "News Content": "නිල සංචාරයක් සඳහා යුනෙස්කෝ සංවිධානයේ අධ්‍යක්‍ෂ ජනරාල් ඉලීනා බොකෝවා ඇතුලු දූත පිරිසක් අද දිවයිනට පැමිණීයා.\nඔවුන් මෙරට රැඳී සිටින කාලයේදී ජනාධිපති මෛත්‍රිපාල සිරිසේන ඇතුලු මැති ඇමතිවරුන් කිහිපදෙනෙකු සමඟ ද්විපාර්ශවික සාකච්ඡා පැවැත්වීමටද නියමිත බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nහෙට දිනයේ ඇය ඇතුලු දූත පිරිස පොළොන්නරුවේ සහ සීගිරියේ සංචාරයක කිරීමටද නියමිත අතර එහිදී පාසල් දරුවන් සමඟ ශ්‍රී ලංකාවේ උරුමයන් පිළිබඳ මෙන්ම දරුවන් මුහුණදෙන ගැටළු සම්බන්ධයෙන්ද සුහද පිළිසඳරකද යෙදීමට නියමිතයි.\nයුනෙස්කෝ සංවිධානයේ අධ්‍යක්‍ෂ ජනරාල්වරිය ලබන 15 වනදා මහනුවර ශ්‍රී දළදා මාළිඟාව වැඳ පුදාගැනීමටද නියමිතවනවා.",
       "URL": "https://www.hirunews.lk/140542/යුනෙස්කෝ-සංවිධානයේ-නියෝජිත-පිරිසක්-දිවයිනට-පැමිණේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4924"
}