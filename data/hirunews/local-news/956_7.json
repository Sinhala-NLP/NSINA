{
       "Source": "hirunews",
       "Timestamp": "Monday, 08 August 2022 - 11:35",
       "Headline": "ඇමරිකාවේ සින්සිනාඩි ප්‍රාන්තයේ වෙඩි තැබීමකින් 9කට තුවාල",
       "News Content": "ඇමරිකාවේ සින්සිනාටි ප්‍රාන්තයේ අවන්හලක් අසළ සිදු වූ වෙඩි තැබීමකින් පුද්ගලයින් 9 දෙනෙකු තුවාල ලැබුවා.\nකාන්තාවක් සහ පිරිමි පුද්ගලයින් අටදෙනෙකු මෙලෙස වෙඩි ප්‍රහාරයෙන් තුවාල ලබා ඇති බවයි විදෙස් වාර්තා සඳහන් කළේ.\nඅවන්හල ඉදිරිපිටට පැමිණි නාඳුණන තුවක්කුකරුවන් දෙදෙනෙකු වෙඩි තැබීම සිදුකර ඇති අතර, පොලිසිය ප්‍රතිප්‍රහාර එල්ල කර ඇති නමුත් ඔවුන් පලාගොස් තිබුණා.\nපෞද්ගලික ආරවුලක් හේතුවෙන් මෙම වෙඩි තැබීම සිදුකරන්නට ඇති බවට පොලිසිය සැක පළ කරනවා.\nඔහියෝ ප්‍රාන්තයේ ස්ථාන කිහිපයක ඊයේ සිදු වූ වෙඩි තැබීම්වලින් පුද්ගලයින් හතරදෙනෙකු මියගොස් දිනක් ගතවීමට පෙරයි මෙම වෙඩි තැබීම සිදුව ඇත්තේ.",
       "URL": "https://www.hirunews.lk/312224/ඇමරිකාවේ-සින්සිනාඩි-ප්‍රාන්තයේ-වෙඩි-තැබීමකින්-9කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=956"
}