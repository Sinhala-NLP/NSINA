{
       "Source": "hirunews",
       "Timestamp": "Saturday, 30 January 2021 - 15:55",
       "Headline": "මන්නාරමේ කලපුවකින් පුද්ගල මළ සිරුරු දෙකක් හමුවෙයි",
       "News Content": "මන්නාරම තිරුකේදීශ්වරන්, මාලිගේතිඩල් ප්‍රදේශයේ කලපුව ආසන්නයේ තිබී පුද්ගල මළ සිරුරු දෙකක් සොයාගෙන තිබෙනවා.\nමියගොස් ඇත්තේ අඩම්පන් ප්‍රදේශයේ පදිංචි අවුරුදු 37 සහ 45 වයස්වල පසුවන දෙදෙනෙක්.\nපොලිසිය සැක කරන්නේ මාර්ගයේ ඇද ඇති විදුලි රැහැන්වලින් අනවසරයෙන් විදුලිය ලබාගැනීමට යාමේදී විදුලිසැර වැදී ඔවුන් මෙලෙස මියයන්නට ඇති බවටයි.\nමාර්ගයේ ඇති විදුලි රැහැන් පලුදු කර එම ස්ථානයෙන් කම්බි යොදා කුඹුරට පැමිණෙන සතුන් ඝාතනය කිරීම සඳහා ඔවුන් විදුලිය ලබාගැනීමට සැලසුම් කර ඇතැයි හෙළිවී තිබෙනවා.\nමළ සිරුරු දෙක පශ්චාත් මරණ පරීක්ෂණය වෙනුවෙන් මන්නාරම රෝහලට යොමුකර ඇති අතර සිද්ධිය පිළිබඳ මන්නාරම පොලිසිය පරීක්ෂණ සිදුකරනවා.",
       "URL": "https://www.hirunews.lk/261152/මන්නාරමේ-කලපුවකින්-පුද්ගල-මළ-සිරුරු-දෙකක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2180"
}