{
       "Source": "hirunews",
       "Timestamp": "Wednesday, 15 March 2017 - 17:41",
       "Headline": "පැහැරගත් නෞකාවේ සිටි ලාංකිකයන් ගැන තොරතුරු හෙළිවෙයි",
       "News Content": "සෝමාලියාවේදි පැහැරගැනීමට ලක්වු නෞකාවේ සිටින ශ්‍රී ලාංකිකයින් 08 දෙනා කඩිනමින් මුදා ගැනීම සදහා සෝමාලියානු රජය සමග සාකච්ජා ආරම්භ කර ඇති බව නාවික හමුදාව ප්‍රකාශ කළා.\nනාවික හමුදා මාධ්‍ය ප්‍රකාශක ලූතිනල් කමාන්ඩර් චමින්ද වලාකුලූගේ කියා සිටියේ එහි සේවය කළ නැවියන් සියලූ දෙනා ශ්‍රී ලාංකිකයින් බවට මේ වන විට තහවුරු වී ඇති බවයි.\nජිබුටි රාජ්‍යයේ සිට සෝමාලියාවේ මොගඩිෂු දක්වා බොරතෙල් ප්‍රවාහනය කරමින් සිටියදි මෙම නෞකාව පැහැර ගැනීමට ලක්වුණේ පෙරේදා දිනයේදීයි.\nකෙසේ වෙතත් නාවික හමුදාව ප්‍රකාශ කලේ මෙම පැහැර ගැනිම සිදු කළ කණ්ඩායම කවුරුන්ද යන්න පිලිබද තවමත් පැහැදිලි  තොරතුරක් වාර්තා වී නොමැති බවයි.\nමේ අතර ශ්‍රී ලාංකිකයින් සහිත නෞකාව මුදා හැරිම සදහා පැහැරගත් පිරිස  කප්පම් ඉල්ලා ඇති බවට විදෙස් මාධ්‍ය අද වාර්තා කළා.\nයුරෝපීය නාවික හමුදාව මුහුදු කොල්ලකරුවන් සමග සිදු කළ දුරකථන සංවාදයකදි නැව මුදා හැරීමට මෙලෙස කප්පම් ඉල්ලා ඇති බව සදහන්.\nඑමෙන්ම පැහැර ගැනීමට ලක්වු නෞකාව තුලට ආයුධ සන්නද්ධ කොල්ලකරුවන් ඇතුල් වී ඇති බව ද අදාළ වාර්තාවල සඳහන් වුණු අතර නාවික හමුදාව කියා සිටියේ නැව මුදා හැරිම සදහා කිසියම් කණ්ඩායමක් කප්පම් ඉල්ලා ඇති බවට කිසිදු තොරතුරක් මෙතෙක් වාර්තා වී නොමැති බවයි.\nමේ අතර පැහැරගත් නෞකාවේ සිටි ශ්‍රී ලාංකිකයින් හැකි කඩිනමින් මුදාගන්නා ලෙස ඉල්ලා ඔවුන්ගේ ඥාතින් අද විදේශ අමාත්‍යාංශය වෙත පැමිණිල්ලක්ද භාර දුන්නා.\nනෞකාවේ සිටි ලාංකිකයන්ගේ නම් පහතින්.\nනිකලස් ඇන්තනී - කපිතාන් ( කාක දූපත )\nරුවන් සම්පත් - (මතුගම)\nදිලීප රණවීර - (ගාල්ල)\nසුනිල් පෙරේරා - (කඳාන)\nලහිරු ඉදුනිල් විදානපතිරණ - (අකුරැස්ස)\nජයන්ත කළුබෝවිල - (හොරණ)\nජනක සමේන්ද්‍ර - (දෙවිනුවර)\nඒ.ෂන්මුගම් - (මීගමුව)",
       "URL": "https://www.hirunews.lk/156941/පැහැරගත්-නෞකාවේ-සිටි-ලාංකිකයන්-ගැන-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4612"
}