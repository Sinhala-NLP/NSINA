{
       "Source": "hirunews",
       "Timestamp": "Thursday, 02 March 2017 - 15:17",
       "Headline": "නියඟයෙන් පීඩාවට පත් ප්‍රදේශ කිහිපයකට තවත් ජල බවුසර්",
       "News Content": "නියඟයෙන් පීඩාවට පත්ව සිටින ජනතාවට ජලය සැපයීමේ අරමුණින් ජල බවුසර් ලබාදීමේ විශේෂ වැඩසටහනක් අද (02) ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹ ආරක්ෂක අමාත්‍යාංශ පරිශ්‍රයේදී පැවැත්වුණා.\nපීඩාවට පත්වු දිස්ත්‍රික්ක 15 ක ප්‍රාදේශීය ලේකම් කොට්ඨාශ 83 කට අයත් පවුල් එක්ලක්ෂ 80,000 ක් වෙනුවෙන් දැනටමත් පානීය ජලය බෙදාහරිමින් පවතිනවා.\nඑය වඩා කාර්යක්ෂම කර ගැනීමේ අරමුණින් ජල බවුසර් 25 ක් අද මෙලෙස දිස්ත්‍රික් ලේකම්වරුන්ට භාරදීම සිදුවුණා.\nකළුතර, කුරුණෑගල, මුලතිව්, කිලිනොච්චිය, වව්නියාව සහ මන්නාරම දිස්ත්‍රික්ක සඳහා ඒවා බෙදා දුන් බවද ජනාධිපති මාධ්‍ය අංශය සඳහන් කළා.",
       "URL": "https://www.hirunews.lk/155863/නියඟයෙන්-පීඩාවට-පත්-ප්‍රදේශ-කිහිපයකට-තවත්-ජල-බවුසර්",
       "Category": "Local News",
       "Parent URL": "https://www.hirunews.lk/local-news.php?pageID=4635"
}