{
       "Source": "hirunews",
       "Timestamp": "Wednesday, 22 February 2017 - 13:16",
       "Headline": "බැඳුම්කර කොමිසම හමුවේ පෙනී සිටීමට පර්පචුවල් ටෙ‍්‍රෂරීස් සමාගමට අවසර",
       "News Content": "මහ බැංකු බැඳුම්කර නිකුතුව පිළිබඳව විමර්ශණය කරන ජනාධිපති කොමිසම හමුවේ පෙනී සිටීමට පර්පචුවෙල් ටෙ‍්‍රෂරීස් සමාගමට අද (22) අවසර හිමි වුණා.\nඒ එම සමාගමේ නීතිඥයන් කොමිසමෙන් කළ ඉල්ලීමකට අනුවයි.\nදෙවන දිනට ජනාධිපති කොමිසමේ කටයුතු අද පෙරවරු 10ට පමණ ආරම්භ වූ අතර එහිදී ජනාධිපති නීතිඥ නිහාල් ප්‍රනාන්දු පර්පචුවෙල් ටෙ‍්‍රෂරීස් සමාගම වෙනුවෙන් පෙනී සිටිමට අවසර ඉල්ලා සිටියා.\nඑම අවස්ථාවේ කොමිසමේ කොමිසමේ විනිසුරුවරුන් සඳහන් කළේ අවසර ඉල්ලීම පිළිබඳව නීතිපතිවරයාගේ උපදෙස් ලබාගත යුතු බවයි.\nඒ සඳහා ජනාධිපති කොමිසමේ වැඩ කටයුතු විනාඩි 05කට කල් තැබීමටද කටයුතු කරනු ලැබුවා.\nනීතිපති මතය විමසීමෙන් පසු කොමිසමේ වැඩ කටයුතු ආරම්භ කරමින් විනිසුරුවරුන් සඳහන් කළේ ජනාධිපති කොමිසම් සභා පනතේ 16 වන වගන්තියට අනුව පර්පචුවෙල් ටෙ‍්‍රෂරීස් සමාගමට කොමිසම හමුවේ පෙනී සිටීමට අවසර ලබාදිය හැකි බවයි.\nඑමෙන්ම මතභේදාත්මක බැදුම්කර නිකුත්වේ ටෙන්ඩර් මණ්ඩලයේ සභාපතිවරයා ලෙස කටයුතු කළ මහ බැංකුවේ නියෝජ්‍ය අධිපතිවරයා වෙනුවෙන් නීතිඥයෙකු පෙනී සිටීමට අවසර ඉල්ලා සිටි අතර ඊට ද අවසර හිමි වුණා.\nඉන් අනතුරුව සාක්ෂි විමසීමේ කටයුතු දෙවන දිනට ආරම්භ කළ අතර මහ බැංකු අධිපති ආචාර්ය ඉන්ද්‍රජිත් කුමාරස්වාමි විසින් බැදුම්කර නිකුතුවකදී සිදුවන ක්‍රියාවලිය පිළිබඳව කොමිසම දැනුවත් කර තිබෙනවා.\nමේ වනවිටත් සාක්ෂි විමසීමේ කටයුතු සිදුකරන බවයි එහි සිටින හිරු වාර්තාකරු සඳහන් කළේ.",
       "URL": "https://www.hirunews.lk/155155/බැඳුම්කර-කොමිසම-හමුවේ-පෙනී-සිටීමට-පර්පචුවල්-ටෙ‍්‍රෂරීස්-සමාගමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4648"
}