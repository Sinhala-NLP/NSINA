{
       "Source": "hirunews",
       "Timestamp": "Sunday, 21 June 2020 - 9:17",
       "Headline": "මීගමුව බන්ධනාගාරයේ රැඳවියන් දෙදෙනෙකු මෙහෙයවන හෙරොයින් සහ ගංජා ජාවාරමක් පිළිබඳ තොරතුරු",
       "News Content": "මීගමුව බන්ධනාගාරයේ සිටින රැඳවියන් දෙදෙනෙකු විසින් මෙහෙයවන ගංජා සහ හෙරොයින් ජාවාරම් සම්බන්ධයෙන් පොලිසිය තොරතුරු අනාවරණ කරගෙන තිබෙනවා.\nඑක් රැඳවියෙකු විසින් මෙහෙයවන හෙරොයින් ජාවාරමක් පිළිබඳ තොරතුරු හෙළිවී ඇති අතර ඊට අදාළව සීදූව ප්‍රදේශයේදී හෙරොයින් ග්‍රෑම් 100ක් සහ කේරළ ගංජා ග්‍රෑම් 400ක් සමග ආරක්ෂක අංශ සාමාජිකයෙකු අත්අඩංගුවට ගෙන ඇති බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nඑමෙන්ම මීගමුව බන්ධනාගාරයේ තවත් රැඳවියෙකු මෙහෙයවන ගංජා ජාවාරමකට අදාළව මිනුවන්ගොඩ ප්‍රදේශයේදී කාන්තාවක් සහ පිරිමි පුද්ගලයෙකු අත්අඩංගුවට ගෙන තිබෙනවා.\nසැකකාරිය සතුව තිබී කේරළ ගංජා කිලෝ 1යි ග්‍රෑම් 850ක් සහ සැකකරු සතුව තිබී කේරළ ගංජා ග්‍රෑම් 455ක් අත්අඩංගුවට ගෙන තිබෙනවා.",
       "URL": "https://www.hirunews.lk/243580/මීගමුව-බන්ධනාගාරයේ-රැඳවියන්-දෙදෙනෙකු-මෙහෙයවන-හෙරොයින්-සහ-ගංජා-ජාවාරමක්-පිළිබඳ-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=2643"
}