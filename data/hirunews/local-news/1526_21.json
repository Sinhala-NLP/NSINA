{
       "Source": "hirunews",
       "Timestamp": "Tuesday, 30 November 2021 - 17:39",
       "Headline": "ධීවර සහ නාවික ප්‍රජාවට දැනුම්දීමක්",
       "News Content": "ඉදිරි පැය 72 තුළ ගිණිකොණ දිග බෙංගාල බොක්ක ප්‍රදේශයේ මෙන්ම උතුරු සහ දකුණු අන්දමන් මුහුදේ ගැඹුරු ප්‍රදේශවල ධීවර සහ නාවික කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව දැනුම් දෙනවා.\nඒ, දකුණු තායිලන්ත මුහුදු ප්‍රදේශය ආශ්‍රිතව අඩුපීඩන කලාපයක් නිර්මාණය වීම හේතුවෙන්.\nඑසේම දැනට මෙම මුහුදු ප්‍රදේශවල ධීවර කටයුතුවල යෙදෙන පිරිසට වහාම ගොඩබිමට හෝ ආරක්ෂිත ස්ථානයක් වෙත පැමිණෙන ලෙසද දැනුම්දීමක් කෙරෙනවා.\nඅනිද්දා වනවිට, අඩු පීඩන කලාපය, පීඩන අවපාතයක් දක්වා වර්ධනය වී ගිණිකොණ සහ මධ්‍යම නැගෙනහිර බෙංගාල බොක්ක මුහුදු ප්‍රදේශයේ ස්ථානගත විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/289642/ධීවර-සහ-නාවික-ප්‍රජාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1526"
}