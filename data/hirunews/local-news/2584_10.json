{
       "Source": "hirunews",
       "Timestamp": "Wednesday, 15 July 2020 - 13:19",
       "Headline": "වලේබොඩ අබලන් පාලම නිසා ජනතාව අපහසුතාවක (වීඩියෝ)",
       "News Content": "මාර්ග පහසුකම් ජන ජීවිතය පහසුකර ගැනීමට අත්‍යවශ්‍ය කාරණයක් බව අවිවාදාත්මකයි.\nඑසේවුවත් ජීවිතයේ අනිත්‍ය මෙනෙහි කරමින් පාලමක් මතින් ගමන්කිරීමට සිදුව ඇති මේ පුවත වාර්තා වුණේ බලංගොඩ වලේබොඩ ප්‍රදේශයෙන්.\nමේ බලංගොඩ - වලේබොඩ ප්‍රදේශයේ‍ වලවේ ගඟ මතින් ගමන් කිරීමට ඇති කම්බි පාලමයි.\nවලේබොඩ තෝරවෙල - රාවණාකන්ද ඇතුළු ගම්මාන රැසක ජනතාව එගොඩ මෙගොඩ ගමන් කරන්නේ මෙම පාලම මතින්.\nනමුත් පාලම දිරාපත්වීම හේතුවෙන් එහි ගමන් කිරීම මේ වන විට අතුරේ යෑමට වඩා අවදානම් වී තිබෙනවා.\nදිනකට පුද්ගලයන් 200ක් පමණ එගොඩ මෙගොඩ වෙන මේ පාලම ප්‍රතිසංස්කරණ කරදෙන ලෙස බලධාරීන්ගෙන් කොතෙකුත් ඉල්ලීම්කලද පලක් නොවුණු බව ජනතාවගේ චෝදනාවයි.",
       "URL": "https://www.hirunews.lk/245572/වලේබොඩ-අබලන්-පාලම-නිසා-ජනතාව-අපහසුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2584"
}