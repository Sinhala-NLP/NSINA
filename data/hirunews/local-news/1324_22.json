{
       "Source": "hirunews",
       "Timestamp": "Tuesday, 01 March 2022 - 16:43",
       "Headline": "ජිනීවා මානව හිමිකම් මණ්ඩලයේදී විදේශ අමාත්‍යවරයා කරුණු දක්වයි",
       "News Content": "ජිනීවා මානව හිමිකම් මණ්ඩලයේ 49 වන සැසිවාරයේදී විදේශ අමාත්‍ය මහාචාර්ය ජී.එල්. පීරිස් අද කරුණු දක්වනු ලැබුවා.\nඒ, ශ්‍රී ලංකාව පිළිබඳ ජගත් මානව හිමිකම් කොමසාරිස්වරියගේ වාර්තාව සැසිවාරයට ඉදිරිපත් කර තිබියදියි.\nමානව හිමිකම් කොමිසම මගින් ක්‍රියාත්මක කරන සාක්ෂි එක්රැස් කිරීමේ යාන්ත්‍රණයට ශ්‍රී ලංකාව විරුද්ධත්වය පළ කරන බව අමාත්‍යවරයා එහිදී සඳහන් කළා.\nසාමාජික රටවල් ස්වේච්ඡාවෙන් ලබාදෙන අරමුදල් ඒ සඳහා යොදා නොගත යුතු බව ලක් රජයේ අදහසයි. එමෙන්ම මෙම යාන්ත්‍රණය මෙරට ජනතාවගේ ආර්ථික සංවර්ධනය, සාමය හෝ සංහිඳියා ක්‍රියාවලියට සහයක් නොවන බවයි විදේශ අමාත්‍යවරයා අවධාරණය කළේ.\nශ්‍රී ලංකාව සම්බන්ධයෙන් ජිනීවා මානව හිමිකම් මණ්ඩලයේ අවසන් වරට සම්මත කරගැනුනු යෝජනාව මගින් මෙරට යුද්ධයේදී සිදුවූ බව කියන මානව හිමිකම් උල්ලංඝනය කිරීම් සම්බන්ධයෙන් සාක්ෂි එක්රැස් කිරීමේ යාන්ත්‍රණයක් පිහිටුවීමටද පියවර ගැනුනා.",
       "URL": "https://www.hirunews.lk/298402/ජිනීවා-මානව-හිමිකම්-මණ්ඩලයේදී-විදේශ-අමාත්‍යවරයා-කරුණු-දක්වයි",
       "Category": "Local News",
       "Parent URL": "https://www.hirunews.lk/local-news.php?pageID=1324"
}