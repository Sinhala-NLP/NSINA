{
       "Source": "hirunews",
       "Timestamp": "Friday, 28 August 2020 - 13:16",
       "Headline": "ලෙබනන පිපිරීමෙන් පසු ලැබුණු තේවලට එරට වැසියන්ගෙන් තුති",
       "News Content": "බීරූට් හි පිපිරීම සිදුවූ අවස්ථාවේ ලක් රජය දැක්වූ සහයෝගයට ලෙබනන වැසියන් ඊයේ වෙනස් ආකාරයක කෘතගුණ සැළකීමක නිරතවුණා.\nබීරූට් වරායේ රසායනික ද්‍රව්‍ය ගබඩා කර තිබූ ගුදමක පසුගියදා සිදුවූ පිපිරීමෙන්  පුද්ගලයින් 200කට වැඩි පිරිසක් ජීවිතක්ෂයට පත්වූ අතර, තුවාල වූ පිරිස 5,000 කට අධිකයි.\nඑම අවස්ථාවේදී ලක් රජය විසින් තේ කිලෝග්‍රෑම් 1,675 ක් පිරිනමනු ලැබුවේ ලෙබනන ජනාධිපති මයිකල් අවුන් වෙතයි.\nඊට ස්තූතිය පළ කරමින් ලෙබනනයේ පිහිටි ශ්‍රී ලංකා තානාපති කාර්යාලය ඉදිරිපිටින් ගමන් ගැනීමේදී එරට වැසියන් සිය මෝටර් රථවල වීදුරුව පහත් කර, නලා හඬවමින් සිය ස්තූතිය පළ කළ බවයි ලෙබනනයේ ශ්‍රී ලංකා තානාපතිනි ශානි කරුණාරත්න ප්‍රකාශ කළේ.",
       "URL": "https://www.hirunews.lk/248837/ලෙබනන-පිපිරීමෙන්-පසු-ලැබුණු-තේවලට-එරට-වැසියන්ගෙන්-තුති",
       "Category": "Local News",
       "Parent URL": "https://www.hirunews.lk/local-news.php?pageID=2492"
}