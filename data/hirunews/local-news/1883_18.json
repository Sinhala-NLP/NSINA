{
       "Source": "hirunews",
       "Timestamp": "Tuesday, 15 June 2021 - 14:20",
       "Headline": "ව්‍යාජ පොලිස් හැඳුනුම්පතක් භාවිත කළ පුද්ගලයෙකු යාපනයේදී අත්අඩංගුවට",
       "News Content": "යාපනය - ගුරුනගර් ප්‍රදේශයේදී ව්‍යාජ පොලිස් හැඳුනුම්පතක් භාවිත කළ අයෙකු අත්අඩංගුවට ගෙන තිබෙනවා.\nඔහු සමඟ සිටි තවත් දෙදෙනෙකුද අත්අඩංගුවට ගෙන ඇති බවයි පොලීසිය ප්‍රකාශ කළේ.\nපොලිස් විශේෂ කාර්ය බලකාය විසින් සංචරණ සීමා කඩකරන පුද්ගලයින් සොයා සිදුකළ මෙහෙයුමකදී මෙම සැකකරුවන් අත්අඩංගුවට ගෙන තිබෙනවා.\nඅත්අඩංගුවට ගත් පිරිසට ඉන්දීය ජාතිකයෙකුද අයත්.\nපොලිස් සේවය අතහැර ගොස් සිටින පුද්ගලයෙකු මෙලෙස ව්‍යාජ පොලිස් හැඳුනුම්පත භාවිත කර ඇති අතර, ඉන්දියානු ජාතිකයා වීසා බලපත්‍ර නොමැතිව මෙරට රැඳී සිටින බවටයි සිදුකළ ප්‍රශ්න කිරීම්වලදී අනාවරණ වී ඇත්තේ.\nසැකකරුවන් අවුරුදු 30, 32 සහ 43 යන වයස්වල පසුවන්නන්.",
       "URL": "https://www.hirunews.lk/274362/ව්‍යාජ-පොලිස්-හැඳුනුම්පතක්-භාවිත-කළ-පුද්ගලයෙකු-යාපනයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1883"
}