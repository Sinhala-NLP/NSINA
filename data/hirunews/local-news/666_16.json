{
       "Source": "hirunews",
       "Timestamp": "Wednesday, 14 December 2022 - 20:12",
       "Headline": "රග්බි සභාපතිගෙන් රිට් පෙත්සමක්",
       "News Content": "ශ්‍රී ලංකා රග්බි ආයතනයේ සභාපති ධුරයෙන් තමන් ඉවත් කිරීමට ක්‍රීඩා ඇමති රොෂාන් රණසිංහ ගත් තීරණය බල රහිත කරන ලෙස ඉල්ලා රිස්ලි ඉල්ලියාස් අභියාචානාධිකරණය හමුවේ රිට් පෙත්සමක් ගොනු කර තිබෙනවා.\nඑහි වග උත්තරකරුවන් ලෙස ක්‍රීඩා අමාත්‍ය රොෂාන් රණසිංහ, එම අමාත්‍යාංශයේ ලේකම්, ක්‍රීඩා අධ්‍යක්ෂ ජනරාල්වරයා සහ ශ්‍රි ලංකා රග්බි ආයතනය නම් කර ඇති බවයි හිරු අධිකරණ වාර්තාකරු ප්‍රකාශ කළේ.",
       "URL": "https://www.hirunews.lk/322695/රග්බි-සභාපතිගෙන්-රිට්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=666"
}