{
       "Source": "hirunews",
       "Timestamp": "Thursday, 04 August 2022 - 15:24",
       "Headline": "පැතුම් කර්නර්ට ඇප",
       "News Content": "අත්අඩංගුවට ගෙන රක්ෂිත බන්ධනාගාර ගත කර සිටි සමාජ මාධ්‍ය ක්‍රියාකාරිකයෙකු වන පැතුම් කර්නර් ඇපමත මුදාහරින ලෙස කොළඹ අතිරේක මහේස්ත්‍රාත් හර්ෂණ කැකුණවල අද නියෝග කළා.\nඒ අනුව සැකකරු රුපියල් ලක්ෂ 10 බැගින් වූ ශරීර ඇප දෙකක් මත මුදා හැරීමටයි අතිරේක මහෙස්ත්‍රාත්වරයා නියෝග කළේ.\nඑමෙන්ම, සැකකරුට විදෙස් ගමන් තහනමක් පැනවීමටද කටයුතු කර තිබෙනවා.\nඔහු අද හඳුනාගැනීමේ පෙරෙට්ටුවක් සඳහා ඉදිරිපත් කළ අතර එහිදී සාක්ෂිකාර හමුදා සෙබලෙකු විසින් සැකකරු හඳුනාගත් බව ද කොළඹ අපරාධ කොට්ඨාශය අධිකරණයට වාර්තා කළා.\nඉකුත් 13 වනදා පාර්ලිමේන්තුවට පිවිසෙන පොල්දූව මංසන්ධියේ ඇතිවූ කලහකාරී සිද්ධිය සම්බන්ධයෙන් පැතුම් කර්නර් පසුගිය 28 වැනිදා අත්අඩංගුවට ගනු ලැබුවා.",
       "URL": "https://www.hirunews.lk/311885/පැතුම්-කර්නර්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=965"
}