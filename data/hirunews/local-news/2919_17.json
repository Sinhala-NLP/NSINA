{
       "Source": "hirunews",
       "Timestamp": "Tuesday, 04 February 2020 - 7:47",
       "Headline": "චීන ජාතිකයන් කොන් කරන්න එපා - සෞඛ්‍ය ඇමතිනියගෙන් ඉල්ලීමක්",
       "News Content": "ශ්‍රී ලංකාවේ සිටින චීන ජාතිකයින් වෙනස් කොට සලකමින් ඔවුන් අපහසුතාවට පත් නොකරන ලෙසට ජනතාවගෙන් ඉල්ලා සිටින බව සෞඛ්‍ය පෝෂණ හා දේශීය වෛද්‍ය අමාත්‍ය පවිත්‍රා වන්නිආරච්චි ප්‍රකාශ කළා.\nසෞඛ්‍ය අමාත්‍යාංශයේ ඊයේ පැවති මාධ්‍ය හමුවකට එක්වෙමින් ඇය කියා සිටියේ චීනය සහ ශ්‍රී ලංකාව අතර සමීප සබඳතා පවතින බැවින් කොරෝනා වෛරසය හේතු කරගෙන එය පළුදු කර ගත යුතු නොමැති බවයි.\nමෙරට විවිධ ව්‍යාපෘතිවල සේවය කරන චීන ජාතිකයින් සමඟ සුහදව කටයුතු කරන ලෙස ද අමාත්‍යවරිය ඉල්ලා සිටියා.\nඑමෙන්ම, ඊයේ පස්වරුවේ සිට අද උදෑසන දක්වා කාලය තුළ චීනයේ සිට ගුවන් යානා 4ක් පැමිණීමට නියමිත තිබුණත් ඉන් පැමිණ ඇත්තේ යානා දෙකක් පමණයි.\nඅනෙක් ගුවන් යානා පැමිණීම අවලංගු වී ඇති අතර කටුනායක ගුවන් තොටුපළ කාර්ය භාර නිලදාරිවරයා සදහන් කළේ අද උදෑසන ගුවන් යානා 3ක් චීනයේ සිට පැමිණීමට නියමිත බවයි.\nමේ අතර, කොරෝනා වෛරසයේ ව්‍යාප්තිය සම්බන්ධව විදෙස් රටවල් අනියත බියක් ඇති කර ගත නොගත යුතු බව ශ්‍රී ලංකාවේ චීන තානාපති චෙන්ග් ෂියුආන් පවසනවා. ඔහු මේ බව සඳහන් කළේ පවතින තත්ත්වය සම්බන්ධයෙන් හිරු ප්‍රවෘත්ති අංශය වෙත අදහස් දක්වමින්.",
       "URL": "https://www.hirunews.lk/233659/චීන-ජාතිකයන්-කොන්-කරන්න-එපා-සෞඛ්‍ය-ඇමතිනියගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2919"
}