{
       "Source": "hirunews",
       "Timestamp": "Wednesday, 23 August 2017 - 15:18",
       "Headline": "උතුරු පළාත් නව අමාත්‍යවරුන් දිවුරුම් දෙයි (ඡායාරූප)",
       "News Content": "උතුරු පළාත් නව අමාත්‍යවරුන් උතුරු පළාත් ආණ්ඩුකාර රෙජිනෝල්ඩ් කුරේ ඉදිරියේදී අද(23) සවස උතුරු පළාත් ආණ්ඩුකාර කාර්යාලයේදී දිවුරුම්දෙනු ලැබුවා.\nඋතුරු පළාතේ මුදල් හා ක්‍රමසම්පාදන, නීතිය හා සාමය, ඉඩම්, විදුලිබල, නිවාස හා ඉදිකිරීම්, සංචාරක, පළාත් පාලන, පළාත් පරිපාලන, ග්‍රාම සංවර්ධන, මාර්ග සංවර්ධන, මෝටර් රථ ප්‍රවාහන හා ප්‍රවාහන අමාත්‍යවරයා වශයෙන් සි.වි. විග්නේෂ්වරන් ද,\nඋතුරු පළාත් කාන්තා කටයුතු, පුනරුත්ථාපන, සමාජ සේවා, සමූපකාර, ආහාර සැපයුම් හා බෙදා හැරීම්, කර්මාන්ත සහ ව්‍යවසාය ප්‍රවර්ධන, වෙළඳ හා වාණිජ අමාත්‍යවරිය වශයෙන් අනන්දි ශෂිධරන් ද,\nඋතුරු පළාත් සෞඛ්‍ය හා දේශීය වෛද්‍ය, පරිවාස හා ළමාරක්ෂක සේවා අමාත්‍යවරයා වශයෙන් වෛද්‍ය ආචාර්ය ඥානසීලන් ගුණසීලන් ද,\nඋතුරු පළාත් කෘෂිකර්ම හා ගොවිජන සේවා, සත්ත්ව පාලන, වාරිමාර්ග, ධීවර, ජල සම්පත් හා පරිසර අමාත්‍යවරයා වශයෙන් කන්දයියා සිවනේෂන් ද, මෙහිදී දිවුරුම්දෙනු ලැබුවා.\nවැඩසටහන් අවස්ථාවට උතුරු පළාත් සභා නියෝජිතයින් පිරිසක්, උතුරු පළාත් ආණ්ඩුකාර එන්.ඉලන්ගෝවන් ඇතුළු පිරිසක්ද සහභාගි වී සිටියා.\nවව්නියාව - මාධව කුලසූරිය",
       "URL": "https://www.hirunews.lk/169167/උතුරු-පළාත්-නව-අමාත්‍යවරුන්-දිවුරුම්-දෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4357"
}