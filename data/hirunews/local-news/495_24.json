{
       "Source": "hirunews",
       "Timestamp": "Sunday, 05 March 2023 - 17:30",
       "Headline": "චීනය මේ වසරේ සියයට 05 ක ආර්ථික වර්ධනයක් අපේක්ෂාවෙන්",
       "News Content": "චීනය මෙම වසර සඳහා සියයට 05 ක ආර්ථික වර්ධන ඉලක්කයක් ප්‍රකාශයට පත්කර තිබෙනවා. අග්‍රාමාත්‍ය ලී කිකි යෑං 14 වැනි චීන ජාතික මහජන කොංග්‍රසයේ පළමු සැසිවාරය අරඹමින් නිවේදනය කළේ පසුගිය වසරේ සියයට 5.5 ක ආර්ථික වර්ධන වේගයක් අපේක්ෂා කළ නමුත් එය සියයට තුනක මට්ටමක පැවති බවයි.\nකොරෝනා ව්‍යාප්තිය හමුවේ ගනු ලැබූ දැඩි තීරණ මෙන්ම නිවාස හා දේපළ වෙළදාම් අංශයේ කඩා වැටීම අපේක්ෂිත ආර්ථික වර්ධන ඉලක්ක සපුරාගැනීමට අහිතකර ලෙස බලපෑ බවද එම නිවේදනයේ දැක්වෙනවා.",
       "URL": "https://www.hirunews.lk/329074/චීනය-මේ-වසරේ-සියයට-05-ක-ආර්ථික-වර්ධනයක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=495"
}