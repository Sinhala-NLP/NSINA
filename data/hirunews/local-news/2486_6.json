{
       "Source": "hirunews",
       "Timestamp": "Monday, 31 August 2020 - 20:23",
       "Headline": "ඉදිරියට තැබූ පියවර පසුපසට නොගන්නා බව ජනපති කියයි (වීඩියෝ)",
       "News Content": "කෙටි කාලීන අපහසුතාවයන්ට පත්වුවද ග්‍රාමීය ආර්ථිකය ශක්තිමත් කරමින් ගොවි ජනතාව නගා සිටුවීම සඳහා ගත් පියවර ආපස්සට නොගන්නා බව ජනාධිපති ගෝඨාභය රාජපක්ෂ අවධාරණය කළා.\nඅද දහවල් ජනාධිපති කාර්යාලයේ පැවති ජීවන වියදම් පිළිබද අමාත්‍ය මණ්ඩල අනුකාරක සභාවේ මංගල රැස්වීමට එක්වෙමින් ජනාධිපතිවරයා සදහන් කළේ මිල පාලනයට හෝ පහත හෙලීමට කහ සහ සෙසු භාණ්ඩ ආනයනය කළහොත් කිසිදු දිනෙක අපේක්ෂිත අරමුණුවලට ළඟා විය නොහැකි බවයි.\nකොරෝනා වසංගතයත් සමඟ ඉන්දියාව සහ ඇමරිකාව වැනි රටවල් ද ආනයන සීමා පනවා ඇති බව පෙන්වා දුන් ජනාධිපතිවරයා විදේශ විනිමය පාලනයට සහ ඉහළ ණය බරින් මිදීමට ආනයන සීමා කළ යුතු බව සඳහන් කළා.\nඑමෙන්ම, ආණ්ඩුකාරවරුන් දෙදෙනෙකු ජනාධිපති ගෝඨාභය රාජපක්ෂ ඉදිරියේ අද පස්වරුවේ දිවුරුම් දී තිබෙනවා. වයඹ පළාත් ආණ්ඩුකාර ඒ.ජේ.එම්. මුසම්මිල්, ඌව පළාත් ආණ්ඩුකාරවරයා ලෙස මෙහිදී දිවුරුම් දුන් අතර, ඌව ආණ්ඩුකාර රාජා කොල්ලුරේ දිවුරුම් දුන්නේ වයඹ පළාත් ආණ්ඩුකාරවරයා ලෙසයි.\nමෙලෙස ආණ්ඩුකාවරුන් දෙදෙනෙකුගේ බල ප්‍රදේශ මාරුවීම අද පස්වරුවේ සිදුවූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/249095/ඉදිරියට-තැබූ-පියවර-පසුපසට-නොගන්නා-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2486"
}