{
       "Source": "hirunews",
       "Timestamp": "Friday, 20 May 2022 - 7:47",
       "Headline": "ණය පැහැර හැරියත්, මූඩිස්, ශ්‍රී ලංකාවේ වර්ගීකරණය පහළ නොදමයි",
       "News Content": "මෙරට ස්වෛරීත්ව බැඳුම්කර ගෙවීම් පැහැර හැරීමට ලක්වුව ද මූඩීස් ආයෝජන සේවාව මගින් මෙරට ණය වර්ගීකරණය තවදුරටත් සී ඒ - ස්ථාවර ලෙස නම් කර තිබෙනවා.\nඒ ස්වෛරීත්ව බැඳුම්කර පියවීම සඳහා හිමිව තිබූ දින 30 ක සහන කාලය මැයි 18 වනදායින් ඉකුත්වීමෙන් අනතුරුවයි.\nකිසියම් රටක ණය ගෙවීම ප්‍රකෘතිමත්වීම සියයට 35 ත් 65 ත් අතර හැකියාවකින් යුක්ත වන විටයි මූඩීස් මගින් සී ඒ වර්ගීකරණය නිකුත් කරනු ලබන්නේ.\nකෙසේ නමුත් විදෙස් සංචිතය ඍණ මට්ටමක පැවතීම පිළිබඳව ද මූඩීස් අවධානය යොමුකර තිබෙනවා.\nමේ අතර ෆිච් රේටින්ග්ස් ආයතනය මගින් මෙරට ණය වර්ගීකරණය සීමිත පැහැර හැරීම් එනම්, ආර්.ඩී. මට්ටමට පහත හෙළා ඇති බවයි වාර්තා වන්නේ.\nඑමෙන්ම මෙරට ස්වෛරීත්ව බැඳුම්කර වර්ගීකරණය එමඟින් ඩී මට්ටමට පහත හෙළා තිබෙනවා.\nපසුගිය අප්‍රේල් 12 වනදා ඊට හිමි වී තිබුණේ සී වර්ගීකරණයයි.\nමූඩිස් ආයතනය නිකුත් කළ සම්පූර්ණ නිවේදනය මෙතැනින්..,",
       "URL": "https://www.hirunews.lk/304782/ණය-පැහැර-හැරියත්-මූඩිස්-ශ්‍රී-ලංකාවේ-වර්ගීකරණය-පහළ-නොදමයි",
       "Category": "Local News",
       "Parent URL": "https://www.hirunews.lk/local-news.php?pageID=1157"
}