{
       "Source": "hirunews",
       "Timestamp": "Wednesday, 07 September 2022 - 15:22",
       "Headline": "බීමට වත් ජලය නැති ගලෙන්බිඳුණුවැව 175 ගම්මානය (වීඩියෝ)",
       "News Content": "රටේ සියලු වැසියන්ට පිරිසිදු පානීය ජලය සැපයීම බලධාරීන්ට පැවරෙන මගහැරිය නොහැකි වගකීමක්.\nනමුත් එම වගකීම ඉටු නොකිරීමේ ප්‍රතිඵලයක් ලෙස පීඩා විඳින වැව් බැඳි රාජ්‍යයේ ජනතාවක් පිළිබඳ තොරතුරු වාර්තා වනවා.\nඒ, අනුරාධපුර දිස්ත්‍රික්කයෙන්.\nමහා වාරිමාර්ග, සුළු වාරිමාර්ග මෙන්ම ගොවිජන සේවා දෙපාර්තමේන්තු මගින් පාලනය වන වැව් රැසක් අනුරාධපුර දිස්ත්‍රික්කයේ තිබුණ ද එම ජලය පානය කිරිමට ⁣නුසුදුසු තත්ත්වයේ පැවතීම හේතුවෙන් බහුතර ජනතාවක් වකුගඩු රෝගයෙන් පෙලෙන බව නොරහසක්.\nගලෙන්බිදුණුවැව අංක 175 ග්‍රාම සේවා තුලානේ රත්මල්වැටිය ජනතාව බීමට ජලය නොමැතිව දැඩි දුෂ්කරතාවට පත්ව සිටීම පිළිබඳව වාර්තා වන්නේ එය සාමාන්‍ය ගැටලුවක් බවට පත්ව ඇති පසුබිමක් තුළයි.",
       "URL": "https://www.hirunews.lk/314781/බීමට-වත්-ජලය-නැති-ගලෙන්බිඳුණුවැව-175-ගම්මානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=885"
}