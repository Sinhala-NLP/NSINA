{
       "Source": "hirunews",
       "Timestamp": "Thursday, 12 October 2017 - 17:31",
       "Headline": "කාන්තාවකගෙන් විවෘත අධිකරණයේ දී පොලිසියට ප්‍රහාරයක්",
       "News Content": "පාණදුර අතිරේක මහේස්ත්‍රාත් අධිකරණයේ කටයුතු පවත්වාගෙන යන අතරතුරදි අධිකරණයේ සාක්කි කූඩුව අසල සිටි බණ්ඩාරගම පොලිසියේ සැරයන් සුනිල්ට කාන්තාවක් අද(12) විවෘත අධිකරණයේදී පහරදීම නිසා නඩු කටයුතු අතිරේක මහේස්ත්‍රාත් කල්හාරි ලියනගේ විසින් පැය භාගයකට  කල් දැමුවා.\nමෙම කාන්තාව අද උදැසන 8 30 ට පමන අධිකරණ භුමියේදොරටුවේදී කලබැනියක් කර පොලිස් කාන්තාවකටද බැන වැදී,  සැමියාටද පහරදී අධිකරණ ශාලාවට ඇතුලුවී සිටියා.\nඇය අධිකරණයට පැමින සිටියේ ඇගේ සැමියා සම්බන්ධ නඩුවකට බවයි අප වාර්තාකරු කියා සිටියේ.\nසැරයන්වරයාට පහරදීමෙන් පසුව ඇයව අත්අඩංගුවට ගෙන අධිකරණයට ඉදිරිපත් කිරීමට පොලිස් නිළධාරීන් කටයුතු කළා.\nඇයව අතිරේක මහේස්ත්‍රාත්වරිය වෙත ඉදිරිපත් කිරීමෙන් පසුව  ඇය උමතු රෝගයකින් පෙලෙන බවට සැක පහල වූ බවයි අප වාර්තාකරු පවසන්නේ.\nඇයව රක්ෂිත බන්ධනාගාරගත කළ අතිරේක මහේස්ත්‍රාත්වරිය ඇයව මානසික රෝහල වෙත ඉදිරිපත් කර වාර්තාවක් අධිකරණයට ඉදිරිපත් කරණ ලෙස බන්ධනාගාර නිළධාරීන්ට නියම කර තිබෙනවා.\nපාණදුර- කපිල සෝමරත්න",
       "URL": "https://www.hirunews.lk/173329/කාන්තාවකගෙන්-විවෘත-අධිකරණයේ-දී-පොලිසියට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4275"
}