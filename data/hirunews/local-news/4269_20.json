{
       "Source": "hirunews",
       "Timestamp": "Monday, 16 October 2017 - 11:48",
       "Headline": "හක්කපටස් කෑ වන අලියකු හොරොව්පතාන, කපුගොල්ලෑව වැව් රක්ෂිතයේ",
       "News Content": "හොරොව්පතාන, කපුගොල්ලෑව වැව් රක්ෂිතය තුල දැනට දින ගණනාවක සිට හක්කපටස් ආහාරයට ගෙන තුවාල ලබා සිටින වයස අවුරුදු 10 - 12 අතර වන අලියකු වේදනාවෙන් පසුවන බව ප්‍රදේශවාසින් පවසනවා.\nඒ අනුව ඊයේ (15) සවස මොටගොනෑව වන ජීවී නිලධාරින් එම සත්වයා නිරික්ෂණයට පැමිණ ඇති අතර එහෙත් කිසිදු වෛද්‍ය නිලධාරියකු එම අවස්ථාවට නොපැණි බවයි වාර්තා වන්නේ.\nපශු වෛද්‍යවරුන් අකුරට වැඩ කිරිමේ රාජකාරී ආරම්භ වීම හේතුවෙන් සහ ඊයේ දිනය ඉරිදා දිනයක් වීම හේතුවෙන් එම අවස්ථාවට පශු වෛද්‍යවරුන් සම්බන්ද නොවන බව වනජීවී නිලධාරින් සදහන් කර තිබෙනවා.\nවන අලියාගේ බරපතල තත්වයේ පසු වන අතර දින කිපයක් ඇතුළත සත්වයාට ප්‍රතිකාර නොකරන්නේ නම් එම සත්වයාගේ ජීවිතය අවධානමක පවතින බවයි අප වාර්තාකරු සඳහන් කළේ.",
       "URL": "https://www.hirunews.lk/173606/",
       "Category": "Local News",
       "Parent URL": "https://www.hirunews.lk/local-news.php?pageID=4269"
}