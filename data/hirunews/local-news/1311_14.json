{
       "Source": "hirunews",
       "Timestamp": "Tuesday, 08 March 2022 - 9:59",
       "Headline": "කුඩු සෙල්වි විෂ මත්ද්‍රව්‍ය සමග අත්අඩංගුවට (වීඩියෝ)",
       "News Content": "විශේෂ කාර්යය බලකාය සංවිධානාත්මක අපරාධ මර්දන ඒකකයේ 02 නිලධාරින්ට ලද තොරතුරකට අනුව සිදු කරන ලද වැටලීමක දී විෂ මත්ද්‍රව්‍ය අලෙවි කිරීමට සූදානම් කරමින් සිටි කාන්තාවන් දෙදෙනකු පොලීසිය විසින් අත්අඩංගුවට ගනු ලැබුවා.\nමෙම වැටලීම ග්‍රෑන්ඩ්පාස් පොලිස් වසමේ ඔරුගොඩවත්ත - වැල්ලම්පිටිය ප්‍රදේශයේදීයි.\nඑහිදී අයිස් මත්ද්‍රව්‍ය ග්‍රෑම් 10 - මිලිග්‍රෑම් 350ක් සහ මත්ද්‍රව්‍ය අලෙවි කොට උපයාගත් රුපියල් 15,180ක මුදලක් සමග මෙම සැකකාරිනියන් සිය භාරයට ගැනුණා.\nමෙහි ප්‍රධාන සැකකාරිනිය දිගු කලක සිට මත්ද්‍රව්‍ය ජාවාරමේ නිරතව සිටින බවට තොරතුරු ලැබී ඇති අතර, ඇය කුඩු සෙල්වි නමින් හැඳින්වූ තැනැත්තියක් බවයි වාර්තා වන්නේ.\nඅයිස් මත්ද්‍රව්‍යවලට අමතරව ඇය සතුව කේරළ ගංජා ග්‍රෑම් 32ක් ද සොයා ගැනුණා.\nඅත් අඩංගුවට ගත් 27 හ 40 හැවිරිදි සැකකාරිනියන් දෙදෙනා වැඩිදුර විමර්ශන සඳහා ග්‍රෑන්ඩ්පාස් පොලීසියට භාර දී තිබෙනවා.",
       "URL": "https://www.hirunews.lk/298936/කුඩු-සෙල්වි-විෂ-මත්ද්‍රව්‍ය-සමග-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1311"
}