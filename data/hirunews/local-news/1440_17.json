{
       "Source": "hirunews",
       "Timestamp": "Saturday, 08 January 2022 - 13:16",
       "Headline": "මාධ්‍යවේදීන්ටත් බූස්ටර් එන්නත (වීඩියෝ)",
       "News Content": "මාධ්‍යවේදීන් වෙනුවෙන් බූස්ටර් මාත්‍රාව ලබාදීම අද ශ්‍රී ජයවර්ධනපුර රෝහලේ දී ආරම්භ කෙරුණා.\nමිත්‍යාවන්ට නො රැවටී කොරෝනා තුන් වැනි මාත්‍රාව ලබාගන්නා ලෙස ජනමාධ්‍ය අමාත්‍ය ඩලස් අලහප්පෙරුම සියල්ලන්ගෙන් ඉල්ලීමක් කළා.\nඔහු මේ බව සඳහන් කළේ, ශ්‍රී ජයවර්ධනපුර මහ රෝහලේ දී ජනමාධ්‍යවේදීන් සඳහා තුන් වැනි එන්නත් මාත්‍රාව ලබා ගැනීමේ අවස්ථාවට අද එක්වෙමින්.\nමේ වනවිට මෙරට පුද්ගලයන් 4,276,400 දෙනෙකුට කොරෝනා එන්නත් තුන් වැනි මාත්‍රාව හෙවත් වර්ධක මාත්‍රාව ලබා දී තිබෙනවා.\nමේ අතර, විදේශයන් හි සිට පැමිණෙන සියල්ලන්ට අනිවාර්යයෙන් දින හතක නිරෝධායනයක් හඳුන්වාදීමට ඉන්දියාව තීරණය කර තිබෙනවා.\nඒ අනුව විදේශයන් හි සිට පැමිණෙන සියල්ලන් නිවෙස්වල නිරෝධායනයට යොමු කෙරෙන අතර, අටවන දිනයේ දී කොරෝනා පරීක්ෂණයකට ද ලක් කෙරෙනු ඇති.\nමොවුන් ඉන්දියාවට පැමිණීමට පැය 72කට පෙර ද කොරෝනා පරීක්ෂණයකින් ආසාදිතයෙකු නො වන බව තහවුරු කළ යුතුයි.\nඔමික්‍රොන් කොරෝනා ප්‍රභේදය හේතුවෙන් ඉන්දියාවේ නැවතත් කොරෝනා ව්‍යාප්තිය ඉහළ යාම නව පියවර හඳුන්වාදීමට හේතුවයි.\nඑම නව පියවර ලබන අඟහරුවා දා සිට ක්‍රියාත්මක වනු ඇති.\nගත වූ පැය විසි හතර තුළ ද ඉන්දියාවෙන් නව කොරෝනා ආසාදිතයන් 141,986 ක් වාර්තා වූ අතර, මරණ 285ක්ද එම කාලය තුළ සිදු ව තිබෙනවා.",
       "URL": "https://www.hirunews.lk/293363/මාධ්‍යවේදීන්ටත්-බූස්ටර්-එන්නත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1440"
}