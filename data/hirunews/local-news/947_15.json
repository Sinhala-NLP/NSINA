{
       "Source": "hirunews",
       "Timestamp": "Friday, 12 August 2022 - 11:20",
       "Headline": "ජීවන්ත පීරිස් පියතුමන් අධිකරණයට පැමිණෙයි",
       "News Content": "අරගලයේ නිරත වූ ජීවන්ත පීරිස් පියතුමන් අද (12) කොළඹ කොටුව මහේස්ත්‍රාත් අධිකරණයට නීතීඥවරුන් මාර්ගයෙන් ඉදිරිපත් වුණා.\nඒ, අධිකරණ නියෝග උල්ලංඝනය කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කර තිබූ විරෝධතා ව්‍යාපාරයකට සම්බන්ධ වූ බවට වන චෝදනාවට අදාළවයි.\nතමන්ව අත්අඩංගුවට ගැනීම වළැක්වීමේ නියෝගයක් නිකුත් කරන ලෙස ඉල්ලා ජීවන්ත පීරිස් පියතුමන් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ද ගොනුකර තිබෙනවා.\nමේ අතර අරගලකරුවන් විසින් ජනාධිපති මන්දිරයේ දී සොයාගෙන කොටුව පොලිසිය වෙත භාර දුන් රුපියල් එක්කෝටි හැත්තෑ ලක්ෂයකට අධික මුදල් අධිකරණයට ඉදිරිපත් කිරීමට ප්‍රමාද වීම සම්බන්ධයෙන් සිදු කරන විමර්ශනයට අදාළව පොලිස් විශේෂ විමර්ශන ඒකකය විසින් අද කොළඹ මහේස්ත්‍රාත් අධිකරණයට වාර්තාවක් ඉදිරිපත් කළා.\nඒ, එම පැමිණිල්ල මහේස්ත්‍රාත් තිලිණ ගමගේ ඉදිරියේ කැඳවූ අවස්ථාවේදියි.\nමෙහි දී මෙම සිද්ධිය පිළිබඳව පොලිස් විශේෂ විමර්ශන ඒකකය විමර්ශනයක් ආරම්භ කර ඇති බව හෙළිවුණා.",
       "URL": "https://www.hirunews.lk/312536/ජීවන්ත-පීරිස්-පියතුමන්-අධිකරණයට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=947"
}