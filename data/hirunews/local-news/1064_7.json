{
       "Source": "hirunews",
       "Timestamp": "Monday, 27 June 2022 - 19:27",
       "Headline": "කොළඹ දිසා අධිකරණයේ වැඩ කටයුතු සීමා කෙරේ",
       "News Content": "හෙට සිට ලබන පළවෙනිදා දක්වා කොළඹ දිසා අධිකරණයේ වැඩ කටයුතු සීමා කර තිබෙනවා.\nකොළඹ දිසා අධිකරණයේ රෙජිස්ට්‍රාර් වරයාගේ අත්සනින් යුතුව නිකුත් කළ ලිපියක දැක්වෙන්නේ හෙට (28) සිට ජුලි මස පළමුවෙනිදා දක්වා කොළඹ දිසා අධිකරණයේ වැඩ කටයුතු සීමා කෙරෙන බවයි.\nවාරන නියෝග ඉල්ලීම් ඉදිරිපත් කරමින් අත්‍යවශ්‍ය හදිසි කරුණු මත පවරනු ලබන පැමිණිලි මෝෂන් පත්‍ර සමග අදාළ දින පෙරවරු 10.00 වන විට ලේඛනාගාරයට භාර දිය යුතු බවට මෙම ලිපිය හරහා දැනුුම් දී තිබෙනවා.\nඑමෙන්ම එදිනම එම නඩුව කැඳවන්නේ නම් එදින පෙරවරු 10.30 ට පෙර දැනුම් දෙන බවත් එම නියෝගයේ සඳහන්.\nමීට අමතරව කරුණු හයකින් සමන්විත මෙම ලිපිය හරහා දිසා අධිකරණයේ වැඩකටයුතු පැවැත්වෙන ආකාරය පිළිබඳ සවිස්තර දැනුම්දීමක් සිදුකර තිබෙනවා.\nකොළඹ දිසා අධිකරණ රෙජිස්ට්‍රාර් වරයාගේ අත්සනින් නිකුත් කෙරුණු එම නිවේදනය පහතින්.",
       "URL": "https://www.hirunews.lk/308338/කොළඹ-දිසා-අධිකරණයේ-වැඩ-කටයුතු-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1064"
}