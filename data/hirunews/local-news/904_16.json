{
       "Source": "hirunews",
       "Timestamp": "Monday, 29 August 2022 - 16:20",
       "Headline": "ජනපති සෞදි කුමරුට විශේෂ ලිපියක් යවයි",
       "News Content": "ජනාධිපති රනිල් වික්‍රමසිංහ විසින් සෞදියේ ඔටුන්න හිමි නියෝජ්‍ය අගමැති සහ ආරක්ෂක අමාත්‍ය, මොහොමඩ් බින් සල්මාන් කුමරුට ලිඛිත පණිවිඩයක් යවා ඇති බව සෞදි පුවත්පත් ඒජන්සිය වාර්තා කරනවා.\nද්විපාර්ශ්වික සබඳතා සහ ඒවා සෑම ක්ෂේත්‍රයකම දියුණු කිරීමට අදහස් කිරීම මෙම ලිපි හුවමාරුවේ අරමුණ වන අතර එරට විදේශ අමාත්‍ය ෆයිසාල් බින් ෆර්හාන් බින් අබ්දුල්ලා කුමරු වෙනුවෙන්, නියෝජ්‍ය විදේශ අමාත්‍ය Waleed bin Abdulkarim Al-Khuraiji සහ ශ්‍රී ලංකා ජනාධිපතිවරයාගේ විශේෂ නියෝජිත පරිසර අමාත්‍ය නසීර් අහමඩ් සමඟ පැවති සාකච්ඡාවකදී මෙම පණිවිඩය ලබා දී තිබෙනවා.\nඔවුන්ගේ හමුවේදී සෞදි අරාබිය සහ ශ්‍රී ලංකාව අතර ද්විපාර්ශ්වික සබඳතා සහ විවිධ ක්ෂේත්‍රවල ඒවා නංවාලීමේ ක්‍රම පිළිබඳව වැඩි දුරටත් සාකච්ඡා සිදුකර තිබෙනවා.",
       "URL": "https://www.hirunews.lk/314051/ජනපති-සෞදි-කුමරුට-විශේෂ-ලිපියක්-යවයි",
       "Category": "Local News",
       "Parent URL": "https://www.hirunews.lk/local-news.php?pageID=904"
}