{
       "Source": "hirunews",
       "Timestamp": "Saturday, 23 April 2022 - 11:17",
       "Headline": "විවාහ උත්සව ශාලා ගාස්තු 40%කින් ඉහළට ?",
       "News Content": "විවාහ උත්සව ශාලා ගාස්තු ඉහළ දැමීමට සමස්ත ලංකා උත්සව ශාලා සහ ආහාර සැපයුම්කරුවන්ගේ සංගමය තීරණය කර තිබෙනවා.\nඑම සංගමයේ සභාපති අතුල කළුආරච්චි පැවසුවේ විවාහ උත්සව ශාලා ගාස්තු 40%කින් ඉහළ දමන බවයි.\nමෙම ක්ෂේත්‍රයේ රැදී සිටීම සදහා අදින් පසුව ලබාගන්නා ඇණවුම් සදහා අවම වශයෙන් 40%ක මිල වැඩි කිරීමක් සිදුකළ යුතු බව ඔහු පෙන්වා දෙනවා.\nමේ අතර ගෑස් නොමැති වීම හේතුවෙන් දිවයින පුරා ආපන ශාලා සියයට 30 ක් පමණ මේ වනවිට වැසී ඇති බව ආපනශාලා හිමියන්ගේ සංගමය පවසනවා.\nඑහි සභාපති අසේල සම්පත් හිරු ප්‍රවෘත්තී අංශයට සඳහන් කළේ මේ හේතුවෙන් ඉදිරියේදී තවත් ආපනශාලා රැසක් වැසී යාමේ අවදානමක් මතුව ඇති බවයි.",
       "URL": "https://www.hirunews.lk/302603/විවාහ-උත්සව-ශාලා-ගාස්තු-40කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1214"
}