{
       "Source": "hirunews",
       "Timestamp": "Thursday, 17 June 2021 - 15:14",
       "Headline": "මැද පෙරදිග දී මිය ගිය ශ්‍රී ලාංකිකයින්ගේ පවුල්වලට මිලියන 30ක වන්දි",
       "News Content": "විදේශගතව සිටියදී මිය ගිය මැද පෙරදිග ගෘහ සේවක සේවිකාවන්ගේ පවුල්වල සාමාජිකයින්ට රුපියල් මිලියන 30ක වන්දි ප්‍රදානය කිරීමේ උත්සවයක් විදේශ අමාත්‍ය දිනේෂ් ගුණවර්ධනගේ ප්‍රධානත්වයෙන් පවත්වා තිබෙනවා.\nඊයේ විදේශ අමාත්‍යාංශයේ පැවති මෙම උත්සවයේදී මැදපෙරදිග රටවල ශ්‍රී ලංකා දූත මණ්ඩල හරහා ලැබී තිබූ මුදල් මෙසේ පිරිනැමුණු බවයි එම අමාත්‍යාංශය නිවේදනය කළේ.\nඑහිදී අදහස් දක්වමින් විදේශ අමාත්‍ය දිනේෂ් ගුණවර්ධන ප්‍රකාශ කර ඇත්තේ පුද්ගලයින්ගේ ජීවිත අහිමි වීම පියවාගත නොහැකි වුවද බලපෑමට ලක්වූ පවුලේ සාමාජිකයින්ට සහනයක් ලබාදීම මෙලෙස වන්දි ගෙවීමේ අරමුණ බවයි.",
       "URL": "https://www.hirunews.lk/274559/මැද-පෙරදිග-දී-මිය-ගිය-ශ්‍රී-ලාංකිකයින්ගේ-පවුල්වලට-මිලියන-30ක-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=1879"
}