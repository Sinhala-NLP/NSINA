{
       "Source": "hirunews",
       "Timestamp": "Sunday, 06 March 2022 - 19:54",
       "Headline": "රුපියල් දෙකක් ඉල්ලා උක් ගොවීන් අඛණ්ඩ සත්‍යග්‍රහයේ",
       "News Content": "උක් කිලෝවක් සඳහා රුපියල් 2ක අතිරේක මුදලක් ලබා දෙන ලෙස ඉල්ලමින් සෙවනගල සීනි කර්මාන්තශාලාව වෙත උක් සැපයුම නතර කරමින් ගොවීන් පිරිසක් සත්‍යග්‍රහයක නිරත වනවා.\nදින 4ක් මුළුල්ලේ සිදුකරන මෙම සත්‍යග්‍රහය හේතුවෙන් කර්මාන්තශාලාව පසුගිය දා වසා දැමුණා.\nකෙසේ වෙතත්, ගොවීන් පෙන්වා දෙන්නේ පාලනාධිකාරිය විසින් තම ඉල්ලීම් වලට ඇහුම්කන් නොදෙන බවයි.\nසෙවනගල සීනි කර්මාන්තශාලාවේ සභාපති ජානක නිමල්චන්ද්‍ර සඳහන් කළේ, ගොවීන්ගේ ඉල්ලීම අනුව මුදල් වැඩි කිරීමට කටයුතු කළහොත් රුපියල් මිලියන 1800ක අතිරේක වියදමක් දැරීමට සමාගමට සිදුවන බවයි.\nඑමෙන්ම, පසුගිය දා වසා දැමුණු කර්මාන්තශාලාව තුල නැවතත් උක් ඇඹරීමේ කටයුතු ආරම්භ කර ඇති බවයි ඔහු කියා සිටියේ.",
       "URL": "https://www.hirunews.lk/298817/රුපියල්-දෙකක්-ඉල්ලා-උක්-ගොවීන්-අඛණ්ඩ-සත්‍යග්‍රහයේ",
       "Category": "Local News",
       "Parent URL": "https://www.hirunews.lk/local-news.php?pageID=1309"
}