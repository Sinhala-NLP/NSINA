{
       "Source": "hirunews",
       "Timestamp": "Thursday, 03 March 2016 - 14:24",
       "Headline": "විදුලි විසන්ධි වීම් ගැන සොයන්න අගමැතිගෙන් කමිටුවක්",
       "News Content": "දිවයින පුරා පසුගිය දිනවල සිදුවූ විදුලි බිඳ වැටීම සම්බන්ධයෙන් සොයා බලා වාර්තා කිරීම සඳහා අග්‍රාමාත්‍ය රනිල් වික්‍රමසිංහ, පංච පුද්ගල කමිටුවක් පත් කර තිබෙනවා.\nජාතික ප්‍රතිපත්ති සහ ආර්ථික කටයුතු අමාත්‍යාංශයේ උපදේශක සී. මාලියද්දගේ සභාපතීත්වයෙන් පත් කර ඇති මෙම කමිටුවේ සෙසු සාමාජිකයන් වන්නේ තිලක් කොල්ලූරේ, මහාචාර්ය සැමී කරුණාරත්න, මහාචාර්ය කුමාර් ඬේවිඞ් සහ නෙයොමාල් පැල්පොල යන අයයි.\nමෙම කමිටුවේ වාර්තාව සති 4ක් ඇතුළත අග්‍රාමාත්‍යවරයා වෙත ලබාදෙන ලෙස ද දැනුම් දී තිබෙනවා.\nපසුගිය මස 25 වන දා දිවයින පුරා පැය 3කට ආසන්න කාලයක් විදුලිය විසන්ධි වී තිබුණා.",
       "URL": "https://www.hirunews.lk/127684/විදුලි-විසන්ධි-වීම්-ගැන-සොයන්න-අගමැතිගෙන්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=5144"
}