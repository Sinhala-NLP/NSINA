{
       "Source": "hirunews",
       "Timestamp": "Tuesday, 22 August 2023 - 16:19",
       "Headline": "කිඹුලාවල වීදි ආහාර අලෙවිසල් ඉවත් කර ගන්නා ලෙස දැනුම් දීමක් (වීඩියෝ)",
       "News Content": "කිඹුලාවල වීදි ආහාර (Street Foods) අලෙවිසල් දින 14ක් ඇතුළත ඉවත් කර ගන්නා ලෙස මාර්ග සංවර්ධන අධිකාරිය විසින් එම වෙළෙඳසල් හිමියන්ට දැනුම් දී තිබෙනවා.\nඊට හේතුව ලෙස මාර්ග සංවර්ධන අධිකාරිය පවසන්නේ එම වෙළෙඳසල් මාර්ගයට අවහිරයක් බවත්, රිය අනතුරු බහුලව සිදු වන බවට නිරතුරු පැම්ණිලි ලැබෙන බවත්ය.,\nමීට පෙරද මේ ආකාරයෙන් මාර්ග සංවර්ධන අධිකාරිය විසින් කඩ ඉවත් කර ගන්නා ලෙස දැනුම් දුන්න ද, කඩ හිමියන් හා අධිකාරියේ නිලධාරීන් අතර සිදු කෙරුණු සාකච්ඡාවකින් පසුව අධිකාරිය විසින් එම තීරණය හකුළා ගෙන තිබෙනවා.\nමේ අවස්ථාවේදී ද, Street Foods වෙළෙඳසල් හිමියන් පවසන්නේ කිසියම් සම්මුතියකට එළැඹී වෙළෙඳසල් පවත්වාගෙන යාමට ඔවුන් කැමැති බවයි.",
       "URL": "https://www.hirunews.lk/345726/කිඹුලාවල-වීදි-ආහාර-අලෙවිසල්-ඉවත්-කර-ගන්නා-ලෙස-දැනුම්-දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=81"
}