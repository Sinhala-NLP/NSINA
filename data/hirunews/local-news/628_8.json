{
       "Source": "hirunews",
       "Timestamp": "Monday, 02 January 2023 - 18:07",
       "Headline": "පොලිස් කොස්තාපල්වරුන් දෙදෙනෙකු විසින් වසර දෙකක් තිස්සේ තරුණියක්ව ලිංගික අපයෝජනයට ලක් කරයි",
       "News Content": "යාපනය පේදුරුතුඩුව පොලීසියේ සේවයේ නියුතු පොලිස් කොස්තාපල්වරුන් දෙදෙනෙකු වසර දෙකක් තිස්සේ තරුණියක්ව ලිංගික අපයෝජනයට ලක් කර ඇති පුවතක් වාර්තා වෙනවා.\nඑම තරුණිය මුල් වරට යාපනයේ දී පොලිස් කොස්තාපල්වරු දෙදෙනා විසින් බලහත්කාරයෙන් අපයෝජනය කළ අවස්ථාවේ දී දර්ශන පෙළක් වීඩියෝ කොට ඇති අතර ඇයට එම වීඩියෝව පෙන්වා බියගන්වා වසර දෙකක් තිස්සේ ඇයව අපයෝජනයට ලක් කර ඇති බවයි වාර්තා වෙන්නේ.\nකෙසේ වෙතත් මේ වන විට එම වීඩියෝ දර්ශන ද යාපනය පොලීසිය වෙත ලැබී ඇති අතර තරුණිය මෙම සිද්ධියට මුහුණ පාන ලද අවස්ථාවේ දී වයස අවුරුදු 16ක් වූ පාසල් සිසුවියක්ව සිට ඇති බවයි පොලිසිය පවසන්නේ.\nනමුත් මේ වන විට ඇයට වයස අවුරුදු 18ක්.\nපසුගිය දිනක මෙම තරුණිය ක්ලාන්ත වී ඇද වැටී ඇති අතර ඇයව පේදුරුතුඩුව රෝහලට ඇතුළත් කිරීමෙන් පසුව ඇය දැඩි මානසික පීඩාවකින් සිටින බවට වෛද්‍යවරුන්ට දැන ගැනීමට හැකි වී තිබෙනවා.\nඒ පිළිබදව වැඩි විස්තර විමසූ අවස්ථාවේ දීයි ඇය සිද්ධිය පවසා ඇත්තේ.\nයාපනය හා පේදුරුතුඩුව පොලීසි විසින් සිද්ධිය පිළිබද පරීක්ෂණ පවත්වනවා.",
       "URL": "https://www.hirunews.lk/324112/පොලිස්-කොස්තාපල්වරුන්-දෙදෙනෙකු-විසින්-වසර-දෙකක්-තිස්සේ-තරුණියක්ව-ලිංගික-අපයෝජනයට-ලක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=628"
}