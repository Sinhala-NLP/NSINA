{
       "Source": "hirunews",
       "Timestamp": "Sunday, 21 August 2016 - 13:17",
       "Headline": "ජනපති තිරුමල පුදබිමට",
       "News Content": "ජනාධිපති මෛත්‍රීපාල සිරිසේන ඉන්දියාවේ ආන්ද්‍ර ප්‍රදේශ් ප්‍රාන්තයේ තිරුමල ප්‍රදේශයේ පිහිටි වෙන්කටේෂ්වර හින්දු දෙවොලට ඊයේ (20) පැමිණි බව එරට මාධ්‍ය වාර්තා කළා.\nආන්ද්‍ර ප්‍රදේශ ප්‍රාන්ත රජය ප්‍රකාශ කළ පරිදි ශ්‍රී ලංකා ජනාධිපතිවරයා දෙවොලට ළඟාවීමට නියමිතව තිබුණේ ඊයේ රාත්‍රී 8 ට පමණයි.\nඉන් අනතුරුව තිරුමල ප්‍රදේශයේ රාත්‍රිය ගත කළ ජනාධිපති මෛත්‍රීපාල සිරිසේන ඇතුළු පිරිස එහි කඳුකර දේවාලයේ අද අලුයම පැවති සුප්‍රබාත ශාන්තිකර්මයට සහභාගි වීමට නියමිතව තිබූ බව සඳහන්.\nශ්‍රී ලංකා ජනාධිපතිවරයාගේ සංචාරය නිමිත්තෙන් තිරුමල හින්දු දෙවොල පිහිටි චිට්ටූර් දිස්ත්‍රික් පොලිසිය විසින් දැඩි ආරක්ෂාවක් සපයා තිබෙනවා.\nවිශේෂයෙන් ආන්ද්‍ර ප්‍රදේශ් ප්‍රාන්තය සහ තමිල්නාඩු ප්‍රාන්තය අතර, දේශසීමා ප්‍රදේශයේ පරීක්ෂණ ස්ථාන සකසා තිබූ බව සදහන්.\nඒ ශ්‍රී ලංකා ජනාධිපතිවරයාගේ සංචාරයට පූර්ව සූදානමක් ලෙසයි.",
       "URL": "https://www.hirunews.lk/141131/ජනපති-තිරුමල-පුදබිමට",
       "Category": "Local News",
       "Parent URL": "https://www.hirunews.lk/local-news.php?pageID=4914"
}