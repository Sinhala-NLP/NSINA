{
       "Source": "hirunews",
       "Timestamp": "Tuesday, 25 May 2021 - 19:11",
       "Headline": "මන්ත්‍රී වාහන ආනයන සැලසුම ගැන මුදල් අමාත්‍යාංශයෙන් පැහැදිලි කිරීමක්",
       "News Content": "පාර්ලිමේන්තු මන්ත්‍රීවරුන් සහ තීරුබදු රහිත වාහන ගෙන්වීමේ බලපත්‍ර වෙනුවට, වාහන ගෙන්වා එම වාහන වල තීරුබදු රහිත වටිනාකම පමණක් අය කිරීමට මීට පෙර රජය ගෙන තිබූ තීරණය අත්හිටුවූ බව මුදල් අමාත්‍යාංශයේ ලේකම් එස්.ආර්. ආටිගල ද සඳහන් කළා.\nඊයේ රැස්වූ කැබිනට් මණ්ඩලය රටේ පවතින වත්මන් තත්ත්වය සැලකිල්ලට ගෙන තීරණය කර තිබුණේ සීමිත වාහන සංඛ්‍යාවක් හෝ ආනයනය කිරීමට පැවති යෝජනාව අත්හිටුවීමටයි.\nකෙසේ වෙතත්, අවශ්‍යතාවය මත ගිලන් රථ, බවුසර් ආදිය ගෙන්වීමට රජය අවසර ලබාදී තිබෙන බවයි මුදල් අමාත්‍යාංශයේ ලේකම් එස්.ආර්. ආටිගල වැඩිදුරටත් සඳහන් කළේ.\nතමන් මුහුණදෙන අපහසුතා සැලකිල්ලට ගෙන වාහන සහ කොළඹින් නිවාස පහසුකම් ලබාදෙන ලෙසට නවක පාර්ලිමේන්තු මන්ත්‍රීවරුන් පිරිසක් කතානායකවරයාගෙන් ඉල්ලීමක් කර තිබෙන බව අප මීට පෙර වාර්තා කළා.",
       "URL": "https://www.hirunews.lk/272424/මන්ත්‍රී-වාහන-ආනයන-සැලසුම-ගැන-මුදල්-අමාත්‍යාංශයෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1929"
}