{
       "Source": "hirunews",
       "Timestamp": "Thursday, 15 September 2016 - 7:22",
       "Headline": "ආයුර්වේද සංස්ථාව දින නියමයක් නොමැතිව වසයි",
       "News Content": "මහරගම - නාවින්නේ පිහිටි ආයුර්වේද සංස්ථාව දින නියමයක් නොමැතිව වසා දැමීමට තීරණය කළ බව සෞඛ්‍ය අමාත්‍ය  රාජිත සේනාරත්න පවසනවා.\nඑහි සභාපතිවරයාට සහ කළමනාකාර අධ්‍යක්‍ෂවරයාට එරෙහිව සේවකයන් අඛණ්ඩව සිදුකරන විරෝධතායි ඊට හේතු වී ඇත්තේ.\nපොලිස් ආරක්ෂාව සහිතව ආයුර්වේද  සංස්ථාවේ රැඳී සිටි එහි සභාපතිවරයාට සහ කළමනාකරන අධ්‍යක්‍ෂවරයාට ඊයේ දිනයේද සේවකයන් විරෝ්ධය පළ කළා.\nකෙසේ වෙතත් ඔවුන් පස්වරු හතට පමණ සංස්ථා භූමියෙන් පිටව ගොස් ඇත්තේ පොලිස් ආරක්ෂාවද සහිතවයි.\nආයුර්වේද සංස්ථාවේ සේවකයන් එහි සභාපතිවරයාට එරෙහිව විරෝධතා ආරම්භ කළේ පසුගිය ජූනි මස 28 වනදායි.\nඑදින සේවකයින් සභාපතිවරයාට පැය කිහිපයක් සංස්ථා භූමියෙන් පිටවීමට ඉඩ නොදී එහි රඳවාගෙන සිටියා.",
       "URL": "https://www.hirunews.lk/143017/ආයුර්වේද-සංස්ථාව-දින-නියමයක්-නොමැතිව-වසයි",
       "Category": "Local News",
       "Parent URL": "https://www.hirunews.lk/local-news.php?pageID=4878"
}