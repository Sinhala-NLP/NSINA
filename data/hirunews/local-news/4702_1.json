{
       "Source": "hirunews",
       "Timestamp": "Thursday, 19 January 2017 - 18:15",
       "Headline": "අගමැති සහ ලෝක ආහාර වැඩසටහනේ අධ්‍යක්ෂිකාව අතර හමුවක්",
       "News Content": "අග්‍රාමාත්‍ය රනිල් වික්‍රමසිංහ සහ ලෝක ආහාර වැඩසටහනේ විධායක අධ්‍යක්ෂිකා එතරින් කොසින් අතර විශේෂ සාකච්ඡාවක් ස්විස්ටර්ලන්තයේ ඩාවෝස් නුවර ලෝක ආර්ථීක සමුළු මධ්‍යස්ථානයේදී දි අද (19) පැවත්වුනා.\nඉදිරියේදී ශ්‍රී ලංකාවට මුහුණ පැමට සිදුවන නියගය හේතුවෙන් ජනතාවට සිදුවන අපහසුතාවයන් හමුවේ ගතයුතු ක්‍රියාමාර්ග පිලිබද මෙහිදි සාකච්ජා වූ බවයි අගමැති කාර්යාලය නිවේදනය කළේ.\nඑහිදී කෘෂිකර්ම ක්ෂේත්‍රයට සිදුවන බලපැම් සහ ජල විදුලි උත්පාදනය සම්බන්ධයෙන් ද අවධානය යොමුව තිබෙනවා.\nසහල් ආනයනය කිරීමට හා විදුලිය උත්පාදනය කිරිමට ඉන්ධන ආනයනය කිරිමටද සිදුවන බවයි අග්‍රාමාත්‍ය රනිල් වික්‍රමසිංහ එම සාකච්ජාවේදි පෙන්වා දී ඇත්තේ.\nමේ අතර ශ්‍රී ලංකා රජය ලෝක ආහාර වැඩසටහන සදහා උපරිම දායකත්වය ලබා දීම සම්බන්ධයෙන් ලෝක අහාර වැඩසටහනේ විධායක අධ්‍යක්ෂිකා එතරින් කොසින් සිය ස්තුතිය පළකර තිබෙනවා.\nපවතින නියගය හමුවේ පැන නගින අභියෝගයන් ජයගැනිමට  ශ්‍රී ලංකාවට පුර්ණ සහය සහා ආධාර ලබා දිමටද සිය සංවිධානය ඉදිරිපත් වන බවයි ඇය මෙහිදි ප්‍රකාශ ඇත්තේ.",
       "URL": "https://www.hirunews.lk/152443/අගමැති-සහ-ලෝක-ආහාර-වැඩසටහනේ-අධ්‍යක්ෂිකාව-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4702"
}