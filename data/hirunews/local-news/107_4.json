{
       "Source": "hirunews",
       "Timestamp": "Friday, 11 August 2023 - 11:10",
       "Headline": "දියණිය මුදලට විකිණූ මවක් අත්අඩංගුවට  (වීඩියෝ)",
       "News Content": "අවුරුදු 14 ක් වයසැති තම දියණිය ලිංගික අපයෝජන සදහා මුදලට විකිණූ මවක් ලබන 22 වනදා දක්වා රක්ෂිත බන්ධනාගාර ගත කිරීමට මිනුවන්ගොඩ වැඩබලන මහේස්ත්‍රාත් අතුල ගුණසේකර අද (11) නියෝග කළා.\nඑමෙන්ම, එම දැරිය අපයෝජනයට ලක් කළ සැකකරුවන් දෙදෙනෙකු ද එදින දක්වා රක්ෂිත බන්ධනාගාර ගත කිරීමටයි මහේස්ත්‍රාත්වරයා නියෝග කර ඇත්තේ.\nමෙලෙස රක්ෂිත බන්ධනාගාර ගත කෙරුණේ 43 හැවිරිදි අදාළ දැරියගේ මව සහ 52 සහ 42 හැවිරිදි එම දැරිය අපයෝජනයට ලක් කළ පුද්ගලයන් දෙදෙනෙක්. සැකකරුවන් දෙදෙනාගෙන් එක් අයෙකු ටයර් කඩයක හිමිකරුවෙකු ද වනවා.\nදැරියගේ මව සහ සැකකරුවන් මීගමුව මහරෝහලේ සමාජ රෝග සම්බන්ධ විශේෂඥ අධිකරණ වෛද්‍ය නිලධාරි වෙත ඉදිරිපත් කරලබන 22 වනදාට අධිකරණය හමුවට වාර්තාවක් ඉදිරිපත් කරන ලෙස ද මහේස්ත්‍රාත්වරයා මීගමුව බන්ධනාගාර අධිකාරිවරයාට නියෝග කළා.\nඑමෙන්ම, දැරියගෙන් ලබා ගත් ප්‍රකාශ මත තවත් සැකකරුවන් අත්අඩංගුවට ගැනීමට පරීක්ෂණ ක්‍රියාත්මක බව දිවුලපිටිය පොලිස් ස්ථානාධිපතිවරයා අධිකරණයට දැනුම් දුන්නා.\nදැරියගේ පියා මියගොස් ඇති අතර, මව මෙම අමානුෂික කටයුත්ත සිදුකර තිබුණේ අපයෝජනය සදහා පැමිණි පුද්ගලයන්ගෙන් රුපියල් 2000 ක මුදලක් අයකර ගනිමින්.",
       "URL": "https://www.hirunews.lk/344416/දියණිය-මුදලට-විකිණූ-මවක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=107"
}