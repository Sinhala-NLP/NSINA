{
       "Source": "hirunews",
       "Timestamp": "Saturday, 27 May 2023 - 14:44",
       "Headline": "මාර්ග සංවර්ධන ව්‍යාපෘති යළි ඇරඹීමට අවධානය",
       "News Content": "දැනට වැඩ නතර කර ඇති මාර්ග සංවර්ධන ව්‍යාපෘති ආසියානු සංවර්ධන බැංකු ආධාර යටතේ යළි ආරම්භ කරන බව මහාමාර්ග අමාත්‍ය බන්දුල ගුණවර්ධන ප්‍රකාශ කළා.\nඔහු මේ බව කියා සිටියේ පාර්ලිමේන්තු සංකීර්ණයේ ඊයේ පැවති ප්‍රවාහන හා මහාමාර්ග අමාත්‍යාංශයේ උපදේශක කාරක සභා රැස්වීමට එක්වෙමින්.\nඑහිදී පක්ෂ විපක්ෂ භේදයකින් තොරව සියලුම පාර්ලිමේන්තු මන්ත්‍රීවරුන්ගේ ඉල්ලීම වූයේ දිවයිනේ සෑම ප්‍රදේශයකම නැවති ඇති මාර්ග සංවර්ධන ව්‍යාපෘති වල ඉදිකිරීම් කඩිනමින් නැවත අරඹන ලෙසටයි.\nමේ වනවිටත් ඉතාමත් අබලන් තත්වයේ පවතින බොහෝ මාර්ග අලුත්වැඩියා නොකළහොත් ඉදිරියේදී ජනතාවට ගමනාගමන පහසුකම් සළසාගැනීමට හෝ නොහැකි වනු ඇති බවට මන්ත්‍රීවරුන් අදහස් පළ කළා.",
       "URL": "https://www.hirunews.lk/336375/මාර්ග-සංවර්ධන-ව්‍යාපෘති-යළි-ඇරඹීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=312"
}