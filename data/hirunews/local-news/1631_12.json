{
       "Source": "hirunews",
       "Timestamp": "Wednesday, 13 October 2021 - 14:56",
       "Headline": "නව කැලණි පාලමේ ඉදිකිරීම් හේතුවෙන් ඇති වන මාර්ග තදබදයට විකල්ප මාර්ග",
       "News Content": "නව කැලණි පාළමේ ඉදිකිරීම් කටයුතු හේතුවෙන් පවතින මාර්ග තදබදය අවම කිරීම සඳහා විකල්ප මාර්ග භාවිතා කරන ලෙසට රියදුරන්ගෙන් සහ ජනතාවගෙන් පොලීසිය ඉල්ලීමක් කරනවා.\nඒ අනුව කොළඹට ඇතුළුවීම සඳහා නුවර මාර්ගයෙන් පැමිණෙන වාහන බේස්ලයින් මාර්ගය භාවිතා නොකර නවලෝක වට රවුම හරහා තොටළඟ හන්දිය, වේල්ස් කුමාර මාවත හෝ බ්ලුමැන්ඩල් පාර භාවිතා කළ හැකියි.\nමීට අමතරව මීගමුව පාරෙන් පැමිණෙන රථ වාහනවලට කදිරාන පාළම, අලුත් මාවත ඔස්සේ කොළඹට ඇතුළු විය හැකි බවයි පොලිස් මාධ්‍ය කොට්ඨාශය නිවේදනයක් නිකුත් කරමින් සඳහන් කළේ.\nඑමෙන්ම පරණ අවිස්සාවේල්ල මාර්ගය දෙසින් පැමිණෙන වාහනවලට ස්ටේස් පාර, කොස්ගස්හන්දිය, ලෙයාර්ඩ්ස් බ්‍රෝඩ්වේ මාර්ගයෙන් වේල්ස් කුමර මාවත ඔස්සේ කොළඹට පැමිණීමේ හැකියාව පවතිනවා.",
       "URL": "https://www.hirunews.lk/284882/නව-කැලණි-පාලමේ-ඉදිකිරීම්-හේතුවෙන්-ඇති-වන-මාර්ග-තදබදයට-විකල්ප-මාර්ග",
       "Category": "Local News",
       "Parent URL": "https://www.hirunews.lk/local-news.php?pageID=1631"
}