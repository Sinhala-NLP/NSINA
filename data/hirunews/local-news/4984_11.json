{
       "Source": "hirunews",
       "Timestamp": "Thursday, 30 June 2016 - 18:06",
       "Headline": "වෙන්ව ගමන් ගත් හමුදා දෙකක් මුණ ගැසුනා - අගමැති",
       "News Content": "ජනවාරි 8 ජයග්‍රහණය වෙනුවෙන් උරදුන් හමුදා දෙකක් එකතු වූ බව අග්‍රාමාත්‍ය රනිල් වික්‍රමසිංහ පවසනවා.\nප්‍රජාතන්ත්‍රවාදී පක්ෂයේ නායක අමාත්‍ය ෆීල්ඩ් මාර්ෂල් සරත් ෆොන්සේකා එක්සත් ජාතික පක්ෂයේ සාමාජිකත්වය ලබා ගැනීම වෙනුවෙන් සිරිකොත පක්ෂ මූලස්ථානයේ පැවති උත්සවයේදී අග්‍රාමාත්‍ය රනිල් වික්‍රමසිංහ මේ බව සදහන් කළා.\nඅමාත්‍ය ෆීල්ඩ්  මාර්ෂල් සරත් ෆොන්සේකා එක්සත් ජාතික පක්ෂ කැලණිය ආසනයේ සංවිධායක ධුරයටද පත් කිරීමට නියමිතයි.\nඅනතුරුව අදහස් දැක්වු අමාත්‍ය ෆීල්ඩ් මාර්ෂල් සරත් ෆොන්සේකා පැවසුවේ තමන්ගේ දේශපාලන ජිවිතයේ අවසානය දක්වාම එක්සත් ජාතික පක්ෂයත් සමග කටයුතු කරන බවයි.",
       "URL": "https://www.hirunews.lk/136876/වෙන්ව-ගමන්-ගත්-හමුදා-දෙකක්-මුණ-ගැසුනා-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4984"
}