{
       "Source": "hirunews",
       "Timestamp": "Sunday, 27 May 2018 - 19:49",
       "Headline": "මත්ද්‍රව්‍ය සමඟ වේයන්ගොඩදී වැටලූ ෆේස්බුක් සාදය",
       "News Content": "ෆේස්බුක් සමාජ මාධ්‍ය ඔස්සේ ඒකාරාශී වී නීතිවිරෝධී මත්ද්‍රව්‍ය භාවිත කරමින් පැවති සාදයක් ඊයේ (26) වේයන්ගොඩ පොලිසිය වටලා අත්අඩංගුවට ගත් තරුණ තරුණියන් හැට දෙදෙනාගෙන් 08 දෙනෙකු අද (27)  අත්තනගල්ල වැඩ බලන මහේස්ත්‍රාත්වරයා හමුවට ඉදිරිපත් කළා.\nඑහිදී එක් තරුණයෙකු මේ මස 30 වැනිදා දක්වා රක්ෂිත බන්ධනාගාර ගතකරන්නටත්ල ඉතිරි 07 දෙනා රුපියල් 25,000 බැගින් වූ ශරීර ඇප මත මුදාහැරීමටත් නියෝග කෙරුණා.\nෆේස්බුක් සමාජ මාධ්‍ය ඔස්සේ එකතු වූ තරුණ තරුණියන් පිරිසක් වේයන්ගොඩ - කුරීකොටුව ප්‍රදේශයේ නවාතැන්පොළක සාදයක් පවත්වමින් සිටියදී පොලීසිය ඊයේ වටලනු ලැබුවා.\nඑහි තිබී විවිධ වර්ගයේ මත්ද්‍රව්‍ය සොයා ගෙන ඇති අතර සිද්ධියට සැකපිට තරුණයන් 54 දෙනෙකු සහ තරුණියන් 08 දෙනෙකු අත්අඩංගුවට ගත්තා.",
       "URL": "https://www.hirunews.lk/191706/මත්ද්‍රව්‍ය-සමඟ-වේයන්ගොඩදී-වැටලූ-ෆේස්බුක්-සාදය",
       "Category": "Local News",
       "Parent URL": "https://www.hirunews.lk/local-news.php?pageID=3924"
}