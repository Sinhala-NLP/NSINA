{
       "Source": "hirunews",
       "Timestamp": "Tuesday, 22 August 2023 - 6:57",
       "Headline": "පාස්කු ප්‍රහාරයෙන් පසු ඇල්ලූ අවි ආයුධ තොගයක් මුහුදේ ගිල්වයි",
       "News Content": "පාස්කු ඉරිදා සිදුවූ ත්‍රස්ත ප්‍රහාරයෙන් පසු ආරක්ෂක අංශ විසින් අත්අඩංගුවට ගෙන රාජසන්තක කළ කඩු 1000කට අධික ප්‍රමාණයක්, බෝම්බ කොටස්, උල්ආයුධ ඇතුලු අවි ආයුධ තොගයක් අධිකරණ නියෝග පරිදි ගැඹුරු මුහුදේ ගිල්වා විනාශ කරනු ලැබුවා.\nනාවික හමුදා රංගල කඳවුරේ සුරනිමල නෞකාවෙන් නාවික හමුදා නිලධාරින් ද සමග පිටත් වී ඇති අධිකරණ කාර්ය මණ්ඩලය මුහුදු සැතපුම් 1000ක් දුරින් සහ අඩි 1000ක් ගැඹුරින් මෙම ආයුධ තොගය ගැඹුරු මුහුදේ ගිල්වා විනාශ කර ඇති බවයි සඳහන්.\nප්‍රධාන මහේස්ත්‍රාත් ප්‍රසන්න අල්විස්ගේ නියෝග පරිදි අතිරේක මහේස්ත්‍රාත් පසන් අමරසිංහ, අධිකරණ රෙජිස්ට්‍රාර්වරිය, නඩු භාණ්ඩ භාරකාරිණීය ඇතුළු අධිකරණ කාර්ය මණ්ඩලයේ අධීක්ෂණයෙන් යුතුව මෙම අවි ආයුධ තොගය ගිල්වා විනාශ කර තිබෙනවා.\nමෙලෙස විනාශ කරනු ලැබ තිබුණේ කඩු 1000ක්, කිනිසි, උල් ආයුධ, බොම්බ් කොටස්, තුවක්කු 08ක් සහ කල් කටස් වර්ගයේ ගිනි අවි 10ක්.",
       "URL": "https://www.hirunews.lk/345634/පාස්කු-ප්‍රහාරයෙන්-පසු-ඇල්ලූ-අවි-ආයුධ-තොගයක්-මුහුදේ-ගිල්වයි",
       "Category": "Local News",
       "Parent URL": "https://www.hirunews.lk/local-news.php?pageID=82"
}