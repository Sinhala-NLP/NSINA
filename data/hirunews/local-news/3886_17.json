{
       "Source": "hirunews",
       "Timestamp": "Wednesday, 20 June 2018 - 15:58",
       "Headline": "කිරිවෙහෙර විහාරාධිපති හිමියන්ට වෙඩි තැබීමේ සිද්ධියට අත්අඩංගුවට ගත් හත්දෙනා රිමාන්ඩ් (ඡායාරූප)",
       "News Content": "කිරිවෙහෙර රජමහාවිහාරාධිපති පූජ්‍ය කොබවක ධම්මින්ද හිමියන්ට වෙඩි තැබීමේ සිද්ධියට අත්අඩංගුවට ගෙන සැකකරුවන් හත්දෙනා ලබන මස 4 වනදා දක්වා අද රක්ෂිත බන්ධනාගාර ගත කෙරුණා.\nඒ, ඔවුන් තිස්සමහාරාම මහේස්ත්‍රාත් අධිකරණයට ඉදිපත් කිරීමෙන් අනතුරුවයි.\nසැකකරුවන් පස්දෙනෙකු මීට පෙර අත්අඩංගුවට ගත් අතර, සැකකාරියක සහ තවත් සැකකරුවෙකු ඊයේ කතරගමදී සහ දික්වැල්ලේදී අත්අඩංගුවට ගෙන තිබුණා.\nවෙඩිවැදීමෙන් තුවාල ලබා රෝහල් ගත කෙරුණු පූජ්‍ය කොබවක ධම්මින්ද හිමියන් තවමත් කොළඹ පෞද්ගලික රෝහලක ප්‍රතිකාර ලබනවා.\nඡායාරූප - ඇත්කඳූරේ ජනත් ද සිල්වා",
       "URL": "https://www.hirunews.lk/193519/කිරිවෙහෙර-විහාරාධිපති-හිමියන්ට-වෙඩි-තැබීමේ-සිද්ධියට-අත්අඩංගුවට-ගත්-හත්දෙනා-රිමාන්ඩ්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3886"
}