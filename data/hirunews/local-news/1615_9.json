{
       "Source": "hirunews",
       "Timestamp": "Thursday, 21 October 2021 - 13:20",
       "Headline": "පාස්කු ප්‍රහාරයේ පරීක්ෂණ මන්දගාමී බවට කාදිනල් හිමියන්ගෙන් චෝදනා (වීඩියෝ)",
       "News Content": "පාස්කු ප්‍රහාරය සිදු වී අදට වසර දෙකහමාරක් ගත වනවා.\nපාස්කු ප්‍රහාරයේ වින්දිතයන්ට සාධාරණය හා මියගිය අයට මොක්සුව පතමින් අගරදගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් විශේෂ යැදුම් මෙහෙයක් කොළඹ කොච්චිකඩේ ශාන්ත අන්තෝනි දේවස්ථානයේදී අද පෙරවරුවේ සිදු කෙරුණා.\nඑහිදී අගරදගුරු හිමිපාණන් කියා සිටියේ පාස්කු ප්‍රහාරයේ පරීක්ෂණ තවමත් මන්දගාමී බවයි.\nඊට අමතරව අගරදගුරු හිමිපාණන් පස්වරු 5යි 30ට කටුවාපිටිය ශාන්ත සෙබස්තියන් දෙව් මැදුරේදී දිව්‍ය පූජාවකට ද එක්වීමට නියමිතයි.\nමේ අතර, අග්‍රාමාත්‍ය මහින්ද රාජපක්ෂ සහ මහනුවර නව රදගුරු වැලන්ස් මෙන්ඩිස් හිමිපාණන් අතර හමුවක් අරලියගහ මන්දිරයේදී ඊයේ පැවත්වුණා.",
       "URL": "https://www.hirunews.lk/285619/පාස්කු-ප්‍රහාරයේ-පරීක්ෂණ-මන්දගාමී-බවට-කාදිනල්-හිමියන්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1615"
}