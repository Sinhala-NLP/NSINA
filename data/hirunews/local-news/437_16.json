{
       "Source": "hirunews",
       "Timestamp": "Monday, 03 April 2023 - 13:54",
       "Headline": "දිවයිනේ විවිධ ප්‍රදේශවල මත්ද්‍රව්‍ය වැටලීම් ඔස්සේ සැකකරුවන් අත්අඩංගුවට",
       "News Content": "ගතවූ පැය 24 ක කාලය තුළ දිවයිනේ විවිධ ස්ථාන කිහිපයකින් සිදුකළ පොලිස් වැටලීම් වලදී මත්ද්‍රව්‍ය සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබෙනවා.\nඒ ග්‍රෑන්ඩ්පාස්, ෆර්ගියුෂන් මාවතේ පොලිසිය සිදුකළ වැටලීමක දී හෙරොයින් ග්‍රෑම් 10 මිලිග්‍රෑම් 175ක් සන්තකයේ තබා සිටි වයස අවුරුදු 42ක අයෙක් අත්අඩංගුවට ගෙන තිබෙනවා.\nතවද, එම පොලිස් වසමේ ම වදුලවත්ත ප්‍රදේශයේ දී හෙරොයින් ග්‍රෑම් 08යි මිලිග්‍රෑම් 200ක් සන්තකයේ තබා සිටි වයස අවුරුදු 50ක් වන කාන්තාවක් ද එම වැටලීමේදී ම අත්අඩංගුවට ගෙන ඇති බව පොලිසිය සඳහන් කරනවා.\nඑම සැකකරුවන් දෙදෙනාම ග්‍රෑන්ඩ්පාස් පොලිසිය මඟින් මාලිගාවත්ත මහේස්ත්‍රාත් අධිකරණය වෙත අද(03) ඉදිරිපත් කිරීමට නියමිතයි.\nඑමෙන්ම, තලංගම කළල්ගොඩ ප්‍රදේශයේ දී අයිස් මත්ද්‍රව්‍ය සමඟ පුද්ගලයෙකු ද තලංගම පොලිසිය මගින් අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථවේ දී ඔහු සන්තකයේ අයිස් මත්ද්‍රව්‍ය ග්‍රෑම් 06ක් තිබී ඇති අතර, සැකකරු අද දින කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/331605/දිවයිනේ-විවිධ-ප්‍රදේශවල-මත්ද්‍රව්‍ය-වැටලීම්-ඔස්සේ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=437"
}