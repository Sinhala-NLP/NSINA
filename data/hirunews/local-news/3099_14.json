{
       "Source": "hirunews",
       "Timestamp": "Sunday, 13 October 2019 - 19:17",
       "Headline": "වතුකරයේ ඉල්ලීම් 32කට ගෝඨාභය විසඳුම් දෙයි - තොණ්ඩමන්ගේ සහය ස්ථිරයි",
       "News Content": "වතුකරයේ ඉල්ලීම් 32කට විසඳුම් ලබාදෙන නිසා තම පක්ෂය ඉදිරි ජනාධිපතිවරණයේදී ශ්‍රී ලංකා පොදුජන පෙරමුණේ අපේක්ෂක ගෝඨාභය රාජපක්ෂට සහය ලබා දෙන බව ලංකා කම්කරු කොංග්‍රසය නායක, පාර්ලිමේන්තු මන්ත්‍රී ආරුමුගම් තොන්ඩමන් ප්‍රකාශ කළා.\nඑම පක්ෂයේ ජාතික සභාව හැටන් - කොටගල ප්‍රදේශයේ පිහිටි එම පක්ෂ මූලස්ථානයේ අද රැස්වුණා. ඉන් අනතුරුව අදහස් දක්වමින් පක්ෂයේ තීරණය පාර්ලිමේන්තු මන්ත්‍රී ආරුමුගම් තොණ්ඩමන් මෙලෙස ප්‍රකාශ කළා.\nලංකා කම්කරු කොංග්‍රසයේ මෙම තීරණයත් සමග හැටන්, බගවන්තලාව, තලවාකැලේ, කොටගල යන ප්‍රදේශවල ජනතාව ගිනිකෙළි දල්වමින් සිය සතුට ප්‍රකාශ කළ බවයි හිරු වාර්තාකරු සඳහන් කළේ.",
       "URL": "https://www.hirunews.lk/226188/වතුකරයේ-ඉල්ලීම්-32කට-ගෝඨාභය-විසඳුම්-දෙයි-තොණ්ඩමන්ගේ-සහය-ස්ථිරයි",
       "Category": "Local News",
       "Parent URL": "https://www.hirunews.lk/local-news.php?pageID=3099"
}