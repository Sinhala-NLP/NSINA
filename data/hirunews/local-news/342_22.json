{
       "Source": "hirunews",
       "Timestamp": "Monday, 15 May 2023 - 8:22",
       "Headline": "පැපුවා නිව්ගිනියාවේ විදේශ ඇමති ඉල්ලා අස් වෙයි",
       "News Content": "පැපුවා නිව්ගිනියා විදේශ ඇමති ජසටින් කැචෙන්කෝට්ස්ට සිය ඇමති ධූරය අහිමි වී ඇති බව විදෙස් මාධ්‍ය වාර්තා කර සිටිනවා.\nතුන්වන චාල්ස් රජුහේ රාජාභිෂේකයට සහභාගී වීමේදි සිය දියණියද එම අවස්ථාවට සහභාගී කරවා ගෙන ඇති අතර ඇය සුඛෝපභෝගී ගුවන් යානයේ සිට කරන ටික්ටොක් වීඩියෝවන් සමාජ මාධ්‍යට මුදා හැරීමත් සමඟ ඇමති හට සිය ධූරය අහිමි වී තිබෙනවා.\nමෙම සංචාරයට රජයේ මුදකින් ඩොලර් ලක්ෂ 9ක් වැය කර ඇති අතර එම සංචාරය සඳහා සිය බිරිඳවත් සහභාගී කරවා ගැනීමට කිසිදු අවසරයක් නොතිබූ වපසරියකයි ජස්ටින් කැචෙන්කෝ සිය දියණිය මෙම සංචාරය සඳහා සහභාගී කරගෙන ඇත්තේ.\nජස්ටින්ගේ දියණිය වන සවානා ඔස්ට්‍රේලියාවේ පදිංචිව සිට ඇති අතර එහි සිට ලන්ඩනය බලා පැමිණෙමින් සිටිය දී පියාගේ වරප්‍රසාද යටතේ සංගප්පූරුවෙන් ගොඩ බැස සාප්පු සවාරියකද නිරත වී තිබූ බවයි සඳහන් වන්නේ.\nරජයේ මුදක් අවභවිතා කරමින් දියණියද ලන්ඩනයට ගෙන්වා ගැනීම යන චෝදනා යටතේ ඇමතිවරයාට චෝදනා එල්ල වී තිබෙනවා.\nඑම නිසා තමන් සිය ධූරයෙන් ඉල්ලා අස් වූ බවයි ජස්ටින් කැචෙන්කෝ ප්‍රකාශකර සිටියේ.",
       "URL": "https://www.hirunews.lk/335239/පැපුවා-නිව්ගිනියාවේ-විදේශ-ඇමති-ඉල්ලා-අස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=342"
}