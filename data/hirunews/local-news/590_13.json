{
       "Source": "hirunews",
       "Timestamp": "Friday, 20 January 2023 - 13:00",
       "Headline": "මුජිබර් වෙනුවට ෆවුසි (වීඩියෝ)",
       "News Content": "මුජිබර් රහුමාන් පාර්ලිමේන්තු මන්ත්‍රී ධුරයෙන් ඉවත් වූ බවට තමා දැනුවත් කර ඇති බව මැතිවරණ කොමිසමේ සභාපති නීතිඥ නිමල් පුංචිහේවා ප්‍රකාශ කළා.\nහිරු ප්‍රවෘත්ති කළ විමසීමකදී ඔහු කියා සිටියේ පුරප්පාඩු වූ මන්ත්‍රී ධුරය සඳහා පත්කිරීමට නියමිත අපේක්ෂකයා පිළිබඳ තොරතුරු ලබාදෙන ලෙස ඉදිරි දිනක දී දිස්ත්‍රික් තේරීම් භාර නිලධාරියා වෙත ලිඛිතව දැනුම් දෙන බවයි.\nසමගි ජනබලවේගයෙන් පසුගිය මහ මැතිවරණයට තරඟ කළ අපේක්ෂකයන් අතර මීලඟට කොළඹ දිස්ත්‍රික්කයේ වැඩිම මනාප ලබාගෙන ඇත්තේ ඒ.එච්.එම් ෆවුසි වන අතර පුරප්පාඩු මන්ත්‍රී ධුරයට ඔහු පත්කිරීමට නියමිත බවයි වාර්තා වන්නේ.\nකොළඹ මහනගර සභාවේ නගරාධිපති ධුරයට තරඟ කිරීම සඳහා තමන් සිය මන්ත්‍රී ධුරයෙන් ඉල්ලා අස්වන බව සමගි ජනබලවේගයේ පාර්ලිමේන්තු මන්ත්‍රී මුජුබර් රහුමාන් අද පාර්ලිමේන්තුවේදී ප්‍රකාශ කළා.\nමේ අතර, කොළඹ මහ නගර සභාවේ පුරපති ධුරයට ශ්‍රී ලංකා නිදහස් පක්ෂයෙන් තරග කිරීමට තීරණය කර තිබූ නමුත් එක්සත් ජාතික පක්ෂයෙන් එම ධුරයට තරග කිරීමට අපේක්ෂා නො කරන බව පසුගිය දා නිදහස් පක්ෂයෙන් ඉවත් වූ හිටපු අමාත්‍ය ජනාධිපති නීතිඥ ෆයිසර් මුස්තාෆා පවසනවා.\nහිරු\nHARD TALK\nවිශේෂාංගය සමගින් එක්වෙමින් ඔහු මේ බව සදහන් කළා.",
       "URL": "https://www.hirunews.lk/325481/මුජිබර්-වෙනුවට-ෆවුසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=590"
}