{
       "Source": "hirunews",
       "Timestamp": "Tuesday, 31 January 2017 - 19:54",
       "Headline": "මැලේරියා බෝ කරන නව මදුරු විශේෂයක් තලෙයිමන්නාරමෙන්",
       "News Content": "මැලේරියා රෝගය බෝ කරන නව මදුරු විශේෂයක් තලෙයිමන්නාරම දූපතේ පේසාලේ ප්‍රදේශයෙන් හමු වී තිබෙනවා.\nමැලේරියා මර්දන ව්‍යාපාරයේ අධ්‍යක්ෂ විශේෂඥ වෛද්‍ය හේමන්ත හේරත් මහතා සඳහන් කළේ ළිං ජලයේ ශීඝ්‍රයෙන් බෝවෙන මෙම මදුරු විශේෂය\nමර්දනය කිරීම බෙහෙවින්ම අපහසු බවයි.\nතලෙයිමන්නාරම දූපතේ පේසාලේ ප්‍රදේශයේ ළිඳකින් නව මදුරු විශේෂය සොයාගෙන ඇත්තේ මැලේරියා මර්දන ව්‍යාපාරයට අනුයුක්ත කීට විද්‍යා නිලධාරීන් දෙපළක් විසින්.\nඒ ලෝක සෞඛ්‍ය සංවිධානය විසින් මැලේරියා රෝගය තුරන් කළ රටක් ලෙස ශ්‍රී ලංකාව නම්කර මාස 5 කට ආසන්න කාලයක් ගතවන අවස්ථාවකයි.\nමැලේරියා මර්දන ව්‍යාපාරයේ අධ්‍යක්ෂ විශේෂඥ වෛද්‍ය හේමන්ත හේරත් මහතා සඳහන් කළේ එම මදුරු විශේෂය ඇනෝපීලිස් ස්ටීවන්සයි නම් ඉන්දියාවෙන් හමු වූ මදුරු විශේෂය බවට කොළඹදී සිදුකළ පරීක්ෂණවලදී හඳුනාගත් බවයි.",
       "URL": "https://www.hirunews.lk/153374/මැලේරියා-බෝ-කරන-නව-මදුරු-විශේෂයක්-තලෙයිමන්නාරමෙන්",
       "Category": "Local News",
       "Parent URL": "https://www.hirunews.lk/local-news.php?pageID=4683"
}