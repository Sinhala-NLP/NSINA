{
       "Source": "hirunews",
       "Timestamp": "Tuesday, 21 July 2020 - 9:29",
       "Headline": "පුද්ගලයින් 5819ක් තවදුරටත් නිරෝධානයේ",
       "News Content": "ත්‍රිවිධ හමුදාව විසින් පාලනය කරනු ලබන නිරෝධායන මධ්‍යස්ථාන 53ක පුද්ගලයින් 5819 දෙනෙකු තවදුරටත් නිරෝධායනයට ලක්කර ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසනවා.\nඅද දිනයේදී පුනානි නිරෝධායන මධ්‍යස්ථානයෙන් පුද්ගලයින් 132 සහ මින්නේරිය නිරෝධායන මධ්‍යස්ථානයෙන් පුද්ගලයින් 108 දෙනෙකු නිරෝධායන ක්‍රියාවලිය අවසන් කර පිටව යාමට නියමිතයි.\nදැනට පුද්ගලයින් 24,460 දෙනෙකු නිරෝධායන ක්‍රියාවලිය අවසන් කර නිවෙස් වෙත පිටව ගොස් තිබෙනවා.\nමේ අතර, දෝහා - කටාර් සිට තවත් පුද්ගලයින් 30 දෙනෙකු අද උදෑසන දිවයිනට පැමිණි බවයි ගුවන් තොටුපළ හිරු වාර්තාකරු සඳහන් කළේ.",
       "URL": "https://www.hirunews.lk/246037/පුද්ගලයින්-5819ක්-තවදුරටත්-නිරෝධානයේ",
       "Category": "Local News",
       "Parent URL": "https://www.hirunews.lk/local-news.php?pageID=2570"
}