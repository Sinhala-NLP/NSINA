{
       "Source": "hirunews",
       "Timestamp": "Tuesday, 27 July 2021 - 16:01",
       "Headline": "සිනොවැක් එන්නතේ ප්‍රතිදේහ මාස 6 කට පසු මැකී යන බව හෙළිවේ - ප්‍රවර්ධක මාත්‍රාවකින් යළි ප්‍රතිශක්තිය",
       "News Content": "චීනයේ නිෂ්පාදිත සිනොවැක් කොරෝනා එන්නත මගින් කොරෝනා වෛරසයට එරෙහිව ගොඩනගන ප්‍රතිශක්තිය මාස 6 කින් පමණ දුර්වල වන බව පර්යේෂණාගාර අධ්‍යයනයකින් අනාවරණ වී තිබෙනවා.\nචීන පර්යේෂකයන් මේ සඳහා අවුරුදු 18 ත් 59 ත් අතර, වයස් කාණ්ඩයේ පිරිසක් යොදා ගෙන ඇති අතර, දෙවන මාත්‍රාව ලබාදී මාස 6 කින් ඔවුන් අතුරෙන් ප්‍රතිදේහ ඉතිරිව ඇත්තේ සියය 35 කට අඩු ප්‍රතිශතයකින්.\nකෙසේ නමුත් ඔවුන්ට ප්‍රවර්ධක මාත්‍රාවක් ලබාදීමෙන් ප්‍රතිශක්තිය යළි ගොඩනැංවිය හැකි බව චීන පර්යේෂකයන් අනාවරණ කරගෙන තිබෙනවා.\nතායිලන්තය සහ ඉන්දුනීසියාව එලෙස සිනොවැක් එන්නත ලබාදුන් පුද්ගලයින්ට 3 වන මාත්‍රාවක් ලෙස ෆයිසර් හෝ මොඩර්නා එන්නත් ලබාදීමටයි සැලසුම් කර ඇත්තේ.\nතුර්කිය එලෙස සිනොවැක් එන්නත් ලබාදුන් පුද්ගලයින්ට ෆයිසර් එන්නත 3 වන මාත්‍රාවක් ලෙස ලබාදීමට දැනටමත් ආරම්භ කර ඇත්තේ ඩෙල්ටා ප්‍රභේදයේ අවදානම සැලකිල්ලට ගනිමින්.",
       "URL": "https://www.hirunews.lk/278152/සිනොවැක්-එන්නතේ-ප්‍රතිදේහ-මාස-6-කට-පසු-මැකී-යන-බව-හෙළිවේ-ප්‍රවර්ධක-මාත්‍රාවකින්-යළි-ප්‍රතිශක්තිය",
       "Category": "Local News",
       "Parent URL": "https://www.hirunews.lk/local-news.php?pageID=1792"
}