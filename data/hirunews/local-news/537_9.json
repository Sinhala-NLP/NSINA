{
       "Source": "hirunews",
       "Timestamp": "Tuesday, 14 February 2023 - 10:55",
       "Headline": "කිල්ලක් නිසා නවගමුව දේවාලය වැසෙයි?",
       "News Content": "නවගමුව පුරාණ පත්තිනි මහාදේවාලය අද (14) සිට දින නියමයක් නොමැතිව වසා දමා තිබෙන බව වාර්තා වනවා.\nඒ සම්බන්ධයෙන් හිරු නිවුස් අප නවගමුව පත්තිනි දේවාලයේ කාර්‍යාල දුරකථනයට ඇමතුමක් ලබා දුන් අතර එහි නම් සඳහන් කිරීමට අකමැති වූ ප්‍රකාශකයෙකු සඳහන් කළේ, ගැහැණු දරුවෙකු වැඩිවියට පත් වීමක් මීට හේතුව බවයි.\nකෙසේ නමුත් දේවාලය වසා දමනවා ද නැති ද යන්න සම්බන්ධයෙන් තවමත් තීරණය කර නොමැති බවත්, නවගමුව පූජා භූමිය භාරකාර මණ්ඩලය විසින් කඩිනමින් තීරණය කරනු ඇති බවට අදාල ප්‍රකාශකයා සඳහන් කළේ.",
       "URL": "https://www.hirunews.lk/327385/කිල්ලක්-නිසා-නවගමුව-දේවාලය-වැසෙයි",
       "Category": "Local News",
       "Parent URL": "https://www.hirunews.lk/local-news.php?pageID=537"
}