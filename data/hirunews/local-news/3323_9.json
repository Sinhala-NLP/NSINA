{
       "Source": "hirunews",
       "Timestamp": "Saturday, 01 June 2019 - 16:33",
       "Headline": "තමා තනතුරේ සිටිනතුරු විදේශීය හමුදාවන්ට ඉඩක් නැහැ - ජනපති අවධාරණය කරයි",
       "News Content": "තමා තනතුරේ රැදී සිටිනතුරු කිසිදු විදේශීය හමුදාවක් මෙරටට ගෙන ඒම සදහා ඉඩ නොතබන බව ජනාධිපති මෛත්‍රීපාල සිරිසේන ප්‍රකාශ කළා.\nඒ සමෘද්ධි ප්‍රතිලාභ ලබාදීමේ උත්සවයකට පොළොන්නරුව - හතරේ ඇළ රජරට නවෝදය ක්‍රීඩාංගනයේදී අද එක්වෙමින්.\nඑහිදී ජනාධිපතිවරයා කියා සිටියේ කිසිදු විදේශීය හමුදාවක් මෙරටට ගෙන්වීමට ආණ්ඩුව කිසිදු තැනක කිසිවෙකු සමග එකගතාවක් ඇති කරගෙන නොමැති බවයි.\nමේ අතර, පාස්කු ඉරිදා ප්‍රහාරය සිදුවීමට ඉඩ හැරි නිලධාරින්ට විරුද්ධව විනයානුකූලව සහ නීත්‍යානුකූලව කටයුතු කරන බව ජනාධිපති මෛත්‍රීපාල සිරිසේන ප්‍රකාශ කළා.\nඉන්දියාවේ නවදිල්ලි නුවරදී මාධ්‍ය වෙත අදහස් දක්වමින් ජනාධිපතිවරයා කියා සිටියේ ප්‍රහාරය සම්බන්ධයෙන් තමන්ට දන්වා සිටියේ නම්, ජීවිත විනාශ වන්නට තමන් ඉඩ නොතබන බවයි.",
       "URL": "https://www.hirunews.lk/217523/තමා-තනතුරේ-සිටිනතුරු-විදේශීය-හමුදාවන්ට-ඉඩක්-නැහැ-ජනපති-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3323"
}