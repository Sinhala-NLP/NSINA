{
       "Source": "hirunews",
       "Timestamp": "Tuesday, 21 March 2023 - 12:50",
       "Headline": "ටෙලිකොම් සමාගමේ රජයේ කොටස් අලෙවි කිරීම ගැන සේවක අප්‍රසාදය (වීඩියෝ)",
       "News Content": "ශ්‍රී ලංකා ටෙලිකොම් සමාගමේ රජය සතු කොටස් අලෙවි කිරීම සඳහා අමාත්‍ය මණ්ඩලය ගෙන ඇති තීරණයට අප්‍රසාදය පළ කරන බව එහි සමගි සේවක සංගමය පවසනවා.\nඑහි සභාපති ඉන්දික එදිරිබන්දු අද (21) කොළඹ දී මාධ්‍ය හමුවක් කැඳවමින් කියා සිටියේ රජය ගත් මෙම තීරණයට ටෙලිකොම් ආයතනයේ සේවකයින් දැඩි විරෝධය පළ කරන බවයි.\nමේ අතර, ශ්‍රී ලංකා ටෙලිකොම් ආයතනයේ රජයේ සතු සමාගම්වලට අමතරව, ලංකා හොස්පිටල්ස් සමාගමේ රජයේ සතු කොටස්වල හිමිකාරිත්වය විකුණා දැමීමට කැබිනට් අනුමැතිය හිමිවුණා.\nමෙම තීරණය අදාළ ආයතන වල අධ්‍යක්ෂ මණ්ඩලවලට දැනුම් දී තිබුණේ භාණ්ඩාගාර ලේකම් මහින්ද සිරිවර්ධන විසින්.\nශ්‍රී ලංකා ටෙලිකොම් හි ප්‍රකාශිත කොටස් ප්‍රාග්ධනයෙන් 49.50%ක කොටස් අයිතිය මහා භාණ්ඩාගාරය සතුව පවතින අතර ලංකා හොස්පිටල්ස් හි කොටස් ප්‍රාග්ධනයෙන් 51%ක කොටස් හිමිකාරීත්වය ශ්‍රී ලංකා රක්ෂණ සංස්ථාව සතුව පවතිනවා.\nඉතිරි 2% කොටස් මහජන බැංකුව සතුයි.",
       "URL": "https://www.hirunews.lk/330540/ටෙලිකොම්-සමාගමේ-රජයේ-කොටස්-අලෙවි-කිරීම-ගැන-සේවක-අප්‍රසාදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=462"
}