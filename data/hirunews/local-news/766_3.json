{
       "Source": "hirunews",
       "Timestamp": "Monday, 31 October 2022 - 14:53",
       "Headline": "ශ්‍රී ලාංකික යොවුන් ක්‍රීඩකයෙකුට ලෝක ශූරතා තරගයකින් රිදී පදක්කමක්",
       "News Content": "ප්‍රංශයේ ක්‍රියාත්මක වූ 2022 කනිෂ්ඨ ලෝක ශූරතා කාර්ටින්ග් තරගාවලියේ රිදී පදක්කම දිනා ගැනීමට 15 හැවිරිදි ශ්‍රී ලාංකික යොවුන් ක්‍රීඩක යෙවාන් ඩේවිඩ්ට හැකියාව ලැබුණා.\nකාර්ටින්ග් ඔලිම්පික් උළෙල ලෙස සැලකෙන මෙම තරගාවලිය සඳහා යෙවාන් සහභාගී වූ පළමු අවස්ථාව ද මෙය වනවා.\nමිට අමතරව ශ්‍රී ලාංකික ක්‍රීඩකයෙකු කාර්ටින්ග් තරගාවලියක ජයග්‍රහණයක් වාර්තා කරමින් රිදී පදක්කමක් දිනා ගත් පළමු අවස්ථාව ද මෙය වනවා.\nතරග වට 32 සමන්විත තරග අදියරේ රන් පදක්කම බෙල්ජියමේ එලී ගෝල්ඩ් ස්ටයින් දිනා ගනු ලැබුවා.",
       "URL": "https://www.hirunews.lk/319297/ශ්‍රී-ලාංකික-යොවුන්-ක්‍රීඩකයෙකුට-ලෝක-ශූරතා-තරගයකින්-රිදී-පදක්කමක්",
       "Category": "Local News",
       "Parent URL": "https://www.hirunews.lk/local-news.php?pageID=766"
}