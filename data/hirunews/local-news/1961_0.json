{
       "Source": "hirunews",
       "Timestamp": "Tuesday, 11 May 2021 - 16:53",
       "Headline": "සේවක අර්ථසාධක අරමුදලේ ප්‍රතිලාභ ගෙවීමේ අංශ හෙට සහ අනිද්දා වැසේ",
       "News Content": "කොරෝනා ව්‍යාප්තිය පාලනය කිරිම අරමුණු කර ගනිමින් හෙට සහ අනිද්දා යන දෙදින කම්කරු දෙපාර්තමේන්තුවේ ප්‍රධාන කාර්යාලය හා ප්‍රාදේශීය කාර්යාලවල සේවක අර්ථසාධක අරමුදල් ප්‍රතිලාභ ගෙවීමේ අංශ වසා තැබීමට කටයුතු කර තිබෙනවා.\nකම්කරු දෙපාර්තමේන්තුව නිවේදනය කළේ ලබන 17 වනදා සිට ප්‍රධාන කාර්යාලය හා දිස්ත්‍රික් කාර්යාල මගින් සිදුකරන සේවක අර්ථසාධක අරමුදලේ සාමාන්‍ය ප්‍රතිලාභ ගෙවීම් ශාඛාව පමණක් විවෘතව පවතින බවයි.\nදිනයක් හා වේලාවක් වෙන් කරගෙන පැමිණෙන සේවාලාභීන් සඳහා පමණක් සේවා සපයන බව ද කම්කරු දෙපාර්තමේන්තුව වැඩිදුරටත් සඳහන් කළා.",
       "URL": "https://www.hirunews.lk/271079/සේවක-අර්ථසාධක-අරමුදලේ-ප්‍රතිලාභ-ගෙවීමේ-අංශ-හෙට-සහ-අනිද්දා-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1961"
}