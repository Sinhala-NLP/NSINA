{
       "Source": "hirunews",
       "Timestamp": "Thursday, 21 February 2019 - 10:08",
       "Headline": "කොළඹ - කටුනායක අධිවේගී මාර්ගයේ එක් මංතීරුවක් තාවකාලිකව වැසේ",
       "News Content": "කොළඹ - කටුනායක අධිවේගී මාර්ගයේ ස්ථාන කිහිපයකදී එක් මංතීරුවක් තාවකාලිකව වසා තැබෙන බව මාර්ග සංවර්ධන අධිකාරිය පවසනවා.\nඅද සිට ලබන 28 වනදා දක්වා අධිවේගී මාර්ගයේ ස්ථාන කිහිපයක අත්‍යාවශ්‍ය මාර්ග නඩත්තු කටයුතු සිදුකෙරෙන බැවින් මෙලෙස එක් මංතීරුවක් තාවකාලිකව වසා තැබෙන බවයි මාර්ග සංවර්ධන අධිකාරියේ අධිවේගී මාර්ග මෙහෙයුම් සහ නඩත්තු අංශයේ අධ්‍යක්‍ෂ එස්. ඕපනායක කියා සිටියේ.\nඑම නිසා නඩත්තු කටයුතු සිදුකරන ස්ථානවලදී වේගය සීමාකරමින් ධාවනය කරන ලෙසටයි ඔහු රියදුරන්ගෙන් ඉල්ලීමක් කළේ.",
       "URL": "https://www.hirunews.lk/210882/කොළඹ-කටුනායක-අධිවේගී-මාර්ගයේ-එක්-මංතීරුවක්-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=3491"
}