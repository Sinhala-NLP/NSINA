{
       "Source": "hirunews",
       "Timestamp": "Saturday, 08 October 2022 - 7:50",
       "Headline": "හෙරොයින් කිලෝග්‍රෑම් 200ක් සමග පුද්ගලයින් 06ක් අත්අඩංගුවට (වීඩියෝ)",
       "News Content": "ඉන්දියාවේ සහ ශ්‍රී ලංකාවේ අලෙවි කිරීමට සූදානම් කර තිබූ රුපියල් කෝටි 200 අධික වටිනාකමකින් යුත් හෙරොයින් කිලෝ 200 ක් සමඟ හයදෙනෙකු කේරළයේදී අත්අඩංගුවට ගෙන තිබෙනවා.\nවිදෙස් වාර්තා සඳහන් කළේ ඉන්දීය නාවික හමුදාව පෙරේදා එරට මුහුදු සීමාවේ සිදුකළ මෙහෙයුමකදී මෙම හෙරොයින් තොගය සහ සැකකරුවන් අත්අඩංගුවට ගෙන ඇති බවයි.\nඅත්අඩංගුවට ගත් සැකකරුවන් හයදෙනා ඉරාන ජාතිකයින් වන අතර, වැටලීම සිදුකරන අවස්ථාවේදී ඔවුන් එම හෙරොයින් තොගය මුහුදට දැමීමට උත්සහ කර තිබෙනවා.\nඇෆ්ගනිස්ථානයේ නිෂ්පාදිත මෙම හෙරොයින් පකිස්ථානය සිට ඉරාන යාත්‍රාවකින් ඉන්දියාවට රැගෙනවිත් ඇති බවටයි අනාවරණ වී ඇත්තේ.",
       "URL": "https://www.hirunews.lk/317311/හෙරොයින්-කිලෝග්‍රෑම්-200ක්-සමග-පුද්ගලයින්-06ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=817"
}