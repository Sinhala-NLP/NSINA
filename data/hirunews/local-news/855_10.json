{
       "Source": "hirunews",
       "Timestamp": "Tuesday, 20 September 2022 - 14:58",
       "Headline": "රූපලාවන්‍ය ද්‍රව්‍ය ආනයනට බැඳි වැට නිසා රැකියා ලක්ෂ තුනක් අවධානමේ",
       "News Content": "රූපලාවන්‍ය ද්‍රව්‍ය ආනයනය තාවකාලිකව නවතා දැමීම සම්බන්ධයෙන් පසුගිය දා රජය ගත් තීන්දුව හේතුවෙන් මෙරට රැකියා ලක්ෂ තුනට අධික සංඛ්‍යාවක් අවධානමට පත්ව ඇති බව රූපලාවන්‍ය නිෂ්පාදන කර්මාන්ත මණ්ඩලය පවසනවා.\nඑබැවින් එම තාවකාලික තහනම ඉවත් කිරීමට කටයුතු කරන ලෙසයි රූපලාවන්‍ය නිෂ්පාදන කර්මාන්ත මණ්ඩලය රජයෙන් ඉල්ලා සිටින්නේ.\nනිවේදනයක් නිකුත් කරමින් රූපලාවන්‍ය නිෂ්පාදන කර්මාන්ත මණ්ඩලය කියා සිටියේ, ශ්‍රී ලංකා රේගු දත්තවලට අනුව විලවුන් ආනයනය කිරීමේ පිරිවැය 2021 සහ 2022 යන දෙකට ම (2021 ජනවාරි 1 සිට 2022 ජූලි 31 දක්වා) මුළු ආනයන බිලෙන් 0.1% නො ඉක්මවන බවයි.\nරූපලාවණ්‍ය ද්‍රව්‍ය ආනයනය කිරීම තාවකාලිකව තහනම් කිරීම හේතුවෙන් මෙරටට විදේශ විනිමය උපයා ගත හැකි රූපලාවන්‍ය ආශ්‍රිත කර්මාන්ත කිහිපයකට ද දැඩි බලපෑමක් එල්ල වී ඇති බව රූපලාවණ්‍ය කර්මාන්ත මණ්ඩලය පෙන්වා දෙනවා.\nඒ අනුව එළඹෙන නත්තල් සහ අලුත් අවුරුදු උත්සව සමය සැලකිල්ලට ගනිමින් මෙම තාවකාලික තහනම ඉවත් කිරීම පිළිබඳව සලකා බලන ලෙස රූපලාවණ්‍ය කර්මාන්ත මණ්ඩලය රජයෙන් ඉල්ලා සිටින්නේ.",
       "URL": "https://www.hirunews.lk/315883/රූපලාවන්‍ය-ද්‍රව්‍ය-ආනයනට-බැඳි-වැට-නිසා-රැකියා-ලක්ෂ-තුනක්-අවධානමේ",
       "Category": "Local News",
       "Parent URL": "https://www.hirunews.lk/local-news.php?pageID=855"
}