{
       "Source": "hirunews",
       "Timestamp": "Monday, 23 January 2023 - 9:43",
       "Headline": "පාරේ ඉඩ දෙන්න ගිහින් ලොරිය වැටත් කඩාගෙන ඇළට පෙරළෙයි -දෙදෙනෙකුට බරපතළයි (ඡායාරූප)",
       "News Content": "යතුරුපැදියකට මාර්ගයේ ඉඩ ලබාදීමට ගිය කුඩා ලොරි රථයක් පාලමේ ආරක්ෂිත වැට කඩාගෙන දිඹුල - පතන ඩෙවෝන් ඇළට පෙරළීමෙන් එම ලොරියේ රියදුරාට සහ රිය සහායක බරපතළ තුවල ලබා රෝහල්ගත කර තිබෙනවා.\nතුවාල ලැබූ තුවාලකරුවන් කොටගල ප්‍රාදේශීය රෝහලට ඇතුළත් කෙරුණ ද, වැඩිදුර ප්‍රතිකාර සඳහා දික් ඔය මූලික රෝහලට මාරු කර යවා ඇති බවයි අප ප්‍රාදේශීය වාර්තාකරු පැවසුවේ.\nඊයේ (22) පස්වරුවේ මෙම අනතුර සිදුව ඇත්තේ හැටන් - කොටගල යදන් සයිඩ් වතුයායට පිවිසෙන පාලම මතදියි.\nමෙම ලොරිය අඩි 20ක පමණ පහළින් පිහිටි ඇළට පෙරළී ගොස් තිබෙනවා.\nකෙසේවෙතත් ලොරියේ පසුපස ගමන් කළ පුද්ගලයින් දෙදෙනාට කිසිදු අනතුරක් සිදුව නැහැ.\nසිද්ධිය සම්බන්ධයෙන් දික් ඔය පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/325689/පාරේ-ඉඩ-දෙන්න-ගිහින්-ලොරිය-වැටත්-කඩාගෙන-ඇළට-පෙරළෙයි-දෙදෙනෙකුට-බරපතළයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=584"
}