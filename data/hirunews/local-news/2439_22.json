{
       "Source": "hirunews",
       "Timestamp": "Monday, 21 September 2020 - 14:19",
       "Headline": "රස බොජුන් හලේ නීරස කතාව (වීඩියෝ)",
       "News Content": "පසුගිය යහපාලන රජය සමයේ හදබිම අධිකාරිය විසින් ස්ථාපිත රස බොජුන් හල් මේ වනවිට වැසී යාමේ අවදානමකට ලක්ව තිබෙනවා.\nඅප වාර්තාකරුවන් පැවසුවේ, මෙම තත්ත්වයේ හමුවේ පාරිභෝගිකයින් ඇතුළු පාර්ශ්ව රැසක් දැඩි අපහසුතාවට පත්ව ඇති බවයි.\nසීමාසහිත හදබිම සමුපකාර සමිතිය මගින් වැලිගම, ගන්නේරුව ඇතුළු දිවයිනේ ප්‍රදේශ කිහිපයක ස්ථාපිත රස බොජුන් හල් හේතුවෙන් විශාල පිරිසකට ජීවිකාව කරගෙන යාමට අවස්ථාව සැලසුණේ, ඒ සඳහා සේවා සහ භාණ්ඩ සැපයීම හරහායි.\nඑමෙන්ම මෙම රස බොජුන් හල් පාරිභෝගිකයින් අතර ද දැඩි ජනප්‍රියත්වයට පත්වූයේ තම කැමැත්ත පරිදි ඒ අවස්ථාවේදීම ආහාර ලබාගැනීමට අවස්ථාව උදාවීම හේතුවෙන්.\nඑම තත්ත්වය හමුවේ දේශීය මෙන්ම විදේශීය සංචාරකයින්ගේද ආකර්ශනය දිනාගැනීමට මෙම බොජුන් හල් සමත් වුණා.\nකෙසේ වෙතත් මේ වනවිට එම බොජුන් හල් වෙත සැපයෙන ජල සහ විදුලිය පහසුකම් අත්හිටුවීම හේතුවෙන් ඒවායේ සේවකයින්, පාරිභෝගිකයින් මෙන්ම ඊට භාණ්ඩ හා සේවා සපයා ජීවිකාව සිදුකරගෙන ගිය පාර්ශ්ව රැසක් දැඩි අසීරුතාවට පත්ව සිටිනවා.",
       "URL": "https://www.hirunews.lk/250750/රස-බොජුන්-හලේ-නීරස-කතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2439"
}