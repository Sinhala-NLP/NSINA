{
       "Source": "hirunews",
       "Timestamp": "Friday, 02 November 2018 - 9:58",
       "Headline": "විදේශ මුදල් තොගයක් සමග ඉන්දියානුවෙකු කටුනායකදී අත්අඩංගුවට",
       "News Content": "දෙකෝටි හැත්තෑ හතර ලක්ෂයක් වටිනා විදේශ මුදල් තොගයක් නීතිවිරෝධී ලෙස රටින් පිටකිරීමට තැත් කළ ඉන්දීය ජාතිකයෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබෙනවා.\nසිංගප්පූරුව බලා යාම සදහා අද අලූයම පැමිණි මොහු ළග තිබී ස්ටර්ලිං පවුම්, යූරෝ සහ සෞදි රියාල් යන විදෙස් මුදල් සොයා ගෙන ඇති බව සදහන්.\nතමිල්නාඩු ජාතිකයෙකු වන මොහු පිළිබඳ වැඩිදුර රේගු පරීක්ෂණ ක්‍රියාත්මකයි.",
       "URL": "https://www.hirunews.lk/203419/විදේශ-මුදල්-තොගයක්-සමග-ඉන්දියානුවෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3670"
}