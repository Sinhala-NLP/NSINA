{
       "Source": "hirunews",
       "Timestamp": "Sunday, 08 September 2019 - 19:09",
       "Headline": "කැඳවීමේ දිනයට නොපැමිණි සතොස අධ්‍යක්ෂවරුන්, කෝප් කමිටුව හමුවට",
       "News Content": "පොදු ව්‍යාපාර පිළිබද කාරක සභාව හෙවත් කෝප් කමිටුව හමුවට ලංකා සතොස ආයතනයේ අධ්‍යක්ෂ මණ්ඩල සාමාජිකයින් කිහිප දෙනෙකු නියමිත දිනට ඊට සහභාගි නොවීම පිළිබදව පසුගිය දා කෝප් කමිටුවේ අවධානයට ලක්වුණා.\nනියමිත දිනට පෙර කෝප් කමිටුව හමුවට පැමිණෙන ලෙස දන්වා තිබියදීත් අදාළ නිලධාරීන් ඊට සහභාගි වීම මඟහැර ඇති බවයි එහිදී අනාවරණ වූයේ.\nඒ අනුව ලංකා සතොස ආතනයේ සභාපති තාරීක් කලීල්, එහි අධ්‍යක්ෂක මණ්ඩල සාමාජිකයින් වන ඉසදීන් රියාස් සහ සෙයිලන් මොහිදීන් මොහොමඞ් ෆයිරුස් මෙලෙස කෝප් කමිටුව හමුවට කැදවා තිබුණා.\nඅදාළ නිළධාරීන් සහභාගි නොවීම සම්බන්ධයෙන් කෝප් කමිටු සභාපති, පාර්ලිමේන්තු මන්ත්‍රී සුනිල් හඳුන්නෙත්ති කළ විමසීමට අදාළව කර්මාන්ත හා වාණිජ කටයුතු අමාත්‍යාංශයේ ලේකම් කේ.ඩී.එන්. රංජිත් අශෝක එම අමාත්‍යාංශ අතිරේක ලේකම් කේ.ඩී. චිත්‍රපාල සහ මුදල් අමාත්‍යාංශයේ භාණ්ඩාගාර නියෝජිත යුෂාන් තරංග අබේකෝන් මෙහිදී ප්‍රකාශ ලබාදුන්නා.",
       "URL": "https://www.hirunews.lk/223867/කැඳවීමේ-දිනයට-නොපැමිණි-සතොස-අධ්‍යක්ෂවරුන්-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=3157"
}