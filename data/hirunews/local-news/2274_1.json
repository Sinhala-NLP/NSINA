{
       "Source": "hirunews",
       "Timestamp": "Tuesday, 15 December 2020 - 10:38",
       "Headline": "රථ වාහන අංක තහඩුවල පළාත් අක්ෂර ඉවතට",
       "News Content": "රථ වාහන ලියාපදිංචි කිරීමේ අංක තහඩු සඳහා යොදා ගන්නා පළාත් හඳුනා ගැනීමේ අක්ෂර ඉවත් කිරීමට අමාත්‍ය මණ්ඩලයේ අනුමැතිය හිමිව තිබෙනවා.\nරථවාහන වල දුම් පරීක්ෂා කිරීමේදී, වාර්ෂික ආදායම් බලපත්‍ර නිකුත් කිරීමේදී සහ පළාත් අතර වාහන හිමිකම් පැවරීමේදී රථ වාහන අංක තහඩු වෙනස් කිරීමට සිදුවීම හේතුවෙන් සේවාලාභීන්ට වන අපහසුතා සැලකිල්ලට ගනිමිනුයි අමාත්‍ය මණ්ඩලය මෙම තීරණය ගෙන ඇත්තේ.\nඅදාළ යෝජනාව ප්‍රවාහන අමාත්‍ය ගාමිණී ලොකුගේ විසින් අමාත්‍ය මණ්ඩලයට ඉදිරිපත් කර තිබෙනවා.\nමීට අමතරව, පළාත් සභා මැතිවරණය සහ තවත් කරුණු කිහිපයක් පිළිබඳව ඔන්ලයින් ක්‍රමවේදය ඔස්සේ මාධ්‍යවේදීන් ප්‍රශ්න කිහිපයක් යොමුකළ අතර ඊට සම කැබිනට් ප්‍රකාශකවරුන් වන අමාත්‍ය උදය ගම්මන්පිල සහ කෙහෙළිය රඹුක්වැල්ල මෙලෙස පිළිතුරු ලබා දුන්නා.",
       "URL": "https://www.hirunews.lk/257063/රථ-වාහන-අංක-තහඩුවල-පළාත්-අක්ෂර-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=2274"
}