{
       "Source": "hirunews",
       "Timestamp": "Tuesday, 24 May 2016 - 8:33",
       "Headline": "ජනපතිගෙන් නියෝගයක්",
       "News Content": "අනවසර පදිංචිවීම් වලට මින් මතුවට කිසිදු ඉඩක් ලබා නොදෙන ලෙස ජනාධිපති මෛත්‍රිපාල සිරිසේන  අදාළ අංශ වෙත උපදෙස් ලබාදී තිබෙනවා.\nඑමෙන්ම බස්නාහිර පළාතේ ඉඩම් ගොඩකිරීමත් අද සිට සම්පූර්ණයෙන්ම තහනම් කරන ලෙස ද ජනාධිපතිවරයා උපදෙස් ලබා දී තිබෙනවා.\nආපදා කළමණාකර අංශ පෙන්වා දී ඇත්තේ අයහපත් කාලගුණයත් සමඟ අනපේක්ෂිත අයුරින් සමස්ත දිවයිනටම මුහුණ දීමට සිදුවූ ආපදා තත්ත්වයට ප්‍රධාන හේතුව අනවසර පදිංචිවීම් සහ ඉඩම් ගොඩකිරීම බවයි.\nඒ පිළිබඳ අවධානය යොමු කරමින් සමස්ත රටවාසී ජනතාවටම යළිත් මෙවන් පීඩාවකට මුහුණ දීමට සිදු නොවන අයුරින් රජයේ වගකීම් ඉටු කරමින් මෙම පියවර ගන්නා බව ජනාධිපතිවරයා ප්‍රකාශ කර කර තිබෙනවා.\nජනාධිපති මෛත්‍රීපාල සිරිසේනමේ බව ප්‍රකාශ කළේ හදිසි ආපදා තත්ත්වය කළමනාකරණය කර ගැනීම සඳහා වූ ජනාධිපති කාර්ය සාධක බලකාය ඊයේ (23) පස්වරුවේ ජනාධිපති කාර්යාලයේ දී රැස්වූ අවස්ථාවේයි.\nගංවතුරින් සහ නාය යාම්වලින් ආපදාවට ලක්වූ ප්‍රදේශ අධි ආරක්ෂිත කලාප ලෙස නම් කිරීමට ද මෙහි දී තීරණය වී තිබුණා.",
       "URL": "https://www.hirunews.lk/133873/ජනපතිගෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=5035"
}