{
       "Source": "hirunews",
       "Timestamp": "Thursday, 19 May 2022 - 18:29",
       "Headline": "සාමාන්‍ය පෙළ සිසුන්ට විදුලි සහනයක්",
       "News Content": "සාමාන්‍ය පෙළ විභාගය සඳහා පෙනී සිටින සිසුන්ගේ පහසුව සඳහා ලබන 23 වනදා සිට ජුනි පළමුවැනිදා දක්වා විභාගය පැවැත්වෙන කාලයන්හි දී සහ සවස 6න් පසුව කප්පාදුවකින් තොරව විදුලිය සැපයීම සඳහා ශ්‍රී ලංකා මහජන උපයෝගිතා කොමිෂන් සභාව පියවර ගෙන තිබෙනවා.\nඒ අනුව අදාළ දිනවලදී විදුලි කප්පාදුවෙන් වළකින ලෙස කොමිෂන් සභාව, ලංකා විදුලිබල මණ්ඩලයට අද උපදෙස් ලබාදුන් බවයි මහජන උපයෝගිතා කොමිසමේ සභාපති ජනක රත්නායක කියා සිටියේ.\nඑසේම, මැයි 21 සෙනසුරාදා සහ මැයි 22 ඉරිදා යන දිනවල මෙන්ම මැයි 29 වන ඉරිදාත් සවස 6 න් පසුව කප්පාදුවකින් තොරව විදුලිය සැපයීමට තීරණය කර තිබෙනවා.",
       "URL": "https://www.hirunews.lk/304758/සාමාන්‍ය-පෙළ-සිසුන්ට-විදුලි-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=1157"
}