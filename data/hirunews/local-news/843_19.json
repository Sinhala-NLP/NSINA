{
       "Source": "hirunews",
       "Timestamp": "Monday, 26 September 2022 - 12:30",
       "Headline": "රට ඉදිරියට යන්නේ එක්වුණොත් විතරයි - රාජපක්ෂලාට 69 තියා 9 ලක්ෂයක්වත් නෑ- වෙල්ගම (වීඩියෝ)",
       "News Content": "රට ඉදිරියට යාමට නම්, බෙදා වෙන් වී කටයුතු කිරීමෙන් කිසිදු පලක් නැති බවත්, ඉතිහාසයේ කිසිදු අවස්ථාවක කැඩි බෙදී ඉදිරියට ගිය දේශපාලනයක් නොමැති බවත් නව ලංකා නිදහස් පක්ෂයේ සභාපති කුමාර වෙල්ගම පවසනවා.\nඊයේ (25) රාත්‍රියේ දී මහාචාර්‍ය ජී.එල්.පීරිස් හමුවෙන් පසුව මාධ්‍ය වෙත අදහස් දක්වමින් සභාපතිවරයා මේ බව සඳහන් කළා.\nවමේ බලවේගයේ නායකයෙක් ඉදිරියේ දී හැදෙන බවත්, තමන්ට එහි නායකයා වීමට කිසිදු කැමැත්තක් නොමැති බවත් මන්ත්‍රී වෙල්ගම පවසනවා.\nරාජපක්ෂ පාලනය ගැන මාධ්‍යවේදියෙක් නැඟූ ප්‍රශ්නයකට පිලිතුරු ලබාදෙමින් මන්ත්‍රීවරයා සඳහන් කළේ, තමන්ට රාජපක්ෂලා ගැන කීමට කිසිවක් නොමැති අතර, ඒ ගැන අවසන් තීන්දුව ජනතාව් ගෙන ඇති බවයි.\nඑබැවින් රාජපක්ෂ පාලනයට මේ වනවිට 69 ලක්ෂය තියා 09 ලක්ෂයක් හෝ නොමැති බව ද හෙතෙම වැඩිදුරටත් සඳහන් කළා.",
       "URL": "https://www.hirunews.lk/316346/රට-ඉදිරියට-යන්නේ-එක්වුණොත්-විතරයි-රාජපක්ෂලාට-69-තියා-9-ලක්ෂයක්වත්-නෑ-වෙල්ගම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=843"
}