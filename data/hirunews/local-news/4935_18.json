{
       "Source": "hirunews",
       "Timestamp": "Friday, 05 August 2016 - 12:21",
       "Headline": "ජාත්‍යන්තර මත්ද්‍රව්‍ය ජාවාරම් මැඩලන්න කැනඩාව කේන්ද්‍ර කර ගනිමින් බුද්ධි මෙහෙයුමක්",
       "News Content": "ශ්‍රී ලංකාව හරහා සිදුකෙරෙන ජාත්‍යන්තර මත්ද්‍රව්‍ය ජාවාරම මැඩලීම සදහා කැනඩාව කේන්ද්‍ර කර ගනිමින් බුද්ධි මෙහෙයුමක් ආරම්භ කර ඇති බව පොලිස්පති පූජිත ජයසුන්දර පවසනවා.\nපොලිස්පතිවරයා මේ බව සදහන් කළේ ජාත්‍යන්තර මත්ද්‍රව්‍ය නාශක සමුළුවට කොළඹදී ඊයේ (04) එක්වෙමින්.\n‘‘ශ්‍රී ලංකාව ජාත්‍යන්තර මත්ද්‍රව්‍ය ජාවාරමේ කේන්ද්‍රස්ථානයක් බවට අනාවරණ වෙලා තියෙනවා.\nඒකට අවශ්‍ය සාක්ෂි අවශ්‍ය ප්‍රමාණයට මේ වනවිටත් ලැබිලයි තියෙන්නේ.\nවිශේෂයෙන්ම මත්කුඩු අපේ රටට ගෙනල්ලා නැවත වෙන රටවලට යැවීම සිදුවෙනවා.\nපසුගියදා අත්අඩංගුවට ගත් කොකේන් තොගය කැනඩාවට ගෙනියන්න සූදානම් කරලා තිබුණා කියලයි පොලිසිය මේ වනවිට අනාවරණ කර ගෙන තිබෙන්නේ.’’",
       "URL": "https://www.hirunews.lk/139885/ජාත්‍යන්තර-මත්ද්‍රව්‍ය-ජාවාරම්-මැඩලන්න-කැනඩාව-කේන්ද්‍ර-කර-ගනිමින්-බුද්ධි-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4935"
}