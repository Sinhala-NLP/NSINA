{
       "Source": "hirunews",
       "Timestamp": "Sunday, 13 September 2020 - 21:25",
       "Headline": "විස්ස ගැන කියන කතා (වීඩියෝ)",
       "News Content": "යෝජිත ව්‍යවස්ථා සංශෝධනය සම්බන්ධයෙන් පක්ෂ විපක්ෂ දේශපාලනඥයින් අදහස් පළ කළා.\nඅද පැවතී මාධ්‍ය හමුවකට එක්වෙමින් පාර්ලිමේන්තු මන්ත්‍රී ගෙවිදු කුමාරතුංග කියා සිටියේ යෝජිත 20 වැනි ව්‍යවස්ථා සංශෝධනයේ ඇති වැරදි නිවැරදි කරමින් නව කෙටුම්පතක් රජය විසින් සම්පාදනය කරන බවයි.\nසමගි ජන බලවේගයේ  බන්දුලාල් බන්ඩාරීගොඩ කියා සිටියේ යෝජිත 20 වැනි ව්‍යවස්ථා සංශෝධනය නිර්මාණය කළේ කවුරුන්ද යන්න පිළිබඳව ආණ්ඩුවට ප්‍රකාශ කිරීමට නොහැකි වී ඇති බවයි.\nමේ අතර පාර්ලිමේන්තු මන්ත්‍රී ප්‍රේමනාත් සි. දොලවත්ත,මාධ්‍යවේදීන් නැඟු ප්‍රශනයකට පිළිතුරු ලබා දෙමින් ප්‍රකාශ කළේ යෝජිත 20 වැනි ව්‍යවස්ථා සංශෝධනය නිර්මාණය කළේ කවුරුන්ද යන්න පිලිබඳ තමා නොදන්නා බවත් ආණ්ඩුවක් ලෙස එම ව්‍යවස්ථාව දිරිපත් කිරීමේ වගකීමෙන් තමන්ටද මිදීමට හැකියාවක් නොමැති බවයි.\n19 වැනි ව්‍යවස්ථා සංශෝධනය ගෙන ආ ආකරයට යෝජිත 20 වැනි ව්‍යවස්ථා සංශෝධනය ගෙන ඒමට කටයුතු නොකරන බවත් අද වන විට නව ව්‍යවස්ථාව පිළිබඳ  සියලු පාර්ශව වලට කරුණු දැක්වීමට අවස්ථාව උදාකර දී ඇති බවත් රාජ්‍ය අමාත්‍ය ෂෙහාන් සේමසිංහ පෙන්වා දෙනවා .\nමේ අතර සමගි ජන බලවේගයේ පාර්ලිමේන්තු මන්ත්‍රී අශෝක් අබේසිංහ ,වැඩසටනකට එක්වෙමින් කියා සිටියේ 19 වැනි ව්‍යවස්ථා සංශෝධනය තුළින් මෙරට ප්‍රජාතන්ත්‍රවාදය තහවුරු කළ බවත් යෝජිත නව ව්‍යවස්ථා සංශෝධනයට තම පක්ෂය තදින්ම විරුද්ධව කටයුතු කරන බවත්ය.\nකම්කරු අමාත්‍ය නිමල් සිරිපාල ද අද පැවතී  වැඩසටහනකට එක්වෙමින් යෝජිත 20 වැනි ව්‍යවස්ථා සංශෝධනය සම්බන්ධයෙන් අදහස් පළ කළා.\nඅමාත්‍යවරයා කියා සිටියේ වැනි ව්‍යවස්ථා සංශෝධනය ගෙන ඒමට සහය දැක්වූවේ  20 වැනි ව්‍යවස්ථා සංශෝධනය ගෙන එන බවට පසු ගිය රජය දුන් පොරෝන්දු මත බවත් පසු ගිය රජය තමන්ව රැවටූ  බවත් අමාත්‍යවරයා එහිදී වැඩිදුරත් ප්‍රකාශ කළේ.",
       "URL": "https://www.hirunews.lk/250134/විස්ස-ගැන-කියන-කතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}