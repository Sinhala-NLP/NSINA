{
       "Source": "hirunews",
       "Timestamp": "Friday, 13 October 2017 - 12:27",
       "Headline": "විදේශ මුදල් තොගයක් සමග ව්‍යාපාරික කාන්තාවක් අත්අඩංගුවට (ඡායාරූප)",
       "News Content": "රුපියල් එක්කෝටි පනස් තුන් ලක්ෂයක් වටිනා ඇමරිකානු ඩොලර් ලක්ෂයක් නීති විරෝධී ලෙස ගමන් මල්ලක සඟවා චෙන්නායි සිට රැගෙන ආ ශ්‍රී ලාංකික  ව්‍යාපාරික කාන්තාවක් කටුනායක රේගු මත්ද්‍රව්‍ය නාශක කාර්යංශයේ නිළධාරින් විසින් අද(13) අත්අඩංගුවට ගෙන තිබෙනවා.\nසැකකාරිය 36 වියැති මට්ටක්කුලිය ප්‍රදේශයේ පදිංචිකාරියක්.\nඅද අළුයම 4.35ට චෙන්නායි සිට පැමිණි යූ.එල් 126 දරණ ගුවන් යානයෙන් මෙම කාන්තාව කටුනායකට පැමිණ තිබෙනවා.\nපසුව ග්‍රීන් චැනල් හරහා රහසිගතව ගුවන් තොටුපළෙන් පිටවීමට ඇය උත්සහ කර තිබූ බවයි වාර්තා වන්නේ.\nඅවස්ථා කිපයකදීම ඇය මෙලෙස විදේශ මුදල් ලංකාවට ගෙනැවිත් එම මුදල් වැයකර රන් බිස්කට් සහ රන් ආභරණ සකසා ගුද මාර්ගයේ සඟවාගෙන ඉන්දියාවට රැගෙන යාම සිදුකර තිබෙන බවටයි සැක කෙරෙන්නේ.\nමෙම ජාවාරම පිලිබඳ ඉදිරි පරික්ෂණ කටයුතු රේගු නිළධාරින් විසින් ක්‍රියාත්මකයි.\nරේගුව පවසන පරිදි මෙම කාන්තාව  කටයුතු සඳහා නිතර ඉන්දියාවට ගොස් යළි පැමිණෙන බව නිරීක්ෂණය වී තිබෙනවා.\nපසුව ඇති සැකය මත අද ඇයගේ ගමන් මල්ල පරික්ෂා කළ බවයි ඔවුන් පවසන්නේ.\nසීදුව - ප්‍රසාද් මුතුකුඩ,කටුනායක - ටී.කේ.ජී.කපිල",
       "URL": "https://www.hirunews.lk/173386/",
       "Category": "Local News",
       "Parent URL": "https://www.hirunews.lk/local-news.php?pageID=4274"
}