{
       "Source": "hirunews",
       "Timestamp": "Saturday, 11 March 2023 - 9:15",
       "Headline": "කෝටි 16ක රත්‍රං ඉන්දියාවට පටවන්න හැදූ 5ක් කටුනායක දී අත්අඩංගුවට (වීඩියෝ හා ඡායාරූප)",
       "News Content": "ගුවන් මාර්ගයෙන් ඉන්දියාව වෙත සූක්ෂම ආකාරයෙන් රැගෙන යාමට සැලසුම් කරන ලද රත්‍රං සමහ සැකකරුවන් පස් දෙකෙකු අත් අඩංගුවට ගැනීමට ශ්‍රී ලංකා රේගුවේ මත්ද්‍රව්‍ය පාලන අංශය නිලධාරීන් කටයුතු කර තිබෙනවා.\nසැකකරුවන්ගේ ගමන් මලු තුළ සුක්ෂම ලෙස සඟවා තිබූ මෙම රත්‍රං සැකකරුවන් විසින් ශ්‍රී ලන්කන් ගුවන් සේවයට අයත් UL 141 දරණ ගුවන් යානයෙන් ඉන්දියාවෙ මුම්බායි වෙත රැගෙන යාමට සැලසුම් කර තිබුණා.\nමෙලෙස රැගෙන යාමට සූදානම් කර තිබූ රත්‍රංවල බර කිලෝ ග්‍රෑම් 10.5ක් බවත් ඒවා රන් කැබලි සහ ජෙල් ස්වරූපයෙන් අදාල ගමන් මලුවල සඟවා තිබූ බවත් ශ්‍රී ලංකා රේගු මත්ද්‍රව්‍ය පාලන අංශය වාර්තා කරනවා.\nමෙම රත්‍රංවල වෙළෙඳපොළ වටිනාකම රුපියල් මිලියන 160කට ආසන්න වන බවයි වාර්තා වන්නේ.\nඅත් අඩංගුවට ගත් සැකකරුවන් පස් දෙනා අතරට ඉන්දියානු ජාතිකයෙක් ද වනවා.",
       "URL": "https://www.hirunews.lk/329605/කෝටි-16ක-රත්‍රං-ඉන්දියාවට-පටවන්න-හැදූ-5ක්-කටුනායක-දී-අත්අඩංගුවට-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=484"
}