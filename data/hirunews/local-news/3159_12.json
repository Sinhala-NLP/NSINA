{
       "Source": "hirunews",
       "Timestamp": "Saturday, 07 September 2019 - 12:53",
       "Headline": "42 වන ජිනිවා සමුළුව අනිද්දා සිට",
       "News Content": "ශ්‍රී ලංකාව තුළ සිදුවූ අතුරුදන් කිරීම් සම්බන්ධයෙන් නිර්දේශ ඇතුළත් වාර්තාවක් අනිද්දා ආරම්භ වන එක්සත් ජාතීන්ගේ මානව හිමිකම් සමුළුවේ 42 වන සැසි වාරයේදී සාකච්ඡාවට ගැනීමට නියමිතව තිබෙනවා.\nඅදාළ නියෝජිතයන් ශ්‍රී ලංකාවේ සිදුකරන ලද සංචාරයකින් අනතුරුව එම වාර්තාව සකස් කර ඇති බවයි එක්සත් ජාතීන්ගේ මානව හිමිකම්කවුන්සිලයේ වාර්තාවල දැක්වෙන්නේ.\nස්විට්සර්ලන්තයේ ජිනිවා නුවර දී අනිද්දා ආරම්භවන එක්සත්  ජාතීන්ගේ මානව හිමිකම් සමුළුවේ 42 වන සැසිවාරය ලබන 27 වනදා දක්වා පැවැත්වීමට නියමිතයි.\nමේ අතර, යුද අපරාධ සහ යුද හමුදාපතිවරයා පත් කිරීම සම්බන්ධයෙන් එක්සත් ජාතීන්ගේ මානව හිමිකම් සමුළුවේ 42 වන සැසි වාරයේදී අදහස් පළ කිරීමට අපේක්ෂා කරන බව උතුරු පළාත් සභා හිටපු මන්ත්‍රී එම්.කේ. සිවාජිලිංගම් පවසනවා.\nහෙට දිනයේ ඇමරිකාව බලා පිටත්ව ගොස් එරට ඩයස්පෝරා නියෝජිතයින් හමුවී සාකච්ඡා කර, ඉදිරි ක්‍රියාමාර්ග තීරණය කිරීමෙන් පසු ජිනිවා වෙත යන බවයි ඔහු කියා සිටියේ.\nමේ සඳහා උතුරු පළාත් සභා හිටපු අමාත්‍ය ආනන්දි ශෂිදරන් ද සහය පළ කිරිම සදහා ලබන 11 වන දා ජිිනිවා වෙත පැමිණෙන බව ද එම්.කේ. සිවාජිලිංගම් වැඩිදුරටත් ප්‍රකාශ කළා.",
       "URL": "https://www.hirunews.lk/223778/42-වන-ජිනිවා-සමුළුව-අනිද්දා-සිට",
       "Category": "Local News",
       "Parent URL": "https://www.hirunews.lk/local-news.php?pageID=3159"
}