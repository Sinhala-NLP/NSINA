{
       "Source": "hirunews",
       "Timestamp": "Saturday, 07 May 2022 - 17:13",
       "Headline": "ශ්‍රී ලංකා නීතීඥ සංගමයේ යෝජනාවකට සමගි ජන බලවේගයේ සහය (වීඩියෝ)",
       "News Content": "ශ්‍රී ලංකා නීතීඥ සංගමයේ මාධ්‍ය විසින් කරන ලද යෝජනාවකට අනුව රටේ වත්මන් අර්බුදය විසඳීම සඳහා අන්තර්වාර ජාතික සමගි රජයක් පිහිටුවීමට සහයෝගය දැක්වීමට සමගි ජන බලවේගය තීරණය කර තිබෙනවා.\nරට තුළ පවතින බැරෑරුම් ජාතික අර්බුදය විසඳීම සඳහා ශ්‍රී ලංකා නීතිඥ සංගමය විසින් ඉදිරිපත් කරන ලද යෝජනා මාලාව පිළිබඳ සමඟි ජන බලවේගය ප්‍රමුඛ සමගි ජන සන්ධානය සිය අවධානය යොමු කර අති බවයි එම පක්ෂය පැවසුවේ.\nවර්තමාන ජනාධිපතිවරයා ධුරයෙන් ඉවත්වීම සඳහා ශ්‍රී ලංකා නීතිඥ සංගමය විසින්ද යෝජනා කර ඇති විධායක ජනාධිපති ක්‍රමය අහෝසි කිරිමේ වැඩපිළිවෙළ පවතින ජාතික අර්බුදය විසඳීම සඳහාවන මූලික අවශ්‍යතාවක් බවයි සමගි ජන බලවේගය පක්ෂය පෙන්වා දෙන්නේ.\nඒ අනුව ශ්‍රී ලංකා නීතිඥ සංගමය ඉදිරිපත් කර ඇති යෝජනා මාලාව මත පදනම්ව අර්බුදය විසඳීමට ජාතික වැඩසටහනක් සඳහා සිය පක්ෂය සහය ලබාදෙන බවයි සමගි ජන බලවේගය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/303764/ශ්‍රී-ලංකා-නීතීඥ-සංගමයේ-යෝජනාවකට-සමගි-ජන-බලවේගයේ-සහය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1185"
}