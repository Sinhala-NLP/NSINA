{
       "Source": "hirunews",
       "Timestamp": "Friday, 04 November 2022 - 19:43",
       "Headline": "ඇෆ්ගනිස්තාන ක්‍රිකට් නායක මොහොමඩ් නබි ඉල්ලා අස්වෙයි",
       "News Content": "T20 ලෝක කුසලාන තරගාවලියේදී ඔස්ට්‍රේලියාව හමුවේ ලද පරාජයත් සමඟ නායකත්වයෙන් ඉල්ලා අස්වීමට තීරණය කළ බව ඇෆ්ගනිස්තාන ක්‍රිකට් නායක මොහොමඩ් නබි නිවේදනය කර තිබෙනවා.\nඅද ඇඩිලේඩ්හිදී ලකුණු 4ක පරාජයක් ලැබීමත් සමඟයි ඇෆ්ගනිස්ථාන නායක මොහොමඩ් නබි ජාතික කණ්ඩායමේ නායකත්වයෙන් ඉල්ලා අස්වීමට තීරණය කර ඇත්තේ.\n\"අපගේ විස්සයි20 ලෝක කුසලාන ගමන අවසන් වූයේ අප හෝ අපගේ ආධාරකරුවන් බලාපොරොත්තු නොවූ ප්‍රතිඵලයක් සමඟිනි. තරඟවල ප්‍රතිඵල ගැන ඔබ මෙන්ම අපිත් කලකිරෙනවා,\" යනුවෙන් නබී ට්විටර් පණිවුඩයක් තබමින් ප්‍රකාශ කර තිබෙනවා.\nNabi T20 තරඟ 35 ක්  වෙනුවෙන් කණ්ඩායමේ නායකත්වය හොබවා තිබෙනවා.\nනායකත්වයෙන් ඉල්ලා අස්වූව ද ක්‍රීඩකයෙකු ලෙස කණ්ඩායමේ තවදුරටත් කටයුතු කරන බවයි මොහොමඩ් නබි ප්‍රකාශ කළේ.",
       "URL": "https://www.hirunews.lk/319627/ඇෆ්ගනිස්තාන-ක්‍රිකට්-නායක-මොහොමඩ්-නබි-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=757"
}