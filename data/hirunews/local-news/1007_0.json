{
       "Source": "hirunews",
       "Timestamp": "Wednesday, 20 July 2022 - 12:05",
       "Headline": "සාවද්‍ය ප්‍රවෘත්තියක් සම්බන්ධයෙන් ශ්‍රී ලංකා රක්ෂණ සංගමයෙන් පැහැදිලි කිරීමක්",
       "News Content": "ජාතික ඉන්ධන බලපත්‍ර නිකිත් කිරීමේ පටිපාටිය සම්බන්ධයෙන් ප්‍රචාරය වන සාවද්‍ය ප්‍රවෘත්තියක් සම්බන්ධයෙන් ශ්‍රී ලංකා රක්ෂණ සංගමය පැහැදිලි කිරීමක් සිදු කර තිබෙනවා.\nඒ අනුව, ශ්‍රී ලංකාවේ රක්ෂණ ක්ෂේත්‍රයේ සියලු ම ආයතන නියෝජනය කරනු ලබන ආයතනය ලෙස ශ්‍රී ලංකා රක්ෂණ සංගමය එම තොරතුරුවල නිරවද්‍යතාවක් නොමැති බව පවසනවා.\nමේ අතර, ජාතික ඉන්ධන බලපත්‍ර ක්‍රියා පටිපාටිය සම්බන්ධයෙන් රක්ෂණ ක්ෂේත්‍රයේ කිසිදු ආයතනයක් විරෝධය පළ කර නො මැති බවත් එම ආයතනය සඳහන් කරනවා.\nමෙම ඉන්ධන බලපත්‍රය හේතුවෙන් රක්ෂණය අවලංගු වීමක් සිදු නො වන බවත් එම පැහැදිලි කිරීමේ සඳහන්.",
       "URL": "https://www.hirunews.lk/310464/සාවද්‍ය-ප්‍රවෘත්තියක්-සම්බන්ධයෙන්-ශ්‍රී-ලංකා-රක්ෂණ-සංගමයෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1007"
}