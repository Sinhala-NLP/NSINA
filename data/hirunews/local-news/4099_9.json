{
       "Source": "hirunews",
       "Timestamp": "Wednesday, 31 January 2018 - 19:46",
       "Headline": "වැලි ජාවාරමේ සුළමුල",
       "News Content": "ඉදිරියේදී පුත්තලම තබ්බෝව වැවේ රොන් මඩ ඉවත් කිරීමේදී රාජ්‍ය නිලධාරින්ගේ හා ගොවි සංවිධාන නියෝජිතයන්ගේ නිරන්තර අධීක්ෂණයෙන් එය සිදු කිරීමට වාරිමාර්ග බලධාරීන් තීරණය කර තිබෙනවා.\nඔවුන් මෙම තීරණය ගෙන ඇත්තේ තබ්බෝව වැවේ මහා පරිමාණයෙන් වැලි කැනීම් පිළිබඳ හිරු සී.අයි.ඒ. කළ  හෙළිදරව් කිරීමෙන් පසුවයි.\n‍හිරු සි.අයි.ඒ. හරහා පසුගිය 26 වැනිදා තබ්බෝව වැව වනසමින් සිදුකරන නීති විරෝධී වැලි කැනීම් පිළිබදව පළමු වරට අනාවරණ කළා.\nවැවේ රොන් මඩ ඉවත් කිරිමට මුවා වෙමින් සිදුකළ මෙම විනාශය හෙළි කිරීමත් සමග රාජ්‍ය නිලධාරීන් වැව නිරීක්ෂණය සදහා පැමිණියා.\nවැවේ රොන් මඩ ඉවත් කිරීම සදහා වගකීම් භාරගත් පැරකුම් ගොවි සංවිධානයේ සභාපතිවරයා තමන්ගේ හිතවත් පිරිසක් පමණක් මෙහි කැඳවා පළමුව උත්සාහ ගත්තේ මෙහි කිසිදු වරදක් සිදුව නොමැති බවට ඒත්තු ගැන්වීමටයි.",
       "URL": "https://www.hirunews.lk/182552/වැලි-ජාවාරමේ-සුළමුල",
       "Category": "Local News",
       "Parent URL": "https://www.hirunews.lk/local-news.php?pageID=4099"
}