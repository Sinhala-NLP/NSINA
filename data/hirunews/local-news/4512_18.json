{
       "Source": "hirunews",
       "Timestamp": "Wednesday, 17 May 2017 - 21:49",
       "Headline": "ජනපති, ස්වාධීන කොමිෂන් සභාවල ප්‍රගතිය සමාලෝචනය කරයි",
       "News Content": "කොමිෂන් සභාවල කටයුතු විධිමත් කිරීම සඳහා අවශ්‍ය කටයුතු ප්‍රමාදයකින් තොරව ඉටු කළ යුතු බව ජනාධිපති මෛත්‍රීපාල සිරිසේන මහතා පවසනවා.\nජනාධිපතිවරයා මේ අදහස් පළ කළේ අද පස්වරුවේ ජනාධිපති ලේකම් කාර්යාලයේ පැවති සාකච්ඡාවකදීයි.\n19 වැනි ආණ්ඩුක්‍රම ව්‍යවස්ථා සංශෝධනයෙන් පිහිටවනු ලැබූ ස්වාධීන කොමිෂන් සභාවල ප්‍රතිගතිය සමාලෝචනය කිරීමේ සාකච්ඡාවක් අද පස්වරුවේ ජනාධිපති ලේකම් කාර්යාලයේදි පැවැත්වුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.\nමෙම සාකච්ඡාවේදී කොමිෂන් සභාවල සභාපතිවරුන්, ලේකම්වරුන් ඇතුළු නියෝජිතයින් තමන් මුහුණදෙන ගැටලු සම්බන්ධයෙන් ජනාධිපතිවරයා දැනුවත් කළා.",
       "URL": "https://www.hirunews.lk/161564/ජනපති-ස්වාධීන-කොමිෂන්-සභාවල-ප්‍රගතිය-සමාලෝචනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4512"
}