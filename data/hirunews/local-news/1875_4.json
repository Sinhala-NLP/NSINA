{
       "Source": "hirunews",
       "Timestamp": "Saturday, 19 June 2021 - 10:47",
       "Headline": "වැලිඔය වතුයායේ කම්කරුවන් 12 දෙනෙකු අත්අඩංගුවට",
       "News Content": "නිරෝධායන නීති කඩකිරීම ඇතුලු චෝදනා කිහිපයක් යටතේ වතු කම්කරුවන් 12 දෙනෙකු හැටන් - වැලිඔය ප්‍රදේශයේදී අත්අඩංගුවට ගෙන තිබෙනවා.\nඊයේ පස්වරුවේ මොවුන් අත්අඩංගුවට ගෙන ඇත්තේ වතු අධිකාරී කාර්යාලයට ගොස් එහි සේවකයන් කාර්යාලය සිරකර තැබීම, කර්මාන්තශාලාවේ කටයුතුවලට බාධා කිරීම සහ අධිකරණ නියෝග කඩකරමින් අයුතු ජනරාශියක සාමාජිකයින් වීම යන චෝදනා යටතේයි.\nකොරෝනා ව්‍යාප්තියත් සමඟ  වැලිඔය වසම, හුදෙකලා කිරීමට පියවර ගැනුනු අතර, පසුගිය 15 වනදා එය ඉවත් කිරීමෙන් පසු මෙම වතු කම්කරුවන් වතු අධිකාරී කාර්යාලයට පැමිණ එහි සේවකයන්ට බලපෑම් කර තිබෙනවා.\nඒ, මෙම හුදෙකලා කිරීම් සඳහා වතු අධිකාරීවරයා මුල් වී කටයුතු කළ බවට චෝදනා කරමින්.",
       "URL": "https://www.hirunews.lk/274709/වැලිඔය-වතුයායේ-කම්කරුවන්-12-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1875"
}