{
       "Source": "hirunews",
       "Timestamp": "Thursday, 22 September 2022 - 19:34",
       "Headline": "ආහාර නොමැති පිරිස්වලට සහාය දෙන වැඩපිළිවෙලක් ඇරඹේ (වීඩියෝ)",
       "News Content": "දරිද්‍රතාවය හේතුවෙන් ආහාර පිළිබඳ ගැටලුවකට මුහුණදෙන පවුල්වලට සහය ලබාදීමට ජනාධිපතිවරයාගේ උපදෙස් මත විශේෂ වැඩපිළිවෙලක් ආරම්භ කර තිබෙනවා.\nආහාර සපයා ගැනීමට මුදල් නොමැතිකම හේතුවෙන් ශිෂ්‍ය නායිකාවක් දිවා ආහාරය සඳහා කලටි පොල් මද රැගෙන ඒමේ සිදුවීමක් පිලිබඳව ඊයේ මාධ්‍ය වාර්තා කළා.\nඒ අනුවයි අදාළ පුවත පිළිබදව ජනාධිපති කාර්යාලයේද අවධානය යොමුව ඇත්තේ.\nනිවේදනයක් නිකුත් කරමින් ජනාධිපති මාධ්‍ය අංශය සදහන් කළේ මිනුවන්ගොඩ කලාප අධ්‍යක්ෂවරයා ගම්පහ දිස්ත්‍රික් ලේකම්වරයා හා කෝන්ගොඩමුල්ල ශාන්ත අන්තෝනි කනිෂ්ඨ විද්‍යාලයේ විදුහල්පතිනිය ඇතුළු එම ප්‍රදේශයේ රාජ්‍ය නිලධාරින්ගෙන් ලබා ගත් තොරතුරු අනුව එවැනි සිදුවීමක් වාර්තාවී නොමැති බවයි.\nරට තුල පවතින ආර්ථික තත්ත්වය හමුවේ ඕනෑම දරුවෙක් පුද්ගලයෙක් හෝ පවුලක් මෙවැනි තත්ත්වයට පත්ව සිටින්නේ නම් ඔවුන් වෙනුවෙන් විශේෂ වැඩසටහනක් ක්‍රියාවට නංවා ඇති බවයි ජනාධිපති මාධ්‍ය අංශය පැවසූවේ.\nජනාධිපති රනිල් වික්‍රමසිංහගේ උපදෙස් මත ජනාධිපති කාර්යාලයේ ආහාර සුරක්ෂිතතා ඒකකයක් ස්ථාපිත කර ඇති අතර 011 43 54 647 හෝ 011 43 54 354 යන අංක අමතා අදාළ තොරතුරු දැනුම්දීමේ හැකියාව පවතිනවා.\nඑමෙන්ම ආහාර නොමැතිකමින් පෙලෙන පවුල් පිළිබඳව තොරතුරු පාසල් ගුරුවරුන්ට, ග්‍රාම නිලධාරින්ට සහ ප්‍රාදේශීය ලේකම්වරුන්ට ද මැදිහත් වී ඒවා සම්බන්ධීකරණය කිරීමේ හැකියාව පවතින බවයි ජනාධිපති මාධ්‍ය අංශය සඳහන් කළේ.\nමේ අතර දරිද්‍රතාවයේ බලපෑමට ලක්ව සිටින පවුල් සඳහා ලෝක ආහාර වැඩසටහන යටතේ මාසිකව රුපියල් 15000ක දීමනාවක් ලබාදීමට කටයුතු යොදා ඇති බව ජනාධිපති මාධ්‍ය අංශය පවසනවා.\nමීට අමතරව ආහාර අනාරක්ෂිතභාවයට පත්ව ඇති දරුවන් සහ පුද්ගලයින් වෙනුවෙන් ජනාධිපති කාර්යාලයේ ආහාර සුරක්ෂිතතා ඒකකයක්ද පිහිටුවා ඇති බවයි ජනාධිපති මාධ්‍ය අංශය නිවේදනය කරන්නේ.\nපාසල් දරුවෙකු දිවා ආහාරය සඳහා පොල්මද රැගෙන ඒමේ පුවත සම්බන්ධයෙන් ප්‍රතිචාර දක්වමින් ජනාධිපති මාධ්‍ය අංශය මෙම කරුණු අනාවරණ කළා.\nමිනුවන්ගොඩ ප්‍රදේශයේ කනිෂ්ඨ ද්විතීයික පාසලක 9 වැනි ශ්‍රේණියේ සිසුවියක් පාසල් දිවා ආහාරය සඳහා කලටි පොල් මද රැගෙන ඒම හේතුවෙන් එම සිසුවියට ආචාර්ය මණ්ඩලය මගින් ආහාර සපයා දීමට කටයුතු කර තිබූ බවට පුවතක්\nවාර්තා වී තිබුණා.\nකෙසේ වෙතත් මෙම ප්‍රවෘත්තිය සම්බන්ධයෙන් මිනුවන්ගොඩ කලාප අධ්‍යාපන අධ්‍යක්ෂවරයා ලිපියක් නිකුත් කරමින් ප්‍රතිචාර දක්වා තිබෙනවා.\nඑහි දැක්වෙන්නේ සිය අධ්‍යාපන කලාපයේ කිසිදු පාසලක එවැනි සිදුවීමක් වී නොමැති බවට තමන් සිදු කළ සොයාබැලීමේදී සනාථ කරගත් බවයි.\nමේ අතර මෙම සිදුවීම හා පාසල් දරුවන්ගේ ආහාර අනාරක්ෂිතභාවය සම්බන්ධයෙන් අද පාර්ලිමේන්තුවේදීත් අවධානයට ලක්වුණා.\nමේ අතර පාසල් සිසුවියක් දිවා ආහාරය සඳහා කලටි පොල්මද රැගෙන ඒමේ සිද්ධිය සම්බන්ධයෙන් ජනාධිපතිවරයාගේද අවධානය යොමුව තිබෙනවා.\nනිවේදනයක් නිකුත් කරමින් ජනාධිපති මාධ්‍ය අංශය සදහන් කළේ මිනුවන්ගොඩ කලාප අධ්‍යක්ෂකවරයා, ගම්පහ දිස්ත්‍රික් ලේකම්වරයා හා කෝන්ගොඩමුල්ල ශාන්ත අන්තෝනි කනිෂ්ඨ විද්‍යාලයේ විදුහල්පතිනිය ඇතුළු එම ප්‍රදේශයේ රාජ්‍ය නිලධාරීන්ගෙන් ලබාගත් තොරතුරු අනුව එවැනි සිදුවීමක් වාර්තා වී නොමැති බව තහවුරු වී ඇති බවයි.\nකෙසේ වෙතත් රට තුළ පවතින ආර්ථික තත්ත්වය හමුවේ ඕනෑම දරුවෙක්, පුද්ගලයෙක් හෝ පවුලක් බලපෑමට ලක්ව ඇති නම් ඔවුන් වෙනුවෙන් විහේෂ වැඩසටහනක් ක්‍රියාවට නංවා ඇති බවද එම නිවේදනයේ සඳහන්.\nජනාධිපතිවරයාගේ විශේෂ උපදෙස් මත ජනාධිපති කාර්යාලයේ ආහාර සුරක්ෂිතතා ඒකකයක් ස්ථාපිත කර ඇති අතර ඊට අදාළ දුරකථන අංක 3ක්ද ජනාධිපති මාධ්‍ය අංශය විසින් නිකුත් කර තිබෙනවා.\nඒ අනුවල සාමාජිකයින් 5 දෙනෙකුට වැඩි සමෘද්ධිලාභී ආබාධිත හා නිධන්ගත රෝගවලින් පෙලෙන අය සිටින පවුල්, අවුරුදු 5ට අඩු ළමයින් සිටින දුගී පවුල්, ස්වාමියා හෝ බිරිඳ නොමැති පවුල්, ගර්භණී සහ කිරිදෙන මව්වරුන් සිටින පවුල්, ප්‍රාථමික අධ්‍යානය හෝ නොලැබූ දුගී පවුල්, දරුණු ආහාර අහේනියකට මුහුණ පා සිටින පවුල් ලෝක ආහාර වැඩසටහන යටතේ එලෙස ආධාර ලබාදීමට නිර්ණායක ලෙස හඳුනාගෙන තිබෙනවා.\nඑවැනි පවුල් සඳහා ලෝක ආහාර වැඩසටහන යටතේ මාසිකව රුපියල් 15000ක් ලබාදීමට තීරණය කර ඇති අතර එම පවුල් වෙත මුල් මාස 3 සඳහා මුදල් සහ තවත් මාස 6ක කාලයක් සඳහා ආහාර ලබාදීමේ වැඩසටහනක් ක්‍රියාත්මකයි.\nඊට අමතරව අධික ආහාර අහේනියකින් පෙළෙන පවුල් 61000ක් සදහා රජයෙන් මාසිකව මාස 6ක කාලයක් සඳහා රුපියල් 10000 බැගින් ලබාදීමටත් කටයුතු යොදා තිබෙනවා.",
       "URL": "https://www.hirunews.lk/316060/ආහාර-නොමැති-පිරිස්වලට-සහාය-දෙන-වැඩපිළිවෙලක්-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=851"
}