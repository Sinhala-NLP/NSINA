{
       "Source": "hirunews",
       "Timestamp": "Friday, 19 August 2016 - 10:51",
       "Headline": "මොහොමඩ් මුසම්මිල් අල්ලස් කොමිසමට",
       "News Content": "ජාතික නිදහස් පෙරමුණේ මාධ්‍ය ප්‍රකාශක මොහොමඞ් මුසම්මිල් අද අල්ලස් හෝ දුෂණ විමර්ශන කොමිසම වෙත පැමිණියා.\nඒ රාජ්‍ය ඉංජිනේරු සංස්ථාවේ අලෙවි අධික්ෂණ නිලධාරින් බදවා ගැනීමේදී සිදුවූ අක්‍රමිකතාවයක් පිළිබද ප්‍රකාශයක් ලබා දීම සදහායි.\nරාජ්‍ය ඉංජිනේරු සංස්ථාවේ ක්‍රියාකාරි අධ්‍යක්ෂවරයෙකු ලෙස සිටි කාලය තුළ මෙම බදවා ගැනීම් සිදුකර ඇති බවටයි ඔහුට මෙලෙස චෝදනා එල්ල වන්නේ.\nජනාධිපති ලේකම් කාර්යාලයට අයත් වාහන අයථා ලෙස භාවිත කරමින් රුපියල් හැට දෙලක්ෂයකට ආසන්න රාජ්‍ය මුදල් අවභාවිත කිරීමේ සිද්ධියක් සම්බන්ධයෙන් මොහොමඩ් මුසම්මිල්ව පසුගිය ජුනි මස 20 වනදා පොලිස් මූල්‍ය අපරාධ කොට්ඨාශය මගින් අත්අඩංගුවට ගනු ලැබුවා.\nපසුව රක්ෂිත බන්ධනාගාර ගත කෙරුණු ඔහු ඇප මත නිදහස් කෙරුණේ පසුගිය 10 වැනිදායි.",
       "URL": "https://www.hirunews.lk/140976/මොහොමඩ්-මුසම්මිල්-අල්ලස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4917"
}