{
       "Source": "hirunews",
       "Timestamp": "Tuesday, 25 January 2022 - 19:33",
       "Headline": "ටිරාජ් ලක්රුවන්ට අබලි යකඩ චෝදනාවක් (වීඩියෝ)",
       "News Content": "මහරගම නගර සභාවේ සභාපති ටිරාජ් ලක්රුවන්, පොලිසිය විසින් අත්අඩංගුවට ගෙන තිබෙනවා.\nඒ, මහරගම නගර මධ්‍යයේ පිහිටා තිබූ පොදු වැසිකිලිය පසුගියදා කඩා ඉවත් කිරීමේදී හිටපු සභාපතිනි කාන්ති කොඩිකාරට පහරදීම සම්බන්ධයෙන් එල්ලවූ චෝදනාවටයි.\nඔහු අද පොලිසියට භාරවීමෙන් අනතුරුව මෙලෙස අත්අඩංගුවට ගැනුනු අතර, අනතුරුව නුගේගොඩ මහේස්ත්‍රාත් අධිකරණයට ඉදිරිපත් කිරීමෙන් පසු සභාපතිවරයාව රුපියල් ලක්ෂ 2ක ශරීර ඇප දෙකක් මත මුදා හැරුණා.\nමේ අතර මහරගම නගර සභාවේ මන්ත්‍රීවරුන් පිරිසක් අද එම නගර සභාව ඉදිරිපිට විරෝධතාවක නිරතවුණා.\nඒ, පසුගියදා කඩා ඉවත්කළ මහරගම නගරයේ පොදු වැසිකිලියේ අබලි යකඩ, නගර සභා සභාපතිවරයා විසින් ටෙන්ඩර් කැඳවීමකින් තොරව රහසිගතව විකුණා ඇති බවට චෝදනා කරමින්.",
       "URL": "https://www.hirunews.lk/295170/ටිරාජ්-ලක්රුවන්ට-අබලි-යකඩ-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1398"
}