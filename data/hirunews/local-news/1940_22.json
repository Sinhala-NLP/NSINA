{
       "Source": "hirunews",
       "Timestamp": "Thursday, 20 May 2021 - 13:48",
       "Headline": "දරුවන් පිරිසක් වෙනුවෙන් කැපවෙන හිමිනමක් (වීඩියෝ)",
       "News Content": "වසංගත තත්ත්වය හේතුවෙන් අධ්‍යාපනයට එල්ල වී ඇති බලපෑම හේතුවෙන් මාතලේ - නාවුල - අක්කරහාඩුව දුෂ්කර ගම්මානයේ වැඩවසන හිමි නමක් දරුවන්ගේ අධ්‍යාපනයට සහයවීමේ පුවතක් හිරු ප්‍රවෘත්ති අංශයට වාර්තා වුණා.\nකෙසේ වෙතත්, එය ද අභියෝගයක් වී ඇත්තේ එම ප්‍රදේශයට දුරකථන සංඥා නොමැතිවීම සහ තාක්ෂණික මෙවලම් පවා ප්‍රමාණවත්ව නොමැතිවීමයි. දුරකථන සංඥා සොයා ගැනීම සඳහා උන්වහන්සේට විහාරස්ථානයේ නාන කාමරේ වහලය මත නැගීමට පවා සිදුව තිබෙනවා.\nඑම අභියෝග හමුවේ වුවද දරුවන්ට ඉගැන්වීම් සිදුකිරීමට වෙහෙසෙන  මාතලේ - පළාපත්වල - බුද්ධඝෝෂ මහ විද්‍යාලයේ ගුරු හිමි නමක් වන පූජ්‍ය ගාල්ල සුවන්දගොඩ චන්දවිමල ස්වාමීන් වහන්සේ දුෂ්කරතා පවතින බව උන්වහන්සේ ප්‍රකාශ කළා.",
       "URL": "https://www.hirunews.lk/271934/දරුවන්-පිරිසක්-වෙනුවෙන්-කැපවෙන-හිමිනමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1940"
}