{
       "Source": "hirunews",
       "Timestamp": "Tuesday, 03 August 2021 - 8:06",
       "Headline": "2020 මහබැංකු වාර්තාව ගැන කල් තැබීමේ විවාදය අද",
       "News Content": "2020 මහබැංකු වාර්තාව පිළිබඳ කල් තැබීමේ විවාදය අද පාර්ලිමේන්තුවේදී පැවැත්වෙනවා.\nජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක විසින් මෙම යෝජනාව පාර්ලිමේන්තුවට ඉදිරිපත්  කිරීමට නියමිතයි.\nකථානායක මහින්ද යාපා අබේවර්ධනගේ ප්‍රධානත්වයෙන් අද පාර්ලිමේන්තුව රැස්වීමට නියමිත අතර, පනත් කෙටුම්පත් 4ක දෙවන වර කියවීමේ විවාද ලබන 6 වන දා දක්වා පාර්ලිමේන්තු සතියේ පැවැත්වීමට සැලසුම් කර තිබෙනවා.\nඒ අනුව කොතලාවල ආරක්ෂක විශ්වවිද්‍යාල පනත් කෙටුම්පත පිළිබද දෙවන වර කියවීමේ විවාදය ලබන 6 වන දා පැවැත්වෙනු ඇති.\nමෙම කෙටුම්පත පිළිබද මන්ත්‍රීවරුන් දැනුවත් කිරීමේ වැඩමුළුවක් ද අද පාර්ලිමේන්තු සංකීර්ණයේ පැවැත්වීමට සැලසුම් කර තිබෙනවා.\nමීට අමතරව ප්‍රාථමික සෞඛ්‍ය සේවා, වසංගත හා කොවිඩ් රෝග පාලන රාජ්‍ය අමාත්‍යාංශය ඉදිරිපත් කරන පරිපූරක ඇස්තමේන්තුව පිළිබද යෝජනාව සෞඛ්‍ය අමාත්‍යවරිය විසින් අනිද්දා පාර්ලිමේන්තුවට ඉදිරිපත්  කිරීමට නියමිතයි.",
       "URL": "https://www.hirunews.lk/278715/2020-මහබැංකු-වාර්තාව-ගැන-කල්-තැබීමේ-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=1778"
}