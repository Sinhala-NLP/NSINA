{
       "Source": "hirunews",
       "Timestamp": "Friday, 11 August 2023 - 16:06",
       "Headline": "මත්පැන් බෝතල්වල ස්ටිකර් හඳුනා ගැනීමේ ක්‍රමවේදය විධිමත් කිරීමට පියවර",
       "News Content": "මත්පැන් බෝතල්වල අලවා ඇති ස්ටිකර් හඳුනා ගැනීමේ ක්‍රමවේදය විධිමත් කිරීමට ක්‍රම හා විධි පිළිබඳ කාරක සභාව, සුරාබදු දෙපාර්තමේන්තුවට සහ අදාළ සමාගම් වෙත උපදෙස් දී තිබෙනවා.\nඒ අනුව, ව්‍යාජ ආරක්ෂිත ස්ටිකර් හඳුනා ගැනීමට ඇති ජංගම යෙදවුම වැඩි දියුණු කරන ලෙසයි දැනුම්දී ඇත්තේ.\nවෙළඳපල තුල ඇති මත්පැන් බෝතල්වල අලවා තිබෙන ස්ටිකර් නිසි පරිදි හඳුනා ගැනීමට ක්‍රමවේදයක් නොමැති බවට දිගින් දිගටම චෝදනා එල්ල වුණා.\nඒ අනුවයි, සුරාබදු දෙපාර්තමේන්තුවේ නිලධාරින් සහ ආරක්ෂිත ස්ටිකර් නිෂ්පාදනය කරන සමාගමක නියෝජිතයෙකු මෙම කාරක සභාව වෙත කැඳවා අදාළ උපදෙස් ලබාදී ඇත්තේ.",
       "URL": "https://www.hirunews.lk/344448/මත්පැන්-බෝතල්වල-ස්ටිකර්-හඳුනා-ගැනීමේ-ක්‍රමවේදය-විධිමත්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=106"
}