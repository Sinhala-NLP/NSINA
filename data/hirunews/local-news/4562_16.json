{
       "Source": "hirunews",
       "Timestamp": "Saturday, 15 April 2017 - 14:03",
       "Headline": "Update -මීතොටමුල්ල කුණු කන්ද කඩාවැටීමෙන් මියගිය සංඛ්‍යාව 17 දක්වා ඉහළට (ඡායාරූප)",
       "News Content": "මීතොටමුල්ල කුණු කන්ද කඩාවැටීම හේතුවෙන් මියගිය සංඛ්‍යාව මේ වනවිට 17ක් දක්වා ඉහළ ගොස් ඇති බව පොලිසිය පවසනවා.\nපොලිසිය සදහන් කරන්නේ පුද්ගලයින් 13 දෙනෙකු මේ වනවිටත් කොළඹ ජාතික රෝහලේ නේවාසිකව ප්‍රතිකාර ලබන බවයි.\nඅනතුරෙන් මියගිය පුද්ගලයින්ගේ පශ්චාත් මරණ පරීක්ෂණ කටයුතු සදහා අධිකරණ වෛද්‍ය කණ්ඩායමක් කැදවා ඇති අතර අපරාධ ස්ථාන පරීක්ෂණ කණ්ඩායමක් විමර්ශන කටයුතු සිදුකරන බවයි පොලීසිය වැඩි දුරටත් පවසන්නේ.\nකුණු කන්ද කඩාවැටීමෙන්  ආපදාවට පත්වූවන් මේ වන විට කොළොන්නාව ටෙරන්ස් එන් ද සිල්වා විද්‍යාලයේ රදවා ඇති බව සදහන්.\nමෙය ස්වභාවික අපදාවක්ද නැතහොත් පුද්ගලයෙකුගේ ක්‍රියාවක්ද යන්න පිළිබදව පොලිසිය වැඩිදුර පරීක්ෂණ පවත්වනු ලබනවා.\nUpdate :- Saturday, April 15, 2017 5.21pm\n--------------------------------------------------------------\nමීතොටමුල්ල කුණු කන්ද කඩාවැටීම හේතුවෙන් මියගිය සංඛ්‍යාව මේ වනවිට 16 දක්වා ඉහළ ගොස් ඇති බව හමුදා ප්‍රකාශක බ්‍රිගේඩියර් රොෂාන් සෙනෙවිරත්න හිරු ප්‍රවෘත්ති අංශයට ප්‍රකාශ කළා.\nඑමෙන්ම මෙහිදී තුවාල ලැබූ හත්දෙනෙකු මේ වනවිටත් කොළඹ ජාතික රෝහලේ ප්‍රතිකාර ලබන අතර ඉන් දෙදෙනෙකුගේ තත්ත්වය බරපතල බවයි ජාතික රෝහලේ අධ්‍යක්‍ෂ වෛද්‍ය අනිල් ජාසිංහ හිරු ප්‍රවෘත්ති අංශයට ප්‍රකාශ කළේ.",
       "URL": "https://www.hirunews.lk/159239/update-මීතොටමුල්ල-කුණු-කන්ද-කඩාවැටීමෙන්-මියගිය-සංඛ්‍යාව-17-දක්වා-ඉහළට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4562"
}