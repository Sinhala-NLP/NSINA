{
       "Source": "hirunews",
       "Timestamp": "Wednesday, 23 March 2022 - 14:41",
       "Headline": "එකතු කළ අගය මත බදු පනත සංශෝධනයට අනුමැතිය",
       "News Content": "එකතු කළ අගය මත බදු පනතේ සංශෝධන සඳහා රජයේ මුදල් පිළිබඳ කාරක සභාවේ අනුමැතිය හිමි වී තිබෙනවා.\nඒ අනුව, 2022 ජනවාරි පළවනදා සිට ක්‍රියාත්මක වන පරිදි මූල්‍ය සේවා සැපයීම මත එකතු කළ අගය මත බද්ද සියයට 15 සිට සියයට 18 දක්වා ඉහළ නැංවෙනු ඇති.\nමීට අමතරව, ඕනෑම වසංගත සහ මහජන හදිසි තත්ත්වයක දී රජයේ රෝහල් හා සෞඛ්‍ය අමාත්‍යාංශය වෙත කෙරෙන වෛද්‍ය උපකරණ, යන්ත්‍ර සහ ඖෂධ පරිත්‍යාග පමණක් එකතු කළ අගය මත බද්දෙන් නිදහස් කර තිබෙනවා.\nඅයවැය යෝජනා ක්‍රියාත්මක කිරීම සඳහා පසුගිය වසරේ දෙසැම්බර් 14 වන දා රැස්වූ අමාත්‍ය මණ්ඩලය අදාළ පනත් කෙටුම්පත සංශෝධනය කිරීමට අනුමැතිය ලබා දුන් අතර එය හෙට පාර්ලිමේන්තුවට ඉදිරිපත් කරනු ඇති.",
       "URL": "https://www.hirunews.lk/300198/එකතු-කළ-අගය-මත-බදු-පනත-සංශෝධනයට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1276"
}