{
       "Source": "hirunews",
       "Timestamp": "Tuesday, 17 January 2017 - 19:26",
       "Headline": "ගල් අඟුරු සමාගමේ අධ්‍යක්ෂ මණ්ඩලය විසුරුවයි",
       "News Content": "ලංකා ගල් අඟුරු සමාගමේ සභාපතිවරයා ඇතුලු අධ්‍යක්ෂ මණ්ඩලය විසුරුවා හැරීමට විදුලිබල හා බලශක්ති අමාත්‍ය රංජිත් සියඹලාපිටිය අද තීරණය කළා.\nඒ, විගණකාධිපතිවරයා විසින් පාර්ලිමේන්තුවේ බලශක්ති පිළිබඳ අධීක්ෂණ කමිටුව වෙත ඉදිරිපත් කළ කරුණු සැළකිල්ලට ගෙනයි.\n2009 වසර සිට 2016 වසර දක්වා ගල් අඟුරු මිලදී ගැනීමේ කටයුතුවලට අදාළව විගණකාධිපතිවරයා අදාළ නිර්දේශ ඉදිරිපත් කර තිබුණා.\nඑමඟින් යෝජනා කර තිබුණේ සමාගමේ අධ්‍යක්ෂ මණ්ඩලය විසුරුවා හැර අවශ්‍ය සංයුතිය, බලතල සහ වගකීම් පුළුල් සාකච්ඡාවක් තුළින් නව අධ්‍යක්ෂ මණ්ඩලයක් පත් කරන ලෙසයි.\nඒ අනුව සමාගමේ වැඩබලන සභාපතිවරයා ලෙස අමාත්‍යාංශයේ අතිරේක ලේකම් මෙරිල් ගුණතිලක පත්කර තිබෙනවා.",
       "URL": "https://www.hirunews.lk/152274/ගල්-අඟුරු-සමාගමේ-අධ්‍යක්ෂ-මණ්ඩලය-විසුරුවයි",
       "Category": "Local News",
       "Parent URL": "https://www.hirunews.lk/local-news.php?pageID=4705"
}