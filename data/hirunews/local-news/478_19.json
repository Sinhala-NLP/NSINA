{
       "Source": "hirunews",
       "Timestamp": "Monday, 13 March 2023 - 15:23",
       "Headline": "බෝගහපැලැස්ස රක්ෂිතය හෙළිකිරීමට එරෙහි පෙත්සම විභාගයට ගැනීමට අවසර",
       "News Content": "බදුල්ල - සොරගුණේ කුඩා කතරගම දේවාලය පිහිටි බෝගහපැලැස්ස රක්ෂිතයේ වනාන්තර කපා හෙළිකිරීමට එරෙහිව ගොනුකර තිබූ රිට් පෙත්සමක් විභාගයට ගැනීමට අභියාචනාධිකරණය අද (13) අවසර ලබා දුන්නා.\nඅදාළ පෙත්සමේ වගඋත්තරකරුවන්ට මැයි මස 24 වැනිදා කරුණු දක්වන ලෙස දන්වා අධිකරණය විසින් නොතීසි නිකුත් කළ බවයි හිරු අධිකරණ වාර්තාකරු සඳහන් කළේ.\nවනජීවි, වන සංරක්ෂණ සහ මධ්‍යම පරිසර අධිකාරියේ අධ්‍යක්ෂවරුන්ට සහ පොලිස්පතිවරයා මෙන්ම අදාළ දේවාලයේ බස්නායක නිලමේ රවීන්ද්‍ර කළුපහන , බෞද්ධ කටයුතු කොමසාරිස්වරයා, පරිසර යුක්ති කේන්ද්‍රය විසින් ඉදිරිපත් කර තිබූ පෙත්සමේ වගඋත්තරකරුවන් ලෙස නම් කර තිබුණා.",
       "URL": "https://www.hirunews.lk/329828/බෝගහපැලැස්ස-රක්ෂිතය-හෙළිකිරීමට-එරෙහි-පෙත්සම-විභාගයට-ගැනීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=478"
}