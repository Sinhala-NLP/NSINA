{
       "Source": "hirunews",
       "Timestamp": "Thursday, 29 September 2022 - 11:15",
       "Headline": "රාජ්‍ය අමාත්‍ය සනත් නිශාන්තට සිතාසි",
       "News Content": "අධිකරණයට අපහාස කිරීමේ චෝදනාව සම්බන්ධයෙන් දඩුවම් නොකිරීමට හේතු ඉදිරිපත් කිරීම සඳහා ලබන මස 13 වනදා අධිකරණයේ පෙනී සිටින ලෙස අභියාචනාධිකරණය රාජ්‍ය අමාත්‍ය සනත් නිශාන්තට අද(29) සිතාසි නිකුත් කළා.\nඒ නිශ්ශංක බන්දුල කරුණාරත්න සහ ආර් ගුරුසිංහ යන අභියාචනාධිකරණ විනිසුරු මඩුල්ල හමුවේයි.\nප්‍රියලාල් සිරිසේන සහ විජිත් කුමාර යන නීතිඥවරුන් දෙදෙනෙකු විසින් රාජ්‍ය අමාත්‍යවරයාට එරෙහිව මෙම පෙත්සමක් ඉදිරිපත් කර තිබූ අතර ඒ අනුවයි අභියාචනාධිකරණ විනිසුරු මඩුල්ල මෙම නියෝගය නිකුත් කරනු ලැබුවේ.\nඅගෝස්තු මස 23 වනදා ශ්‍රී ලංකා පොදුජන පෙරමුණු පක්ෂ කාර්යාලයේ පැවති මාධ්‍ය හමුවක දී රාජ්‍ය අමාත්‍ය සනත් නිශාන්ත, අරගලකරුවන්ට මහේස්ත්‍රාත්වරුන් ඇප ලබාදීම සම්බන්ධයෙන් විවේචනාත්මක අදහස් පළ කර ඇති බවයි එම පෙත්සමේ වැඩිදුරටත් දැක්වුණේ.",
       "URL": "https://www.hirunews.lk/316600/රාජ්‍ය-අමාත්‍ය-සනත්-නිශාන්තට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=836"
}