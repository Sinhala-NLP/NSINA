{
       "Source": "hirunews",
       "Timestamp": "Sunday, 24 May 2020 - 13:10",
       "Headline": "කොළඹ සහ ගම්පහ හැර පළාත් අතර බස් රථ සේවා අනිද්දා සිට  (වීඩියෝ)",
       "News Content": "කොළඹ සහ ගම්පහ දිස්ත්‍රික්ක හැර සෙසු දිස්ත්‍රික්කවල, අන්තර් පළාත් බස් රථ සේවා ආරම්භ කරන ලෙස ප්‍රවාහන සේවා අමාත්‍ය මහින්ද අමරවීර, ලංකා ගමනාගමන කොමිසමට උපදෙස් ලබාදී තිබෙනවා.\nඒ, අද එම කොමිසමේදී පැවති සාකච්ඡාවකදියි.\nඑමෙන්ම දක්ෂිණ අධිවේගී මාර්ගයේ සිට පැමිණෙන බස් රථ කොට්ටාව දක්වා පමණක් ධාවනය කෙරෙනු ඇති.\nබස් රථ ධාවනය පෙරවරු 4.30ට ආරම්භ කෙරෙන අතර, එය අවසන් වන්නේ පස්වරු හයටයි.\nමෙහිදී ගාස්තු අයකළ යුත්තේ එම බස් රථ නවත්වන ස්ථානය දක්වා පමණක් වන අතර, ගමනාන්තය ඉදිරිපස වීදුරුවේ ප්‍රදර්ශනය කළ යුතුයි.\nඑමෙන්ම බස් රථවල දැනට බලපත්‍ර වලංගු කාලසීමාව ජූනි 30 දක්වා දීර්ඝ කිරීමටද ජාතික ගමනාගමන කොමිසම තීරණය කර තිබෙනවා.\nමේ අතර කොළඹ සිට අන්තර් පළාත් බස් ධාවනය ද ආරම්භ කරන ලෙස ලංකා පෞද්ගලික බස් හිමියන්ගේ සංගමය ඉල්ලීමක් කරනවා.",
       "URL": "https://www.hirunews.lk/241389/කොළඹ-සහ-ගම්පහ-හැර-පළාත්-අතර-බස්-රථ-සේවා-අනිද්දා-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2711"
}