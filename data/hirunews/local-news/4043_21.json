{
       "Source": "hirunews",
       "Timestamp": "Sunday, 11 March 2018 - 11:03",
       "Headline": "ආහාර විෂ වීමකින් 98 ක් රෝහලට",
       "News Content": "යාපනය මලෙන්චිමුනෙයි ප්‍රදේශයේදී ආහාර විෂ වීමක් හේතුවෙන් 98 දෙනෙකු රෝහල් ගතකර තිබෙනවා.\nඊයේ ප්‍රදේශයේ දේවස්ථානයක පැවති උත්සවයකදී ලබාදුන් ආහාර ගැනීමෙන් මෙම පිරිස රෝගී වී ඇති බවයි අප වාර්තාකරු සඳහන් කළේ.\nරෝගීවුවන් අතර වැඩිහිටියන් 53 දෙනෙකු සහ ළමුන් 45 දෙනෙකු වන බව සඳහන්.\nවමනය සහ බඩේ වේදනාව ඇතුලු රෝගී තත්වයන්ගෙන් ඔවුන් පෙළෙන බවයි වාර්තා වන්නේ.\nමෙම පිරිස කයිට්ස් රෝහලෙන් ප්‍රතිකාර ලබාගෙන තිබෙනවා.\nමේ සම්බන්ධයෙන් මහජන සෞඛ්‍ය පරීක්ෂකවරුන් සහ පොලිසිය පරීක්ෂණ ආරම්භ කර තිබෙනවා.\nඔවුන්ගේ තත්ත්වය බරපතල නොවන අතර, මේ වනවිට බොහෝ දෙනෙක් ප්‍රතිකාර ලබා පිටව ගොස් තිබෙනවා.",
       "URL": "https://www.hirunews.lk/185608/ආහාර-විෂ-වීමකින්-98-ක්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=4043"
}