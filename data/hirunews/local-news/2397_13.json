{
       "Source": "hirunews",
       "Timestamp": "Sunday, 11 October 2020 - 7:31",
       "Headline": "ඇඳිරි නීති ප්‍රදේශවල සුපිරි වෙළඳසැල් සහ ඔසුසැල් අදත් විවෘතයි",
       "News Content": "ගම්පහ දිස්ත්‍රික්කයේ පොලිස් බල ප්‍රදේශ 18කට පනවා ඇති නිරෝධායන ඇඳිරි නීතිය තවදුරටත් ක්‍රියාත්මකයි.\nකෙසේ වෙතත්, අද දිනයේදීත් එම පොලිස් බල ප්‍රදේශ 18 හි පිහිටි ඔසුසැල්, සුපිරිවෙළඳසැල් සහ අත්‍යවශ්‍ය භාණ්ඩ අලෙවි කරන වෙළඳසැල් විවෘත කර තබන බව පොලිසිය ප්‍රකාශ කළා.\nපසුගිය සදුදා ඇඳිරි නිතීය පැනවීමත් සමඟ පෙරේදා මුල්වරට විවෘත කෙරුණු මෙම වෙළඳසැල් ඊයේ දිනයේදීත් විවෘතව තැබුණා.\nනිරෝධායන නීතිරීති යටතේ අද උදෑසන 8ට විවෘත වන වෙළඳසැල් රාත්‍රී 8 තෙක් විවෘතව පවතිනවා.",
       "URL": "https://www.hirunews.lk/252264/ඇඳිරි-නීති-ප්‍රදේශවල-සුපිරි-වෙළඳසැල්-සහ-ඔසුසැල්-අදත්-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=2397"
}