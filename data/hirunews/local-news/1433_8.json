{
       "Source": "hirunews",
       "Timestamp": "Tuesday, 11 January 2022 - 13:02",
       "Headline": "උණුසුම් වූ හම්බන්තොට ලුණු ලේවායේ සත්‍යග්‍රහ අරගලය (වීඩියෝ)",
       "News Content": "හම්බන්තොට මහනගර සභාවේ නගරාධිපති එරාජ් ප්‍රනාන්දු ඇතුළු පිරිසක් සහ හම්බන්තොට ලුණු ලේවායේ සේවකයන් පිරිසක් අතර අද (11) දින උණුසුම් තත්ත්වයක් හට ගනු ලැබුවා.\nහම්බන්තොට ලුණු සමාගමේ සභාපතිවරයා ඇතුළු අධ්‍යක්ෂක මණ්ඩලය ඉවත් කරන ලෙස ඉල්ලා නගරාධිපතිවරයා ඇතුළු පිරිසක් සත්‍යග්‍රහයක් ආරම්භ කරනු ලැබුවේ මීට දින 12කට පෙරයි.\nඑම සත්‍යග්‍රහය අතරතුර දී ඊයේ (10) දින ලුණු ලේවායෙන් ඉවතට පැමිණි මෝටර් රථයකට පහරදීමක් සිදුකර තිබුණා.\nඑය මුල් කර ගනිමිනුයි, හම්බන්තොට ලුණු ලේවායේ සේවකයින් පිරිසක් සහ සත්‍යග්‍රහයේ නිරත පිරිසක් අතර අද මෙලෙස උණුසුම් තත්ත්වයක් හටගෙන ගත්තේ.",
       "URL": "https://www.hirunews.lk/293659/උණුසුම්-වූ-හම්බන්තොට-ලුණු-ලේවායේ-සත්‍යග්‍රහ-අරගලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1433"
}