{
       "Source": "hirunews",
       "Timestamp": "Thursday, 15 March 2018 - 6:41",
       "Headline": "මුලතිව් සිලාවත්ත ප්‍රදේශයෙන් මෝටාර් උණ්ඩයක් මතුවෙයි",
       "News Content": "මුලතිව් සිලාවත්ත ප්‍රදේශයේ දියෝනගර් ගම්මානයේ ඉඩමක තිබී ජීව මෝටාර් උණ්ඩයක් ඊයේ (14) සවස පොලිස් විශේෂ කාර්ය බලකායේ නිලධාරීන් විසින් සොයාගෙන තිබෙනවා.\nදියෝනගර් ගම්මානයේ ළදු කැලයක සැකකටයුතු යමක් තිබෙණු දැක ගම්වාසීන් ඒ පිළිබදව පොලිස් විශේෂ කාර්ය බලකායේ නිලධාරීන්ට දැණුම්දීමෙන් පසුව නිලධාරීන් පිරිසක් ගොස් අදාල ස්ථානය පරීක්ෂා කිරීමේදී මෙම මෝටාර් උණ්ඩය සොයාගෙන තිබෙනවා.\nපොලිස් විශේෂ කාර්ය බලකාය පවසන්නේ එම මෝටාර් උණ්ඩය එල්.ටී.ටී.ඊ.සංවිධානය විසින් භාවිත කරණ ලද මෝටාර් උණ්ඩයක් බවයි.\nමෙම මෝටාර් උණ්ඩය ජීව මෝටාර් උණ්ඩයක් නිසා මේ පිළිබදව මුලතිව් පොලීසියට දැණුම් දී අධිකරණ නියෝගයක් ලබාගෙන එම මෝටාර් උණ්ඩය නිශ්ක්‍රීය කිරීමට පියවර ගන්නා බව පොලිස් විශේෂ කාර්ය බලකායේ නිලධාරීන් ප්‍රකාශ කළා.",
       "URL": "https://www.hirunews.lk/185940/මුලතිව්-සිලාවත්ත-ප්‍රදේශයෙන්-මෝටාර්-උණ්ඩයක්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4037"
}