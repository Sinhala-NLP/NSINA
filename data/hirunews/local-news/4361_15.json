{
       "Source": "hirunews",
       "Timestamp": "Monday, 21 August 2017 - 7:50",
       "Headline": "අගමැතිගෙන් එජාප මන්ත්‍රීවරුන්ට කැඳවීමක්",
       "News Content": "අධිකරණ සහ බුද්ධශාසන අමාත්‍ය විජේදාස රාජපක්ෂ සම්බන්ධයෙන් අවසන් තීන්දුවක් ගැනීම සඳහා අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් එක්සත් ජාතික පක්ෂ විශේෂ පාර්ලිමේන්තු කණ්ඩායම් රැස්වීමක් අද පස්වරුවේ අරලියගහ මන්දිරයේදී පැවැත්වීමට නියමිතයි.\nපසුගිය බ්‍රහස්පතින්දා පැවති එක්සත් ජාතික පක්ෂ කෘත්‍යාධිකාරී මණ්ඩල රැස්වීමේදී අමාත්‍ය විජේදාස රාජපක්ෂගේ ක්‍රියාකලාපය සම්බන්ධයෙන් විශ්වාසය තැබිය නොහැකි බවට පක්ෂයේ පසුපෙළ මන්ත්‍රීවරුන් විසින් ඉදිරිපත් කළ යෝජනාවක්ද සම්මත වී තිබුණා.\nමේ නිසා ඔහු අධිකරණ අමාත්‍ය ධුරයෙන් ඉවත්විය යුතු බවයි ඔවුන්ගේ මතය වී තිබුණේ.\nපැය 03 කට ආසන්න කාලයක් පැවති මෙම කෘත්‍යාධිකාරී මණ්ඩල රැස්වීමට අමාත්‍ය විජේදාස රාජපක්ෂද එක්ව සිටි අතර, එය උණුසුම් මුහුණුවරක් ගෙන තිබූ බවයි වාර්තාවුණේ.",
       "URL": "https://www.hirunews.lk/168944/අගමැතිගෙන්-එජාප-මන්ත්‍රීවරුන්ට-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4361"
}