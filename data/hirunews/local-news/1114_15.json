{
       "Source": "hirunews",
       "Timestamp": "Monday, 06 June 2022 - 18:58",
       "Headline": "දින හතරක් තුළ වෙඩි තබා ඝාතනය කිරීමේ පස්වෙනි සිද්ධියත් වාර්තා වෙයි (වීඩියෝ)",
       "News Content": "අද සවස පහට පමණ මෝදර පොලිස් වසමේ රෙඩ්බානාවත්ත ප්‍රදේශයේදී ත්‍රිරෝද රථයකින් පැමිණි නාඳුනන පුද්ගලයින් දෙදෙනෙකු විසින් තවත් පුද්ගලයෙකුට වෙඩි තබා ඝාතනය කර තිබෙනවා.\nමෙම සිද්ධියෙන් මියගිය පුද්ගලයා වයස අවුරුදු 24 ක් වන කොළඹ අලුත් මාවත ප්‍රදේශයේ පදිංචිකරුවකු බවයි පොලීසිය පවසන්නේ.\nමෙම ඝාතනය මත්ද්‍රව්‍ය ජාවාරම් හෝ වෙනත් හේතුවක් නිසා ඇතිවූ පුද්ගලික ආරවුලක් මත සිදු වී ඇති බවට පොලිසිය සැක කරනවා.\nමියගිය පුද්ගලයා මත්ද්‍රව්‍ය ජාවාරම් පිළිබඳව අත්අඩංගුවට පත්වී රක්ෂිත බන්ධනාගාර ගතව සිට මෑතකදී ඇප මත නිදහස්ව නැවත පැමිණි පුද්ගලයෙක්.\nමේ වන විට මෘත ශරීරය කොළඹ ජාතික රෝහලේ තැන්පත් කර ඇති අතර ඉදිරි විමර්ශන කටයුතු මෝදර පොලිස් ස්ථානය මගින් සිදුකරනු ලබනවා.\nමත්ද්‍රව්‍ය ජාවාරම් සම්බන්ධයෙන් සහ මත්ද්‍රව්‍ය විකුණන කල්ලි අතර හටගත් ගැටුම් හේතුවෙන් පසුගිය දින හතරක කාලය තුලදී වෙඩි තබා ඝාතනය කළ පස්වැනි පුද්ගලයා මොහුයි.",
       "URL": "https://www.hirunews.lk/306396/දින-හතරක්-තුළ-වෙඩි-තබා-ඝාතනය-කිරීමේ-පස්වෙනි-සිද්ධියත්-වාර්තා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1114"
}