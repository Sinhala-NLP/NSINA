{
       "Source": "hirunews",
       "Timestamp": "Monday, 15 May 2023 - 7:40",
       "Headline": "කළුතර සිසුවියගේ මිතුරිය සහ පෙම්වතා අද අධිකරණයට",
       "News Content": "කළුතර පස් මහල් ලැඟුම්හල් ගොඩනැගිල්ලෙන් ඇදවැටී මියගිය 16 හැවිරිදි පාසල් සිසුවියගේ මරණයට අදාළව අත්අඩංගුවට ගත් මිතුරිය සහ ඇගේ පෙම්වතා අද(15) යළි අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් අත්අඩංගුවට ගත් 29 හැවිරිදි ප්‍රධාන සැකකරු මේ මස 26 වනදා දක්වා රක්ෂිත බන්ධනාගාර ගත කෙරුණේ කළුතර ප්‍රධාන මහේස්ත්‍රාත්වරිය හමුවට ඉදිරිපත් කිරීමෙන් අනතුරුවයි.\nමේ අතර මියගිය දැරියට අවසන් වරට දුරකථන ඇමතුම ලබාදුන්නේ කවුරුන්ද යන්න පිළිබඳව මෙතෙක් තොරතුරු වාර්තාවී නැහැ.\nප්‍රධාන සැකකරු පාපොච්චාරණය කර ඇත්තේ දැරියට ලැබුණු අවසන් දුරකථන ඇමතුමෙන් කළබලයට පත්වී ඇය ජනේලයෙන් පිටතට පනින්නට ඇති බවයි.\nකෙසේ වෙතත් ඇතැම් මාධ්‍ය වාර්තා පළවූයේ සිසුවියගේ යෙහෙළිය විසින් එම දුරකථන ඇමතුම ලබාදුන්නේද යන්න පිළිබඳවයි.\nඑහෙත් ඒ පිළිබඳව නිශ්චිත තොරතුරක් තවමත් වාර්තාවී නැහැ.",
       "URL": "https://www.hirunews.lk/335233/කළුතර-සිසුවියගේ-මිතුරිය-සහ-පෙම්වතා-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=343"
}