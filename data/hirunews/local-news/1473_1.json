{
       "Source": "hirunews",
       "Timestamp": "Friday, 24 December 2021 - 13:08",
       "Headline": "කිඹුලාපිටියේ රතිඤ්ඤා අලෙවියේ කැපී පෙනෙන අඩුවක්",
       "News Content": "මෙවර නත්තල් සමයේ ගිනිකෙළි අලෙවියේ කැපී පෙනෙන අඩුවක් දක්නට ලැබෙන බව කිඹුලාපිටිය පාරම්පරික සුළු හා මධ්‍ය පරිමාණ ගිනිකෙළි කර්මාන්තකරුවන් පවසනවා.\nඅමුද්‍රව්‍යවල මිල ගණන් ඉහළ යාම හේතුවෙන් ද මේ වනවිට කර්මාන්තය දැඩි අර්බුදයකට ලක්ව ඇති බව ඔවුන් කියා සිටියා.\nසාමාන්‍යයෙන් අවුරුද්දේ මෙම කාලසීමාව තුළ පිට පළාත්වලින් ගිනිකෙළි මිල දී ගැනීම සඳහා කිඹුලාපිටිය ප්‍රදේශයට විශාල වශයෙන් ජනතාව ඇදී එන නමුත් මෙවර එවැනි තත්ත්වයක් දක්නට නො ලැබෙන බවයි ගිනිකෙළි කර්මාන්තකරුවන් සඳහන් කළේ.\nමේ අතර මෙවර උත්සව සමයේ ආරක්ෂාව සඳහා පොලිස් නිලධාරීන් අද දිනයේ සිට අනුයුක්ත කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව පවසනවා.\nඑසේම නත්තල් දිනය දා දේවස්ථානවල ආරක්ෂාව සඳහා ද විශේෂ වැඩපිළිවෙළක් ක්‍රියාත්මක බවයි ඔහු කියා සිටියේ.",
       "URL": "https://www.hirunews.lk/292008/කිඹුලාපිටියේ-රතිඤ්ඤා-අලෙවියේ-කැපී-පෙනෙන-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1473"
}