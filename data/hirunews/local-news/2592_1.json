{
       "Source": "hirunews",
       "Timestamp": "Sunday, 12 July 2020 - 14:32",
       "Headline": "මැතිවරණයට අදාළව පැමිණිලි 2781ක්",
       "News Content": "මහමැතිවරණයට අදාළව, මැතිවරණ නීති උල්ලංඝණය කිරීම් හා ප්‍රචණ්ඩ ක්‍රියා සම්බන්ධයෙන් මේ වනවිට මැතිවරණ කොමිෂන් සභාව වෙත පැමිණිලි 2781ක් ලැබී තිබෙනවා.\nමැතිවරණ කොමිෂන් සභාව නිවේදනය කළේ එම පැමිණිලි අතරින් ජාතික මැතිවරණ පැමිණිලි කළමනාකරණ මධ්‍යස්ථානයට පැමිණිලි 700ක් ලැබී ඇති බවයි.\nදිස්ත්‍රික් මැතිවරණ පැමිණිලි කළමනාකරණ ම්‍යස්ථාන වෙත ලැබී ඇති පැමිණිලි සංඛ්‍යාව 2081ක්.\nමැතිවරණ කොමිසන් සභාවේ ජාතික මැතිවරණ පැමිණිලි කළමනාකරණ මධ්‍යස්ථානයට මැතිවරණ නීති උල්ලංඝනය වීම් පිළිබඳව 0112 886179, 0112886421 හෝ 0112 886117 යන දුරකථන අංකවලින් පැමිණිලි ඉදිරිපත් කළ හැකියි.\nඑසේම, 0112 88 65 51 හෝ 0112 886552 යන ෆැක්ස් අංක හරහා ද පැමිණිලි යොමුකළ හැකි බවයි මැතිවරණ කොමිෂන් සභාව නිවේදනය කළේ.",
       "URL": "https://www.hirunews.lk/245308/මැතිවරණයට-අදාළව-පැමිණිලි-2781ක්",
       "Category": "Local News",
       "Parent URL": "https://www.hirunews.lk/local-news.php?pageID=2592"
}