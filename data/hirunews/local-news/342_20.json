{
       "Source": "hirunews",
       "Timestamp": "Monday, 15 May 2023 - 9:11",
       "Headline": "මැණික් ගල් 14ක් සොරා ගත් පුද්ගලයින් දෙදෙනෙක් අත්අඩංගුවට",
       "News Content": "සිඩ්නි බලා ගුවන් ගතවීමට ගිය මගියෙකුගේ ගමන් මල්ලක තිබූ මැණික් ගල් 14ක් සහිත පාර්සලයක් සොරාගත් ගුවන්තොටුපල සේවකයින් දෙදෙනෙකු ගුවන්තොටුපල පොලීසිය විසින් අත්අඩංගුවට ගෙන තිබෙනවා.\nපසුගිය අප්‍රේල් මස 26 වැනි දින සිඩ්නි බලා යාමට සූදානම්ව තිබූ ගුවන් යානයේ භාණ්ඩ අසුරන කොටසේ තිබු මගියෙකුගෙ ගමන් මල්ලක තිබූ මැනික් මල්ලක් මෙලෙස සොරාගෙන ඇති බවයි ගුවන්තොටුපල පොලිසිය පවසන්නේ.\nඅත්අඩංගුවට ගත් සැකකරුවන් දෙදෙනා ගමන්මලු පැටවීමට හා බෑමට සේවයේ යොදවා සිටින දෙදෙනෙක් බවයි වාර්තා වන්නේ.\nසැකකරුවන් අද දින අධිකරණයට ඉදිරිපත් කිරීමට නියමිතයි.\n.",
       "URL": "https://www.hirunews.lk/335242/මැණික්-ගල්-14ක්-සොරා-ගත්-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=342"
}