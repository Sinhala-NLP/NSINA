{
       "Source": "hirunews",
       "Timestamp": "Monday, 29 August 2016 - 9:48",
       "Headline": "අධිවේගී මාර්ගයේ රිය අනතුරුවලින් තිදෙනෙකු ජිවිතක්ෂයට",
       "News Content": "කොළඹ - කටුනායක අධිවේගී මාර්ගයේ ජාඇල පිවිසුම අසල අද අලූයම සිදුවූ රිය අනතුරකින් පුද්ගලයන් දෙදෙනෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ අධිවේගී මාර්ගයේ ජා-ඇල පිවිසුම ආසන්නයේදී මෙම අනතුර සිදුව ඇති බවයි.\nමෝටර් රථයක් අධිවේගී මාර්ගයේ විදුලි කණුවක ගැටීමෙන් මෙම අනතුර සිදුව තිබෙනවා.\nඅනතුරින් ජීවිතක්ෂයට පත්වී ඇත්තේ ජා-ඇල ප්‍රදේශයේ පදිංචිකරුවන් දෙදෙනෙක්.\nමේ අතර දක්ෂිණ අධිවේගී මාර්ගයේ 99 වන කණුව අසළ ඊයේ සිදුවූ රිය අනතුරකින් ද එක් පුද්ගලයෙකු ජීවිතක්ෂයට පත්වී තිබෙනවා.\nකොළඹ සිට මාතර දෙසට ධාවනය වූ මෝටර් රථයක් සහ එම දෙසටම ධාවනය වූ කැබ් රථයක් ගැටීමෙනුයි මෙම අනතුර සිදුව ඇත්තේ.",
       "URL": "https://www.hirunews.lk/141716/අධිවේගී-මාර්ගයේ-රිය-අනතුරුවලින්-තිදෙනෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4903"
}