{
       "Source": "hirunews",
       "Timestamp": "Monday, 02 August 2021 - 10:08",
       "Headline": "ඩෙවෝන් දිය ඇල්ලේ පහළ ප්‍රදේශයෙන් කාන්තා මළ සිරුරක් සොයා ගැනේ",
       "News Content": "ඩෙවෝන් දිය ඇල්ලේ පහළ ප්‍රදේශයේ ජලයේ පාවෙමින් තිබියදී කාන්තාවකගේ මළ සිරුරක් ඊයේ (01) සවස සොයාගත් බව දිඹුල - පතන පොලීසිය පවසනවා.\nමෙම මළ සිරුර මීට දින හයකට පමණ පෙර ඩෙවෝන් දිය ඇල්ලෙන් පහලට වැටී අතුරුදහන්ව සිටි පතන කඩවීදීයේ පදිංචි මලර්විලී නමැති වයස අවුරුදු (55)ක කාන්තාවකගේ බවට ඇගේ ඥාතීන් විසින් හදුනාගෙන තිබෙනවා.\nමළසිරුර බෙහෙවින් නරක් වී ඇති බවයි පොලීසිය පැවසුවේ.\nපසුගිය 18වන දින තරුණියක්ද මෙසේ ඩෙවෝන් දිය ඇල්ලෙන් පහළට වැටී අතුරුදහන් වූ අතර එම තරුණිය පිළිබදව තොරතුරක් මෙතෙක් වාර්තා වී නොමැති බව පොලිසිය පවසනවා.\nදිඹුල- පතන පොලීසිය මේ පිළිබඳව වැඩිදුර විමර්ශණ සිදුකරනු ලබනවා.",
       "URL": "https://www.hirunews.lk/278631/ඩෙවෝන්-දිය-ඇල්ලේ-පහළ-ප්‍රදේශයෙන්-කාන්තා-මළ-සිරුරක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1780"
}