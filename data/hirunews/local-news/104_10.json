{
       "Source": "hirunews",
       "Timestamp": "Saturday, 12 August 2023 - 10:25",
       "Headline": "බස් රථයේ අනඟ රැඟුම් දැක් වූ STF කොස්තාපල් අත්අඩංගුවට",
       "News Content": "බස් රථයක් තුළදී පාසල් දැරියකට ලිංගික හිරිහැර කළ පොලිස් විශේෂ කාර්ය බලකායේ පොලිස් කොස්තාපල්වරයෙකු සහ හිටපු නාවික හමුදා සෙබළෙකු  ජාඇළ පොලිසිය විසින් අත්අඩංගුවට ගෙන තිබෙනවා.\nමීගමුව සිට කඳාන දක්වා මගී ප්‍රවාහන බස් රථයක ගමන් කරමින් සිටියදී මෙම පාසල් සිසුවියට මෙලෙස ලිංගික හිරිහැර කර ඇති බව පොලිසිය පවසනවා.\nමෙලෙස අත්අඩංගුවට ගෙන ඇති පොලිස් කොස්තාපල්වරයා පොලිස් විශේෂ කාර්ය බලකා කළුබෝවිල කඳවුරට අනුයුක්තව රාජකාරි කරන අයෙකු බව පොලිසිය  අනාවරණය කරනවා.\nඅත්අඩංගුවට ගත් හිටපු නාවික හමුදා සෙබලා මාතලේ ප්‍රදේශයේ පදිංචි 51ක් හැවිරිදි අයෙකු බවද වාර්තා වෙනවා.\nඅත්අඩංගුවට ගත් සැකකරුවන් දෙදෙනා අද දින අධිකරණයට ඉදිරිපත් කිරීමට නියමිත බව ජා-ඇළ පොලිසිය වැඩිදුරටත් පවසනවා.",
       "URL": "https://www.hirunews.lk/344548/බස්-රථයේ-අනඟ-රැඟුම්-දැක්-වූ-stf-කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=104"
}