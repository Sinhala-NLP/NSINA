{
       "Source": "hirunews",
       "Timestamp": "Monday, 31 October 2022 - 19:30",
       "Headline": "සාවද්‍ය පුවතක් ගැන ජනාධිපති මාධ්‍ය අංශයෙන් නිවේදනයක්",
       "News Content": "ආහාර අහේනියක් හේතුවෙන් දිඹුලාගල ගම්මාන 08ක සිසුන්ගේ පාසල් ගමන නැවතී ඇති බවට වාර්තා කර ඇති පුවත සාවද්‍ය පුවතක් බව ජනාධිපති මාධ්‍ය අංශය පවසනවා.\nමෙරට ප්‍රධාන ජාතික පුවත්පත් හතරක් විසින් අද (31) මෙම පුවත පලකර ඇති බවත් ඒ සම්බන්ධයෙන් පොළොන්නරුව දිස්ත්‍රික් ලේකම් ඩබ්ලිව්. ඒ. ධර්මසිරිගෙන් සහ දිඹුලාගල කලාප අධ්‍යාපන අධ්‍යක්ෂවරයාගෙන් ජනාධිපති ලේකම් සමන් ඒකනායක සිදුකළ ලිඛිත විමසීමකදී ඔවුන් එම පුවත සාවද්‍ය බවට දැන්වූ බව ජනාධිපති මාධ්‍ය අංශය නිකුත් කළ නිවේදනය වැඩිදුරටත් සඳහන් වනවා.",
       "URL": "https://www.hirunews.lk/319328/සාවද්‍ය-පුවතක්-ගැන-ජනාධිපති-මාධ්‍ය-අංශයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=765"
}