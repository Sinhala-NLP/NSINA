{
       "Source": "hirunews",
       "Timestamp": "Sunday, 22 May 2016 - 12:33",
       "Headline": "මෝසම් වැසි ඉදිරි සතියේ",
       "News Content": "ඉදිරි සතිය තුළදී නිරිතදිග මෝසම් වැසි සමය ආරම්භ වනු ඇතැයි අපේක්ෂා කළ හැකි බව කාලගුණ විද්‍යා දෙපාර්තමේන්තුව සඳහන් කළා.\nනිරිතදිග මෝසම් සමය මැයි මාසයේ සිට සැප්තැම්බර් දක්වා ක්‍රියාත්මක වන අතර, මෙවර එය මැයි 23 වනදා ආරම්භ වනු ඇතැයි අපේක්ෂා කරනවා.\nකෙසේ නමුත් කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් ලලිත් චන්ද්‍රපාල සඳහන් කළේ වායුගෝලීය තත්ත්වයන් යෝග්‍ය වී වැසි ආරම්භ වන තුරු එම දිනය නිශ්චිත ලෙස පැවසිය නොහැකි බවයි.\nඑහෙත් ඉදිරි සතිය තුළ ආරම්භ විය හැකි නිරිතදිග මෝසම් සමයේදී තද වැසි බලාපොරොත්තු විය හැකි බව කාලගුණ විද්‍යා අංශ ප්‍රකාශ කළා.",
       "URL": "https://www.hirunews.lk/133750/මෝසම්-වැසි-ඉදිරි-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=5037"
}