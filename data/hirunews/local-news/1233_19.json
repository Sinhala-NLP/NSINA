{
       "Source": "hirunews",
       "Timestamp": "Wednesday, 13 April 2022 - 7:29",
       "Headline": "අද සිට අනිද්දා දක්වා විදුලි කප්පාදුවක් නැහැ",
       "News Content": "අද සිට දින 03ක් දිවයින පුරා විදුලිය කප්පාදු නො කෙරෙන බව ශ්‍රී ලංකා මහජන උපයෝගීතා කොමිසම ප්‍රකාශ කළා.\nඑහි සභාපති ජනක රත්නායක කියා සිටියේ, සිංහල - දෙමළ අලුත් අවුරුද්ද මුල් කරගනිමින් මෙම පියවර ගත් බවයි.\nඑමෙන්ම, පවතින වැසි තත්ත්වයත් සමඟ ඉදිරියේ දී විදුලි කප්පාදුව තවත් අවම කර ගැනීමට හැකිවනු ඇති බව ඔහු සඳහන් කළා.\nමේ අතර, ඉන්දීය ණය ආධාර යටතේ හෙට තවත් ඩීසල් මෙටි්‍රක් ටොන් 40,000ක් රැගත් නෞකාවක් දිවයිනට පැමිණෙන බව ඛනිජ තෙල් නීතිගත සංස්ථාවේ සභාපති සුමිත් විජේසිංහ ප්‍රකාශ කළා.\nඔහු කියා සිටියේ රට තුළ ඩීසල් සහ පෙට්රල් ලබා ගැනීම සඳහා දිගු පෝලිම් පැවතියත් අවශ්‍ය තරම් පෙට්රල් තොග සංස්ථාව සතුව පවතින බවයි.\nකෙසේ වෙතත්, ඊයේත් ඩීසල් සහ පෙට්රල් ලබාගැනීම සඳහා පිරවුම්හල් අසල දිගු පෝලිම් දක්නට ලැබුණා.",
       "URL": "https://www.hirunews.lk/301858/අද-සිට-අනිද්දා-දක්වා-විදුලි-කප්පාදුවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1233"
}