{
       "Source": "hirunews",
       "Timestamp": "Sunday, 15 October 2017 - 20:17",
       "Headline": "පළමු කඩඉම ඉහළින් ජයගත් ඉබ්බාගමුව දිරිය දරුවාගේ සැබෑ වූ සිහිනය",
       "News Content": "මව්පියන් කථන හා ශ්‍රවණාබාධවලින් පෙලුනත් ඒ සියලු බාධක හමුවේ තම පළමු කඩඉම් විභාගය ඉහළින් සමත් වූ ඉබ්බාගමුව දිරිය දරුවාට නව නිවසක් ඉදිකර දීමට නිවාස සංවර්ධන අධිකාරියේ අවධානය යොමුව තිබෙනවා.\nඒ, අප ඊයේ හිරු ප්‍රවෘත්ති ඔස්සේ කළ අනවරණයත් සමගයි.\nදහසකුත් එකක් ප්‍රශ්න හමුවේ පහේ ශිෂ්‍යත්ව විභාගයට මුහුණ දී ලකුණු 166ක් ලබා විභාගය සමත්වූ ඉබ්බාගමුව මහසෙන් විද්‍යාලයේ ලක්ෂිත නුවන් කුමාර පිළිබඳව අප ඊයේ අනාවරණ කළා.\nලක්ෂිතගේ මව්පියන් උපතින්ම කථන හා ශ්‍රවානාබාධවලින් පෙලෙන අතර ඔහුගේ පියා පොල් කඩා ලැබෙන සුළු මුදලින් සහ මව පොල් ඉරටු එකතු කරමින් ලැබෙන මුදලින් ඔවුන් සිය එදිනෙදා අවශ්‍යතා සපුරා ගත්තා.",
       "URL": "https://www.hirunews.lk/173573/පළමු-කඩඉම-ඉහළින්-ජයගත්-ඉබ්බාගමුව-දිරිය-දරුවාගේ-සැබෑ-වූ-සිහිනය",
       "Category": "Local News",
       "Parent URL": "https://www.hirunews.lk/local-news.php?pageID=4270"
}