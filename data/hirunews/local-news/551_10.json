{
       "Source": "hirunews",
       "Timestamp": "Tuesday, 07 February 2023 - 16:31",
       "Headline": "ජනාධිපති ලේකම් කාර්යාලයේ කෝටි ගාණක් වටින වාහන වලට මොකද වුනේ ?",
       "News Content": "ජනාධිපති කාර්යාලය නමින් මෝටර් රථ ප්‍රවාහන දේපාර්තමේන්තුවේ ලියාපදිංචිකොට තිබු වාහන 56ක් එම කාර්යාලයේ නොමැති අතර එම එම වාහන සම්බන්දයෙන් විධිමත් පරික්ෂාවක් ද සිදුකොට නොතිබු බව ජාතික විගණන කාර්යාලය පවසනවා.\nජනාධිපතිවරයාගේ වැය ශිර්ෂය සම්බන්ධයෙන් 2021 වර්ෂයට අදාලව මෙම විගණන වාර්තාව නිකුත්කොට තිබුනා.\nඑමෙන්ම මෙම වාහනවල භෞතික පැවැත්ම තහවුරුකරගෙන නොතිබු බවද විගණනය මගින් අනාවරණය කර ගෙන තිබෙනවා.\nඑසේ කාර්යාලයේ නොතිබු එම වාහන සම්බන්දයෙන් විධිමත් පරික්ෂාවක් කළ බව තහවුරු කිරිමට ප්‍රමාණවත් සාක්ෂි විගණනය වෙත ඉදිරිපත් කොට නොතිබු බවද විගණන වාර්තාවේ සදහන් වනවා.\nඑමෙන්ම ජනාධිපති කාර්යාලය, ජනාධිපති මන්දිර සහ ජනාධිපති ආරක්ෂක අංශවල ලිපිනයන් යටතේ වෙනත් පුද්ගලික නම්වලින් වාහන 45ක් ලියාපදිංචිකොට තිබු බවද විගණන වාර්තාවේ සදහන් වනවා.\nජනාධිපති කාර්යාලයේ වාහන භාවිතය සම්බන්ධයෙන් විධිමත් ක්‍රමවේදයක් හඳුන්වාදිම සහ එය අධික්ෂණය කළයුතු බව විගණනය මගින් නිර්දේශකොට ඇති බව සඳහන්.\nජනාධිපති ලේකම් නමින් ලියාපදිංචිව ඇති වාහන පිළිබඳ තොරතුරු කැඳවිම් කර පොලිස්පති වෙත ලිපි යොමුකර ඇති බවත් මේ පිළිබඳ මෝටර් රථ ප්‍රවාහන කොමසාරිස් සමග සාකච්ඡා කරමින් පවතින බවත් ප්‍රධාන ගණන්දිමේ නිලධාරියා විසින් විගණනයට සඳහන් කොට තිබෙනවා.",
       "URL": "https://www.hirunews.lk/326904/ජනාධිපති-ලේකම්-කාර්යාලයේ-කෝටි-ගාණක්-වටින-වාහන-වලට-මොකද-වුනේ",
       "Category": "Local News",
       "Parent URL": "https://www.hirunews.lk/local-news.php?pageID=551"
}