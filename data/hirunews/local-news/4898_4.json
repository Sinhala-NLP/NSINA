{
       "Source": "hirunews",
       "Timestamp": "Thursday, 01 September 2016 - 13:38",
       "Headline": "update : හිටපු අමාත්‍ය විමල් වීරවංශගේ සොහොයුරා ලබන 7 වනදා දක්වා රිමාන්ඩ්",
       "News Content": "පොලිස් මූල්‍ය අපරාධ කොට්ඨාශය අත්අඩංගුවට ගත් හිටපු අමාත්‍ය විමල් වීරවංශගේ සොහොයුරු සරත් වීරවංශ ලබන 7 වනදා දක්වා රක්ෂිත බන්ධනාගාර ගත කිරීමට කොළඹ කොටුව මහේ්ස්ත්‍රාත් ලංකා ජයරත්න අද නියෝග කළා.\nජනාධිපති ලේකම් කාර්යාලයට සහ නිවාස අධිකාරියට අයත් වාහන අවභාවිතාව සම්බන්ධයෙන් එල්ල වී තිබූ චෝදනාවට ප්‍රකාශයක් ලබාදීම සදහා ඔහු අද පොලිස් මූල්‍ය අපරාධ කොට්ඨාශය වෙත පැමිණියා.\nඉන් අනතුරුව අත්අඩංගුවට ගැනීමෙන් පසුවයි ඔහු කොළඹ කොටුව මහේස්ත්‍රාත්වරිය හමුවට ඉදිරිපත් කළේ.\nමේ අතර, මුදල් අමාත්‍යාංශයේ හිටපු ලේකම් ආචාර්ය පී.බී. ජයසුන්දර ප්‍රකාශයක් ලබාදීම  සඳහා පොලිස් මූල්‍ය අපරාධ කොට්ඨාශය වෙත අද උදෑසන පැමිණියා.\nපැය 06 කට ආසන්න කාලයක් ඔහුගෙන් ප්‍රකාශ සටහන් කරගෙන ඇති බව සඳහන්.\nමෙරටට සහල් ආනයනය කිරීමේදී  සිදුව ඇති අක්‍රමිකතාවක් සම්බන්ධයෙන් සිදු කෙරෙන විමර්ශනවලට අදාළව ප්‍රකාශයක් ලබාදීම සඳහායි මොහු මූල්‍ය අපරාධ විමර්ශන කොට්ඨාශය වෙත අද කැඳවා තිබුණේ.\nThursday, 01 September 2016 - 17.01\n------------------------------------------------------------------\nහිටපු අමාත්‍ය විමල් වීරවංශගේ සොහොයුරු සරත් වීරවංශ පොලිස් මූල්‍ය අපරාධ විමර්ශන කොට්ඨාසය විසින් අද අත්අඩංගුවට ගත්තා.\nඒ ප්‍රකාශයක් ලබාදීම සඳහා එම කොට්ඨාසය වෙත පැමිණි අවස්ථාවේදීයි.\nජනාධිපති ලේකම් කාර්යාලයට සහ නිවාස අධිකාරියට අයත් වාහන අවභාවිතාවක් සම්බන්ධයෙනුයි මොහුට චෝදනා එල්ල වී තිබුණේ.",
       "URL": "https://www.hirunews.lk/141984/update-හිටපු-අමාත්‍ය-විමල්-වීරවංශගේ-සොහොයුරා-ලබන-7-වනදා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4898"
}