{
       "Source": "hirunews",
       "Timestamp": "Thursday, 21 February 2019 - 11:10",
       "Headline": "ශ්‍රී ලංකා ක්‍රිකට් මුල් පුටුව ශම්මි සිල්වාට",
       "News Content": "ක්‍රීඩා අමාත්‍යාංශයේ අද පැවති ක්‍රිකට් නිලවරණයේදී වැඩි ඡන්ද 27 ක් ලබාගනිමින් ක්‍රිකට් ආයතනයේ මුල් පුටුවට ශම්මි සිල්වා තේරී පත්වුණා.\nපෙරවරුවේ පැවති නිලවරණයේදී ශම්මි සිල්වා ඡන්ද  83 ක් ලබාගත් අතර, ඔහුත් සමඟ  එම ධුරයට තරග කළ ජයන්ත ධර්මදාසට ලබාගත හැකිවූයේ ඡන්ද 56 ක් පමණයි.\nනිශාන්ත රණතුංග සමඟ ක්‍රිකට් ලේකම් තනතුරට තරග කළ මොහාන් ද සිල්වා ඡන්ද 96 ක් ලබාගත් අතර, නිශාන්ත රණතුංගට හිමිවුණේ ඡන්ද 45 ක් පමණයි.\nඋප සභාපති ධුරයට තරග කළ අමාත්‍ය අර්ජුණ රණතුංග මෙවරද පරාජයට පත්වූ අතර, ඔහුට හිමිවූයේ ඡන්ද 72 ක් පමණයි.\nඡන්ද 82 ක් ලබාගත් රවීන් වික්‍රමරත්න සහ  ඡන්ද 80 ක් ලබාගත් කේ. මතිවානන් උප සභාපතිවරුන් ලෙස තේරී පත්වුණා.\nශ්‍රී ලංකා ක්‍රිිකට් ආයතනයේ සාමාජිකයන් වන පළාත්, දිස්ත්‍රික්, පරිපාලන සහ අනුබද්ධ යන සංගම් මෙන්ම ක්‍රීඩා සමාජවල නියෝජිතයින් 142 කු මෙවර නිලවරණයේදී ප්‍රකාශ කිරීමට සුදුසුකම් ලබා තිබුණා.",
       "URL": "https://www.hirunews.lk/210888/ශ්‍රී-ලංකා-ක්‍රිකට්-මුල්-පුටුව-ශම්මි-සිල්වාට",
       "Category": "Local News",
       "Parent URL": "https://www.hirunews.lk/local-news.php?pageID=3491"
}