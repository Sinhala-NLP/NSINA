{
       "Source": "hirunews",
       "Timestamp": "Wednesday, 29 March 2023 - 8:22",
       "Headline": "තෙල් සැපයුම සාමාන්‍ය පරිදි සිදුකරන බව තෙල් සංස්ථා සභාපති කියයි",
       "News Content": "මේ වනවිට සාමාන්‍ය පරිදි තෙල් සැපයුම සිදුකරමින් පවතින බව ලංකා ඛනිජතෙල් නීතිගත සංස්ථාවේ සහ ඛනිජතෙල් තොග ගබඩා පර්යන්ත සමාගමේ සභාපති මොහොමඩ් උවයිස් ප්‍රකාශ කළා.\nඔහු කියා සිටියේ තෙල් බවුසර් 50ක් පමණ කොලොන්නාව නිමාවෙන් පිටත් කර හැරීමට මේ වනවිට කටයුතු යොදා ඇති බවයි.\nඑමෙන්ම ලංකා අයිඕසී සමාගම, මෙම තත්ත්වය හමුවේ උපරිමයෙන් තෙල් බෙදා හැරීමේ කටයුතු සිදු කරන බව කියා සිටියා.\nත්‍රීකුණාමලයේ පිහිටි සිය ගබඩා පර්යන්තයේ මෙහෙයුම් කටයුතු ද උපරිමයෙන් ක්‍රියාත්මක කර ඇති බවයි එහි කළමණාකරණ අධ්‍යක්ෂකවරයා කියා සිටියේ.\nඑමෙන්ම දිවයින පුරා පිහිටි අයිඕසී ඉන්ධන පිරවුම්හල් වලද උපරිම ධාරිතාවයෙන් සේවා ලබාදෙන ලෙස උපදෙස් ලබා දී ඇති බව ද ඔහු සඳහන් කළා.\nමේ අතර ටැංකි රථ රියදුරන් ද තෙල් බෙදා හැරීම සඳහා මේ වනවිට සූදානමින් සිටින බවයි ටැංකි රථ හිමියන්ගේ සංගමයේ සම ලේකම් ශාන්ත සිල්වා කියා සිටියේ.",
       "URL": "https://www.hirunews.lk/331204/තෙල්-සැපයුම-සාමාන්‍ය-පරිදි-සිදුකරන-බව-තෙල්-සංස්ථා-සභාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=447"
}