{
       "Source": "hirunews",
       "Timestamp": "Wednesday, 24 August 2016 - 11:00",
       "Headline": "නිවසින් පැනගිය 14 හැවිරිදි දැරියට තරුණයකු කළ අපරාධය",
       "News Content": "නවගත්තේගම ප්‍රදේශයේදී 14 හැවිරිදි දැරියක් අපයෝජනය කළ 21 හැවිරිදි පුද්ගලයෙකු පොලිසිය විසින් අත්අඩංගුවට ගෙන තිබෙනවා.\nසිය නිවසින් පැනගොස් මාරවිල ප්‍රදේශයේ නිවසක රැඳී සිටියදීයි මෙලෙස ඇය අතවරයට ලක්ව ඇත්තේ.\nමෙලෙස අතවරයට ලක්ව ඇති දැරිය මීට පෙර අවස්ථාවකද එම ප්‍රදෙශයේම තරුණයකු අතින් අපයෝජනයට ලක්වූ දැරියක් බවයි පොලිසිය ප්‍රකාශ කළේ.\nපසුව මෙම දැරිය කාන්තා හා ළමා කාර්යාංශය විසින් දෙමවිපියන් වෙත භාරදී තිබෙන බව සඳහන්.\nටික කලකට පසු මෙම දැරිය සිය නිවසින් පැනගොස් මාරවිල ප්‍රදේශයේ නිවසක තාවකාලිකව රැඳී සිට ඇති බවට අනාවරණය වී තිබෙනවා.\nඑහිදීයි දෙවන වතාවටත් මෙලෙස දැරිය අතවරයට ලක්ව ඇත්තේ.\nසැකකාර තරුණයා පුත්තලම මහේස්ත්‍රාත් අධිකරණයට ඉදිරිපත් කිරීමට නියමිත අතර දැරිය නවගත්තේගම රෝහලට ඇතුළත්කර ඇති බවයි රෝහල් ආරංචි මාර්ග සඳහන් කළේ.",
       "URL": "https://www.hirunews.lk/141360/නිවසින්-පැනගිය-14-හැවිරිදි-දැරියට-තරුණයකු-කළ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4910"
}