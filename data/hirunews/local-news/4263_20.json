{
       "Source": "hirunews",
       "Timestamp": "Thursday, 19 October 2017 - 16:15",
       "Headline": "හබරණ ගම් දෙකකට යළිත් හැකරැල්ලන් විශේෂයක්",
       "News Content": "හැකරැල්ලන් වර්ගයක් ගම් වැදීම හේතුවෙන් හබරණ, ලක්සිරිගම හා අරුනෝදාගම ප්‍රදේශයේ ජනතාව පීඩාවට පත්ව සිටිනවා.\nකඩින් කඩ හබරණ ප්‍රදේශයට ඇදහැලුන වර්ශාවත් සමග මෙම හැකරැල්ලන් ගම් වැදීමට පටන් ගත් බවයි වාර්තා වන්නේ.\nමේ වන විට තුම්බිකුලම රක්ෂිතය මායිමේ සිට පැමිනෙණ මෙම හැකරැල්ලන්ගේ ප්‍රමාණය වැඩි වී නිවාස තුළද සිටින අතර ගමට පිටුපසින් වන සංරක්ෂණ දෙපාර්තමේන්තුවෙන් වගා කර ඇති කායා ශාකය හෙතුවෙන් මෙම හැකරැල්ලන් බොවන බවත්, වගා කිරීමට පෙර මෙවැනි තත්වයක් ඇති නොවූ බවත් ප්‍රදේශවාසීන් පවසනවා.\nනිවාස 15ක පමණ ජනතාව දෛනික කටයුතු කරගැනීමට මෙන්ම නිවාස තුළ වාසය කිරීමටද නොහැකිව අපහසුතාවට පත්ව තිබෙනවා.\nආහාර පිසගැනීමට මෙන්ම රාත්‍රියේ නින්දට යාමටද නොහැකිව ඉතා අපහසුතාවට පත්ව ඇති බවයි ඔවුන් ප්‍රකාශ කරන්නේ.\nහැකරැල්ලන් පාලනය කරගැනීමට භූමිතෙල් සදහා විශාල පිරිවැයක් දැරීමට සිදුවන බවද එම සතුන් මිය යාමෙන් පසු හමන දුරුගන්ධය හේතුවෙන් කුඩා ළමුන් පවා රෝගාතුර වීමේ අවදානමක් පවතින බවද ඔවුන් පෙන්වා දෙනවා.\nමේ පිළිබදව පළුගස්වැව ප්‍රාදේශීය ලේකම් කාර්යාලය දැනුවත් කර ලේකම්තුමිය පැමිණ අදාළ බලධාරීන් දැනුවත් කර මේ සදහා පිළියම් යොදන බවට  පැවසුවද මේ වන තෙක් කිසිදු පිළියමක් නොමැති බවට ප්‍රදේශවාසීන් චෝදනා කරනවා.\nඅප මේ පිළිබදව පළුගස්වැව ප්‍රාදේශීය ලේකම් කාර්යාලයෙන් විමසීමේදී වැඩබලන පරිපාලන නිළධාරී සුජාතා තෙන්නකොන් පවසා සිටියේ මේ සම්බන්ධයෙන් ගොවිජන සේවා, වන ජීවි සහ වන සංරක්ෂණ දෙපාර්තමේන්තුව දැනුවත් කර තිබෙන බවයි.\nගිය වර්ශයෙත් මෙම උවදුරෙදී බැකෝ යන්ත්‍ර යොදාගෙන රක්ෂිතය හා ගම අතර ප්‍රදේශය එළිපෙහෙළි කිරීමට ඔවුන් කටයුතු කර තිබෙනවා.",
       "URL": "https://www.hirunews.lk/173919/හබරණ-ගම්-දෙකකට-යළිත්-හැකරැල්ලන්-විශේෂයක්",
       "Category": "Local News",
       "Parent URL": "https://www.hirunews.lk/local-news.php?pageID=4263"
}