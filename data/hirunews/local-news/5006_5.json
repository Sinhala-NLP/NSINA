{
       "Source": "hirunews",
       "Timestamp": "Tuesday, 14 June 2016 - 19:38",
       "Headline": "සිංගප්පුරු සිහින පෙන්වා මුදල් වංචා කිරීමේ ජාවාරමක්",
       "News Content": "දක්ෂිණ අධිවේගී මාර්ගයේ මාතරින් ගමන් අරඹන බස්රථවල ගමන් ගන්නා තරුණයන් හිතවත් කරගනිමින් විදෙස් රැකියා සිහින පෙන්වා මුදල් වංචා කරන සංවිධානාත්මක ජාවාරමක් ක්‍රියාත්මකවනවා.\nමාළඹේ ප්‍රදේශයේ ජීවත්වන මෙම කාන්තාව ඉහළ වැටුපකට සිංගප්පූරුවේ රැකියා ලබාදෙන නියෝජිතයෙකු මුණගැස්විය හැකි බවට බස් රථයේදී හඳුනාගන්නා තරුණයන්ට පවසන බව හිරු සී අයි ඒ කළ ගවේෂණයේදී හෙළි වුණා.\nදිවයිනේ විවිධ ප්‍රදේශවලින් මේ වන විටත් සිංගප්පූරු රැකියා සඳහා තරුණයන් මුදල් ලබාදී ඇති බව මෙම කාන්තාව පවසන්නේ තරුණයන්ගේ විශ්වාසය වැඩිදුරටත් දිනාගැනීම සඳහායි.",
       "URL": "https://www.hirunews.lk/135552/සිංගප්පුරු-සිහින-පෙන්වා-මුදල්-වංචා-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=5006"
}