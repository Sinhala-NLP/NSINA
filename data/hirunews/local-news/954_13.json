{
       "Source": "hirunews",
       "Timestamp": "Monday, 08 August 2022 - 23:13",
       "Headline": "ප්‍රජාතන්ත්‍රවාදී ආණ්ඩුකරණය පිළිබඳ විශ්වාසනීයත්ව දර්ශකයෙහි සාරාංශය",
       "News Content": "විකල්ප ප්‍රතිපත්ති කේන්ද්‍රයේ සමීක්ෂණ පර්යේෂණ අංශය වන සෝෂල් ඉන්ඩිකේටර් (SI) විසින් ප්‍රජාතන්ත්‍රවාදී ආණ්ඩුකරණය පිළිබඳ විශ්වාසනීයත්ව දර්ශකයෙහි (අදියර 3) වාර්තාවේ සාරාංශය ඉදිරිපත් කර තිබෙනවා.\nශ්‍රී ලංකාව මුහුණ දී සිටින ආර්ථික හා දේශපාලන අර්බුදය හමුවේ, මෙම මත විමසුම සැලසුම් කර ඇත්තේ මහජන අත්දැකීම්, අරගලය පිළිබඳ ඔවුන්ගේ මතය සහ වර්තමාන ආර්ථික දේශපාලනික අර්බුධයේ විවිධ පැතිකඩ පිළිබඳ මහජන මතය ග්‍රහණය කර ගැනීමේ අරමුණින් ය.\nමෙහිදී ආර්ථික අර්බුදය විසඳීමේ නිවැරදි තීරණ ගනී දැයි යන්න පිළිබඳ නායකයින් කෙරෙහි පවතින විශ්වාසය 48.5% අනුර කුමාර දිසානායකට ලැබී තිබුණා.\nමෙහිදී රනිල් වික්‍රමසිංහට ලැබී තිබුණේ සියයට 36.6ක්.\nමහජනතාව විරෝධතාකරුවන්ගේ ඉල්ලීම් වලට එකඟතාවය, ගෘහස්ථ අපහසුතා යන කාණ්ඩ කිහිපයකින් මෙම පරීක්ෂණය ඔවුන් මෙහෙයවා තිබුණා.",
       "URL": "https://www.hirunews.lk/312281/ප්‍රජාතන්ත්‍රවාදී-ආණ්ඩුකරණය-පිළිබඳ-විශ්වාසනීයත්ව-දර්ශකයෙහි-සාරාංශය",
       "Category": "Local News",
       "Parent URL": "https://www.hirunews.lk/local-news.php?pageID=954"
}