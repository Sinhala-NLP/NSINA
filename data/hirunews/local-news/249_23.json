{
       "Source": "hirunews",
       "Timestamp": "Wednesday, 21 June 2023 - 12:16",
       "Headline": "සද්ධාරතන හිමි සහ නතාෂා යළි රිමාන්ඩ් බෲනෝට ඇප (වීඩියෝ)",
       "News Content": "බෞද්ධ දර්ශනයට හා සංස්කෘතියට අපහාස වන අයුරින් ප්‍රකාශයක් සිදු කිරීමේ චෝදනාවට අත්අඩංගුවට ගත් සමාජ මාධ්‍ය ක්‍රියාකාරිනී නතාෂා එදිරිසූරිය ලබන මස 5 වනදා දක්වා රක්ෂිත බන්ධනාගාර ගත කර තිබෙනවා.\nකොටුව මහේස්ත්‍රාත් තිලිණ ගමගේ විසින් මෙම නියෝගය නිකුත් කළේ ඇය සිදුකළ ඇප ඉල්ලීම ප්‍රතික්ෂේප කරමින්.\nඑමෙන්ම, ඇයගේ ප්‍රකාශය යූ.ටියුබ් නාලිකාවකින් ප්‍රචාරය කළ බෲනෝ දිවාකර ඇප මත මුදා හැරීමට කොටුව මහේස්ත්‍රාත් තිලිණ ගමගේ අද නියෝග කළා.\nඒ රුපියල් ලක්ෂ 10 බැගින් වූ ශරීර ඇප දෙකක් සහ රුපියල් 50,000 ක මුදල් ඇපයක් මතයි.\nආගමික සහජීවනයට බාධා වන අයුරින් ප්‍රකාශ නිකුත් කිරීම සම්බන්ධයෙන් රක්ෂිත බන්ධනාගාර ගතව සිටින රාජාංගනයේ සද්ධාරතන හිමියන් ලබන ජූලි මස 05 වනදා දක්වා තවදුරටත් රිමාන්ඩ් භාරයට පත් කරන ලෙස කොටුව මහේස්ත්‍රාත් තිළිණ ගමගේ අද (21) නියෝග කර තිබෙනවා.\nඑහිදී අනාවරණය වී ඇත්තේ රුපියල් කෝටි 6.5ට අමතරව රුපියල් කෝටි 10ක් ලැබී ඇති බවයි.\nඑයින් කෝටි 3.5ක මුදලක් ලැබී ඇත්තේ ගෝතමාලා රාජ්‍යයෙන් බවටද වාර්තා වෙනවා.",
       "URL": "https://www.hirunews.lk/338598/සද්ධාරතන-හිමි-සහ-නතාෂා-යළි-රිමාන්ඩ්-බෲනෝට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=249"
}