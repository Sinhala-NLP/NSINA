{
       "Source": "hirunews",
       "Timestamp": "Monday, 27 July 2020 - 13:01",
       "Headline": "කුසල් මෙන්ඩිස් ගැන තීරණයකට ක්‍රිකට් විධායක කමිටුව රැස්වේ",
       "News Content": "රිය අනතුරක් සිදුකර පුද්ගලයෙකු ජීවිතක්ෂයට පත් කිරීම සම්බන්ධයෙන් චෝදනා ලැබ සිටින ක්‍රිකට් ක්‍රීඩක කුසල් මෙන්ඩිස්ට එරෙහිව විනය පරීක්ෂනයක් සිදු කිරීම කෙරෙහි ශ්‍රී ලංකා ක්‍රිකට් ආයතනයේ අවධානය යොමුව තිබෙනවා.\nඅදාළ යෝජනාව අද පැවැත්වෙන ක්‍රිකට් කමිටුවට ඉදිරිපත් කරන බවයි ශ්‍රී ලංකා ක්‍රිකට් ආයතනයේ ජේ්‍යෂ්ඨ නිලධාරියෙකු සඳහන් කළේ.\nගිවිසුම්ගතව සිටින ක්‍රීඩකයින් සම්බන්ධයෙන් විනය පරීක්ෂණ සිදු කිරීමේ බලය ශ්‍රී ලංකා ක්‍රිකට් ආයතනය සතු වනවා.\nකුසල් මෙන්ඩිස්ගේ මෝටර් රථයේ ගැටී මියගිය  පුද්ගලයාගේ පවුලේ සාමාජිකයින්ට රුපියල් ලක්ෂ 10ක වන්දි මුදලක් ලබාදීමට ඔහු පසුගියදා අධිකරණයේදී එකඟතාවය පළ කළා.",
       "URL": "https://www.hirunews.lk/246507/කුසල්-මෙන්ඩිස්-ගැන-තීරණයකට-ක්‍රිකට්-විධායක-කමිටුව-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2557"
}