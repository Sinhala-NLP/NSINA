{
       "Source": "hirunews",
       "Timestamp": "Friday, 06 May 2022 - 10:55",
       "Headline": "﻿හර්තාලයට එක්වන රජයේ සේවකයින්ගේ වැටුප කැපෙයි ද ? (වීඩියෝ)",
       "News Content": "ජනාධිපති මාධ්‍ය අංශයේ ලිපි ශීර්ෂයෙන් මුහුණු පොතේ ප්‍රචාරය වන දැන්වීම සම්පූර්ණ අසත්‍යයක් බව ජනාධිපති මාධ්‍ය අංශය නිවේදනයක් නිකුත් කරමින් සඳහන් කරනවා.\nහර්තාල් ව්‍යාපාරයට සහභාගි වන රාජ්‍ය සේවකයන්ගේ මැයි මස වැටුප කපා හැරෙන බවට 2022-05-03 දිනය හුවා දක්වමින් සහ ජනාධිපති මාධ්‍ය අංශයේ ලිපි ශීර්ෂය යොදා ගනිමින් මුහුණු පොත ඔස්සේ සිදු කෙරෙන ප්‍රචාරය සම්පූර්ණයෙන් අසත්‍යය එකක් බවයි නිවේදනය මගින් දැනුම්දී ඇත්තේ.\nජනාධිපති කාර්යාලය රාජ්‍ය පරිපාලන අමාත්‍යාංශයට හෝ මෙවැනි දැනුම්දීමක් සිදු කර නොමැති අතර මෙම අසත්‍ය ප්‍රචාරය සම්බන්ධයෙන් මේ වනවිටත් අදාළ අංශ පරීක්ෂණ කටයුතු ආරම්භ කර තිබෙනවා.",
       "URL": "https://www.hirunews.lk/303628/﻿හර්තාලයට-එක්වන-රජයේ-සේවකයින්ගේ-වැටුප-කැපෙයි-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1189"
}