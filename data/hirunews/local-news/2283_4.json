{
       "Source": "hirunews",
       "Timestamp": "Thursday, 10 December 2020 - 19:56",
       "Headline": "අටළුගම PCR පරීක්ෂණ තවදුරටත් හමුදා ආරක්ෂාව යටතේ (වීඩියෝ)",
       "News Content": "මහජන සෞඛ්‍ය පරීක්ෂකවරයෙකුට කොරෝනා ආසාදිත පුද්ගලයෙකු කෙළ ගැසීමේ සිද්ධියක් මුල් කරගෙන බණ්ඩාරගම - අටළුගම ප්‍රදේශයේ තාවකාලිකව නතර කර තිබූ පී.සී.ආර්. පරීක්ෂණ සිදුකිරීමේ කටයුතු අදත් හමුදා සහ පොලිස් ආරක්ෂාව යටතේ සිදු කෙරුණා.\nකෙසේ වෙතත් අටළුගම - මාරාව ග්‍රාම නිලධාරී වසමේ පුද්ගලයින් 400 කට අද (10) පී.සී.ආර්. පරීක්ෂණ සිදුකිරීමට නියමිතව තිබුණද ඒ සඳහා සහභාගිවී තිබුණේ පුද්ගලයින් විසි දෙදෙනෙකු පමණයි.\nමේ අතර, කොරෝනා වසංගත ව්‍යාප්තිය ඉහළ යාම හේතුවෙන් හුදකලා කෙරුණු ඔරුගොඩවත්ත - සාතම්මාවත්ත ප්‍රදේශයේ ජනතාව අද (10) ඔරුගොඩවත්ත - පරණ අවිස්සාවේල්ල මාර්ගය අවහිර කරමින් විරෝධතාවක නිරතවුණා.\nඒ, තමන්ට සහන ලබාදෙන ලෙස ඉල්ලමින්.",
       "URL": "https://www.hirunews.lk/256738/අටළුගම-pcr-පරීක්ෂණ-තවදුරටත්-හමුදා-ආරක්ෂාව-යටතේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2283"
}