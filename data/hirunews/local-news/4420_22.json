{
       "Source": "hirunews",
       "Timestamp": "Saturday, 15 July 2017 - 12:41",
       "Headline": "මුහුදු කොටි නායකයාගේ බෝට්ටුව ගැන නාවික හමුදාව කතා කරයි",
       "News Content": "මුහුදු කොටි නායකයාගේ බෝට්ටුවක් වසර අටකට පසු මුලතිව් මුහුදේ යාත්‍රා කළ බවට ප්‍රචාරයවන පුවත් සියල්ල අසත්‍ය බව නාවික හමුදා මාධ්‍ය ප්‍රකාශක චමින්ද වලාකුළුගේ පවසනවා.\nමුහුදු කොටි නායක සුසෙයිගේ බෝට්ටුවක් මුලතිවු මුහුදේ යාත්‍රා කළ බව සතිඅග පුවත්පතක සටහන්ව තිබුණා.\nමේ පිළිබඳ හිරු කළ විමසීමකදී නාවික හමුදා මාධ්‍ය ප්‍රකාශක චමින්ද වලාකුළුගේ සඳහන් කළේ පසුගිය කාලය තුරාවට මෙරට මුහුදු සීමාවට නීති විරෝධීව ඇතුළත් වූ සහ මෙරටින් පිටවීමට උත්සහ කළ සියලු පුද්ගලයින් අත්අඩංගුවට ගෙන ඇති බවයි.\nඑවැනි තත්වයක් මත මුහුදු කොටි නායකයෙකුගේ බෝට්ටුවක් යාත්‍රා වූ බවට ප්‍රචාරයවන සියලු පුවත් අසත්‍ය බවයි ඔහු අප වෙත සදහන් කළේ.",
       "URL": "https://www.hirunews.lk/165937/මුහුදු-කොටි-නායකයාගේ-බෝට්ටුව-ගැන-නාවික-හමුදාව-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4420"
}