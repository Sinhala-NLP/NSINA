{
       "Source": "hirunews",
       "Timestamp": "Wednesday, 30 June 2021 - 10:42",
       "Headline": "ඊයේ පුද්ගලයින් ලක්ෂයකට වැඩි පිරිසකට කොරෝනා එන්නත්",
       "News Content": "කොරෝනා ප්‍රතිශක්තිකරණ වැඩසටහනට අදාළව ඊයේ දිනයේදී පුද්ගලයින් 106,998 දෙනෙකුට එන්නත් ලබාදී තිබෙනවා.\nඒ අනුව සයිනොෆාම් එන්නතේ පළමු මාත්‍රාව පුද්ගලයින් 61,255 දෙනෙකුට ලබාදී ඇති බවයි වසංගත රෝග විද්‍යා අංශය නිවේදනය කළේ.\nඑහි දෙවන මාත්‍රාව පුද්ගලයින් 43,999 දෙනෙකුට ලබාදී තිබෙනවා.\nඑසේම, කොවිෂීල්ඩ් එන්නතේ දෙවන මාත්‍රාව ඊයේ පුද්ගලයින් 1,744 දෙනෙකුට ලබාදීමටයි කටයුතු කර ඇත්තේ.\nමේ වනවිට සයිනොෆාම් එන්නතේ පළමු මාත්‍රාව ලබාගෙන ඇති සමස්ත පුද්ගලයින් සංඛ්‍යාව 165,774,1 ක් වන අතර, එහි දෙවන මාත්‍රාව ලබාගත් පුද්ගලයින් සංඛ්‍යාව 605,116 ක්.\nඑසේම, කොවිෂීල්ඩ් පළමු මාත්‍රාව පුද්ගලයින් 925,242 ක් ලබාගෙන ඇති අතර, එහි දෙවන මාත්‍රාව පුද්ගලයින් 375,784 කට ලබාදී තිබෙනවා.\nස්පුට්නික් එන්නතේ පළමු මාත්‍රාව ලබාගත් පුද්ගලයින් සංඛ්‍යාව 114,795 ක්.\nඑහි දෙවන මාත්‍රාව ලබාගත් පුද්ගලයින් සංඛ්‍යාව 14,425 ක් වනවා.",
       "URL": "https://www.hirunews.lk/275680/ඊයේ-පුද්ගලයින්-ලක්ෂයකට-වැඩි-පිරිසකට-කොරෝනා-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1851"
}