{
       "Source": "hirunews",
       "Timestamp": "Friday, 23 August 2019 - 18:42",
       "Headline": "අවිනිශ්චිත වාර්තා ඉදිරිපත් කිරීමෙන් වළකින්නැයි නීතිපති වැඩබලන පොලිස්පතිට දැනුම් දෙයි",
       "News Content": "අවිනිශ්චිත වාර්තා තමත් වෙත ඉදිරිපත් කිරීමෙන් වළකින ලෙසත්, විමර්ශන භාරව කටයුතු කිරීමට සුදුසු නිලධාරින් පත් කරන ලෙසත්, උපදෙස් ලබාදෙමින් නීතිපති දප්පුල ද ලිවේරා වැඩබලන පොලිස්පති චන්දන වික්‍රමරත්න වෙත ලිපියක් යොමුකර තිබෙනවා.\nඒ ලසන්ත වික්‍රමතුංග, වසීම් තාජුඩීන් ඝාතන ඇතුළු සිද්ධීන් 5 ක් සම්බන්ධයෙන් පෙරේදා නීතිපතිවරයා වෙත වැඩබලන පොලිස්පතිවරයා යොමුකළ වාර්තා සම්බන්ධයෙන් අදහස් දක්වමින්.\nඅපරාධ පරීක්ෂණ දෙපාර්තමේන්තුව, වැඩබලන පොලිස්පතිවරයා වෙත ඉදිරිපත් කර ඇති වාර්තා අවිනිෂ්චිත බැවින්, අසතුටුදායක තත්ත්වයක් උද්ගතවී ඇති බව නීතිපතිවරයා එම ලිපියෙන් සදහන් කර ඇතැයි නීතිපතිවරයාගේ සම්බන්ධීකරණ නිලධාරීනි, රජයේ අධිනීතිඥ නිශාරා ජයරත්න කියා සිටියා.\nඒ අනුව, අදාළ සිද්ධීන් සම්බන්ධයෙන් සම්පූර්ණ විමර්ශන උදෘත ගොනු පමණක් තමා වෙත ඉදිරිපත් කරන ලෙස නීතිපති දප්පුල ද ලිවේරා වැඩබලන පොලිස්පතිවරයාට දන්වා තිබෙනවා.",
       "URL": "https://www.hirunews.lk/222814/අවිනිශ්චිත-වාර්තා-ඉදිරිපත්-කිරීමෙන්-වළකින්නැයි-නීතිපති-වැඩබලන-පොලිස්පතිට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3183"
}