{
       "Source": "hirunews",
       "Timestamp": "Tuesday, 11 July 2023 - 14:50",
       "Headline": "කටුනායක ගුවන්තොටුපල අවට පාලනය ඩුබායි පාතාලයට (වීඩියෝ)",
       "News Content": "කටුනායක ගුවන්තොටුපල  අවට පරිශ්‍රය මේ වන විට ඩුබායි රාජ්‍යයේ සිටින හීනටියන මහේෂ් නමැත්තෙකුගේ  අණසකට යටත් වී තිබෙන බව අනාවරණය වී තිබෙනවා .\nකොළඹ කටුනායක පෞද්ගලික මගී ප්‍රවාහන බස් රථගුවන්තොටුපල ප්‍රධාන පිවිසුම අසළින් හරවා යැවීම  සම්බන්ධව හිරු ප්‍රවෘත්ති කළ අනාවරණයෙන් පසුව මහේශ් නැමැත්තගේ  කල්ලියේ  සාමාජිකයන් විසින් අවස්ථා කිහිපයකදී  බස් කොන්දොස්තර වරුන්ට රියදුරන්ට පහර දීමට  පැමිණ තිබෙන බව වාර්තා වුණා.\nමේ සම්බන්ධයෙන් පොලිසිවලට පැමිණිලි ඉදිරිපත් කිරීමට එම රියදුරන් සහ කොන්දොස්තරවරුන් බියට පත්වී තිබෙන්නේ ඔවුන්ගේ ජීවිත සම්බන්ධව පවතින අනතුරුදායක තත්ත්වය නිසාවෙන් බව ද ඔවුන් සමඟ සිදුකළ කතාබහේ දී අනාවරණය වූ වා.\nඅවස්ථා  කීපයකදී රජයේ උසස් නිලධාරීන් ආරක්ෂක අංශවල උසස් නිලධාරීන් නිර්නාමික  ලිපි මගින් දැනුවත් කිරීමට පියවර ගත්තද මේ වන විටත් එම ගැටලුවට විසඳුමක් ලබාදීමට ඔවුන් අපොහොසත් වී තිබෙනවා. ආරක්ෂක අංශ කිහිපයක්  මගින් ද සිදු කළ විමර්ශන වලදී මෙම ගැටළු  සහ එහි ඇති බැරෑරුම් තත්ත්වය උසස් නිලධාරීන් දැනුවත්  කලද අවධානය මෙතෙක් යොමුවී නොමැති බව ආරක්ෂාව සම්බන්ධ උසස් බලධාරියකු හිරු ට පැවසීය.\nපොදු ප්‍රවාහන සේවා බස් රථ  ගුවන්තොටුපල තුළට පැමිණීම වැළැක්වීම සම්බන්ධව ගුවන්තොටුපල සහ ගුවන් සේවා සමාගමේ සභාපති විශ්‍රාමික මේජර් ජනරාල් ජී ඒ චන්ද්‍රසිරි ගෙන් විමසූ අවස්ථාවේදී ප්‍රකාශ කළේ ගුවන් තොටුපළ කාර්යබහුලත්වය නිසා පොදු ප්‍රවාහන බස්රථ මෙසේ නැවැත්වීමට පියවර බවත් අගෝස්තු පළමුවැනිදා සිට ඇවරිවත්ත බස් නැවතුම්පළ දක්වා අභ්‍යන්තර බස් සේවාවක් ආරම්භ කිරීමට නියමිත බවකි.\nගුවන්තොටුපල ත්‍රිරෝද රථ මාෆියාව සම්බන්ධයෙන් හිරු පුවත් අනාවරණය කළ වීඩියෝව පහතින්,",
       "URL": "https://www.hirunews.lk/340849/කටුනායක-ගුවන්තොටුපල-අවට-පාලනය-ඩුබායි-පාතාලයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=193"
}