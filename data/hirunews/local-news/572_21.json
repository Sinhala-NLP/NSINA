{
       "Source": "hirunews",
       "Timestamp": "Sunday, 29 January 2023 - 9:01",
       "Headline": "නාසා ආයතනය ආටෙමිස් දෙවන මෙහෙයුමට සූදානමින්",
       "News Content": "සඳ මතට මිනිසුන් රැගෙන යාමේ ආටෙමිස් දෙක මෙහෙයුමට සියල්ල සූදානම් බව නාසා නාසා ආයතනය පවසනවා.\nකිහිපවරක් අසාර්ථක වීමෙන් පසු මිනිසුන් රහිතව ඔරියන් කැප්සියුලය දින විසිපහක් චන්ද්‍ර කක්ෂය වටා සාර්ථකව ගමන් කරවීමෙන් ලද අටෙමිස් එක මෙහෙයුමේ අත්දැකීම් මත මෙම සඳ ගමන සාර්ථක වනු ඇති බවයි නාසා විද්‍යාඥයන් විශ්වාසය පළ කරන්නේ.\nඅටෙමිස් දෙවන මෙහෙයුම ගගනගාමීන් සමඟ චන්ද්‍ර කක්ෂය වෙත රැගෙන යාම සාර්ථක වුවහොත් 2025 වසරේ සිදු කෙරෙන 3 වන මෙහෙයුමේදී ගඟන ගාමීන් සඳ මතට ගොඩබැස්සවීමට සැළසුම් කර තිබෙනවා.\nනාසා ආයතනය ඒ වෙනුවෙන් ඇමරිකානු ඩොලර් බිලියන 28 ක සැළැස්මක් සකස් කර ඇති බවයි විදෙස් මාධ්‍ය වාර්තා සඳහන් කළේ.\nමෙම මෙහෙයුම් මානව වර්ගයා දිගු කළක් සඳ මත වාසය කිරීම සහ අඟහරු ග්‍රහයා වෙත රැගෙන යාමේ සැළැස්මේ මූලික පියවරක් බව සඳහන්.",
       "URL": "https://www.hirunews.lk/326129/නාසා-ආයතනය-ආටෙමිස්-දෙවන-මෙහෙයුමට-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=572"
}