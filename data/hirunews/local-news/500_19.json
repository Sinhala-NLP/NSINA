{
       "Source": "hirunews",
       "Timestamp": "Friday, 03 March 2023 - 13:03",
       "Headline": "හෙට සිට වැසි වැඩි වෙයි",
       "News Content": "හෙට සිට යළිත් වැසි තත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඒ අනුව නැගෙනහිර, ඌව, උතුරුමැද සහ උතුර පළාත්වල විටින් විට මිලිමීටර 75ක පමණ තරමක තද වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nඑමෙන්ම බස්නාහිර, සබරගමුව, මධ්‍යම සහ දකුණ පළාත්වල සවස් කාලයේදී හෝ රාත්‍රි කාලයේදී වැසි හෝ ගිගුරුම් සහිත තද වැසි ඇති විය හැකියි.\nමේ අතර සබරගමුව, බස්නාහිර පළාත්වලත්, ගාල්ල සහ මාතර දිස්ත්‍රික්කවලත් ස්ථාන කිහිපයක අද සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/328876/හෙට-සිට-වැසි-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=500"
}