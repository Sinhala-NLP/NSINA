{
       "Source": "hirunews",
       "Timestamp": "Saturday, 20 February 2016 - 8:35",
       "Headline": "ශ්‍රී ලාංකික කාන්තාවන් දෙදෙනෙක් අයිස්ලන්තයේ වහල් සේවයේ",
       "News Content": "ශ්‍රී ලාංකික කාන්තාවන් දෙදෙනෙකු වහල් සේවයේ යොදවාගෙන සිටි පුද්ගලයෙකු අයිස්ලන්තයේ දකුණුදිග වික් නගරයේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ද ශ්‍රී ලාංකිකයෙකු බව සදහන්.\nඔහු එම නගරයේ ශීත ඇඟලූම් නිෂ්පාදන කම්හලක උප කොන්ත්‍රාත්කරුවෙකු ලෙස කටයුතු කළ අයෙකු බවයි එරට පුවත්පතක් හෙළිදරව් කළේ.\nපෙරේදා ඔහු අත්අඩංගුවට ගැනීමත් සමඟ සේවයෙන් ද පහ කර තිබෙනවා.\nමෙම පුද්ගලයා සිය බිරිඳ සමඟ වාසය කළ නිවසේ භූගත මහලක අදාළ ශ්‍රී ලාංකික කාන්තාවන් දෙදෙනා රදවාගෙන සිටි බව විශ්වාස කෙරෙනවා.",
       "URL": "https://www.hirunews.lk/126691/ශ්‍රී-ලාංකික-කාන්තාවන්-දෙදෙනෙක්-අයිස්ලන්තයේ-වහල්-සේවයේ",
       "Category": "Local News",
       "Parent URL": "https://www.hirunews.lk/local-news.php?pageID=5161"
}