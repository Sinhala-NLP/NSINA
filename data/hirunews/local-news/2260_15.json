{
       "Source": "hirunews",
       "Timestamp": "Tuesday, 22 December 2020 - 10:21",
       "Headline": "ගොඩබෑමේ සහ නවතා තැබීමේ ගාස්තුවලින් ජාත්‍යන්තර ගුවන් සමාගම් නිදහස් කෙරේ",
       "News Content": "ලබන 26 වන දා සිට ජනවාරි 19 වන දා දක්වා ජාත්‍යන්තර ගුවන් සමාගම්වලින් අය කරනු ලබන ගොඩබෑමේ සහ නවතා තැබීමේ ගාස්තුවලින් නිදහස් කිරීමට කැබිනට් අනුමැතිය හමුවී තිබෙනවා.\nලබන 26 වන දා විදේශ සංචාරකයින් සඳහා ගුවන් තොටුපළවල් විවෘත කිරීමට සැලසුම් කර ඇති අතර, ඊට අදාළ නියමු ව්‍යාපෘතිය අදාළ කාලසීමාව තුළ දියත් කිරීමටයි රජය සැලසුම් කර ඇත්තේ.\nමෙම කාලය තුළ සංචාරක අමාත්‍යාංශය සහ සිවිල් ගුවන් සේවා අධිකාරිය සකස් කරන විශේෂිත කාලසටහන්වලට අනුව ජාත්‍යන්තර ගුවන් සමාගම් මෙහෙයුම් කටයුතුවල නිරතවීමට නියමිතව තිබෙනවා.\nමේ වන විට ජාත්‍යන්තර ගුවන් ගමන් ක්ෂේත්‍රය මුහුණ දී ඇති අර්බුදය හමුවේ ජාත්‍යන්තර ගුවන් සමාගම් මෙරටට සිදුකරනු ලබන ගුවන් ගමන් මෙහෙයුම් දිරිගැන්වීම සඳහා අදාළ ගාස්තුවලින් නිදහස් කිරීමට තීරණය කළ බවයි කැබිනට් ප්‍රකාශක අමාත්‍ය කෙහෙලිය රඹුක්වැල්ල කියා සිටියේ.",
       "URL": "https://www.hirunews.lk/257631/ගොඩබෑමේ-සහ-නවතා-තැබීමේ-ගාස්තුවලින්-ජාත්‍යන්තර-ගුවන්-සමාගම්-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2260"
}