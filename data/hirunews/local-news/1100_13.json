{
       "Source": "hirunews",
       "Timestamp": "Sunday, 12 June 2022 - 14:24",
       "Headline": "ලිට්රෝ සුරැකීමේ සංවිධානය හිටපු කළමනාකාර අධ්‍යක්ෂවරයෙකු ගැන බලාපොරොත්තුවෙන්",
       "News Content": "ලිට්රෝ සමාගමේ නව සභාපතිවරයා ලෙස යෝජනා වී ඇති හිටපු කළමනාකාර අධ්‍යක්ෂවරයෙකු වන මුදිත පීරිස් පිළිගැනීමට සමාගමේ සියලු නියෝජිතයින් සූදානමින් සිටින බව ලිට්රෝ සුරැකීමේ සංවිධානය ප්‍රකාශ කළා.\nමේ වනවිට (12) කොළඹ පැවැත්වෙන මාධ්‍ය හමුවකට එක්වෙමින් එහි ලේකම් ටෙරන්ස් අප්පුහාමි කියා සිටියේ ලිට්රෝ සමාගම පිළිබඳව දැනුමක් ඇති පුද්ගලයෙකු පත්වීම එම සමාගමේ සියලුදෙනාගේ අපේක්ෂාව බවයි.\nමේ අතර ගෑස් ඉල්ලා සිදුකළ විරෝධතාවක් හේතුවෙන් ගාල්ල - කොළඹ මාර්ගය, මොරටුව - රාවතාවත්ත ප්‍රදේශයෙන් අද (12) දහවල් අවහිර වුණා.\nඅප වාර්තාකරු ප්‍රකාශ කළේ ගෑස් ලබාගැනීමට පෝලිම්වල රැඳී සිටි ප්‍රදේශවාසීන් පිරිසක් මාර්ගය හරස් කර විරෝධතාවයේ නිරතව සිටි අතර, පොලිසිය මැදිහත්ව ඔවුන් මාර්ගයෙන් ඉවත් කිරීමට කටයුතු කළ බවයි.",
       "URL": "https://www.hirunews.lk/306931/ලිට්රෝ-සුරැකීමේ-සංවිධානය-හිටපු-කළමනාකාර-අධ්‍යක්ෂවරයෙකු-ගැන-බලාපොරොත්තුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1100"
}