{
       "Source": "hirunews",
       "Timestamp": "Sunday, 04 September 2022 - 7:34",
       "Headline": "පිටිගල වෙඩි තැබීමක්",
       "News Content": "පිටිගල - තල්ගස්වල ප්‍රදේශයේ ඊයේ (03) රාත්‍රියේ සිදු වූ වෙඩි තැබීමකින් පුද්ගලයෙකු ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ 31 හැවිරිදි පිටිගල - මියාගම ප්‍රදේශයේ පදිංචිකරුවෙක්.\nමොහු සවස් කාලයේ නගරයට ගොස් යළි යතුරුපැදියකින් නිවසට පැමිණෙමින් සිටිය දී නිවස ආසන්නයේ දී වෙඩි ප්‍රහාරයට ලක්ව ඇති බව සඳහන්.\nසැඟව සිටි පුද්ගලයෙකු වෙඩි තැබීම සිදුකර පලාගොස් ඇති බවටයි මූලික පරීක්ෂණවල දී අනාවරණ වී ඇත්තේ.\nවෙඩි වැදුණු පුද්ගලයා බරපතළ තුවාල ලබා ඇල්පිටිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nවැඩිදුර පරීක්ෂණවල දී හෙළි වී ඇත්තේ ජීවිතක්ෂයට පත් වූ පුද්ගලයා පොලියට මුදල් ලබාදෙන අයෙකු බවයි.\nමෙම ඝාතනය මුදල් ආරවුලක් මත සිදුවන්නට ඇති බවටයි මූලික පරීක්ෂණවල දී තොරතුරු ලැබී ඇත්තේ.\nසැකකරු මෙතෙක් හඳුනාගෙන නොමැති අතර, විශේෂ පොලිස් කණ්ඩායමක් පරීක්ෂණ සඳහා යොදවා ඇති බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/314496/පිටිගල-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=893"
}