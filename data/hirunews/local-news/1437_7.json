{
       "Source": "hirunews",
       "Timestamp": "Monday, 10 January 2022 - 8:04",
       "Headline": "ඩෙස්මන්ඩ් ද සිල්වාගේ අභාවය ගැන රනිල් මල්ලවාරච්චි කී දේ",
       "News Content": "ප්‍රවීණ ගායන ශිල්පී ඩෙස්මන්ඩ් ද සිල්වාගේ අභාවය සංගීත ක්‍ෂේත්‍රයට සිදු වූ විශාල පාඩුවක් බව ගායන ශිල්පී රනිල් මල්ලවාරච්චි පවසනවා.\nදශකයක පමණ කාලයක සිට ඕස්ටේ්‍රලියාවේ මෙල්බර්න් හි වෙසෙන ඩෙස්මන්ඩ් ද සිල්වා තමන් සමීපව ඇසුරු කළ බවයි ඔහු කියා සිටියේ.\nහදිසි හෘදයාබාධයකින් ඩෙස්මන්ඩ් ද සිල්වා ඊයේ මිය යන විට 77 වැනි වියේ පසු වුණා.\nබයිලා ලොවේ රජු ලෙස විරුදාවලිය ලත් ඔහු වර්තමානයේ අතිශය ජනප්‍රියත්වයට පත් නිල්වන් මුහුදු තීරයේ ගීතයේ මුල් හිමිකරු ද වනවා.\nඑන්න රට වටේ යන්න මා පියේ, චූඩා මාණිකේ බලාලා යනවා මේ අපි, යමං බණ්ඩො වෙසක් බලන්න, පොල්කටු හැන්දෙ මිට වගේ ආදී අතිශය ජනප්‍රිය ගීත රැසක් මොහු විසින් ගායනා කර තිබෙනවා.\nමේ අතර ඊයේ අභාවප්‍රාප්ත වූ ප්‍රවීණ රංගන ශිල්පී ගාමිණී අම්බලන්ගොඩගේ දේහය පිළිබද අවසන් කටයුතු අනිද්දා මාතලේ - පොදු සුසාන භූමියේ දී සිදු කිරීමට නියමිත යි.",
       "URL": "https://www.hirunews.lk/293513/ඩෙස්මන්ඩ්-ද-සිල්වාගේ-අභාවය-ගැන-රනිල්-මල්ලවාරච්චි-කී-දේ",
       "Category": "Local News",
       "Parent URL": "https://www.hirunews.lk/local-news.php?pageID=1437"
}