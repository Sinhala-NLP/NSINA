{
       "Source": "hirunews",
       "Timestamp": "Saturday, 16 January 2021 - 19:37",
       "Headline": "නැගෙනහිර පර්යන්තය ගැන සාකච්ඡාවක් විසඳුමකින් තොරව අවසන් (වීඩියෝ)",
       "News Content": "කොළඹ වරායේ නැගෙනහිර පර්යන්තය සම්බන්ධයෙන් ගත යුතු ක්‍රියාමාර්ග පිළිබඳව තීරණය කිරීමට ජනාධිපතිවරයා පත් කළ අනුකමිටුව සමඟ අද පෙරවරුවේ වරාය වෘත්තීය සමිති එකමුතුව පැවැත්වූ සාකච්ඡාව තීරණයකින් තොරව අවසන් වී තිබෙනවා.\nමේ අතර, නැගෙනහිර පර්යන්තය ඉන්දීය සමාගමට විකිණීමට එරෙහිව ජාතික වෘත්තීය සමිති මධ්‍යස්ථානය අද ඔන් ලයින් පෙත්සමක් අත්සන් කළා.\nකොළඹ වරායේ නැගෙනහිර පර්යන්තය සම්බන්ධයෙන් ගත යුතු ක්‍රියාමාර්ග පිළිබඳව තීරණය කිරීමට ජනාධිපතිවරයා පත් කළ අනුකමිටුව සාමාජිකයින් 7 දෙනෙකුගෙන් යුක්ත වනවා.\nඑම කමිටුව සහ වරාය වෘත්තීය සමිති අතර සාකච්ඡාවක් පැවැත්වුණේ වරාය හා නාවික කටයුතු අමාත්‍යාංශයේදීයි.\nමේ අතර, ජාතික වෘත්තීය සමිති මධ්‍යස්ථානය නියෝජනය කරන වෘත්තීය සමිති එකමුතුව මීට අදාළව ඔන්ලයින් පෙත්සමක් ද අත්සන් කිරීම අද සිදුකළේ දෙහිවලදීයි.",
       "URL": "https://www.hirunews.lk/259880/නැගෙනහිර-පර්යන්තය-ගැන-සාකච්ඡාවක්-විසඳුමකින්-තොරව-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2208"
}