{
       "Source": "hirunews",
       "Timestamp": "Wednesday, 20 January 2016 - 15:42",
       "Headline": "පුද්ගල ඝාතනවලට හේතුව මෙන්න",
       "News Content": "දිවයින පුරා සිදුව ඇති පුද්ගල ඝාතනයන්ට මුල්වු ප්‍රධානතම හේතුන් වී ඇත්තේ ක්ෂණණික කෝපය බව පොලිසිය පවසනවා.\nවාර්තාවී ඇති ඝාතනයන්ට මුල්වු හේතුන් අධ්‍යයනය කිරීමේදී ඒවා සිදුව ඇත්තේ විවිධ ආරවුල් හේතුවෙන් ඇතිවු ක්ෂණික කෝපයෙන් වන අතර ඝාතන රැල්ලක් අනාවරණ නොවන බවයි පොලිසිය නිවේදනය කලේ.\n2014 වසරේ සහ 2015 වසරවල දෙසැම්බර් මාසවලදී සිදුවු මනුෂ්‍ය ඝාතන / සොරකම් සහ කොල්කෑම් පිළිබඳ විශ්ලේෂණාත්මක වාර්තාවක් යොමුකරමින් පොලිසිය මෙම කරුණු අනාවරණ කලා.\nඅදාළ කාලසීමාවේදී වැඩිම කොල්ලකෑම් සංඛ්‍යාවක් වාර්තාවී ඇත්තේ තංගල්ල කොට්ඨාශයෙන් වන අතර එම ප්‍රමාණය 8 ක්.\nදෙසැම්බර් මාසයේ වාර්තාවී ඇති සමස්ත සොරකම් සංඛ්‍යාව 160 ක් වන අතර ඉන් 107 ක් වාහන සොරකම් වනවා.\nවාහන සොරකම් වාර්තා වැඩිවීමේ ප්‍රවණතාවක් දැක්වෙන කොට්ඨාශයන් පහත දැක්වෙනවා.",
       "URL": "https://www.hirunews.lk/124375/පුද්ගල-ඝාතනවලට-හේතුව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5202"
}