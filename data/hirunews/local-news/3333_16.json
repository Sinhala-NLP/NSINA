{
       "Source": "hirunews",
       "Timestamp": "Sunday, 26 May 2019 - 17:28",
       "Headline": "ඔස්ට්‍රේලියාවට යාමට තැත් කළ පිරිසෙන් 29ක් රිමාන්ඩ්",
       "News Content": "නීතිවිරෝධීව මුහුදු මාර්ග ඔස්සේ ඔස්ට්‍රේලියාවට සංක්‍රමණය වීමට උත්සාහ ගැනීමේ අත්අඩංගුවට ගත් 41 දෙනා අතර සිටින බාල වයස්කාර ළමයින් 8 දෙනා මුදා හැරීමට ගාල්ල ප්‍රධාන මහේස්ත්‍රාත් හර්ෂණ කැකුණවෙල නියෝග කළා.\nඒ, මොවුන් අද පස්වරුවේ මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nඊට අමතරව මෙම පිරිස අතර සිටි කාන්තාවන් 4 දෙනා එක් අයෙකුට රුපියල් ලක්ෂය බැගින් වූ ශරීර ඇපයක් මත මුදා හැර තිබෙනවා.\nපිරිමි 29 දෙනා ලබන මස 6 වන දා දක්වා රක්ෂිත බන්ධනාගාරගත කිරීමටයි ප්‍රධාන මහේස්ත්‍රාත්වරයා නියෝග කළේ.\nමෙම පිරිස බහුදින යාත්‍රාවකින් ඕස්ටේ්‍රලියාව බලා යාමට උත්සාහ කිරීමේදී නාවික හමුදාව අත්අඩංගුවට ගනු ලැබුවේ දකුණු මුහුදු ප්‍රදේශයේ සිදුකළ විශේෂ සෝදිසි මෙහෙයුමකදීයි.",
       "URL": "https://www.hirunews.lk/217127/ඔස්ට්‍රේලියාවට-යාමට-තැත්-කළ-පිරිසෙන්-29ක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3333"
}