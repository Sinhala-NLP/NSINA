{
       "Source": "hirunews",
       "Timestamp": "Sunday, 11 July 2021 - 6:43",
       "Headline": "ජපන් සිහින පෙන්වා මුදල් ගැරූ කාන්තාවක් කොරතොට දී අල්ලයි",
       "News Content": "පුද්ගලයින් විදෙස්ගත කරන බව පවසනමින් මුදල් වංචා කළ කාන්තාවක් නවගමුව පොලිසිය විසින් කොරතොට ප්‍රදේශයේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 49 හැවිරිදි වියේ පසුවන දෙහිඕවිට ප්‍රදේශයේ ස්ථිර පදිංචිකාරිනියක් බවයි පොලිසිය සඳහන් කළේ.\nඅදාල කාන්තාව දිවයින්නේ විවිධ ප්‍රදේශ වලට ගොස් ජපන් රටට පුද්ගලයින් යවන බව පවසමින් ඔවුන්ගෙන් විශාල වශයෙන් මුදල් වංචා කර ඇති බවයි අනාවරණය වී ඇත්තේ.\nනවගමුව පොලිසියට ලද පැමිණිල්ලකට අනුව සැකකාර කාන්තාව අත්අඩංගුවට ගෙන ඇති බවයි වාර්තා වුණේ.\nපසුව සිදුකරන ලද විමර්ශන වලදී අනාවරණය වී ඇත්තේ අදාල කාන්තාවට දිවයිනේ විවිධ ප්‍රදේශයන්හි අධිකරණවල නඩු 32ක් සහ වරෙන්තු 17ක් ඇති බවටයි.\nසැකකාර කාන්තාව අද (11) දිනයේ කඩුවෙල මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/276646/ජපන්-සිහින-පෙන්වා-මුදල්-ගැරූ-කාන්තාවක්-කොරතොට-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1828"
}