{
       "Source": "hirunews",
       "Timestamp": "Sunday, 23 May 2021 - 17:41",
       "Headline": "දඹුල්ල නගරාධිපතිගේ ඡායාරූප විගඩම (ඡායාරූප)",
       "News Content": "දඹුල්ල නගරාධිපති ජාලිය ඕපාත ඊයේ (22) සිය  නගර සභා බල ප්‍රදේශයේ කොරොනා ආසාදිතයකුගේ නිවසට ගොස් ඇති බව වාර්තා වනවා.\nනගරාධිපතිවරයා මෙලෙස ගොස් ඇත්තේ පසුගිය දිනක දඹුල්ල,තිත්තවැල්ගොල්ල  ප්‍රදේශයේන් හමු වු කෙරොනා රොගියෙකුගේ දුක සැප සෙවීමට බවයි වාර්තා වන්නේ.\nකොවිඩ් රෝගින්ගේ අනන්‍යතාවය හෙළි නොකිරීමේ සෞඛ්‍යය මාර්ගෝපදේශ ද නොසලකා ඔහු මෙම ගමනේ ඡායාරූප කිහිපයක් අන්තර්ජාලයට ද මුදා හැර තිබෙනවා.\nනගරාධිපතිවරයාගේ මෙම පුදුම උපදවන ගමන පිටත්ව ඇත්තේ නගර සභා සෞඛ්‍ය අංශ ලවා ආරක්ෂිත ඇදුම් කට්ටලයක් ගෙන්වාගෙන එය ඇඳගෙන වීමත් විශේෂත්වයක්.\nනගරාධිපතිවරයා මෙලෙසින් සියලු ආරක්ෂා සහිතව සිටියදී ඔහු සමග පැමිණි නගර සභා සේවකයන් පැලඳ සිටියේ සාමාන්‍ය මුහුනු ආවරණ පමනයි.\nසපත්තුවේ සිට විෂබීජ හරණය කරමින් එයද ඡායාරූපයට ගනිමින් සේවක සෞඛ්‍යය අනතුරේ හෙලමින් නගරාධිපතිවරයා සිදුකල මෙම ක්‍රියාව නගර සභා සේවකයන්ගේ දැඩි නොසතුටට හේතු වී තිබෙනවා.\nමීට පෙර කොවිඩ් අවධානම ඉහලින්ම තිබියදී පාපැදි තරගයක් පැවැත්වීම හේතුවෙන් මෙම නගරාධිපතිවරයා අධිකරණයෙන් දැඩි අවවාද ලැබුවෙක්.\nකෙසේ වෙතත් නගරාධිපතිවරයාගේ මෙම ආන්දෝලනාත්මක ගමනටම හේතුවක් මෙතෙක් අනාවරණය වී නැහැ.\nකෙසේ වෙතත් නගරාධිපතිවරයා මෙම ගමන යනුයේ කොවිඩ් ආසාදිතයින් වැඩි වීම හේතුවෙන් අප්‍රේල් මාසයේ 30 සිට මැයි 20 දක්වා  දඹුල්ල පොලිස් බල ප්‍රදේශය හුදෙකලා කොට  සංචරණ සීමා පවා පනවා තිබූ පසුබිමක වීම විශේෂත්වයක්.\nදඹුල්ල නගර සභා බල ප්‍රදේශයෙන් වසම් 13න් පමණක් රොගින් 454ක් මේවන විට සොයා ගෙන ඇති අතර අප්‍රේල් 22න් පසු දඹුල්ල නගර සභා බල ප්‍රදේශයේන් වාර්තා වූ  රෝගින් සංඛ්‍යාව 308ක්.",
       "URL": "https://www.hirunews.lk/272227/දඹුල්ල-නගරාධිපතිගේ-ඡායාරූප-විගඩම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1934"
}