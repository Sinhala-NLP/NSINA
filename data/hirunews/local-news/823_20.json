{
       "Source": "hirunews",
       "Timestamp": "Wednesday, 05 October 2022 - 14:17",
       "Headline": "කෘමිනාශක ඇතුළු ද්‍රව්‍ය මිල පහළ දමන්නේ නම් වී මිල ප්‍රමාණවත් (වීඩියෝ)",
       "News Content": "කුඹුරු වගාව සඳහා යොදන කෘමිනාශක ඇතුළු ද්‍රව්‍යවල මිල පහළ දමන්නේ නම් පවතින වී මිල ද ප්‍රමාණවත් බව පොළොන්නරුව ප්‍රදේශයේ ගොවීන් පෙන්වා දෙනවා.\nමේ අතර කෘෂිකර්ම අමාත්‍ය මහින්ද අමරවීර මහතා පවසන්නේ පසුගිය කන්න දෙකට සාපේක්ෂව මෙවර යල කන්නයේ අස්වැන්න වැඩි වී ඇති අතර හම්බන්තොට ප්‍රදේශයේ වී මිලද රුපියල් 125 ඉක්මවා ගොස් ඇති බවයි.\nරජරට ප්‍රදේශයේ යල කන්නයේ වගා කළ කුඹුරු රැසක මේ වන විට අස්වනු නෙළීම ආරම්භ කර තිබෙනවා.\nකෙසේ වෙතත් ඇතැම්ගොවීන් තවදුරටත් මැසිවිලි නගන්නේ සිය අස්වැන්න'සඳහා ප්‍රමාණවත් මිලක් නොලැබෙන බවටයි.\nනමුත් කෘමිනාශක ඇතුළු වගාවට යොදාගන්නා ද්‍රව්‍යවල මිල පහළ දමන්නේනම් පවතින වී මිලද ප්‍රමාණවත් බව ගොවීන් පෙන්වාදෙනවා.\nකෙසේ වෙතත් මධ්‍ය පරිමාණ වී මෝල් හිමියන් පවසන්නේ වී කිලෝවක් රුපියල් 100 ඉක්මවා ගොවීන්ගෙන් මිලදී ගන්නා බවයි.\nමේ අතර රජය ගත් ඇතැම් තීන්දු හේතුවෙන් ගොවියා පීඩාවට පත්ව ඇති බවට සමස්ත ලංකා ගොවිජන සම්මේලනය චෝදනා කරනවා.\nමේ අතර පූජ්‍ය දියඋඩකැන්දවිල චන්ද්‍රවිමල හිමියන් පෙන්වා දෙන්නේ කාබනික පොහොර භාවිතය විධිමත් කිරීම සඳහා නිලධාරීන්ගේ මැදිහත්වීම අත්‍යවශ්‍ය බවයි.",
       "URL": "https://www.hirunews.lk/317090/කෘමිනාශක-ඇතුළු-ද්‍රව්‍ය-මිල-පහළ-දමන්නේ-නම්-වී-මිල-ප්‍රමාණවත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=823"
}