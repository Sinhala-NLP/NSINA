{
       "Source": "hirunews",
       "Timestamp": "Monday, 24 May 2021 - 8:04",
       "Headline": "බතික් පහන් කූඩු ප්‍රදර්ශනයක්",
       "News Content": "මෙවර වෙසක් උත්සවය නිමිත්තෙන් බතික් පහන් කූඩු ප්‍රදර්ශනයක් මැයි 26 වනදා සිට සතියක් පුරා පැවැත්වෙන අතර, එය මාධ්‍ය හරහා ජනතාවට දැක බලා ගැනීමට අවස්ථාව සලසා ඇති බව රාජ්‍ය අමාත්‍ය දයාසිරි ජයසේකර පවසනවා.\nමෙම බතික් පහන්කූඩු ප්‍රදර්ශනය කොළඹ මහනගර සභාව සමග ඒකාබද්ධව මහනගර සභා භූමියේදී පැවැත්වෙන බවයි බතික්, අත්යන්ත්‍ර රෙදි හා දේශීය අගලුම් නිෂ්පාදන රාජ්‍ය අමාත්‍යාංශය සඳහන් කළේ.\nරටේ පවතින කොරෝනා තත්ත්වය හමුවේ බතික් වෙසක් පහන් කූඩූ ජන සහභාගිත්වයකින් තොරව විද්‍යුත් හා මුද්‍රිත මෙන්ම සමාජ මාධ්‍ය ඔස්සේ ප්‍රදර්ශනය කෙරෙනු ඇති.\nඉදිරි පොසොන් පොහොය දිනයේදී බතික් පහන් කූඩූ ප්‍රදර්ශනය කිරීමට ජනතාව උනන්දු කිරීම, දේශීය නිෂ්පාදනවලට නැඹුරු කිරීම මෙන්ම දේශීය කර්මාන්තකරුවන්ට නව වෙළඳපොලක් හඳුන්වාදීම මෙහි අපේක්ෂාව වනවා.",
       "URL": "https://www.hirunews.lk/272265/බතික්-පහන්-කූඩු-ප්‍රදර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1933"
}