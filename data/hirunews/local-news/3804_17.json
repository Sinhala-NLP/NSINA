{
       "Source": "hirunews",
       "Timestamp": "Friday, 10 August 2018 - 19:04",
       "Headline": "දුෂණය පිටුදකින දේශපාලන චරිත ජනතාවගේ අපේක්ෂාව බව ජනපති කියයි",
       "News Content": "දුෂණය පිටුදකින ප්‍රජාතන්ත්‍රවාදය අගයන විශිෂ්ඨ දේශපාලන චරිත වර්තමානයේ රටේ ජනතාවගේ අපේක්ෂාව බව ජනාධිපති මෛත්‍රීපාල සිරිසේන පවසනවා.\nශ්‍රී ලංකා නිදහස් පක්ෂ ක්‍රියාකාරිකයෙකු වූ අභාවප්‍රාප්ත එම්.කේ.ඒ.ඩී.එස් ගුණවර්ධනගේ පිළිරුව නිරාවරණය කිරීමේ අවස්ථාවට කන්තලේ නගර ශාලා භූමියේදී එක්වෙමින් ජනාධිපතිවරයා මේ බව කියාසිටියා.\nඑහිදී ඔහු සඳහන් කළේ එම්.කේ.ඒ.ඩී.එස් ගුණවර්ධන චරිතය අවංක සහ විශිෂ්ඨ දේශපාලන චරිතයක් බවයි.\nඔහු දුෂණයට විරුද්ධව සටන් කළා මෙන්ම ප්‍රජාතන්ත්‍රවාදය සහ නිදහස තහවුරු කිරීමට කැපවූ නායකයෙක් බවයි මෛත්‍රීපාල සිරිසේන මහතා පෙන්වා දුන්නේ.\nමේ අතර ත්‍රිකුණාමල දිස්ත්‍රික්කයේ වැව් ප්‍රතිසංස්කරණය පිළිබඳව ද ජනාධිපතිවරයා මෙහිදී අවධානය යොමු කළා.\nවයඹ මහ ඇලේ ඉදි කිරීම් කටයුතු ලබන 24 වනදා ආරම්භ කෙරෙන බවයි ජනාධිපතිවරයා කියාසිටියේ.\nඑමෙන්ම මේ වන විට සාර්ථකව නිම වෙමින් පවතින මොරගහකන්ද  කලු ගග ජලාශ ව්‍යාපෘති හරහා ද ත්‍රිකුණාමල නගරයේ ජනතාවගේ පානීය ජල ගැටලුව ඇතුලු කෘෂිකාර්මික ගැටලු රැසකට විසඳුම් හිමිවනු ඇති බව ද සඳහන් කළා.",
       "URL": "https://www.hirunews.lk/197244/දුෂණය-පිටුදකින-දේශපාලන-චරිත-ජනතාවගේ-අපේක්ෂාව-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3804"
}