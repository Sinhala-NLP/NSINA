{
       "Source": "hirunews",
       "Timestamp": "Friday, 12 May 2023 - 20:46",
       "Headline": "ලබන වසරේ අධ්‍යාපනයට සහ සෞඛ්‍යට වැඩි මුදලක් වෙන් කරන බව ජනාධිපති පවසයි",
       "News Content": "අධ්‍යාපනය සහ සෞඛ්‍ය සඳහා ලබන වසරේ සිට වැඩි මුදලක් වෙන් කිරීමට බලාපොරොත්තුවන බව ජනාධිපති රනිල් වික්‍රමසිංහ මහතා\nපවසනවා.\nජනාධිපතිවරයා මෙම අදහස් පළ කළේ අද පෙරවරුවේ (12), ශ්‍රී ලංකා ස්කිල්ස් එක්ස්පෝල් 2023 ප්‍රදර්ශනයේ සමාරම්භක උළෙලට එක්වෙමින්.\nමෙරට ප්‍රථම නිපුණතා සහ රැකියා ප්‍රදර්ශනය වන ශ්‍රී ලංකා ස්කිල්ස් එක්ස්පෝ 2023 ප්‍රදර්ශනය කොළඹ සිරිමාවෝ බණ්ඩාරනායක සම්මන්ත්‍රණ ශාලාවේදී අද ආරම්භ වුණා.\nප්‍රදර්ශනය විවෘත කළ ජනාධිපති රනිල් වික්‍රමසිංහ මහතා එහි ප්‍රදර්ශනකුටි නැරඹීමටද එක් වූ අතර එය නැරඹීමට පැමිණ සිටි ජනතාව සමගද අදහස්\nහුවමාරු කර ගත් බවයි වාර්තා වන්නේ.",
       "URL": "https://www.hirunews.lk/335013/ලබන-වසරේ-අධ්‍යාපනයට-සහ-සෞඛ්‍යට-වැඩි-මුදලක්-වෙන්-කරන-බව-ජනාධිපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=348"
}