{
       "Source": "hirunews",
       "Timestamp": "Saturday, 26 December 2015 - 16:48",
       "Headline": "දොස්තර ලෙඩවෙයි - රෝහල වසා  රෝගීන් ගෙදර යවයි  - (ඡායාරූප)",
       "News Content": "වෛද්‍යවරුන් රෝගීවීම හමුවේ මාතලේ ලග්ගල පල්ලේගම ප්‍රාදේශීය රෝහල දින 3 ක් වසා දමා ඇතැයි තොරතුරු වාර්තා වනවා.\nහිරු වාර්තාකරු පැවසුවේ  වෛද්‍යවරුන් දෙදෙනාම  අසනිප වී ඇති බැවින් පෙරේදා සිට අද දක්වා  රෝහල වසා තැබෙන බවට දැන්වීමක්ද රෝහල් භූමියේ ප්‍රදර්ශණය කර ඇති බවයි.\nනේවාසික රෝගීන් 30 දෙනෙකුද  යළිත් පිටත් කරයවා තිබෙනවා.\nරෝහල වසා දැමීම හමුවේ  බාහිර රෝගී අංශය / හදිසි ප්‍රතිකාර ඇතුලු සියලු අංශ  වල කටයුතුද මේවන විට නතර වී තිබෙනවා.\nමේ සම්බන්ධයෙන් සොයා බැලීමට හිරු වාර්තාකරු රෝහල පරිශ්‍රයට ඇතුලුවීමේදී  රෝහල් සේවකයකුද ඔහුට බාධා කර ඇතැයි සදහන්.\nකෙසේ වෙතත් මෙම දින කිහිපයේදී රෝගීන් දැඩි අපහසුතාවකට පත්ව ඇති අයුරු දක්නට ලැබුණූ   බව හිරු වාර්තාකරු සදහන් කලා.\nමේ සම්බන්ධයෙන් කල විමසීමකදී මධ්‍යම පළාත් අමාත්‍ය බන්දුල යාලේගම මහතා ප්‍රකාශ කර ඇත්තේ මේ පිළිබදව තමන් කිසිවක් නොදන්නා බවයි.\nඡායාරූප - දඹුල්ල කාංචන කුමාර",
       "URL": "https://www.hirunews.lk/122840/දොස්තර-ලෙඩවෙයි-රෝහල-වසා-රෝගීන්-ගෙදර-යවයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5233"
}