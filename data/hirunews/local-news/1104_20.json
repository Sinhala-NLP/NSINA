{
       "Source": "hirunews",
       "Timestamp": "Friday, 10 June 2022 - 17:39",
       "Headline": "ලංකා ප්‍රිමියර් ලීග් තුන්වන අධියර ජුලි 31 ඇරඹෙයි",
       "News Content": "ලංකා ප්‍රිමියර් ලීග් තරගාවලියේ තුන්වන අධියර ලබන ජුලි 31 වනදා ආරම්භ කිරීමට සැලසුම් කර තිබෙනවා.\nඑදින ආරම්භ කෙරෙන තරගාවලිය අගෝස්තු 21 වනදා දක්වා පැවැත්වෙන බවයි ශ්‍රී ලංකා ක්‍රිකට් ආයතනය නිවේදනය කළේ.\nඔවුන් සඳහන් කළේ මෙම තරඟාවලිය කොළඹ R ප්‍රේමදාස ක්‍රීඩාංගණයේදී සහ හම්බන්තොට සූරියවැව ක්‍රීඩාංගණයේදී පැවැත්වෙන බවයි.\nකණ්ඩායම් 5කින් සමන්විත තරඟාවලියේ මූලික තරඟ කොළඹ R ප්‍රේමදාස ක්‍රීඩාංගණයේදී පැවැත්වෙන අතර අනෙක් තරඟ හම්බන්තොට දී පැවැත්වෙනු ඇති.\nසමස්ත තරගාවලියේ තරග 24ක් පැවැත්වෙන අතර ජාත්‍යන්තර ක්‍රීඩකයින් ලියාපදිංචි කිරීම ළඟදීම ආරම්භ වීමට නියමිතයි.",
       "URL": "https://www.hirunews.lk/306767/ලංකා-ප්‍රිමියර්-ලීග්-තුන්වන-අධියර-ජුලි-31-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1104"
}