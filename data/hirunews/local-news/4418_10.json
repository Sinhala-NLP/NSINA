{
       "Source": "hirunews",
       "Timestamp": "Monday, 17 July 2017 - 8:06",
       "Headline": "වැඩ තහනමකට පොලිස් කොමිසම 20 වනදා රැස්වේ",
       "News Content": "අත්අඩංගුවට ගත් ජ්‍යෙෂ්ඨ නියෝජ්‍ය පොලිස්පති ලලිත් ජයසිංහගේ වැඩ තහනම් කිරීම පිළිබඳ අවසන් තීරණය එළඹෙන බ්‍රහස්පතින්දා දිනයේදී ප්‍රකාශයට පත් කිරීමට නියමිත බව ජාතික පොලිස් කොමිසම පවසනවා.\nපොලිස් කොමිසමේ ලේකම් ආරියදාස කුරේ කියා සිටියේ ජ්‍යෙෂ්ඨ නියෝජ්‍ය පොලිස්පතිවරයා සම්බන්ධයෙන් අධිකරණ වාර්තාව ලැබීමෙන් පසු මෙම තීන්දුව ගනු ලබන බවයි.\nජ්‍යෙෂ්ඨ නියෝජ්‍ය පොලිස්පතිවරයා අත්අඩංගුවට ගනු ලැබුවේ මහත් ආන්දෝලනයකට තුඩු දුන් යාපනය - පුංකුඩුතිව් ප්‍රදේශයේ විද්‍යා දැරිය අපයෝජනය කර ඝාතනය කිරීමේ සිද්ධියේ ප්‍රධාන සැකකරු වන ස්විස් කුමාර් ට රැකවරණය දී පලායාමට ආධාර අනුබල දීමේ චෝදනාව මතයි.\nපසුව ඔහු ඊයේ කයිට්ස් වැඩබලන මහේස්ත්‍රාත්වරයා හමුවට ඉදිරිපත් කිරීමෙන් අනතුරුව මේ මස 25 වනදා දක්වා රක්ෂිත බන්ධනාගාර  කෙරුණා.\nඑමෙන්ම  ජ්‍යෙෂ්ඨ නියෝජ්‍ය පොලිස්පතිවරයාව රැගෙන ගිය වෑන් රථය කයිට්ස් ප්‍රදේශයේදී අනතුරකට ද ලක්වූ  අතර ඉන් කිසිවෙකුටත් තුවාල සිදුවූයේ නැහැ.",
       "URL": "https://www.hirunews.lk/166043/වැඩ-තහනමකට-පොලිස්-කොමිසම-20-වනදා-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4418"
}