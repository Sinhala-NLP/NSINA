{
       "Source": "hirunews",
       "Timestamp": "Monday, 16 April 2018 - 15:03",
       "Headline": "බස් රථයක් හා ත්‍රි රෝද රථයක් එකිනෙක ගැටී ගිනි ගනී (ඡායාරූප)",
       "News Content": "අම්බලන්තොට සිසිලගම ප්‍රදේශයේදී පෞද්ගලික බස් රථයක් හා ත්‍රි රෝද රථයක එකිනෙක ගැටීමෙන් අද (16) අනතුරක් සිදුව තිබෙනවා.\nඅනතුරින් බස් රථය සහ ත්‍රි රෝද ගිනිගෙන ඇති බවයි වාර්තා වන්නේ.\nඅනතුරට ලක්වූ ත්‍රි රෝද ර‍ථයේ ගමන් ගත් මාස 09 ක් වයසැති බිලිදියක් ඇතුළු සිව්දෙනෙක් පිලිස්සුම් තුවාල ලබා හම්බන්තොට මහ රෝහලට ඇතුලත් කල බවයි පොලිසිය පැවසුවේ.\nඔවුන් සියලුදෙනා හසලක 7 ඇළ ප්‍රදේශයේ පදිංචිකරුවන් පිරිසක්.\nබස් රථය කොළඹ සිට කතරගම බලා ධාවනය වී ඇති අතර හම්බන්තොට දෙස සිට පැමිණි  ත්‍රි රෝද රථය එක්වරම ප්‍රධාන මාර්ගයට පැමිණිම හේතුවෙන් මේ අනතුර සිදුවී ඇති බවයි මූලික පරීක්ෂණ වලින් හෙලි වී ඇත්තේ.\nඅනතුර සම්බන්ධයෙන් අම්බලන්තොට පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/188516/බස්-රථයක්-හා-ත්‍රි-රෝද-එකිනෙක-ගැටී-ගිනි-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3988"
}