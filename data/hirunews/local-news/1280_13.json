{
       "Source": "hirunews",
       "Timestamp": "Monday, 21 March 2022 - 15:00",
       "Headline": "චීනයේ තාක්ෂණික අංශයේ විරැකියා රැල්ලක අවදානමක්",
       "News Content": "දැවැන්ත තාක්ෂණ සමාගම් පාලනය කිරීමේ ප්‍රතිඵලයක් ලෙස චීනයේ විරැකියා රැල්ලක් ඇතිවීමේ අවදානමක් මතුව තිබෙනවා.\nලොව දෙවන විශාලතම ආර්ථිකයට හිමිකම් කියන චීනයේ ගතවූ දශකයක කාලය තුළ ශක්තිමත්ම රැකියා නිර්මාණය කිරීමේ අංශය වී තිබුණේ තාක්ෂණික අංශයයි.\nකෙසේ වෙතත් මේ වනවිට තාක්ෂණික අංශයේ රැකියා අහිමිවීම් සහ සේවක කප්පාදු පිළිබඳ පුවත් චීනයේ ප්‍රාදේශීය මට්ටමින් වැඩි වශයෙන් වාර්තාවනවා.\nඑය තාක්ෂණ සංවර්ධනය හරහා ආර්ථික සමෘද්ධිය ඇති කිරීමේ චීන රජයේ ඉලක්කයට බාධා මතුකරන තත්වයක් බව විදෙස් විචාරකයින් පෙන්වා දෙනවා.\nමෙම කාලසීමාව තුළ පමණක් චීනයේ රැකියා අපේක්ෂාවෙන් පසුවන නව උපාධිධාරීන් සංඛ්‍යාව මිලියන 10ක්.",
       "URL": "https://www.hirunews.lk/300009/චීනයේ-තාක්ෂණික-අංශයේ-විරැකියා-රැල්ලක-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1280"
}