{
       "Source": "hirunews",
       "Timestamp": "Monday, 26 June 2017 - 8:44",
       "Headline": "තැපැල් සේවකයින් අද මැදියම් රැයේ සිට යළි වර්ජනයේ",
       "News Content": "ඓතිහාසික වටිනාකමක් සහිත තැපැල් කාර්යාල හෝටල් ව්‍යාපෘතියකට ලබාදීම සහ පරිපාලන ගැටලුවලට විසදුම් ලබා නොදීමට විරෝධය පල කරමින් ඒකාබද්ධ තැපැල් වෘත්තීය සමිති පෙරමුණ අද මධ්‍යම රාත්‍රියේ සිට අඛණ්ඩ වැඩ වර්ජනයක් ආරම්භ කිරීමට නියමිතයි.\nතැපැල් සේවකයන් මීට පෙර පසුගිය 12 වනදා මධ්‍යම රාත්‍රියේ සිට පැය 48 ක සංකේත වර්ජනයකද නිරතවුණේ මෙම ගැටළු මුල් කරගනිමින්.\nකෙසේ වෙතත් ඒකාබද්ධ තැපැල් වෘත්තිය සමිති පෙරමුණේ කැදවුම්කරු චින්තක බණ්ඩාර හිරු ප්‍රවෘත්ති අංශයට කියා සිටියේ රජයේ පාර්ශවයෙන් මේ දක්වා තම ගැටළුවලට විසඳුමක් ලබා දී නොමැති බවයි.\nතැපැල්, තැපැල් සේවා හා මුස්ලිම් ආගමික කටයුතු අමාත්‍ය එම්.එච්.ඒ. හලීම් හිරු ප්‍රවෘත්ති අංශයට කියා සිටියේ මෙම ගැටළු විසඳීම සඳහා තමන්ට සති දෙකක කාලයක් ලබාදෙන ලෙස ඒකාබද්ධ තැපැල් වෘත්තීය සමිති පෙරමුණෙන් ඉල්ලීමක් කරන බවයි.",
       "URL": "https://www.hirunews.lk/164412/තැපැල්-සේවකයින්-අද-මැදියම්-රැයේ-සිට-යළි-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4452"
}