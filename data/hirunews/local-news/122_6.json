{
       "Source": "hirunews",
       "Timestamp": "Saturday, 05 August 2023 - 23:23",
       "Headline": "කල් ඉකුත් වූ ආහාර ගබඩාව වැටලු පාරිභෝගික නිලධාරීන් (වීඩියෝ)",
       "News Content": "රුපියල් එක්කෝටි හැත්තෑ පන්ලක්ෂයක් පමණ වටිනාකමින් යුතු, භාවිතයට නුසුදුසු ආහාර ද්‍රව්‍ය තොගයක් සිය භාරයට ගැනීමට කොළඹ දිස්ත්‍රික් පාරිභෝගික අධිකාරියේ නිලධාරීන් ඊයේ සමත් වුණා.\nඒ, වත්තල ඇළකන්ද ප්‍රදේශයේ ගබඩාවක ප්‍රතිඇසුරුම් කර තිබියදීයි.\nවත්තල, ඇළකන්ද ප්‍රදේශයේ පිහිටි මෙම ගබඩාව වැටලූ පාරිභෝගික අධිකාරියේ කොළඹ දිස්ත්‍රික් කාර්යාලයේ නිලධාරීන්, එහි තිබූ කල් ඉකුත් වූ සහල්, තිරිඟු පිටි,පරිප්පු, සීනි සහ කොත්තමල්ලි තොගයක් සිය භාරයට ගත්තා.\nකල් ඉකුත් වූ දිනය 2022 වසර ලෙස සඳහන් සහල් තොගයක් ප්‍රතිඇසුරුම් කරමින් තිබියදී මෙම වැටලීම කිරීමට පාරිභෝගික අධිකාරියේ නිලධාරීන් සමත්වීම විශේෂත්වයක්.\nඑමෙන්ම, තිරිඟු පිටිද කල් ඉකුත් වී තිබූ අතර, ඒවායෙහි ගුල්ලන්ද සිටිනු මෙලෙස දක්නට ලැබුණා.\nමෙම ආහාර ද්‍රව්‍ය ගෙන්වූ පුද්ගලයා රුපියල් ලක්ෂයක බැඳුම්කර ඇප මත නිදහස් කළ අතර, ගබඩාවට මුද්‍ර තැබුණේ මෙලෙසින්.",
       "URL": "https://www.hirunews.lk/343761/කල්-ඉකුත්-වූ-ආහාර-ගබඩාව-වැටලු-පාරිභෝගික-නිලධාරීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=122"
}