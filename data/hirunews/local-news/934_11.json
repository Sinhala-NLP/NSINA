{
       "Source": "hirunews",
       "Timestamp": "Wednesday, 17 August 2022 - 13:19",
       "Headline": "හෝමාගම සැරිසරන මුව රංචුවට ජලභීතිකාව දැ යි සැකයක්",
       "News Content": "හෝමාගම සහ පනාගොඩ ප්‍රදේශ ආශ්‍රිත ව සැරිසරන මුව රංචුවෙන් කොටසකට ජල භීතිකා රෝගය වැළඳී ඇති බවට සැක මතු වී තිබෙනවා.\nඒ මියගොස් සිටි මුවන් දෙදෙනෙකුගේ ජෛව සාම්පල බොරැල්ල වෛද්‍ය පර්යේෂණ ආයතනයේ දී කළ පරීක්ෂාවෙන් එම සතුන්ට ජල භීතිකාව වැළඳී ඇති බවට තහවුරු වීමත් සමඟ යි.\nමේ අනුව, සෞඛ්‍ය අමාත්‍යාංශයේ විශේෂ කණ්ඩායමක් අද (17) එම ප්‍රදේශයට පිටත්ව යාමට නියමිත බව යි මහජන සෞඛ්‍ය පශු වෛද්‍ය සේවා අධ්‍යක්ෂ වෛද්‍ය එල්.ඩී. කිත්සිරි හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/312997/හෝමාගම-සැරිසරන-මුව-රංචුවට-ජලභීතිකාව-දැ-යි-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=934"
}