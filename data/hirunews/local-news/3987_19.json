{
       "Source": "hirunews",
       "Timestamp": "Tuesday, 17 April 2018 - 6:39",
       "Headline": "එජාපයේ නව තනතුරු මැයි රැළියේදී එළි දකී",
       "News Content": "එක්සත් ජාතික පක්ෂයේ නව තනතුරු මෙවර මැයි දින රැළියේදී එළි දක්වන බව එම පක්ෂයේ පාර්ලිමේන්තු මන්ත්‍රී නලීන් බණ්ඩාර පවසනවා.\nඒ අනුව පුරප්පාඩු වූ පක්ෂයේ සභාපති, මහලේකම් සහ තවත් තනතුරු රැසක වෙනසක් සිදුවීමට නියමිතයි.\nඑමෙන්ම පක්ෂයේ උප නායක ධුරයන් හි වැඩිවීමක් සිදුවන අතර, මෙතෙක් නොතිබුණු උප සභාපති ධුරයන් කිහිපයක් ද පත් කිරීමට නියමිත බවයි එක්සත් ජාතික පක්ෂ දේශපාලන ආරංචි මාර්ග සඳහන් කළේ.\nඑමෙන්ම මේ සම්බන්ධයෙන් සාකච්ඡා කිරීම සඳහා එක්සත් ජාතික පක්ෂ ප්‍රතිසංවිධාන කටයුතු සඳහා පත්කළ විශේෂ දේශපාලන මණ්ඩලය ද අනිද්දා රැස්වීමට නියමිතයි.",
       "URL": "https://www.hirunews.lk/188550/එජාපයේ-නව-තනතුරු-මැයි-රැළියේදී-එළි-දකී",
       "Category": "Local News",
       "Parent URL": "https://www.hirunews.lk/local-news.php?pageID=3987"
}