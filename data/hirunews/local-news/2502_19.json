{
       "Source": "hirunews",
       "Timestamp": "Monday, 24 August 2020 - 7:33",
       "Headline": "පැය 24ක මෙහෙයුමකින් 1141ක් අත්අඩංගුවට",
       "News Content": "බස්නාහිර පළාතේ පොලිස් ස්ථාන 114ක නිලධාරීන් යොදවා පසුගිය පැය 24ක කාලය තුල සිදුකළ විශේෂ අපරාධ නිවාරණ මෙහෙයුමකදී පුද්ගලයින් 1141 දෙනෙක් අත්අඩංගුවට ගෙන තිබෙනවා.\nපොලිසිය මඟ හැර සිටි වරෙන්තුකරුවන් 477ක්, විවිධ අපරාධ සදහා අවශ්‍ය කරන සැකකරුවන් 98ක්, දූෂණ මර්දන වැරදි සඳහා අවශ්‍යව සිටි සැකකරුවන් 465ක් සහ සැකපිට පුද්ගලයින් 101ක් මෙම අත්අඩංගුවට ගත් පිරිස අතර වනවා.\nබස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ උපදෙස් පරිදි මෙම මෙහෙයුම ක්‍රියාත්මක කෙරුණා.\nමෙම සැකකරුවන් ඉදිරි විමර්ශන වලින් පසුව අදාල අධිකරණ වෙත ඉදිරිපත් කිරීමට නියමිතයි.",
       "URL": "https://www.hirunews.lk/248489/පැය-24ක-මෙහෙයුමකින්-1141ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2502"
}