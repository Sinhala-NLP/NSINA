{
       "Source": "hirunews",
       "Timestamp": "Wednesday, 29 March 2023 - 23:25",
       "Headline": "චාල්ස් රජුගේ පළමු නිල සංචාරය ජර්මනියට",
       "News Content": "තුන්වැනි චාල්ස් රජු බ්‍රිතාන්‍යයේ රජ බවට පත් වීමෙන් අනතුරුව සිදු කරන පළමු සංචාරය සඳහා තම මෙහෙසිය වන කැමිලා පාකර් සමඟ ජර්මනියට පැමිණි බව විදෙස් මාධ්‍ය වාර්තා කරනවා.\nඅද පෙරවරුවේ බර්ලිනයේ රජයේ ගුවන් තොටුපල වෙත ගොඩ බෑ රාජකීයයන් පිළිගන්නට ආචාර වෙඩිමුර විසි එකක්ද ජර්මනිය විසින් සූදානම් කර තිබූ බව ද විදෙස් මාධ්‍ය සඳහන් කරනවා.\nජර්මනියට පැමිනි රජු සහ රැජිණ පිළිගැනීම සඳහා ජර්මානු ජනාධිපති ෆ්‍රෑන්ක් වෝල්ටර් ස්ටෙයින්මීර් (Frank-Walter Steinmeier) සහ ඔහුගේ බිරිඳ පැමිණ සිටියා.\nබ්‍රීතාන්‍ය රජුගේ තෙදින නිළ සංචාරය අතරතුර දී ජර්මන් පාර්ලිමේන්තුව ඇමතීමට බලාපොරොත්තු වන අතර ජර්මානු චාන්සලර් ඔලාෆ් ශෝල්ස් ව හමුවීමටද නියමිතයි.\nමේ අතර, රජුගේ මෙම සංචාරය සම්බන්ධයෙන් රාජකීය පවුලේ ට්විටර් ගිනුම හරහා සටහනක් තබමින් කියා සිටියේ තමන් මෙම සංචාරය තුලදී සුවිශේෂී පාර්ශවයන් කිහිපයක් හමුවීමට සූදානම් අතර එය රාජ්‍යයන් දෙකෙහි මිත්‍රත්වය පිලිබිඹු කරන්නක් බවයි.\nකෙසේ නමුත් බ්‍රිතාන්‍ය‍යේ රජු බවට චාල්ස් පත්වීමෙන් අනතුරුව ඔහුගේ ප්‍ර‍ථම නිල සංචාරය ප්‍රංශයේ සිදු කිරීමටයි මීට පෙර සැලසුම් කර තිබුණේ.",
       "URL": "https://www.hirunews.lk/331261/චාල්ස්-රජුගේ-පළමු-නිල-සංචාරය-ජර්මනියට",
       "Category": "Local News",
       "Parent URL": "https://www.hirunews.lk/local-news.php?pageID=446"
}