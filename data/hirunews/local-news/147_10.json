{
       "Source": "hirunews",
       "Timestamp": "Thursday, 27 July 2023 - 14:59",
       "Headline": "සෞදි රාජ්‍ය තාන්ත්‍රික පිරිසකගෙන් ඇමැති තාරක සමාව ඉල්ලයි",
       "News Content": "මෙරටට පැමිණි සෞදි අරාබියානු රාජ්‍ය තාන්ත්‍රිකයන් පිරිසකට පොල් සංවර්ධන අධිකාරියේ උසස් නිලධාරියකු බලපෑම් කිරිම සම්බන්ධයෙන් මෙරට සෞදි තානාපතිවරයාගෙන් සමාව ඉල්ලා සිටි බව විදේශ කටයුතු රාජ්‍ය අමාත්‍ය තාරක බාලසුරිය පවසනවා.\nතිදෙනෙකුගෙන් සමන්විත සෞදි රාජ්‍ය තාන්ත්‍රිකයන් පිරිසක් පසුගිය දා මෙරටට පැමිණ තිබුණේ එරට ව්‍යපෘතියකට අදාළව ශ්‍රි ලංකාවේ නිෂ්පාදනය කරන කොහු බත් පිළිබඳව සොයා බැලීම සඳහායි.\nමෙම ව්‍යපෘතිය සාර්ථක වුව හොත් සෞදි අරාබියට කොහු බත් අපනයනය කිරීමෙන් වසර කිහිපයක් තුළ අමෙරිකානු ඩොලර් බිලියන 10ක් පමණ මුදලක් ශ්‍රී ලංකාවට උපයා ගැනීමේ හැකියාව ඇති බවට ද වාර්තා පළ වුණා.",
       "URL": "https://www.hirunews.lk/342706/සෞදි-රාජ්‍ය-තාන්ත්‍රික-පිරිසකගෙන්-ඇමැති-තාරක-සමාව-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=147"
}