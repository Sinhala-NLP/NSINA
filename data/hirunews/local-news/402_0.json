{
       "Source": "hirunews",
       "Timestamp": "Thursday, 20 April 2023 - 17:42",
       "Headline": "බදුල්ල දිස්ත්‍රික්කයේ පවුල් හතලිස් හත්දහසක් උග්‍ර ආහාර අහේනියක",
       "News Content": "බදුල්ල දිස්ත්‍රික්කය තුළ පවුල් 47,665 ක් උග්‍ර ආහාර අනාරක්ෂිතභාවයෙන් පෙළෙන බව බදුල්ල දිස්ත්‍රික් ලේකම් දමයන්ති පරණගම පවසනවා.\nසමීක්ෂණ වාර්තාවකින් මේ බව හෙළිව ඇති අතර එහි වැඩිදුරටත් දැක්වෙන්නේ බදුල්ල දිස්ත්‍රික්කයේ වයස අවුරුදු 05 ට අඩු ළමයින් 10,873 දෙනෙකු මන්දපෝෂණයෙන් පෙළෙන බවයි.\nදිස්ත්‍රික් ලේකම්වරිය මේ බව සඳහන් කළේ අද බදුල්ල දිස්ත්‍රික් ලේකම් කාර්යාලයේ පැවති අලුත් ගමක් - අලුත් රටක් ජාතික ඒකාබද්ධ සහභාගිත්ව, සංවර්ධන වැඩසටහනේ දිස්ත්‍රික් ප්‍රගති සමාලෝචන රැස්වීම අග්‍රාමාත්‍යවරයාගේ ප්‍රධානත්වයෙන් පැවති අවස්ථාවේදීයි.",
       "URL": "https://www.hirunews.lk/333014/බදුල්ල-දිස්ත්‍රික්කයේ-පවුල්-හතලිස්-හත්දහසක්-උග්‍ර-ආහාර-අහේනියක",
       "Category": "Local News",
       "Parent URL": "https://www.hirunews.lk/local-news.php?pageID=402"
}