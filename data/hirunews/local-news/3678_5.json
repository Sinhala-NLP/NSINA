{
       "Source": "hirunews",
       "Timestamp": "Sunday, 28 October 2018 - 10:19",
       "Headline": "අනතුරු දෙකකින් දෙදෙනෙකු ජීවිතක්ෂයට",
       "News Content": "දිවුලපිටිය - මරදගහමුල - බඩල්ගම මාර්ගයේ හුණුමුල්ල මහා විද්‍යාලය අසළ සිදුවූ අනතුරකින් කාන්තාවක් ජීවිතක්ෂයට පත්ව තිබෙනවා.\nපදික වේදිකාවේ ගමන් කරමින් සිටි 80 හැවිරිදි අදාළ කාන්තාව යතුරුපැදියක ගැටීමෙන් ඊයේ රාත්‍රියේ මෙම අනතුර සිදුව ඇති බවයි පොලීසිය සඳහන් කළේ.\nඑමෙන්ම දඹුල්ල - කුරුණෑගල ප්‍රධාන මාර්ගයේ කිලෝමීටර 73 කණුව අසළදී වෑන් රථයක්, යතුරුපැදියක් සහ මෝටර් රථයක් එකිනෙක ගැටීමෙන් තරුණයෙකු ජීිවිතක්ෂයට පත්වුණා.\nඊයේ පස්වරුවේ සිදුවූ මෙම අනතුරින් මියගොස් ඇත්තේ කළුගල - බඹරගස්වැව ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් වෑන් රථයේ සහ මෝටර් රථයේ රියදුරන් අත්අඩංගුවටගෙන ඇති අතර, මියගොස් ඇත්තේ යතුරුපැදියේ ගමන් ගත් අවුරුදු 23 හැවිරිදි තරුණයෙක්.",
       "URL": "https://www.hirunews.lk/203091/අනතුරු-දෙකකින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3678"
}