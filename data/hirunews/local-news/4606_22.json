{
       "Source": "hirunews",
       "Timestamp": "Sunday, 19 March 2017 - 7:59",
       "Headline": "පක්ෂය දෙකඩවීමෙන් වාසිය එජාපයටයි - ශාන්ත බණ්ඩාර",
       "News Content": "ශ්‍රී ලංකා නිදහස් පක්ෂය දෙකඩ කර නව පක්ෂ නිර්මාණය කිරීම තුලින් වාසියක් සිදු වන්නේ එක්සත් ජාතික පක්ෂයට පමණක් බව ශ්‍රී ලංකා නිදහස් පක්ෂ තරුණ පෙරමුණේ සභාපති, හිටපු නියෝජ්‍ය අමාත්‍ය ශාන්ත බණ්ඩාර පවසනවා.\nඔහු මේ බව ප්‍රකාශ කළේ කෑගල්ල දිස්ත්‍රික්කයේ ඊයේ පැවති ජන හමුවක් අමතමින්.\n‘‘සිරිමාවෝ බණ්ඩාරණායක මැතිණිය නායකත්වය දෙනකොට පක්ෂයේ ඔක්කොම කැඩි කැඩීයනවා. වෙනම පක්ෂ හදලා නායකයෝ හදා ගන්නවා. ශ්‍රී ලංකා නිදහස් පක්ෂය දාලා යෑම නිසා, ඒ නායකයෝ එදා කරපු අපරාධය නිසා. අවුරුදු 17 ක් අපි පැරදි පැරදි දුක් විඳිනවා. කවුද දුක් වින්දේ, නායකයෝද ? නැහැ, අහිංසක අපේ ශ්‍රී ලංකා නිදහස් පාක්ෂිකයෝ. අද වගේම තමයි නායකයොන්ට කිසිම හානියක් නැහැ. මේ පක්ෂ කඩන එකෙන්, වෙනම නායකත්ව හදන එකෙන්. මේ සියල්ලන්ගෙන්ම කවුද දුක් වින්දේ, ගමේ ඉන්න අපේ අහිංසක ශ්‍රී ලංකා නිදහස් පාක්ෂිකයා මිසක් ඔය කවුරුත් නායකයෝ නෙවෙයි. ශ්‍රී ලංකා නිදහස් පක්ෂය කැඩුවොත් වාසිය යන්නේ කාටද ? වාසිය යන්නේ එක්සත් ජාතික පක්ෂය ප්‍රමුඛ වෙනත් දේශපාලන පක්ෂවලට. එහෙනම් ශ්‍රී ලංකා නිදහස් පක්ෂය කඩන්න, කඩලා වෙනම පක්ෂ හදන්න කවුරුහරි උනන්දු වෙනවා නම් ඒ වෙන්නේ ඒ පක්ෂවල උවමනාව ඉටු කරන්න මිසක් ශ්‍රී ලංකා කාරයින්ගේ උවමනාව ඉටු කරන්න නෙවෙයි.’’",
       "URL": "https://www.hirunews.lk/157199/පක්ෂය-දෙකඩවීමෙන්-වාසිය-එජාපයටයි-ශාන්ත-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=4606"
}