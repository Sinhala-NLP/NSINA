{
       "Source": "hirunews",
       "Timestamp": "Thursday, 29 December 2022 - 14:13",
       "Headline": "මෙරට මිලියන 5කට අධික ජනතාවකට මානුෂිය ආධාර අවශ්‍යයි",
       "News Content": "මෙරට මිලියන 5කට අධික ජනතාවකට මානුෂිය ආධාර අවශ්‍ය බව ජාත්‍යන්තර රතු කුරුස සංවිධානය සහ රතු අඩසඳ සංවිධානය පවසනවා.\nඑම සංවිධාන පවසන්නේ, වර්තමානයේ ශ්‍රී ලංකාව මුහුණ දෙන ආර්ථීක අර්බුදය සමාජයේ සෑම අංශයකටම බලපාන බවයි.\nමෙම සංවිධානයේ දත්තවලට අනුව, මෙරට මිලියන 5.7ක ජනතාවක්, එනම් සමස්ත ජනගහනයෙන් 26%ක් හෝ ඊට වැඩි ප්‍රමාණයක් සඳහා මානුෂිය අධාර අවශ්‍ය බවයි එම සංවිධාන පවසන්නේ.\nඑමෙන්ම අවම වශයෙන් මෙරට ජනගහනයෙන් මිලියන 4.9කට එනම් 22%ක ප්‍රජාවක් අහාර අනාරක්ෂිතතාවයකින් පෙළෙන අතර වයස අවුරුදු 05ට වඩා අඩු දරුවන් ඌණපෝෂණ මට්ටමවල සිටින බව ද ජාත්‍යන්තර රතු කුරුස සංවිධානය පවසනවා.\nමේ වන විට ආර්ථික අර්බුදය හේතුවෙන් මෙරට කුටුම්භවලින් 11%කට තම ආදායම් මාර්ගය අහිමි වී ඇති බව පෙන්වා දෙන මෙම සංවිධානය පවසන්නේ, 62%කින් ආදායම් තත්ත්වය ද පහළ බැස ඇති බවයි.\nතවද සමස්ත ජනගහනයෙන් 85%ක් මේ වන විට මෙම තත්ත්වයට අනුවර්තන වී ඇති බව ද ජාත්‍යන්තර රතු කුරුස සංවිධානය සහ රතු අඩසඳ සංවිධානය පවසනවා.",
       "URL": "https://www.hirunews.lk/323820/මෙරට-මිලියන-5කට-අධික-ජනතාවකට-මානුෂිය-ආධාර-අවශ්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=636"
}