{
       "Source": "hirunews",
       "Timestamp": "Wednesday, 26 April 2023 - 15:44",
       "Headline": "මුරුත්තෙට්ටුවේ ආනන්ද හිමිගෙන් ඉල්ලීමක්",
       "News Content": "දානමය පිංකමක් ලෙස සළකා විදුලි බිලට සහනයක් දෙන්නැයි මුරුත්තෙට්ටුවේ ආනන්ද හිමි විදුලිබල අමාත්‍යවරයාගෙන් ඉල්ලා සිටිනවා.\nවෙසක් පොහෝ දිනය ජනතාවට සුවිශේෂී දිනයක් බැවින් වෙනදා ජනතාව බුදුන් අනුස්මරණය කළේ අවම වශයෙන් එක පහනක් හෝ එක විදුලි බුබුළක් දල්වා වුවත් මෙවර ජනතාවට එවැනි දේ සිදු කිරීමට හැකියාවක් නොමැති බවයි උන්වහන්සේ පෙන්වා දෙන්නේ.\nජනතාව ඒ පිළිබඳව මැසිවිලි නගන බැවින් ඒ පිළිබඳව සළකා බලා වෙසක් පොහෝ දිනවත් ජනතාවට සහනයක් ලබා දෙන ලෙස උන්වහන්සේ විදුලිබල අමාත්‍යවරයාගෙන් වැඩිදුරටත් ඉල්ලා සිටිනවා.",
       "URL": "https://www.hirunews.lk/333507/මුරුත්තෙට්ටුවේ-ආනන්ද-හිමිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=389"
}