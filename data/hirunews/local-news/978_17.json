{
       "Source": "hirunews",
       "Timestamp": "Sunday, 31 July 2022 - 9:06",
       "Headline": "දේපල සොරකම් කිරීමේ නියැලුණු පුද්ගලයින් තිදෙනකු අත්අඩංගුවට",
       "News Content": "දේපල සොරකම් කිරීම් කිහිපයකට සම්බන්ධ සැකකරුවෙකු සම්බන්ධව පොලිසියට ලද තොරතුරක් මත ඊයේ (30) දහවල් කාලයේ තංගල්ල පොලිස් වසමේ රන්න ප්‍රදේශයේ දී වැටලීමක් සිදු කර තිබෙනවා.\nඑහිදී සැකකරුවෙකු සමග හෙරොයින් ග්‍රෑම් 10යි මිලිග්‍රෑම් 300ක් සමග පොලිසිය විසින් අත්අඩංගුවට ගනු ලැබුවා.\nසැකකරුගෙන් කරන ලද ප්‍රශ්න කිරීම්වලදී නිවෙස් බිඳ දේපල සොරකම් කිරීමේ සිද්ධීන් කිහිපයක් අනාවරණය වී ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\nඑම සොරකම්වලට සම්බන්ධ තවත් සැකකරුවන් දෙදෙනකු අත් අඩංගුවට ගෙඅන් ඇති අතර, සොරකම් කරන ලද යතුරු පැදියක්, පාපැදි 02ක්, ශීතකරණයක් සහ විද්‍යුත් තරාදියක් පොලිස් භාරයට ගැනුණා.\nඅත් අඩංගුවට ගැනුණු සැකකරු 28 හැවිරිදි රන්න ප්‍රදේශයේ අයෙක්.\nදේපල සම්බන්ධයෙන් අත් අඩංගුවට ගත් සැකකරුවන් දෙදෙනා 22 හා 30 හැවිරිදි වියෙහි පසුවන්නන්.\nඔවුන් අද (31) තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/311451/දේපල-සොරකම්-කිරීමේ-නියැලුණු-පුද්ගලයින්-තිදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=978"
}