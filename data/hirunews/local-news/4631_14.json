{
       "Source": "hirunews",
       "Timestamp": "Saturday, 04 March 2017 - 18:47",
       "Headline": "සම්බන්ධන් ගෙන් ප්‍රශංසා ලිපියක්",
       "News Content": "ආරක්ෂක අංශ යටතේ පැවති මුලතිව් ප්‍රදේශයේ ඉඩම් යළි එහි මුල් පදිංචිකරුවන්ට ලබාදීම සම්බන්ධයෙන් විපක්ෂ නායක ආර්. සම්බන්ධන් ජනාධිපති මෛත්‍රීපාල වෙත ලිපියක් මගින් ස්තුතිය පළ කර තිබෙනවා.\nඔහු එහිදී ඊට අදාළව කටයුතු කළ රජයේ නිලධාරින්ට ද කෘතවේදීත්වය පළ කර තිබීම විශේෂත්වයක්.\nඅදාළ ප්‍රදේශවල නීත්‍යානුකූල ඔප්පු හිමි දෙමළ ජනතාවට මෙලෙස ඉඩම් ලබාදී ඇතත්, හිමිකම් ඉදිරිපත් කිරීමට නොහැකි පිරිසකට තවමත් ඉඩම් හිමිවී නොමැති බව ද  විපක්ෂ නායකවරයා සිය ලිපියෙන් සිහිපත් කරනවා.\nඑම පිරිසට ද ඉඩම් ලබාදීමට පියවර ගන්නා ලෙසයි ඔහු වැඩිදුරටත් ඉල්ලා ඇත්තේ.",
       "URL": "https://www.hirunews.lk/156065/සම්බන්ධන්-ගෙන්-ප්‍රශංසා-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4631"
}