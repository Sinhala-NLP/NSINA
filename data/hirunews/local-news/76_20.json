{
       "Source": "hirunews",
       "Timestamp": "Thursday, 24 August 2023 - 12:16",
       "Headline": "සහල් ආනයනය කරන්නේ නෑ -  කෘෂිකර්ම ඇමැති කියයි",
       "News Content": "මහ කන්නය තෙක් ප්‍රමාණවත් තරම් සහල් තොග පවතින බැවින් සහල් ආනයනය කිරීමේ අවශ්‍යතාවක් නොමැති බව කෘෂිකර්ම අමාත්‍ය මහින්ද අමරවීර පවසනවා.\nඅමාත්‍යවරයා එලෙස පැවසුවේ, “කෘෂිකාර්මික අංශයේ නවීකරණය සහ එහි අභියෝග” යන තේමාව යටතේ ජනාධිපති ලේකම් කාර්යාලයේ පැවති සංසදයක් අමතමින්.\nපසුගිය යල කන්නයේදී ඉහළ විී අස්වැන්නක් ලැබිම හා මෙවර මහ කන්නයේ වගා කිරීමට ඉලක්ක කළ ඉඩම් ප්‍රමාණය වන හෙක්ටයාර් ලක්ෂ 08 න් හෙක්ටයාර් 06 ලක්ෂ 75 දහසක පමණ වී වගා කර ඇති බැවින් ලබන වසරේදී සහල් හිඟයක් ඇති වීමට කිසිදු ඉඩක් නැතැයි කෘෂිකර්ම ඇමතිවරයා පෙන්වා දෙනවා.\nඇතැම් ප්‍රදේශවල ගොවි ජනතාව සතුව මේ වන විට කන්න තුනක වී අස්වනු ඇති බව වාර්තා වී ඇති නිසා තවදුරටත් සහල් ආනයනය කළ හොත් ගොවි ජනතාවගේ වී අස්වැන්න අලෙවි කර ගත නොහැකි තත්ත්වයක් උදාවිය හැකි බව ඇමැතිවරයාගේ අදහසයි.",
       "URL": "https://www.hirunews.lk/345921/සහල්-ආනයනය-කරන්නේ-නෑ-කෘෂිකර්ම-ඇමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=76"
}