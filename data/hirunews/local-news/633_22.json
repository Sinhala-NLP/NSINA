{
       "Source": "hirunews",
       "Timestamp": "Friday, 30 December 2022 - 20:05",
       "Headline": "විදුලිබිල වැඩිකිරීමට එරෙහිව හැට නව ලක්ෂයක පෙත්සමක්",
       "News Content": "අසාධාරණ ලෙස විදුලි බිල වැඩිකිරීමට එරෙහිව ලබන මස 02 වනදා හැටනව ලක්ෂයක මහජන පෙත්සමක් අත්සන් කිරීමට බලාපොරොත්තු වන බව විදුලිය පාවිච්චිකරන්නන්ගේ සංගමය පවසනවා.\nඑහි සභාපති එම්. ජී. ආර්. අතුල කොළඹ අද කැඳවා තිබූ මාධ්‍ය හමුවකට එක්වෙමින් මේ බව කියා සිටියා.\nමේ අතර ජනවාරි 02 වනදා පැය 02 යි විනාඩි 20 ක කාලයක් විදුලිය කප්පාදු කිරීම සඳහා ලංකා විදුලිබල මණ්ඩලයට අවසර දුන් බව මහජන උපයෝගිතා කොමිසම පවසනවා.\nඒ අනුව දිවා කාලයේදී පැයක කාලයක් සහ රාත්‍රී කාලයේදී පැය 01 යි විනාඩි 20 ක කාලයක් විදුලිය කප්පාදු කෙරෙනු ඇති.\nමේ අතර මහජන උපයෝගිතා කොමිසම සඳහන් කළේ හෙට සහ අනිද්දා කිසිදු විදුලි කප්පාදුවක් සිදු නොකරන බවයි.",
       "URL": "https://www.hirunews.lk/323920/විදුලිබිල-වැඩිකිරීමට-එරෙහිව-හැට-නව-ලක්ෂයක-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=633"
}