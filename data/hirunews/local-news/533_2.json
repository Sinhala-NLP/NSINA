{
       "Source": "hirunews",
       "Timestamp": "Thursday, 16 February 2023 - 8:09",
       "Headline": "අලවතුගොඩ දී සිදු වූ රිය අනතුරකින් පුද්ගලයෙකු මරුට",
       "News Content": "අලවතුගොඩ, ඒ 09 හන්දියේ, වැලිකන්ද හන්දියේ දී පල්ලේකැලේ සිට යාපනය දක්වා ධාවනය වූ යුද හමුදාවට අයත් ප්‍රයිමොර් රථයක් යතුරු පැදියක ගැටීමෙන් සිදු වූ අනතුරකින් පුද්ගලයෙක් මිය ගොස් තිබෙනවා.\nපොලිසිය පවසන්නේ, ප්‍රයිමොර් රථයේ රියදුරුට රථය පාලනය කර ගත නොහැකිව ප්‍රතිවිරුද්ධ දෙසින් පැමිණි යතුරු පැදි දෙකක ගැටීමෙන් එක් යතුරුපැදිකරුවෙකු බරපතල තුවාල ලබා මාතලේ රෝහලට ඇතුලත් කිරීමේ දී මිය ගොස් ඇති බවයි.\n58 හැවිරිදි මිය ගිය පුද්ගලයා උකුවෙල ප්‍රදේශයේ පදිංචිකරුවෙක්.\nඅනතුර සම්බන්ධයෙන් පොලිසිය, යුද හමුදා ප්‍රයිමොර් රථයේ රියදුරුව අත්අඩංගුවට ගෙන ඇති අතර අලවතුගොඩ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/327526/අලවතුගොඩ-දී-සිදු-වූ-රිය-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=533"
}