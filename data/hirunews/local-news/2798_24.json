{
       "Source": "hirunews",
       "Timestamp": "Monday, 13 April 2020 - 14:15",
       "Headline": "භූමිතෙල් දමා විනාශ කළ නරක් වූ මාළු (වීඩියෝ)",
       "News Content": "මාළු ප්‍රවාහනය කරමින් තිබූ කුඩා ප්‍රමාණයේ ලොරි රථයක් කන්තලේ, අග්බෝපුර මාර්ග බාධකයේදී සිදුකළ පරික්ෂා කිරීමකදී එහි තිබී කල් ඉකුත් වූ මාළු කිලෝ 240ක ප්‍රමාණයක් සොයා ගැනීමට හැකිව තිබෙනවා.\nමෙම මාළු තොගය ගාල්ලේ සිට ත්‍රිකුණාමලය දක්වා රැගෙන යමින් තිබූ බවයි අප වාර්තාකරු සඳහන් කළේ.\nමෙලෙස සොයාගත් කල් ඉකුත් වූ මාළු කිලෝ 240, භූමිතෙල් යොදා විනාශ කිරීමට කන්තලේ මහජන සෞඛ්‍ය පරීක්ෂක නිලධාරීන් කටයුතු කර තිබෙනවා.\nමෙම මාළු තොගය රැගෙන ආ පුද්ගලයින්ට එරෙහිව නීතිමය ක්‍රියාමාර්ග ගැනීමට නියමිත බවයි වාර්තා වන්නේ.",
       "URL": "https://www.hirunews.lk/238548/භූමිතෙල්-දමා-විනාශ-කළ-නරක්-වූ-මාළු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2798"
}