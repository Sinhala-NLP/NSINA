{
       "Source": "hirunews",
       "Timestamp": "Wednesday, 20 September 2023 - 14:10",
       "Headline": "කාන්තාවකට අයුතු  බලපෑම් කළ පාසල් සිසුවෙකුට ප්‍රහාරයක්",
       "News Content": "කාන්තාවකට අයුතු බලපෑම් කළ 16 හැවිරිදි පාසල් සිසුවෙකුට පහර දුන් පිරිස සොයා මිනුවන්ගොඩ පොලිසිය විමර්ශන ආරම්භ කර තිබෙනවා.\nමෙලෙස පහර කෑමට ලක්ව ඇත්තේ  දෙවලපොල,ගනිහිමුල්ල  ප්‍රදේශයේ පදිංචි සිසුවකු බව අනාවරණය වෙනවා.\nකාන්තාවක් මාර්ගයේ ගමන් කරමින් සිටියදී මෙම 16 හැවරිදි පාසැල් සිසුවා එම කාන්තාවට අයුතු බලපෑම් කර තිබෙන අතර පසුව එම කාන්තාව විසින් ඇයගේ සැමියාව මේ සම්බන්ධයෙන් දැණුවත් කර තිබෙනවා.\nපසුව එම සිසුවා සොයා පැමිණි සැමියා ඇතුළු කණ්ඩායමක් කාර් රථයකින් එම සිසුවා පැහැරගෙන ගොස් පහර දී තිබෙන බවද  වාර්තා වෙනවා.\nපහරකෑමට ලක්වූ සිසුවා ඔවුන්ගෙන් මිදී පලායාමෙන් අනතුරුව සිය පියාද සමඟ මිනුවන්ගොඩ  පොලිස්ථානයට පැමිණ පැමිණිල්ලක් ඉදිරිපත් කර තිබෙන බව පොලීසිය පවසනවා.\nපහර කෑමට ලක්වූ සිසුවාට රෝහල්ගත වීමට මිනුවන්ගොඩ පොලිසිය  උපදෙස් ලබාදී ඇති අතර සැකකරුවන් සොයා කණ්ඩායම් කීපයක් විමර්ශන සිදුකරන බව පොලිසිය වැඩිදුරටත් අනාවරණය කරනවා.",
       "URL": "https://www.hirunews.lk/348859/කාන්තාවකට-අයුතු-බලපෑම්-කළ-පාසල්-සිසුවෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=18"
}