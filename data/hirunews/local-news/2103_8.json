{
       "Source": "hirunews",
       "Timestamp": "Monday, 08 March 2021 - 8:33",
       "Headline": "පාස්කු ප්‍රහාරයට සම්බන්ධ 32කගේ ගොනු නීතිපතිට",
       "News Content": "පාස්කු ඉරිදා ත්‍රස්ත ප්‍රහාරයට අදාළව 32 නෙකුට එරෙහිව චෝදනා ගොනු කිරීමට අදාළ ලිපිගොනු නීතිපතිවරයා වෙත යොමු කර ඇති බව මහජන ආරක්ෂක අමාත්‍ය රියර් අද්මිරාල්  සරත් වීරසේකර ප්‍රකාශ කළා.\nමාතර, වැලිගම ප්‍රදේශයේ ඊයේ (07) පැවති උත්සවයකට එක්වෙමින් ඔහු කියා සිටියේ මනුෂ්‍ය ඝාතන හා කුමන්ත්‍රණ කිරීමේ චෝදනා යටතේ ඔවුන්ට එරෙහිව චෝදනා ගොනු කර ඇති බවයි.\nමේ අතර, පාස්කු ඉරිදා ත්‍රස්ත ප්‍රහාරයේ වින්දිතයන්ට යුක්තිය ඉටු කරන්නැයි ඉල්ලා කතෝලික සභාව දිවයින පුරා දේවස්ථානවල ඊයේ (07) කළු ඉරිදාවක් ප්‍රකාශයට පත් කර තිබුණා.\nකෙසේ වෙතත් පාස්කු ප්‍රහාරය සම්බන්ධයෙන් සමගි ජනබලවේගයේ පාර්ලිමේන්තු මන්ත්‍රී අශෝක් අබේසිංහ සිදුකළ ප්‍රකාශයක් සම්බන්ධයෙන් පොදුජන පෙරමුණේ පාර්ලිමේන්තු මන්ත්‍රීවරුන් පිරිසක් ඊයේ අපරාධ පරීක්ෂණ දෙපාර්තමේන්තුවට පැමිණිල්ලක් ගොනු කළා.",
       "URL": "https://www.hirunews.lk/264669/පාස්කු-ප්‍රහාරයට-සම්බන්ධ-32කගේ-ගොනු-නීතිපතිට",
       "Category": "Local News",
       "Parent URL": "https://www.hirunews.lk/local-news.php?pageID=2103"
}