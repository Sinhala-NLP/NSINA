{
       "Source": "hirunews",
       "Timestamp": "Wednesday, 31 August 2016 - 18:17",
       "Headline": "ඒකාබද්ධ විපක්ෂ මන්ත්‍රිවරු දෙගිඩියාවෙන් - නිදහස් පක්ෂය",
       "News Content": "ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ මන්ත්‍රීවරුන් සංවිධායක ධුරවලින් ඉවත්වීමට දෙගිඩියාවකින් පසුවන බව අමාත්‍ය චන්දිම වීරක්කොඩි ප්‍රකාශ කළා.\nඔහු මේ බව කියා සිටියේ 65 වන සංවත්සරය පිළිබඳව දැනුවත් කිරීම සඳහා නිදහස් පක්ෂ මූලස්ථානයේ අද කැඳවා තිබූ මාධ්‍ය හමුවකට එක්වෙමින්.\nමෙම මාධ්‍ය හමුවට නිදහස් පක්ෂයේ මාධ්‍ය ප්‍රකාශක, රාජ්‍ය අමාත්‍ය ඩිලාන් පෙරේරාද එක්ව සිටි අතර, එහිදී ඔහු ඒකාබද්ධ විපක්ෂයේ මන්ත්‍රීවරුන්ගෙන් ඉල්ලීමක් කළා.\nඒ, පසුගිය මහ මැතිවරණයට පෙර ජනාධිපතිවරයා හිටපු ජනාධිපතිවරයා වෙත යවන ලද ලිපිය කියවන ලෙසයි.\nජනාධිපතිවරයා පොදු අපේක්ෂකයා ලෙස පසුගිය ජනාධිපතිවරණයට ඉදිරිපත්වීම සහ නැවත ඔහුට නිදහස් පක්ෂයේ සභාපති ධුරය හිටපු ජනාධිපතිවරයා විසින් පිරිනැමීම පිළිබඳවද අමාත්‍ය ඩිලාන් පෙරේරා මෙහිදී අදහස් පළ කළා.\nඔහු කියා සිටියේ ජනාධිපතිවරයා පක්ෂයෙන් ඉවත්වීම නිසා පක්ෂය කැඞීයාමක් සිදුවූ බවයි.\nපසුව ජනාධිපතිවරයාට පක්ෂය භාරදී එය උදුරාගත් බවට එල්ලවන චෝදනා අසත්‍යයක් බවට ඔහු සඳහන් කළා.",
       "URL": "https://www.hirunews.lk/141929/ඒකාබද්ධ-විපක්ෂ-මන්ත්‍රිවරු-දෙගිඩියාවෙන්-නිදහස්-පක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4899"
}