{
       "Source": "hirunews",
       "Timestamp": "Sunday, 11 June 2017 - 7:59",
       "Headline": "අලි අර්බුදය උග්‍රවෙයි - පොරොන්දු ඉටුකරන්න - කතරගම බස්නායක නිලමේ ඉල්ලයි",
       "News Content": "මීට පෙර පෙරහර සඳහා යොදාගත්, පින්නවල අලි අනාථාගාරයේ ගාල් කර සිටින අලි ඇතුන් රජය පොරොන්දු වූ පරිදි මෙවර පෙරහර මංගල්‍යයන් සඳහා ලබාදෙන ලෙස ඓතිහාසික රුහුණු කතරගම මහා දේවාලයේ බස්නායක නිලමේ ඩී.පී.කුමාරගේ ඉල්ලීමක් කරනවා.\nඑමෙන්ම, ඓතිහාසික රුහුණු කතරගම මහා දේවාලයේ වාර්ෂික ඇසල පෙරහර මංගල්‍යයට පසුගිය වසරට වඩා මෙවර අලි ඇතුන්ගේ හිඟයක් ඇතිවිය හැකි බවද බස්නායක නිලමේවරයා සඳහන් කළා.\nඓතිහාසික රුහුණු කතරගම මහා දේවාලයේ වාර්ෂික ඇසල මංගල්‍යයේ කප් සිටුවීමේ චාරිත්‍රය ඊයේ අළුයම 5.30 ට යෙදුණු සුභ මොහොතින් සිදු කෙරුණා.\nඒ මහා දේවාලයේ මිණි බැදි මණ්ඩපය අසළදීයි. සම්ප්‍රදායනුකූලව කප් සිටුවා දින 45 ක් ගත වීමෙන් අනතුරුව ඇසළ පෙරහර ආරම්භ වන අතර අවසන් මහ පෙරහර ලබන අගෝස්තු හත්වනදා පැවැත්වෙනවා.",
       "URL": "https://www.hirunews.lk/163290/අලි-අර්බුදය-උග්‍රවෙයි-පොරොන්දු-ඉටුකරන්න-කතරගම-බස්නායක-නිලමේ-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4475"
}