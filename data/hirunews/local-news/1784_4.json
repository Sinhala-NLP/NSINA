{
       "Source": "hirunews",
       "Timestamp": "Saturday, 31 July 2021 - 13:40",
       "Headline": "වෙඩි තබා ඝාතනය කළ හඳුන් දිවියෙකුගේ සිරුරක් හන්තාන රක්ෂිතය අසලින් හමුවේ",
       "News Content": "මහනුවර - හන්තාන රක්ෂිතය ආසන්නයේදී හඳුන් දිවියෙකු වෙඩි තබා ඝාතනය කර ඇති බව වාර්තා වනවා.\nප්‍රදේශවාසීන් අද පෙරවරුවේ එම රක්ෂිත අසල මාර්ගයේ හඳුන් දිවියෙකු ගේ මළ සිරුරක් දැක පොලිස් හදිසි ඇමතුම් අංකයට දැනුම් දී ඇති බව සඳහන්.\nඒ අනුව, එම ස්ථානයට පොලිස් නිලධාරින් පැමිණ පරීක්ෂා කර ඇති අතර වෙඩි තැබීමක් සිදුව ඇති බවටයි සැක කරන්නේ.\nකෙසේ වෙතත්, මේ වනවිටත් එම ස්ථානයට වනජිවි නිලධාරියෙකු පැමිණ නොමැති බවයි එහි සිටින හිරු වාර්තාකරු සඳහන් කළේ.",
       "URL": "https://www.hirunews.lk/278489/වෙඩි-තබා-ඝාතනය-කළ-හඳුන්-දිවියෙකුගේ-සිරුරක්-හන්තාන-රක්ෂිතය-අසලින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1784"
}