{
       "Source": "hirunews",
       "Timestamp": "Tuesday, 07 February 2017 - 12:28",
       "Headline": "විමල්ගේ නඩුවේදී අධිකරණයට අපහාස කළ පුද්ගලයා වරද පිළිගනී",
       "News Content": "අධිකරණයට අපහාස වන ලෙස හැසිරීම හේතුවෙන් රක්ෂිත බන්ධනාගාර ගත කෙරුණු පාර්ලිමේන්තු මන්ත්‍රී විමල් වීරවංශගේ ආධාරකරුට කොළඹ කොටුව මහේස්ත්‍රාත් අධිකරණය අද සිර දඬුවම් නියම කළා.\nඔහුට වසර එක හමාරක සිර දඬුවමක් නියම කළ කොළඹ කොටුව මහේස්ත්‍රාත් ලංකා ජයරත්න එය වසර 7කට අත්හිටුවනු ලැබුවා.\nඑමෙන්ම රුපියල් දහසක දඩයක් ද විනිසුරුවරිය සැකකරුට නියම කර තිබෙනවා.\nරජයේ වාහන අවභාවිත කිරීම සම්බන්ධයෙන් පාර්ලිමේන්තු මන්ත්‍රී විමල් වීරවංශ අධිකරණයට ඉදිරිපත් කෙරුණු පසුගිය 24 වන දා මෙම පුද්ගලයා විනිසුරුවරිය වෙත ඇඟිල්ල දිගු කරමින් ප්‍රකාශ කළේ පාර්ලිමේන්තු මන්ත්‍රී ආශු  මාරසිංහ සහ නියෝජ්‍ය අමාත්‍ය ලසන්ත අලගියවන්න ද අත්අඩංගුවට ගෙන මීළඟ නඩු වාරයට ඉදිරිපත් කළ යුතු බවයි.\nඉන් අනතුරුව අධිකරණයට අපහාස කිරීමේ චෝදනාව මත එම පුද්ගලයා පොලීසිය මඟින් අත්අඩංගුවට ගැනීමෙන් පසු රක්ෂිත බන්ධනාගාර කෙරුණා.\nඅද මීට අදාළ නඩුව කැදවූ අවස්ථාවේදී සැකකරුට එරෙහිව චෝදනා ගොනු කරන ලෙසයි මහේස්ත්‍රාත් ලංකා ජයරත්න කොම්පඤ්ඤවීදිය පොලීසියට නියෝග කළේ.",
       "URL": "https://www.hirunews.lk/153865/විමල්ගේ-නඩුවේදී-අධිකරණයට-අපහාස-කළ-පුද්ගලයා-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4673"
}