{
       "Source": "hirunews",
       "Timestamp": "Monday, 27 June 2022 - 10:04",
       "Headline": "ගුද මාර්ගයේ අයිස් හා කේරල ගංජා සඟවාගෙන සිටි බන්ධනාගාර රැඳවියෙකුට මාංචු",
       "News Content": "විශේෂ කාර්ය බලකාය අගුණකොළපැලැස්ස බන්ධනාගාර නිලධාරින් විසින් නීතිවිරෝධී මත්ද්‍රව්‍ය ළඟ තබාගත් පුද්ගලයෙකු අත්අඩංගුවට ගෙන තිබෙනවා.\nමෙම සැකකරු හෙරොයින් චෝදනාවකට වරදකරු වී බන්ධනාගාරගත කරන සිටින අයෙකු බවයි වාර්තා වන්නේ.\nඑලෙස බන්ධනාගාරගතව සිටියදි මෙම පුද්ගලයාව පරීක්ෂා කිරීමේදියි අයිස් සහ කේරළ ගංජා සොයාගෙන ඇත්තේ.\nඊයේ (26) දිනයේ මෙම සෝදිසි කිරීම සිදුව ඇති අතර, සැකකරුගේ ගුද මාර්ග කොටසේ අදාළ මත්ද්‍රව්‍ය තොගය තිබී සොයාගෙන තිබෙනවා.\nඑහිදී සොයාගත් අයිස් මත්ද්‍රව්‍ය ප්‍රමාණය මිලි ග්‍රෑම් 1,930ක් සහ කේරළ ගංජා මිලිග්‍රෑම් 1,830 ක් ද සොයා ගැනුණා.\nමෙම පුද්ගලයා කොළඹ 10 ප්‍රදේශයේ පදිංචිකරුවෙක් වන අතර 42 හැවිරිදි වියෙහි පසුවනවා.\nසිද්ධිය සම්බන්ධයෙන් අගුණකොළපැලැස්ස පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/308284/ගුද-මාර්ගයේ-අයිස්-හා-කේරල-ගංජා-සඟවාගෙන-සිටි-බන්ධනාගාර-රැඳවියෙකුට-මාංචු",
       "Category": "Local News",
       "Parent URL": "https://www.hirunews.lk/local-news.php?pageID=1065"
}