{
       "Source": "hirunews",
       "Timestamp": "Tuesday, 29 November 2022 - 10:27",
       "Headline": "යාත්‍රා 5ක් සමග ඉන්දීය ධීවරයින් 24 ක් උතුරු මුහුදේ දී අත්අඩංගුවට",
       "News Content": "උතුරු මුහුදේ සිදු කළ විශේෂ මෙහෙයුමක දී අනවසරයෙන් ධීවර කටයුතුවල නිරත වූ ඉන්දීය ධීවරයින් 24 දෙනෙකු සමග යාත්‍රා 5ක් නාවික හමුදා භාරයට ගෙන තිබෙනවා.\nඊයේ (28) පස්වරුවේ යාපනය, කරෙයිනගර්, කෝවිලන් ප්‍රදීපාගාරයට ඔබ්බෙන් වූ මෙරට මුහුදු සීමාවේ දී මොවුන් සිය භාරයට ගෙන ඇති බවයි නාවික හමුදාව සඳහන් කළේ.\nනාවික හමුදා භාරයට ගැණුනු ධීවරයින් 24 දෙනා සහ යාත්‍රා කන්කසන්තරය වරාය වෙත රැගෙන ගොස් ඇති අතර, ඉදිරි නීතිමය කටයුතු සඳහා යාපනය - මයිලඩි ධීවර පරීක්ෂක කාර්යාලය වෙත භාරදීමට නියමිත යි.",
       "URL": "https://www.hirunews.lk/321551/යාත්‍රා-5ක්-සමග-ඉන්දීය-ධීවරයින්-24-ක්-උතුරු-මුහුදේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=700"
}