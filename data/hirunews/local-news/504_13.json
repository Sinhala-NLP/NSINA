{
       "Source": "hirunews",
       "Timestamp": "Wednesday, 01 March 2023 - 17:02",
       "Headline": "රහස් පොලිසියෙන් යැයි කියා නිවසකට ඇතුළු වී පවුම් 38ක ස්වර්ණාභරණ කොල්ල කාලා",
       "News Content": "රහස් පොලීසියේ නිලධාරීන් යැයි කියමින් යාපනයේ කෝපායී උදයන්කාඩු ගම්මානයේ නිවසකට ඇතුලු වූ පුද්ගලයින් දෙදෙනෙකු වයෝවෘද්ධ අඹුසැමියන් දෙදෙකෙකු රවටා පවුම් 38ක ස්වර්ණාභරණ පැහැර ගෙන ගොස් ඇති බවට පුවතක් වාර්තා වනවා.\nසැකකරුවන් දෙදෙනා විසින් අදාල නිවසේ දොරට තට්ටු කොට ඔවුන්ගේ පුතා ව රහස් පොලීසියෙන් රැගෙන ගොස් ඇති බැවින් කට උත්තරයක් ලබා ගැනීමට අවශ්‍ය බව කියමින් නිවසට ඇතුලු වී මෙම කොල්ල කෑම සිදු කොට තිබෙන බවයි ඊයේ (28) කෝපායි පොලීසියට පැමිණිල්ලක් ලැබී ඇත්තේ.\nකොල්ලකරුවන් නිවසට පැමිණෙන විට නිවසේ සිට ඇත්තේ වයෝවෘද්ධ යුවල පමණක් බවයි වාර්තා වන්නේ.\nකෝපායි පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වා ගෙන යනවා.",
       "URL": "https://www.hirunews.lk/328691/රහස්-පොලිසියෙන්-යැයි-කියා-නිවසකට-ඇතුළු-වී-පවුම්-38ක-ස්වර්ණාභරණ-කොල්ල-කාලා",
       "Category": "Local News",
       "Parent URL": "https://www.hirunews.lk/local-news.php?pageID=504"
}