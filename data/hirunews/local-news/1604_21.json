{
       "Source": "hirunews",
       "Timestamp": "Tuesday, 26 October 2021 - 13:23",
       "Headline": "බලශක්ති ක්ෂේත්‍රයේ දේශීය ආයෝජකයින්ට අවස්ථාවක්",
       "News Content": "මෙරට බලශක්ති ක්ෂත්‍රයේ ආයෝජන සඳහා දේශිය ආයෝජකයන්ටද අවස්ථාව පවතින බව රජය පවසනවා.\nසම කැබිනට් ප්‍රකාශක අමාත්‍ය රමේෂ් පතිරණ කියා සිටියේ, දැනට පවතින ඩොලර් හිඟයට විසදුම් ලෙස විදේශීය ආයෝජකයන් කැඳවා ගැනීමද අවශ්‍ය බවයි.\nරජයේ ප්‍රවෘත්ති දෙපාර්තමේන්තුවේ අද පැවති අමාත්‍ය මණ්ඩල තීරණ දැනුම් දීමේ මාධය හමුවේදී ඉන්දියාවේ ප්‍රකෝටිපති ව්‍යාපාරික ගෞතම් අදානිගේ ශ්‍රී ලංකා සංචාරය සම්බන්ධයෙන් මාධ්‍යවේදියෙකු නැගූ පැනයකට පිලිතුරු ලබාදෙමින් අමාත්‍යවරයා මේ බව සදහන් කළා.\nමේ අතර, ලබන ජනවාරි පළමුවනදා සිට මාස 08ක කාලයක් තුළ පෙට්‍රල් සහ ඩිසල් ආනයනය කිරීම සදහා වන දිගු කාලීන කොන්ත්‍රාත්තුව සිංගප්පූරුවේ එම්.එස් විටෝල් එෂියා සමාගම වෙත පිරිනැමීමට අමාත්‍ය මණ්ඩලය අනුමැතිය ලබා දී තිබෙනවා.\nමේ සදහා ලංකා ඛනිජ තෙල් නීතිගත සංස්ථාවේ ලියාපදිංචි සැපයුම්කරුවන් වෙතින් ලංසු කැඳවා තිබු අතර අමාත්‍ය මණ්ඩලය විසින් පත්කරන ලද විශේෂ ස්ථාවර ප්‍රසම්පාදන කමිටුවේ නිර්දේශය පරිදි අදාළ සමාගමට එම කොන්ත්‍රාත්තුව ලබා දී ඇති බවයි රජයේ ප්‍රවෘත්ති දෙපාර්තමේන්තුව සදහන් කළේ.",
       "URL": "https://www.hirunews.lk/286093/බලශක්ති-ක්ෂේත්‍රයේ-දේශීය-ආයෝජකයින්ට-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=1604"
}