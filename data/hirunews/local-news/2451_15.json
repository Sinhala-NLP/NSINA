{
       "Source": "hirunews",
       "Timestamp": "Wednesday, 16 September 2020 - 13:23",
       "Headline": "මානසික ආබාධයකින් පෙළෙන තරුණයෙකුගේ ජීවිතය බේරාගන්න කළ පොලිස් මෙහෙයුම (වීඩියෝ)",
       "News Content": "දියඇල්ලකින් පහළට පැන සියදිවි හානි කර ගැනීමට තැත් කළ 23 හැවිරිදි තරුණයෙකුගේ ජීවිතය බේරා ගැනීමට හැටන් පොලිසියේ අපරාධ විමර්ශන අංශ නිලධාරීන් සමත් වුණා.\nමහවැලි ගඟේ ප්‍රධාන අතු ශාඛාවක් වන හැටන් ඔයට ඇබොස්ලි වත්ත හරහා ජලය ගලා බසිනා  දිය ඇල්ලට ඉහළින් පිහිටි ගල් තලාවක් මත තරුණයෙකු රැඳි සිටින බව දුටු වතු කම්කරුවෙකු ඒ පිළිබඳව පොලිසිය දැනුවත් කර තිබෙනවා.\nවහාම වූ ක්‍රියාත්මක වූ හැටන් පොලිස් නිලධාරීන් එම තරුණයා සොයා ගියා.\nඑහිදී හෙළිවූයේ ඔහු සියදිවි හානිකර ගැනීමේ අරමුණින් ඇල්ල  ඉහළට පැමිණි සිටි බවයි.\nඒ අනුව පොලිසිය ඔහු බේරා ගැනීමට මෙලෙස ක්‍රියා කළා.\nමානසික ආබාධයකින් පෙළෙන බව පැවසෙන 23 හැවිරිදි එම තරුණයා හැටන් රොතැස් වතුයායේ පදිංචිකරුවෙක්.\nහැටන් පොලිසිය සඳහන් කළේ දෙමව්පියන් සමඟ උරණ වී සියදිවි හානි කර ගන්නා බව පවසමින් මෙම තරුණයා නිවසින් පිටව ගොස් තිබූ බවයි.\nපොලිස් භාරයට  ගත් තරුණයා හැටන් මහේස්ත්‍රාත්වරයා වෙත ඉදිරිපත් කිරීමෙන් අනතුරුව මානසික වෛද්‍යවරයෙකු වෙත යොමු කිරීමට නියමිත බවයි.\nඉන්අනතුරුව එම තරුණයාව මව්පියන් වෙත භාරදීමට කටයුතු කරන බවත් පොලිසිය සඳහන් කළා.",
       "URL": "https://www.hirunews.lk/250358/මානසික-ආබාධයකින්-පෙළෙන-තරුණයෙකුගේ-ජීවිතය-බේරාගන්න-කළ-පොලිස්-මෙහෙයුම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2451"
}