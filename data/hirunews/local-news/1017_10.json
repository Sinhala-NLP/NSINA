{
       "Source": "hirunews",
       "Timestamp": "Saturday, 16 July 2022 - 11:36",
       "Headline": "ඉපලෝගම ඉන්ධන පෝලිමේ දී අයෙක් මරුට",
       "News Content": "කැකිරාව - ඉපලෝගම IOC ඉන්ධන පිරවුම්හලේ දී පුද්ගලයෙකු ජීවිතක්ෂයට පත්ව තිබෙනවා.\nඅදාළ පුද්ගලයා තෙල් ලබාගැනීමට පෝලිමේ රැඳී සිටි අයෙකු බවයි අප ප්‍රාදේශීය වාර්තාකරු සඳහන් කළේ.\nඅද (16) පෙරවරුවේ දී මෙම මරණය සිදු ව තිබෙනවා.\nසිද්ධියෙන් ජීවිතක්ෂයට පත්ව ඇත්තේ අවුකන ප්‍රදේශයේ පදිංචි ව සිටි 40 හැවිරිදි දෙදරු පියෙක්.\nමෙම පුද්ගලයා ත්‍රීරෝද රථ රියදුරෙකු බව ද වාර්තා වනවා.\nඉන්ධන ලබා දෙන බව මියගිය පුද්ගලයාට දැනගැනීමට ලැබීමත් සමග ඔහු ද ඉන්ධන ලබා ගැනීම සඳහා සිය යතුරුපැදියේ ටැංකිය ද ගලවාගෙන සිය මිතුරකු සමග පෝලිමට පැමිණ තිබෙනවා.\nමෙලෙස පෝලිමේ රැඳී සිටියදී එක්වරම සිහිසුන්ව මෙම පුද්ගල‍යා ඇද වැටීම හේතුවෙන් ජීවිතක්ෂයට පත්ව ඇති බවයි කැකිරාව රෝහල් ආරංචි මාර්ග සඳහන් කළේ.\nසිද්ධිය සම්බන්ධයෙන් කැකිරාව ඉපලෝගම පොලිසිය විමර්ශන සිදු කරනවා.",
       "URL": "https://www.hirunews.lk/310119/ඉපලෝගම-ඉන්ධන-පෝලිමේ-දී-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1017"
}