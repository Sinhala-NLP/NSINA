{
       "Source": "hirunews",
       "Timestamp": "Monday, 18 October 2021 - 11:25",
       "Headline": "දියර පොහොර ලීටර ලක්ෂ 31ක් ආනයනය කෙරේ",
       "News Content": "වී ඇතුළු සියලු වගාවන්ට යොදා ගත හැකි නැනෝ නයිට්‍රජන් දියර පොහොර ලීටර් තිස් එක් ලක්ෂයක් ඉන්දියාවෙන් ආනයනය කිරීමට රජය තීරණය කර තිබෙනවා.\nඉන් පළමු ලීටර් ලක්ෂයක තොගය හෙට ඉන්දියාවේ ගුජරාට ප්‍රාන්තයේ සිට මෙරටට ගුවනින් රැගෙන ඒමට නියමිතයි.\nමේ අතර, පොහොර ගැටලුව මුල් කරගනිමින් අදත් දිවයිනේ ප්‍රදේශ රැසක ගොවීන් විරෝධතාවල නිරත වුණා.\nහාලිඇල - උඩුවර ප්‍රදේශයේ ගොවීන් සඳහන් කළේ, කෘෂි රසායන හා පොහොර නොමැති වීමෙන් අස්වැන්න අවම වී ඇති බවයි.\nඇළහැර - යාය 28 ප්‍රදේශයේ ගොවීන් පවසන්නේ කෘමිනාශක නොමැති වීමෙන් සිය කව්පි වගාවන් විනාශ කිරීමට සිදු වූ බවයි.\nඑමෙන්ම, ඌවපරණගම ගොවීන් ප්‍රදේශයේ ගල් පර්වතයක් මත නැගී විරෝධය පළ කළා.\nමේ අතර ආක්‍රමණශීලී ශාක නිසා වසර ගණනක් පුරන්ව පැවති අක්මීමන - යක්ගහයාය කුඹුරක් අස්වැද්දීමට වගා සුරැකීමේ සංවිධානය පියවර ගෙන ඇත්තේ කාබනික පොහොර යොදා ගනිමින්.\nමේ අතර වී ඇතුළු සියලු වගාවන්ට යොදා ගත හැකි නැනෝ නයිට්‍රජන් දියර පොහොර ලීටර් තිස් එක් ලක්ෂයක් ආනයනය කිරීමට රජය අද තීරණය කළා.",
       "URL": "https://www.hirunews.lk/285335/දියර-පොහොර-ලීටර-ලක්ෂ-31ක්-ආනයනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1621"
}