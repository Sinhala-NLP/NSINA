{
       "Source": "hirunews",
       "Timestamp": "Tuesday, 16 February 2016 - 10:01",
       "Headline": "මහනුවර නගරයේ අද විශේෂ රථවාහන සැලැස්මක්",
       "News Content": "පවතින වාහන තදබදය අවම කිරීමේ අරමුණින් මහනුවර නගරයේ අද විශේෂ රථවාහන සැලැස්මක් ක්‍රියාත්මක කර තිබෙනවා.\nමධ්‍යම ප්‍රදේශය භාර ජ්‍යෙෂ්ඨ නියෝජ්‍ය පොලිස්පති ගාමිණී දිසානායක සඳහන් කළේ අධිකරණය මගින් ලැබුණු උපදෙස් සහ දැනට පවතින අවම පහසුකම් යටතේ මෙම රථ වාහන සැලැස්ම ක්‍රියාත්මක කරන බවයි.\nපෙරහුරුවක් ලෙස අද දිනයේ ක්‍රියාත්මක කෙරෙන මෙහි සාර්ථකත්වය මත එය ඉදිරියට පවත්වාගෙන යාම තීරණය කර ඇති බව ජ්‍යෙෂ්ඨ නියෝජ්‍ය පොලිස්පතිවරයා කියා සිටියා.\nමහනුවර නගරයේ ත්‍රිරෝද රථ නැවතුම්පොළවල් වෙනස් කිරීමටත් යතුරුපැදි සඳහා වෙනම නැවතුම් ස්ථානයක් සකස් කිරීමටත් යෝජනා වී තිබෙනවා.\nඑමගින් මහනුවර නගරයේ යතුරුපැදි සොරකම් කිරීමේ ගැටළුවට ද විසදුම් ලැබෙනු ඇති බවයි මධ්‍යම ප්‍රදේශය භාර ජ්‍යෙෂ්ඨ පොලිස්පති ගාමිණී දිසානායක විශ්වාසය පළ කළේ.",
       "URL": "https://www.hirunews.lk/126378/මහනුවර-නගරයේ-අද-විශේෂ-රථවාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=5166"
}