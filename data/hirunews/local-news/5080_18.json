{
       "Source": "hirunews",
       "Timestamp": "Wednesday, 20 April 2016 - 17:06",
       "Headline": "තාජුඩීන් ඝාතනය ගැන පොලිස් ස්ථානාධිපතිවරයකු සී අයි ඩී අත්අඩංගුවට",
       "News Content": "රග්බි ක්‍රීඩක වසීම් තාජුඩීන්ගේ ඝාතනය සම්බන්ධයෙන් සිදුකරන විමර්ශනයේදී එම ඝාතන සිද්ධියට අදාළව සාක්ෂි වසන් කිරීමේ චෝදනාව මත නාරාහේන්පිට පොලිස් ස්ථානයේ අපරාධ අංශයේ හිටපු ස්ථානාධිපතිවරයා අද අත්අඩංගුවට ගත්තා.\nපොලිස් මාධ්‍ය ප්‍රකාශක කාර්යාලය සඳහන් කළේ රහස් පොලීසිය විසින් ඔහු අත්අඩංගුවට ගෙන ඇති බවයි.\nමෙලෙස අත්අඩංගුවට පත්වී ඇත්තේ නාරාහේන්පිට පොලිස් ස්ථානයේ අපරාධ අංශයේ හිටපු ස්ථානාධිපති සුමිත් චම්පික පෙරේරා යන අයයි.\n2012 වසරේ මැයි මස 17 වැනිදා නාරාහේන්පිට ශාලිකා ක්‍රීඩාංගනය අසල මාර්ගයේදී මෝටර් රථයක් තුල පිලිස්සී මියගොස් සිටි වසීම් තාජුඩීන්ගේ මළ සිරුර හමුවුණා.\nපළමු පශ්චාත් මරණ පරීක්ෂණයේදී මෙම මරණය රිය අනතුරකින් සිදු වූ බවට ප්‍රකාශ කළත් පසුව අනාවරණය වූයේ මෙය මිනීමැරුමක් බවටයි.\nසැකකරු හෙට අලුත්කඩේ අංක 3 මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/131328/තාජුඩීන්-ඝාතනය-ගැන-පොලිස්-ස්ථානාධිපතිවරයකු-සී-අයි-ඩී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5080"
}