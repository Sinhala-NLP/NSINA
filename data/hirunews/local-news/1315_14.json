{
       "Source": "hirunews",
       "Timestamp": "Sunday, 06 March 2022 - 10:30",
       "Headline": "ලෝක වෙළෙඳපොළේ බොරතෙල් බැරලයක මිල තවත් ඉහළට යන ලකුණු",
       "News Content": "රුසියාව විසින් යුක්රේනය ආක්‍රමණය කිරීම සහ ඒ හේතුවෙන් රුසියාවට පැනවුණු සම්බාධක ගෝලීය ආර්ථිකය කෙරෙහි දැවැන්ත බලපෑමක් සිදුකරනු ඇතැයි ජාත්‍යන්තර මූල්‍ය අරමුදල පවසනවා.\nඑමෙන්ම යුද්ධය ආරම්භවීමට පෙර යුක්රේනය ඉල්ලා තිබූ ඩොලර් මිලියන 1.4 ක ණය මුදල එළඹෙන සතියේ අනුමත කිරීමට නියමිත බවයි එමඟින් සඳහන් කළේ.\nගෝලීය බලශක්ති සහ ආහාර මිල ගණන් ඉහළ යාමෙන් ලොව දුප්පත් ගෘහස්ථයන් දැනටමත් දැඩි පීඩාවකට ලක්ව ඇති බව මූල්‍ය අරමුදල පෙන්වා දෙනවා.\nරුසියාවේ යුක්රේන ආක්‍රමණය තුළින් ඇතිවී තිබෙන ආර්ථික හානිය ද අතිමහත්.\nරුසියාවට පැනවුනු ස්විෆ්ට් මුදල් හුවමාරු තහනම ඇතුලු සම්බාධක හේතුවෙන්ද ගෝලීය ආර්ථිකයට බලපෑම් එල්ලවන බව මූල්‍ය අරමුදලේ අදහසයි.\nමේ අතර, යුද්ධය නිසා ලෝක වෙළඳපොලේ බොර තෙල් බැරලයක මිල මේ වනවිටත් ඩොලර් 120ට ආසන්න වී ඇති අතර, එය නුදුරේදීම ඩොලර් 150 දක්වා ඉහළ යනු ඇති බවයි විශ්ලේෂකයන් පෙන්වා දෙන්නේ.",
       "URL": "https://www.hirunews.lk/298771/ලෝක-වෙළෙඳපොළේ-බොරතෙල්-බැරලයක-මිල-තවත්-ඉහළට-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1315"
}