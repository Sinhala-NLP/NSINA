{
       "Source": "hirunews",
       "Timestamp": "Saturday, 22 May 2021 - 16:40",
       "Headline": "නෞකාවේ ගින්න නිවීමට තවත් ටග් යාත්‍රාවක්",
       "News Content": "කොළඹ වරායට ඔබ්බෙන් මුහුදේ නැංගුරම්ලා ඇති එක්ස්ප්‍රස් පර්ල් නෞකාවේ ගින්න මැඩපැවැත්වීමේ මෙහෙයුමට එක්වීම සඳහා නෞකාව හිමි සමාගමට අයත් තවත් ටග් යාත්‍රාවක් දැන් කොළඹ වරාය දෙසට ළගා වෙමින් පවතිනවා.\nඑමෙන්ම, ගින්නෙන් සිදුවූ හානිය තක්සේරු කිරීම සඳහා නෙදර්ලන්ත කණ්ඩායමක් අද රාත්‍රියේ ශ්‍රී ලංකාවට පැමිණෙන බවයි නෞකාවේ දේශීය නියෝජිතයන් ප්‍රකාශ කළේ.\nගින්න හට ගත් නෞකාව අද සමුද්‍රීය පරිසර ආරක්ෂණ අධිකාරියේ නිරීක්ෂණයට ද ලක්වුණා.",
       "URL": "https://www.hirunews.lk/272138/නෞකාවේ-ගින්න-නිවීමට-තවත්-ටග්-යාත්‍රාවක්",
       "Category": "Local News",
       "Parent URL": "https://www.hirunews.lk/local-news.php?pageID=1936"
}