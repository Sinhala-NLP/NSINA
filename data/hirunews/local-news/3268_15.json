{
       "Source": "hirunews",
       "Timestamp": "Wednesday, 03 July 2019 - 17:03",
       "Headline": "කටුනායකට සහ මීගමුවට ජල සැපයුම අත්හිටුවයි",
       "News Content": "බම්බුකුලිය ජල පවිත්‍රාගාරයේ හදිසි බිඳවැටීමක් හේතුවෙන් අද මධ්‍යම රාත්‍රි 12 දක්වා කටුනායක සහ මීගමුව ඇතුලූ ප්‍රදේශ කිහිපයකට ජල සැපයුම අත්හිටුවීමට සිදුවන බව ජාතික ජලසම්පාදන හා ජලාපවහන මණ්ඩලය පවසනවා.\nඒ අනුව මීගමුව මහනගර සභා බල ප්‍රදේශය, කොච්චිකඩේ, දූව, පිටිපන, බාසියාවත්ත, දුන්ගල්පිටිය, පමුණුගම සහ කටාන යන ප්‍රදේශවලට මෙලෙස ජල සැපයුම අත්හිටුවා තිබෙනවා.\nඑසේම කටුනායක ආයෝජන ප්‍රවර්ධන කලාපය, කටුනායක ගුවන් තොටුපල සහ කටුනායක ගුවන් හමුදා කඳවුරටද ජල සැපයුම අත්හිටුවා ඇති බවයි ජලසම්පාදන මණ්ඩලය කියා සිටියේ.",
       "URL": "https://www.hirunews.lk/219585/කටුනායකට-සහ-මීගමුවට-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3268"
}