{
       "Source": "hirunews",
       "Timestamp": "Monday, 05 October 2020 - 19:21",
       "Headline": "අංගොඩ ලොක්කා මිය ගිය බවට ඉන්දීය බුද්ධි අංශ තහවුරු කරයි (වීඩියෝ)",
       "News Content": "සංවිධානාත්මක අපරාධකරුවෙකු වන අංගොඩ ලොක්කා ඉන්දියාවේදී මියගිය බව ඉන්දීය බුද්ධි අංශ විසින් තහවුරු කළ බව ආරක්ෂක ලේකම් කමල් ගුණරත්න මහතා පවසනවා.\nආරක්ෂක අමාත්‍යාංශයේ අද(05) පැවති ප්‍රවෘත්ති සාකච්ඡාවකදී ඔහු මේ බව සදහන් කළා.\nසංවිධානාත්මක අපරාධකරුවෙකුවන මද්දුමගේ ලසන්ත චන්දන පෙරේරා හෙවත් අංගොඩ ලොක්කා විෂ ශරීර ගතවීමෙන් ඉන්දියාවේදී මිය ගිය බවට මාධ්‍ය වාර්තා පළ වුණා.\nපසුගිය ජූලි 3 වැනිදා ඉන්දියාවේ කොයිම්බතූර්හිදී අංගොඩ ලොක්කා මියගොස් ඇත්තේ හෘදයාබායකින් බව පවසා පෞද්ගලික රෝහලකට ඇතුළත් කර සිටියදී බවටද වාර්තා වුණා.\nකෙසේ වෙතත් මතභේදයට තුඩු දී තිබූ අංගොඩ ලොක්කාගේ මරණය ඉන්දීය බුද්ධි අංශ විසින් තහවුරු කර තිබෙනවා.\nගාල්ල පොලිසියේ දුෂණ මර්දන ඒකකයට ලද තොරතුරක් මත ගාල්ල - කරාපිටිය ප්‍රදේශයේදී හෙරොයින් ජාවාරමේ නිරත වූ බවට සැකපිට අඹුසැමි යුවළක් අත්අඩංගුවට ගෙන තිබෙනවා.\nඔවුන් සන්තකයේ තිබී හෙරොයින් ග්‍රෑම් 10 යි මිලිග්‍රෑම් 160ක් සොයාගෙන ඇති අතර රුපියල් 26,750ක මුදලක් පොලිස් භාරයට ගනු ලැබුවා.\nඅත්අඩංගුවට  පත්වූ පිරිමි පුද්ගලයා සන්කොල්ලා නම් අන්වර්ත නාමයෙන් හැඳින්වෙන 30 හැවිරිදි අයෙක්.\nදෙහිවල පොලිසියේ අපරාධ අංශයේ ස්ථානාධිපතිවරයාට රුපියල් 50,000ක අල්ලසක් ලබාදීමට උත්සාහ කළ පුද්ගලයෙක් අත්අඩංගුවට ගෙන තිබෙනවා.\nඔහු සන්තකයේ තිබී විවිධ පුද්ගලයින්ගේ විදෙස් ගමන් බලපත්‍ර 88ක්, ජාතික හැඳුනුම්පත් 26ක්, බැංකු පොත් 6ක් සහ රියදුරු බලපත්‍ර 3ක් සොයාගෙන ඇති බව බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළා.\nකළුතර කොට්ඨාශ අපරාධ අංශයට ලද තොරතුරක් මත සිදුකළ වැටලීමකදී හෙරොයින් ග්‍රෑම් 9යි මිලිග්‍රෑම් 250ක් සමඟ කාන්තාවක් ඇතුලු දෙදෙනෙක් අත්අඩංගුවට ගෙන තිබෙනවා.\nමෙම හෙරොයින් ජාවාරම මෙහෙයවා ඇත්තේ මත්ද්‍රව්‍ය ජාවාරම් කිරීමේ චෝදනාවට ඇපමත නිදහස්ව සිටින දුම්බර අක්කා නම් කාන්තාව විසින්.\nහෙරොයින් සමඟ අත්අඩංගුවට පත්ව ඇත්තේ ඇයගේ ඥාති කාන්තාවක සහ ඥාති සහෝදරයෙක් වන අතර ඔවුන් සන්තකයේ තිබී රුපියල් 42,000ක මුදලක් සහ ජංගම දුරකථන 3ක් පොලිස් භාරයට ගනු ලැබුවා.\nනිල් මැණිකකින් නිර්මිත පෞරාණික වටිනාකමකින් යුත් බුදු පිළිමයක් රුපියල් කෝටි 600ක මුදලකට විකිණීමට සුදානම් වූ චීවරධාරියෙක් ඇතුළු පුද්ගලයින් සිව්දෙනෙකු මොණරාගල - කුඹුක්කන ප්‍රදේශයේදී අත්අඩංගුවට ගැනීමට මොණරාගල කොට්ඨාශ අපරාධ විමර්ශන අංශයේ නිලධාරීන් සමත් වුණා.\nමොණරාගල - වෙල්ලච්චිකඩේ ප්‍රදේශයේ තිබූ නිධානයකින් මෙම බුදුපිළිමය ලබා ගෙන ඇති බව පරීක්ෂණවලදී අනාවරණය වී තිබෙනවා.\nබුත්තල - පොලිස් විශේෂ කාර්ය බලකා කඳවුරට ලද තොරතුරක් මත කොස්ලන්ද අලුත්වල ප්‍රදේශයේ ගංජා හේනක් වටලා සැකකරුවෙකු අත්අඩංගුවට ගෙන තිබෙනවා.\nයක්කලමුල්ල  පොලිසියට ලද තොරතුරක් මත යක්කලමුල්ල - දොලමුල්ල සහ උඩුවැල්ල ප්‍රදේශයෙන්  නීති විරෝධී ගිනිඅවි දෙකක් සමඟ පුද්ගලයින් දෙදෙනෙකු අත්අඩංගුවට ගෙන තිබෙනවා.\nයක්කලමුල්ල පොලිස් බල ප්‍රදේශය තුළ ගත වූ මාස 3 ඇතුළත සොයාගෙන ඇති නීති විරෝධී ගිනි අවි   සංඛ්‍යාව 51ක්.",
       "URL": "https://www.hirunews.lk/251880/අංගොඩ-ලොක්කා-මිය-ගිය-බවට-ඉන්දීය-බුද්ධි-අංශ-තහවුරු-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2409"
}