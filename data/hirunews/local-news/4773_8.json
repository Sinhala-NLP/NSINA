{
       "Source": "hirunews",
       "Timestamp": "Wednesday, 30 November 2016 - 19:24",
       "Headline": "කම්කරු නිලධාරීන් අද පාර්ලිමේන්තු පාර වසයි",
       "News Content": "කම්කරු ව්‍යවස්ථාව ගැළපෙන අයුරින් සකස් කිරීම ඇතුලු ඉල්ලීම් හතරක් මුල් කරගනිමින් රාජ්‍ය සේවා කම්කරු නිලධාරීන්ගේ සංගමය අද පාර්ලිමේන්තු වටරවුමේදී විරෝධතාවක නිරතවුණා.\nඒ නාරාහේන්පිට කම්කරු කාර්යාල පරිශ්‍රයේ සිට පා ගමනින් එම ස්ථානයට පැමිණීමෙන් අනතුරුවයි.\nසිය ගැටළු සම්බන්ධයෙන් පාර්ලිමේන්තු මන්ත්‍රීවරුන් දැනුවත් කිරීම ඔවුන්ගේ අරමුණ වී තිබුණා.\nකෙසේ වෙතත් පොලීසිය සහ කැරළි මර්දන ඒකකය මාර්ග බාධක යොදා පාර්ලිමේන්තු වටරවුම අසළදී ඔවුන්ගේ පා ගමන වළක්වනු ලැබුවා.\nඑසේම විරෝධතාව හේතුවෙන් පාර්ලිමේන්තු පිවිසුම් මාර්ගය තාවකාලිකව වසා දැමීමටයි පොලීසියට  සිදුවුණේ.\nඅනතුරුව කම්කරු නිලධාරීන් එම ස්ථානයේ බැනර් සහ පෝස්ටර් පුදර්ශනය කරමින් උද්ඝෝෂණයේ නිරතවුණා.\nපසුව එම ස්ථානයට ජනතා විමුක්ති පෙරමුණේ නායක අනුර කුමාර දිසානායකද පැමිණි බවයි එහි සිටි හිරු වාර්තාකරු ප්‍රකාශ කළේ.",
       "URL": "https://www.hirunews.lk/148687/කම්කරු-නිලධාරීන්-අද-පාර්ලිමේන්තු-පාර-වසයි",
       "Category": "Local News",
       "Parent URL": "https://www.hirunews.lk/local-news.php?pageID=4773"
}