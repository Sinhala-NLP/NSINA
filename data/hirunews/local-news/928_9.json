{
       "Source": "hirunews",
       "Timestamp": "Friday, 19 August 2022 - 19:00",
       "Headline": "හෝර්ටන්තැන්න අවට ගෝනුන් මියගිය අභිරහස හෙළිවේ",
       "News Content": "හෝර්ටන්තැන්න ජාතික උද්‍යානය අවට සැරිසරන ගෝනුන්ගේ මරණයට හේතුව දඩයක්කරුවකු විසින් ඇතිකළ දඩයම් බල්ලන් බවට අනාවරණය වී තිබෙනවා.\nනුවරඑළිය දිස්ත්‍රික් ලේකම් නන්දන ගලබොඩ සදහන් කළේ දඩයක්කරු මිය යෑමෙන් පසු එම දඩයම් බල්ලන් කැලෑ වැදී ඇති බවයි.\nඔවුන් හෝර්ටන්තැන්න ජාතික උද්‍යානයේ සැරිසරන ගෝනුන් ඇතුළු සතුන් අඹේවෙල ජලාශයට ජලය සොයා පැමිණීමේ දී හඹාගොස් සපා කන තත්ත්වයක් උද්ගතව ඇති අතර එහිදී ගෝනුන් ජලාශයේ ගිලී මරණයට පත්ව ඇති බවටයි හෙළි වී ඇත්තේ.\nනානුඔය අඹේවෙල ජලාශයේ මියගිය ගෝනුන් කිහිපදෙනෙකුගේ සිරුරු පාවෙමින් ඇති බවට ධීවරයින් පිරිසක් වනජීවී දෙපාර්තමේන්තුවට දැනුම් දී තිබුණා.\nඒ අනුව හිරු ප්‍රවෘත්ති මේ පිළිබදව අද අනාවරණය කළ අතර වනජීවී හා වන සම්පත් සංරක්ෂණ අමාත්‍ය මහින්ද අමරවීර විසින් එම අමාත්‍යාංශ ලේකම්වරියගෙන් මෙම සිද්ධිය පිළිබද කඩිනම් වාර්තාවක් ද කැදවීමටයි පියවර ගත්තේ.",
       "URL": "https://www.hirunews.lk/313213/හෝර්ටන්තැන්න-අවට-ගෝනුන්-මියගිය-අභිරහස-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=928"
}