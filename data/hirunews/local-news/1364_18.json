{
       "Source": "hirunews",
       "Timestamp": "Thursday, 10 February 2022 - 13:32",
       "Headline": "ගොවීන්ගෙන් සහතික මිලට අමු කහ මිල දී ගැනීම ඇරඹේ",
       "News Content": "කහ ගොවීන්ගෙන් සහතික මිලට අමු කහ මිල දී ගැනීමේ වැඩසටහනක් ආරම්භ කර ඇති බව කුළුබඩු, වැවිළි භෝග ආශ්‍රිත කර්මාන්ත ප්‍රවර්ධන රාජ්‍ය අමාත්‍යාංශය ප්‍රකාශ කළා.\nඅපනයන කෘෂිකර්ම දෙපාර්තමේන්තුව සහ ලංකා කුළුබඩු අලෙවි මණ්ඩලය ඒකාබද්ධව ඊයේ වන විට ගම්පහ, කෑගල්ල සහ රත්නපුර දිස්ත්‍රික්කවල ගොවීන්ගෙන් කහ කිලෝ ලක්ෂයක් මිලදී ගෙන තිබෙනවා.\nකිලෝවක් රුපියල් 165 බැගින් මිලදී ගත් අමු කහ කුඩු ලෙස සකස් කර කුළු බඩු අලෙවි මණ්ඩලයේ අලෙවිසැල් මගින් සාධාරණ මිලකට පාරිභෝගිකයින්ට අලෙවි කිරීම සිදුකරන බව ද එම අමාත්‍යාංශය ප්‍රකාශ කළා.",
       "URL": "https://www.hirunews.lk/296656/ගොවීන්ගෙන්-සහතික-මිලට-අමු-කහ-මිල-දී-ගැනීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1364"
}