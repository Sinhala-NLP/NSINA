{
       "Source": "hirunews",
       "Timestamp": "Wednesday, 18 May 2016 - 12:02",
       "Headline": "ඒකාබද්ධ විපක්ෂයේ රණවිරු විජයග්‍රහණ සැමරුම අවලංගු කරයි",
       "News Content": "ඒකාබද්ධ විපක්ෂය කුරුණෑගල හෙට පැවැත්වීමට සූදානම් කර තිබූ රණවිරු විජයග්‍රහණ අභිනන්ද පූජා සැමරුම් වැඩසටහන අවලංගු කර තිබෙනවා.\nහිටපු ජනාධිපති මහින්ද රාජපක්ෂ බත්තරමුල්ල ප්‍රදේශයේ අද පැවැති ආගමික වැඩසටහනකට සහභාගිවීමෙන් පසු මාධ්‍යවේදීන් නැගූ ප්‍රශ්නවලට පිළිතුරු දෙමිනුයි මේ බව කියා සිටියේ.\nපවතින අයහපත් කාලගුණ තත්ත්වය හේතුවෙනුයි මෙම වැඩසටහන කල් දමා ඇත්තේ.\nයුද ජයග්‍රහණයේ හත්වන වසර සලකුණු කරමින් රණවිරු විජයග්‍රහණ අභිනන්ද පූජා නමින් සැමරුම් වැඩසටහනක් හිටපු ජනාධිපති මහින්ද රාජපක්ෂගේ ප්‍රධානත්වයෙන් කුරුණෑගලදී පැවැත්වීමට නියමිතව තිබුණා.",
       "URL": "https://www.hirunews.lk/133470/ඒකාබද්ධ-විපක්ෂයේ-රණවිරු-විජයග්‍රහණ-සැමරුම-අවලංගු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5041"
}