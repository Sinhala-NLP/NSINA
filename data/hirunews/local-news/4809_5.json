{
       "Source": "hirunews",
       "Timestamp": "Friday, 04 November 2016 - 13:21",
       "Headline": "හිටපු ඇමති මහින්දානන්දට එරෙහි ක්‍රීඩා භාණ්ඩ දූෂණ නඩුව කල් යයි",
       "News Content": "අල්ලස් හෝ දූෂණ චෝදනා විමර්ශන කොමිසම හිටපු ක්‍රීඩා අමාත්‍ය, පාර්ලිමේන්තු මන්ත්‍රී මහින්දානන්ද අලුත්ගමගේට සහ හිටපු ක්‍රීඩා අමාත්‍යාංශයේ ගබඩා පාලක අජිත් නිශාන්තට එරෙහිව කොළඹ මහේස්ත්‍රාත් අධිකරණයේ පැවරූ නඩුව ලබන වසරේ මාර්තු 31 වනදා දක්වා කල් දමා තිබෙනවා.\nඒ එම නඩුව අද කොළඹ අතිරේක මහේස්ත්‍රාත් නිශාන්ත පීරිස් හමුවේ කැදවූ අවස්ථාවේදීයි.\nනීතිපතිවරයාගේ උපදෙස් ලබා ගැනීම සදහා යොමුකර ඇති බැවින් අතිරේක මහේස්ත්‍රාත් නිශාන්ත පීරිස් මෙලෙස නඩුව කල් දමා ඇති බව සදහන්.\n2014 වසරේ ක්‍රීඩා උපකරණ මෙරටට ගෙන්වා බෙදා හැරීමේදී මිලියන 53 ක මුදලක් අවභාවිතා කළ බව පවසමින් අල්ලස් හෝ දූෂණ විමර්ශන කොමිසම මෙම නඩුව පවරා තිබෙනවා.",
       "URL": "https://www.hirunews.lk/146813/හිටපු-ඇමති-මහින්දානන්දට-එරෙහි-ක්‍රීඩා-භාණ්ඩ-දූෂණ-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4809"
}