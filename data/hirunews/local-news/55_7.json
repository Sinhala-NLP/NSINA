{
       "Source": "hirunews",
       "Timestamp": "Sunday, 03 September 2023 - 11:43",
       "Headline": "ගලපිටමඩ ඝාතනයේ සැකකරුවන් අත්අඩංගුවට",
       "News Content": "ගලපිටමඩ ප්‍රදේශයේ මනුෂ්‍ය ඝාතනයකට සම්බන්ධ සැකකරුවෙකු කොළඹ අපරාධ කොට්ඨාසය විසින් ගිනි අවියක් ද සමඟ අත්අඩංගුවට ගෙන තිබෙනවා.\nමීතොටමුල්ල ප්‍රදේශයේ දී හෙරොයින් ග්‍රෑම් පහයි මිලිග්‍රෑම් 890 සමග අත්අඩංගුවට ගත් මෙම සැකකරුගෙන් ප්‍රශ්න කිරීමේදී නිට්ටඹුව ප්‍රදේශයේ සඟවා තිබී මෙම ගිනි අවිය සහ එයට යොදන ජීව උණ්ඩ අටක් සමග තවත් සැකකරුවෙකු අත්අඩංගුවට   අත්අඩංගුවට ගැනීමට හැකි වූ බව පොලිසිය පවසනවා.\nගලපිටමඩ  ප්‍රදේශයේදී පසුගිය මස 14 වැනිදා පුද්ගලයෙකු ඝාතනය කිරීමේ සිදුවීමට සම්බන්ධ බවට තොරතුරු රැසක් අනාවරණය වූ බව පොලීසිය වැඩිදුරටත් පවසනවා.පොලිසිය විසින් සොයා ගත් ගිනි අවිය සැකකරුවන්ට ලබාදී ඇත්තේ  විදෙස් ගතව සිටින චතුරිකා සහ පැට්ටාමංජු යන අයවලුන් බවද විමර්ශනවලදී හෙළිවී තිබෙනවා. ‍\nමෙලෙස අත්අඩංගුවට ගත්  පළවෙනි සැකකරු වරකපොල ප්‍රදේශයේ පදිංචි ඇඟලුම් කම්හල්  සේවකයෙකු වන අතර දෙවන සැකකරු රාගම ප්‍රදේශයේ පදිංචි ගෑස් සමාගමක සේවකයෙකු බවද පොලිසිය අනාවරණය කරනවා.\nඅත්අඩංගුවට ගත් සැකකරුවන් දෙදෙනා අධිකරණයට ඉදිරිපත් කර  රඳවාගෙන ප්‍රශ්න කිරීමට නියමිත බව වාර්ථාවෙනවා.",
       "URL": "https://www.hirunews.lk/346983/ගලපිටමඩ-ඝාතනයේ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=55"
}