{
       "Source": "hirunews",
       "Timestamp": "Thursday, 08 September 2022 - 13:03",
       "Headline": "වී අලෙවි මණ්ඩලයේ ගබඩා රැකවල්කරුවන්ගේ දීමනා ඉහළ නැංවීමට පියවර",
       "News Content": "වී අලෙවි මණ්ඩලයේ අනියම් පදනම මත පත් කර ඇති ගබඩා රැකවල්කරුවන්ට ගෙවන දීමනා ඉහළ නැංවීමට කෘෂිකර්ම අමාත්‍යාංශය පියවර ගෙන තිබෙනවා.\nඒ අනුව, ප්‍රාදේශීය ගබඩාවල ආරක්ෂාව සඳහා අනියම් පදනම මත බඳවා ගත් රැකවල්කරුවන්ට මෙතෙක් මාසිකව ගෙවූ රුපියල් 7500 දීමනාව, රුපියල් 10,000 දක්වා ඉහළ යනු ඇති.\nමෙම පියවර ගෙන ඇත්තේ, මීට සති දෙකකට පෙර දඹුල්ල ප්‍රදේශයේ දී වී අලෙවි මණ්ඩලයට අයත් ගබඩාවක් බිඳ වී මලු 200ක් පැහැර ගෙන යාමේ සිද්ධියත් සමඟ යි.\nඑසේ ම වී සඳහා ලබාදුන් සහතික මිල ප්‍රමාණවත් නො වන බව ගොවීන් තවදුරටත් චෝදනා කරනවා.\nපොළොන්නරුව බී කලාපයේ ගොවි සංවිධානයක් කැඳවා තිබු මාධ්‍ය හමුවකට එක්වෙමින් එහි සභාපති එන්.ඒ ගාමිණී ජයවික්‍රම සඳහන් කළේ, ඉන්ධන නොමැති වීමෙන් මෙවර වී වගාවෙහි අස්වනු නෙලීමට නොහැකි තත්ත්වයක් උද්ගත වී ඇති බවයි.",
       "URL": "https://www.hirunews.lk/314858/වී-අලෙවි-මණ්ඩලයේ-ගබඩා-රැකවල්කරුවන්ගේ-දීමනා-ඉහළ-නැංවීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=883"
}