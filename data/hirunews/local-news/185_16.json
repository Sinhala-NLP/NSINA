{
       "Source": "hirunews",
       "Timestamp": "Friday, 14 July 2023 - 13:03",
       "Headline": "අතුරුදන්වූ බවට ප්‍රකාශ වූ ඩෙන්මාර්ක ජාතික කාන්තාවගේ සිරුර හමුවෙයි (Update)",
       "News Content": "Update:\nමෙරට සංචාරයක් සඳහා මහනුවරට පැමිණ අතුරුදන් ව සිටි 32 හැවිරිදි ඩෙන්මාර්ක ජාතික කාන්තාවගේ සිරුර පොත්තපිටිය - අලගල්ල කඳු පාමුලදී සොයාගෙන තිබෙනවා.\nමෙම කාන්තාව මහනුවර අම්පිටිය ප්‍රදේශයේ ලැගුම්හලක් වෙත පැමිණ නවාතැන් ගෙන ඇත්තේ පසුගිය 9 වනදායි.\nඊට පසුදා ඇය ලැගුම්හලෙන් පිටව ගොස් තිබුණේ යළි පැමිණෙන බව පවසමින්.\nඑහෙත් ඇය ඊයේ වනතුරුත් නොපැමිණීම හේතුවෙන් ලැගුම්හලේ හිමිකරු මහනුවර පොලීසිය වෙත පැමිණිල්ලක් ඉදිරිපත් තිබුණා.\nකඩුගන්නාව ප්‍රදේශයේ කදු නැගීමට යන බව පවසමින් මෙම ඩෙන්මාර්ක් ජාතික කාන්තාව පිටව ගොස් තිබූ බවටයි ලැගුම්හලේ හිමිකරු ප්‍රකාශ කර තිබුණේ.\n==========\nශ්‍රී ලංකාවේ සංචාරයක් සදහා මහනුවරට පැමිණි 38 හැවිරිදි ඩෙන්මාර්ක් ජාතික කාන්තාවක් දින 4 ක් තිස්සේ අතුරුදන්වී ඇති බව වාර්තා වනවා.\nමෙම විදේශීය කාන්තාව මහනුවර අම්පිටිය ප්‍රදේශයේ ලැගුම්හලක් වෙත පැමිණ නවාතැන් ගෙන ඇත්තේ පසුගිය 9 වනදායි. ඊට පසුදා ඇය යළි පැමිණෙන බව පවසමින් ලැගුම්හලෙන් පිටව ගොස් ඇතත් ඊයේ වනතුරුත් නොපැමිණීම හේතුවෙන් ලැගුම්හලේ හිමිකරු මහනුවර පොලීසිය වෙත මේ සම්බන්ධයෙන් පැමිණිල්ලක් ඉදිරිපත් කර ඇති බවයි වාර්තා වන්නේ.\nපොලීසිය සඳහන් කලේ කඩුගන්නාව ප්‍රදේශයේ කදු නැගීමට යන බව පවසමින් මෙම ඩෙන්මාර්ක් ජාතික කාන්තාව පිටව ගොස් ඇති අතර, මේ දක්වා ඇය පිළිබද කිසිදු තොරතුරක් අනාවරණ නොවන බවයි.\nනිල සුනඛයන් ද යොදා ගනිමින් විශේෂ විමර්ශන කණ්ඩායමක් ඇය සෙවීම සදහා යොදවා ඇති බව ද පොලීසිය ප්‍රකාශ කළා.",
       "URL": "https://www.hirunews.lk/341174/අතුරුදන්වූ-බවට-ප්‍රකාශ-වූ-ඩෙන්මාර්ක-ජාතික-කාන්තාවගේ-සිරුර-හමුවෙයි-update",
       "Category": "Local News",
       "Parent URL": "https://www.hirunews.lk/local-news.php?pageID=185"
}