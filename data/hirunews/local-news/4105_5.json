{
       "Source": "hirunews",
       "Timestamp": "Sunday, 28 January 2018 - 7:39",
       "Headline": "ඒකාබද්ධය අගමැතිකම ඉල්ලයි",
       "News Content": "එක්සත් ජනතා නිදහස් සන්ධානය නියෝජනය කරන පාර්ලිමේන්තු මන්ත්‍රිවරුන් 96 දෙනා තමා සමග සිටීනම් ශ්‍රී ලංකා නිදහස් පක්ෂ ආණ්ඩුවක් හෙට වුවද පිහිටුවීමට තමන් සූදානම් බව ජනාධිපති මෛත්‍රීපාල සිරිසේන රත්නපුරයේ  ඊයේ පැවති ජන රැළියක් අමතමින් ප්‍රකාශ කළා.\nකෙසේ නමුත් ශ්‍රී ලංකා නිදහස් පක්ෂයේ ප්‍රතිපත්ති ඉදිරියට ගෙන යන්නේ නම් තමන් ද ඒ පිළිබඳව සළකා බැලිය හැකි බව ඒකාබද්ධ විපක්ෂය පවසනවා.\nඒකාබද්ධ විපක්ෂයේ කැඳවුම්කරු, පාර්ලිමේන්තු මන්ත්‍රී ප්‍රසන්න රණතුංග හිරු ප්‍රවෘත්ති අංශයට අදහස් දක්වමින් එම යෝජනාව පිළිබඳව අදහස් දක්වමින් කියා සිටියේ එක්සත් ජාතික පක්ෂ අමාත්‍යවරුන් ඉවත් කර ශ්‍රී ලංකා නිදහස් පක්ෂයේ මන්ත්‍රීවරුන්ට භාරකාර අමාත්‍ය ධුර ලබාදෙන භාරකාර ආණ්ඩුවකට සහයෝගය පළ කරන බවයි.\nපිවිතුරු හෙළ උරුමයේ ප්‍රධාන ලේකම්, පාර්ලිමේන්තු මන්ත්‍රී උදය ගම්මන්පිල, හිරු ප්‍රවෘත්ති අංශයට අදහස් දක්වමින් කියා සිටියේ  හිටපු ජනාධිපති මහින්ද රාජපක්ෂට අග්‍රාමාත්‍ය ධුරය  පිරිනමන්නේ නම් ශ්‍රී ලංකා නිදහස් පක්ෂ ආණ්ඩුවක් බිහි කිරීමට සූදානම් බවයි.",
       "URL": "https://www.hirunews.lk/182222/ඒකාබද්ධය-අගමැතිකම-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4105"
}