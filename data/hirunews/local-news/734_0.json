{
       "Source": "hirunews",
       "Timestamp": "Tuesday, 15 November 2022 - 8:15",
       "Headline": "බිත්තර ආනයනය කිරීමේ කුමන්ත්‍රණයක් (වීඩියෝ)",
       "News Content": "වෙනත් රටවලින් බිත්තර ආනයනය කර මෙරට රැකියා දහස් ගණනක් අහිමි කිරීමේ කුමන්ත්‍රණයක් ක්‍රියාත්මක වෙමින් පවතින බව ආහාර සුරක්ෂිතතාව පිළිබඳ ජනාධිපති උපදේශක පාර්ලිමේන්තු මන්ත්‍රී සරත් වීරසේකර පවසනවා.\nමේ අතර එළැඹෙන උත්සව සමයේ දී බිත්තර හිඟවීමේ අවදානමක් මතුව ඇති බව සමස්ත ලංකා කුකුළු ව්‍යපාරිකයින්ගේ සංගමය සඳහන් කළා.\nසුදු බිත්තරයක් රුපියල් 43කට හා දුඹුරු හෝ රතු බිත්තරයක් රුපියල් 45ක උපරිම සිල්ලර මිලක් නියම කරමින් රජය පසුගිය අගොස්තු මස 19 වැනිදා ගැසට් නිවේදනයක් නිකුත් කළ නමුත් මිල ප්‍රමාණවත් නොවීම නිසා අමාත්‍යවරයා සමඟ පැවති සාකච්ඡාවකදී බිත්තරයක් රුපියල් 50ක උපරිම සිල්ලර මිලකට අළෙවි කිරීම සඳහා වාචික එකඟතාවකට පැමිණ තිබුණා.\nඒ අනුව පසුගිය කාලය තුළ වෙළෙඳපොළේ බිත්තරයක් අලෙවි වුණේ එම මිලටයි.\nකෙසේ වෙතත් බිත්තර නිෂ්පාදකයින් චෝදනා කරන්නේ ඔවුන්ට මෙම මිල යටතේ තම ව්‍යාපාර කටයුතු සිදුකිරීමට නොහැකි බවයි.\nමේ අතර බිත්තර හිඟය මෙන්ම වෙළෙඳපොළේ පවතින එළවලු මිල සම්බන්ධයෙන් වෙළෙඳුන් හා පාරිභෝගිකයින් පළ කළේ මෙවන් අදහසක්.\nමේ අතර එළැඹෙන උත්සව සමෙය් දී බිත්තර හිඟවීම තුළින් නුදුරේදී බිත්තර නිෂ්පාදකයින් සිය ව්‍යාපාරවලින් ඈත්වීමේ ඉඩකඩක් ඇති බව සමස්ත ලංකා කුකුල් ව්‍යපාරිකයින්ගේ සංගමය පවසනවා.",
       "URL": "https://www.hirunews.lk/320410/බිත්තර-ආනයනය-කිරීමේ-කුමන්ත්‍රණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=734"
}