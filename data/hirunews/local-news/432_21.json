{
       "Source": "hirunews",
       "Timestamp": "Wednesday, 05 April 2023 - 13:25",
       "Headline": "මහවැලි ගඟේ ජලය අඩුවීමෙන් පවුල් 30,000කට පානීය ජල හිඟයක්",
       "News Content": "වර්ෂා රහිත කාලගුණය හේතුවෙන් මහවැලි ගඟේ ජලය අඩුවීම නිසා කුණ්ඩසාලේ, බලගොල්ල, දිගන, වරාපිටිය ඇතුළු අවට ගම්මානවල පවුල් තිස්දාහකට පමණ උග්‍ර පානීය ජල හිඟයකට මුහුණ දී සිටිනවා.\nගඟේ ජලය පොම්ප කර සපයා දුන්න ද පසුගිය දින කිහිපයේ එලෙස ලබාදීම සිදු නොවූ බවයි ප්‍රදේශවාසීන් කියා සිටියේ.\nමේ අතර, අද සිට ලබන 15 වැනිදා දක්වා ශ්‍රී ලංකාවට ඉහලින් ඍජුවම හිරු මුදුන්වන අතර, තල්පේ, වැලිපිටිය සහ තිහගොඩ යන ප්‍රදේශවලට අද (05) දිනයේ හිරු මුදුන් වන බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/331753/මහවැලි-ගඟේ-ජලය-අඩුවීමෙන්-පවුල්-30000කට-පානීය-ජල-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=432"
}