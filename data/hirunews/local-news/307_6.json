{
       "Source": "hirunews",
       "Timestamp": "Tuesday, 30 May 2023 - 14:30",
       "Headline": "ඉන්දියානු ණය ආධාර යෝජනා ක්‍රමය තවත් වසරක කාලයක් සඳහා දීර්ඝ කෙරේ",
       "News Content": "අත්‍යවශ්‍ය ද්‍රව්‍ය ආනයනය කිරීම සඳහා ඇමෙරිකානු ඩොලර් මිලියන 1000ක ණය ආධාර යෝජනා ක්‍රමය ඉදිරි වසරක කාලයක් සඳහා දීර්ඝ කරන ලද බව මුදල් රාජ්‍ය අමාත්‍ය ශෙහාන් සේමසිංහ පවසනවා.\nඅද (30) මුදල් අමාත්‍යාංශයේ දී මීට අදාළ ගිවිසුමට අත්සන් තැබීම සිදු කරන ලද අතර, පසුගිය 2022 මාර්තු 17 දින සිට වසරක කාලයක් සඳහා ක්‍රියාත්මක වූ මෙම ගිවිසුම ප්‍රකාරව වෙන් කරන ලද ඇමෙරිකානු ඩොලර් මිලියන 1000න් මේ වන විට ඇමෙරිකානු ඩොලර් මිලියන 576.75කට අදාලව අත්‍යවශ්‍ය ද්‍රව්‍ය ආනයනය කර තිබෙනවා.\nඉදිරි වසරක කාලය තුළ මෙම ඉන්දියානු ණය ආධාර යෝජනා ක්‍රමය යටතේ අත්‍යවශ්‍ය ඖෂධ වර්ග ඇතුළත්ව අත්‍යවශ්‍ය ද්‍රව්‍ය ආනයනය සඳහා පියවර ගනු ලබන බවයි මුදල් රාජ්‍ය අමාත්‍යවරයා අදහස් දක්වමින් පවසා සිටියේ.",
       "URL": "https://www.hirunews.lk/336594/ඉන්දියානු-ණය-ආධාර-යෝජනා-ක්‍රමය-තවත්-වසරක-කාලයක්-සඳහා-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=307"
}