{
       "Source": "hirunews",
       "Timestamp": "Saturday, 15 April 2017 - 6:55",
       "Headline": "ගසක් මත ඉදි කළ පැළක අවුරුද්ද සැමරූ පවුලක්",
       "News Content": "නිරන්තරයෙන් වන අලි තර්ජන එල්ල වන මොනරාගල ඉඳිපදුර ගම්මානයේ පවුලක් අද වෙනස් ආකාරයකට අලුත් අවුරුද්ද සැමරූ පුවතක් අපිට වාර්තා වුණා.\nඒ හේනේ ගසක් මත ඉදි කළ පැළක සිටයි.\nහේන් ගොවිතැන ප්‍රධාන ජීවනෝපාය මාර්ගය කරගත් මොනරාගල සෙවනගල ඉඳිපදුර ගම්මානයේ පවුල් 50ක් පමණ ජීවත්වුණා.\nනමුත් නිරන්තරයෙන් ගමට එල්ල වූ වනඅලි තර්ජන හේතුවෙන් ගම්වැසියන් ප්‍රදේශය අතහැර ගියේ ඊට මුහුණ දීම අසීරු කටයුත්තක් වූ බැවින්.\nමේ වෙනකොට ගම්මානයේ ඉතිරිව සිටින්නේ වසන්ත කුමාර මහතාගේ පවුලේ උදවිය පමණයි.\nඔහුගේ දියණිය මාපිය ඇසුර නොමැතිව අධ්‍යාපන කටයුතු සඳහා ඥාති නිවසක රඳවා සිටින්නේද වන අලි තර්ජන හේතුවෙන්.\nහේන් ගොවිතැන් කරමින් ඉතා දුෂ්කර ජීවිතයක් ගත කරන මේ පවුලට ඉන්න හිටින්නට තැනක් අහිමි වීම හේතුවෙන් මේ වනවිට ගැටලු රැසකට මුහුණ දී සිටිනවා.\nමේ හේතුවෙන් ඔවුන්ට මෙවර සිංහල දෙමළ අලුත් අවුරුද්ද සැමරීමට සිදුවූයේ හේනේ තනා ඇති පැල මතයි.",
       "URL": "https://www.hirunews.lk/159214/ගසක්-මත-ඉදි-කළ-පැළක-අවුරුද්ද-සැමරූ-පවුලක්",
       "Category": "Local News",
       "Parent URL": "https://www.hirunews.lk/local-news.php?pageID=4563"
}