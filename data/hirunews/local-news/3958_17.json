{
       "Source": "hirunews",
       "Timestamp": "Sunday, 06 May 2018 - 7:25",
       "Headline": "මුහුදු මාර්ගයෙන් ඔස්ට්‍රේලියා ගිය ලාංකිකයන් 131 ක් මැලේසියාවේ දී අත්අඩංගුවට (ඡායාරූප)",
       "News Content": "නීති විරෝධීව මුහුදු මාර්ගයෙන් ඔස්ට්‍රේලියාව සහ නවසීලන්තය බලා යමින් සිටි ශ්‍රී ලාංකිකයන් 131 දෙනෙකු මැලේසියා ආරක්ෂක අංශ විසින් අත්අඩංගුවට ගෙන තිබෙනවා.\nපිරිමි පුද්ගලයන් 98 ක්, කාන්තාවන් 24 ක් සහ ළමුන් 7 දෙනෙකු ඒ අතර වන බවයි හෙළිවී ඇත්තේ.\nවිදෙස් වාර්තා සඳහන් කළේ මොවුන් විශේෂයෙන් නවීකරණය කළ ඉන්ධන ප්‍රවාහන යාත්‍රාවක් ඒ සඳහා යොදාගෙන ඇති බවයි.\nස්ට්‍රේලියාව සහ නවසීලන්තය බලා යාමට නියමිතව තිබූ යාත්‍රාවට ළඟාවීම සඳහා මෙම සංක්‍රමණිකයන් බෝට්ටුවකින් ප්‍රවාහනය කළ ඉන්දුනීසියානු සහ මැලේසියානු ජාතිකයන් හත්දෙනෙකුද අත්අඩංගුවට ගෙන තිබෙනවා.\nමැලේසියානු පොලිසිය සඳහන් කර ඇත්තේ වසරකට පමණ  කාලයකට පසු හෙළිවූ විශාලතම අනවසර සංක්‍රමණික ජාවාරම මෙය බවයි.",
       "URL": "https://www.hirunews.lk/190061/මුහුදු-මාර්ගයෙන්-ඔස්ට්‍රේලියා-ගිය-ලාංකිකයන්-131-ක්-මැලේසියාවේ-දී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3958"
}