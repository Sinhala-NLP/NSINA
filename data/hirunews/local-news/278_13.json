{
       "Source": "hirunews",
       "Timestamp": "Sunday, 11 June 2023 - 11:41",
       "Headline": "තේක්ක වගා භූමියක ගින්නක්",
       "News Content": "මොනරාගල, හොරම්බුව ප්‍රදේශයේ වන සංරක්ෂණ දෙපාර්තමේන්තුවට අයත් තේක්ක වගා භූමියක හදිසි ගින්නක් හටගෙන තිබෙනවා.\nමොනරාගල පොලිසිය විසින් මොනරාගල ප්‍රාදේශීය සභා ගිනි නිවන ඒකකය, කුඹුක්කන හා මාලිගාවිල යුද හමුදා කඳවුරු දැනුම්වත් කර එම නිලධාරීන්ගේ සහාය ඇතිව ගින්න මැඩපැවැත්වීමට මේ වන විට කටයුතු කර තිබෙනවා.\nගින්න හේතුවෙන් ජීවිත හානි කිසිවක් සිදු වී නොමැති අතර අක්කර 30ක පමණ භූමි ප්‍රදේශයක ගින්න පැතිරගොස් ඇති බවයි පොලිසිය පවසන්නේ.\nසිද්ධිය පිළිබඳ වැඩිදුර විමර්ශන මොනරාගල පොලිසිය විසින් සිදු කරනු ලබනවා.",
       "URL": "https://www.hirunews.lk/337609/තේක්ක-වගා-භූමියක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=278"
}