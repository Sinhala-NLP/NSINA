{
       "Source": "hirunews",
       "Timestamp": "Tuesday, 21 February 2017 - 12:55",
       "Headline": "මැඩගස්කරය සහ ශ්‍රී ලංකාව අතර වෙළඳ සබඳතා ශක්තිමත් කර ගැනීමට සාකච්ඡා",
       "News Content": "ප්‍රාථමික කර්මාන්ත අමාත්‍ය දයා ගමගේ මැඩගස්කර් ජනරජයේ රාජ්‍ය නායකයින් සමග ද්වී පාර්ශවික සාකච්ඡා පවත්වා තිබෙනවා.\nදින 5 ක නිල සංචාරයේදී දයා ගමගේ මහතා මැඩගස්කර් රාජ්‍යයේ අගමැතිවරයා මෙන්ම විදේශ කටයුතු ඇතුලු අමාත්‍යවරුන් රැසක් සමග සාකච්ඡා කල බවයි  අමාත්‍යවරයාගේ මාධ්‍ය ඒකකය නිවේදනය කලේ.\nදෙරට අතර වෙළඳ / ආයෝජන / කර්මාන්ත සබඳතා ශක්තිමත් කර ගැනීම මෙන්ම මැණික් හා රත්‍රරන් කර්මාන්ත පිළිබඳ විශේෂ අවධානයක් යොමුවී තිබෙනවා.\nලාංකික ව්‍යාපාරිකයන් 5000 ක් පමණ මැඩගස්කරයේ ව්‍යාපාරවල නිරත වෙමින් සිටින අතර ලක්ෂයකට අධික පිරිසකට රැකියා උදාකර දී තිබෙනවා.\nඑම ලාංකිකයන් වෙනුවෙන් මැඩගස්කරයේ තානාපති කාර්යාලයක් පිහිටුවීම සහ දෙරට අතර ඍජු ගුවන් සේවා ආරම්භ කිරීම සම්බන්ධයෙන් බලධාරීන්ගේ අවධානයට යොමු කරන බවයි දයා ගමගේ මහතා මැඩගස්කර් දේශපාලනඥයන් හමුවේ ප්‍රකාශකර ඇත්තේ.",
       "URL": "https://www.hirunews.lk/155048/මැඩගස්කරය-සහ-ශ්‍රී-ලංකාව-අතර-වෙළඳ-සබඳතා-ශක්තිමත්-කර-ගැනීමට-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=4650"
}