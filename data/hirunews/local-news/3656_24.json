{
       "Source": "hirunews",
       "Timestamp": "Sunday, 11 November 2018 - 12:49",
       "Headline": "ලෝකාන්තයෙන් ඇද වැටුණු කාන්තාවගේ සිරුර සොයාගැනේ",
       "News Content": "හෝටන්තැන්න - ලෝකාන්තයෙන් පහළට ඇද වැටුණු 35 හැවිරිදි ජූලියා එල්ගා නැමති ජර්මන් කාන්තාවගේ සිරුර සොයාගැනීමට හැකිවී තිබෙනවා.\nබලංගොඩ - නන්පේරියල් වත්ත ප්‍රදේශයේ තිබී ඇයගේ සිරුර සොයාගත් බවයි පොලීසිය සඳහන් කළේ.\nඇය සිය යෙහෙළියක සමඟ එම ස්ථානයට පැමිණ තිබූ අතර, ඡායාරූපයක් ගැනීමට යාමේදී මෙම අනතුර සිදුවුණා.\nඅද උදෑසන 7.50 ට පමණ අනතුර සිදුව තිබු අතර, ඇය සෙවීමේ මෙහෙයුමට යුද, ගුවන් හමුදා භට පිරිස් මෙන්ම පොලිස් විශේෂ කාර්ය බලකා නිලධාරීන්ද එක්ව සිටියා.",
       "URL": "https://www.hirunews.lk/204001/ලෝකාන්තයෙන්-ඇද-වැටුණු-කාන්තාවගේ-සිරුර-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3656"
}