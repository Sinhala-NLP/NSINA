{
       "Source": "hirunews",
       "Timestamp": "Wednesday, 22 June 2016 - 19:12",
       "Headline": "වරායේ අවුල් අතරේ ඇමතිට නැව් බියක්",
       "News Content": "වරාය අමාත්‍ය අර්ජුන රණතුංගගේ ක්‍රියාකලාපයට විරෝධය පළ කරමින් වරාය  වෘත්තිය සමිති කිහිපයක නියෝජිතයන් ආරම්භ කළ උපවාසයට අදට දින 6ක් ගත වෙනවා.\nමේ අතර වරාය අමාත්‍ය අර්ජුන රණතුංග කොළඹ අද පැවති මාධ්‍ය හමුවට එක්වෙමින් සදහන් කළේ මෙවැනි වෘත්තිය ක්‍රියා මාර්ග හේතුවෙන්  වරායට පැමිණෙන නෞකා ආපසු හැරී යෑම පිළිබඳ බියක් තමන්ට පවතින බවයි.\nදෙපාර්ශවය නියෝජනය කරන වෘත්තීය සමිති සාමාජිකයන් අතර, අද වරාය ප්‍රධාන පිවිසුම් දොරටුව අසලදිද උණුසුම් තත්ත්වයක් හටගෙන තිබුණා.\nඒ අතරතුර ගල් මුල් ප්‍රහාරයක්ද එල්ලවී ඇති අතර, තත්ත්වය  පාලනය කිරීමට පොලීසියද මැදිහත්වුණා.\nකෙසේ වෙතත් වරාය අමාත්‍ය අර්ජුන රණතුංග අද පැවති මාධ්‍ය හමුවේදී සදහන් කළේ ඇතැම් වෘත්තිය සමිති නියෝජිතයින් පදනමක් නොමැතිව මෙහිදී කටයුතු කරන බවයි.\nමේ අතර උපවාසයේ නිරත සාමාජිකයන් නියෝජනය කරන වෘත්තිය සමිති ප්‍රකාශ කරන්නේ තම ඉල්ලීම්වලට විසඳුම් ලැබෙන තුරු එය අත් නොහරින බවයි.",
       "URL": "https://www.hirunews.lk/136215/වරායේ-අවුල්-අතරේ-ඇමතිට-නැව්-බියක්",
       "Category": "Local News",
       "Parent URL": "https://www.hirunews.lk/local-news.php?pageID=4995"
}