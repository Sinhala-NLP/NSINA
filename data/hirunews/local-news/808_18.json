{
       "Source": "hirunews",
       "Timestamp": "Wednesday, 12 October 2022 - 15:21",
       "Headline": "රටක් මවිතකල දෙව්මි රටම හඬවමින් හදිසියේ දෑස් වසා ගනී",
       "News Content": "2020 වසරේ අපොස සාමාන්‍යපෙළ විභාගයෙන් ඉතාමත් ඉහළ ප්‍රතිඵල ලද දික්වැල්ල රත්මලේ බඹරැන්ද සද්ධර්මරාජ මහා විද්‍යාලයේ ඉගෙනුම ලැබූ දෙව්මි රන්සරා ශිෂ්‍යාව හදිසියේම මිය ගොස් ඇති බව වාර්තා වනවා.\nරත්මලේ කුරුදුගහ හේනේ පදිංචි දෙව්මි රන්සරා කුලතුංග රාජපක්ෂ අතිශය දක්ෂ සුවිශේෂී දියණියක්.\nඇය සුවිශේෂී වන්නේ අ.පො.ස.සාමාන්‍ය පෙළ විභාගයේ සියලුම විෂයයන්වලට ඒ සාමාර්ථ ලබා ගැනීම නිසාම පමණක් නෙවෙයි.\nදෙව්මි උපතින්ම දෙපා ඇතුළු ශරීරයේ බොහෝ කොටස් අප්‍රාණික තත්වයේ පසුවූ දියණියක්.\nඇයගේ ඉගටියෙන් පහළ කොටස සම්පූර්ණයෙන්ම අප්‍රාණික තත්වයෙනුයි පසුවු අතර මාපියන් විසින් ඇයව පාසල වෙත රැගෙන ආවේද වඩාගෙනයි.\nනමුත් කිසි දිනෙක සිය ශරීරයේ අඩු පාඩු ගැටළුවක් කර නොගත් දෙව්මි පාසල් අධ්‍යාපනයේදී දැක්වූයේ ඉතා ඉහළ දක්ෂතාවක් .\nකෙසේ නමුත් අද වාර්ථා වූයේ ඇය ස්වසන අපහසුතාවයක් හේතුවෙන් ජීවිතයෙන් සමුගත් බවයි.",
       "URL": "https://www.hirunews.lk/317669/රටක්-මවිතකල-දෙව්මි-රටම-හඬවමින්-හදිසියේ-දෑස්-වසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=808"
}