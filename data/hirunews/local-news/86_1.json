{
       "Source": "hirunews",
       "Timestamp": "Sunday, 20 August 2023 - 7:56",
       "Headline": "ලූනුවලට 40% ක අපනයන බද්දක්",
       "News Content": "ඉන්දියාව ලූනු සදහා සියයට 40 අපනයන බද්දක් පනවා තිබෙනවා. වහාම ක්‍රියාත්මක වන පරිදි පනවා ඇති මෙම බද්ද ලබන දෙසැම්බර් 31 වන දා දක්වා ක්‍රියාත්මකයි.\nඑරට ප්‍රධාන වෙළදපොළ තුළ සාමාන්‍ය ලූනු මිල ජුලි මාසයේ සිට සියයට 20කින් ඉහළ යාම හේතුවෙන් මෙම බද්ද පනවා ඇති බවටයි වාර්තා වන්නේ.\nමේ අතර මෙරට ලූනු වගාව සම්බන්ධයෙන් වහාම වාර්තාවක් ලබාදෙන්නැයි කෘෂිකර්ම අමාත්‍ය මහින්ද අමරවීර එම දෙපාර්තමේන්තුවේ නිලධාරීන්ට උපදෙස් දී තිබෙනවා.\nමෙරට ලොකු ලූනු වගාව අතහැර දමන තත්ත්වයකට පත්ව ඇති බව වාර්තා වීම හේතුවෙනුයි මෙම තීරණය ගෙන ඇත්තේ.\nමෙරට වාර්ෂික ලොකු ලූනු අවශ්‍යතාව මෙට්‍රික් ටොන් ලක්ෂ 3 ක් වන අතර, දේශීයව නිපදවෙන්නේ මෙට්‍රික් ටොන් 4,716 ක් පමණයි.\nගත වූ වසරක කාලය තුළ ආනයනය කර ඇති ලොකු ලූනු ප්‍රමාණය මෙට්‍රික් ටොන් එක්ලක්ෂ 31,795 ක් බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/345439/ලූනුවලට-40-ක-අපනයන-බද්දක්",
       "Category": "Local News",
       "Parent URL": "https://www.hirunews.lk/local-news.php?pageID=86"
}