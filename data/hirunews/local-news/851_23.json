{
       "Source": "hirunews",
       "Timestamp": "Thursday, 22 September 2022 - 15:14",
       "Headline": "26 වැනිදා ජනපති ජපානයට",
       "News Content": "ජපානයේ හිටපු අග්‍රාමාත්‍ය ෂින්සෝ අබේගේ අවමංගල්‍ය උත්සවයට සහභාගී වීම සඳහා ජනාධිපති රනිල් වික්‍රමසිංහ සැප්තැම්බර් 26 වැනි දා ජපානය බලා පිටත්ව යාමට නියමිතයි.\nජපාන සංචාරයේ දී ජනාධිපතිවරයා ජපාන අගමැති ෆුමියෝ කිෂිඩා සහ ජපාන රජයේ ඉහළ පෙළේ නියෝජිතයන් හමුවීමට නියමිත බවයි ආරංචි මාර්ග සඳහන් කරන්නේ.\nජපාන සංචාරයෙන් අනතුරුව පිලිපීනයේ මැනිලා නුවර බලා යාමට නියමිත ජනාධිපතිවරයා එහි දී පිලිපීන ජනාධිපති ෆර්ඩිනඩ් මාකෝස් ජූනියර් හමු වී සාකච්ඡා පැවැත්වීමට නියමිත අතර ජනාධිපතිවරයා සිය පිලිපීන සංචාරයේ දී සැප්තැම්බර් 29 වන දා පැවැත්වෙන ආසියානු සංවර්ධන බැංකුවේ සමුළුවකට ද සහභාගී වීමට නියමිතයි.",
       "URL": "https://www.hirunews.lk/316032/26-වැනිදා-ජනපති-ජපානයට",
       "Category": "Local News",
       "Parent URL": "https://www.hirunews.lk/local-news.php?pageID=851"
}