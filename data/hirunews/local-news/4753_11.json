{
       "Source": "hirunews",
       "Timestamp": "Thursday, 15 December 2016 - 8:50",
       "Headline": "දකුණු අධිවේගී මගට තරුණ ජීවිතයක් බිලිවෙයි",
       "News Content": "දක්ෂිණ අධිවේගී මාර්ගයේ සිදුවු රිය අනතුරකින් තරුණයකු මියගොස් තිබෙනවා.\nඅද අලුයම 12.10 ට පමණ මාතර දෙසට ධාවනය වු මෝටර් රථයක් ඇල්පිටිය ප්‍රදේශයේදී මාර්ගයෙන් ඉවතට පැන ආරක්ෂිත වැටෙහි ගැටී පෙරලීමෙනුයි අනතුර සිදුව ඇත්තේ.\nඅනතුරින් බරපතල තුවාල ලැබු 25 හැවිරිදි තරුණයා ඇල්පිටිය රෝහලට ඇතුලත් කිරීමේදී මරණයට පත්ව තිබෙනවා.\nමෙලෙස මියගොස් ඇත්තේ මොරවක අලපලාදෙණිය ප්‍රදේශයේ පදිංචිකරුවෙක්.\nමෘත ශරීරය ඇල්පිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nඇල්පිටිය පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/149725/දකුණු-අධිවේගී-මගට-තරුණ-ජීවිතයක්-බිලිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4753"
}