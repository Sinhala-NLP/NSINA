{
       "Source": "hirunews",
       "Timestamp": "Saturday, 02 October 2021 - 12:30",
       "Headline": "ඕමානය සමඟ 20-20 තරගාවලියට ශ්‍රී ලංකා කණ්ඩායම හෙට දිවයිනෙන් පිටව යයි",
       "News Content": "ඕමාන සමඟ විස්සයි විස්ස තරග සංචාරයට සහභාගි වන ශ්‍රී ලංකා සංචිතය හෙට (03) දිනයේ දී ඕමානය බලා පිටත්ව යාමට නියමිතයි.\nඑක්සත් අරාබි එමීර් රාජ්‍යයේ ආරම්භ වීමට නියමිත විස්සයි විස්ස ලෝක කුසලාන තරගාවලියට ද එක්වන්නේ ද ඕමාන තරගාවලියට එක්වන ශ්‍රී ලංකා සංචිතයි.\nඕමානය සමඟ පැවැත්වෙන් පළමු විස්සයි විස්ස තරගය ලබන 07 වනදා ආරම්භ වීමට නියම්ත අතර දෙවන විස්සයි විස්ස තරගය ලබන 09 වනදා පැවැත්වීමටයි සැලසුම්කර ඇත්තේ.\nමේ අතර පන්දුවාර 20 ලෝක කුසලානයට එක්වන ශ්‍රී ලංකා සංචිතයට එක්වීමට තවත් ක්‍රීඩකයින් 05 දෙනෙකුට ඊයේ අවස්ථාව ලැබුණා.\nමෙලෙස අවස්ථාව හිමි වුණේ මිනෝද් භානුක, රමේෂ් මෙන්ඩිස්, ලක්ෂාන් සඳකැන්, අශේන් බණ්ඩාර සහ පැතුම් නිශ්ශංකටයි.\nමෙම ක්‍රීඩකයින් පස්දෙනාත් සමඟ ලෝක කුසලාන තරගාවලියට එක්වන ශ්‍රී ලංකා සංචිතයේ ක්‍රීඩකයින් සංඛ්‍යාව 23 දෙනෙකු දක්වා ඉහළ ගියා.",
       "URL": "https://www.hirunews.lk/283833/ඕමානය-සමඟ-20-20-තරගාවලියට-ශ්‍රී-ලංකා-කණ්ඩායම-හෙට-දිවයිනෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=1654"
}