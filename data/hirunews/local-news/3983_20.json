{
       "Source": "hirunews",
       "Timestamp": "Thursday, 19 April 2018 - 13:40",
       "Headline": "update: හොරණ කම්හලේ 34 ක් රෝහලේ",
       "News Content": "හොරණ - බැල්ලපිටිය ප්‍රදේශයේ රබර් කර්මාන්තශාලාවේ සිදුවූ අනතුරෙන් පසු මේ වනවිට පුද්ගලයින් 34 දෙනෙකු ප්‍රතිකාර ලබා ගැනීම සදහා හොරණ රෝහලට පැමිණ තිබෙනවා.\nඔවුන්ට ශ්වසන ආබාධ පවතින බවයිි රෝහලේ ප්‍රකාශකයෙකු හිරු ප්‍රවෘත්ති අංශයට සදහන් කළේ.\nඅද දහවල් සිදුවූ මෙම අනතුරෙන් පුද්ගලයින් 5 දෙනෙකු ජීවිතක්ෂයට පත්වුණා.\nසිද්ධියට අදාළ මහේස්ත්‍රාත් පරික්ෂණය සදහා හොරණ වැඩබලන මහේස්ත්‍රාත්වරයා එම ස්ථානයට පැමිණ ඇති බවයි අප වාර්තාකරු සදහන් කළේ.\nrnrn\nupdate : Thursday, 19 April 2018 - 16.57\nrnrnrn\n----------------------------------------------------------------------\nrnrn5 දෙනෙකු මියගිය හොරණ රබර් කම්හල අවට ආරක්ෂාව තර කෙරේ\nහොරණ - බැල්ලපිටිය ප්‍රදේශයේ අනතුරක් සිදුවූ රබර් කර්මාන්තශාලාව ආසන්නයට ජනතාව පැමිණීම වැළැක්වීම සදහා ඒ අවට දැඩි ආරක්ෂාවක් යොදා ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කළා.\nසිද්ධියට අදාළ මහේස්ත්‍රාත් පරික්ෂණය සදහා හොරණ වැඩබලන මහේස්ත්‍රාත්වරයා එම ස්ථානයට කැදවීමට බලාපොරොත්තු වන බවයි ඔහු කියා සිටියේ.\nඅද දහවල් සිදු වූ මෙම අනතුරෙන් පස් දෙනෙකු මියගිය අතර, දැඩි ශ්වසන අපහසුතාවන්ට ලක්වූ සහ තුවාල ලැබූ තවත් පුද්ගලයින් 15 දෙනෙකු මේ වනවිට හොරණ රෝහලේ ප්‍රතිකාර ලබනවා.\nඉන් එක් අයෙකුගේ තත්ත්වය බරපතල බැවින් ඔහු මේ වනවිටත් දැඩි සත්කාර ඒකකයට ඇතුලත් කර ඇති බව හොරණ මූලික රෝහලේ වෛද්‍ය අධිකාරිවරයා සදහන් කළේ.\nupdate : Thursday, 19 April 2018 - 16.12\n------------------------------------------------------------------\nහොරණ රබර් කම්හලක අනතුරකින් 5 ක් මරුට\nහොරණ - බැල්ලපිටිය ප්‍රදේශයේ රබර් කර්මාන්තශාලාවේ සිදු වූ අනතුරෙන් පස් දෙනෙකු මියගොස් තවත් පිරිසක් ශ්වසන අපහසුතාවන්ට ලක්ව තිබෙනවා.\nඉන් කිහිපදෙනෙකුගේ තත්ත්වය බරපතල බවයි හොරණ මූලික රෝහලේ ප්‍රකාශකයෙකු සඳහන් කළේ.\nපොලිසිය සඳහන් කළේ අද දහවල් 1.20 ට පමණ ඇමෝනියා සහිත ටැංකියකට වැටුනු පුද්ගලයෙකු බේරා ගැනීමට යාමේදී අනතුර සිදුව ඇති බවයි.\nටැංකියට වැටුනු පුද්ගලයා බේරා ගැනීම සඳහා පිරිසක් ගොස් තිබු බවයි පොලිසිය සඳහන් කළේ.\nඑම පිරිස අතරින් 15 දෙනෙකු සිහිසුන්වී හොරණ රෝහලට ඇතුලත් කෙරුනා.\nඑහිදී 5 දෙනෙකු මියගොස් ඇතැයි සඳහන්.\nදැඩි ශ්වසන අපහසුතාවන්ට ලක්වූ සහ තුවාල ලැබූ තවත් පුද්ගලයින් 15 දෙනෙකු මේ වනවිට හොරණ රෝහලේ ප්‍රතිකාර ලබන බවයි පොලීසිය සදහන් කළේ.\nඉන් එක් අයෙකුගේ තත්ත්වය බරපතල බව හොරණ මූලික රෝහලේ වෛද්‍ය අධිකාරිවරයා සදහන් කළා.",
       "URL": "https://www.hirunews.lk/188759/update-හොරණ-කම්හලේ-34-ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3983"
}