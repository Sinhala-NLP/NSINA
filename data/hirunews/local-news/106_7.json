{
       "Source": "hirunews",
       "Timestamp": "Friday, 11 August 2023 - 16:26",
       "Headline": "විදුහල්පතිනියගේ පුතාගේ විවාහය නිසා පාසලේ වැසේ",
       "News Content": "විදුහල්පතිනියගේ පුතාගේ විවාහ මංගල්‍යය උත්සවයට සහභාගිවීම සදහා පාසල වෙලාවට කලින් නිම කළ පුවතක් වැලිඔය ප්‍රදේශයෙන් වාර්තා වෙනවා.\nස්වේච්ඡා ගුරුවරයකු ලෙස සේවය කරන විදුහල්පතිනියගේ පුතාගේ විවාහ මංගල්‍යය උත්සවය ඊයේ (10) පවත්වා ඇති අතර ඒ හේතුවෙන් පාසල නියමිත වේලාවට පෙර අවසන් කර ඇති බවයි අප වාර්තාකරු සඳහන් කළේ.\nවිදුහල්පතිනියගේ පුතා මෙන්ම ඔහු විවාහ කර ගත් තරුණිය ද මෙම පාසලේම ස්වේච්ඡා ගුරුවරියක් බවයි වාර්තා වෙන්නේ.\nකෙසේ වෙතත් අදාළ මංගල උත්සවය හේතුවෙන් ප්‍රාථමික දරුවන් 10.30 ට හා ඉහල පංතිවල දරුවන් 11.00ට පමණ නිවෙස්වලට යවා තිබෙනවා.\nඑමෙන්ම ගුරුවරු ගුරුවරියන් දහවල් 11.00 පාසලෙන් බැහැර ගොස් ඇති බවද සඳහන්.\n1 - 11 පංති පැවත්වෙන මෙම පාසල තුළ සිසු දරුවන් 200 ට ආසන්න පිරිසක් ඉගෙනුම ලබන බවයි වාර්තා වන්නේ.\nඑමෙන්ම මෙම පාසල තුළ ගුරුවරුන්ට 20 ට ආසන්න පිරිසක් සේවය කරන බවයි අප වාර්තාකරු සඳහන් කළේ.\nපාසලේ ඉගෙනුම ළමන බහුතරයක් අධික දුශ්කරතාවලින් පෙළෙමින් දරුවන් පාසලට එවන බැවින් මෙසේ සිදු කිරීම ශෝචනීය බවයි ගම්වැසියන් පවසන්නේ.",
       "URL": "https://www.hirunews.lk/344454/විදුහල්පතිනියගේ-පුතාගේ-විවාහය-නිසා-පාසලේ-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=106"
}