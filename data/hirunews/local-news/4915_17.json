{
       "Source": "hirunews",
       "Timestamp": "Saturday, 20 August 2016 - 15:10",
       "Headline": "තමන්ම ඇටවූ උගුලකට පැන පුද්ගලයෙකු දිවි නසාගනී",
       "News Content": "තමන් විසින්ම ඇටවූ උගුලකට පැන, සියදිවි නසාගත් පුද්ගලයෙකු පිළිබඳව හිරු ප්‍රවෘත්ති අංශයට අද (20) තොරතුරු වාර්තාවුණා.\nඒ, මොණරාගල - දමුණුකැටිය ප්‍රදේශයෙන්.\n28 හැවිරිදි මෙම පුද්ගලයා ඊයේ (19) රාත්‍රියේ මෙලෙස දිවි නසාගෙන ඇත්තේ පවුල් ආරවුලක් හේතුවෙන්.\nඔහුගේ නිවස අසළ කැලෑ රොදක වල් ඌරන් අල්වාගැනීමේ අරමුණින් ඔහු විසින්ම හබකය නමින් හැඳින්වෙන උගුලක් අටවා තිබී ඇති බව පොලීසිය ප්‍රකාශ කළා.\nඑම උගුල් විශේෂය අටවන්නේ යම් සතෙකු එය අසලට පැමිණ, එහි අමුණා ඇති යමක් ආහාරයට ගැනීමට යාමේදී උගුල මත පටවා ඇති විශාල ප්‍රමාණයේ ගල් සිරුරට  කඩාවැටී සත්වයා මියයන අයුරින්.\nමෙම පුද්ගලයා දිවි නසාගැනීමට භාවිත කළ ඔහු විසින්ම ඇටවූ උගුලේ කිලෝග්‍රෑම් 200 කට වඩා වැඩි බරකින් යුත් ගල් පටවා තිබූ බව පොලීසිය ප්‍රකාශ කළා.",
       "URL": "https://www.hirunews.lk/141066/තමන්ම-ඇටවූ-උගුලකට-පැන-පුද්ගලයෙකු-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=4915"
}