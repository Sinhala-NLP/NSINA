{
       "Source": "hirunews",
       "Timestamp": "Sunday, 03 January 2016 - 23:52",
       "Headline": "\"මහින්ද  කවදාවත්  නිදහස් පක්ෂය  කැඩෙන්න දෙන්නේ නැහැ\"",
       "News Content": "ඉදිරි පළාත් පාලන මැතිවරණයේදී ප්‍රධාන පක්ෂ දෙකෙන් කැඩී වෙන්වූ පිළක් තරග නොකරන බව අමාත්‍ය මහින්ද අමරවීර  ප්‍රකාශ කරනවා. වීරකැටිය - රළුව ප්‍රදේශයේ පැවති උත්සවයකදී අමත්‍යවරයා සඳහන් කළේ එවන් පිළකට ශ්‍රී ලංකා නිදහස් පක්ෂයේ කිසිදු පුද්ගලයෙක් සහය නොදෙන බවයි.\n\"ප්‍රාදේශීය සභා මැතිවරණය මාර්තු මාසයට තමයි නියමවෙලා තිබ්බේ ඒක තව මාස 3 ක් කල් යනවා... ඒ මැතිවරණයේදී කට්ටිය කතාවෙනවා අර කණ්ඩායම එනවා මේ කණ්ඩායම එනවා ඒ පිළ එනවා මේ පිළ එනවා.... මං තමුන්නාන්සෙලාට කියන්න කැමතියි ඒ මොන පිළක්වත් එන්නේ නැහැ.... ඒකේ තරග කරන්නේ එක්සත් ජාතික පක්ෂය සහ ශ්‍රී ලංකා නිදහස් පක්ෂය කියන පිල්දෙක තමයි.... ඒක කඩන්න බාහිර බලවේග උත්සාහ කරනවා..... නමුත් ශ්‍රී ලංකා නිදහස් පක්ෂයේ කිසිදු කෙනෙක් එක්සත් ජාතික පක්ෂය ජයග්‍රහණය කරන ඒ වැඩපිළිවෙලට සහයෝගය දෙන්නේ නැහැයි කියලා අපිට දැඩි වගකීමෙන් කියන්න පුළුවන්..... කට්ටිය අර්ථ නිරූපනය කරන්න යනවා මහින්ද රාජපක්ෂ ජනාධිපතිතුමා වෙනම පක්ෂය කඩනවා කියලා මම පැහැදිලිව එතුමාගේ දේශපාලන අතීතය දන්න කෙනෙක් විදිහට කියනවා ශ්‍රී ලංකා නිදහස් පක්ෂය කවදාවත් මහින්ද රාජපක්ෂ ජනාධිපතිතුමා කැඩෙන්න දෙන්නේ නැහැ....\"",
       "URL": "https://www.hirunews.lk/123337/මහින්ද-කවදාවත්-නිදහස්-පක්ෂය-කැඩෙන්න-දෙන්නේ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5223"
}