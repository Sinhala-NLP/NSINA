{
       "Source": "hirunews",
       "Timestamp": "Tuesday, 29 August 2017 - 7:57",
       "Headline": "තීරණයක් ගැනීමට වෛද්‍යවරුන් අද රැස්වේ",
       "News Content": "පොරොන්දු වූ ආකාරයට සයිටම් ආයතනය අහෝසි කිරීමට අදාළ තීන්දුව රජය ඊයේ දිනයේ ප්‍රකාශයට පත් නොකිරීම නිසා ඉදිරි ක්‍රියාමාර්ග පිළිබදව තීරණය කිරීමට තම සංගමය අද රැස්වන බව රජයේ වෛද්‍ය නිලධාරීන්ගේ සංගමය පවසනවා.\nඑමෙන්ම මෙතෙක් සිදුකළ ක්‍රියාමාර්ගවලට අනුව සයිටම් ආයතනය අහෝසි කිරීමට රජය කටයුතු නොකරන නිසා හෙට රාත්‍රියේ විරෝධතා පා ගමන් සංවිධාන කර ඇති බව සයිටම් විරෝධී ජන පවුර පවසනවා.\nමේ අතර, ස්ථාන මාරු ක්‍රියාත්මක නොකිරීම ඇතුලු ඉල්ලීම් කිහිපයක් මුල් කරගනිමින් රජයේ වෛද්‍ය නිලධාරීන්ගේ සංගමය උතුරුමැද පළාතේ රෝහල්වල ඊයේ ආරම්භ කළ සංකේත වර්ජනය හෙට දිනය දක්වා දීර්ඝ කිරීමට එම සංගමය තීරණය කර තිබෙනවා.",
       "URL": "https://www.hirunews.lk/169625/තීරණයක්-ගැනීමට-වෛද්‍යවරුන්-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4348"
}