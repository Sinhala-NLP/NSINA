{
       "Source": "hirunews",
       "Timestamp": "Saturday, 25 November 2017 - 14:15",
       "Headline": "සේතු සමුද්‍රම්, නවතී",
       "News Content": "ඉන්දියාව සහ ශ්‍රී ලංකාව සම්බන්ධ කෙරෙන රාම් සේතු හෝ ආදම්ගේ පාලම ලෙස ද හඳුන්වන හිරිගල්වැටිය, සේතු සමුද්‍රම් ඇළ මාර්ග ව්‍යාපෘතිය මගින් විනාශවීමට ඉඩ නොතබන බව ඉන්දීය රජය අවධාරණය කළා.\nසේතු සමුද්‍රම් ඇළ මාර්ග ව්‍යාපෘතියට එරෙහිව ඉන්දීය අධිකරණයේ පවරා ඇති නඩුවකට අනුව රජයේ ස්ථාවරය පැහැදිලි කරමිනුයි ඒ බව ප්‍රකාශ කර ඇත්තේ.\nරාමායනයේ සඳහන් වන අන්දමට රාම කුමරු දිවයිනට පැමිණ ඇත්තේ ආදම්ගේ පාලම ඔස්සේයි.\nමේ නිසා හින්දූන් එය පූජනීය භූ විද්‍යාත්මක නිර්මාණයක් ලෙස සලකනවා.\nඉන්දීය ශ්‍රේෂ්ඨාධිකරණය වෙත සේතු සමුද්‍රම් ව්‍යාපෘතිය සම්බන්ධයෙන් රජයේ ස්ථාවරය ප්‍රකාශ කර ඇත්තේ ඉහළ මට්ටමේ සාකච්ඡාවකින් අනතුරුවයි.\nඅදාළ සාකච්ඡාව ඉන්දීය අග්‍රාමාත්‍ය නරේන්ද්‍ර මෝදිගේ ප්‍රධානත්වයෙන් පසුගිය සතියේ පවත්වා ඇති අතර ඊට ඉන්දීය නාවික කටයුතු අමාත්‍යවරයා ඇතුළු ඇමතිවරුන් රැසක් සහභාගි වූ බවයි ටයිම්ස් ඔෆ් ඉන්දියා පුවත්පත සඳහන් කළේ.",
       "URL": "https://www.hirunews.lk/176903/සේතු-සමුද්‍රම්-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4201"
}