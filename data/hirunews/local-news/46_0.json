{
       "Source": "hirunews",
       "Timestamp": "Thursday, 07 September 2023 - 16:18",
       "Headline": "වන අලි ප්‍රහාරයකින් තිදරු පියෙකු මරුට",
       "News Content": "පොළොන්නරුව - දියබෙදුම 5 කණුව ප්‍රදේශයේදී මාර්ගයේ ශරීර සුවතා කරමින් සිටි තිදරු පියෙකු අද (07) උදෑසන එල්ල වූ වන අලි ප්‍රහාරයකින් මියගොස් තිබෙනවා.\nදියබෙදුම - කටුකෙළියාව පදිංචි 46 හැවිරිදි ඔහු විශ්‍රාමික නාවික හමුදා සෙබෙලෙකු බවයි අප වාර්තාකරු ප්‍රකාශ කළේ.\nශරීර සුවතා සඳහා නිවසේ සිට කිලෝමීටරයක් පමණ දුරට මොහු ගමන් කරමින් සිටියදී ඇළ මාර්ගයක් අසල මෙම වන අලි ප්‍රහාරය එල්ල වී ඇති බවයි.\nමෙම වනඅලියා සම්බන්ධයෙන් දියබෙදුම වනජිවි කාර්යාලයේ නිලධාරින් දැනුවත් කළ ද අලියා එළවීමට කටයුතු නොකළ බවට ප්‍රදේශවාසීන් චෝදනා කරනවා.",
       "URL": "https://www.hirunews.lk/347483/වන-අලි-ප්‍රහාරයකින්-තිදරු-පියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=46"
}