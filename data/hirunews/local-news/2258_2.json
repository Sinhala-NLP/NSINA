{
       "Source": "hirunews",
       "Timestamp": "Wednesday, 23 December 2020 - 16:52",
       "Headline": "මුල්ලේරියාවේ ඉඩමකින් නවීන ගිනි අවි දෙකක් හමුවෙයි",
       "News Content": "ඉන්දියාවේදී මියගිය සංවිධානාත්මක අපරාධ කල්ලි නායකයෙකු වන අංගොඩ ලොක්කාට අයත් මිලිමීටර් 09 වර්ගයේ විදේශ රටක නිෂ්පාදිත නවීන ගිනි අවි දෙකක් අංගොඩ, සැළලිහිණි මාවත ප්‍රදේශයේ ඉඩමක වළ දමා තිබියදී පොලිස් විශේෂ කාර්ය බලකාය අද (23) සොයාගෙන තිබෙනවා.\nඊට යොදන උණ්ඩ 14ක් සහ මැගසින් 4ක් ද මෙහිදී හමුවී ඇති අතර, අංගොඩ ලොක්කා ඉන්දියාවේ රැදී සිටියදී මෙම ගිනි අවි සහ උණ්ඩ එවා ඇත්තේ මෙරටට පැමිණි පසු මෙරටට පැමිණි පසු භාවිතා කිරීම සඳහා බවයි විමර්ශනවලදී හෙළි වී ඇත්තේ.\nමෙම ඉඩමට යාබදව පිහිටි ඉඩම අංගොඩ ලොක්කා විසින් බලහත්කාරයෙන් ගොඩ කර ඇති බවට ද අනාවරණ වී තිබෙනවා.\nමෙම ගිනි අවි ඉදිරි විමර්ශන කටයුතු සඳහා මුල්ලේරියාව පොලිසියට භාරදීමටයි කටයුතු කර ඇත්තේ.",
       "URL": "https://www.hirunews.lk/257764/මුල්ලේරියාවේ-ඉඩමකින්-නවීන-ගිනි-අවි-දෙකක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2258"
}