{
       "Source": "hirunews",
       "Timestamp": "Saturday, 23 September 2023 - 13:28",
       "Headline": "මේ වසරේ ඩොලරයට සාපේක්ෂව රුපියල සියයට 11.9 කින් අතිප්‍රමාණය වෙයි",
       "News Content": "මෙම වසරේ සැප්තැම්බර් 22 වනදා දක්වා වූ කාලය තුළ ශ්‍රී ලංකා රුපියල ඇමරිකානු ඩොලරයට සාපේක්ෂව සියයට 11 යි දශම 9 කින් අතිප්‍රමාණ වී තිබෙනවා.\nඑමෙන්ම ගතවූ සතියේ රුපියලේ හැසිරීම සම්බන්ධයෙන් මහ බැංකුව නිකුත් කළ වාර්තාවට අනුව ශ්‍රී ලංකා රුපියල ජපන් යෙන්වලට සාපේක්ෂව සියයට 24 යි දශම 06 කින්, ස්ටර්ලින් පවුමට සාපේක්ෂව සියයට 9 යි දශම 7 කින් අතිප්‍රමාණ වී තිබුණා.\nඑමෙන්ම යුරෝවලට සාපේක්ෂව සියයට 11 යි දශම 09 කින් සහ ඉන්දීය රුපියලට සාපේක්ෂව සියයට 11 යි දශම 09 කින් රුපියල අතිප්‍රමාණ වී ඇති බවයි මහ බැංකුව නිකුත් කළ නවතම වාර්තාවේ දැක්වෙන්නේ.",
       "URL": "https://www.hirunews.lk/349168/මේ-වසරේ-ඩොලරයට-සාපේක්ෂව-රුපියල-සියයට-11-9-කින්-අතිප්‍රමාණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=11"
}