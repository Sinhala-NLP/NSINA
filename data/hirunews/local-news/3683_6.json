{
       "Source": "hirunews",
       "Timestamp": "Thursday, 25 October 2018 - 6:54",
       "Headline": "ආණ්ඩුක්‍රම ව්‍යවස්ථා සභාව අද රැස්වෙයි",
       "News Content": "ආණ්ඩුක්‍රම ව්‍යවස්ථා සභාව අද යළි රැස්වනවා. කථානායක කාර්යාලය කියා සිටියේ මධ්‍යහ්න 12ට කථානායක කරු ජයසූරියගේ ප්‍රධානත්වයෙන් පාර්ලිමේන්තු සංකීර්ණයේදී මෙම රැස්වීම පැවැත්වෙන බවයි.\nආණ්ඩුක්‍රම ව්‍යස්ථා සභාව සඳහා නව සාමාජිකයින් පත් කිරීමෙන් අනතුරුව එම සභාව රැස්වන දෙවන අවස්ථාව මෙයයි.\nමෙහිදී ශ්‍රේෂ්ඨාධිකරණ සහ අභියාචනාධිකරණ විනිසුරුවරුන් කිහිප දෙනෙකු පත් කිරීම සඳහා වන නිර්දේශ සලකා බැලීමට ද නියමිත බවයි කථානායක කාර්යාලය සඳහන් කළේ.\nකෙසේ වෙතත් අද පැවැත්වෙන ආණ්ඩුක්‍රම ව්‍යස්ථා සභා රැස්වීමේදී පොලිස් කොමිසමට නව සාමාජිකයින් පත් කිරීම පිළිබද සලකා බැලීමක් සිදුනොකරන බව කථානායක කාර්යාලය ප්‍රකාශ කළා.\nජාතික පොලිස් කොමිසමේ නිල කාලය අවසන් වුණේ පසුගිය 14 වනදායි.\nකොමිසමට නව සාමාජිකයන් පත් කරනතුරු එහි කටයුතු පවත්වාගෙන යාමට වත්මන් නිලධාරි මණ්ඩලය බලය පවතිනවා.",
       "URL": "https://www.hirunews.lk/202873/ආණ්ඩුක්‍රම-ව්‍යවස්ථා-සභාව-අද-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3683"
}