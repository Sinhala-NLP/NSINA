{
       "Source": "hirunews",
       "Timestamp": "Friday, 15 December 2017 - 19:01",
       "Headline": "සී බී යන්නෙ නැති නැව",
       "News Content": "තමා කිසිවිටෙකත් ආණ්ඩුවට එක්නොවන බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී සී.බී. රත්නායක ප්‍රකාශ කළා.\nමන්ත්‍රීවරයා මේ බව කියා සිටියේ නුවරඑළියේ අද පැවති මාධ්‍ය හමුවකදී  මාධ්‍යවේදීන් නැගූ ප්‍රශ්නවලට ප්‍රතිචාර දක්වමින්.\nගිලෙන නැවකට කිසිදා තමන් එක් නොවන බවයි මන්ත්‍රීවරයා එහිදී කියා සිටියේ.\nමේ අතර, පළාත් පාලන ආයතන කිහිපයක නාම යෝජනාපත්‍ර ප්‍රතික්ෂේප වීම සම්බන්ධයෙන් ශ්‍රේෂ්ඨාධිකරණයට පෙත්සමක් ඉදිරිපත් කිරීමට ශ්‍රී ලංකා පොදුජන පෙරමුණ තීරණය කර තිබෙනවා.\nඒකාබද්ධ විපක්ෂය කොළඹ අද කැදවා තිබූ මාධ්‍ය හමුවකදී ඒ සම්බන්ධයෙන් පැහැදිලි කළ පාර්ලිමේන්තු මන්ත්‍රී කුමාර වෙල්ගම මේ බව කියා සිටියා.",
       "URL": "https://www.hirunews.lk/178495/සී-බී-යන්නෙ-නැති-නැව",
       "Category": "Local News",
       "Parent URL": "https://www.hirunews.lk/local-news.php?pageID=4170"
}