{
       "Source": "hirunews",
       "Timestamp": "Wednesday, 03 August 2022 - 7:40",
       "Headline": "9 වැනි පාර්ලිමේන්තුවේ තුන් වැනි සැසිය අද",
       "News Content": "Updated 2022 - 08 - 03 10.45 AM\n09 වන පාර්ලිමේන්තුවේ 03 වැනි සැසිවාරය ජනාධිපති රනිල් වික්‍රමසිංහගේ ප්‍රධානත්වයෙන් ආරම්භ කිරීම සදහා සියල්ල සූදානම් කර තිබෙනවා.\nපෙරවරු 09.30 ආරාධිත අමුත්තන්ගේ පැමිණීම සිදු වූ අතර පළමුව පාර්ලිමේන්තු මන්ත්‍රිවරුන් පැමැණීම සිදු වුණා.\nකතානායක මහින්ද යාපා අබේවර්ධන, අග්‍රාමාත්‍ය දිනේෂ් ගුණවර්ධනගේ පැමිණීමෙන් අනතුරුව යි ජනාධිපති රනිල් වික්‍රමසිංහ පාර්ලිමේන්තු පරිශ්‍රයට පැමිණියේ.\nතවත් ටික වේලාවකින් 09 වන පාර්ලිමේන්තුවේ 03 වන සැසි වාරය ආරම්භ වනු ඇති.\n________________________________________________________________\nනව වැනි පාර්ලිමේන්තුවේ තුන් වැනි සභා වාරය ජනාධිපති රනිල් වික්‍රමසිංහගේ ප්‍රධානත්වයෙන් අද (03) ආරම්භ වනවා.\nඊට අදාළ පෙරහුරුවක්ද ඊයේ පාර්ලිමේන්තු පරිශ්‍රයේ දී පැවැත්වුණා.\nඅද උදෑසන 9.30ට ආරධිත අමුත්තන්ගේ පැමිණීම සිදු වන අතර, එහි දී පළමුවෙන්ම පාර්ලිමේන්තු මන්ත්‍රීවරුන්ද අනතුරුව කථානායකවරයා සහ අග්‍රාමාත්‍යවරයාද පැමිණීමට නියමිතයි.\nඉන් අනතුරුවයි ජනාධිපතිවරයාගේ සම්ප්‍රාප්තිය සිදුවන්නේ.\nනව සභා වාර ආරම්භය චාම් අයුරින් සංවිධාන කරන ලෙස ජනාධිපතිවරයා උපදෙස් ලබාදී තිබෙනවා.\nඒ අනුව ආචාර වෙඩි මුර සහ රථ පෙළපාලි නො පැවැත්වෙන බව වේත්‍රධාරී නරේන්ද්‍ර ප්‍රනාන්දු සඳහන් කළා.\nජනාධිපතිවරයා පිළිගැනීම සඳහා පාර්ලිමේන්තුව ඉදිරිපිට දී ත්‍රිවිධ හමුදා උත්තමාචාර පිරිනැමෙන අතර, එම අවස්ථාවේ ජාතික ධජය පමණක් එසවීමටයි සැලසුම් කර ඇත්තේ.\nකථානායක මහින්ද යාපා අබේවර්ධන සහ පාර්ලිමේන්තු මහලේකම් ධම්මික දසනායක විසින් පාර්ලිමේන්තු ගොඩනැගිල්ලේ ප්‍රධාන පියගැටපෙළ අසල දී ජනාධිපතිවරයා පිළිගැනීමට නියමිත යි.\nඅනතුරුව පැළඳුම් කාමරයට පැමිණෙන ජනාධිපතිවරයා උදෑසන 10.25 තෙක් එහි රැඳී සිට සම්ප්‍රදායට අනුව සභාගර්භයට පැමිණෙනු ඇති.\nසභා වාරය උත්සවාකාරයෙන් විවෘත කිරීමෙන් අනතුරුව ආණ්ඩුක්‍රම ව්‍යවස්ථාවේ 33 වන ව්‍යවස්ථාව ප්‍රකාරව ලැබී ඇති බලතල අනුව ජනාධිපති රනිල් වික්‍රමසිංහ පාර්ලිමේන්තුවේ දී ආණ්ඩුවේ ප්‍රතිපත්ති ප්‍රකාශය ඉදිරිපත් කරනවා.\nඑමෙන්ම සැසි වාරයේ ආරම්භක කටයුතු පෙරවරු 09.30 සිට හිරු ටීවී ඔස්සේ සජීවී ව නැරඹිය හැකිය.",
       "URL": "https://www.hirunews.lk/311724/9-වැනි-පාර්ලිමේන්තුවේ-තුන්-වැනි-සැසිය-අද",
       "Category": "Local News",
       "Parent URL": "https://www.hirunews.lk/local-news.php?pageID=970"
}