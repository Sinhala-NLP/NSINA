{
       "Source": "hirunews",
       "Timestamp": "Monday, 03 April 2023 - 14:17",
       "Headline": "කොළඹ ඝන අපද්‍රව්‍ය කළමනාකරණ ව්‍යාපෘතිය තවදුරටත් රාජ්‍ය හා පෞද්ගලික හවුල්කාරිත්වයට",
       "News Content": "කොළඹ නගරය ආශ්‍රිත ඝන අපද්‍රව්‍ය කළමනාකරණ ව්‍යාපෘතිය රාජ්‍ය හා පෞද්ගලික හවුල්කාරීත්වය යටතේ තවදුරටත් තිරසර ලෙස පවත්වාගෙන යාමට කැබිනට් මණ්ඩල අනුමැතිය හිමිව ඇති බව නාගරික සංවර්ධන සහ නිවාස අමාත්‍යාංශය පවසනවා.\nඒ සදහා රුපියල් බිලියන 2.12ක වියදමක් වාර්ෂිකව දැරීමට සිදුවන බව එම ව්‍යාපෘතිය පිළිබඳ සොයා බැලීමට පත්කළ විශේෂඥ තාක්ෂණික කමිටු වාර්තාවේ සඳහන්.\nව්‍යාපාර ආකෘතියක් යටතේ මෙම ව්‍යාපෘතිය පවත්වාගෙන යාමෙන් රජයට යම් කිසි ලාභාංශයක් ලබාගත හැකි බව ද නාගරික සංවර්ධන සහ නිවාස අමාත්‍යාංශය කියා සිටියා.\nසාමන්‍යයෙන් දිනකට කොළඹ නගරයේ පමණක් කැලි කසල මෙටි්‍රක් ටොන් 600කට අධික ප්‍රමාණයක් එකරාශි වන අතර ඒවා කැළණිය ප්‍රදේශයට එකතුකර එතැන්සිට දුම්රිය මගින් අරුවක්කාලු ප්‍රදේශයට රැගෙන ගොස් සනීපාරක්ෂක ක්‍රමයට රදවනු ලබනවා.",
       "URL": "https://www.hirunews.lk/331607/කොළඹ-ඝන-අපද්‍රව්‍ය-කළමනාකරණ-ව්‍යාපෘතිය-තවදුරටත්-රාජ්‍ය-හා-පෞද්ගලික-හවුල්කාරිත්වයට",
       "Category": "Local News",
       "Parent URL": "https://www.hirunews.lk/local-news.php?pageID=437"
}