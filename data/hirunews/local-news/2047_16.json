{
       "Source": "hirunews",
       "Timestamp": "Thursday, 01 April 2021 - 19:04",
       "Headline": "සැන්ඩෝ හඹාගිය සෆාරි රියදුරා අත්අඩංගුවට (වීඩියෝ)",
       "News Content": "යාල ජාතික වනෝද්‍යානයේ වාසය කරන සැන්ඩෝ නම් හස්තියා පසුපස හඹා යමින් පීඩාකාරී ලෙසට හැසිරුණු සෆාරි ජිප් රථ රියදුරා අත්අඩංගුවට ගෙන තිබෙනවා.\nපසුගියදා සමාජ මාධ්‍ය ඔස්සේ හුවමාරු වූ වීඩියෝ පටයකිනුයි අදාළ රියදුරා හඳුනාගෙන තිබුණේ.\nඇතාට පීඩාකාරී ලෙසට හැසිරෙමින් සිටියදී ඇතා ජිප් රථය පසුපස එලවාගෙන එන දර්ශනයක් එහි සටහන්ව තිබුණා.\nඒ අනුව එම ජිප් රථයේ රියදුරා හම්බන්තොට වනජීවී කලාප සහකාර අධ්‍යක්ෂවරයාගේ උපදෙස් අනුව අත්අඩංගුවට ගෙන අධිකරණයට ඉදිරිපත් කර තිබු බවයි අප වාර්තාකරු කියාසිටියේ.\nඅනතරුව තිස්සමහාරාම මහේස්ත්‍රාත් අධිකරණය මගින් සැකකාර රියදුරාට රුපියල් විසිදහසක දඩයක් නියමකර තිබෙනවා.",
       "URL": "https://www.hirunews.lk/267239/සැන්ඩෝ-හඹාගිය-සෆාරි-රියදුරා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2047"
}