{
       "Source": "hirunews",
       "Timestamp": "Saturday, 03 September 2022 - 7:50",
       "Headline": "පුංචි ඡන්දය මාර්තුවේ?",
       "News Content": "පළාත්පාලන මැතිවරණය ලබන මාර්තු මාසය පමණ වන විට පැවැත්වීමට හැකි බව මැතිවරණ කොමිසමේ සභාපති නීතිඥ නිමල් පුංචිහේවා පවසනවා.\nපළාත් පාලන මැතිවරණය 2018 පැවති අතර 2022 දී කාලය අවසන්වීමට නියමිතව තිබුණත් ඇමතිවරයාට ඇති බලතල යටතේ 2023 දක්වා ඒවායේ කාලය දික් කරනු ලැබුවා.\nමැතිවරණ කොමිසමට ඇති බලතල යටතේ සැප්තැම්බර් 20 න් පසු පළාත් පාලන ආයතන ඡන්ද විමසීම් පැවැත්වීමට හැකියාව ඇති බවද නීතිඥ පුංචිහේවා කියා සිටියා.\nඡන්ද හිමි නාමලේඛන ඔක්තෝම්බර් 31 වන දිනෙන් සහතික කරනු ලබන නිසා ඉන්පසුව දිනකදී පළාත් පාලන මැතිවරණය පැවැත්වීම සම්බන්ධයෙන් තීන්දුවක් ගැනීමට නියමිතයි.",
       "URL": "https://www.hirunews.lk/314417/පුංචි-ඡන්දය-මාර්තුවේ",
       "Category": "Local News",
       "Parent URL": "https://www.hirunews.lk/local-news.php?pageID=895"
}