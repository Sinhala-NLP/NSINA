{
       "Source": "hirunews",
       "Timestamp": "Saturday, 16 June 2018 - 16:10",
       "Headline": "පානදුරේ අනතුරකින් දෙදරු පියෙකුගේ දිවි අහිමිවෙයි",
       "News Content": "පානදුර, ගොරකපොළ ප්‍රදේශයේ අද (16) උදෑසන සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nමාර්ගය පසෙක නවතා තිබූ ත්‍රිරෝද රථයක් පසුපසින් පැමිණි ගලි බවුසරයක් විසින් අනතුරකට පත්කර ධාවනය කර ඇති බවයි වාර්තා වන්නේ.\nඅනතුරෙන් ත්‍රිරෝද රථයේ සිටි පුද්ගලයා එම ස්ථානයේදීම ජීවිතක්ෂයට පත්ව ඇති අතර මියගොස් ඇත්තේ මෙරියවත්ත, තොටුපොළ පාර ප්‍රදේශයේ පදිංචිව සිටි 34 හැවිරිදි දෙදරු පියෙක්.\nඅනතුර සිදුකළ ගලි බවුසරයේ රියදුරු සහ අනතුරින් ජීවිතක්ෂයට පත්වූ පුද්ගලයා අතර කලක සිට ආරවුලක් පැවති බවට අනාවරණය වී ඇති බවයි අප වාර්තාකරු පැවසුවේ.\nඅද පෙරවරුවේද ඔවුන් දෙදෙනා අතර බහින් බස් වීමක් සිදුව ඇතියි සඳහන්.\nඅනතුරුව ත්‍රිරෝද රථය පසුපස පැමිණි ගලි බවුසරයේ රියදුරු මෙම අනතුර සිදුකර තිබෙනවා.\nමෙම සිදුවීම පුද්ගල ඝාතනයක් බවට සලකා පරීක්ෂණ පවත්වන බවයි පොලිසිය සඳහන් කළේ.\nඅනතුර සිදුවන අයුරු අසල තිබූ ආරක්ෂිත කැමරාවක සටහන් වී තිබුණා.",
       "URL": "https://www.hirunews.lk/193224/පානදුරේ-අනතුරකින්-දෙදරු-පියෙකුගේ-දිවි-අහිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3893"
}