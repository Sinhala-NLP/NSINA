{
       "Source": "hirunews",
       "Timestamp": "Saturday, 06 May 2023 - 10:02",
       "Headline": "සුඩාන ගැටුම්වලින් පෝලියෝ එන්තත් මිලියනයක් විනාශ වෙයි",
       "News Content": "සුඩානයේ පවතින ගැටුම් හේතුවෙන් පෝලියෝ එන්නත් මිලියනයකට වඩා විනාශ වී තිබෙනවා.\nදකුණු ඩාර්ෆුර් ප්‍රදේශයේ සිදුවූ කොල්ලකෑම් හෝ ගිනිතැබීම් හේතුවෙන් මෙලෙස ගබඩා කර තිබූ එන්නත් විනාශ වී ඇති බවටයි යුනිසෙෆ් සංවිධානය නිවේදනය කරන්නේ.\nපෝලියෝ වෛරසය හේතුවෙන් අවුරුදු පහට අඩු දරුවන් අංශභාගය හෝ මරණයට පත්වීමට හැකියාව පවතිනවා.\nමලාවි, මොසැම්බික් සහ සුඩානය වැනි රටවලින් පසුගිය වසරේ සිට රෝගීන් වාර්තාවී ඇති බව විදෙස් වාර්තා සඳහන්.\nඅප්‍රේල් 15 වනදා සිට සුඩාන හමුදාව සහ කැරළිකරුවන් අතරගැටුම් හේතුවෙන් ඩොලර් මිලියන 13ත් 14ත් අතර සැපයුම් ප්‍රමාණයක් අහිමිවී ඇති බව ජගත් සංවිධානය නිවේදනය කළා.\nඒ, ලෝක ආහාර වැඩසටහන ඇතුලු මානුෂිය සහනාධාර සපයන ආයතනවල ආධාර කොල්ලකෑම හේතුවෙන්.",
       "URL": "https://www.hirunews.lk/334384/සුඩාන-ගැටුම්වලින්-පෝලියෝ-එන්තත්-මිලියනයක්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=365"
}