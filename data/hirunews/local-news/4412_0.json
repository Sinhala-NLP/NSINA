{
       "Source": "hirunews",
       "Timestamp": "Thursday, 20 July 2017 - 19:04",
       "Headline": "රයන් අත්අඩංගුවට ගැනීමට යාමේදී උණුසුම් තත්වයක්",
       "News Content": "වෛද්‍ය පිඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් අත්අඩංගුවට ගැනීමට යෑමේදී අද උණුසුම් තත්ත්වයක් ඇති වුණා.\nඒ, රජයේ වෛද්‍ය නිලධාරීන්ගේ සංගම් කාර්යාල පරිශ්‍රයේදී.\nරජයේ වෛද්‍ය නිලධාරීන්ගේ සංගම් කාර්යාලය තුළ අද සයිටම් විරෝධී ජන පවුර නම් සංවිධානය අද විවිධ ක්ෂේත්‍රයන්ට අයත් පුද්ගලයන් සමග සාකච්ඡාවක් පැවැත්වුවා.\nපස්වරු 3ට පමණ ආරම්භ වූ මෙම සාකච්ඡාවට රජයේ වෛද්‍ය නිලධාරීන්ගේ සංගමය ඇතුළු දේශපාලන පක්ෂ මෙන්ම විශ්වවිද්‍යාල සිසුන් ද එක්ව සිටියා.\nඅදාළ සාකච්ඡාවෙන් අනතුරුව පිටතට පැමිණි වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් පළමුවෙන් අත්අඩංගුවට ගැනීමට උත්සාහ කළේ සිවිල් ඇදුමින් සැරසී සිටි පුද්ගලයින් කිහිප දෙනෙක්.\nඑම අවස්ථාවේදී අදාළ සාකච්ඡාවට සහභාගී වූවෛද්‍යවරුන් දේශපාලනඥයින් සහ සිසුන් ඊට එරෙහිව ඉල්ලා සිටියේ අත්අඩංගුවට ගැනීමට අධිකරණ නියෝගයක් ඇත්නම් එය පෙන්වන ලෙසයි.\nකෙසේ වෙතත් මෙහිදී අත්අඩගුවට ගැනීමට ගත් උත්සාහය ව්‍යාර්ත වීමත් සමග සිවිල් ඇදුමින් සැරසී සිටි පුද්ගලයින් සුදු වෑන් රථයක නැගී එම ස්ථානයෙන් පිටව ගියා.",
       "URL": "https://www.hirunews.lk/166362/රයන්-අත්අඩංගුවට-ගැනීමට-යාමේදී-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4412"
}