{
       "Source": "hirunews",
       "Timestamp": "Sunday, 23 July 2023 - 15:15",
       "Headline": "අහංගම පොලීසියට පහරදුන් 4 දෙනෙකු අත්අඩංගුවට",
       "News Content": "නීති විරෝධී මත්පැන් අලෙවි කරන ස්ථානයක් වැටලීමට ගිය අවස්ථාවේදී අහංගම පොලීසියේ නිලධාරීන්ට සහ ජීප් රථයට පහරදුන් සැකකරුවන් 4 දෙනෙකු පොලීසිය අත්අඩංගුවට ගෙන තිබෙනවා.\nපහර දීමෙන් තුවාල ලැබූ උප පොලිස් පරීක්ෂකවරයෙකු වැඩිදුර ප්‍රතිකාර සඳහා කරාපිටිය ශික්ෂණ රෝහලට මාරු කර යැවූ බවයි පොලිසීය සඳහන් කළේ.\nඅහංගම තිත්තගල්ල ප්‍රදේශයේ නීති විරෝධි මත්පැන් අලෙවි කරන බවට පොලිසියට තොරතුරක් ලැබී තිබෙනවා.\nඒ අනුව අහංගම පොලිසියේ නිලධාරීන් පිරිසක් ඊයේ එම ස්ථානයට ගොස් සැකකරුවෙකු අත්අඩංගුවට ගැනීමට යාමේදී ඒ අසළ සිටි පිරිසක් පොලිසියට පහර දුන් බවයි වාර්තා වන්නේ.\nඑහිදී උප පොලිස් පරීක්ෂකවරයෙකුගේ හිසට බරපතල තුවාල සිදු වී ඇති අතර පහර දීමෙන් පසු එම පිරිස පොලිස් නිලධාරීන් පැමිණි ජීප් රථයටද පහරදී අලාභහානී සිදු කර තිබුණා.",
       "URL": "https://www.hirunews.lk/342234/අහංගම-පොලීසියට-පහරදුන්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=159"
}