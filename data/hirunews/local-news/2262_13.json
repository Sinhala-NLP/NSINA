{
       "Source": "hirunews",
       "Timestamp": "Monday, 21 December 2020 - 11:53",
       "Headline": "'තලාහේනේ බඩී' හෙරොයින් සමඟ අත්අඩංගුවට",
       "News Content": "ඩුබායිහි සැඟව සිටින ප්‍රධාන පෙළේ මත්ද්‍රව්‍ය ජාවාරම්කරුවෙකුගේ ගෝලයෙකු තලාහේන ප්‍රදේශයේදී අත්අඩංගුවට ගෙන තිබෙනවා.\nතලාහේනේ බඩී ලෙස හඳුන්වන මොහු සන්තකයේ තිබී හෙරොයින් ග්‍රෑම් 150ක් සොයා ගත් බවයි පොලීසිය සඳහන් කළේ.\nඩුබායි හි සැඟව සිටින මත්ද්‍රව්‍ය ජාවාරම්කරු සහ අත්අඩංගුවට ගත් තලාහේනේ බඩී නැමැත්තා පාසල් කාලයේ සිට මිතුරන් බවටයි මේ වන විට හෙළි වී ඇත්තේ.\nඑමෙන්ම, පසුගිය දා හෙරොයින් සමඟ අත්අඩංගුවට ගත් සොත්ති උපාලිගේ දියණිය සමඟ අදාළ ඩුබායිහි සැඟව සිටින පුද්ගලයා විවාහ වී සිට ඇති බවට ද මේ වන විට තොරතුරු අනාවරණ වී තිබෙනවා.",
       "URL": "https://www.hirunews.lk/257545/තලාහේනේ-බඩී-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2262"
}