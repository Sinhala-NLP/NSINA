{
       "Source": "hirunews",
       "Timestamp": "Sunday, 02 September 2018 - 13:58",
       "Headline": "වවුනියාවේදී පොලීසිය ලූහුබැද ගිය යතුරුපැදියක් අනතුරක",
       "News Content": "වවුනියාව - හොරොව්පතාන ප්‍රධාන මාර්ගයේදී අණ නොතකා ධාවනය වූ යතුරුපැදියක් අසළ තිබූ විදුලි කණුවක ගැටීමෙන් එහි ගමන් ගත් පුද්ගලයින් තුන්දෙනෙකු තුවාල ලබා තිබෙනවා.\nකුමාම්කුලම් ප්‍රදේශයේදී ඊයේ රාත්‍රියේ අදාළ යතුරුපැදිය අණ නොතකා ධාවනය කිරීම නිසා පොලීසිය ඔවුන් ලූහුබැඳ ගොස් ඇති බව සඳහන්.\nඑහිදී විදුළි කණුවක ගැටුණු යතුරුපැදියේ සිටි පුද්ගලයන් තුවාල ලැබූ අතර ඔවුන් ඇතුළත් කෙරුණේ වවුනියාව මහ රෝහලටයි.\nඅධික වේගයෙන් එම යතුරුපැදිය ධාවනය කිරීම අනතුරට හේතුව බවයි පොලීසිය සඳහන් කළේ.\nඅනතුරින් තුවාල ලැබූ යතුරුපැදියේ ගමන් ගත් පුද්ගලයින් දෙදෙනෙකු වවුනියාව මහ රෝහලේ ප්‍රතිකාර ලබන අතර, අනෙක් පුද්ගලයා ප්‍රදේශයෙන් පලාගොස් තිබෙනවා.",
       "URL": "https://www.hirunews.lk/198983/වවුනියාවේදී-පොලීසිය-ලූහුබැද-ගිය-යතුරුපැදියක්-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=3767"
}