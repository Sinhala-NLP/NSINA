{
       "Source": "hirunews",
       "Timestamp": "Thursday, 26 October 2017 - 15:08",
       "Headline": "ප්‍රසන්න රණතුංගට එරෙහි නඩුවේ සාක්ෂි විභාගය කල් යයි",
       "News Content": "මූල්‍ය වංචාවක් සම්බන්ධයෙන් පාර්ලිමේන්තු මන්ත්‍රී ප්‍රසන්න රණතුංග සහ ඔහුගේ බිරිඳ ඇතුළු තුන්දෙනෙකුට එරෙහිව නීතිපති පවරා ඇති නඩුවේ සාක්ෂි විභාගය පෙබරවාරි මස 14 වනදා කල් දමා තිබෙනවා.\nඒ කොළඹ ප්‍රධාන මහාධිකරණ විනිසුරු මනිලාල් වෛද්‍යතිලක හමුවේ අද මෙම නඩුව කැදවූ අවස්ථාවේදීයි.\nව්‍යාපාරිකයෙකුට ඉඩමක් ලබාදෙන බව පවසා රුපියල් මිලියන 64ක් වංචා කිරීම ඇතුළු චෝදනා 15ක් යටතේ මෙම නඩුව පවරා තිබෙනවා.\nඑමෙන්ම සිය දියණියගේ උපාධි ප්‍රදානෝත්සවය සඳහා විදේශ ගතවීමට විත්තිකාර ප්‍රසන්න රණතුංගට සහ ඔහුගේ බිරිදට අද විනිසුරුවරයා අවසර ලබාදුන්නා.",
       "URL": "https://www.hirunews.lk/174497/ප්‍රසන්න-රණතුංගට-එරෙහි-නඩුවේ-සාක්ෂි-විභාගය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4251"
}