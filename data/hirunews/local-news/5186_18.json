{
       "Source": "hirunews",
       "Timestamp": "Monday, 01 February 2016 - 17:10",
       "Headline": "ෆුල් ෆේස් දාගෙන බැංකුවක් කොල්ල කයි",
       "News Content": "යතුරුපැදියකින් පැමිණි කොල්ලකරුවන් දෙදෙනෙකු දොම්පේ - තිත්තපත්තර - සමනබැද්ද ග්‍රාමීය බැංකුවේ මුදල් කොල්ල කා පළා ගොස් තිබෙනවා.\nහිරු ප්‍රවෘත්ති අංශය කළ විමසීමකදී පොලීසිය කියා සිටියේ අද පස්වරු 3.35ට පමණ මෙම කොල්ල කෑම සිදුකර ඇති බවයි.\nසම්පූර්ණයෙන්ම මුහුණ ආවරණය කරන ලද හිස් වැසුම් පැළද සිටි කොල්ලකරුවන් ආයුධ සන්නද්ධව පැමිණ එහි සිටි පිරිස බිය ගන්වා මෙම කොල්ල කෑම සිදුකර හංවැල්ල ප්‍රදේශයට පලා ගොස් තිබෙනවා.\nකොල්ලකරුවන් රැගෙන ගිය මුදල මෙතෙක් අනාවරණ වී නොමැති අතර, සිද්ධිය සම්බන්ධයෙන් විමර්ශන සිදුකිරීම සඳහා දොම්පේ පොලිස් ස්ථානයෙන් කණ්ඩායම් 4ක් යොදවා ඇති බව ද පොලීසිය වැඩිදුරටත් ප්‍රකාශ කළා.",
       "URL": "https://www.hirunews.lk/125234/ෆුල්-ෆේස්-දාගෙන-බැංකුවක්-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=5186"
}