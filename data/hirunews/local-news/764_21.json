{
       "Source": "hirunews",
       "Timestamp": "Tuesday, 01 November 2022 - 7:18",
       "Headline": "හෙට විරෝධතාවය ගැන අමාත්‍ය මණ්ඩලයේ දීත් සාකච්ඡා",
       "News Content": "කොළඹ දී හෙට (02) සංවිධානය කර ඇති විරෝධතා පා ගමන සම්බන්ධයෙන් අමාත්‍ය මණ්ඩල රැස්වීමේ දී සාකච්ඡාවට ලක් ව තිබෙනවා.\nආණ්ඩුව සහ රට අස්ථාවර කිරීමේ අපේක්ෂාවෙන් එය සංවිධාන කර ඇති බවට යි ඊයේ රැස් වූ අමාත්‍ය මණ්ඩල හමුවේ දී ඇතැම් අමාත්‍යවරුන් පෙන්වා දී ඇත්තේ.\nමරදාන මංසන්ධියෙන් මෙම විරෝධතා පාගමන ආරම්භ කිරීමට නියමිත අතර විපක්ෂයේ දේශපාලන පක්ෂ, අන්තර් විශ්වවිද්‍යාලයීය ශිෂ්‍යබල මණ්ඩලය, වෘත්තීය සමිති සහ තවත් සිවිල් සංවිධානවල නියෝජිතයන් ඊට සහභාගී වීමට නියමිත යි.\nකෙසේ වෙතත් රට ස්ථාවර වෙමින් පවතින අවස්ථාවක මෙලෙස විරෝධතා පැවැත්වීමෙන් සංචාරක ක්ෂේත්‍රයට පවා බලපෑමක් එල්ල විය හැකි බව යි අමාත්‍ය මණ්ඩල හමුවේ දී කරුණු දක්වමින් අමාත්‍යවරුන් ප්‍රකාශ කර ඇත්තේ.",
       "URL": "https://www.hirunews.lk/319344/හෙට-විරෝධතාවය-ගැන-අමාත්‍ය-මණ්ඩලයේ-දීත්-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=764"
}