{
       "Source": "hirunews",
       "Timestamp": "Wednesday, 22 June 2016 - 16:15",
       "Headline": "බීට්ටු වන නිලධාරියෙකු අල්ලස් දැලේ",
       "News Content": "පුද්ගලයෙකුගෙන් රුපියල් දස දහසක අල්ලස් මුදලක් ලබාගැනීමට තැත් කළ මනම්පිටිය අඩවි වන කාර්යාලයේ බීට්ටු වන නිලධාරියෙකු අල්ලස් කොමිසම අද අත්අඩංගුවට ගත්තා.\nමැදගම්පිටිය - සිරිපුර ප්‍රදේශයේ නිවසක වඩු මඩුවක් පවත්වාගෙන යෑම සඳහා බලපත්‍රයක්  ලබාදීමට ඔහු අදාළ අල්ලස් මුදල ඉල්ලා තිබෙනවා.\nමීට පෙර අදාළ වඩු කාර්මිකයා රුපියල් 5000 ක මුදලක් මෙම බීට්ටු වන නිලධාරියාට ලබාදී ඇති අතර, ඉතිරි මුදල ලබාගැනීමට තැත් කිරීමේදී සැකකරු අල්ලස් කොමිසම අත්අඩංගුවට ගත්තේ පොළොන්නරුව - මාදුරුඔය මාර්ගයේ මෛත්‍රී ක්‍රීඩාංගණය අසලදියි.",
       "URL": "https://www.hirunews.lk/136190/බීට්ටු-වන-නිලධාරියෙකු-අල්ලස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4995"
}