{
       "Source": "hirunews",
       "Timestamp": "Tuesday, 05 September 2023 - 12:28",
       "Headline": "'බරණ' ඝාතනයට සම්බන්ධ සැකකරුට අධිකරණයෙන් නියෝග",
       "News Content": "කලාවැව - නාමල් උයන සහ ඒ අවට ප්‍රදේශවල සැරිසරමින් සිටි පිරිපුන් දළ යුගලයක් හිමිව තිබූ 'බරණ' නමින් ප්‍රචලිත දළ ඇතා විදුලි සැර වද්දවා ඝාතනය කිරීමේ සිද්ධියට අදාළ සැකකාර පොලිස් කොස්තාපල්වරයාට එරෙහිව අධිකරණය හමුවේ චෝදනා ගොනු කරන ලෙස කැකිරාව මහේස්ත්‍රාත්වරයා නියෝග කර තිබෙනවා.\nගල්කිරියාගම වනජීවි කාර්යාලයේ වන සත්ත්ව අඩවි සහකාර එච්.එම්.එස් බණ්ඩාරට අධිකරණය විසින් ඊයේ(04) මෙම නියෝගය සිදුකරනු ලැබුවේ අදාළ නඩුව යළි කැඳවූ අවස්ථාවේදී.\nඑම සිද්ධිය සම්බන්ධව ඇප මත මුදාහැර සිටින පොලිස් කොස්තාපල්වරයා ඇතුළු සැකකරුවන්ගේ දුරකථන විශ්ලේෂණ වාර්තා අධිකරණයට ඉදිරිපත් කරන ලෙස දුරකථන සමාගම් වෙතද අධිකරණය නියෝග කර තිබෙනවා.",
       "URL": "https://www.hirunews.lk/347215/බරණ-ඝාතනයට-සම්බන්ධ-සැකකරුට-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=51"
}