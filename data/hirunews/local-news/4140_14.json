{
       "Source": "hirunews",
       "Timestamp": "Friday, 05 January 2018 - 15:19",
       "Headline": "CCTV කැමරාවේ සටහන් වූ යතුරුපැදි අනතුර",
       "News Content": "හැටන් නුවරඑළිය ප්‍රධාන මාර්ගයේ කුඩාගම ගල්වල ප්‍රදේශයේ සිදුවු රිය අනතුරක් අසල තිබු සී සී ටී වී කැමරාවක සටහන් වී තිබෙනවා.\nතලවකැලේ සිට හැටන් දක්වා ධාවනය වූ මෝටර් රථයක් කොටගල සිට හැටන් දක්වා ධාවනය වු යතුරුපැදියක ගැටීමෙනුයි අනතුර සිදුවී ඇත්තේ.\nඅද පස්වරු 2 ට පමණ අනතුර සිදුව ඇති අතර ඉන් කිසිවකුටත් හානියක් සිදුවී නැහැ.\nකෙසේවෙතත් යතුරුපැදියට සහ මෝටර් රථයට දැඩි අලාභ හානි සිදුව ඇති බවයි අප වාර්තාකරු කියාසිටියේ.\nමෝටර් රථය ප්‍රධාන මාර්ගයේ දකුණු පසට හැරවීමේදී යතුරුපැදියේ ගැටී තිබෙනවා.\nසිද්ධිය පිළිබඳ හැටන් පොලිසියයි විමර්ශණ මෙහෙයවන්නේ.\n(ඡායාරූප - රංජිත් රාජපක්ෂ)",
       "URL": "https://www.hirunews.lk/180264/cctv-කැමරාවේ-සටහන්-වූ-යතුරුපැදි-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4140"
}