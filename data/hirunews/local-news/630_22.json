{
       "Source": "hirunews",
       "Timestamp": "Sunday, 01 January 2023 - 13:37",
       "Headline": "කොවුලා සහ හංසකාවා යළිත් කොළඹ වරායේ මෙහෙයුම්වලට",
       "News Content": "කොවුලා සහ හංසකාවා යන යාත්‍රා යොදාගනිමින් කොළඹ වරායේ රොන්මඩ සහ වැලි ඉවත් කිරීමේ කටයුතු යළි ආරම්භ කර තිබෙනවා.\nපසුගිය කාලසීමාව තුළ එම යාත්‍රා දෙක යොදාගනිමින් සිදුකළ මෙම මෙහෙයුම් නවතා තිබූ අතර, ඒ හේතුවෙන් වරායේ උපරිම නැංගුරම් ධාරිතාව සපුරාගැනීමේදී බාධා එල්ලවුණා.\nඒ සම්බන්ධයෙන් ලැබුණු තොරතුරු මත වරාය, නාවික හා ගුවන් සේවා අමාත්‍ය නිමල් සිරිපාල ද සිල්වා උපදෙස් දී ඇත්තේ වහාම එම මෙහෙයුම් කටයුතු යළි ආරම්භ කිරීමටයි.",
       "URL": "https://www.hirunews.lk/324013/කොවුලා-සහ-හංසකාවා-යළිත්-කොළඹ-වරායේ-මෙහෙයුම්වලට",
       "Category": "Local News",
       "Parent URL": "https://www.hirunews.lk/local-news.php?pageID=630"
}