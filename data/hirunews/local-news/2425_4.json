{
       "Source": "hirunews",
       "Timestamp": "Monday, 28 September 2020 - 11:22",
       "Headline": "CID හිටපු අධ්‍යක්ෂ ශානි දේශපාලන පළිගැනීම් කොමිසමට",
       "News Content": "රක්ෂිත බන්ධනාගාර ගතකර සිටින අපරාධ පරීක්ෂණ දෙපාර්තමේන්තුවේ හිටපු අධ්‍යක්‍ෂ ශානි අබේසේකර දේශපාලන පළිගැනීම් පිළිබඳ විමර්ශනය කෙරෙන ජනපති කොමිසම හමුවේ පෙනී සිටීම සඳහා පැමිණ තිබෙනවා.\nඒ, නාවික හමුදා බුද්ධි අංශයේ හිටපු නිලධාරීන් වන ගාමිණී සෙනෙවිරත්න සහ කේ.පී. චමින්ද ඉදිරිපත් කළ පැමිණිල්ලකට අදාළවයි.\nදෙමළ ජාතික සන්ධානයේ යාපනය දිස්ත්‍රික් හිටපු පාර්ලිමේන්තු මන්ත්‍රී නඩරාජා රවිරාජ් 2006 වසරේදී ඝාතනය කිරීම සම්බන්ධයෙන් අපරාධ පරීක්ෂණ දෙපාර්තමේන්තුව, ද්වේශසහගත ලෙස නඩු පවරා ඇති බව සඳහන් කරමිනුයි ඔවුන් කොමිසමට පැමිණිල්ල ඉදිරිපත් කර ඇත්තේ.",
       "URL": "https://www.hirunews.lk/251284/cid-හිටපු-අධ්‍යක්ෂ-ශානි-දේශපාලන-පළිගැනීම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=2425"
}