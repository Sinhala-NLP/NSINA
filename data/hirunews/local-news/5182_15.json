{
       "Source": "hirunews",
       "Timestamp": "Thursday, 04 February 2016 - 18:29",
       "Headline": "ලලිත් කොතලාවලගේ බිරිඳ කටුනායකදී අත්අඩංගුවට",
       "News Content": "ප්‍රකට ව්‍යාපාරිකයකු වු ලලිත් කොතලාවලගේ බිරිඳ වන සිසිලියා කොතලාවල අත්අඩංගුවට ගෙන තිබෙනවා.\nඒ ලන්ඩන් නුවර සිට අද පස්වරුවේ දිවයිනට පැමිණි අවස්ථාවේදීයි.\nඅද පස්වරු 4.10 ට පමණ ලන්ඩන් නුවර සිට ඩුබායි හරහා  මෙරටට පැමිණි යානයකින් ඇය දිවයිනට පැමිණි බවයි අප වාර්තාකරු සඳහන් කලේ.\nආගමන විගමන නිලධාරීන් විසින් අත්අඩංගුවට ගත් සිසිලියා කොතලාවල වැඩිදුර විමර්ශණ සඳහා අපරාධ පරීක්ෂණ දෙපාර්තමේන්තුවට භාරදී තිබෙනවා.\nගෝල්ඞ් කී මූල්‍ය වංචාව ඇතුළු කරුණු කිහිපයක්  සම්බන්ධයෙන් ඇයට එරෙහිව වරෙන්තු නිකුත් කර තිබුණා.\nගල්කිස්ස අධිකරණයෙන් නිකුත් කළ වරෙන්තුවකට අනුව අද ඇයව අත්අඩංගුවට ගත් බවයි ආගමන, විගමන දෙපාර්තමේන්තුවේ ප්‍රකාශකයෙකු සඳහන් කළේ.",
       "URL": "https://www.hirunews.lk/125470/ලලිත්-කොතලාවලගේ-බිරිඳ-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5182"
}