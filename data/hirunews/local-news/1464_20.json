{
       "Source": "hirunews",
       "Timestamp": "Tuesday, 28 December 2021 - 17:15",
       "Headline": "කිලිනොච්චියේදී අතුරුදන් වූ කාන්තාවගේ සිරුර පාලමක් යට තිබී සොයා ගැනේ (ඡායාරූප)",
       "News Content": "කිලිනොච්චිය - උදයනගර් ප්‍රදේශයේ අතුරුදන් වූ කාන්තාවගේ බවට සැක කෙරෙන මළ සිරුරක් කිලිනොච්චිය - කන්දපුරම් ප්‍රදේශයේ පාලමක් යට තිබිය දී සොයාගෙන තිබෙනවා.\nපොලීසිය සඳහන් කළේ, එහි අනන්‍යතාව හඳුනා ගැනීම සඳහා විමර්ශන ආරම්භ කර ඇති බවයි.\nඅතුරුදන් වූ කාන්තාවගේ නිවසේ සිට කිලෝමීටර 18ක් පමණ දුරකින් මල සිරුර හමුවූ බවයි අප වාර්තාකරු සඳහන් කළේ.\nකිලිනොච්චිය - උදයනගර් ප්‍රදේශයේ 67 හැවිරිදි අදාළ කාන්තාව ඊයේ (27) පෙරවරුවේ බැංකුවට ගොස් පැමිණි පසු, අතුරුදන් වී ඇති බව ප්‍රදේශවාසීන් ප්‍රකාශ කර තිබුණා.\nඒ අනුව විමර්ශනය කළ පොලීසිය ඇගේ නිවසේ තිබූ රුධිර පැල්ලම් කිහිපයක් ද සොයා ගැනුණු බවයි අප ප්‍රාදේශීය වාර්තාකරු සඳහන් කළේ.",
       "URL": "https://www.hirunews.lk/292394/කිලිනොච්චියේදී-අතුරුදන්-වූ-කාන්තාවගේ-සිරුර-පාලමක්-යට-තිබී-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1464"
}