{
       "Source": "hirunews",
       "Timestamp": "Thursday, 04 February 2016 - 18:46",
       "Headline": "සැරයටියට විරාමය දුන් දිරිය කතක් (ඡායාරූප)",
       "News Content": "අබලන් තත්වයේ පවතින තම නිවස ස්ව ශක්තියෙන් අලුත්වැඩියා කර ගන්නා 82 හැවිරිදි මවක් පිළිබඳ පුත්තලම තබ්බෝව ප්‍රදේශයෙන් වාර්තා වනවා.\nඇය සිමෙන්ති බදාම සකස් කර නිවස අලුත්වැඩියා කර ගැනීම තනිවම සිදුකරන බවයි අප වාර්තාකරු සඳහන් කලේ.\nසිව් දරු මවක් වන 82 හැවිරිදි කාන්තාව ප්‍රදේශයේ ජනතාව අතර ඉමහත් ජනප්‍රියතාවට පත්ව ඇත්තේ ඇයගේ සැගවුනු දක්ෂතා හේතුවෙන්.\nමෙම වයෝවෘද්ධ මව දැනට වසරකට පමණ පෙර රෙදි විවිමේ කර්මාන්තයද සිදුකරගෙන ගොස් ඇති ආකාරය මනාව හෙලිදරව් වන්නේ සාක්ෂි සහිතවයි.\nරෙදි මැසීම, රෙදි විවීම ඇතුළු තවත් බොහෝ ස්වයං රැකියා රැසකට උපතින්ම උරුමකම් කියන ඇය අද ජීවත් වන්නේද කිසිදු දරුවෙකුට අත නොපාමිනි.\nඡායාරූප - වනාතවිල්ලුව කේ ප්‍රියංකර",
       "URL": "https://www.hirunews.lk/125471/සැරයටියට-විරාමය-දුන්-දිරිය-කතක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5182"
}