{
       "Source": "hirunews",
       "Timestamp": "Friday, 12 January 2018 - 7:54",
       "Headline": "ඝාතනයකට සම්බන්ධ සැකකරුවන් දෙදෙනෙකු ගිනි අවි සමග අත්අඩංගුවට",
       "News Content": "පුද්ගලයෙකුට වෙඩි තබා ඝාතනය කිරීම සහ තවත් තිදෙනෙකුට තුවාල සිදුකිරීම සම්බන්ධයෙන් චෝදනා එල්ල වූ සැකකරුවන් දෙදෙනෙකු ගිනි අවිත් සමග අත්අඩංගුවට ගෙන තිබෙනවා.\nපොලීසිය සදහන් කළේ පසුගිය දෙවනදා ග්‍රෑන්ඩ්පාස් - නාගලගංවීථිය ප්‍රදේශයේදී සිදුවූ පුද්ගල ඝාතනයට අවශ්‍ය වූ සැකකරුවන් මෙලෙස ඊයේ අත්අඩංගුවට ගෙන ඇති බවයි.\nඔවුන් වැල්ලම්පිටිය ප්‍රදේශයේ පදිංචිකරුවන් වන අතර අද අධිකරණය වෙත ඉදිරිපත් කිරීමට නියමිතයි.\nමේ අතර, යටියන්තොට - ජයවින්දාගම ප්‍රදේශයේදී ගිනි අවි 3 ක් සමගින් පුද්ගලයෙකු ඊයේ අත්අඩංගුවට ගෙන තිබෙනවා.",
       "URL": "https://www.hirunews.lk/180835/ඝාතනයකට-සම්බන්ධ-සැකකරුවන්-දෙදෙනෙකු-ගිනි-අවි-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4130"
}