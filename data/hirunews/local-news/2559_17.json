{
       "Source": "hirunews",
       "Timestamp": "Sunday, 26 July 2020 - 12:42",
       "Headline": "ජාත්‍යන්තර මුහුදේ  ගිනි ගනිමින් යාත්‍රාවක සිටි හලාවත ධීවරන් 6ක් බේරා ගැනේ (වීඩියෝ)",
       "News Content": "ජාත්‍යන්තර මුහුදු සීමාවේ ගිනි ගනිමින් තිබූ ධීවර යාත්‍රාවක සිටි පුද්ගලයින් 06 දෙනෙකුගේ ජීවිත බේරා ගැනීමේ පුවතක් වාර්තා වුණා.\nහලාවත ධීවර වරායට නාවික සැතපුම් දාහක පමණ දුරින් ජාත්‍යන්තර මුහුදේදී ගිනිගෙන ඇත්තේ බහුදින ධීවර යාත්‍රාවක්.\nහලාවත සිට නාවික සැතපුම් දාහක පමණ දුරින් ජාත්‍යන්තර මුහුදේදී මෙලෙස මෙම බහුදින ධීවර යාත්‍රාව ගිනිබත් වූයේ පසුගිය 20 වනිදායි.\nඑම යාත්‍රාව හලාවත ධීවර වරායෙන් මුහුදු ගොස් තිබුණා.\nඑය දුටු නාවික සැතපුම් 2 ක පමණ දුරින් තිබූ තවත් බහුදින ධීවර යාත්‍රාවක පිරිසක් මැදිහත්ව ගිනි ගනිමින් තිබූ යාත්‍රාවේ සිටි පිරිස මුදා ගැනීමට කටයුතු කළා.\nමෙලෙස දිවි බේරා ගැනීමට හැකි වී තිබෙන්නේ හලාවත ඉරණවිල ග්‍රාමයේ ධීවරයින් 06 දෙනෙකුයි.\nඥාතීන් පවසන්නේ ඔවුන්ගේ සෞඛ්‍ය තත්ත්වය යහපත් වුවත් ඔවුන් දැඩි කම්පනයකට ලක්ව සිටින බවයි.",
       "URL": "https://www.hirunews.lk/246427/ජාත්‍යන්තර-මුහුදේ-ගිනි-ගනිමින්-යාත්‍රාවක-සිටි-හලාවත-ධීවරන්-6ක්-බේරා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}