{
       "Source": "hirunews",
       "Timestamp": "Friday, 10 December 2021 - 17:42",
       "Headline": "සැකකරුට ගෙනා බත් පැකැට්ටුවේ මත්ද්‍රව්‍ය",
       "News Content": "බන්ධනාගාරගත සිරකරුවන් බැලීම සඳහා පිටතින් පැමිණෙන අමුත්තන් හා සිර සැකකරුවන්ට ලබාදීමට රැගෙන එන ලද ආහාර බන්ධනාගාර හදිසි උපක්‍රමික බලකායෙහි නිලධාරින් විසින් සෝදිසි කිරිමේ කටයුුතු වෙස්ලි මුරපොල ස්ථානයේ දී සිදු කර තිබෙනවා.\nකොළඹ රිමාන්ඩ් බන්ධනාගාරයේ රඳවා සිටි සැකකරුවෙකුට ලබා දීම සඳහා ඊයේ (09) දින පෙ.ව.11.15ට පමණ පැමිණි පුද්ගලයෙකු සුදු පැහැති සිලිබෑගයක දමා කවලම් කරන ලද බත් පාර්සලයේ මස් කැබලි තුළ සුක්ෂම ලෙස සඟවා තිබී අයිස් යැයි සැක කළ හැකි මත්ද්‍රව්‍ය පැකට් 04ක් හදිසි උපක්‍රමික බලකායේ නිලධාරින් විසින් සිය භාරයට ගැනුණා.\nමෙම සිදුවීම සම්බන්ධයෙන් අදාළ සැකකරු හා තහනම් ද්‍රව්‍ය ඉදිරි නීතීමය කටයුතු සඳහා බෙ‍ාරැල්ල පොලිස් ස්ථානය වෙත භාර දීමට කටයුතු කර ඇති අතර, විමර්ශන කටයුතු සිදු වෙමින් පවතිනවා.",
       "URL": "https://www.hirunews.lk/290619/සැකකරුට-ගෙනා-බත්-පැකැට්ටුවේ-මත්ද්‍රව්‍ය",
       "Category": "Local News",
       "Parent URL": "https://www.hirunews.lk/local-news.php?pageID=1503"
}