{
       "Source": "hirunews",
       "Timestamp": "Tuesday, 31 May 2022 - 13:29",
       "Headline": "කම්කරු පනත් දෙකකට අදාළ සංශෝධන ගැසට් කිරීමට අනුමැතිය (වීඩියෝ)",
       "News Content": "කම්කරු හා විදේශ රැකියා අමාත්‍යවරයා විසින් ඉදිරිපත් කළ සංශෝධිත පනත් දෙකකට අදාළ ගැසට් පත්‍රය නිකුත් කිරීම සඳහා කැබිනට් මණ්ඩල අනුමැතිය හිමිව තිබෙනවා.\nඒ අනුව,1971 අංක 45 දරණ කම්කරුවන් සේවයෙන් පහකිරීමේ (විශේෂ විධිවිධාන) පනත සහ 1950 අංක 43 දරණ කාර්මික ආරවුල් පනත යන පනත් සංශෝධනය කිරීමට අදාළ අදාළ ගැසට් පත්‍රය නිකුත් වීමට නියමිතයි.\nමෙම පනත් සංශෝධනයට අදාළ යෝජනාවට අනුමැතිය හිමිව තිබුණේ 2021 මාර්තු 08 වැනිදා යි.\nඒ අනුව අදාල පනත් යටතේ ඇති, ප්‍රදානයන් සහ තීරණයන්ට එරෙහිව අභියාචනා ඉදිරිපත් කිරීම, සංශෝධනය සහ රිට් අයදුම්පත් ගොනු කිරීමේදී ඇපයක් තැන්පත් කිරීමට අදාළවයි එම යෝජනාව ඉදිරිපත්ව තිබුණේ.\nමේ යෝජනා සම්බන්ධයෙන් නීති කෙටුම්පත් සම්පාදකවරයා විසින් සකස් කරන ලද කෙටුම්පත් සඳහා නීතිපතිවරයාගේ අවසරය ලැබීමෙන් අනතුරුවයි අදාළ ගැසට් පත්‍රය පළ කිරීමට අවසර හිමි වන්නේ.",
       "URL": "https://www.hirunews.lk/305788/කම්කරු-පනත්-දෙකකට-අදාළ-සංශෝධන-ගැසට්-කිරීමට-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1130"
}