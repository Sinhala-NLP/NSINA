{
       "Source": "hirunews",
       "Timestamp": "Thursday, 07 January 2021 - 17:07",
       "Headline": "අකුරැස්ස හිටපු සභාපතිගේ ඇප ඉල්ලීම ප්‍රතික්ෂේප කරයි",
       "News Content": "බාල වයස්කාර දැරියක් දූෂණය කිරීමේ චෝදනාවට සිර දඬුවම් විඳින අකුරැස්ස ප්‍රාදේශීය සභාවේ හිටපු සභාපති සාරුව ලියනගේ සුනිල්ගේ ඇප ඉල්ලීම කොළඹ මහාධිකරණය විසින් අද ප්‍රතික්ෂේප කරනු ලැබුවා.\nකොළඹ මහාධිකරණය නියම කළ සිරදඩුවමට එරෙහිව අභියාචනයක් ගොනුකර ඇති බැවින් ඒ සම්බන්ධයෙන් නියෝගයක් නිකුත් කරන තුරු සිය සේවාදායකයා ඇප මත මුදාහරින ලෙසටයි ඔහු වෙනුවෙන් පෙනී සිටි නීතීඥවරුන් අධිකරණයෙන් ඉල්ලා සිටියේ.\nකෙසේ වෙතත් මහාධිකරණ විනිසුරු ආදිත්‍ය පටබැඳිගේ එම ඉල්ලීම ප්‍රතික්ෂේප කළේ විත්තිකරුට ඇප ලබාදීමට තරම් සුවිශේෂී කරුණු ඉදිරිපත් වී නොමැති බව සඳහන් කරමින්.\nඅකුරැස්ස ප්‍රාදේශීය සභාවේ හිටපු සභාපති සාරුව ලියනගේ සුනිල්ට කොළඹ මහාධිකරණය බරපතල වැඩ සහිත වසර 15ක සිර දඬුවමක් නියම කළේ පසුගිය වසරේ ජනවාරි මස 17 වනදායි.",
       "URL": "https://www.hirunews.lk/259097/අකුරැස්ස-හිටපු-සභාපතිගේ-ඇප-ඉල්ලීම-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2226"
}