{
       "Source": "hirunews",
       "Timestamp": "Sunday, 07 August 2022 - 15:37",
       "Headline": "ගිලා බැසිමේ අවධානමක් හේතුවෙන් මස්කෙලිය ශ්‍රි පාද මාර්ගයේ රථ වාහන ගමනාගමනය තාවකාලිකව නතර කෙරේ  (ඡායාරූප)",
       "News Content": "මධ්‍යම කදුකරයේ බටහිර බැවුම් ප්‍රදේශවලට පසුගිය දිනවල ඇද හැලුණු අධික වර්ෂාවත් සමග මස්කෙලිය ශ්‍රි පාද නල්ලතන්නිය මාර්ගය ගිලා බැසිමේ ලක්ෂණ මතුවි ඇති නිසා එම මාර්ගය අද (07) දින සිට තාවකාලිකව වසා දමන බව නුවරඑලිය දිස්ත්‍රික් ආපදා කලමණාකරණ ඒකකයේ සහකාර අධ්‍යක්ෂක රංජිත් අලහකොන් පවසනවා.\nඑම මාර්ගයේ මොහිණි ඇල්ල අසල මාර්ගය ඊයේ (06) දින සිට ඉරිතලා පුපුරා ගොස් ගිලා බැසිමේ අවධානමකට ලක් වි ඇති නිසා නල්ලත්නිය පොලිසිය සමග සාකච්ඡා කර මෙම පියවර ගත් බවයි සහකාර අධ්‍යක්ෂකවරයා පවසන්නේ.\nඔහු වැඩි දුරටත් කියා සිටින්නේ, මාර්ගය ගිලා බැසිම සම්බන්ධයෙන් ජාතික ගොඩනැගිලි පර්යේෂණ ආයතනයේ නිලධාරින්ගේ නිරික්ෂණයට ලක් කර වාර්තාවක් ලබාදෙන තෙක් එම මාර්ගය තාවකාලිකව වසා දමන බවත්, එම මාර්ගයේ ගමන් ගන්නා වාහන විකල්ප මාර්ග ඔස්සේ ධාවනය කරන ලෙස යි.\nමේ අතර හැටන් නුවරඑලිය ප්‍රධාන මාර්ගයේ නානුඔය කිරිමැටිය ප්‍රදේශයෙන් ප්‍රධාන මාර්ගයේ කොටසක් ද ගිලා බැස ඇති බවත්, ඒ අනුව එම මාර්ගයේ රථවාහන ගමනා ගමනයට එක් මංතිරුවක් පමණක් විවෘත කර ඇති බවද සහකාර අධ්‍යක්ෂකවරයා වැඩිදුරටත් පවසනවා.",
       "URL": "https://www.hirunews.lk/312163/ගිලා-බැසිමේ-අවධානමක්-හේතුවෙන්-මස්කෙලිය-ශ්‍රි-පාද-මාර්ගයේ-රථ-වාහන-ගමනාගමනය-තාවකාලිකව-නතර-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=957"
}