{
       "Source": "hirunews",
       "Timestamp": "Sunday, 25 June 2017 - 10:15",
       "Headline": "update - පාකිස්තානයේ බහවල්පූර් ගින්නෙන් මිය ගිය සංඛ්‍යාව 132 දක්වා ඉහළට",
       "News Content": "පාකිස්ථානයේ - බහවල්පූර් ප්‍රදේශයේදී අද අලූයම ඉන්ධන බවුසරයක් පෙරලී ගිනි ගැනීමට ලක්වීමෙන් මිය ගිය පුද්ගලයන් සංඛ්‍යාව 132 දක්වා ඉහළ ගොස් තිබෙනවා.\nඒ අතර ළමයින් 20 දෙනෙකු සිටින බවයි විදෙස් මාධ්‍ය වාර්තා කළේ.\nගින්න හේතුවෙන් තවත් පුද්ගලයින් 80 දෙනෙකු තුවාල ලබා ඇති බව සඳහන්.\nගින්න ඇති වූ ස්ථානයේ තිබූ මෝටර් රථ 6 කට සහ යතුරුපැදි 12 කට ද විශාල වශයෙන් හානි සිදුව තිබෙනවා.\nඉන්ධන බවුසරය පෙරලීමත් සමග ඉන්ධන එක්රැස් කිරීමට ජනයා එහි රොක්වීමට යාමේදී වැඩි වශයෙන් ජීවිත හානි සිදුව ඇති බවයි විදෙස් මාධ්‍ය වාර්තා තවදුරටත් සදහන් කළේ.\nupdate :- Sunday, June 25, 2017 4.45 pm\n---------------------------------------------------------\nපකිස්ථානයේ ඉන්ධන ප්‍රවාහන රථයක් ගිනි ගනී - 123 කට වැඩි පිරිසක් මරුට\nපකිස්ථානයේ බහාවල්පුර් ප්‍රදේ්ශයේදී ඉන්ධන ප්‍රවාහන රථයක් ගිනි ගැනීමෙන් පුද්ගලයන් 123 කට වැඩි පිරිසක් මරණයට පත්ව තිබෙනවා.\nතවත් විශාල පිරිසක් තුවාල ලබා ඇති බවයි විදෙස් පුවත් සේවා කියාසිටියේ.\nතුවාල ලැබුවන් රෝහල් ගතකර තිබෙනවා.\nඅධිවේගී මාර්ගයක පෙරලී ගිය ඉන්ධන ප්‍රවාහන රථයකින් ඉන්ධන ලබාගැනීමට රැස්ව සිටි පිරිසක් තුවාල ලැබුවන් සහ මියගිය පිරිස අතර වන බව සඳහන්.\nඒ අතර සිටි ඇතැම් පිරිස් දුම් පානය කරමින් සිට ඇති අතර ගින්න ඇතිවන්නට ඇත්තේ එමගින් බවටයි විශ්වාස කෙරෙන්නේ.\nගින්න හේතුවෙන් යතුරුපැදි 75 ක් / මෝටර් රථ 4 ක් සම්පුර්ණයෙන් විනාශ වී තිබෙනවා.\nගින්නෙන් මියගිය පිරිස අනතුර සිදුවු ප්‍රදේශයේම පුද්ගලයන් බවට සැක කෙරෙන අතර ඔවුන්ගේ මෘත ශරීර හඳුනා ගැනීම සඳහා ඩී එන් ඒ පරීක්ෂණයක් සිදු කරන බවයි පකිස්ථාන බලධාරීන් ප්‍රකාශකර ඇත්තේ.\nමෘත ශරීර හඳුනාගත නොහැකි ආකාරයෙන් පිළිස්සීම ඊට හේතුවයි.",
       "URL": "https://www.hirunews.lk/164364/update-පාකිස්තානයේ-බහවල්පූර්-ගින්නෙන්-මිය-ගිය-සංඛ්‍යාව-132-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4453"
}