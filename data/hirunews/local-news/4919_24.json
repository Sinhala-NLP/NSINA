{
       "Source": "hirunews",
       "Timestamp": "Wednesday, 17 August 2016 - 8:28",
       "Headline": "ඇමතිවරයෙකු නව ජාතික බලවේගයක් ඉල්ලයි",
       "News Content": "කිසිදු ජාතියකට, ආගමකට, භාෂාවකට හෝ දේශපාලන පක්ෂයකට අයත් නොවන ජාතික බලවේගයක් ගොඩනැගිය යුතු බව ජාතික සහජීවනය, සංවාද හා රාජ්‍ය භාෂා අමාත්‍ය මනෝ ගනේෂන් පවසනවා.\nසහජීවන සංගම් පිහිටුවීම සහ නව ව්‍යවස්ථාව පිළිබඳ දැනුවත් කිරීම සඳහා කොළඹ ඊයේ පැවති වැඩසටහනකට එක්වෙමින් ඔහු කියා සිටියේ නියම සහජීවනය යනු එය බවයි.\n‘‘ සාමාන්‍යයෙන් කියනවා මිනිස්සු මේ රටේ ජාතිය ගැන කතා කරනකොට සිංහල දෙමළ කියලා කියනවා නැත්නම් මුස්ලිම් කියලා කියනවා එච්චරයි.\nඒ තුනෙන් නවතිනවා.\nරට එකයි.\nජාති 19 ක් තියෙනවා.\nරට එකයි ආගම් 4 ක් තියෙනවා.\nරට එකයි භාෂා තුනක් තියෙනවා.\nමෙතන විවිධත්වයක්.\nමේ විවිධත්වය අපේ ශක්තිය.\nදුර්වලකම නෙමෙයි.\nඑකම රට එකම භාෂාව එකම ආගම එකම ජාතිය කිව්වොත් තමයි දුර්වල වෙන්නේ.\nඒ ප්‍රතිපත්තිය අපි අනුගමනය කරන්නේ නැහැ.\nදකුණේ කවුරුහරි එකම රට එකම භාෂාව එකම ජාතිය කියලා කියනකොට උතුරෙත් කියවුණා.\nඑකම රට අපේ රට වෙනම රට අපේ භාෂාව, අපේ ජාතිය කියලා කියවුණා.\nඒ නිසයි ගැටුම් ඇතිවුණේ.\nඒකට ඉඩ දෙන්න බැහැ.\nඅපි බලවේගයක් හදමු දේශපාලන පක්ෂයකට ජාතියකට, ආගමකට, භාෂාවකට අයිති නොවන ජාතික බලවේගයක් හදමු අපි.\nමේක තමයි සහජීවනය කියන්නේ.\nමේක තමයි ලස්සන.\nභාෂා ප්‍රශ්න අවසන් කළානම් අපිට පුළුවන් මේ රටේ ජාතික ප්‍රශ්නය අවසන් කරන්න.\nමම කියන්න යන්නේ නැහැ ජාතික ප්‍රශ්නය සම්පූර්ණයෙන්ම භාෂා ප්‍රශ්නය කියලා.\nඑහෙම බොරු කියන්න බැහැ.\nජාතික ප්‍රශ්නයට එහා ගිය ප්‍රශ්නයක් වෙලා තියෙනවා ඒක.\nනමුත් භාෂා ප්‍රශ්නය අවසන් වුණා නම් සියයට 51 ක් අර ජාතික ප්‍රශ්නයෙන් තියෙන ප්‍රශ්න ටික අවසන් කරගන්න පුළුවන්. ඉතිරි ටික පොඩියි.’’\n‘‘ඔයාලා ගිහිල්ල ඔයාල ඉන්න වසමේ තැන්වල බලන්න රාජ්‍ය කාර්යාලවල භාෂා තුනෙන්ම දාලා තියෙනවාද කියලා.\nනාම පුවරු දාලා තියෙනවාද කියලා බලන්න.\nඉස්සෙල්ලාම ඒකෙන් පටන් ගන්න  ඕනේ.\nතුනම දාලා තියෙන්න  ඕනේ.\nඋතුර නැගෙනහිරෙන් පිට තියෙනවා නම් සිංහල පළමුවෙනියෙන් ලියන්න  ඕන.\nදෙවෙනියට දෙමල.\nතුන්වෙනියට ඉංග්‍රීසිය තියෙන්න  ඕන.\nසමහර තැන්වල එහෙම නැහැ.\nසිංහල දාලා දෙවෙනියට දානවා ඉංග්‍රීසි.\nසමහර වෙලාවට දෙමළ නැහැ\nඉංග්‍රීසිත් නැහැ සිංහල විතරයි තියෙන්නේ.\nසමහර දෙමළ ලියලා තියෙන්නේ කුණහරප.\nදෙමළ මිනිස්සු මට කියනව සර් අපිට  දෙමළ  ඕන්නෑ.\nඅයින් කරන්න කියලා.\nඇයි ලියලා තියෙන්නේ කුණුහරුපනේ.\nවැරදි දෙමළෙන් ලියලා තියෙන්නේ.\nඅනෙක් එක එක සමානව ලියන්න  ඕන.\nලොකූවට සිංහලෙන් ලියල පොඞීයට දෙමළෙන් ලිව්වාම දෙමළ මිනිස්සුනට නොමිලේ කන්ණාඩි දෙන්න  ඕන ආණ්ඩුවෙන් රජයේ තැන්වල නාමපුවරු බලන්න.\nඑහෙම ලියන්න එහෙම කරන්න බැහැ.\nනීතියෙන් ප්‍රතිපාදන නැහැ.\nඑකසමානව ලියන්න  ඕන.\nඑක සමානත්වය තියෙනවා කියලා සිංහලෙන් ලියලා  ඉතුරුටික දෙමළෙන් ලියන්න බැහැනේ.\nඒක බලන්න  ඕගොල්ලො.\nබලලා වාර්තා කරන්න.\nරාජපක්ෂ කොමිෂන් සභාව තියෙනවා.\nඒ පිටුපස ගිහිල්ලා ඒක නිවැරදි කරයි. ’’",
       "URL": "https://www.hirunews.lk/140804/ඇමතිවරයෙකු-නව-ජාතික-බලවේගයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4919"
}