{
       "Source": "hirunews",
       "Timestamp": "Saturday, 05 November 2022 - 9:51",
       "Headline": "හිංසාකාරී ලෙස ගවයන් ප්‍රවාහනය කළ පුද්ගලයින් දෙදෙනකු අත් අඩංගුවට",
       "News Content": "විශේෂ කාර්‍ය බලකාය වව්නියාව කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී බලපත්‍ර රහිතව මී ගවයින් ප්‍රවාහනය කළ පුද්ගලයින් දෙදෙනකු පොලිස් අත් අඩංගුවට ගෙන තිබෙනවා.\nඅද (05) පෙරවරුවේ වව්නියාව - තාණ්ඩිකුලම් A9 මාර්ගයේ දී‍යි මෙම වැටලීම සිදු කර ඇත්තේ.\nමෙම මී ගවයින් ප්‍රවාහනය කළ කැබ් රථය සමගින් එහි සිටි එළ ගවයින් 10ක් සහ මී ගවයින් 02ක් පොලිස් භාරයට ගැනුණා.\nසැකකරුවන් අවුරුදු 25-39 ත් අතර පසුවන්නන් වන අතර ඔවුන් කහටගස්දිගිලිය ප්‍රදේශයේ පදිංචිකරුවන්.\nසිද්ධිය සම්බන්ධයෙන් වව්නියාව පොලිසිය විමර්ශන ආරම්භ කර තිබෙනවා.",
       "URL": "https://www.hirunews.lk/319654/හිංසාකාරී-ලෙස-ගවයන්-ප්‍රවාහනය-කළ-පුද්ගලයින්-දෙදෙනකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=756"
}