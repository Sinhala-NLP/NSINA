{
       "Source": "hirunews",
       "Timestamp": "Wednesday, 31 January 2018 - 9:18",
       "Headline": "අදත් පළාත් කිහිපයකට මිලිමීටර් 150 ඉක්ම වූ තද වැසි",
       "News Content": "ඌව, මධ්‍යම, සබරගමුව පළාත්වලත්, අම්පාර, මඩකලපුව සහ පොළොන්නරුව දිස්ත්‍රික්කවලත් මිලිමීටර් 150 ඉක්ම වූ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nමේ අතර, දකුණු සහ බස්නාහිර පළාත්වලත් මිලිමීටර් 100 ඉක්ම වූ තද වැසි ඇති විය හැකි බව සඳහන්.\nදිවයිනේ පහළ වායුගෝලයේ පවතින කැළඹිලි ස්වභාවය හේතුවෙන් දිවයින පුරා පවතින වැසි තත්ත්වය තවදුරටත් බලාපොරොත්තු විය හැකි බව කාලගුණ විද්‍යා දෙපාර්තමේන්තුව වැඩිදුරටත් පවසනවා.\nමේ අතර, නුවරඑළිය - රාගල - රත්නායකපතන සහ ලීඬේල්වත්ත ප්‍රදේශවලට ඇද හැලූණු අධික වර්ෂාපතනය නිසා නාය අවදානමක් හේතුවෙන් එම ප්‍රදේශයේ පවුල් 20ක සාමාජිකයින් 107 දෙනෙකු පදිංචි ස්ථානවලින් ඉවත් කර තිබෙනවා.",
       "URL": "https://www.hirunews.lk/182492/අදත්-පළාත්-කිහිපයකට-මිලිමීටර්-150-ඉක්ම-වූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4100"
}