{
       "Source": "hirunews",
       "Timestamp": "Thursday, 01 December 2022 - 6:43",
       "Headline": "ප්‍රදේශ කිහිපයකට වැසි හෝ ගිගුරුම් සහිත වැසි",
       "News Content": "දෙසැම්බර් මස 02 දින සිට දිවයින පුරා සවස් කාලයේ ගිගුරුම් සහිත වැසි ඇති වීමට වැඩි හැකියාවක් පවතින බව කාලගුණ විද්‍යා දෙපාර්තමේන්තුව නිවේදනය කරනවා.\nඋතුරු සහ නැඟෙනහිර පළාත්වල උදෑසන කාලයේ ද වැසි ඇති විය හැකි අතර, උතුරු සහ නැගෙනහිර පළාත්වල වැසි ස්වල්පයක් ඇති වනු ඇති.\nසබරගමුව පළාතේත් ගාල්ල සහ මාතර දිස්ත්‍රික්වලත් ස්ථාන ස්වල්පයක සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇති විය හැකි බව සඳහන්.\nමේ අතර, බස්නාහිර, සබරගමුව සහ ඌව පළාත්වලත් සහ ගාල්ල සහ මාතර දිස්ත්‍රික්වලත් උදෑසන කාලයේ මීදුම් සහිත තත්ත්වයක් පැවතිය හැකි බව යි කාලගුණ විද්‍යා දෙපාර්තමේන්තුව පවසන්නේ.",
       "URL": "https://www.hirunews.lk/321688/ප්‍රදේශ-කිහිපයකට-වැසි-හෝ-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=696"
}