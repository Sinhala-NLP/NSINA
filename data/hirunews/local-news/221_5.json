{
       "Source": "hirunews",
       "Timestamp": "Sunday, 02 July 2023 - 8:20",
       "Headline": "මුතුරාජා  ශ්‍රී ලංකාවට සමුදෙයි",
       "News Content": "තායිලන්තයෙන් මෙරටට පරිත්‍යාග කළ මුතු රාජා හස්තියා අද (02) උදෑසන 7.30ට කටුනායක ගුවන් තොටුපලේ සිට තායිලන්තයේ බැංකොක් නුවර ෂියන්මායි ගුවන් තොටුපල වෙත රැගෙන ගියා.\nඒ, රුසියානු ඉලුෂියන් - 76 ගුවන් යානයෙන්.\nමුතු රාජා නොහොත් සක්සුරින් හස්තියා විශේෂ කූඩුවක රඳවා මෙලෙස රැගෙන ගිය බවයි ගුවන් තොටුපල හිරු වාර්තාකරු සඳහන් කළේ.\nදෙහිවල සත්වෝද්‍යානයේ සිට හස්තියා ඊයේ (01) රාත්‍රියේ රැගෙන ආවේ විශේෂ රථයකින්.\nවිසි වසරකට පෙර තායිලන්ත රජයෙන් මෙරටට පරිත්‍යාග කළ මුතු රාජා හස්තියා ශ්‍රී ලංකාව තුළ සිටි හීලෑ අලි ඇතුන්ගෙන් දිගම දළ යුගල හිමි හස්ති රාජයායි.\nරැකබලා ගැනීමේ දී දැක්වු නොසැලකිළිමත් භාවය හේතුවෙන් අවස්ථා ගණනාවක දී මුතුරාජා රෝගාබාධවලට ලක්වුණා.",
       "URL": "https://www.hirunews.lk/339713/මුතුරාජා-ශ්‍රී-ලංකාවට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=221"
}