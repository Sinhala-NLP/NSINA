{
       "Source": "hirunews",
       "Timestamp": "Friday, 14 April 2017 - 20:48",
       "Headline": "මහ සිකුරාදා දිනය අදයි",
       "News Content": "යේසුස් ක්‍රිස්තුස් වහන්සේ ලෝකය පවින් මුදවා ගැනීමට කුරුසය මත ජීවිතය පූජා කළ මහ සිකුරාදා දිනය අදයි.\nසමස්ත ලෝකවාසී කිතුණු බැතිමතුන් අද දිනය ඉමහත් බැතියෙන් සමරනවා.\nවසර 33ක මිහිමත ජීවිතය අවසන් කරමින් යේසුස් වහන්සේ කල්වාරි කඳු මුදුනක කුරුසිය මත සිය අවසක් හුස්ම පොද වාතලයට මුසු කළ දිනය මහ සිකුරාදා දිනය ලෙසින් කිතුණු බැතිමතුන් සමරන්නේ බැති සිතිනි.\nඅවසන් මොහොතේදී පවා කටුක දුක් වේදනා විදි ජේසුතුමන් තමන්ට පීඩා කළ වුන්ට පවා ප්‍රේමය පෙන්වූයේ ඔවුන් කළ දේ නොදැන කළ නිසා ඔවුන්ට සමාව දෙන ලෙස දෙවියන් වහන්සේගෙන් ඉල්ලමින්.\nමෙලොවට බිහිවූ දා සිට මිනිසුන් උරුම කරගත් පාපය පහ කර දැමීමේ වන්දිය ලෙස ජේසු තුමන් තමන්ගේ ජීවිතය පූජා කිරීම සිදු කරනු ලබන බව කිතුණු ඉතිහාසයේ සඳහන්.\nඅද දිනයේදී කිතුනු බැතිමතුන් සිය එදිනෙදා දිවියේ සුඛ විහරණය කැප කරමින්  බැතියෙන් පාස්කු සමය ගත කිරීම සිදුකරනවා.\nක්‍රිස්තුස් වහන්සේ දුක් විදීම තුළ මරණය තුළින් කුරුසගත වීම තුළින් අප ට දෙන පණිවිඩය වන්නේ ජයග්‍රහණයයි.\nමනුෂ්‍යයින්ට විමුක්තියයි.\nඑකම දවසක පාස්කුවත් ඒ වගේම සිංහල අවුරුද්දත් වැටීම තුළ අපට සනිටුහන් වන්නේ මේ දෙකම එකමුතු කරමින් ස්වාමීන් වහන්සේ අපට ආලෝකය ජයග්‍රහණය බලාපොරොත්තුව දානය කරන බවයි.",
       "URL": "https://www.hirunews.lk/159208/මහ-සිකුරාදා-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4563"
}