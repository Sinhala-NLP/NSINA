{
       "Source": "hirunews",
       "Timestamp": "Sunday, 10 September 2023 - 16:21",
       "Headline": "හෙරොයින් ජාවාරමේ නිරත නගර සභාවේ සේවකයෙකු අත්අඩංගුවට",
       "News Content": "හෙරොයින් ජාවාරමේ නිරත වූ යාපනය මහ නගර සභාවේ සේවකයෙකු හෙරොයින් ග්‍රෑම් 30 ක පැකැට්ටුවක් සමග ඊයේ 9 දා පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ නිලධාරීන්ට ලැබුණු තොරතුරක් මත යාපනය ප්‍රධාන බස් නැවතුම්පලේ ගැණුම් කරුවකු පැමිණෙන තුරු බලා සිටි මෙම සැකකරු අත්අඩංගුවට ගෙන පරීක්ෂා කිරීමේදී ඔහුගේ කලිසම් සාක්කුවේ තිබී හෙරොයින් පැකැට්ටුව සොයා ගැනීමට හැකි වී ඇති බව සඳහන්.\nඅත් අඩංගුවට ගත් මෙම සැකකරුගේ නිවස පරීක්ෂා කිරීමේදී පොලිස් විශේෂ කාර්ය බලකායේ නිලධාරීන්ට කුඩා ප්‍රමාණ වලින් සමන්විත තවත් හෙරොයින් පැකැට් කීපයක් හා කේරළ ගංජා කිලෝ දෙකකට අධික ප්‍රමාණයක් ද සොයා ගෙනයි ඇත්තේ.\nමෙම සැකකරුව ඉදිරී පරීක්ෂණ කටයුතු සදහා පොලිස් විශේෂ කාර්ය බලකායේ නිලධාරීන් විසින් යාපනය පොලීසිය වෙත බාර දී ඇති අතර ඔහුව යාපනය අධිකරණය වෙත ඉදිරිපත් කිරීමට යාපනය පොලීසිය පියවර ගෙන ඇතිබව වැඩිදුරටත් සඳහන් වෙනවා.",
       "URL": "https://www.hirunews.lk/347808/හෙරොයින්-ජාවාරමේ-නිරත-නගර-සභාවේ-සේවකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=39"
}