{
       "Source": "hirunews",
       "Timestamp": "Thursday, 04 May 2023 - 10:01",
       "Headline": "තුර්කියෙන් මෙක්සිකෝවට ගළවාගැනීමේ සුනඛයෙකු තෑගි කරයි",
       "News Content": "තුර්කිය විසින් මෙක්සිකෝවට ගළවාගැනීමේ සුනඛයෙකු තෑගි කර තිබෙනවා.\nඒ, පසුගිය පෙබරවාරි මාසයේ සිරියානු දේශසීමාව අසළ සිදුවූ භූ කම්පනයේදී මුදාගැනීමේ මෙහෙයුම්වලට සහය වෙමින් සිටියදී මෙක්සිකානු ගළවාගැනීමේ නිල සුනඛයෙකු මියයෑම හේතුවෙන්.\nමෙලෙස ත්‍යාග ලෙස ලබාදී ඇත්තේ ජර්මන් ෂෙපර්ඩ් වර්ගයේ මාස තුනක් වයසැති පැටවෙකු බවයි විදෙස් වාර්තා සඳහන් කළේ.\nකලු‍ සහ ලා දුඹුරු ලොම් සහිත මෙම සුනඛයා නම් කර ඇත්තේ අර්කේඩස් නමින්.\nතුර්කි භාෂාවෙන් මිතුරා ලෙස හැදින්වෙන මෙම නාමය ලබාදී ඇත්තේ අන්තර්ජාලය මගින් පවත්වනු ලැබූ ඡන්දයකින් අනතුරුවයි.",
       "URL": "https://www.hirunews.lk/334212/තුර්කියෙන්-මෙක්සිකෝවට-ගළවාගැනීමේ-සුනඛයෙකු-තෑගි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=370"
}