{
       "Source": "hirunews",
       "Timestamp": "Monday, 31 July 2023 - 12:29",
       "Headline": "යාපනයේ මගුල් කරඳ ගස් 150 ක් කපලා",
       "News Content": "යාපනය මහ නගර සභාව විසින් නගරයේ අලංකාරයට හා සෙවණට ප්‍රධාන මාර්ග දෙපස රෝපණය කොට තිබූ මගුල් කරඳ ගස් විශාල ප්‍රමාණයක් කිසියම් පිරිසක් විසින් 30 දා කපා විනාශ කොට තිබෙනවා.\nයාපනයේ පාසල් සිසුන් ව්‍යාපෘතියක් වශයෙන් සිය පාසල් ඉදිරිපිට මගුල් කරඳ ගස් රෝපණය කොට තිබූ අතර එසේ යාපනයේ තැනින් තැන තිබු මගුල් කරඳ ගස් 150 ක් පමණ කපා විනාශ කොට තිබෙනවා.\nමේ සම්බන්ධයෙන් යාපනය පොලීසියට තොරතුරු ලැබී ඇත්තේ බීමත් පිරිසක් විසින් මෙම ගස් කපා දමා ඇති බවයි.\nයාපනය පොලීසිය පළාතේ මාර්ගවල සවි කොට තිබෙන සී.සී.ටීවී කැමරා වල ආධාරයෙන් මෙම ගස් කැපූ පිරිස අත් අඩංගුවට ගැනීමට පියවර ගෙන තිබෙනවා.",
       "URL": "https://www.hirunews.lk/343145/යාපනයේ-මගුල්-කරඳ-ගස්-150-ක්-කපලා",
       "Category": "Local News",
       "Parent URL": "https://www.hirunews.lk/local-news.php?pageID=136"
}