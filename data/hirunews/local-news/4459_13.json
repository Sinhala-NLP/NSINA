{
       "Source": "hirunews",
       "Timestamp": "Wednesday, 21 June 2017 - 9:00",
       "Headline": "නානුඔය දැරියගේ මරණයට අත්අඩංගුවට ගත් 5 දෙනා රිමාන්ඩ්",
       "News Content": "නුවරඑළිය - නානුඔය නගරයේදී කහ ඉර මත දී ටිපර් රථයක ගැටී 7 හැවිරිදි පාසල් දැරියක් මියයාමෙන් පසුව ඇති වූ නොසන්සුන්කාරී තත්ත්වයේදී රාජ්‍ය දේපල වලට හානිකිරීමේ චෝදනාවලට අත්අඩංගුවට ගත් 5 දෙනෙකු ලබන මස 3 වනදා දක්වා රක්ෂිත බන්ධනාගාර ගත කෙරුණා.\nඒ, ඔවුන් නුවරඑළිය මහේස්ත්‍රාත් හමුවට ඉදිරිපත් කිරීමෙන් අනතුරුවයි.\nමෙම සිද්ධියේදී ලබාගත් වීඩියෝ දර්ශන උපයෝගී කරමින් සිදුකළ විමර්ශනයන් ඔස්සේ මොවුන් අත්අඩංගුවට ගත් බවයි නුවරඑළිය පොලීසියේ ප්‍රකාශකයෙකු සදහන් කළේ.\nනුවරඑළිය - නානුඔය නගරයේදී ටිපර් රථයක ගැටී 7 හැවිරිදි පාසල් දැරියක් මියයාමේ පසුගිය 15 වනදායි.\nසිද්ධිය සම්බන්ධයෙන් නානුඔය පොලිස් ස්ථානාධිපතිවරයා සහ පොලිස් නිළධාරීන් 7 දෙනෙකු තාවකාලිකව නුවරඑළිය පොලීසියට ස්ථාන මාරු කර යැවුණා.",
       "URL": "https://www.hirunews.lk/164055/නානුඔය-දැරියගේ-මරණයට-අත්අඩංගුවට-ගත්-5-දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4459"
}