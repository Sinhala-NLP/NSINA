{
       "Source": "hirunews",
       "Timestamp": "Friday, 25 August 2023 - 12:44",
       "Headline": "මාළු මිල දී ගැනීම online ක්‍රමයට",
       "News Content": "ධීවර සංස්ථා මත්ස්‍ය නිෂ්පාදනය online ක්‍රමය හරහා පාරිභෝගිකයන්ගේ නිවසට ගෙන්වා ගැනීමේ පියවරක් ගන්නා බව පසුගිය (23) ධීවර රාජ්‍ය අමාත්‍යවරයා පවසනවා.\nඔහු පවසන්නේ පළමු අදියරේ දී කොළඹ ප්‍රදේශවල ජනතාවට මේ පහසුකම සැලසෙනු ඇති බවත් පාරිභෝගිකයාට පහසුවන පරිදි ධීවර සංස්ථා අලෙවිසැල් රැසක QR ක්‍රමයට මුදල් ගෙවීමේ හැකියාව ද උදාකර දී ඇති බවයි.\nඅමාත්‍යවරයා මේ බව සඳහන් කළේ නාරාහේන්පිට කිරිමණ්ඩල ආර්ථික මධ්‍යස්ථාන පරිශ්‍රයේ පිහිටි H18 ධීවර සංස්ථා වෙ‍ළෙඳසැල නවීකරණය කර විවෘත කිරීමේ දිනයට එක් වෙමින්.\nධීවර අමාත්‍යංශය සහ ධීවර සංස්ථාව ද විවිධ අභියෝගයන්ට මුහුණ දෙමින් සිටිය ද, දැක්මක් සහිතව ඉදිරියට ගෙනයෑමට උත්සහා කරන බව ඔහු පවසනවා.\nඅමාත්‍යවරයා වැඩිදුරටත් පවසන්නේ නව ලෝකයට ගැළපෙන පරිදි කටයුතු සිදු කිරිමෙන් නව පාර්භෝගික ආකර්ෂනයක් එයින් ලබා ගත හැකි බවයි.",
       "URL": "https://www.hirunews.lk/346043/මාළු-මිල-දී-ගැනීම-online-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=73"
}