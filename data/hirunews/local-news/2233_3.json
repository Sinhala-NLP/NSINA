{
       "Source": "hirunews",
       "Timestamp": "Tuesday, 05 January 2021 - 7:56",
       "Headline": "කොටදෙණියාවෙන් හමුවූ පිළිස්සුණු සිරුර, කොඩිකන්ද ආරණ්‍ය සේනාසනයේ හිමිනමගේ බවට හෙළිවෙයි",
       "News Content": "කොටදෙණියාව - නාවාන පොදු සුසාන භූමියේ පුළුස්සා දමා තිබූ සිරුර හංවැල්ල - තුන්මෝදර කොඩිකන්ද ආරණ්‍ය සේනාසනයේ හිමිනමගේ බවට අනාවරණ වී තිබෙනවා.\nසිද්ධිය සම්බන්ධයෙන් මේ වනවිට හතරදෙනෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය  පොලිස්පති අජිත් රෝහණ කියා සිටියේ.\nමීට දින කිහිපයකට පමණ ඉහතදී කොඩිකන්ද ආරණය සේනාසනයට කිසියම් පිරිසක් පැමිණ එහි සිටි පිරිස දණගස්සවා 65 හැවිරිදි හිමි නමක් පැහැරගෙන ගොස් තිබුණා.\nපුද්ගලයන් 10 දෙනෙකු පමණ මෙම පැහැරගැනීමට සම්බන්ධ වී ඇති අතර, ඒ සඳහා උපයෝගී කරගත් වෑන් රථයද හඳුනාගෙන තිබෙනවා.",
       "URL": "https://www.hirunews.lk/258822/කොටදෙණියාවෙන්-හමුවූ-පිළිස්සුණු-සිරුර-කොඩිකන්ද-ආරණ්‍ය-සේනාසනයේ-හිමිනමගේ-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2233"
}