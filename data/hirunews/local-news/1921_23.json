{
       "Source": "hirunews",
       "Timestamp": "Saturday, 29 May 2021 - 6:15",
       "Headline": "නිරෝධායන නීතිය කැඩූ තවත් 793ක් අත්අඩංගුවට (වීඩියෝ)",
       "News Content": "නිරෝධායන නීතිය උල්ලංඝනය කිරීම සම්බන්ධයෙන් ඊයේ (28) දිනයේදී තවත් පුද්ගලයින් 793 දෙනෙකු අත්අඩංගුවට ගත් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළා.\nඑමෙන්ම නිරෝධායන නීතිය ආරම්භ කළ පසුගිය ඔක්තෝම්බර් 30 වනදා සිට මේ දක්වා අත්අඩංගුවට ගැනුණු පිරිස 16,386ක් බවයි මාධ්‍ය ප්‍රකාශකවරයා වැඩිදුරටත් සඳහන් කර සිටියේ.\nමේ අතර සංචරණ නීති උල්ලංඝනය කළ පුද්ගලයින් සොයන විශේෂ ඩ්‍රෝන මෙහෙයුමේදී සංචරණ නීති උල්ලංඝනය කළ පුද්ගලයින් සිව්දෙනෙක් ඊයේ දිනයේදී අත්අඩංගුවට ගෙන තිබෙනවා.",
       "URL": "https://www.hirunews.lk/272745/නිරෝධායන-නීතිය-කැඩූ-තවත්-793ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1921"
}