{
       "Source": "hirunews",
       "Timestamp": "Sunday, 27 March 2022 - 6:53",
       "Headline": "හිරු දිනූ රයිගම් ටෙලීස් සම්මාන රැස (වීඩියෝ සහ ඡායාරූප)",
       "News Content": "රයිගම් ටෙලීස් සම්මාන උළෙලේ දී 2020 වසරේ විශිෂ්ටතම ප්‍රවෘත්ති විකාශය ලෙසින් සම්මානයට පාත්‍ර වූයේ හිරු ප්‍රවෘත්ති විකාශය යි.\nඊයේ (26) රාත්‍රියේ දී ඉතා උත්කර්ෂවත් අයුරින් කොළඹ ෂැංග්‍රිලා හෝටල් පරිශ්‍රයේ දී මෙම උත්සවය පැවැත්වුණු අතර, වසරේ හොඳම ප්‍රවෘත්ති නිවේදක සහ නිවේදිකා සම්මාන ද්විත්වයම හිරු ප්‍රවෘත්ති වෙත හිමිවෙද්දී, එම සම්මාන ද්විත්වයට පිළිවෙළින් පාත්‍ර වූයේ බුද්ධි ධනුක අබේසිංහ සහ උත්පලා රත්නායකයි.\nඑමෙන්ම 2021 වසරේ විශිෂ්ටතම ක්‍රීඩා වැඩසටහන ලෙසින් හිරු ටී.වී. ''දිනන ළමයි'' ක්‍රීඩා වැඩසටහන සම්මාන හිමි කරගත්තා.\nඑහිදී එම සම්මානයට පාත්‍ර වූයේ ළහිරු දුෂ්මන්ත සහ අෂාන් ප්‍රනාන්දු යි.\nඑහිදී 2020 වසරේ විශිෂ්ටතම රූපවාහිනී ප්‍රවෘත්ති විශේෂාංගයට හිමි සම්මානය හිමි වූයේ ද ''හිරු CIA'' වෙතයි.\nවැඩිම ප්‍රේක්ෂකයින් පිරිසක් නරඹන රූපවාහිනී වැඩසටහන ලෙස හිරු ස්ටාර් සම්මාන ලබද්දී, 2021 වසරේ විශිෂ්ටතම ඒකාංගික ටෙලි නාට්‍ය වූයේ නත්තල් සීයා යි.\nහිරු සුපර් ඩාන්සර් සීසන් 03 වැඩසටහන වසරේ නිර්මාණාත්මක රූපවාහිනී රියැලිටි වැඩසටහනට හිමි සම්මානය දිනා ගත්තා.\nසැමදා නවීකරණය වූ උසස් තාක්ෂණය සමග මුසුවෙමින් ප්‍රේක්ෂකයාට නිවැරදි තොරතුරු ලබාදෙමින්, මාධ්‍ය සාක්ෂරතාව මෙන්ම , උසස් රසවින්දනයක් උදෙසා උපරිම මාධ්‍ය මෙහෙවර කරමින් හිරු ටීවී මේ ලද සම්මාන රැසට ම හේතුව ප්‍රේක්ෂක ඔබගේ ආදරය සහ විශ්වාසයයි.\nසහෘද ප්‍රේක්ෂක ඔබ හිරු ටීවී අප වෙත තැබූ විශ්වාසයට හිරු ටීවී උත්තමාචාරය !..",
       "URL": "https://www.hirunews.lk/300478/හිරු-දිනූ-රයිගම්-ටෙලීස්-සම්මාන-රැස-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1269"
}