{
       "Source": "hirunews",
       "Timestamp": "Friday, 07 October 2022 - 9:20",
       "Headline": "රුපියල් කෝටි 10කට ආසන්න හෙරොයින් තොගයක් කැස්බෑව නිවසකින් හමු වෙයි",
       "News Content": "කැස්බෑව - සිද්දමුල්ල ප්‍රදේශයේ නිවසක් පරීක්ෂා කළ තංගල්ල කොට්ඨාස අපරාධ විමර්ශන අංශයේ නිලධාරීන් එහි තිබී රුපියල් කෝටි 10ක් පමණ වටිනාකමකින් යුත් හෙරොයින් කිලෝ 6ක් සොයාගෙන තිබෙනවා.\nඑසේම එහි තිබී මිලිමීටර 9 වර්ගයේ පිස්තෝල පතොරම් 19ක්, හෙරොයින් ඇසුරුම් කිරීම සඳහා යොදාගත් උපකරණ සහ ව්‍යාජ වාහන අංක තහඩු දෙකක් ද පොලිස් භාරයට ගෙන ඇති බවයි පොලිස් මාධ්‍ය ප්‍රකාශක කාර්යාලය කියා සිටියේ.\nඅම්බලන්තොට පාලම අසළදී හෙරොයින් ග්‍රෑම් 40ක් සමඟ ඊයේ (06) අත්අඩංගුවට ගත් 19 හැවිරිදි සැකකරුවෙකුගෙන් ලද තොරතුරකට අනුව මෙම නිවස පරීක්ෂා කෙරුණා.\nකෙසේ වෙතත් වැටලීම සිදු කරන අවස්ථාවේ එම නිවසේ සිටි සැකකරුවන් පලා ගොස් ඇති අතර, ඔවුන් අත්අඩංගුවට ගැනීම සඳහා කැස්බෑව පොලිසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/317231/රුපියල්-කෝටි-10කට-ආසන්න-හෙරොයින්-තොගයක්-කැස්බෑව-නිවසකින්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=820"
}