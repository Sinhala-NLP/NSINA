{
       "Source": "hirunews",
       "Timestamp": "Wednesday, 29 June 2022 - 16:44",
       "Headline": "එංගලන්ත අගමැති රුසියානු ජනාධිපති සමච්චලයට ලක් කරයි",
       "News Content": "යම් හෙයකින් රුසියානු ජනධිපතිවරයා කාන්තාවක් වූවා නම් ඔහු යුද්ධයකට නොයනු ඇති බවට බ්‍රිතාන්‍ය අග්‍රාමාත්‍ය බොරිස් ජොන්සන් උපහාසාත්මක ප්‍රකාශයක් සිදු කර තිබෙනවා.\nඒ ජර්මානු රුපවාහිනී නාලිකාවක් සමග සම්මුඛ සාකච්චාවකට එක්වෙමින්.\n\"රුසියානු ජනාධිපති ව්ලදිමීර් පුටින් යම්හෙයකින් කාන්තාවක් වුනා නම්, සැබවින්ම ඔහුට එසේ විය නොහැකියි, නමුත් මම හිතනවා එසේ වූවානම් යුක්රේනය ඉලක්ක කර ඔහු යුද්ධයක් ආරම්භ කරන්නේ නැහැ.\nඅසල්වැසි රටක් ඉලක්ක කර මෙලෙස සිදු කරන ප්‍රහාර වලින් සිදු වන බලපෑම සුළු පටු නැහැ.\nසැබවින්ම මෙය විෂ සහිත හානිකර පුරුෂ බාවයක ට කදිම උදාහරණයක්. එම නිසා ලොව පුරා කාන්තාවන් නිසි අධ්‍යාපනයක් ලැබිය යුතු වගේම කාන්තාවන් බලවත් තනතුරු හෙබවිය යුතුයි යනුවෙන් ඔහු මෙම සාකච්ඡාවේදී වැඩිදුරටත් කියා සිටියා.",
       "URL": "https://www.hirunews.lk/308536/එංගලන්ත-අගමැති-රුසියානු-ජනාධිපති-සමච්චලයට-ලක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1059"
}