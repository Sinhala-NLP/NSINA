{
       "Source": "hirunews",
       "Timestamp": "Sunday, 04 September 2022 - 17:04",
       "Headline": "විමල්ගේ සභාපතීත්වයෙන් යුත් උත්තර ලංකා සභාගය එළිදකී - ඩලසුත් එයි (වීඩියෝ)",
       "News Content": "පාර්ලිමේන්තුවේ ස්වාධීන වු පක්ෂ සහ සංවිධාන කිහිපයක සහභාගිත්වයෙන් වු නව සන්ධානය උත්තර ලංකා සභාගය ලෙසින් අද ප්‍රකාශයට පත් කරනු ලැබුවා.\nමහරගම තරුණ සේවා සභා පරිශ්‍රයේදි එලි දැක්වුණු එම සභාගයේ සභාපතිවරයා ලෙස තෝරා ගැණුනේ ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශයි. එහි ලේකම්වරයා ලෙස විශේෂඥ වෛද්‍ය ජි.විරසිංහ පත් කර ගැණුනා.\nඋත්තර ලංකා සභාගයේ අනුශාසක ධූරයට පත් කරගෙන තිබුණේ පාර්ලිමේන්තු මන්ත්‍රී පුජ්‍ය අතුරලියේ රතන හිමියන්ව. ජාතික සංවිධායකවරවයා ලෙස පාර්ලිමේන්තු මන්ත්‍රී වාසුදේව නානායක්කාර පත් කර තිබුණා.\nපිවිතුරු හෙල උරුමයේ නායක පාර්ලිමේන්තු මන්ත්‍රී උදය ගම්මන්පිල සහ මහාචාර්ය තිස්ස විතාරණ උත්තර සභාගයේ නියෝජ්‍ය සභාපතිධූරයන් ලෙස කටයුතු කරනවා.\nපාර්ලිමේන්තු මන්ත්‍රී ගෙවිදු කුමාරතුංග පත් කර තිබුණේ එහි නියෝජ්‍ය ලේකම් ලෙසයි.\nජාතික නිදහස් පෙරමුණ, පිවිතුරු හෙල උරුමය, ප්‍රජාතන්ත්‍රවාදී වාමාංශික පෙරමුණ, ශ්‍රී ලංකාවේ කොමියුනිස්ට් පක්ෂය, ලංකා සම සමාජ පක්ෂය යන පක්ෂ මෙන්ම යුතුකම සහ විජය ධර්ණි ජාතික සභාව යන සංවිධානවල සභාගිත්වයෙන් උත්තර ලංකා සභාගය නම් නව සන්ධානය එළිදක්වා තිබෙනවා.\nඑහි ප්‍රතිපත්ති ප්‍රකාශයට ද එහිදි අත්සන් තැබුණා.\nමෙම අවස්ථාවට පාර්ලිමේන්තුවේ පසුගියදා ස්වාධින වු පාර්ලිමේන්තු මන්ත්‍රී ඩලස් අලහප්පෙරුම ද එක්ව සිටියේ කර තිබු ආරධනයකට අනුවයි.",
       "URL": "https://www.hirunews.lk/314549/විමල්ගේ-සභාපතීත්වයෙන්-යුත්-උත්තර-ලංකා-සභාගය-එළිදකී-ඩලසුත්-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=892"
}