{
       "Source": "hirunews",
       "Timestamp": "Tuesday, 28 September 2021 - 11:57",
       "Headline": "මත්තල ගුවන්තොටුපොළ ගුවන් ගමන් ප්‍රවර්ධනයට නව වැඩපිළිවෙළක්",
       "News Content": "මත්තල ජාත්‍යන්තර ගුවන්තොටුපොළේ කාලසටහන්ගත ගුවන් මෙහෙයුම් ආරම්භ කිරීම සඳහා ගුවන් සමාගම් ආකර්ශනය කර ගැනීමේ අරමුණින් නව වැඩපිළිවෙළක් ආරම්භ කර තිබෙනවා.\nජාත්‍යන්තර ගුවන් සමාගම් විසින් මෙම ගුවන්තොටුපොළ වෙත ගුවන් මෙහෙයුම් ආරම්භ කරන දින සිට ගුවන්තොටුපොළ විගමන බද්ධ වසර දෙකක කාලයක් සඳහා සම්පූර්ණයෙන් ම නිදහස් කිරීමට තීරණය වී ඇති බව සඳහන්.\nතව ද වසර හතරක කාලයක් සඳහා ගුවන් යානා ගොඩ බැස්සීම හා නැවතුම් ගාස්තු සඳහා වට්ටම් ප්‍රදානය කිරීමටත් මේ යටතේ තීරණය වී ඇති බව වාර්තා වෙනවා.",
       "URL": "https://www.hirunews.lk/283448/මත්තල-ගුවන්තොටුපොළ-ගුවන්-ගමන්-ප්‍රවර්ධනයට-නව-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1664"
}