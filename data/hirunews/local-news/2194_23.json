{
       "Source": "hirunews",
       "Timestamp": "Friday, 22 January 2021 - 21:05",
       "Headline": "කොරෝනා මරණ 278 දක්වා ඉහළට",
       "News Content": "ශ්‍රී ලංකාවෙන් තවත් කොරෝනා ආසාදිත මරණ දෙකක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව 278ක්.\nමියගොස් ඇත්තේ 82 හැවිරිදි පිරිමි පුද්ගලයෙක් සහ 51 හැවිරිදි කාන්තාවක්.\nකොළඹ 8 ප්‍රදේශයේ පදිංචි පිරිමි පුද්ගලයා කොළඹ පෞද්ගලික රෝහලක ප්‍රතිකාර ලබමින් සටින අතර කොවිඩ් 19 ආසාදිතයෙකු ලෙසට හඳුනා ගැනීමෙන් පසු ජාතික බෝවන රෝග විද්‍යා ආයතනයට මාරුකර යවා තිබුණා.\nඑහි ප්‍රතිකාර ලබමින් සිටියදී අද මියගොස් ඇති අතර මරණයට හේතුව ලෙසට දැක්වෙන්නේ කොවිඩ් නිව්මෝනියාවයි.\nමේ අතර හෝමාගම ප්‍රදේශයේ පදිංචි කාන්තාව කොළඹ ජාතික රෝහලේ ප්‍රතිකාර ලබමින් සිටින අතර කොවිඩ් 19 ආසාදිතයෙකු ලෙසට හඳුනා ගැනීමෙන් පසු හෝමාගම මූලික රෝහලට මාරුකර යවා තිබුණා.\nඑම රෝහලට ඇතුලත් කිරීමෙන් පසු අද මෙම කාන්තාව මරණයට පත්වී ඇති අතර මරණයට හේතුව ලෙසට දැක්වෙන්නේ කොවිඩ් නිව්මෝනියාව ලේ විෂවීම සහ වකුගඩු අක්‍රිය වීමයි.",
       "URL": "https://www.hirunews.lk/260458/කොරෝනා-මරණ-278-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2194"
}