{
       "Source": "hirunews",
       "Timestamp": "Wednesday, 27 September 2023 - 17:52",
       "Headline": "මාරන්තික චර්ම රෝගයක්",
       "News Content": "මෙරට වියළි කලාපයේ ජන ජීවිතයට විශාල හානිකර බලපෑමක් එල්ල කරමින් පැතිර යන වැලිමැස්සා නැමති පරපෝෂිත කෘමියාගෙන් බෝවන මාරාන්තික චර්ම රෝගයක් පිළිබඳ සෞඛ්‍ය අංශ අනතුරු අඟවනවා.\nමේ දිනවල හසලක හා මහියංගනය යන ප්‍රදේශවල බහුලව දැකිය හැකි මෙම කෘමියා දිවයිනේ වෙනත් ප්‍රදේශවලින් ද හඳුනා ගැනීමට හැකියාව තිබෙන බවයි වාර්තා වෙන්නේ.\nරාත්‍රියේ දී හා සවස් කාලයේ දී ශරීරය නිරාවරණය වූ ස්ථානවලට දෂ්ට කරන මෙම කෘමියා ජලය රැඳෙන සිසිල් ස්ථානවල බිත්තර දැමීම සිදු කරන බවයි සෞඛ්‍ය අංශ සඳහන් කොට සිටින්නේ.\nනිවාස පරිශ්‍ර ,ආයතන පරිශ්‍ර හා ගෙවතු පරිශ්‍ර පිරිසිදුව තබා ගැනීම මගින් මෙම වැලි මැස්සා බෝවීම පාලනය කරගත හැකි බවයි වෛද්‍යවරුන් සඳහන් කොට සිටින්නේ.\nයම් වේදනාවක් තුවාලයක් හෝ ගැටිත්තක් වැනි දෙයක් වැලි මැස්සාට දෂ්ඨ කළ ස්ථානයක් ලෙස සැක කළ හැකි අතර මෙම රෝග ලක්ෂණ පවතී නම් නොපමාව රජයේ රෝහලක් වෙත ගොස් ප්‍රතිකාර ගත යුතු බවත් මෙම රෝග සඳහා ප්‍රතිකාර කිහිපයක් පවතින බවයි වාර්තා වෙන්නේ.\nසෙල්සියස් අංශක 50 ඉක්මවා රත්කළ හැන්දකින් අදාළ ස්ථාන තැවීම, එන්නත් ලබාදීම හා ලික්විඩ් නයිට්‍රජන් ප්‍රතිකාර මේ සඳහා සිදුකරන බවයි වෛද්‍ය අංශ වැඩිදුරටත් සඳහන් කොට සිටින්නේ.",
       "URL": "https://www.hirunews.lk/349571/මාරන්තික-චර්ම-රෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3"
}