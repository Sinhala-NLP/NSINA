{
       "Source": "hirunews",
       "Timestamp": "Wednesday, 02 August 2017 - 15:27",
       "Headline": "පොලිස් නිලධාරීන්ට පහරදුන් සැකකරුවන් රිමාන්ඩ්",
       "News Content": "කෝපායි ප්‍රදේශයේදී පොලිස් නිලධාරීන් දෙදෙනෙකුට පහරදීමේ සිද්ධියට අදාළව අත්අඩංගුවට ගත් සැකකරුවන් දෙදෙනා ලබන 10 වනදා දක්වා රක්ෂිත බන්ධනාගාර ගතකර තිබෙනවා.\nයාපනය මහේස්ත්‍රාත් අධිකරණයයි  නියෝගය ලබාදී ඇත්තේ.\nමෙම සැකකරුවන් දෙදෙනා අවුරුදු 20 සහ 23 වයස්වල පසුවන දෙදෙනෙක් වන අතර මානිප්පායි ප්‍රදේශයේ පදිංචිකරුවන්.\nපහරදීමේ සිද්ධියට සම්බන්ධ ප්‍රධාන සැකකරු හිටපු එල් ටී ටී ඊ සාමාජිකයෙකු බවට තොරතුරු අනාවරණ වී ඇති අතර ඔහු ආවා කල්ලියේ සාමාජිකයෙක් බවට තොරතුරු ලැබී ඇතැයි ද පොලිස්පති පුජිත් ජයසුන්දර සඳහන් කළා.\nමීට අමතරව තවත් සැකකරුවන් 6 දෙනෙකු ද හඳුනාගෙන ඇතැයි පොලිස්පතිවරයා කියාසිටියා.\nරාජකාරී කටයුත්තක් සඳහා යමින් සිටියදී කෝපායි ප්‍රදේශයේදී යතුරුපැදියකින් පැමිණි පිරිසක් පොලිස් නිලධාරීන් දෙදෙනාට පහරදී තිබුනා.\nයාපනය රෝහලට ඇතුලත් කිරීමෙන් අනතුරුව එක් නිලධාරියෙකුට ශල්‍යකර්මයක් ද සිදුකළ බව සඳහන්.",
       "URL": "https://www.hirunews.lk/167441/පොලිස්-නිලධාරීන්ට-පහරදුන්-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4389"
}