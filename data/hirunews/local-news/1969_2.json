{
       "Source": "hirunews",
       "Timestamp": "Friday, 07 May 2021 - 19:50",
       "Headline": "රසායනික පොහොර ආනයනය නවතා දැමීම නිසා ගොවීන් අපහසුතාවට (වීඩියෝ)",
       "News Content": "රසායනික පොහොර ආනයනය රජය විසින් නවතා දැමීමත් සමඟ ඇතිව තිබෙන පොහොර හිඟය හේතුවෙන් එළවළු ගොවීන් දැඩි අපහසුතාවකට පත්ව ඇති බව වාර්තා වනවා.\nගොවීන් මැසිවිලි නගන්නේ මෙම තත්ත්වය ප්‍රයෝජනයට ගනිමින් තොග සඟවා ඇති ඇතැම් වෙළඳුන් අධික මිල ගණන් යටතේ පොහොර අලෙවි කිරීමේ ජාවාරමක ද නිරත වන බවයි.\nතමන් පත්ව ඇති අපහසුතාවය පිලිබඳව අදහස් පළ කරන ගොවීන් පවසන්නේ එළවළු සඳහා මෙන්ම ඉදිරි කන්නයේ වගා කිරීමට සූදානම් කර ඇති බීජ සඳහා අවශ්‍ය පොහොර ද වෙළඳුන් විසින් සඟවා ඇති බවයි.\nමතුව ඇති තත්ත්වය පිළිබඳව දැනුවත් කිරීමට බදුල්ල දිස්ත්‍රික් ගොවි සංවිධාන බල මණ්ඩලය හාලිඇල දී අද මාධ්‍ය හමුවක් කැඳවා තිබුණා.\nමේ අතර අද පැවති මාධ්‍ය හමුවකදී පොහොර නිෂ්පාදන සහ සැපයුම් රසායනික පොහොර හා කෘමිනාශක භාවිත නියාමන රාජ්‍ය අමාත්‍ය මොහාන් ප්‍රියදර්ශන ද සිල්වා රජය ගත් තීන්දුව කිසිවිටෙක ආපසු හැරවීමට සූදානම් නොමැති බවයි.\nපොහොර සගවන පුද්ගලයින්ට එරෙහිව නීතිය දැඩිව ක්‍රියාත්මක කරන බව ද ඔහු කියා සිටියා.",
       "URL": "https://www.hirunews.lk/270734/රසායනික-පොහොර-ආනයනය-නවතා-දැමීම-නිසා-ගොවීන්-අපහසුතාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1969"
}