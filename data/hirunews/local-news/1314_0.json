{
       "Source": "hirunews",
       "Timestamp": "Monday, 07 March 2022 - 7:09",
       "Headline": "විදුලි පරිභෝජනය අවම කිරීමට ආණ්ඩුකාරවරුන්ගෙන් උපදෙස් (වීඩියෝ)",
       "News Content": "දිවයිනේ සියලු පළාත් තුළ සියයට 20කින් විදුලි පරිභෝජනය අඩු කිරීමට ආණ්ඩුකාරවරුන්ගෙන් උපදෙස් ලැබී තිබෙනවා.\nඒ ඒ පළාත්වල පොදු ස්ථානවල විදුලිය පරිභෝජනය පිළිබඳව විශේෂ සාකච්ඡාවක් ඊයේ (06) සූම් තාක්ෂණය ඔස්සේ පැවැත්වුණේ අදාළ පළාත්වල ආණ්ඩුකාරවරුන්ගේ සහභාගීත්වයෙන් සහ මුදල් අමාත්‍ය බැසිල් රාජපක්ෂගේ ප්‍රධානත්වයෙන්.\nසාකච්ඡාවේ සිදු කෙරුණු කාරණා අනුව පොදු ස්ථානවල විදුලි පරිභෝජනය 20%කින් අඩු කිරීමටයි අදාළ රාජ්‍ය ආයතනවල නිලධාරින් හට පළාත් ආණ්ඩුකාරවරුන් විසින් උපදෙස් ලබාදෙනු ලැබුවේ.\nඑමෙන්ම උතුරු පළාත තුළ පුනර්ජනනීය බලශක්ති නිෂ්පාදනයට ඇති හැකියාව තවත් වර්ධනය කිරීම ගැන ද මෙහිදී සාකච්ඡා කෙරුණා.",
       "URL": "https://www.hirunews.lk/298830/විදුලි-පරිභෝජනය-අවම-කිරීමට-ආණ්ඩුකාරවරුන්ගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1314"
}