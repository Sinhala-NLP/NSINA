{
       "Source": "hirunews",
       "Timestamp": "Monday, 11 January 2021 - 10:21",
       "Headline": "ඇමති වාසුදේවටත් කොවිඩ් ආසාදනය වෙයි",
       "News Content": "ජල සම්පාදන අමාත්‍ය වාසුදේව නානායක්කාරට කොරෝනා වෛරසය ආසාදනය වී ඇති බවට තහවුරු වී තිබෙනවා.\nපාර්ලිමේන්තු ආරංචි මාර්ග සඳහන් කළේ පසුගිය දින කිහිපයේදී ඔහු පාර්ලිමේන්තු සැසිවාර සඳහා සහභාගි වී ඇති බවයි.\nඒ අනුව, සී.සී.ටී.වී දර්ශන ඔස්සේ අමාත්‍යවරයා පාර්ලිමේන්තු පරිශ්‍රයේ ගමන් කළ ස්ථාන පරීක්ෂාවට ලක් කෙරෙනවා.\nමීට පෙර රාජ්‍ය අමාත්‍ය දයාසිරි ජයසේකරට සහ පාර්ලිමේන්තු මන්ත්‍රී රවුෆ් හකීම්ට වෛරසය ආසාදනය වී තිබුණා.\nඅග්‍රාමාත්‍යවරයාගේ දේශපාලන කටයුතු සම්බන්ධීකරණ ලේකම් කුමාරසිරි හෙට්ටිගේට ද කොරෝනා වෛරසය ආසාදනය වූ අතර, ඒ අනුව, ඔහුගේ ආශ්‍රිතයන් සහ රවුෆ් හකීම් මන්ත්‍රීවරයාගේ ආශ්‍රිතයින් වූ පාර්ලිමේන්තු මන්ත්‍රීවරුන් 21 දෙනෙකුට නිරෝධායනයට යොමුවන ලෙස උපදෙස් ලබාදී තිබෙනවා.",
       "URL": "https://www.hirunews.lk/259394/ඇමති-වාසුදේවටත්-කොවිඩ්-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2219"
}