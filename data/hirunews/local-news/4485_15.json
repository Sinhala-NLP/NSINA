{
       "Source": "hirunews",
       "Timestamp": "Sunday, 04 June 2017 - 8:07",
       "Headline": "සහල් හිඟයක් ගැනත් කෘෂිකර්මයෙන් ඉඟි",
       "News Content": "ඉදිරියේදී රටේ සහල් හිගයක් ඇති වීමේ අවධානමක් මතුව ඇති බව කෘෂිකර්ම දෙපාර්තමේන්තුවේ ප්‍රධාන දේශගුණ විද්‍යාඥ ආචාර්ය රංජිත් පුණ්‍යවර්ධන පවසනවා.\nයල කන්නයේ වගාව සඳහා දළ වශයෙන් හෙක්ටයාර අටලක්ෂයක බිම් ප්‍රමාණයක් අවශ්‍ය වන බවයි ඔහු සඳහන් කළේ.\nඉන් සියයට 50 ක පමණ ප්‍රමාණයක් වගාව සඳහා තෝරාගනු ලබනවා.\nකෙසේ නමුත් දිවයිනට බලපෑ ඇති කාලගුණික තත්වයත් සමග හෙක්ටයාර ලක්ෂ දෙකක ප්‍රමාණයක්වත් මෙවර වගා කිරීමට හැකියාව නොමැති බවයි හිරු ප්‍රවෘත්ති අංශය කළ විමසීමකදී ආචාර්ය රංජිත් පුණ්‍යවර්ධන සඳහන් කළේ.\nසහල් හිඟයක් ඇතිවීමෙන් ඇතිවන අර්බුදය මග හරවාගැනීම සඳහා වෙනත් බෝග වගාවන් වෙත ගොවීන් යොමුවිය යුතු බවද ඔහු කියා සිටියා.",
       "URL": "https://www.hirunews.lk/162783/සහල්-හිඟයක්-ගැනත්-කෘෂිකර්මයෙන්-ඉඟි",
       "Category": "Local News",
       "Parent URL": "https://www.hirunews.lk/local-news.php?pageID=4485"
}