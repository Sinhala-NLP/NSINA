{
       "Source": "hirunews",
       "Timestamp": "Wednesday, 21 October 2020 - 7:31",
       "Headline": "කොරෝනා නිසා කොටුව පොලිස් ස්ථානය වසා දමයි",
       "News Content": "කොරෝනා ආසාදිත පොලිස් පරීක්ෂකවරයෙකු හමුවීමත් සමඟ කොටුව පොලිීසියේ රාජකාරි කටයුතු තාවකාලිකව අත්හිටුවා ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nකොටුව පොලිසිය පිහිටි ගොඩනැගිල්ලේ දෙවන මහලේ පිහිටි බස්නාහිර පළාත් පොලිස් විශේෂ විමර්ශන ඒකකයේ පොලිස් පරීක්ෂකවරයෙකුට කොරෝනා ආසදනය වී  ඇති බව ඊයේ හෙළිවුණා.\nඑම තත්ත්වයත් සමඟ එම ඒකකයේ සහ කොටුව පොලීසියේ නිලධාරීන් නිරෝධායනයට යොමුකර ඇති බවයි පොලිස් මාධ්‍ය ප්‍රකාශවරයා සඳහන් කළේ.\nඒ අනුව කොටුව පොලිසියේ රාජකාරි ආවරණය පිටකොටුව සහ කොම්පඤ්ඤවීදිය පොලිසිවලින් සිදුවන බවයි පොලිසිය වැඩි දුරටත් ප්‍රකාශ කළේ.",
       "URL": "https://www.hirunews.lk/252976/කොරෝනා-නිසා-කොටුව-පොලිස්-ස්ථානය-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=2378"
}