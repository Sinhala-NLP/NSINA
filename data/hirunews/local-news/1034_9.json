{
       "Source": "hirunews",
       "Timestamp": "Saturday, 09 July 2022 - 14:22",
       "Headline": "ශ්‍රී ලංකාවේ අරගලය ජාත්‍යන්තරයේ අවධානයට (ඡායාරූප)",
       "News Content": "ශ්‍රී ලංකාව තුළ මේ වනවිට ඇති වී තිබෙන වියවුල්කාරී දේශපාලන, ආර්ථික සහ සමාජීය අරගලය සම්බන්ධයෙන් ජාත්‍යන්තර මාධ්‍යයේ දැඩි අවධානයට ලක්ව තිබෙනවා.\nඒ අනුව ජාත්‍යන්තරය තුළ වැඩිදෙනෙකුගේ අවධානයට ලක් ව ඇති ප්‍රමුඛ පෙළේ මාධ්‍ය නාලිකා වන බී.බී.සී, අල්ජසීරා, සී.එන්.එන් මෙන්ම රොයිටර් පුවත් සේවය\n(BBC, ALJAZEERA,CNN, REUTERS)\nවිසින් ද එය විස්තරාත්මකව වාර්තා කර ඇති අයුරු දක්නට ලැබෙනවා.\nරටේ ආර්ථිකමය සහ දේශපාලනික වෙනසකට අත වනමින් ශ්‍රී ලාංකික පුරවැසියන් එක්ව ජනාධිපති මන්දිරය වටලා එයට ඇතුලු වී ඇති ආකාරය ද විදෙස් මාධ්‍යවල උපුටා දක්වා තිබුණේ\n''Protesters storm President Gotabaya Rajapaksa's residence Published''\nයනුවෙන්.\nබී.බී.සී නාලිකාව විසින් එම පුවත එසේ සටහන් කරද්දී සී.එන්.එන්. මාධ්‍යය විසින් එය හුවා දක්වා ඇත්තේ\n''Sri Lanka protesters break into President's House as thousands rally''\nයනුවෙන්.",
       "URL": "https://www.hirunews.lk/309532/ශ්‍රී-ලංකාවේ-අරගලය-ජාත්‍යන්තරයේ-අවධානයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1034"
}