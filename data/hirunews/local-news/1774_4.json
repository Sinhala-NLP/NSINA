{
       "Source": "hirunews",
       "Timestamp": "Thursday, 05 August 2021 - 8:51",
       "Headline": "පුද්ගලයින් ලක්ෂ දෙකකට ආසන්න සංඛ්‍යාවකට ඊයේ එන්නත්",
       "News Content": "එන්නත්කරණ වැඩසටහන යටතේ පුද්ගලයින් එක්ලක්ෂ 97,349 කට ඊයේ එන්නත් ලබාදී තිබෙනවා. වසංගත රෝග විද්‍යා අංශය සඳහන් කළේ ඇස්ට්‍රා සෙනෙකා එන්නතේ දෙවන මාත්‍රාව පුද්ගලයින් 50,893 දෙනෙකුට ඊයේ ලබාදී ඇති බවයි.\nඑමෙන්ම පුද්ගලයන් 30,499 දෙනෙකුට එම එන්නතේ පළමු මාත්‍රාවද ඊයේ ලබාදී තිබෙනවා.\nසයිනොෆාම්  එන්නතේ පළමු මාත්‍රාව පුද්ගලයින් 97,966 කට සහ එහි දෙවන මාත්‍රාව 11,058 කට ලබාදී ඇති බවයි වාර්තාවන්නේ.\nඑසේම ෆයිසර් එන්නතේ පළමු මාත්‍රාව 1,308 කට සහ මොඩර්නා පළමු මාත්‍රාව 5,625 දෙනෙකුටද ලබාදී තිබෙනවා.",
       "URL": "https://www.hirunews.lk/278908/පුද්ගලයින්-ලක්ෂ-දෙකකට-ආසන්න-සංඛ්‍යාවකට-ඊයේ-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1774"
}