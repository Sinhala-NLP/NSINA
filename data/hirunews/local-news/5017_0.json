{
       "Source": "hirunews",
       "Timestamp": "Tuesday, 07 June 2016 - 8:00",
       "Headline": "ශ්‍රී ලංකාවට GSP  ප්ලස් නැවත ලබා ගන්න ප්‍රංශයේ සහාය",
       "News Content": "යුරෝපා සංගමයේ ජී එස් පී ප්ලස් තීරුබදු සහනය නැවත ශ්‍රී ලංකාවට ලබා ගැනීම සඳහා සහාය දක්වන බව ප්‍රංශය ප්‍රකාශ කර තිබෙනවා.\nවිදේශ කටයුතු අමාත්‍ය මංගල සමරවීර සිය තුන්දින ප්‍රංශ සංචාරයේදී ප්‍රංශ විදේශ අමාත්‍ය ජෝන් මාක් අයිවෝල්ට් මුණ ගැසුණු අවස්ථාවේදී මේ බව ප්‍රකාශ කළේ යැයි එම අමාත්‍යාංශය නිවේදනයක් නිකුත් කරමින් ප්‍රකාශ කළා.\n2015 ජනවාරි 8 වනදා සිදුවූ දේශපාලන විප්ලවයෙන් පසු මෙරට ඇති වී තිබෙන වාතාරණය පිළිබදව අමාත්‍ය මංගල සමරවීර ප්‍රංශ විදේශ අමාත්‍යවරයා දැනුවත් කර තිබෙනවා.\nමෙරට ප්‍රජාතන්ත්‍රවාදය සාරවත් කිරීමටත් සංහිදියාව අර්ථවත් කිරීමටත්, ආර්ථික සංවර්ධනය ශක්තිමත් කිරීමටත් ලක් රජය ගෙන ඇති පියවර ප්‍රංශ විදේශ අමාත්‍යවරයා මෙහිදී ප්‍රසාදයට ලක් කළ බවයි විදේශ අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/134939/ශ්‍රී-ලංකාවට-gsp-ප්ලස්-නැවත-ලබා-ගන්න-ප්‍රංශයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=5017"
}