{
       "Source": "hirunews",
       "Timestamp": "Sunday, 22 May 2022 - 10:59",
       "Headline": "ගෑස් සිලින්ඩර අලෙවි කරන ප්‍රදේශ ගැන ලිට්‍රෝ වෙතින් දැනුම්දීමක් -බලශක්ති ඇමතිත් හදිසි නිරීක්ෂණයක (ඡායාරූප)",
       "News Content": "ලිට්‍රෝ සමාගම විසින් අද (22) දිනයේ දී දිවයින පුරා ගෑස් බෙදාහරින ක්‍රමවේදය සහ අදාළ ගෑස් පැමිණෙන අලෙවි මධ්‍යස්ථාන සම්බන්ධයෙන් විශේෂ නිවේදනයක් නිකුත් කර තිබෙනවා.\nඒ අනුව අද දිනයේ දී දිවයින පුරා අලෙවි නියෝජිත මධ්‍යස්ථාන 416කදී පාරිභෝගිකයින් හට තම ගෑස් සිලින්ඩරය ලබාගත හැකියි.\nඑක් එක් අලෙවි මධ්‍යස්ථාන වෙත බෙදාදෙන ගෑස් සිලින්ඩර ප්‍රමාණය සම්බන්ධයෙන් ද ලිට්‍රෝ සමාගම සිය නිවේදනය තුළ දක්වා තිබෙනවා.\nඒ අනුව අලෙවි මධ්‍යස්ථානයට ලැබෙන ප්‍රමාණයට පමණක් මුලින් පැමිණෙන පාරිභෝගිකයින් හට අදාළ ගෑස් හිමිවෙනු ඇති.\nමේ අතර, ඉන්ධන බෙදා හැරීමේ කටයුතු නිරීක්ෂණය කිරීමට සහ එම සැලසුම් පිළිබඳව සාකච්ඡා කිරීමට ඊයේ (21) සවස කොලොන්නාව තෙල් ගබඩා පර්යන්තයේ දී හදිසි නිරීක්ෂණය චාරිකාවකට බලශක්ති අමාත්‍ය කංචන විජේසේකර එක්ව සිටියා.\nමෙම කටයුතු අධීක්ෂණය කරන හමුදා නිලධාරීන් සමග ද එහිදී සාකච්ඡා කරන ලද අතර එම බව්සර් රථ ඉන්ධන පිරවුම්හල් වෙත ගමන් කිරීමේ දී ඉන්ධන පිරවුම්හල් හිමියන් දැනුවත් කිරීමට සහ අවශ්‍ය ආරක්ෂාව ලබාදීමේ වැඩපිළිවෙල පිළිබඳව ද සාකච්ඡා කෙරුණා.\nබව්සර් රියදුරන් සහ සහායකයන් මුහුණදෙන ගැටලු ගැන සහ ඔවුන්ගේ අවශ්‍යතා වෙනුවෙන් ද අමාත්‍යවරයා විසින් මෙහිදී තීරණ ගනු ලැබුවා.\nලිට්‍රෝ ගෑස් අලෙවි කිරීම සිදුවන ස්ථාන ගැන සඳහන් සම්පූර්ණ නිවේදනය මෙතැනින්..,",
       "URL": "https://www.hirunews.lk/304978/ගෑස්-සිලින්ඩර-අලෙවි-කරන-ප්‍රදේශ-ගැන-ලිට්‍රෝ-වෙතින්-දැනුම්දීමක්-බලශක්ති-ඇමතිත්-හදිසි-නිරීක්ෂණයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1152"
}