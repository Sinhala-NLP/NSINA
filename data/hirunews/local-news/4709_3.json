{
       "Source": "hirunews",
       "Timestamp": "Saturday, 14 January 2017 - 21:38",
       "Headline": "නොදන්නා දේ කතා කරන්න එපා - මුදල් ඇමති අධිකරණ ඇමතිට කියයි",
       "News Content": "ඇමරිකානු ඩොලර් ලක්ෂ 03 ක මුදලක් මෙරට ආයෝජනය කිරීමට සූදානම් ආයෝජකයින්ට  වීසා සහන ලබාදීමේ තීරණය සම්බන්ධයෙන් මේ වනවිට දේශපාලන සමාජයේ සංවාදයක් මතුව තිබෙනවා.\nඒ, එවැනි යෝජනාවක් අමාත්‍ය මණ්ඩලයට ලැබී නොමැති බවට අධිකරණ අමාත්‍ය විජේදාස රාජපක්ෂ ප්‍රකාශ කිරීමත් සමඟයි.\nමේ පිළිබඳව මුදල් අමාත්‍ය රවී කරුණානායක පළමුව අදහස් පළ කළ අතර, පසුව අධිකරණ අමාත්‍යවරයා කළ ප්‍රකාශය සම්බන්ධයෙන්ද ඊයේ මාධ්‍යවේදීන් මුදල් අමාත්‍ය රවී කරුණානායකගෙන් කොළඹ දී ප්‍රශ්න කළා.\nඑහිදී මුදල් අමාත්‍යවරයා සඳහන් කළේ අධිකරණ අමාත්‍යවරයා නොදන්නා දේ කථා නොකර සිටිය යුතු බවයි.\nජනාධිපතිවරයා සහ අගමැතිවරයා සමඟ සාකච්ඡා කිරීමෙන් පසු තමන් ප්‍රකාශ සිදුකරන බවද මුදල් අමාත්‍ය රවී කරුණානායක අවධාරණය කළා.",
       "URL": "https://www.hirunews.lk/152074/නොදන්නා-දේ-කතා-කරන්න-එපා-මුදල්-ඇමති-අධිකරණ-ඇමතිට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4709"
}