{
       "Source": "hirunews",
       "Timestamp": "Tuesday, 14 December 2021 - 11:06",
       "Headline": "රජය නිවැරැදි මඟකට ගෙන යන බවට වාසුදේවගෙන් ප්‍රකාශයක් (වීඩියෝ)",
       "News Content": "වර්තමාන මොහොත තුළ රජය මුහුණ දෙන ගැටලු හමුවේ විවිධ කණ්ඩායම් විසින් රජය වැරැදි මාර්ගවල ගෙන යෑමට උත්සාහ දරන බව, ජල සම්පාදන අමාත්‍ය වාසුදේව නානායක්කාර පවසනවා.\nකැලෑ පාරවල්වලින් පාට කොඩි පෙන්වා රජය නො මඟ යැවීමට මෙම කණ්ඩායම් උත්සාහ දරන බවයි ඔහු අවධාරණය කළේ.\nරජයේ වැඩපිළිවෙළ තුළ ගැටලුකාරී තත්ත්වයන් පවතින බවත් ඒවා නිවැරැදි කරගැනීමට අවශ්‍ය සංවිධාන කටයුතු ආණ්ඩුවේ හවුල්කාර පක්ෂ සමඟ එකතු වී සාකච්ඡා කරන බවත් ඔහු සඳහන් කළා.\nජාතික සම්පත් විකිණීමට විරුද්ධ වීම ඇතුළු රජය සිදු කරන වැරැදි පිළිබඳ රජයට සහෝදරාත්මක විරෝධයක් දක්වන බව යි අමාත්‍යවරයා පවසන්නේ.\nතඹුත්තේගම නගරයේ ප්‍රජාතන්ත්‍රවාදී වාමාංෂික පෙරමුණු සම්බන්ධීකරණ කාර්‍යාලය විවෘත කිරීම වෙනුවෙන් පැවති රැස්වීමකට සහභාගි වෙමින්, අමාත්‍යවරයා මෙම කරුණු පිළිබඳ අවධාරණය කළා.",
       "URL": "https://www.hirunews.lk/290959/රජය-නිවැරැදි-මඟකට-ගෙන-යන-බවට-වාසුදේවගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1495"
}