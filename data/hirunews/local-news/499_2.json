{
       "Source": "hirunews",
       "Timestamp": "Saturday, 04 March 2023 - 9:32",
       "Headline": "පොලී අනුපාත ඉහළ දැමීම ගැන ජාත්‍යන්තර මූල්‍ය අරමුදලෙන් ප්‍රකාශයක් (වීඩියෝ)",
       "News Content": "ශ්‍රී ලංකා රජය බැංකු පොලී අනුපාතය යළි ඉහළ දැමීම මේ මොහොතේ ගත යුතුව තිබූ ක්‍රියාමාර්ගයක් බවට ජාත්‍යන්තර මූල්‍ය අරමුදල ප්‍රකාශ කර තිබෙනවා.\nඔවුන් සඳහන් කළේ මෙරට උද්ධමනය පාලනය සඳහා ගෙන යන වැඩසටහනට එය මහත් රුකුළක් වනු ඇති බවයි.\nඑමෙන්ම ශ්‍රී ලංකා රජය උද්ධමන පාලනය කිරීම සඳහා ගෙන යන ක්‍රියාවලිය සම්බන්ධයෙන් ද ජාත්‍යන්තර මූල්‍ය අරමුදල පැසසුමට ලක් කර තිබෙනවා.\nමේ අතර ඊයේ දිනය වනවිට ශ්‍රී ලංකා රුපියල තවත් ශක්තිමත් වී ඇත්තේ ඇමරිකානු ඩොලරයට සාපේක්ෂව සියයට 4.9 කින් අතිප්‍රමාණ වීමකින්.\nඑමෙන්ම යුරෝ මුදල් ඒකකයට සාපේක්ෂව සියයට 5.4 කින් ද, ජපාන යෙන් ඒකකයට සාපේක්ෂව සියයට 8 කින් ද, ස්ටර්ලින් පවුමට සාපේක්ෂව සියයට 5.6 කින් ද, ඉන්දීය රුපියලට සාපේක්ෂව සියයට 4.4 කින් ද රුපියල අතිප්‍රමාණ වී ඇති බවයි මහ බැංකු දත්ත පෙන්වා දෙන්නේ.",
       "URL": "https://www.hirunews.lk/328948/පොලී-අනුපාත-ඉහළ-දැමීම-ගැන-ජාත්‍යන්තර-මූල්‍ය-අරමුදලෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=499"
}