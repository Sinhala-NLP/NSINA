{
       "Source": "hirunews",
       "Timestamp": "Wednesday, 02 August 2017 - 8:35",
       "Headline": "කොල්ල කල්ලියක් මෙහෙය වූ පුද්ගලයෙකු කොහුවලදී අත්අඩංගුවට",
       "News Content": "කොළඹ පිහිටි ව්‍යාපාරික ස්ථාන කොල්ලකෑමේ කල්ලියක් මෙහෙය වූ පුද්ගලයෙකු කොහුවල ප්‍රදේශයේදී අත්අඩංගුවට ගෙන තිබෙනවා.\nඊයේ මෙලෙස අත්අඩංගුවට ගෙන ඇත්තේ 43 හැවිරිදි කිරුළපණ ප්‍රදේශයේ පදිංචිකරුවෙක්.\nවැඩිදුර ප්‍රශ්න කිරීම්වලදී අනාවරණ වී ඇත්තේ මෙම පුද්ගලයා මොරටුව, ගල්කිස්ස, දෙහිවල, කොහුවල ඇතුළු ප්‍රදේශ රැසක පසුගිය මාස කිහිපයේ කොල්ලකෑම් සිදුකර ඇති බවයි. මෙම පුද්ගලයා සතුව තිබී මුදල්, රන් භාණ්ඩ, රිදී භාණ්ඩ, ජංගම දුරකථන කාඩ්පත් සහ වෛද්‍ය උපකරණ ද සොයාගෙන තිබෙනවා.",
       "URL": "https://www.hirunews.lk/167391/කොල්ල-කල්ලියක්-මෙහෙය-වූ-පුද්ගලයෙකු-කොහුවලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4390"
}