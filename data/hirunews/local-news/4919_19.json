{
       "Source": "hirunews",
       "Timestamp": "Wednesday, 17 August 2016 - 8:50",
       "Headline": "අලි හතර දෙනෙකුට දිවි අහිමි කළ දුම්රිය අනතුර",
       "News Content": "මන්නාරමේ සිට කොළඹ බලා ධාවනය වෙමින් තිබූ තැපැල් දුම්රියේ ගැටී වන අලි සිව් දෙනෙකු ඊයේ රාත්‍රියේ මියගොස් තිබෙනවා.\nමඩුපාර සහ සෙට්ටිකුලම දුම්රිය ස්ථාන අතරදී මෙම වන අලින් සිව් දෙනා මාර්ගය හරහා යමින් සිටියදීයි මෙම අනතුර සිදුව ඇත්තේ.\nදුම්රියේ ගැටීමෙන් වන අලින් සිව් දෙනාම එම ස්ථානයේදීම ජීවිතක්ෂයට පත් වූ බව දුම්රිය පාලක මැදිරිය සදහන් කළා.\nමෙම සිද්ධියෙන් උතුරු දුම්රිය මාර්ගයේ ධාවන කටයුතුවලට බාධාවක් එල්ල වී නොමැති බවයි ඔවුන් තවදුරටත් කියා සිටියේ.\nඡායාරූප - අතුල බණ්ඩාර / වන්නි රොමේෂ් මදුෂංක / දිනසේන රතුගමගේ",
       "URL": "https://www.hirunews.lk/140810/අලි-හතර-දෙනෙකුට-දිවි-අහිමි-කළ-දුම්රිය-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4919"
}