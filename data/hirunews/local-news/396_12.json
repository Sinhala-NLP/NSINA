{
       "Source": "hirunews",
       "Timestamp": "Sunday, 23 April 2023 - 13:26",
       "Headline": "මිරිහානේදී තියුණු ආයුධයකින් පහර දී පුද්ගලයකු ඝාතනය කරයි",
       "News Content": "මිරිහාන පොලිස් වසමේ ගල්වල පාර ප්‍රදේශයේ දී පිහියකින් ඇන පුද්ගලයෙකු ඝාතනය කර තිබෙනවා.\nමෙම අමානුෂික පහරදීම අද (23) අලුයම් කාලයේ දී සිදුව ඇති අතර එම ප්‍රහාරයෙන් තවත් පුද්ගලයෙකුට බරපතළ තුවාල සිදුව ඇති බවයි පොලිස් මාධ්‍ය ප්‍රකාශක කාර්‍යාලය නිවේදනය කළේ.\nප්‍රහාරයෙන් ජීවිතක්ෂයට පත්ව ඇත්තේ 34 හැවිරිදි මිරිහාන ප්‍රදේශයේ ම පදිංචිකරුවෙකු බවත් සිද්ධියෙන් තුවාල ලබා ඇත්තේ 53 හැවිරිදි දෙනියාය ප්‍රදේශයේ පදිංචි මරණකරුගේ ඥාතියෙකු බවත් සිදු කරන ලද මූලික විමර්ශනවල දී හෙළිව තිබෙනවා.\nඝාතනය සිදු කළ සැකකරු ප්‍රදේශයෙන් පලා ගොස් ඇති බවත් ඔහු යාබද නිවසක පදිංචිව සිටින මරණකරුගේ ඥාතියෙකු බවත් දෙපාර්ශ්වය අතර ඇති වූ බහින්බස් වීමක් මත මෙම ඝාතනය සිදුව ඇති බවත් පොලිස් විමර්ශනවල දී හෙළි වූ කරුණුයි.\nසැකකරු අත් අඩංගුවට ගැනීමට මිරිහාන පොලිස් විමර්ශන ක්‍රියාත්මකයි.",
       "URL": "https://www.hirunews.lk/333231/මිරිහානේදී-තියුණු-ආයුධයකින්-පහර-දී-පුද්ගලයකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=396"
}