{
       "Source": "hirunews",
       "Timestamp": "Thursday, 04 March 2021 - 7:46",
       "Headline": "පිං කැටයක් සොරකම් කළ අයෙකුට මාස 6ක සිර දඬුවම්",
       "News Content": "දේවස්ථානයක පිං කැටය කඩා මුදල් සොරකම් කිරීමේ චෝදනාවට වරදකරු වූ පුද්ගලයෙකුට මාස 06 ක සිරදඬුවමක් හිමි වූ පුවතක් ඊයේ වාර්තා වුණා.\nගම්පහ - සිරිකුරුස දේවස්ථානයේ පිං කැටය කඩා මුදල් සොරකම් කළ මිනුවන්ගොඩ - දෙවලපොල ප්‍රදේශයේ පුද්ගලයෙකුට මෙලෙස සිරදඬුවම් නියම කළේ ගම්පහ ප්‍රධාන මහේස්ත්‍රාත් මංජුල කරුණාරත්න විසින්.\nසිරදඬුවම් නියම වූ සැකකරු මීට පෙර අවස්ථා 05 කදී පිං කැට කඩා මුදල් සොරකම් කර ඇති බව අනාවරණ වී තිබුණා.\nඑසේම, ඔහු සමඟ සොරකමේ නිරත වූ අනෙක් සැකකරුට මාස 06 ක සිරදඬුවම් නියම කළ විනිසුරුවරයා එය වසර 05 කට අත්හිටවනු ලැබුවා.",
       "URL": "https://www.hirunews.lk/264278/පිං-කැටයක්-සොරකම්-කළ-අයෙකුට-මාස-6ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=2111"
}