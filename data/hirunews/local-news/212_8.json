{
       "Source": "hirunews",
       "Timestamp": "Wednesday, 05 July 2023 - 9:56",
       "Headline": "අලි - මිනිස් ගැටුම අවම කරන්න ප්‍රතිපත්තියක්",
       "News Content": "අලි - මිනිස් ගැටුම අවම කිරීම සඳහා ජාතික ප්‍රතිපත්තියක් සකස් කිරීමේ වැඩකටයුතු ආරම්භ කර තිබෙනවා.\nඒ, වනජීවී හා වන සම්පත් සංරක්ෂණ අමාත්‍ය පවිත්‍රා වන්නිආරච්චිගේ ප්‍රධානත්වයෙන් ශ්‍රී ලංකා පදනම් ආයතනයේ ඊයේ පැවති වැඩමුළුවකදියි.\nමෙම වැඩමුළුව සඳහා එම අමාත්‍යාංශයට අයත් වනජීවී සංරක්ෂණ දෙපාර්තමේන්තුව, වනජීවී දෙපාර්තමේන්තුව ඇතුලු ආයතන මෙන්ම අලි මිනිස් ගැටුම විසඳීමේ ජනාධිපති කාර්ය සාධක බලකාය, වාරිමාර්ග දෙපාර්තමේන්තුව, දුම්රිය දෙපාර්තමේන්තුව, කෘෂිකර්ම දෙපාර්තමේන්තුව, සිවිල් ආරක්ෂක දෙපාර්තමේන්තුව ඇතුලු ආයතන රැසක නිලධාරීන් එක්ව සිටියා.",
       "URL": "https://www.hirunews.lk/340063/අලි-මිනිස්-ගැටුම-අවම-කරන්න-ප්‍රතිපත්තියක්",
       "Category": "Local News",
       "Parent URL": "https://www.hirunews.lk/local-news.php?pageID=212"
}