{
       "Source": "hirunews",
       "Timestamp": "Monday, 06 December 2021 - 20:54",
       "Headline": "හිටපු වනජීවී අධ්‍යක්ෂ ජනරාල්වරයෙකු අභාවප්‍රාප්ත වේ",
       "News Content": "හිටපු වනජීවී අධ්‍යක්ෂ ජනරාල්වරයෙකු සහ වනඅලින් සම්බන්ධයෙන් විශේෂඥයෙකු වූ වෛද්‍ය නන්දන අතපත්තු අභාවප්‍රාප්ත වී තිබෙනවා.\nකිරුළපන පූර්වාරාම පෙදෙසෙහි පිහිටි නිවසේ සිටියදී ඔහු මියගොස් ඇති බවයි පවුලේ ආරංචි මාර්ග සඳහන් කළේ.\nමේ වන විට දේහය PCR පරීක්ෂණයක් සඳහා කළුබෝවිල රෝහලට රැගෙන ගොස් ඇති අතර අවසන් කටයුතු සිදුවන දිනය පසුව දැනුම් දෙනු ඇති.\nමෙරට වන අලින් සම්බන්ධයෙන් පර්යේෂණ ග්‍රන්ථ රැසක් සම්පාදනය කර ඇති වෛද්‍ය නන්දන අතපත්තු වනඅලින් ස්ථානගත කිරීමේ මෙහෙයුම් (Elephant drives) සංකල්පය මෙරටට හඳුන්වාදීමේ පුරෝගාමියා ලෙස ද සැලකෙනවා.",
       "URL": "https://www.hirunews.lk/290226/හිටපු-වනජීවී-අධ්‍යක්ෂ-ජනරාල්වරයෙකු-අභාවප්‍රාප්ත-වේ",
       "Category": "Local News",
       "Parent URL": "https://www.hirunews.lk/local-news.php?pageID=1512"
}