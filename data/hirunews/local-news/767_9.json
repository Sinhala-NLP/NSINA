{
       "Source": "hirunews",
       "Timestamp": "Monday, 31 October 2022 - 7:38",
       "Headline": "ඩයිනමයිට් යෙදීමෙන් මසුන් විනාශ වන බව මත්ස්‍ය සංගම් කියයි",
       "News Content": "ඩයිනමයිට් යොදා මත්ස්‍ය අස්වැන්න ලබාගන්නා ධීවරයන් හේතුවෙන් මුහුදේ මසුන් වැඩි වශයෙන් විනාශ වන බව පෑලියගොඩ මත්ස්‍ය ව්‍යාපාරික සංගමයේ ලේකම් ජයන්ත කුරේ පවසනවා.\nමෙලෙස අහිතකර ලෙස අස්වැන්න නෙළාගන්නා ධීවරයන් මන්නාරම, පුල්මුඩේ වැනි ප්‍රදේශවලින් වැඩි වශයෙන් දැකගත හැකි බවයි ඔහු කියා සිටියේ.\nමත්ස්‍ය අස්වනු වැඩි වශයෙන් ලැබෙන මෙම කාලයේදී සාධාරණ අයුරින් ඒවා ලබා ගැනීමට කටයුතු කරන ලෙසයි පෑලියගොඩ මත්ස්‍ය ව්‍යාපාරික සංගමය ලේකම්වරයා, ධීවර ප්‍රජාවගෙන් ඉල්ලා සිටින්නේ.",
       "URL": "https://www.hirunews.lk/319247/ඩයිනමයිට්-යෙදීමෙන්-මසුන්-විනාශ-වන-බව-මත්ස්‍ය-සංගම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=767"
}