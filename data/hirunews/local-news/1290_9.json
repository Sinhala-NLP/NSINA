{
       "Source": "hirunews",
       "Timestamp": "Wednesday, 16 March 2022 - 15:32",
       "Headline": "නිදහස් පක්ෂය නොමැතිව හවුල් පක්ෂ කොළඹ දී රැස්වෙයි (වීඩියෝ)",
       "News Content": "රුපියල අවප්‍රමාණ වීම සහ පවතින ආර්ථික අර්බුදයට මුදල් අමාත්‍ය බැසිල් රාජපක්ෂ වගකිව යුතු බව පාර්ලිමේන්තු මන්ත්‍රී උදය ගම්මන්පිල පවසනවා.\nහවුල්කාර පක්ෂ 11හේ නායකයින් අද (16) කොළඹ කැදවා තිබූ මාධ්‍ය හමුවකට එක්වෙමින් මන්ත්‍රීවරයා මෙම අදහස් පළ කළා.\nමේ අතර, හවුල්කාර පක්ෂ 11හේ නායකයින්ගේ හමුවක් ඊයේ (15) රාත්‍රියේ කොළඹ දී පැවැත්වුණා.\nඒ, කොමියුනිස්ට් පක්ෂ මූලස්ථානයේදියි. කෙසේ වෙතත්, ඊට ශ්‍රී ලංකා නිදහස් පක්ෂ සභාපති හිටපු ජනාධිපති මෛත්‍රීපාල සිරිසේන හෝ එම පක්ෂයේ නියෝජිතයෙකු සහභාගි වී සිටියේ නැහැ.\nඑම සාකච්ඡාවට ශ්‍රී ලංකා නිදහස් පක්ෂයේ මහලේකම් රාජ්‍ය අමාත්‍ය දයාසිරි ජයසේකර, සහභාගිවීමට නියමිතව තිබුණ ද ඔහු එහි නොපැමිණි බව වාර්තා වනවා.",
       "URL": "https://www.hirunews.lk/299630/නිදහස්-පක්ෂය-නොමැතිව-හවුල්-පක්ෂ-කොළඹ-දී-රැස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1290"
}