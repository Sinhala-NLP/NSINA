{
       "Source": "hirunews",
       "Timestamp": "Wednesday, 14 April 2021 - 15:38",
       "Headline": "කොස්තාපල් පිය පුතු දෙදෙනාට පහරදිලා",
       "News Content": "අසල්වාසි  පුද්ගලයෙකුට සහ ඔහුගේ 12 හැවිරිදි පුතාට පහරදිම සම්බන්ධයෙන් හක්මන දෙනගම පදිංචි පොලිස් කොස්තාපල්වරයෙකු සහ ඔහුගේ සහෝදරයෙකු අත් අඩංගුවට ගත් බව හක්මන පොලිසිය පවසනවා.\nමෙසේ අත් අඩංගුවට ගෙන ඇත්තේ හක්මන දෙනගම පදිංචි කොළඹ සංවිධානාත්මක අපරාධ නිවාරණ කොට්ඨාසයේ රාජකාරි කරනු ලබන කොස්තාපල්වරයෙක් සහ ඔහුගේ සහෝදරයෙක්.\nමෙම කොස්තාපල්වරයා  නිවාඩු ලබා නිවසට පැමිණ සිටියදි අසල්වැසි පුද්ගලයෙකු සමග පැරණි ආරවුලක් මත බහින් බස් විමක් සිදුව ඇති අතර එහිදි කොස්තාපල්වරයා සහ ඔහුගේ සහෝදරයා අසල්වැසි පුද්ගලයාටත් ඔහුගේ 12 හැවිරිදි පුතාටත් පහරදි තිබෙනවා.\nතුවාල ලැබු පිය පුතු දෙදෙනා තංගල්ල මුලික් රෝහලට ඇතුලත් කර ඇති අතර සැකකාර කොස්තාපල්වරයා සහ සහෝදරයා අද දෙයියන්දර මහේස්ත්‍රාත්වරයා වෙත ඉදිරිපත් කිරිමට නියමිතයි.",
       "URL": "https://www.hirunews.lk/268427/කොස්තාපල්-පිය-පුතු-දෙදෙනාට-පහරදිලා",
       "Category": "Local News",
       "Parent URL": "https://www.hirunews.lk/local-news.php?pageID=2020"
}