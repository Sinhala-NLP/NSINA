{
       "Source": "hirunews",
       "Timestamp": "Saturday, 16 July 2022 - 9:37",
       "Headline": "සීගිරිය - දුන්නබිදුණුවැවේ දී කිඹුලෙකු විසින් ඩැහැගනු ලැබූ දරුවා සොයා තවදුරටත් මෙහෙයුම් (වීඩියෝ)",
       "News Content": "සීිගිරිය - කුඹුක්කඳන්වල ප්‍රදේශයේ - දුන්නබිඳුණුවැවේ දිය නෑමට ගොස් සිටියදී කිඹුලෙකු විසින් ඩැහැගෙන ගිය 7 හැවිරිදි දරුවා සෙවීමේ මෙහෙයුම් තවදුරටත් ක්‍රියාත්මක බව පොලිසිය පවසනවා.\nඊයේ (15) දහවල් සිය මව, පියා සහ සොහොයුරිය සමඟින් මෙම දිය නෑම සඳහා වැවට බසිනවාත් සමඟ අසළ සිටි කිඹුලෙකු විසින් දරුවා ඩැහැගෙන ගොස් තිබුණා.\nපියා විසින් දරුවා කිඹුලාගේ ග්‍රහණයෙන් මුදාගැනීම සඳහා මහත් පරිශ්‍රමයක් දරා තිබුණත්, එය ව්‍යර්ථ වී ගොස් ඇති බවයි පොලිසිය සඳහන් කළේ.\nපසුව නාවික හමුදාව සහ පොලිස් ජීවිතාරක්ෂක කණ්ඩායම් යොදවා දරුවා සෙවීමේ මෙහෙයුම් ආරම්භ කර තිබුණත් තවමත් ඔහු හමුවී නැහැ.",
       "URL": "https://www.hirunews.lk/310110/සීගිරිය-දුන්නබිදුණුවැවේ-දී-කිඹුලෙකු-විසින්-ඩැහැගනු-ලැබූ-දරුවා-සොයා-තවදුරටත්-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1017"
}