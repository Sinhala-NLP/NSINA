{
       "Source": "hirunews",
       "Timestamp": "Thursday, 01 April 2021 - 9:06",
       "Headline": "කළුබෝවිල පුද්ගලයෙකු මියයාමේ සිද්ධිය සම්බන්ධයෙන් විශේෂ විමර්ශනයක්",
       "News Content": "මේ අතර පොලිස් ඇපමත මුදාහැරීමෙන් අනතුරුව රෝහල්ගත වූ කළුබෝවිල ප්‍රදේශයේ පුද්ගලයෙකු මියයාමේ සිද්ධියක් සම්බන්ධයෙන් ජ්‍යෙෂ්ඨ පොලිස් අධිකාරීවරයෙකු යටතේ විශේෂ විමර්ශනයක් ආරම්භ කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඅත්අඩංගුවට ගැනීමෙන් පසුව ඇප මත මුදාහැරුණු මෙම පුද්ගලයා රෝහල්ගත කිරීමෙන් අනතුරුව මිය ගොස් තිබුණා.\nපොලීසිය සිදුකළ පහරදීමකින් තම සැමියා මියගිය බවට ඔහුගේ බිරිඳ ඊයේ චෝදනා කළා.\nපසුගිය 18 වනදා ගල්කිස්ස පොලීසිය විසින් රත්මලාන ප්‍රදේශයේදී 49 හැවිරිදි තම සැමියා අත්අඩංගුවට ගෙන පහරදුන් බවටයි එම කාන්තාව කියා සිටියේ.\nපසුව ඇප ලබා නිවසට පැමිණීමෙන් අනතුරුව, හදිසියේ ඇති වූ රෝගී තත්ත්වයක් හේතුවෙන් ඔහු කළුබෝවිල රෝහලට ඇතුළත් කර තිබෙනවා.\nකෙසේ වෙතත් පෙරේදා තම සැමියා ජීවිතක්ෂයට පත්වූ බවයි එම කාන්තාව ප්‍රකාශ කළේ.",
       "URL": "https://www.hirunews.lk/267178/කළුබෝවිල-පුද්ගලයෙකු-මියයාමේ-සිද්ධිය-සම්බන්ධයෙන්-විශේෂ-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=2049"
}