{
       "Source": "hirunews",
       "Timestamp": "Monday, 20 June 2016 - 14:13",
       "Headline": "කොරියානු භාෂා විභාගයේ අයදුම්පත් බෙදීමේදී මධ්‍යස්ථාන රැසක් උණුසුම් වෙයි",
       "News Content": "තංගල්ල - යායවත්ත ප්‍රදේශයේ පිහිටි විදේශ සේවා නියුක්ති කාර්යාංශයේ හම්බන්තොට කාර්යාලය ඉදිරිපිට අද උදෑසන උණුසුම්කාරී තත්වයක් හටගත්තා.\nඒ, මෙවර කොරියානු භාෂා විභාගයේ ප්‍රවේශ පත්‍ර අපේක්ෂාවෙන් සිටි පිරිස නොසන්සුන්කාරී ලෙස හැසිරීම හේතුවෙන්.\nඅයදුම්පත් ලබාගැනීම සඳහා තමන් ඊයේ රාත්‍රියේ සිට රැඳී සිටිය ද ඒවා නිකුත් නොකෙරුණු බවයි එහිදී ඔවුන් චෝදනා කළේ.\nකොරියානු භාෂා ප්‍රවීනතා විභාග  අයදුම්පත්‍ර නිකුත් කිරීම අද සිට ලබන 23 වන දා දක්වා දිවයින පුරා පිහිටි විදේශ සේවා නියුක්ති කාර්යාංශයේ මධ්‍යස්ථාන 15කදී සිදු කෙරෙනවා.\nමෙවර කොරියානු භාෂා ප්‍රවීනතා විභාගය ප්‍රථම වරට ඔන්ලයින් ක්‍රමයට පැවැත්වීම ද විශේෂත්වයක්.\nමේ අතර, විදේශ සේවා නියුක්ති කාර්යාංශ අතුරුගිරිය මධ්‍යස්ථානයේ අයදුම්පත් ලබාදීමේදී ද ගැටළුකාරී තත්ත්වයක් මතුවූ බව එහි සිටි අයදුම්කරුවෙකු පැවසුවා.\nමේ සම්බන්ධයෙන් විදේශ සේවා කටයුතු ඇමතිනී තලතා අතුකෝරළ සම්බන්ධ කර ගැනීමට අප උත්සාහ කළ ද එය ව්‍යර්ථ වූයේ ඇයගේ දුරකථනය ක්‍රියා විරහිතවීම හේතුවෙන්.",
       "URL": "https://www.hirunews.lk/136010/කොරියානු-භාෂා-විභාගයේ-අයදුම්පත්-බෙදීමේදී-මධ්‍යස්ථාන-රැසක්-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4998"
}