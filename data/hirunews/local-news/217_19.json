{
       "Source": "hirunews",
       "Timestamp": "Monday, 03 July 2023 - 12:21",
       "Headline": "සිවලාකුළම සහ මහව මාරක රිය අනතුරු දෙකක්",
       "News Content": "සිවලාකුළම, යකල්ල - ගල්කුළම මාර්ගයේදී යතුරුපැදියක් මාර්ගයෙන් ඉවතට පැන සිදු වූ අනතුරකින් පුද්ගලයකු මිය ගොස් තිබෙනවා.\nමෙම රිය අනතුර සිදුව ඇත්තේ රෝහල දෙසට ධාවනය වූ යතුරුපැදියක් පාලනය කර ගත නොහැකිව මාර්ගයෙන් ඉවතට පැන වැව් බැම්මෙ වැදීමෙන්.\nඅනතුරෙන් මියගොස් ඇත්තේ යතුරුපැදියේ පසු පැදිකාරිය වන වයස අවුරුදු 37ක සීප්පුකුලම ප්‍රදේශයේ පදිංචිකාරියක්.\nමේ අතර, මහව, පාදෙණිය, අනුරාධපුර මාර්ගයේ දලදාගම ප්‍රදේශයේදී ලොරි රථ දෙකක් මුහුණට මුහුණ ගැටී සිදු වූ අනතුරකින් එක් ලොරි රථයක රියැදුරු මිය ගොස් තිබෙනවා.\nමෙලෙස මිය ගොස් ඇත්තේ කැකුණාව ප්‍රදේශයේ 43 හැවිරිදි පදිංචිකරුවෙක්.\nමෙම අනතුර සම්බන්ධව මහව පොලිසිය විසින් වැඩිදුර පරික්ෂණ සිදු කරනු ලබනවා.",
       "URL": "https://www.hirunews.lk/339840/සිවලාකුළම-සහ-මහව-මාරක-රිය-අනතුරු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=217"
}