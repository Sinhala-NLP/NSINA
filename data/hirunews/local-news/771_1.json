{
       "Source": "hirunews",
       "Timestamp": "Saturday, 29 October 2022 - 10:05",
       "Headline": "වගා කටයුතුවලට සූදානම් වන්නැයි ගොවීන්ට දැනුම්දීමක්",
       "News Content": "නොවැම්බර් මාසයේ සිට වගා කටයුතු ආරම්භ කිරීමට සූදානම් වන ලෙස වාරිමාර්ග දෙපාර්තමේන්තුව ගොවීන්ට දැනුම් දෙනවා.\nඑහි ජල කළමනාකරණ අංශයේ අධ්‍යක්ෂ ඉංජිනේරු ඩී. අබේසිරිවර්ධන කියා සිටියේ නොවැම්බර් පළමු සතිය තුළ දිවයිනේ බොහෝ ප්‍රදේශවලට තද වැසි ඇතිවිය හැකි බවයි.\nඑම නිසා යළි ගොවිතැන් ආරම්භ කිරීමට හිතකර පරිසරයක් නිර්මාණය වන බවයි ඔහු කියා සිටියේ.\nමේ වනවිටත් වාරි ජලාශ රැසකම ජල මට්ටම් සියයට හතළිහේ සීමාවට ළඟාවී ඇති බවද වාරිමාර්ග දෙපාර්තමේන්තුවේ ජල කළමනාකරණ අංශයේ අධ්‍යක්ෂ ඉංජිනේරු ඩී. අබේසිරිවර්ධන වැඩිදුරටත් සඳහන් කළා.",
       "URL": "https://www.hirunews.lk/319099/වගා-කටයුතුවලට-සූදානම්-වන්නැයි-ගොවීන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=771"
}