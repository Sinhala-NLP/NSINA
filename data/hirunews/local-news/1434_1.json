{
       "Source": "hirunews",
       "Timestamp": "Tuesday, 11 January 2022 - 9:00",
       "Headline": "අද විදුලි කප්පාදුවක් නැහැ (වීඩියෝ)",
       "News Content": "අද (11) දිනයේ විදුලි කප්පාදුවක් සිදුනොකරන බව විදුලිබල අමාත්‍යාංශය සඳහන් කළා.\nඑහි මාධ්‍ය ප්‍රකාශක, අතිරේක ලේකම්, සුගත් ධර්මකීර්ති ප්‍රකාශ කළේ විදුලි කප්පාදුව සිදුකරන්නේ ද යන්න සම්බන්ධයෙන් දෛනිකව තීරණය ගැනීමට අපේක්ෂා කරන බවයි.\nඒ දෛනික විදුලි ඉල්ලුම සහ සැපයුම් ධාරිතාව සැලකිල්ලට ගනිමින්.\nකෙසේ වෙතත්, අද දිනයේ විදුලි කප්පාදුවක් සිදුකිරීමට මෙතෙක් තීරණයක් කර නොමැති අතර, හෙට (12) විදුලි කප්පාදුවක් සිදු කරන්නේ ද නැද්ද යන්න සම්බන්ධයෙන් හෙට දිනයේ තීරණය කරන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/293632/අද-විදුලි-කප්පාදුවක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1434"
}