{
       "Source": "hirunews",
       "Timestamp": "Saturday, 06 February 2016 - 7:28",
       "Headline": "ඒකාබද්ධ විපක්ෂය රජයේ ඉඩමකින් පොල් කඩයි",
       "News Content": "පොලිස් මූල්‍ය අපරාධ විමර්ශන කොට්ඨාශයට විසුරුවන ලෙස සීනිගම දේවාලයේ පොල් ගැසීමට ඒකාබද්ධ විපක්ෂය රජයේ ඉඩමකින් හොරෙන් පොල් කඩා ඇති බවට ජනතා විමුක්ති පෙරමුණ චෝදනා කරනවා.\nපොලිස් මූල්‍ය අපරාධ විමර්ශන කොට්ඨාශයට වසරක් සපිරෙන අද සීනිගම දේවාලයේ පොල් ගැසීමේ විරෝධතාවයක් සංවිධාන කර ඇති බව ඒකාබද්ධ විපක්ෂය මීට පෙර ප්‍රකාශ කළා.\nකෙසේ වෙතත්, මූල්‍ය අපරාධ කොට්ඨාශය අහෝසි නොකරන ලෙස ඉල්ලමින් දේශභිමානී ජාතික පෙරමුණ ද අද සීනිගමට පැමිණීමට සූදානම්.\nකෙසේ වෙතත්, ඒකාබද්ධ විපක්ෂය පොල් ගැසීම සඳහා උඩුගම ප්‍රදේශයේ රජයේ ඉඩමකින් හොරෙන් පොල් කඩා ඇති බවයි කොළඹ ඊයේ (05) පැවැති සම්මන්ත්‍රණයකට එක්වෙමින් ජනතා විමුක්ති පෙරමුණේ ප්‍රචාරක ලේකම්, පාර්ලිමේන්තු මන්ත්‍රී විජිත හේරත් සඳහන් කළේ.",
       "URL": "https://www.hirunews.lk/125573/ඒකාබද්ධ-විපක්ෂය-රජයේ-ඉඩමකින්-පොල්-කඩයි",
       "Category": "Local News",
       "Parent URL": "https://www.hirunews.lk/local-news.php?pageID=5180"
}