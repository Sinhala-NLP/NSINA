{
       "Source": "hirunews",
       "Timestamp": "Wednesday, 19 July 2017 - 15:24",
       "Headline": "ඒකාබද්ධ විපක්ෂයේ කටයුතුවලින් පාර්ලිමේන්තු මන්ත්‍රී රොෂාන් රණසිංහ ඉවත්වෙයි",
       "News Content": "ඒකාබද්ධ විපක්ෂයේ කටයුතුවලින් තාවකාලිකව ඉවත්වීමට තීරණය කළ බව පොළොන්නරුව දිස්ත්‍රික් පාර්ලිමේන්තු මන්ත්‍රී රොෂාන් රණසිංහ පවසනවා.\nනිවේදනයක් නිකුත් කරමින් ඔහු සඳහන් කරන්නේ ඒ අනුව පොළොන්නරුව දිස්ත්‍රික්කය තුළ පවත්වන කිසිදු දේශපාලන රැස්වීමකට තමන් සහභාගි නොවන බවයි.\nඒකාබද්ධ විපක්ෂයේ විවිධ නායකයින් තමන් දැනුම්වත් නොකර පොළොන්නරුව දිස්ත්‍රික්කයේ දේශපාලන කටයුතුවලට මැදිහත්වීම නිසා තම වැඩපිළිවෙල ඉදිරියට ගෙන යාම අපහසු වී ඇති බවද මන්ත්‍රීවරයා එමඟින් පෙන්වා දෙනවා.\nකෙසේ වෙතත් දේශපාලන වාසි හෝ වරප්‍රසාද වෙනුවෙන් තම ප්‍රතිපත්ති වෙනස් නොකරන බවයි ඔහු වැඩිදුරටත් සඳහන් කර ඇත්තේ.",
       "URL": "https://www.hirunews.lk/166249/ඒකාබද්ධ-විපක්ෂයේ-කටයුතුවලින්-පාර්ලිමේන්තු-මන්ත්‍රී-රොෂාන්-රණසිංහ-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4414"
}