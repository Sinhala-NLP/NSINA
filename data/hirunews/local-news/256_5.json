{
       "Source": "hirunews",
       "Timestamp": "Monday, 19 June 2023 - 11:25",
       "Headline": "මත්ද්‍රව්‍ය ජාවාරම්කරුවෙකුට පලා  යාමට උදව් කළ කණ්ඩායම සොයා  විමර්ශන",
       "News Content": "අත්අඩංගුවට ගැනීමට ගිය මත්ද්‍රව්‍ය ජාවාරම්කරුවෙකු ට පලායාමට ඉඩ සැකසූ කණ්ඩායමක් සොයා මහවෙල පොලිසිය විමර්ශන සිදු කරනවා.\nමාතලේ කොට්ඨාස විෂ මත්ද්‍රව්‍ය ඒකකයේ නිලධාරීන් විසින් මත්ද්‍රව්‍ය සමග පුද්ගලයෙකු අත්අඩංගුවට ගෙන ඇත්තේ ඊයේ දිනයේ ය.එම පුද්ගලයාගේ පුද්ගලයාගේ ප්‍රශ්න කිරීමේ දී ප්‍රධාන මත්ද්‍රව්‍ය ජාවාරම්කරු සම්බන්ධව තොරතුරු අනාවරණය වී තිබුණි .ඒ අනුව අම්බොක්ක අම්බලම ආසන්නයට ගිය පොලිස් නිලධාරීන් විසින් මත් ජාවාරම්කරු අත්අඩංගුවට ගැනීමට සූදානම් වූ අවස්ථාවේදී එතැනට පැමිණි පිරිමි හා කාන්තාවන්  කිහිප දෙනෙකු  පොලිස් නිලධාරීන් සමඟ ගැටුමක් ඇති කරගෙන තිබෙනවා.\nඒ අතරවාරයේ මත්ද්‍රව්‍ය ජාවාරම්කරු එතැනින් පලා ගොස් ඇති බව පොලිසිය පවසයි.පොලිස් නිලදාරීන්ට බාධා කළ කණ්ඩායම පිළිබඳව තොරතුරු අනාවරණය කරගෙන ඇති අතර ඔවුන් අත්අඩංගුවට ගැනීමට විමර්ශන සිදුකරන බව මහවෙල පොලීසිය පවසයි.",
       "URL": "https://www.hirunews.lk/338382/මත්ද්‍රව්‍ය-ජාවාරම්කරුවෙකුට-පලා-යාමට-උදව්-කළ-කණ්ඩායම-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=256"
}