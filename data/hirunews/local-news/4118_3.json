{
       "Source": "hirunews",
       "Timestamp": "Friday, 19 January 2018 - 16:52",
       "Headline": "යාපනය විශ්වවිද්‍යාල ගැටුම ගැන පොලිස් පරීක්ෂණයක්",
       "News Content": "යාපනය විශ්වවිද්‍යාලයේ ඇති වූ ගැටුම සම්බන්ධයෙන් පොලීසිය පරීක්ෂණයක් ආරම්භ කර තිබෙනවා.\nකෝපායි පොලීසිය සඳහන් කළේ ගැටුම සම්බන්ධයෙන් ලැබුණු පැමිණිල්ලකට අනුව මෙම පරීක්ෂණය ආරම්භ කර ඇති බවයි.\nයාපනය විශ්වවිද්‍යාල කළමනාකරණ පීඨයේ අවසන් වසරේ ඉගෙනුම ලබන සිසුන් දෙදෙනෙකුට එම පීඨයේම තුන්වන වසරේ ඉගෙනුම ලබන සිසුන් පිරිසක් විසින් ඊයේ මෙම පහරදීම සිදුව තිබුණා.\nසිද්ධියෙන් තුවාල ලැබූ සිසුන් දෙදෙනා යාපනය රෝහලට ඇතුළත් කර ඇති අතර, ඔවුන්ගේ තත්ත්වය බරපතල නොවන බව රෝහල් ආරංචි මාර්ග සදහන් කළේ.",
       "URL": "https://www.hirunews.lk/181489/යාපනය-විශ්වවිද්‍යාල-ගැටුම-ගැන-පොලිස්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4118"
}