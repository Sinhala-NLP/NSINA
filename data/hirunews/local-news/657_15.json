{
       "Source": "hirunews",
       "Timestamp": "Monday, 19 December 2022 - 9:19",
       "Headline": "ශ්‍රම බලකායේ වැඩිවීමක්",
       "News Content": "මෙම වසරේ ශ්‍රම වෙළඳපොලේ දර්ශක යහපත් අතට හැරී ඇති බව මහ බැංකුව පවසනවා.\nඒ අනුව සක්‍රිය ජනගහණය වන ශ්‍රම බලකාය සියයට බින්දුවයි දශම 9 කින් ඉහළ ගොස් ඇති බව සඳහන්.\n2021 වසරේ පළමු භාගයේදී ශ්‍රම බලකාය මිලියන 8.6 ක් වූ අතර, මෙම වසරේ පළමු භාගයේදි එය දැක්වුණේ මිලියන 8.7 ක් ලෙසයි.\nමෙම වසරේ නව රැකියා අවස්ථාවල වර්ධනයක් පෙන්නුම් කරමින් සේවා නියුක්තිය සියයට 1.9 කින් ඉහළ ගොස් තිබෙනවා.\nමේ වසරේ සේවා නියුක්තිය මිලියන 8.2 ක්. එමෙන්ම පසුගිය වසරේ ආර්ථික වශයෙන් සක්‍රිය නොවූ ජනගහනය මේ වසරේදී අඩු වී තිබෙනවා.\nඑය යහපත් ප්‍රවණතාවක් බවයි මහ බැංකු වාර්තාවක පෙන්වා දෙන්නේ.",
       "URL": "https://www.hirunews.lk/323018/ශ්‍රම-බලකායේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=657"
}