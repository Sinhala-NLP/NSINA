{
       "Source": "hirunews",
       "Timestamp": "Sunday, 07 February 2016 - 13:47",
       "Headline": "හලාවත සහ ත්‍රිකුණාමලයත් මහින්ද ඉල්ලයි",
       "News Content": "හිටපු ජනාධිපති මහින්ද රාජපක්ෂට සහය පළ කරමින් ත්‍රිකුණාමලය දිස්ත්‍රික්කයේ පළාත් පාලන ආයතනවල මන්ත්‍රීවරුන් පිරිසක් අද (07) කන්තලේ ප්‍රදේශයේදී මාධ්‍ය හමුවක් කැඳවා තිබුණා.\nඊට ත්‍රිකුණාමලය දිස්ත්‍රික්කයේ පළාත් පාලන ආයතනවල එක්සත් ජනතා නිදහස් සන්ධානයේ හිටපු මන්ත්‍රීවරුන් 49 දෙනෙකු එක්ව සිටි බවයි හිරු වාර්තාකරු කියා සිටියේ.\nමාධ්‍ය හමුවට එක්වූ කන්තලේ ප්‍රාදේශීය සභාවේ හිටපු සභාපති කපිල නුවන් අතුකෝරල කියා සිටියේ ඉදිරි පළාත් පාලන මැතිවරණයේදී හිටපු ජනාධිපති මහින්ද රාජපක්ෂ නායකත්වය දෙන  ඕනෑම පක්ෂයකට තමන් සහයෝගය පළ කරන බවයි.\nමේ අතර, හලාවත පළාත් පාලන නියෝජිතයින් පිරිසක් අද හිටපු ජනාධිපති මහින්ද රාජපක්ෂ හමුවුණේ ආරච්චිකට්ටුව ප්‍රදේශයේදීයි. එහිදී පළාත් පාලන නියෝජිතයන් හිටපු ජනාධිපතිවරයාට තම ගැටලූ සම්බන්ධයෙන් පැහැදිලි කරනු ලැබුවා. අනතුරුව මාධ්‍ය වෙත අදහස් දැක්වූ හිටපු ජනාධිපති මහින්ද රාජපක්ෂ කියා සිටියේ ශ්‍රී ලංකා නිදහස් පක්ෂයේ ප්‍රතිපත්ති පාවා නොදෙන ලෙස  සියලූ දෙනා ඉල්ලා සිටින බවයි.",
       "URL": "https://www.hirunews.lk/125666/හලාවත-සහ-ත්‍රිකුණාමලයත්-මහින්ද-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5178"
}