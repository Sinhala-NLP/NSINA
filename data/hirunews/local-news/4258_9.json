{
       "Source": "hirunews",
       "Timestamp": "Monday, 23 October 2017 - 9:25",
       "Headline": "පෙට්‍රල් දමා ගිනි තැබූ කොච්චිකඩේ කාන්තාව මෙන්න",
       "News Content": "කොච්චිකඩේ සැමියා බිරිඳව පෙට්‍රල් දමා ගිනි තබයි (ඡායාරූප)\nසිය විවාහක සැමියා විසින් තම බිරිඳට පෙට්‍රල් දමා ගිනි නැබීමෙන් දරුණු තුවාල ලැබූ බිරිඳක් ඊයේ (22) අලුයම මීගමුව මහ රෝහලේ දැඩි සත්කාර ඒකකයේදී මියගොස් තිබෙනවා.\nමෙම ගිනි තැබීමෙන් මරණයට පත්ව තිබෙන්නේ 34 හැවිරිදි කොච්චිකඩේ ප්‍රදේශයේ පදිංචි මූර්ති ලෝගේස්වරී නමැති දරුවන් දෙදෙනෙකු සිටින කාන්තාවක්.\n41 හැවිරිදි ඇගේ සැමියාවන ජූඩ් කුමාර ඉකුත් 30 වැනිදා ඇයට මෙලෙස පෙට්‍රල් දමා ගිනි තබා ඇති බවයි අප වාර්තාකරු ප්‍රකාශ කරේ.\nපවුල් ආරවුලක් දුර දිග යාමෙන් ඇතිවු සිද්ධියක් මුල්කරගෙන මෙය සිදුකර ඇති බවද සිරුරට ගිනි ඇවිලී දැඩි පිලිස්සුම් තුවාල ලැබූ දිනම ඇය මීගමුව දිස්ත්‍රික් රෝහල ඇතුළත් කළ බවද සඳහන්.\nවැඩිදුර ප්‍රතිකාර සදහා කොළඔ ජාතික රෝහලට මාරුකර පසුව තරමක සුවයක් ලැබූ පසු ඇගේ නිවසට පැමිණ සිටියදී රෝගී තත්වය උස්සන්නවූ බැවින් නැවතත් මීගමුව රෝහලට ඇතුළත් කෙරුණා.\nසති තුනකට ආසන්න කාලයක් දැඩි වේදනා විඳ ඉකුත් 22දින ඇය එම රෝහලේදී මියගොස් තිබුණා.\nමෙම පුද්ගලයා බිරිඳව ඝාතනය කිරීමේ උවමනාව මත පෙට්‍රල් ගෙනැවිත් නිවසේ තබාගෙන ඇති බව පොලිස් පරීක්ෂණවලින් අනාවරණය වී තිබෙනවා.\nසිද්ධියට සම්බන්ධ පුද්ගලයා අත්අඩංගුවට ගෙන ඇති අතර කොච්චිකඩේ පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/174175/පෙට්‍රල්-දමා-ගිනි-තැබූ-කොච්චිකඩේ-කාන්තාව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4258"
}