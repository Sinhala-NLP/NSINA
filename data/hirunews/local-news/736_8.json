{
       "Source": "hirunews",
       "Timestamp": "Monday, 14 November 2022 - 9:06",
       "Headline": "ධනිෂ්කගේ දෙවැනි ඇප ඉල්ලීම සලකා බැලීම දෙසැම්බර් 08",
       "News Content": "ස්ත්‍රී දූෂණ චෝදනාවකට ලක්ව මේ වනවිට (14) ඔස්ට්‍රෙලියාවේ නිව් සවුත්වේල්ස් පොලිස් අත් අඩංගුවේ සිටින ශ්‍රී ලංකා ක්‍රිකට් කණ්ඩායමේ ක්‍රීඩක ධනිෂ්ක ගුණතිලක සිය දෙවැනි ඇප ඉල්ලීම් පත්‍රය යොමු කර තිබෙනවා.\nඒ අනුව අදාළ ඇප ඉල්ලීම සලකා බැලීම දෙසැම්බර් මස 08 වැනි දින නිව් සවුත්වේල්ස් අධිකරණය විසින් සිදු කරනු ලැබීමට නියමිතයි.\nසිඩ්නි නුවර විවර්ලි අධිකරණය ධනිෂ්ක ගුණතිලකට ඇප ලබාදීම ප්‍රතික්ෂේප කරනු ලැබුවේ පසුගිය 7 වනදායි.\nඒ අනුව ඔහුව සිඩ්නි හි පිහිටි රැඳවුම් මධ්‍යස්ථානයක් වෙත යොමු කරන ලෙසයි විනිසුරුවරයා නියෝග කළේ.\nඉන් අනතුරුවයි ධනිෂ්ක ගුණතිලක වෙනුවෙන් ඇප ඉල්ලීමක් ඉදිරිපත් කර ඇත්තේ.\nමෙවර පන්දුවාර 20-20 ලෝක කුසලානයේ මුල් තරගයක දී ධනිෂ්ක ගුණතිලක ආබාධයකට ලක්ව විවේක ගැන්වීම සිදු කෙරුණා.\nඔහු වෙනුවට කැඳවූයේ අශේන් බණ්ඩාරයි.\nනමුත් සාමාන්‍යයෙන් ක්‍රීඩකයෙකු ආබාධයකට ලක් වූ විටක දී සංචිතයේ ඔහු වෙනුවට ක්‍රීඩකයෙකු ඇත්නම්, යළිත් ආබාධිත ක්‍රීඩකයාව දිවයිනට එවීම සිදු කෙරෙනවා.\nනමුත් මෙවර එය එසේ සිදු වූයේ නැති වීම සම්බන්ධයෙන් ද ආන්දෝලනාත්මක ප්‍රශ්නයක් පැන නැග්ගා.\nකෙසේවෙතත්, ධනිෂ්කට එල්ල වී ඇති චෝදනා ලැයිස්තුවේ ඔහුට විරුද්ධව ලිංගික චෝදනා 04ක් ගොනු වී තිබෙනවා.",
       "URL": "https://www.hirunews.lk/320339/ධනිෂ්කගේ-දෙවැනි-ඇප-ඉල්ලීම-සලකා-බැලීම-දෙසැම්බර්-08",
       "Category": "Local News",
       "Parent URL": "https://www.hirunews.lk/local-news.php?pageID=736"
}