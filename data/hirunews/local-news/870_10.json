{
       "Source": "hirunews",
       "Timestamp": "Wednesday, 14 September 2022 - 10:15",
       "Headline": "මෙරට සුරැකුම්පත්වල ආයෝජනයේ වර්ධනයක්",
       "News Content": "ජාත්‍යන්තර මූල්‍ය අරමුදල සමග ශ්‍රී ලංකාව මාණ්ඩලික මට්ටමේ එකඟතාවකට පැමිණීමෙන් පසු විදේශිකයින් රුපියල් සුරැකුම්පත්වල ආයෝජනය කිරීම පසුගිය සතිය තුළ ඉහළ ගොස් තිබෙන බව වාර්තා වනවා.\nඒ අනුව පසුගිය 07 වන දිනෙන් අවසන් වූ සතිය තුළ රුපියල් මිලියන 930ක් වටිනා සුරැකුම්පත්වල විදේශකයින් ආයෝජනය කර ඇති බව මහ බැංකු දත්තවල දැක්වෙන්නේ.\nඑම වර්ධනය පසුගිය සතියට සාපේක්ෂව සියයට 23.2ක් පමණ ඉහළයාමක් පෙන්නුම් කරනවා.\n2015 වසරේ සිට මෙරට රාජ්‍ය සුරැකුම්පත් විදේශ අයෝජන පහත වැටී තිබුණු අතර, ඉකුත් 2020 වසරේ සිට එම තත්ත්වය බරපතල ලෙස කඩා වැටී තිබුණා.\nමෙම තත්ත්වයට ප්‍රධාන හේතුවක් ලෙස දැක්විය හැක්කේ, ණය ශ්‍රේණිගත කිරීම් ආයතන විසින් මෙරට ආර්ථික ස්ථාවරත්වය අවම ශ්‍රේණිගත කිරීම්වලට තල්ලු කිරීමයි.",
       "URL": "https://www.hirunews.lk/315347/මෙරට-සුරැකුම්පත්වල-ආයෝජනයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=870"
}