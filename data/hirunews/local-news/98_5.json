{
       "Source": "hirunews",
       "Timestamp": "Monday, 14 August 2023 - 23:05",
       "Headline": "දඹුල්ල කණ්ඩායමට ලකුණු 20ක ජයක්",
       "News Content": "ලංකා ප්‍රිමියර් ලීග් ක්‍රිකට් තරගාවලියේ අද(14) පැවති තරගයෙන් ලකුණු 20ක ජයක් හිමිකර ගැනීමට දඹුල්ල කණ්ඩායම සමත්ව තිබෙනවා.\nතරගයේ කාසියේ වාසිය දිනාගත් මහනුවර කණ්ඩායම පළමුවෙන් පන්දු රැකීමට තීරණය කළා.\nඑහිදී පළමුවෙන් පන්දුවට පහරදුන් දඹුල්ල කණ්ඩායම නියමිත පන්දුවාර 20 තුළ කඩුලු 07ක් දැවී ලකුණු 162ක් ලබා ගත්තා.\nඅවිෂ්ක ප්‍රනාන්දු ලකුණු 41ක් ලබා ගනිමින් වැඩිම ලකුණු ලාභියා වූවා.\nපන්දු යැවීමේදී මහනුවර කණ්ඩායමේ මුජිබර් රහ්මාන් ලකුණු 33කට කඩුලු 2ක් දවා ගැනීමට සමත් වුණා.\nමේ තත්ත්වය මත ලකුණු 163ක ඉලක්කයක් හඹා ගිය මහනුවර කණ්ඩායමට ඕවර 19.4කදී සියලු දෙනා දැවී ලබා ගත හැකි වූයේ ලකුණු 142ක් පමණයි.\nකණ්ඩායම වෙනුවෙන් දිනේෂ් චන්දිමාල් ලකුණු 50ක් රැස් කිරීමට සමත් වුණා.\nපන්දු යැවීමේදී දඹුල්ල කණ්ඩායමේ ධනංජය ද සිල්වා ලකුණු 6කට කඩුලු 4ක් දවා ගැනීමට සමත් වුණා.",
       "URL": "https://www.hirunews.lk/344844/දඹුල්ල-කණ්ඩායමට-ලකුණු-20ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=98"
}