{
       "Source": "hirunews",
       "Timestamp": "Sunday, 13 December 2020 - 12:55",
       "Headline": "බොර තෙල් බැරලයක මිල ඩොලර් 50 ඉක්මවයි",
       "News Content": "කොරෝනා වෛරස් ගෝලීය වසංගතයේ බලපෑම නිසා ලෝක ආර්ථිකය අපගමනයට ලක්වීමෙන් පසු, ලෝක වෙළඳපොලේ බොරතෙල් බැරලයක මිල ප්‍රථම වරට ඩොලර් 50 ඉක්මවීම ගත වූ සතිය තුළ දක්නට ලැබුණා.\nබ්‍රෙන්ට් වර්ගයේ බොරතෙල් බැරලයක මිල එහිදී සියයට 2යි දශම 8 කින් ඉහළ ගියේ මාස 9 කින් ඉහළම අගය සලකුණු කරමින්.\nකොරෝනා වෛරසය පාලනය කිරීමේ සුබවාදී බලාපොරොත්තු ගෙන එමින් එන්නත් කිහිපයක් නිෂ්පාදනය කිරීම මෙම තත්ත්වයට හේතුව ලෙස සැලකෙනවා.\nඒ අතුරින් ඇමෙරිකානු ෆයිසර් සහ ජර්මානු එන්බයෝටෙක් කොරෝනා එන්නත සියයට 95 ක සාර්ථකත්වයක් පෙන්නුම් කිරීම විශේෂත්වයක්.\nඑමෙන්ම, පශ්චාත් කොරෝනා වෛරස් ගෝලීය ආර්ථික පුනර්ජීවනයේ පෙරමුණ ගන්නේ ආසියාකරය බව විශ්ලේෂකයන්ගේ අදහසයි.\nතෙල් මිල ඉහල යාම සඳහා ද, ආසියාකරයේ ඉල්ලුම වර්ධනය වීම බලපා ඇති බව සඳහන්.",
       "URL": "https://www.hirunews.lk/256923/බොර-තෙල්-බැරලයක-මිල-ඩොලර්-50-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2277"
}