{
       "Source": "hirunews",
       "Timestamp": "Monday, 04 April 2022 - 17:24",
       "Headline": "හෙලිකොප්ටර්යක නැඟී පලාගිය දේශපාලන ප්‍රබලයා කවු ද?",
       "News Content": "අද උදෑසන කෑගල්ල නිදහස් මාවතේ විශාල පිරිසක් එක්රොක් වී උද්ඝෝෂණ ක්‍රියාමාර්ගයක නිරත වුණා.\nඒ මේ දිනවල රට පුරා පැතිර යන ආර්ථික පීඩනයට එරෙහි උද්ඝෝෂණ රැළි මාලාවට සමගාමීවයි.\nමේ පිරිස් කෑගල්ල නිදහස් මාවත එක්රැස්වී උද්ඝෝෂණයේ නිරත වන අතරතුර කෑගල්ල නගර සභා පිටියට පෞද්ගලික ගුවන් සේවාවකට අයත් හෙලිකොප්ටර් යානාවක් ගොඩ බස්වා තිබෙනවා.\nහොර රහසේ පැමිණි මෙම හෙලිකොප්ටර් යානාවේ නැගී කෑගල්ල ප්‍රදේශයේ ප්‍රබල දේශපාලඥයෙකු සිය පවුල ද සමගින් ප්‍රදේශයෙන් පිටත්ව ගිය බවට යි ප්‍රදේශවාසීන් චෝදනා කරන්නේ.\nඅදාල හෙලිකොප්ටර් යානාව ගුවනට නැගී මහනුවර දෙසට මුහුණලා පියාසර කළ බවත් උද්ඝෝෂණයේ නිරතවූවන් සඳහන් කළා.\nකෑගල්ල දිස්ත්‍රික් පාර්ලිමේන්තු මන්ත්‍රී කනක හේරත්ගේ නිවස පිහිටා ඇත්තේ ද කෑගල්ල නගරසභා ක්‍රීඩාංගනයට යාබදව යි.",
       "URL": "https://www.hirunews.lk/301184/හෙලිකොප්ටර්යක-නැඟී-පලාගිය-දේශපාලන-ප්‍රබලයා-කවු-ද",
       "Category": "Local News",
       "Parent URL": "https://www.hirunews.lk/local-news.php?pageID=1250"
}