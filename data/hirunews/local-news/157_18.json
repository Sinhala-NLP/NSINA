{
       "Source": "hirunews",
       "Timestamp": "Monday, 24 July 2023 - 7:16",
       "Headline": "පාසල් දෙවන වාරයේ පළමු අදියර අද ඇරැඹේ",
       "News Content": "රජයේ සහ රජය අනුමත පාසල්වල දෙවන වාරයේ පළමු අදියර අද ආරම්භ කෙරෙනවා. එය අගෝස්තු 17 වන දා දක්වා ක්‍රියාත්මකයි.\nඑමෙන්ම අගෝස්තු මස 18 වනදා සිට 27 වන දා දක්වා පාසල් නිවාඩු ලබා දෙන අතර දෙවන අදියර ලෙස අගෝස්තු 28 වන දා සිට ඔක්තෝම්බර් 27 වන දා දක්වා පාසල් පැවැත්වෙනු ඇති බවයි අධ්‍යාපන අමාත්‍යංශය පවසන්නේ.\nතුන්වන වාරයේ පළමු අදියර ඔක්තෝම්බර් 30 වන දා සිට නොවැම්බර් 24 දින දක්වා පාසල් පැවැත්වෙන අතර දෙවන අදියර ලබන වසරේ ජනවාරි පළමුවන දා සිට පෙබරවාරි 16 වන දා දක්වා ක්‍රියාත්මකයි.\nනොවැම්බර් 25 වන දා සිට දෙසැම්බර් 31 වන දා දක්වා උසස් පෙළ විභාගය සඳහා නිවාඩු ලබා දී තිබෙනවා.",
       "URL": "https://www.hirunews.lk/342288/පාසල්-දෙවන-වාරයේ-පළමු-අදියර-අද-ඇරැඹේ",
       "Category": "Local News",
       "Parent URL": "https://www.hirunews.lk/local-news.php?pageID=157"
}