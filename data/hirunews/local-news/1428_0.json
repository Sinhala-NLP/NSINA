{
       "Source": "hirunews",
       "Timestamp": "Thursday, 13 January 2022 - 11:16",
       "Headline": "අධ්‍යාපන විද්‍යා පීඨ අනිද්දා ඇරඹීමට උපදෙස්",
       "News Content": "අධ්‍යාපන විද්‍යා පීඨ අනිද්දා ආරම්භ කිරීමට අධ්‍යාපන අමාත්‍ය දිනේෂ් ගුණවර්ධන උපදෙස් ලබා දී තිබෙනවා.\nඒ අනුව අනිද්දා දිනයේ දී විද්‍යා පීඨ ආරම්භ කිරීම සඳහා අවශ්‍ය කටයුතු සූදානම් කෙරෙන අතර එහි අධ්‍යයන කටයුතු එළඹෙන 18 වන අගහරුවාදා ආරම්භ කිරීමටයි නියමිතව ඇත්තේ.\nකොරෝනා ව්‍යාප්තිය හේතුවෙන් අධ්‍යාපන විද්‍යා පීඨ වසා දැමුණු අතර, එය යළි කඩිනමින් ආරම්භ කරන ලෙසයි අමාත්‍යවරයා ඊයේ අමාත්‍යාංශයේ පැවති රැස්වීමක දී නිලධාරීන්ට උපදෙස් ලබා දී ඇත්තේ.\nඑමෙන්ම දැනට උසස් පෙළ තාක්ෂණවේදය හදාරන සිසුන්ට එම විෂයන්වල ගුරු පුහුණුව සඳහා ඇතුළත් වීමට නව විද්‍යා පීඨයක් ආරම්භ කළ යුතු බවද ඔහු ප්‍රකාශ කළා.",
       "URL": "https://www.hirunews.lk/293879/අධ්‍යාපන-විද්‍යා-පීඨ-අනිද්දා-ඇරඹීමට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1428"
}