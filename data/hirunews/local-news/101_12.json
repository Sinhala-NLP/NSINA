{
       "Source": "hirunews",
       "Timestamp": "Sunday, 13 August 2023 - 16:13",
       "Headline": "ෆේස්බුක් සයිකල් සවාරිය පොලිසියෙන් නවත්තයි",
       "News Content": "හොරණ - කොළඹ මාර්ගයේ කුඹුක ප්‍රදේශයේ යතුරුපැදි තරගයක් පැවැත්වූ තරුණයන් පිරිසක් පොලිසිය විසින් අත්අඩංගුවට ගෙන තිබෙනවා.\nමෙම තරුණයන් පිරිස මෙම යතුරුපැදි තරගය සංවිධානය කොට ඇත්තේ මුහුණු පොත හරහා බවයි පොලිසිය පවසන්නේ.\nමෙම පිරීස අට දෙනෙකු වන අතර මොවුන් කුඹුක සිට ගෝනපළ දක්වා ඉතා අපරික්ෂාකාරී ලෙස ඝෝෂා කරමින් යතුරුපැදි ධාවනයේ යෙදී තිබෙනවා.\nපොලිසිය පවසන්නේ එම යතුරුපැදි ඉදිරිපස රෝද ඉස්සිය හැකි ආකාරයට විවිධ අංගෝපාංගයන් එකතු කොට සකස් කර, පැති කන්නාඩි ද එහා මෙහා කැරකිය හැකි ආකාරයට සකස් කර තිබූ බවයි.\nසමහර යතුරුපැදිවල පිටුපස ලියාපදිංචි අංක තහඩු නොමැති බවත් පොලිසිය පැවසුවා.\nඅත්අඩංගුවට ගත් සැකකරුවන් කළුතර මොරොන්තුඩුව, හොරණ ප්‍රදේශය්ව පදිංචිකරුවන්.\nඔවුන් හොරණ මහේස්ත්‍රාත් අධිකරණයට ඉදිරිපත් කිටීමට නියමිතයි.\nමෙම සිද්ධිය පිළිබඳව මොරගහගේන පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/344689/ෆේස්බුක්-සයිකල්-සවාරිය-පොලිසියෙන්-නවත්තයි",
       "Category": "Local News",
       "Parent URL": "https://www.hirunews.lk/local-news.php?pageID=101"
}