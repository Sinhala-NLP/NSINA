{
       "Source": "hirunews",
       "Timestamp": "Thursday, 14 July 2016 - 10:20",
       "Headline": "සංචාරක හෝටලයක් තුළදී ජර්මන් ජාතික කුඩා දරුවෙකු විදුලි සැර වැදී මරුට (ඡායාරූප)",
       "News Content": "වෙන්නප්පුව - වයික්කාල ප්‍රදේශයේ සංචාරක හෝටලයක් තුළදී ජර්මන් ජාතික කුඩා දරුවෙකු විදුලි සැර වැදී මියගොස් තිබෙනවා.\nපොලීසිය සඳහන් කළේ ඊයේ මෙලෙස විදුලි සැර වැදී මියගිය දරුවාගේ වයස අවුරුද්දයි මාස 10 ක් වන බවයි.\nඅනතුරින් මියගිය දරුවා තම මව්පියන් සමග සංචාරයක් සඳහා මෙරටට පැමිණ මෙම හෝටලයේ නවාතැන් ගෙන සිට තිබෙනවා.\nමව්පියන් භෝජනාගාරයේ රාත්‍රී ආහාර ගනිමින් සිටින විට මෙම දරුවා බිම සෙල්ලම් කරමින් සිට  ඇති බවට මූලික පරීක්ෂණවලදී අනාවරණ වී තිබෙනවා.\nභෝජනාගාරයේ බිම තිබූ අනාරක්ෂිත විදුලි රැහැනක් මෙම දරුවා ස්පර්ශ කිරීම නිසා මෙලෙස විදුලි සැර වැදී ඇති බවටයි පොලීසිය සඳහන් කළේ.\nඡායාරූප - සීදුව ප්‍රසාද් මුතුකුඩ",
       "URL": "https://www.hirunews.lk/137965/සංචාරක-හෝටලයක්-තුළදී-ජර්මන්-ජාතික-කුඩා-දරුවෙකු-විදුලි-සැර-වැදී-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4966"
}