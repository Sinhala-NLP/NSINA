{
       "Source": "hirunews",
       "Timestamp": "Wednesday, 05 January 2022 - 7:12",
       "Headline": "කුසලතාව තුළින් කාන්තාවන් බලගැන්විය යුතුයි - ජනපති",
       "News Content": "පූර්ණ කුසලතාව තුළින් කාන්තාව සවිබල ගන්වා රටේ ආර්ථිකයට දායක කරගැනීම සඳහා වූ වයිස් වුමන් ජාතික වැඩසටහන ඊයේ ආරම්භ වුණා.\nඒ, ජනාධිපති ගෝඨාභය රාජපක්ෂගේ ප්‍රධානත්වයෙන්.\nමෙරට කාන්තා ජනගහණයෙන් ශ්‍රම දායකත්වය 30%ක් පමණ වන අතර, එය, තවදුරටත් වර්ධනය කිරීම වැඩසටහනේ අරමුණ යි.\nඑහිදී ක්‍ෂේත්‍ර කිහිපයක දක්ෂතා දැක් වූ මහාචාර්ය නීලිකා මලවිගේ ඇතුළු කාන්තාවන් දස දෙනෙකුට සම්මාන ප්‍රදානය කිරීම ද සිදු වුණා.\nමේ අතර බුදුපුත් මාපිය හරසර විශ්‍රාම වැටුප් ක්‍රමය සහ බුදුපුත් හරසර පූජා සමාජ ආරක්ෂණ ප්‍රතිලාභ යෝජනා ක්‍රමය ක්‍රියාත්මක කිරීම සඳහා වූ අවබෝධතා ගිවිසුමට ඊයේ අත්සන් තැබුණා.\nබුදු සසුනට දරුවන් පූජා කරන දෙමාපියන්ගේ සැඳෑසමයේ සුරක්ෂිතභාවය වෙනුවෙන් මෙම විශේෂිත විශ්‍රාම වැටුප් යෝජනා ක්‍රමය ක්‍රියාත්මක යි.\nමේ අතර, රටේ පවතින තත්ත්වය හමුවේ භික්ෂූන් වහන්සේලාට දානය සකස් කිරීමේ දී සරල දානයක් පිළියෙල කිරීම ගැටලුවක් නො වන බව ආචාර්ය ඕමල්පේ සෝභිත හිමියන් ඊයේ මාධ්‍ය වෙත අදහස් දක්වමින් කියා සිටියා.",
       "URL": "https://www.hirunews.lk/293047/කුසලතාව-තුළින්-කාන්තාවන්-බලගැන්විය-යුතුයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=1448"
}