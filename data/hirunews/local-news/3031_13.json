{
       "Source": "hirunews",
       "Timestamp": "Tuesday, 26 November 2019 - 8:18",
       "Headline": "උසස් පෙළ ප්‍රතිඵල දෙසැම්බර් මස අවසානයේ",
       "News Content": "අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල දෙසැම්බර් මස අවසානයේ ලබාදීමට කටයුතු කරන බව විභාග දෙපාර්තමේන්තුව ප්‍රකාශ කළා. විභාග කොමසාරිස් ජනරාල් සනත් පූජිත කියා සිටියේ දෙසැම්බර් මස අවසන් සතියේ උසස් පෙළ ප්‍රතිඵල නිකුත් කිරීමට පියවර ගෙන ඇති බවයි.\nඑමෙන්ම, සාමාන්‍ය පෙළ විභාගයට අදාළව උපකාරක පන්ති, සම්මන්ත්‍රණ, වැඩමුළු සහ දේශන පැවැත්වීම අද මධ්‍යම රාත්‍රියේ සිට දෙසැම්බර් මස 12 වන දින දක්වා තහනම් බව විභාග දෙපාර්තමේන්තුව නිවේදනය කළා.\nඒ අනුව එම කාලය තුළ විභාගය සඳහා පෝස්ටර්, බැනර්, අත්පත්‍රිකා, මුද්‍රිත මාධ්‍ය මගින් ප්‍රසිද්ධ කිරීම සහ ඒවා ළඟ තබාගැනීම සම්පූර්ණයෙන් තහනම් වනු ඇති.",
       "URL": "https://www.hirunews.lk/228999/උසස්-පෙළ-ප්‍රතිඵල-දෙසැම්බර්-මස-අවසානයේ",
       "Category": "Local News",
       "Parent URL": "https://www.hirunews.lk/local-news.php?pageID=3031"
}