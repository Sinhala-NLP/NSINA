{
       "Source": "hirunews",
       "Timestamp": "Sunday, 20 October 2019 - 18:57",
       "Headline": "තැපැල් ඡන්දදායකයින්ට කොමිසමෙන් දැනුම් දීමක්",
       "News Content": "ජනාධිපතිවරණයට අදාළව තැපැල් ඡන්දය නිදහස් හා රහස්‍ය ලෙස සලකුණු කිරීමට අවස්ථාව සලසා දී ඇති බව මැතිවරණ කොමිෂන් සභාවේ සභාපති මහින්ද දේශප්‍රිය පවසනවා.\nයම් තැපැල් ඡන්ද සලකුණු කිරීමේ ස්ථානයක ඡන්දය දීමට බාධා වන හෝ බලපෑම් කිරීමට හෝ උත්සාහ කළහොත් එකී ස්ථානයේ ඡන්ද විමසීම අවලංගු කරන බවයි සභාපතිවරයා නිකුත් කළ නිවේදනයේ දැක්වෙන්නේ.\nජනාධිපතිවරණයේ තැපැල් ඡන්ද විමසීම මේ මස 31 සහ නොවැම්බර් මස 1 වන දා සිදුකෙරෙනවා.\nසියළුම පොලිස් ස්ථානවල සහ දිස්ත්‍රික් ලේකම් කාර්යාලවල තැපැල් ඡන්ද සලකුණු කිරීම ලබන මස 4 සහ 5 යන දිනවලදී සිදුකෙරෙන අතර අදාළ දිනයන් හි ඡන්දය ප්‍රකාශ කිරීමට නොහැකි වන තැපැල් ඡන්දදායකයින්ට ලබන මස 7 වන දා ඊට අවස්ථාව සලසා දී තිබෙනවා.\nතැපැල් ඡන්ද සලකුණු කරන අවස්ථාව නිරීක්ෂණය සඳහා අපේක්ෂකයෙකු වෙනුවෙන් සහ එක් නිරීක්ෂණ ආයතනයකින් එක් නියෝජිතයෙකු බැගින් සහභාගි වීමට අවස්ථාව සලසා දී ඇති බවයි මැතිවරණ කොමිෂන් සභාව සඳහන් කළේ.\nඑමෙන්ම, තැපැල් ඡන්ද සලකුණු කරන ස්ථානය සහ ඒ අවට පරිශ්‍රය ඡායාරූප ගත කිරීම හෝ වීඩියෝගත කිරීම තහනම් වනවා.",
       "URL": "https://www.hirunews.lk/226630/තැපැල්-ඡන්දදායකයින්ට-කොමිසමෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=3088"
}