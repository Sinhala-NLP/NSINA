{
       "Source": "hirunews",
       "Timestamp": "Friday, 15 January 2021 - 19:29",
       "Headline": "ලග්ගල - පල්ලේගම මාර්ගයක මී ගවයින් දෙදෙනෙකුගේ හිස් හමුවීම සම්බන්ධයෙන් පරීක්ෂණ",
       "News Content": "ලග්ගල, රිවර්ස්ටන් - පල්ලේගම මාර්ගයේ පිටවල පතන ප්‍රදේශයේදී මී ගවයින් දෙදෙනෙකු ඝාතනය කර මස් රැගෙන ගොස් එම මී ගවයින්ගේ හිස කොටස් මාර්ගය අයිනේ දමා යාමේ සිද්ධියක් සම්බන්ධයෙන් ලග්ගල පොලීසිය පරීක්ෂණ ආරම්භ කර තිබෙනවා.\nඒ සම්බන්ධයෙන් පැමිණිල්ලක් ලැබී නැතත්, සමාජ මාධ්‍ය ඔස්සේ සංසරණය වන ඡායාරූපය හා තොරතුරු පාදක කරගෙන මෙම විමර්ශනය ආරම්භ කර ඇති බවයි පොලීසිය පැවසුවේ.",
       "URL": "https://www.hirunews.lk/259807/ලග්ගල-පල්ලේගම-මාර්ගයක-මී-ගවයින්-දෙදෙනෙකුගේ-හිස්-හමුවීම-සම්බන්ධයෙන්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2210"
}