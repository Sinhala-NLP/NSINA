{
       "Source": "hirunews",
       "Timestamp": "Saturday, 19 June 2021 - 10:15",
       "Headline": "ලංකා පොස්පේට් සමාගම කෘෂිකර්ම අමාත්‍යාංශයට (වීඩියෝ)",
       "News Content": "විමල් වීරවංශ අමාත්‍ය ධුරය දරණ කර්මාන්ත අමාත්‍යාංශය යටතේ පැවති ලංකා පොස්පේට් සමාගම, කෘෂිකර්ම අමාත්‍යාංශය වෙත  පවරා තිබෙනවා.\nඊට අදාළ ගැසට් නිවේදනය ඊයේ නිකුත් කර ඇත්තේ ජනාධිපති ගෝඨාභය රාජපක්ෂ විසින්.\nඅමාත්‍ය විමල් වීරවංශගේ කර්මාන්ත අමාත්‍යාංශය යටතේ පැවති ලංකා පොස්පේස් සමාගම මීට පෙර වසර ගණනාවක් පුරා පාඩු ලබමින්  තිබූ අතර, එය පසුගිය වසර පහක කාලය තුළ වාර්තාගත මෙහෙයුම් ලාභයක් උපයා තිබෙනවා.\nපොස්පේට් සමාගම නිෂ්පාදනය කරන පොහොර වැඩසටහනක් එප්පාවල පොහොර නමින් ජනගත කිරීමටද පසුගිය කාලයේ කටයුතු කර තිබූ අතර, ජෛව හරිත පොස්පේට් නිෂ්පාදනයද ආරම්භ කිරීමටයි සැළසුම් කර තිබුණේ.\nපසුගියදා කර්මාන්ත අමාත්‍යාංශයේ ලේකම් ධුරය දැරූ අනූෂ පැල්පිට එම ධුරයෙන් ඉල්ලා අස්වූ අතර, ජනාධිපතිවරයා විසින් එම ධුරයට වරාය අධිකාරියේ සභාපති ජෙනරාල් දයා රත්නායක පත් කරනු ලැබුවා.\nකෙසේ වෙතත් දේශපාලන ආරංචි මාර්ග ප්‍රකාශ කළේ රජය හඳුන්වාදී ඇති කාබනික පොහොර වැඩසටහන විධිමත් කිරීමේ අරමුණින් ලංකා පොස්පේට් සමාගම කෘෂිකර්ම අමාත්‍යාංශය යටතට පවරා ඇති බවයි.",
       "URL": "https://www.hirunews.lk/274707/ලංකා-පොස්පේට්-සමාගම-කෘෂිකර්ම-අමාත්‍යාංශයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1875"
}