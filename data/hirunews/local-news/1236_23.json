{
       "Source": "hirunews",
       "Timestamp": "Monday, 11 April 2022 - 15:23",
       "Headline": "කැකිරාවේ රෝහල්වල වෛද්‍යවරු ඇතුළු කාර්‍ය මණ්ඩලය විරෝධතාවක (ඡායාරූප)",
       "News Content": "රෝහල්වල පවතින ඖෂධ හිඟයට විසඳුම් ලබා දෙන ලෙස ඉල්ලමින් කැකිරාව අවට රජයේ රෝහල් හා සෞඛ්‍ය වෛද්‍ය නිලධාරි කාර්‍යාලවල වෛද්‍යවරුන්, හෙදියන් හා සෙසු සෞඛ්‍ය නිලධාරින් විසින් විරෝධතාවක් ආරම්භ කරනු ලැබ තිබෙනවා.\nඒ අද (11) වැනිදා යි.\nකැකිරාව රෝහල අසලට එක් වූ විරෝධතාකරුවන් විවිධ සටන් පාඨ කියමින් හා විරෝධතා පුවරු රැගෙන සාමකාමී ලෙසිනු යි විරෝධතාව පවත්වා ඇත්තේ.\nඅත්‍යාවශ්‍ය ඖෂධ හිඟය පිළිබඳ කඩිනම් විසඳුම් ලබා දී රෝගී ජීවිත ආරක්ෂා කිරීමට වැඩපිළිවෙළක් යෝජනා කරන ලෙස ඉල්ලමින් විරෝධතාකරුවන් මෙහි දී ඉල්ලීම් කර ඇති බව වාර්තා වනවා.\nඋද්ඝෝෂණය පැවති අවස්ථාවේ නගර ආරක්ෂාව සඳහා කැකිරාව පොලිස් ස්ථානය කටයුතු කළ බවත් සඳහන්.",
       "URL": "https://www.hirunews.lk/301730/කැකිරාවේ-රෝහල්වල-වෛද්‍යවරු-ඇතුළු-කාර්‍ය-මණ්ඩලය-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1236"
}