{
       "Source": "hirunews",
       "Timestamp": "Tuesday, 23 May 2023 - 19:51",
       "Headline": "16 හැවිරිදි මෙහෙකාර දැරියකගේ යටි පතුල් යකඩයකින් පිළිස්සූ ගුරුවරයෙකුට දඬුවම්",
       "News Content": "නිවසේ සිටි 16 හැවිරිදි මෙහෙකාර දැරියකගේ යටිපතුල් රත්වූ යකඩයකින් පුලු‍ස්සා එම දැරිය කෲරත්වයට පත් කිරීමේ සිද්ධියක් සම්බන්ධයෙන් වරදකරු වූ ගුරුවරයෙකුට අනුරාධපුර මහාධිකරණය අද වසර පහකට අත්හිටවූ වසර දෙකක සිර දඬුවම් නියම කළා.\nරජයේ පාසලක ඉංග්‍රීසි ගුරුවරයෙකු වන ඔහුට එරෙහිව චෝදනා ගොනු කර තිබුණේ අනුරාධපුර මහාධිකරණය හමුවේයි.\n2014 වසරේ ජනවාරි මස 31 වන දින හෝ ඊට ආසන්න දිනක හොරොව්පතාන ප්‍රදේශයේදී විත්තිකාර ගුරුවරයා මෙම වරද සිදුකර ඇති බවට නීතිපතිවරයා විසින් අධි චෝදනා ගොනුකර තිබුණා.\nවින්දිත දැරියට මුදලින් රුපියල් ලක්ෂ 5 ක වන්දියක් ගෙවන ලෙසට ද විත්තිකාර ගුරුවරයාට නියෝග කළ මහාධිකරණය රුපියල් 7500 ක දඩ මුදලක් ගෙවන ලෙසට ද නියම කරනු ලැබුවා.",
       "URL": "https://www.hirunews.lk/336029/16-හැවිරිදි-මෙහෙකාර-දැරියකගේ-යටි-පතුල්-යකඩයකින්-පිළිස්සූ-ගුරුවරයෙකුට-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=322"
}