{
       "Source": "hirunews",
       "Timestamp": "Wednesday, 06 May 2020 - 17:32",
       "Headline": "කොරෝනා වෛරසය ආසාදනය වූ තවත් 3 දෙනෙකු හඳුනාගැනේ - සමස්ත ආසාදිතයන් ගණන 774ක්",
       "News Content": "කොරෝනා වෛරසය ආසාදනය වූ තවත් පුද්ගලයින් 3 දෙනෙකු මෙරටින් හඳුනාගෙන ඇති බව සෞඛ්‍ය අමාත්‍යංශය පවසනවා.\nඒ අනුව මෙරටින් වාර්තා වන සමස්ත කොරෝනා ආසාදිතයින්ගේ ගණන 774ක්.\nඅද වාර්තාවූ ආසාදිතයන් තුන්දෙනාම වැලිසර කඳවුරේ නාවික හමුදා සාමාජිකයන් බවයි සෞඛ්‍ය සේවා අධ්‍යක්ෂ ජෙනරාල්වරයා කියාසිටියේ.\nඑමෙන්ම ඊයේ (05) දිනය තුල පමණක් පී.සී.ආර් පරීක්ෂණ 1491ක් සිදුකර ඇති බව ඔහු සඳහන් කළා.\nමේවන විට හඳූනාගෙන ඇති ආසාදිතයන්ගෙන් 550 දෙනෙකු රෝහල්ගතව ප්‍රතිකාර ලබන අතර සුවය ලැබූ 215 දෙනෙකු රෝහල්වලින් පිටව ගොස් තිබෙනවා.\nමෙරටින් වාර්තාවූ මරණ සංඛ්‍යාව 9ක්.",
       "URL": "https://www.hirunews.lk/240201/කොරෝනා-වෛරසය-ආසාදනය-වූ-තවත්-3-දෙනෙකු-හඳුනාගැනේ-සමස්ත-ආසාදිතයන්-ගණන-774ක්",
       "Category": "Local News",
       "Parent URL": "https://www.hirunews.lk/local-news.php?pageID=2749"
}