{
       "Source": "hirunews",
       "Timestamp": "Monday, 16 January 2023 - 21:16",
       "Headline": "ගිරිඋල්ල ද්විත්ව ඝාතනය සම්බන්ධයෙන් සැකකරුවන් දෙදෙනෙකු අත්අඩංගුවට (වීඩියෝ)",
       "News Content": "UPDATED 2022-01-16 10.45 PM\nගිරිඋල්ල ද්විත්ව ඝාතනය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබෙනවා.\nදෙපිරිසක් අතර ඇති වූ ආරවුලක් හේතුවෙනු යි මෙම ඝාතනය සිදු කර තිබුණේ.\nතියුණු ආයුධවලින් පහර දී සිදු කර තිබුණු මෙම ඝාතනයෙන් පොලිස් විශේෂ කාර්ය බළකා නිලධාරියකු ද මිය ගියා.\n-------------------------------------------------------------------------\nගිරිඋල්ල - උදියාවල ප්‍රදේශයේ දෙපිරිසක් අතර ඇති වූ ගැටුමකදී තියුණු ආයුධවලින් සිදුකළ පහරදීමක් හේතුවෙන් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්වූ අය අතරින් එක් අයෙකු පොලිස් විශේෂ කාර්ය බලකා සැරයන්වරයෙක්.\nපුද්ගලික ආරවුලක් හේතුවෙන් මෙම ගැටුම හටගෙන තිබුණේ ගිරිඋල්ල උදියාවල ප්‍රදේශයේ දී.\nඑහි දී තියුණු ආයුධවලින් පහරදීමෙන් තුවාල ලබා සිටි දෙදෙනෙකු දඹදෙණිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nමෙලෙස මියගියේ දඹදෙණිය ප්‍රදේශයේ පදිංචි අවුරුදු 41 සහ 39 වයස්වල පසුවූ දෙදෙනෙක්.\nගිරිඋල්ල පොලීසියට ලද තොරතුරක් මත විමර්ශන ආරම්භ කර ඇති අතර එහිදී අනාවරණ වී ඇත්තේ ඉන් එක් පුද්ගලයෙකු පොලිස් විශේෂ කාර්ය බලකා සැරයන් වරයෙක් බවයි.\nමෘත ශරීර දඹදෙණිය රෝහලේ මෘත ශරීරාගාරයේ තැන්පත් කර ඇති අතර මහේස්ත්‍රාත් පරීක්ෂණය අද සිදු කිරීමට නියමිතයි.\nසැකකරුවන් අත්අඩංගුවට ගැනීම සඳහා වැඩිදුර විමර්ශන ක්‍රියාත්මක යි.",
       "URL": "https://www.hirunews.lk/325216/ගිරිඋල්ල-ද්විත්ව-ඝාතනය-සම්බන්ධයෙන්-සැකකරුවන්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=597"
}