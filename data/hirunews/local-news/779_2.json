{
       "Source": "hirunews",
       "Timestamp": "Wednesday, 26 October 2022 - 7:43",
       "Headline": "ලොව අපිරිසිදු ම මිනිසා මිය යයි",
       "News Content": "ලොව අපිරිසිදු ම මිනිසා ලෙස සැලකෙන ඉරාන ජාතික අමූහාජි මිය ගොස් තිබෙනවා.\nවිදෙස් වාර්තා සඳහන් කළේ, මිය යන විට ඔහු 94 වන වියේ පසු වූ බවයි.\nමොහු වසර 50කට වැඩි කාලයක් සබන් සහ ජලය භාවිත කිරීම ප්‍රතික්ෂේප කර තිබූ අතර, මොහු දශක ගණනකට පසු පළමු වරට ඇඟ සෝදා පිරිසිඳු වී ඇත්තේ පසුගිය මාසයේ යි.\nඅමූහාජි මෙලෙස සබන් සහ ජලය ප්‍රතික්ෂේප කිරීමට හේතු වී ඇත්තේ තමන් ලෙඩ රෝගවලට ගොදුරු වේය යන බියෙන් බවයි විදෙස් වාර්තා සඳහන් කළේ.\nඉරානයේ දකුණු පළාතේ ෆාර්සි හි ජීවත් වූ මෙම පුද්ගලයා නහවා පිරිසිදු කිරීමට ගම්වාසීන් විසින් මීට පෙර දැරූ උත්සහයන් ඔහු විසින් වළක්වා තිබුණා.",
       "URL": "https://www.hirunews.lk/318832/ලොව-අපිරිසිදු-ම-මිනිසා-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=779"
}