{
       "Source": "hirunews",
       "Timestamp": "Friday, 28 April 2023 - 13:53",
       "Headline": "ඇඹිලිපිටිය රෝහලේ ළමා ඒකකයත් දැඩි අර්බුදයක (වීඩියෝ)",
       "News Content": "ඇඹිලිපිටිය දිස්ත්‍රික් මහ රෝහලේ ළමා ඒකකයේ ඉන්කියුවේටර් යන්ත්‍ර 11න් 7ක් අක්‍රීයවීම හේතුවෙන් ප්‍රතිකාර ගැනීමට පැමිණෙන රෝගීන් දැඩි අසීරුතාවට පත්ව තිබෙනවා.\nඇඹිලිපිටිය දිස්ත්‍රික් මහ රෝහලේ ළමා රෝග විශේෂඥ වෛද්‍ය අමිල ද සිල්වා මහතා පවසන්නේ මේ සම්බන්ධයෙන් කඩිනම් ක්‍රියාමාර්ග ගැනීමට කටයුතු කරන ලෙසයි.\nඇඹිලිපිටිය දිස්ත්‍රික් මහ රෝහලින් ප්‍රතිකාර ගැනීමට දෛනිකව පැමිණෙන රෝගීන් සංඛ්‍යාව අති විශාලයි.\nසබරගමුව, දකුණ සහ ඌව යන පළාත් 3කම ජනතාව ප්‍රතිකාර කටයුතු සඳහා මෙම රෝහලට පැමිණියද අත්‍යවශ්‍ය ප්‍රතිකාර කටයුතු ඉටු කර ගැනීමට හැකියාවක් නොමැතිවිම ගැටළුවක්.\nරෝගීන් දැඩි අසීරුතාවට පත්ව සිටින්නේ එලෙස රෝගී සත්කාරක සේවා අකර්මන්‍යවීම හේතුවෙන්.\nරෝහලේ නොමේරූ ළදරු ඒකකයේ කටයුතු දැඩි ලෙස අක්‍රීය වීම හේතුවෙන් ප්‍රමාණවත් සේවාවක් ලබාදීමට නොහැකිවී ඇති බවයි වෛද්‍යවරුන් පවසන්නේ.",
       "URL": "https://www.hirunews.lk/333683/ඇඹිලිපිටිය-රෝහලේ-ළමා-ඒකකයත්-දැඩි-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=384"
}