{
       "Source": "hirunews",
       "Timestamp": "Tuesday, 09 March 2021 - 17:01",
       "Headline": "අද රාත්‍රියේත් ප්‍රදේශ රැසකට ගිගුරුම් සහිත වැසි",
       "News Content": "මධ්‍යම, සබරගමුව, වයඹ සහ බස්නාහිර පළාත්වලට මෙන්ම ගාල්ල, මාතර, අනුරාධපුර, මන්නාරම සහ වවුනියාව දිස්ත්‍රික්කවලට අද රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම ප්‍රදේශවල ඇතැම් ස්ථානවලට මිලිමීටර 50 ට වැඩි තරමක තද වැසි අපේක්ෂා කරන බවයි එම දෙපාර්තමේන්තුව නිවේදනය කළේ.\nඑසේම හෙට දිනයේදී නැගෙනහිර පළාතේ තැනින් තැන වැසි අපේක්ෂා කරන අතර, සෙසු ප්‍රදේශවලට හෙට පස්වරු එකෙන් පසු වැසි හෝ ගිගුරුම් සහිත වැසි ඇතිවිය හැකියි.",
       "URL": "https://www.hirunews.lk/264836/අද-රාත්‍රියේත්-ප්‍රදේශ-රැසකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2099"
}