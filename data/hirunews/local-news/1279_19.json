{
       "Source": "hirunews",
       "Timestamp": "Tuesday, 22 March 2022 - 6:29",
       "Headline": "දුරදිග ගිය ආරවුලෙන් පුද්ගලයෙකු මරුට",
       "News Content": "අම්බලන්ගොඩ පොලිස් වසමේ ගලගොඩ ප්‍රදේශයේ නිවසක ආරවුලක් හටගෙන ඇති බවට 119 තොරතුරු මධ්‍යස්ථානයෙන් ලද පණිවිඩයක් මත අම්බලන්ගොඩ පොලිස් ස්ථානය විමර්ශන ආරම්භ කෙරුණා.\nපොලිස් නිලධාරින් සිද්ධිය සිදු වූ ස්ථානයට ගොස් පරීක්ෂා කිරීමේ දී පුද්ගලයෙකු හිසේ ලේ ගලන තුවාල සහිතව වැටී මියගොස් සිට ඇති බවයි පොලිස් මාධ්‍ය ප්‍රකාශක කාර්යාල‍ය පැවසුවේ.\nමරණකරු නිවැසියන් සමග ඇතිකරගත් ආරවුලක් දුරදිග යාම හේතුවෙන් බිරිඳගේ පෙර විවාහයේ පුතා විසින් පොල්ලකින් කළ පහරදීමකින් අදාළ පුද්ගලයා ජීවිතක්ෂයට පත්ව තිබෙනවා.\nජීවිතක්ෂයට පත් වූ තැනැත්තා 42 හැවිරිදි ගලගොඩ ප්‍රදේශයේ පදිංචිකරුවෙක්.\nමෘත ශරීරය සිද්ධිය සිදු වු ස්ථානයේ ඇති අතර, මහේස්ත්‍රාත් පරීක්ෂණය සිදු කිරීමට නියමිතයි.",
       "URL": "https://www.hirunews.lk/300045/දුරදිග-ගිය-ආරවුලෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1279"
}