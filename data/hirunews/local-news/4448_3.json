{
       "Source": "hirunews",
       "Timestamp": "Wednesday, 28 June 2017 - 18:01",
       "Headline": "මාමාගේ කුළු ගෙඩි පහරින් බෑනා මරු වැළඳගනී",
       "News Content": "කලවාන, කිරිල්දෙණිය ප්‍රදේශයේදී සිදුවූ ආරවුලකදී සිදුකළ පහරදීමකින් පුද්ගලයෙකු ජිවිතක්ෂයට පත්ව තිබෙනවා.\nඅද  (28) අලුයම මෙම ඝාතනය සිදුව ඇති අතර මෙලෙස ඝාතනයට ලක්ව ඇත්තේ කලාවන, වතුරාව, කිරිල්දෙණිය ප්‍රදේශයේ පදිංචි 31 හැවිරිදි නිශාන්ත ප්‍රියන්ත නමැති අයෙක් බවයි පොලිසිය පවසන්නේ.\nතම දියණියගේ ස්වාමිපුරුෂයා සමග ඇතිවූ ආරවුල දුරදිග යාමෙන් දියණියගේ පියා විසින් කුළු ගෙඩියකින් අදාල පුද්ගලයාට පහරදී ඇති බවයි වාර්තා වන්නේ.\nඑම අවස්ථාවේදී සිද්ධිය සම්බන්ධයෙන් පොලිසිය දැනුවත් කර ඇති අතර පොලිසිය පැමිණ පහර කෑමට ලක්වූ පුද්ගලයා රෝහල් ගතකිරීමෙන් අනතුරුව ජිවිතක්ෂයට පත්ව තිබෙනවා.\nපහරදීම සිදුකළ සැකකරු අත්අඩංගුවට ගෙන ඇති අතර කලවාන පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වන බව සදහන්.",
       "URL": "https://www.hirunews.lk/164612/මාමාගේ-කුළු-ගෙඩි-පහරින්-බෑනා-මරු-වැළඳගනී",
       "Category": "Local News",
       "Parent URL": "https://www.hirunews.lk/local-news.php?pageID=4448"
}