{
       "Source": "hirunews",
       "Timestamp": "Sunday, 28 August 2016 - 13:00",
       "Headline": "දෙනව කිව්ව ඒවා කෝ ? - හිටපු ජනපති විමසයි",
       "News Content": "තම පාලන සමයේ වැඩ ආරම්භ කළ ව්‍යාපෘති වත්මන් ආණ්ඩුව විවෘත කරමින් සිටින බවට හිටපු ජනාධිපති මහින්ද රාජපක්ෂ චෝදනාවක් එල්ල කළා.\nඔහු මේ බව සඳහන් කළේ ආණමඩුව ප්‍රදේශයේ ඊයේ (27) පැවති ජනහමුවකට එක්වෙමින්.\n‘‘දෙනවයි කිව්ව මෝටර් සයිකලෙත් නෑ.\nදෙනවයි කිව්ව 50,000 ත් නෑ ගෙවපු.\nවයිෆයිත් නෑ.\nඒක දැන් හයිෆයි වෙලා.\nදැන් අර ලාබෙට දෙනවා කිව්ව කාර් එක දැන් මග එනවලු.\nවොක්ස්වැගන් එක.\nදැන් ගිහිල්ලා ලෝකේ වටේ කියන්නේ හම්බන්තොට.\nඒවා විකුණනවා ගිහිල්ලා.\nමෙන්න ෂෝක් අපේ රටේ තියෙනවා හොද වරායක්.\nමේකට එන්න නැව් වලට.\nකර්මාන්තපුර ආරම්භ කරන්න ඒකේ.\nඒකේ එයාර්පෝට් එකකුත් හදලා තියෙනවා.\nහයිවේ එකකුත් තියෙනවා.\nකෝචිචයකුත් එනවා.\nදැන් කිය කිය මේක විකුණනවා.\nමේ දැන් ඉතිං විවෘත කරනවා මට බැන බැන.\nමේ, මම මුල්ගල තියලා හදලා ඔක්කොම කරලා.\nමට මුල්ගල් තියන්න යන්න බැරි වුණාම මන්ත්‍රීවරු ගියේ.\nඅපිට වෙලාවක් නෑ යන්න, ඇමතිවරු ගියේ. මුල්ගල් තිය තියා යන්න වෙලාවක් තිබ්බෙත් නෑ,\nවිවෘත කරන්න වෙලාවකුත් තිබ්බේ නෑ.\nඒ ඔක්කෝම මෙයාලා විවෘත කරනවා, විවෘත කරන ගමන් ගහන්නේ ගලේ කොටන්නේ....ඔව් යහපාලනේ....යහපාලනේ.’’",
       "URL": "https://www.hirunews.lk/141653/දෙනව-කිව්ව-ඒවා-කෝ-හිටපු-ජනපති-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=4904"
}