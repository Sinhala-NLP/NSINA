{
       "Source": "hirunews",
       "Timestamp": "Tuesday, 27 June 2023 - 8:24",
       "Headline": "අස්වැසුමට නිර්ණාමිකවත් විරෝධතා දීමට අවස්ථාව (වීඩියෝ)",
       "News Content": "අස්වැසුම් ප්‍රතිලාභ වැඩසටහනට මේ වනවිට අභියාචනා එක්ලක්ෂ 20,000කට වැඩි සංඛ්‍යාවක් ඉදිරිපත් වී ඇති බව සුබසාධක ප්‍රතිලාභි මණ්ඩලය පවසනවා.\nඑහි අධ්‍යක්ෂ මණ්ඩල සමාජික කමල් පද්මසිරි කියා සිටියේ අභියාචනා පමණක් නොව විරෝධතා ඇත්නම් ඒ සඳහාද අවස්ථාව පවතින බවයි.\nඑම විරෝධතා නිර්ණාමිකව වුවද ඉදිරිපත් කළ හැකි බවයි ඔහු කියා සිටියේ.\nඑමෙන්ම අස්වැසුම ප්‍රතිලාභ සම්බන්ධයෙන් අභියාචනා ඉදිරිපත් කිරීමෙන් අනතුරුව ද එම ලැයිස්තුවේ ප්‍රතිලාභ හිමිවිය යුත්තන්ගේ නම් නොතිබුණහොත් ඒ පිළිබඳව මැදිහත් වී කටයුතු කරන බව ශ්‍රී ලංකා පොදුජන පෙරමුණ පවසනවා.\nඑහි මහ ලේකම් පාර්ලිමේන්තු මන්ත්‍රී සාගර කාරියවසම් ඊයේ (26) පැවති මාධ්‍ය හමුවක දී කියා සිටියේ ප්‍රතිලාභීන් තෝරා ගැනීමට අදාළ සංගණනය රාජ්‍ය නොවන සංවිධාන සම්බන්ධ කර ගනිමින් සිදු කිරීම හේතුවෙන් එම අර්බුදය නිර්මාණය වී ඇති බවයි.\nමේ අතර සංගණනය සදහා යොදාගත් නිර්ණායකයන් වර්තමානයට නොගැලපෙන ලෙස සකසා ඇති බව සමස්ත ලංකා සමෘද්ධි සංගණන නිලධාරින්ගේ සංගමයේ ජාතික සංවිධායක චාමර මද්දුමකළුගේ කියා සිටියා.",
       "URL": "https://www.hirunews.lk/339209/අස්වැසුමට-නිර්ණාමිකවත්-විරෝධතා-දීමට-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=234"
}