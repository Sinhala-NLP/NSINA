{
       "Source": "hirunews",
       "Timestamp": "Monday, 04 July 2022 - 10:55",
       "Headline": "අර්ජුන් මහේන්ද්‍රන් ඇතුලු විත්තිකරුවන් 10 දෙනෙකුට එරෙහි බැඳුම්කර නඩුව 21 දක්වා කල් තැබේ",
       "News Content": "2015 වසරේ මහත් ආන්දෝලනයකට තුඩු දුන් මහ බැංකු බැඳුම්කර වෙන්දේසියේදී රුපියල් මිලියන 688ක බැදුම්කර සම්බන්ධයෙන් සාපරාධි විශ්වාසය කඩ කළේයැයි චෝදනා කරමින් හිටපු මහ බැංකු අධිපති අර්ජුන් මහේන්ද්‍රන් ඇතුළු විත්තිකරුවන් 10 එරෙහිව ගොනුකර තිබෙන නඩුව ලබන 21 වනදා කැඳවන ලෙස පළමු ස්ථිර ත්‍රිපුද්ගල මහාධිකරණය අද (04) නියෝග කළා.\nමෙම නඩුව කැඳවනු ලැබුවේ චම්පා ජානකී රාජරත්න සහ නාමල් බලල්ලේ යන විනිසුරු මඩුල්ල හමුවේයි.\nමෙම නඩුව පවරා පවත්වාගෙන යාමට නොහැකි බව සඳහන් කරමින් විත්තිකරුවන් විසින් මීට පෙර මූලික විරෝධතා ගොනු කර තිබුණා.\nඅද නඩුව කැඳවනු ලැබූ අවස්ථාවේදී නිතිපතිවරයා වෙනුවෙන් පෙනී සිටි රජයේ නීතිඥ උදාර කරුණාතිලක එම මූලික විරෝධතාවලට අදාළ ලිඛිත දේශන ඉදිරිපත් කළා.\nහිටපු මහ බැංකු අධිපති අර්ජුන මහේන්ද්‍රන්ට අමතරව පර්පෙචුවෙල් ටේ‍රෂරීස් සමාගමේ සභාපති ජෙෆ්රි ජෝෂප් ඇලෝසියස්, එම සමාගමේ අධ්‍යක්ෂවරයෙකු වන අර්ජුන් ඇලෝසියස් ඇතුලු විතිත්කරුවන් 10 දෙනකුට එරෙහිව නීතිපතිවරයා විසින් ඉකුත් යහපාලන රජය සමයේ මෙම නඩුව ගොනු කර තිබුණා.",
       "URL": "https://www.hirunews.lk/308989/අර්ජුන්-මහේන්ද්‍රන්-ඇතුලු-විත්තිකරුවන්-10-දෙනෙකුට-එරෙහි-බැඳුම්කර-නඩුව-21-දක්වා-කල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=1048"
}