{
       "Source": "hirunews",
       "Timestamp": "Sunday, 16 June 2019 - 14:07",
       "Headline": "ඡායාරූප ගැනීමට ගිය දෙදෙනෙකු රූමස්සල දී, මුහුදට වැටෙයි",
       "News Content": "ගාල්ල - රූමස්සල කන්දේ සිරි නැරඹීමට ගොස් මුහුදට වැටී අනතුරට ලක්වීමෙන් අතුරුදන් වූ අනෙක් පුද්ගලයාගේ සිරුර ද මේ වන විට සොයාගෙන තිබෙනවා.\nඔහු ගාල්ල - පිලාන ප්‍රදේශයේ පදිංචි 35 හැවිරිදි යුද හමුදා සාමාජිකයෙක්.\nඅද දහවල් ගාල්ල - රූමස්සල කන්දේ සිරි නැරඹීමට ගිය පුද්ගලයින් පස්දෙනෙකු කඳු පාමුල පර්වතකයක නැගී ඡායාරූප ගනිමින් සිටියදී එක් වරම පැමිණි සැඬ රළ පහරකට හසුවී මුහුදට වැටී තිබුණා.\nඑහිදී තුන් දෙනෙකු දිවි ගලවාගෙන තිබූ අතර, පොලීසීයි සදහන් කළේ දෙදෙනෙකු අතුරුදන් වී සිටි බවයි.\nපසුව පොලීසිය සහ නාවික හමුදාවේ නිලධාරීන් එක්ව සිදුකළ මෙහෙයුමකදී මුහුදට වැටුණු කාන්තාවකගේ සිරුර සොයා ගත්තා.\nඉන් පැය කිහිපයකට පසුවයි අනෙක් පුද්ගලයාගේ සිරුර සොයා ගනු ලැබුවේ.\nපොලීසිය සඳහන් කළේ ජීවිතක්ෂයට පත්වූ කාන්තාව මහරගම ප්‍රදේශයේ පදිංචි 29 හැවිරිදි තැනැත්තියක් බවයි.",
       "URL": "https://www.hirunews.lk/218512/ඡායාරූප-ගැනීමට-ගිය-දෙදෙනෙකු-රූමස්සල-දී-මුහුදට-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=3297"
}