{
       "Source": "hirunews",
       "Timestamp": "Saturday, 08 April 2017 - 18:15",
       "Headline": "තරගයක් නැතැයි සන්ධානයෙන් ප්‍රකාශයක්",
       "News Content": "ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධාන මැයි රැළිය ආදර්ශමත්ව පැවැත්වීමට හැකි උපරිම පියවර ගන්නා බව සන්ධාන මහලේකම් අමාත්‍ය මහින්ද අමරවීර ප්‍රකාශ කළා.\nඅම්බලන්තොට අද (08) පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් ඔහු මේ බව කියා සිටියා.\nඅනෙක් දේශපාලන පක්ෂ සමග තරගයකට නොගොස් ශ්‍රී ලංකා නිදහස් පක්ෂ මැයි රැළිය මහනුවර ඉතිහාසයේ පවත්වන වැඩිම ජනතාවක් එක්වන මැයි රැළිය බවට පත් කරන බවයි අමාත්‍යවරයා සදහන් කළේ.",
       "URL": "https://www.hirunews.lk/158799/තරගයක්-නැතැයි-සන්ධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4572"
}