{
       "Source": "hirunews",
       "Timestamp": "Wednesday, 19 August 2020 - 12:57",
       "Headline": "වසර 30ක් ප්‍රයෝජනයට නොගත් වලල්ලාවිට රජයේ ගොඩනැගිල්ල (වීඩියෝ)",
       "News Content": "මේ වලල්ලාවිට - උතුම්ගම නිවාස 60 ව්‍යාපෘතියට සමගාමීව ඉදිකළ රජයේ ගොඩනැගිලි සංකීර්ණයකට අද අත්ව ඇති ඉරණමයි.\n1980 ඉදිකරන ලද මෙහි ශ්‍රවණාගාරයක්, ප්‍රජා ශාලාවක්, පුස්තකාල ගොඩනැගිල්ලක්, ළමා හා මාතෘ සායනයක් සඳහා ගොඩනැගිලි වෙන්කර තිබෙනවා.\nනමුත් වසර 30ක පමණ කාලයක් භාවිතයට නොගැනීම එම ගොඩනැගිලි හේතුවෙන් අද වන විට වල් බිහි වී විනාශ වෙමින් පවතිනවා.\nමේ නිසා පවුල් 400ක් පමණ ජීවත්වන ප්‍රදේශයේ ජනතාව චෝදනා කරන්නේ තම අවශ්‍යතා ඉටුකර ගැනීමට කිලෝ මීටර් ගණනක් දුරගෙවා මතුගම නගරය දක්වා යාමට සිදුව ඇති බවටයි ඔවුන් චෝදනා කරන්නේ.\nමෙම ගොඩනැගිලිවල විදුලි උපාංග සහ අනෙකුත් කොටස් මේ වන විට සොරුන් විසින් ගලවාගෙන ගොස් ඇති අතර එම පරිශ්‍රය දැන් විවිධ අපචාර කටයුතුවල නිරත පුද්ගලයන්ගේ තෝතැන්නක් වී තිබෙනවා.\nවිනාශ වෙමින් පවතින මෙම ගොඩනැගිලි සංකීර්ණය පිළිබඳව ජනතාව කොතෙකුත් බලධාරීන් දැනුවත් කළද ඊට නිසි අවධානයක් යොමු වී නැහැ.\nකෝටි ප්‍රකෝටි ගණනින් මහජන මුදල් වැයකර ඉදිකරන ලද මෙවැනි ව්‍යාපෘති ජනතාවට ප්‍රයෝජනයක් ගතහැකි තත්ත්වයකට පත්කරගන්නා තෙක් රතු මිනිත්තුව අවධානයෙන්.",
       "URL": "https://www.hirunews.lk/248163/වසර-30ක්-ප්‍රයෝජනයට-නොගත්-වලල්ලාවිට-රජයේ-ගොඩනැගිල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2512"
}