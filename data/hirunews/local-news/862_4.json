{
       "Source": "hirunews",
       "Timestamp": "Saturday, 17 September 2022 - 11:00",
       "Headline": "චීනයෙන් පළමු මන්කිපොක්ස් ආසාදිතයා වාර්තාවෙයි",
       "News Content": "චීනයෙන් පළමු මන්කිපොක්ස් ආසාදිතයා වාර්තාවී තිබෙනවා.\nචොන්ග්කිං නගරයෙන් ඊයේ වාර්තා වූ මෙම ආසාදිතයා විදෙස් රටක සිට පැමිණ ඇති බවටයි වාර්තාවන්නේ.\nඔහු චීනයට පැමිණි අවස්ථාවේදීම ආසාදිතයෙකු ලෙස හඳුනාගැනීම හේතුවෙන් වෛරසය පැතිරයාමේ හැකියාව අවම කරගැනීමට හැකියාවක් ලැබුණු බව එරට බලධාරින් පවසා තිබෙනවා.\nමන්කිපොක්ස් හෙවත් වඳුරු උණ රෝගය පළමුවෙන්ම වාර්තා වූයේ අප්‍රිිකානු කලාපයෙන් වන අතර මේ වනවිට ලොව පුරා 61,000කට අධික පිරිසක් ඊට ගොදුරු වී තිබෙනවා.",
       "URL": "https://www.hirunews.lk/315625/චීනයෙන්-පළමු-මන්කිපොක්ස්-ආසාදිතයා-වාර්තාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=862"
}