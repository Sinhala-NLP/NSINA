{
       "Source": "hirunews",
       "Timestamp": "Wednesday, 20 December 2017 - 8:58",
       "Headline": "දඹුල්ලේ ගොවීන්ට තවත් උවදුරක්",
       "News Content": "දඹුල්ල - සීගිරිය ප්‍රදේශයේ කළක සිට පවත්වාගෙන ගිය කල් ඉකුත් වූ කෘමිනාශක, වල්නාශක සහ විවිධ කෘෂිකාර්මික යෙදවුම්වලට අලුත් ලේබල් අලවා වෙළඳපොලට යැවීමේ ජාවාරමක් සිදුකරගෙන ගිය ස්ථානයක් වැටලීමට පොලිස් විශේෂ කාර්ය බලකාය ඊයේ සමත්වුණා.\nඑම වැටලීමේදී ජාවාරමට සම්බන්ධ සැකකරුවන් තුන්දෙනෙකුද අත්අඩංගුවට ගෙන තිබෙනවා.\nකල් ඉකුත් වූ කෘෂි නිෂ්පාදනවලට අලුත් ලේබල් යෙදීමේ උපකරණ කිහිපයක් සහ ප්‍රසිද්ධ කෘෂි අලෙවි ආයතනවල නිල මුද්‍රා ඇතුළු භාණ්ඩ කිහිපයක් ද එහිදී සොයාගැනුනු අතර ඒවා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/178830/දඹුල්ලේ-ගොවීන්ට-තවත්-උවදුරක්",
       "Category": "Local News",
       "Parent URL": "https://www.hirunews.lk/local-news.php?pageID=4164"
}