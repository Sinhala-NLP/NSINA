{
       "Source": "hirunews",
       "Timestamp": "Friday, 08 September 2023 - 12:11",
       "Headline": "වැඩිම මුදලක් වැය කරන අමාත්‍යාංශ 10හි වියදම් විශ්ලේෂණය කිරීමට තීරණයක්",
       "News Content": "ජාතික ඇගයීම් ප්‍රතිපත්තිය සම්බන්ධයෙන් කටයුතු කරන අතරවාරයේදී වැඩිම මුදලක් වැය කරන අමාත්‍යාංශ 10 හි වියදම් විශ්ලේෂණය කිරීමට තම රජය තීරණයක් ගෙන ඇති බව ජනපති රනිල් වික්‍රමසිංහ පවසනවා.\nජනපති මේ බව සඳහන් කර සිටියේ ජාතික ඇගයීම් ප්‍රතිපත්ති ක්‍රියාත්මක කිරීමේ රාමුව එළිදැක්වීමේ උත්සවයට සහභාගී වෙමින්.\nඑය පැවැත්වූයේ අරලියගහ මන්දිරයේදී යි.\nවැඩිදුරටත් අදහස් දක්වමින් ජනපති සඳහන් කර සිටියේ මෙම අමාත්‍යාංශ 10 හි වියදම් විශ්ලේෂණය කරන අතරවාරයේ එම වාර්තා ඉදිරිපත් කිරීමට බලාපොරොත්තු වන බවයි.\nවසර අවසන් වන විට ශ්‍රී ලංකාවේ විදේශ ප්‍රතිපත්තිය පිළිබඳ පත්‍රිකාවක් සභාගත කරන ලෙස තමා විදේශ කටයුතු අමාත්‍යවරයාගෙන් ඉල්ලා සිටි බව ජනාධිපතිතුමා පවසනවා.\nඑමෙන්ම ශ්‍රී ලංකාවේ ක්‍රමය තුළ විශාල රික්තකයක් පවතින බවයි ජනාධිපති රනිල් වික්‍රමසිංහ පවසන්නේ.\nජාතික ප්‍රතිපත්තියක් නොමැතිකම, නිදහස් වෙළෙඳපොළ ආර්ථිකයේ සැලකිය යුතු පසුබෑමක් බවද ඔහු සඳහන් කරනවා.\nඑහිදී වැඩිදුරටත් අදහස් දැක් වූ ජනපති,\n\"අපට ස්ථාවර ප්‍රතිපත්ති තිබිය යුතුයි. පාර්ලිමේන්තුව ජාතික ප්‍රතිපත්ති පිළිබඳ වාර්තාවක් ලබාදුන් කමිටුවක් පත් කර තිබෙනවා. මේ ජාතික ප්‍රතිපත්ති රාමුව තුළ බලය බෙදීම සිදුවිය හැකියි.\"\nආරක්ෂක සමාලෝචනය - 2030 ජනාධිපතිවරයා විසින් කැබිනට් අනුමැතිය සඳහා ඉදිරිපත් කර තිබෙනවා.\n\"ආරක්ෂක සමාලෝචනය - 2030\" ශ්‍රී ලංකාවේ ආරක්ෂක ප්‍රතිපත්තිය අනුවර්තනය කිරීමේ තීරණාත්මක පියවරක් ලෙසයි ක්‍රියා කරනු ලබන්නේ.\nසමාලෝචනය වත්මන් කලාපීය අභියෝග විශ්ලේෂණ සඳහා පමණක් නොව, 2030 න් ඔබ්බට ආසන්න අනාගතය සහ පියවර යන දෙකම ඇතුළත් අනාගතය සඳහා මාර්ග සිතියමක් ද ගෙනහැර දක්වා තිබෙනවා.",
       "URL": "https://www.hirunews.lk/347571/වැඩිම-මුදලක්-වැය-කරන-අමාත්‍යාංශ-10හි-වියදම්-විශ්ලේෂණය-කිරීමට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=44"
}