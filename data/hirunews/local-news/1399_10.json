{
       "Source": "hirunews",
       "Timestamp": "Tuesday, 25 January 2022 - 14:50",
       "Headline": "රටවල් 3ක විදුලි සැපයුම බිද වැටේ",
       "News Content": "හෙළිදරව් නො කළ අනතුරක් හේතුවෙන් මධ්‍යම ආසියාවේ කිර්ගිස්ථානය, උස්බෙකිස්ථානය සහ කසකස්ථානය අගනුවර ඇතුළු ප්‍රදේශ රැසක විදුලිය බිඳ වැටී මිලියන සංඛ්‍යාත පිරිසකට අඳුරේ සිටීමට සිදුව තිබෙනවා.\nමෙම රටවල් තුනටම විදුලිය සපයන ඒකාබද්ධ ග්‍රිඩ් පද්ධතියේ දෝෂයක් ඊට හේතු වී ඇති බවයි විශ්වාස කෙරෙන්නේ.\nඑහි ප්‍රධාන සැපයුම් මූලාශ්‍ර කසක්ථානයේ පිහිටා ඇති අතර, සැපයුම අඩාල වීමත් සමඟ උස්බෙකිස්ථානයේ විදුලිය සැපයුම් නතර වී ඇත්තේ, හදිසියේ සංඛ්‍යාත වෙනස්වීම නිසයි.\nකලාපීය ග්‍රිඩ් පද්ධතියේ අනතුරක් හේතුවෙන් විදුලි සැපයුම නතර වූ බව කිරිගිස්ථාන බලශක්ති අමාත්‍යාංශය නිවේදනය කළා.",
       "URL": "https://www.hirunews.lk/295139/රටවල්-3ක-විදුලි-සැපයුම-බිද-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=1399"
}