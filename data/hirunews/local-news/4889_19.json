{
       "Source": "hirunews",
       "Timestamp": "Wednesday, 07 September 2016 - 10:07",
       "Headline": "පුද්ගල ඝාතනයකට දෙදෙනෙකු අත්අඩංගුවට",
       "News Content": "මීට මාස දෙකකට පෙර මහරගම - පිලියන්දල මාර්ගයේ කාර් රථයක් තුළ සිදුවූ පුද්ගල ඝාතනය සම්බන්ධයෙන් සැකකරුවන් දෙදෙනෙකු මිරිහාන විශේෂ අපරාධ මෙහෙයුම් ඒකකය අත්අඩංගුවට ගෙන තිබෙනවා.\n20 සහ 29 යන වයස්වල පසුවන මොවුන් රත්මලාන සහ කැළණිය යන ප්‍රදේශවල පදිංචිකරුවන් බව මිරිහාන පොලිසිය සඳහන් කළා.\nපසුගිය ජූලි 16 වනදා මෙම ඝාතනය සිදුකර තිබූ අතර, ඊට අනුබල දීම සහ කුමන්ත්‍රණය කිරීම සැකකරුවන්ට එල්ල වී ඇති චෝදනාව වනවා.\nඊයේ අත්අඩංගුවට ගත් මොවුන් අද දින කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලිසිය සඳහන් කළේ.",
       "URL": "https://www.hirunews.lk/142433/පුද්ගල-ඝාතනයකට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4889"
}