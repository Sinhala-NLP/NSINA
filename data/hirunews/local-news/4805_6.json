{
       "Source": "hirunews",
       "Timestamp": "Monday, 07 November 2016 - 16:32",
       "Headline": "රුසියාවේ හිටපු ශ්‍රී ලංකා තානාපති උදයංග වීරතුංගගෙන් මූලික අයිතිවාසිකම් පෙත්සමක්",
       "News Content": "රුසියාවේ හිටපු ශ්‍රී ලංකා තානාපති උදයංග වීරතුංග ශ්‍රේෂ්ඨාධිකරණයේ මූලික අයිතිවාසිකම් පෙත්සමක් ගොනු කර තිබෙනවා.\nපෙත්සම ගොනු කරමින් ඔහු සඳහන් කර ඇත්තේ තම බැංකු ගිණුම් තහනම් කිරීම තුළින් සිය මූලික අයිතිවාසිකම් කඩ වී ඇති බවයි.\nඑහි වගඋත්තරකරුවන් ලෙස මහබැංකුවේ මූල්‍ය අධ්‍යක්ෂ, පොලිස් මූල්‍ය අපරාධ කොට්ඨාශයේ ප්‍රධාන පොලිස් පරීක්ෂකවරයා ඇතුළු 8 දෙනෙකු නම් කර ඇති බව සදහන්.\nරුසියාවේ හිටපු ශ්‍රී ලංකා තානාපති උදයංග වීරතුංග ජාත්‍යන්තර පොලිසිය හරහා අත්අඩංගුවට ගැනීමට ද කොටුව මහේස්ත්‍රාත් අධිකරණය පසුගිය දා වරෙන්තුවක් නිකුත් කළා.",
       "URL": "https://www.hirunews.lk/147029/රුසියාවේ-හිටපු-ශ්‍රී-ලංකා-තානාපති-උදයංග-වීරතුංගගෙන්-මූලික-අයිතිවාසිකම්-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4805"
}