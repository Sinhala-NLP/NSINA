{
       "Source": "hirunews",
       "Timestamp": "Friday, 06 August 2021 - 21:30",
       "Headline": "තවත් කොරෝනා ආසාදිතයන් 882ක් හමුවෙයි",
       "News Content": "මෙරටින් තවත් කොරෝනා වෛරස් ආසාදිතයන් 882ක් වාර්තාවී තිබෙනවා.\nඒ අනුව අද දිනයේ හමුවී ඇති සමස්ත ආසාදිතයන් සංඛ්‍යාව 2792ක්.\nශ්‍රී ලංකාවෙන් මේ දක්වා කොරෝනා ආසාදිතයන් 324221ක් හමුවී තිබෙනවා. මේ අතර සෞඛ්‍ය සේවා අධ්‍යක්ෂ ජනරාල්වරයා විසින් තවත් කොරෝනා මරණ 98ක් ඊයේ (05) දිනයේ තහවුරු කර තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 4919ක් ලෙසටයි.\nමෙම මරණ අතර පිරිමි පුද්ගලයන් 54ක් සහ කාන්තාවන් 44ක් වනවා.\nඅවුරුදු 30ට අඩු වයස් කාණ්ඩයේ එක් පිරිමි පුද්ගලයෙක් මියගිය පිරිසට අයත්.\nඅවුරුදු 30ත් 59ත් අතර වයස් කාණ්ඩයේ මරණ 27ක් මේ අතර වනවා. ඒ කාන්තාවන් 11ක් සහ පිරිමි 16ක් වශයෙන්.\nඅවුරුද 60 සහ ඊට වැඩි වයස් කාණ්ඩයේ මරණ 70ක් තහවුරු කරනු ලැබූ මරණ 98ට අයත්. ඒ පිරිමි 37ක් සහ කාන්තාවන් 33ක් වශයෙන්.\nමෙය සෞඛ්‍ය සේවා අධ්‍යක්ෂ ජනරාල්වරයා විසින් දෛනිකව තහවුරු කළ වැඩිම මරණ සංඛ්‍යාවයි.",
       "URL": "https://www.hirunews.lk/279053/තවත්-කොරෝනා-ආසාදිතයන්-882ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1770"
}