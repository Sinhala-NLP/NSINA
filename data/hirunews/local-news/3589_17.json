{
       "Source": "hirunews",
       "Timestamp": "Tuesday, 25 December 2018 - 10:47",
       "Headline": "අණ නොතකා ධාවනය කළ ලොරි රථයකට පොලිසියෙන් වෙඩි",
       "News Content": "හක්මන - මාතර ප්‍රධාන මාර්ගයේ කපුදූව මං සන්ධියේදී පොලිස් අණ නොතකා ධාවනය කළ ලොරි රථයකට වෙඩි තබා තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ ඝාතනය කිරීම සඳහා ගවයින් රැගෙන යන බවට ලද තොරතුරක් මත අද (25) අලුයම මෙම ලොරි රථය පරීක්ෂා කිරීම සඳහා නතර කරන ලෙසට දැනුම් දුන් බවයි.\nකෙසේ වෙතත්, එම අණ නොතකා ධාවනය කිරීම හේතුවෙන් පොලීසිය ලොරි රථයට වෙඩි තබා තිබෙනවා.\nඑහිදී සැකකරුවන් පළා ගොස් ඇති අතර, ලොරි රථයේ සිටි ගවයින් 14 දෙනෙකු මුදා හැරීමටයි පොලීසිය කටයුතු කර ඇත්තේ.\nඅදාළ ලොරි රථය නුවරඑළිය - කඳපොළ ප්‍රදේශයේ කාන්තාවකට අයත් එකක් බවටයි වාර්තා වන්නේ.",
       "URL": "https://www.hirunews.lk/206761/අණ-නොතකා-ධාවනය-කළ-ලොරි-රථයකට-පොලිසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=3589"
}