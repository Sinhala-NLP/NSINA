{
       "Source": "hirunews",
       "Timestamp": "Thursday, 16 June 2016 - 16:12",
       "Headline": "ජනාධිපති නීතීඥ ප්‍රසන්න සුජීව ශ්‍රේෂ්ඨාධිකරණ විනිසුරුවරයෙකු ලෙස දිවුරුම් දෙයි",
       "News Content": "ජනාධිපති නීතීඥ ප්‍රසන්න සුජීව ජයවර්ධන ශ්‍රේෂ්ඨාධිකරණ විනිසුරුවරයෙකු ලෙස ජනධිපති මෛත්‍රීපාල සිරිසේන ඉදිරියේ දිවුරුම් දී තිබෙනවා.\nජනාධිපති කාර්යාලයේදී අදාළ දිවුරුම්දීමේ අවස්ථාව සිදුවූ බවයි ජනාධිපති මාධ්‍ය අංශය නිවේදනයක් නිකුත් කරමින් පවසන්නේ.\nමේ අතර, බරපතල වංචා සෙවීමේ ජනාධිපති විමර්ශන කොමිසමේ නව සාමාජිකයෙකු ලෙස මහාධිකරණ විනිසුරු පියසේන රණසිංහ පත් කර තිබෙනවා.\nඊට අදාළ පත්වීම් ලිපිය ජනාධිපති මෛත්‍රීපාල සිරිසේන අතින් අද දිනයේ මහාධිකරණ විනිසුරු පියසේන රණසිංහ ලබාගත් බවයි ජනාධිපති මාධ්‍ය අංශය වැඩිදුරටත් සදහන් කළේ.",
       "URL": "https://www.hirunews.lk/135743/ජනාධිපති-නීතීඥ-ප්‍රසන්න-සුජීව-ශ්‍රේෂ්ඨාධිකරණ-විනිසුරුවරයෙකු-ලෙස-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=5003"
}