{
       "Source": "hirunews",
       "Timestamp": "Tuesday, 18 October 2016 - 16:52",
       "Headline": "වෙඩි නොවදින වාහන සොයා වෙල්ගමගේ මතුගම ඉඩමක් පරීක්ෂාවට",
       "News Content": "වෙඩි නොවදින වාහන දෙකක් සොයා පාර්ලිමේන්තු මන්ත්‍රී කුමාර වෙල්ගමට අයත් වත්තක් අද පොලිස් විශේෂ විමර්ශන ඒකකය පරීක්ෂා කළා.\nපොලිස්පතිවරයාට ලැබුණු පැමිණිල්ලක් මත අධිකරණ නියෝගයක් ලබාගෙන මෙම පරීක්ෂාව සිදුකළ බවයි හිරු ප්‍රවෘත්ති අංශය කළ විමසීමකදී පොලිස් විශේෂ විමර්ශන ඒකකයේ ප්‍රකාශකයෙකු සඳහන් කළේ.\nමතුගම පිහිටි අක්කර 400 ක පමණ විශාලත්වයකින් යුත් මෙය ඩෙන්ස්ටන් වත්ත යනුවෙන් හදුන්වන බවද ඔහු කියා සිටියා.\nකෙසේ වෙතත් එහි තිබී වෙඩි නොවදින වාහන හමු නොවූ බවයි පොලිස් විශේෂ විමර්ශන ඒකකයේ ප්‍රකාශකයා කියා සිටියේ.",
       "URL": "https://www.hirunews.lk/145534/වෙඩි-නොවදින-වාහන-සොයා-වෙල්ගමගේ-මතුගම-ඉඩමක්-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=4832"
}