{
       "Source": "hirunews",
       "Timestamp": "Thursday, 20 August 2020 - 19:49",
       "Headline": "ඇති වූ දේශපාලන ස්ථාවරය ආර්ථික සංවර්ධනයට තීරණාත්මක සාධකයක් - මහ බැංකු අධිපති (වීඩියෝ)",
       "News Content": "මහමැතිවරණයේදී ඇතිවූ දේශපාලන ස්ථාවරය ආර්ථික සංවර්ධනයට අතිශය තීරණාත්මක සාධකයක් වන බව මහබැංකු අධිපති මහාචාර්ය ඩබ්ලිව්.ඩී. ලක්ෂ්මන් පවසනවා.\nඑමෙන්ම, කොරෝනා ව්‍යාප්තියත් සමග අනෙකුත් රටවලට සමගාමීව රටේ ආර්ථික සංවර්ධනය සහ ස්ථාවරභාවය සාධනීය තත්ත්වයක් පෙන්නුම් කරන බවයි මහබැංකුවේ අද පැවති මාධ්‍ය හමුවකට එක්වෙමින් මහබැංකු අධිපතිවරයා සඳහන් කළේ.\nමේ වනවිට රට තුළ අපනයනය ද යථා තත්ත්වයට පත්වෙමින් පවතින බව ද ඔහු එහිදී ප්‍රකාශ කර සිටියා.\nමේ අතර, ණය පත් මත අයකරනු ලබන උපරිම පොලී අනුපාතය සහ උකස් පහසුකම් මත අය කරනු ලබන පොලී අනුපාතය ද මහබැංකුව විසින් පහත දැමීමටයි ඊයේ රැස්වූ මුදල් මණ්ඩලය විසින් තීරණය කර ඇත්තේ.",
       "URL": "https://www.hirunews.lk/248268/ඇති-වූ-දේශපාලන-ස්ථාවරය-ආර්ථික-සංවර්ධනයට-තීරණාත්මක-සාධකයක්-මහ-බැංකු-අධිපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2509"
}