{
       "Source": "hirunews",
       "Timestamp": "Wednesday, 23 December 2015 - 17:15",
       "Headline": "අල්ලසක් ගන්න තැත් කළ සුරාබදු සැරයන්වරයෙකු අත්අඩංගුවට",
       "News Content": "පුද්ගලයෙකුගෙන් රුපියල් 9 000 ක අල්ලස් මුදලක් ලබාගැනීමට තැත් කළ බත්තරමුල්ල සුරාබදු කාර්යාලයට අනුයුක්තව සේවය කළ සුරාබදු සැරයන්වරයෙකු අල්ලස් හෝ දූෂණ විමර්ශන කොමිසම මගින් අද අත්අඩංගුවට ගෙන තිබෙනවා.\nගංජා අලෙවි කිරීමේ චෝදනාවට වරදකරු වූ අදාළ පුද්ගලයාට එරෙහිව නීති මගින් කටයුතු නොකර සිටීම සඳහා මොහු මෙම අල්ලස් මුදල ඉල්ලා ඇති බවයි එම කොමිසමේ විමර්ශන අධ්‍යක්‍ෂ, ජ්‍යෙෂ්ඨ පොලිස් අධිකාරී ප්‍රියන්ත චන්ද්‍රසිරි කියා සිටියේ.",
       "URL": "https://www.hirunews.lk/122669/අල්ලසක්-ගන්න-තැත්-කළ-සුරාබදු-සැරයන්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5237"
}