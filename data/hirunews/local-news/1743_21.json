{
       "Source": "hirunews",
       "Timestamp": "Thursday, 19 August 2021 - 14:56",
       "Headline": "පාස්කු කොමිසමේ වාර්තාවට එරෙහිව, පොලිස් නිලධාරීන් 30 දෙනෙකු අස්ගිරි මහනාහිමි හමුවට (වීඩියෝ)",
       "News Content": "පාස්කු ප්‍රහාරය පිළිබද සොයා බැලූ ජනාධිපති කොමිසමේ නිර්දේශ මගින් තමන්ට අසාධාරණයක් සිදුව ඇති බව පවසමින් ජ්‍යෙෂ්ඨ නියෝජ්‍ය පොලිස්පතිවරුන් දෙදෙනෙකු ඇතුළු පොලිස් නිලධාරීන් 30 දෙනෙකු අද අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඤණරතන හිමියන් බැහැදැක ලිපියක් භාර දුන්නා.\nජ්‍යෙෂ්ඨ නියෝජ්‍ය පොලිස්පතිවරුන් වන නන්දන මුණසිංහ, දේශබන්දු තෙන්නකෝන්, නුවරඑලිය නියෝජ්‍ය පොලිස්පති චන්දන අතුකෝරාල යන පිරිසක් විසිනුයි මෙම ලිපිය භාර දුන්නේ.\nඑහිදී බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්ධු තෙන්නකෝන් අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඥණරතන හිමියන්ට කරුණු පැහැදිලි කළා.",
       "URL": "https://www.hirunews.lk/280115/පාස්කු-කොමිසමේ-වාර්තාවට-එරෙහිව-පොලිස්-නිලධාරීන්-30-දෙනෙකු-අස්ගිරි-මහනාහිමි-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1743"
}