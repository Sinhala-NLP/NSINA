{
       "Source": "hirunews",
       "Timestamp": "Monday, 21 February 2022 - 7:48",
       "Headline": "අවසන් කසළ බහලුම් 45ත් අද ප්‍රතිඅපනයනය කෙරේ (වීඩියෝ)",
       "News Content": "එංගලන්තයේ සිට මෙරටට රැගෙනවිත් තිබූ සායනික අපද්‍රව්‍ය තොගයේ අවසන් කොටස ප්‍රතිඅපනයනය සඳහා නැව්ගත කිරීමට නියමිතයි.\nසායනික අපද්‍රව්‍ය සහිත අදාළ බහාලුම් තොගය කටුනායක නිදහස් වෙළෙඳ කලාප භූමියේ ගබඩාවකින් සොයා ගැනුණේ 2019 වසරේදී.\nඑංගලන්තයෙන් මෙරටට ගෙන්වා තිබූ අපද්‍රව්‍ය අඩංගු බහලුම් අවසන් බහලුම් තොගය අද (21) ප්‍රතිඅපනයනය සඳහා නැව්ගත කිරීමට නියමිතයි.\nරේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුදත්ත සිල්වා පැවසුවේ බහාලුම් 45ක් කොළඹ වරායේ සී.අයි.සී.ටී. පර්යන්තයේ දී නැව්ගත කරන බවයි.\nඑංගලන්තයෙන් මෙරටට ගෙන්වූ සායනික අපද්‍රව්‍ය ඇතුළත් කසළ බහලුම් 242ක් කටුනායක නිදහස් වෙළද කලාප භූමියේ ගබඩාවකින් සොයා ගැනුණේ පසුගිය 2019 වසරේදීයි.\nඅවස්ථා කිහිපයකදී එම බහලුම් යළි එංගලන්තයට ප්‍රතිඅපනයනය කිරීමට පියවර ගෙන තිබුණා.",
       "URL": "https://www.hirunews.lk/297572/අවසන්-කසළ-බහලුම්-45ත්-අද-ප්‍රතිඅපනයනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1344"
}