{
       "Source": "hirunews",
       "Timestamp": "Friday, 20 January 2023 - 13:19",
       "Headline": "සීනි බදු වංචාව ගැන කෝප් කමිටුවේ දී අනාවරණයක්",
       "News Content": "සීනි සඳහා තොග සහ පාලන මිලක් පැනවීමට 2020 වසරේ දී පාරිභෝගික අධිකාරිය කටයුතු කළත් එවක මහා පරිමාණයෙන් සීනි ආනයනය කරන කිසිදු ව්‍යාපාරිකයෙකු වැටලීමට ඔවුන් කටයුතු කර නොමැති බව විගණකාධිපති චුලන්ත වික්‍රමරත්න පවසනවා.\nඒ, පාරිභෝගික කටයුතු පිළිබඳ අධිකාරියේ නිලධාරීන් ඊයේ (19) පොදු ව්‍යාපාර කාරක සභාව හෙවත් කෝප් කමිටුව හමුවට කැඳවා තිබූ අවස්ථාවේදියි.\nඑහිදී විගණකාධිපතිවරයා සඳහන් කළේ සිල්ලර වෙළඳුන් සොයා වැටලීම් සිදුකළත් මහා පරිමාණයෙන් සීනි ආනයනය කළ ව්‍යාපාරිකයින් සුළු පිරිසක් සිටියත්, ඔවුන් අලෙවි කරන තොග මිල සම්බන්ධයෙන් විධිමත් විමර්ශනයක් අධිකාරිය සිදුකර නොමැති බවයි.\nකෝප් කමිටු සාමාජිකයින් එහිදී අධිකාරියේ නිලධාරීන්ගෙන් ප්‍රශ්ණ කළේ මාධ්‍යයෙන් සහ ජනතාවගෙන් එල්ලවන චෝදනාවලට ප්‍රතිචාර දැක්වීම සඳහා ක්‍රමවේදයක් පවතින්නේ ද යන්න පිළිබඳවයි.",
       "URL": "https://www.hirunews.lk/325486/සීනි-බදු-වංචාව-ගැන-කෝප්-කමිටුවේ-දී-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=590"
}