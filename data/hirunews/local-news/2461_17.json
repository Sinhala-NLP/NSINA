{
       "Source": "hirunews",
       "Timestamp": "Friday, 11 September 2020 - 15:59",
       "Headline": "මහවැලි ගඟට වැටුණු තරුණියගේ සිරුර සොයා ගනී - දිවි නසා ගන්නට ඇතැයි සැකයක් (වීඩියෝ සහ ඡායාරූප)",
       "News Content": "කටුගස්තොට කුඩා පාලම අසල ප්‍රදේශයේදී මහවැලි ගඟේ ගිළුණු තරුණියකගේ සිරුර ප්‍රදේශවාසීන් විසින් සොයාගෙන තිබෙනවා.\nඅද (11) පෙරවරුවේ මෙම තරුණිය ගඟට වැටී දඟලමින් සිටිනු දැක ඇති අසල සිටි තරුණ පිරිසක් එක්ව, ඇය බේරාගැනීමට මහත් පරිශ්‍රමයක් දැරූ බවයි අප වාර්තාකරුවන් සඳහන් කළේ.\nකෙසේවෙතත් ඒ වන විට එම තරුණිය ජීවිතක්ෂයට පත්ව ඇති අතර මහවැලි ගඟට එකතු වන පිඟා ඔයේ තිබී සිරුර සොයා ගත් බව සඳහන්.\nසිත් තැවුලක් හේතුවෙන් මෙම තරුණිය සිය දිවි නසා ගෙන ඇති බවට පොලීසිය සැක පළ කරනවා.\nමෙලෙස මියගොස් ඇත්තේ කටුගස්තොට යහලතැන්න ප්‍රදේශයේ පදිංචි ඇඟළුම් කම්හලක සේවය කළ 21 හැවිරිදි තරුණියක්.\nමරණය සම්බන්ධයෙන් පශ්චාත් මරණ පරීක්ෂණය පැවැත්වීමට නියමිතයි.\nසිද්ධිය සම්බන්ධයෙන් වැඩිදුර පරික්ෂණ කටුගස්තොට පොලීසිය විසින් සිදු කරනවා.",
       "URL": "https://www.hirunews.lk/249974/මහවැලි-ගඟට-වැටුණු-තරුණියගේ-සිරුර-සොයා-ගනී-දිවි-නසා-ගන්නට-ඇතැයි-සැකයක්-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2461"
}