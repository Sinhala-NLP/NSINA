{
       "Source": "hirunews",
       "Timestamp": "Thursday, 27 August 2020 - 7:15",
       "Headline": "දිවුලපිටියේදී අණ නොතකා ධාවනය කළ වෑන් රථයකට පොලීසියෙන් වෙඩි",
       "News Content": "දිවුලපිටිය - දුනගහ හන්දිය ප්‍රදේශයේ පිහිටි මාර්ග බාධකයේදී අණ නොතකා ධාවනය කළ වෑන් රථයකට පොලීසිය ඊයේ වෙඩි තබා තිබෙනවා.\nබස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ පොලීසිය අදාළ වෑන් රථය ලූහුබැද ගිය ද එය නවතා ගැනීමට නොහැකි වී ඇති බවයි.\nකෙසේ වෙතත්, පසුව කොළඹ ජාතික රෝහලේ හදිසි අනතුරු අංශය වෙත අවිස්වේල්ල ප්‍රදේශයේ පදිංචි පුද්ගලයෙකු ප්‍රතිකාර සඳහා ඇතුළත් වී තිබෙනවා.\nඑහිදී අනාවරණ වී ඇත්තේ ඔහුගේ ඉල ඇට ප්‍රදේශයට වෙඩි වැදීමෙන් මෙම තුවාල සිදුවී ඇති බවටයි.\nඒ අනුව අදාළ වෑන් රථයේ ගමන් කළ රියදුරු මොහු ද යන්න සම්බන්ධයෙන් පොලිසිය මේ වනවිට විමර්ශණයක් ආරම්භ කර තිබෙනවා.",
       "URL": "https://www.hirunews.lk/248735/දිවුලපිටියේදී-අණ-නොතකා-ධාවනය-කළ-වෑන්-රථයකට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=2495"
}