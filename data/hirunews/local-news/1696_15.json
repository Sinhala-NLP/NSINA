{
       "Source": "hirunews",
       "Timestamp": "Sunday, 12 September 2021 - 21:38",
       "Headline": "මහාචාර්ය මලික් පීරිස් මහතාට චීනය විසින් 2021 වර්ෂයේ \"අනාගත විද්‍යා ත්‍යාගය\" පිරිනමයි",
       "News Content": "මහාචාර්ය මලික් පීරිස් මහතාට චීනය විසින් 2021 වර්ෂයේ \"අනාගත විද්‍යා ත්‍යාගය\" පිරිනමා තිබෙනවා.\n2003 වර්ෂයේ දී සාර්ස් සහ මර්ස් යන වෛරසයන් පිළිබඳව විද්‍යාත්මක පරීක්ෂණ මඟින් හඳුනාගැනීම හේතුවෙන් එම ත්‍යාගය පිරිනමා ඇති අතර මෙය චීන නොබෙල් ත්‍යාගය ලෙස සැළකෙයි.\nමලික් පීරිස් මහතා හොංකොං විශ්වවිද්‍යාලයේ වෛරසවේදය පිළිබඳ මහාචාර්යවරයෙකු ලෙස කටයුතු කරනු ලබනවා.\nමහාචර්ය මලික් පීරිස්ට අමතර ව චීන විද්‍යාඥ 'යුන් ක්වොක් යුන්ග්'ට ද එම ත්‍යාගය පිරිනමා තිබෙනවා.\nමෙහි දී මහාචාර්ය මලික් පීරිස්ට හිමි වෙන ත්‍යාග මුදල ඇමරිකානු ඩොලර් මිලියනයක්.",
       "URL": "https://www.hirunews.lk/282047/මහාචාර්ය-මලික්-පීරිස්-මහතාට-චීනය-විසින්-2021-වර්ෂයේ-අනාගත-විද්‍යා-ත්‍යාගය-පිරිනමයි",
       "Category": "Local News",
       "Parent URL": "https://www.hirunews.lk/local-news.php?pageID=1696"
}