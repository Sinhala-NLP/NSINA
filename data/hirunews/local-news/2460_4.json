{
       "Source": "hirunews",
       "Timestamp": "Saturday, 12 September 2020 - 12:43",
       "Headline": "සහරාන්ගේ අලුත් වීඩියෝ පටියක් ගැන අනාවරණයක් (වීඩියෝ)",
       "News Content": "යහපාලනය පිහිටුවීමට දායක වූ දේශපාලන නියෝජිතයින් පිරිසක්, සහරාන් හෂීම් සමඟ දීර්ඝ සාකච්ඡාවක නිරත වන වීඩියෝ පටියක් පිළිබඳ තොරතුරු පාස්කු ප්‍රහාරය පිළිබඳ විමර්ශනය කෙරෙන ජනාධිපති කොමිසමේදී පළමුවරට අනාවරණය කෙරුණා.\nඒ,ඊට එක්වූ දේශපාලන නියෝජිතයකු කොමිසමේදී සාක්ෂි දුන් අවස්ථාවේදීයී.\nමේ අතර, පාස්කු ප්‍රහාරයෙන් පසු අන්තවාදී මුස්ලිම් සංවිධාන හයක් තහනම් කරන ලෙසට රාජ්‍ය සහ යුද හමුදා බුද්ධි අංශ එවක ආරක්ෂක ලේකම්වරයාට දැනුම් දුන්නද, තහනම් කර ඇත්තේ සංවිධාන තුනක් පමණක් බව ද ජනාධිපති කොමිසමේදී හෙළිවුණා.\nඒ එබ දුටුවේ පාස්කු ප්‍රහාරය සම්බන්ධයෙන් විමර්ණය කෙරෙන ජනාධිපති පරීක්ෂණ කොමිසම හමුවේ ඊයේ දිනයේ කළ  සාක්ෂි විමසීමයි.\nපාස්කු ප්‍රහාරය සම්බන්ධයෙන් විමර්ශනය කෙරෙන ජනාධිපති කොමිසම හමුවේ සිව්වන දිනටත් සාක්ෂි ලබාදීම සඳහා ජාතික බුද්ධි සේවයේ හිටපු ප්‍රධානී විශ්‍රාමික නියෝජ්‍ය පොලිස්පති සිසිර මෙන්ඩිස් මහතා ඊයේ පැමිණියා.\nපාස්කු ඉරිදා ප්‍රහාර එල්ල කළ ත්‍රස්තයන් හා සම්බන්ධ අන්තවාදී මුස්ලිම් සංවිධාන පිළිබඳව කොමිසමේ අවධානයට යොමුකරමින් රජයේ අතිරේක සොලිසිටර් ජනරාල්වරිය සාක්ෂිකරුගෙන් විමසුවේ, පාස්කු ප්‍රහාරයට පසු එවැනි සංවිධාන තහනම් කිරීමට පියවර ගැනුනේද යන්නයි.",
       "URL": "https://www.hirunews.lk/250022/සහරාන්ගේ-අලුත්-වීඩියෝ-පටියක්-ගැන-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2460"
}