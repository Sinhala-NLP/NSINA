{
       "Source": "hirunews",
       "Timestamp": "Friday, 11 November 2022 - 19:10",
       "Headline": "ජනපතිගෙන් ඇමතිකම් ඉල්ලා ලිපියක් යැවූ පුවත අසත්‍ය බව පොදුජන පෙරමුණ කියයි (වීඩියෝ)",
       "News Content": "අමාත්‍ය ධුර ඉල්ලා ජනාධිපතිවරයා වෙත ලිපියක් යොමුනොකළ බව ශ්‍රී ලංකා පොදුජන පෙරමුණ පවසනවා.\nඑහි මහලේකම් නීතිඥ සාගර කාරියවසම් හිරු ප්‍රවෘත්ති අංශය කළ විමසීමකදී සඳහන් කළේ පොදුජන පෙරමුණ යළිත් අමාත්‍ය ධුර ඉල්ලමින් ජනාධිපතිවරයා වෙත ලිපියක් යැවූ බවට ජාතික පුවත්පත් වාර්තා කර තිබූ බවයි.\nඑලෙස ලිපියක් යොමුකරන්නේ නම් පක්ෂයේ මහලේකම්වරයා ලෙස තමන් විසින් එය කළ යුතු අතර එවැන්නක් තමන් යොමු නොකළ බවයි මහලේකම්වරයා ප්‍රකාශ කළේ.\nශ්‍රී ලංකා පොදුජන පෙරමුණේ තවත් මන්ත්‍රීවරුන් කිහිපදෙනෙකුට අමාත්‍ය ධුර ලබා දෙන බවට අවස්ථා කිහිපයකදී ප්‍රචාරයන් පැතිර ගියා.\nජනාධිපතිවරයාගේ ජපාන සංචාරයෙන් පසු එලෙස අමාත්‍ය ධුර ලබාදෙන බවට ප්‍රකාශ වුවද එය සිදුවූයේ නැහැ.\nඅවස්ථා කිහිපයකදී ඒ පිළිබඳ සාකච්ඡා කිරීමට පොදුජන පෙරමුණේ ජ්‍යෙෂ්ඨයන් ජනාධිපතිවරයා හමුවූ බවද වාර්තා වුණා.",
       "URL": "https://www.hirunews.lk/320179/ජනපතිගෙන්-ඇමතිකම්-ඉල්ලා-ලිපියක්-යැවූ-පුවත-අසත්‍ය-බව-පොදුජන-පෙරමුණ-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=741"
}