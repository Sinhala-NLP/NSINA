{
       "Source": "hirunews",
       "Timestamp": "Wednesday, 25 April 2018 - 12:59",
       "Headline": "පාර්ලිමේන්තුව කල් තැබීම ගැන ජනපතිගෙන් හෙළිදරව්වක්",
       "News Content": "පාර්ලිමේන්තු සැසිවාරය කල් දැමීමට පියවර ගනු ලැබුවේ අග්‍රාමාත්‍යවරයාට එරෙහි විශ්වාසභංගයෙන් පසු පාර්ලිමේන්තුව තුළ ඇති වූ නොසන්සුන්කාරි තත්ත්වය හේතුවෙන් බව ජනාධිපති මෛත්‍රීපාල සිරිසේන ප්‍රකාශ කළා.\nඒ පසුගිය සතියේ පොදුරාජ්‍ය මණ්ඩලීය රාජ්‍ය නායක සමුළුවට සහභාගි වී සිටින අතරතුර බී.බී.සී සිංහල සේවය සමඟ පැවති සාකච්ඡාවකට එක්වෙමින්.\nමෙය ව්‍යවස්ථානුකූලව සිදුකළ සාමාන්‍ය ක්‍රියාවක් බවයි ජනාධිපතිවරයා එහිදී කියා සිටියේ.\nවිශ්වාසභංග යෝජනාව පරාජයට පත්වීමෙන් පසු මැති ඇමතිවරුන් 16 දෙනෙකු ආණ්ඩුවෙන් ඉවත් වීම නිදහස් පක්ෂයේ බෙදීමක් නොවන බව ද ජනාධිපතිවරයා ප්‍රකාශ කළා.",
       "URL": "https://www.hirunews.lk/189220/පාර්ලිමේන්තුව-කල්-තැබීම-ගැන-ජනපතිගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=3974"
}