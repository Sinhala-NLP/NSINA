{
       "Source": "hirunews",
       "Timestamp": "Thursday, 02 May 2019 - 9:04",
       "Headline": "කප්පාදුවකින් තොරව විදුලිය ලබාදීම පිළිබඳ ජනපති ප්‍රධානත්වයෙන් සාකච්ඡාවක්",
       "News Content": "විදුලිය අරපිරිමැස්මෙන් පරිහරණය කරන ලෙස ජනාධිපති මෛත්‍රීපාල සිරිසේන ඉල්ලීමක් කරනවා.\nදෛනික විදුලි අවශ්‍යතාව කප්පාදුවකින් තොරව සැපයීම පිළිබඳව සාකච්ඡාවක් ඊයේ (01) ජනාධිපති මෛත්‍රීපාල සිරිසේනගේ ප්‍රධානත්වයෙන් පැවැත්වුණා.\nඊට විදුලිබල බලශක්ති සහ ව්‍යාපාර සංවර්ධන අමාත්‍ය රවී කරුණානායක, අමාත්‍යවරුන් වන පාඨලී චම්පික රණවක, රාජිත සේනාරත්න ඇතුලු පිරිසක් එක්ව සිටියා.\nජල විදුලිබලාගාර ආශ්‍රිත ජලාශවලට වැසි ලැබුණද ජල ධාරිතාව විශාල වශයෙන් ඉහළ ගොස් නොමැති බව මෙහිදී අනාවරණ වූ බවයි ජනාධිපති මාධ්‍ය ඒකකය සඳහන් කළේ.",
       "URL": "https://www.hirunews.lk/215581/කප්පාදුවකින්-තොරව-විදුලිය-ලබාදීම-පිළිබඳ-ජනපති-ප්‍රධානත්වයෙන්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=3373"
}