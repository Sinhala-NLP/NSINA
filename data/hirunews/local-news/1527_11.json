{
       "Source": "hirunews",
       "Timestamp": "Tuesday, 30 November 2021 - 14:33",
       "Headline": "රැකියා නියෝජිත ආයතනයක 4කගේ විදෙස් ගමන් තහනම්",
       "News Content": "කල් ඉකුත් වූ රැකියා බලපත්‍රයක් උපයෝගී කර ගනිමින් පුද්ගලයන් විදේශගත කළ කුරුණෑගල ප්‍රදේශයේ රැකියා ආයතනයක නියෝජිතයන් සිව් දෙනෙකුගේ විදේශ ගමන් තහනම් කර තිබෙනවා.\nපසුගිය මාර්තු 21 වන දා අදාළ ආයතනයේ බලපත්‍රයේ වලංගු කාලය අවසන් වී ඇති අතර, සැකකරුවන් එය අලුත් කර ගැනීමකින් තොරව පුද්ගලයින් විදේශගත කරන බවටයි විදේශ සේවා නියුක්ති කාර්යාංශයට තොරතුරු ලැබී තිබුණේ.\nඑමෙන්ම, මොවුන් දිවයිනේ විවිධ ප්‍රදේශවල තරුණ තරුණියන් 40 දෙනෙකු රවටා රුපියල් ලක්ෂ 54ක මුදලක් ද වංචා කර තිබෙනවා.\nකෙසේ වෙතත්, සැකකරුවන් අත්අඩංගුවට ගැනීමට යාමේදී ඔවුන් සැඟව සිට ඇති අතර, ඒ අනුවයි ඔවුන්ට විදේශගතවීම වළක්වාලමින් කුරුණෑගල මහේස්ත්‍රාත් අධිකරණය තහනම් නියෝගයක් නිකුත් කර ඇත්තේ.",
       "URL": "https://www.hirunews.lk/289621/රැකියා-නියෝජිත-ආයතනයක-4කගේ-විදෙස්-ගමන්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1527"
}