{
       "Source": "hirunews",
       "Timestamp": "Sunday, 30 May 2021 - 11:05",
       "Headline": "ඊයේ (29) වැඩිම කොරෝනා ආසාදිතයන් ගම්පහ දිස්ත්‍රික්කයෙන්",
       "News Content": "මෙරටින් ඊයේ දිනයේ වාර්තාවූ කොරෝනා ආසාදිතයන් 2,882 අතරින් වැඩිම පිරිසක් ගම්පහ දිස්ත්‍රික්කයෙන් වාර්තාවී තිබෙනවා.\nඑම සංඛ්‍යාව 541ක්.\nඉන් වැඩිම පිරිසක් එනම් ආසාදිතයන් 95 දෙනෙකු වාර්තාවී ඇත්තේ නිට්ටඹුව ප්‍රදේශයෙන්.\nකොළඹ දිස්ත්‍රික්කයෙන්ද ආසාදිතයන් 442ක්,  කළුතරින් ආසාදිතයන් 241ක් සහ නුවරඑළිය දිස්ත්‍රික්කයෙන් ආසාදිතයන් 205ක් ඊයේ වාර්තාවුණා.\nඊට අමතරව මහනුවර, කුරුණෑගල, ගාල්ල, කෑගල්ල සහ මඩකලපුව දිස්ත්‍රික්කවලින්ද කොරෝනා ආසාදිතයන් 100 ඉක්මවා වාර්තාවී ඇති බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.",
       "URL": "https://www.hirunews.lk/272852/ඊයේ-29-වැඩිම-කොරෝනා-ආසාදිතයන්-ගම්පහ-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1919"
}