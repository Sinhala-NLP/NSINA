{
       "Source": "hirunews",
       "Timestamp": "Monday, 29 May 2023 - 12:34",
       "Headline": "කටුනායකදී මුදල් හා භාණ්ඩ කොල්ලකෑ අය අත්අඩංගුවට",
       "News Content": "පසුගිය වසරේ එනම්, 2022.12.22 දින මුදල්, රුපියල් කෝටියකට ආසන්න රන් භාණ්ව හා මෝටර් රථ අමහර කොටස් ඇතුළු භාණ්ඩ තොගයක් කොල්ලකෑමේ සිද්ධියේ සැකකරුවන් තිදෙනෙකු ඊයේ (28) අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන්ගෙන් කරන ලද ප්‍රශ්න කිරීම්වලදී ඔවුන් සතුව පවුම් 20ක් බරැති උණු කරන රන් කැබලි 02ක්, කැමරා 04ක්, රූපලාවන්‍ය උපකරණ සහ යතුරුපැදියක් සමඟ ව්‍යාජ පිස්තෝලයක් ද සොයා ගෙන තිබෙනවා.\nසැකකරුවන් වයස අවුරුදු 27, 28 හා 47ක් වන කැකුණදුර, කුරුණෑගල හා නුගේගොඩ ප්‍රදේශවල පදිංචිකරුවන්.\nඔවුන් අද (29) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nකටුනායක පොලිසිය විසින් වැඩිදුර විමර්ශන සිදු කෙරෙනවා.",
       "URL": "https://www.hirunews.lk/336505/කටුනායකදී-මුදල්-හා-භාණ්ඩ-කොල්ලකෑ-අය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=309"
}