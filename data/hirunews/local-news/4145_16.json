{
       "Source": "hirunews",
       "Timestamp": "Tuesday, 02 January 2018 - 16:44",
       "Headline": "දිවියෙකු පහරදී 5 ක් රෝහලේ (ඡායාරූප)",
       "News Content": "දිවියෙකුගේ පහරදීමට ලක්වු වතුකම්කරුවන් 5 දෙනෙකු රෝහල් ගතකර තිබෙනවා.\nහැටන් පන්මුර් වතු යායේ තේ දලු නෙලමින් සිටියදී ඔවුන් දිවියාගේ පහරදීමට ලක්ව ඇති බවයි අප වාර්තාකරු සඳහන් කළේ.\nප්‍රදේශයේ තේ වතු ආශ්‍රිතව දිවියන් විශාල ප්‍රමාණයක් සැරිසරන අතර එලෙස සැරිසරමින් සිටි දිවියෙකු තමන්ට පහරදුන් බව තුවාල ලබා දික්ඔය රෝහලේ ප්‍රතිකාර ලබන කම්කරුවන් ප්‍රකාශකර තිබෙනවා.\nමෙම දිවියා අල්ලා ගැනීම සඳහා වතු කම්කරුවන් සහ පොලිස් නිලධාරීන් එක්ව මෙහෙයුමක් ක්‍රියාත්මක කර ඇතැයි සඳහන්.\nමෙම තත්වය මත වතු කම්කරුවන් ද දැඩි භීතියට පත්ව ඇති බවයි අප වාර්තාකරු කියාසිටියේ.\nමෙලෙස තේ වතු ආශ්‍රිතව සැරිසරන දිවියන් ගණනාවක් දඩයම්කරුවන් විසින් උගුල් සහ වස මිශ්‍ර මස් ලබාදී ඝාතනය කර තිබුනා.\nඑමෙන්ම වනජීවී නිලධාරීන් ද අලි වෙඩි යොදා ගනිමින් එම දිවියන් රක්ෂිතවලට පලවා හැරීමේ මෙහෙයුමක් ද පසුගියදා ක්‍රියාත්මක කළා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/179957/දිවියෙකු-පහරදී-5-ක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4145"
}