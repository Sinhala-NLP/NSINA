{
       "Source": "hirunews",
       "Timestamp": "Wednesday, 26 October 2016 - 21:34",
       "Headline": "බැඳුම්කර සිද්ධියේ කෝප් කමිටු විමර්ශන අවසන් - කමිටු සභාපති සුනිල් හඳුන්නෙත්ති",
       "News Content": "මහ බැංකු බැඳුම්කර සිද්ධිය සම්බන්ධයෙන් වන කෝප් කමිටුවේ විමර්ශන අවසන් කළ බව කමිටුවේ සභාපති සුනිල් හඳුන්නෙත්ති මහතා පවසනවා.\nඔහු සඳහන් කළේ වාර්තාවේ අවසන් නිර්දේශ සඳහා කමිටු සාමාජිකයන් සියලු දෙනාගේ එකඟත්වය ලැබුණු බවයි.\nමහ බැංකු බැදුම්කර සිද්ධිය සම්බන්ධයෙන් සිදු කෙරෙන විමර්ශනයට අදාළව පොදු ව්‍යාපාර පිළිබඳ කාරක සභාව හෙවත් කෝප් කමිටුව අද පස්වරු 2.30ට පමණ රැස්වුණා.\nඒ, පාර්ලිමේන්තු සංකිර්ණයේ අංක 5 කමිටු ශාලාවේදීයි.\nකමිටු සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතාගේ ප්‍රධානත්වයෙන් එම රැස්වීම රාත්‍රි 8.30 පමණ වනතුරු පැවැත්වුණා.",
       "URL": "https://www.hirunews.lk/146153/බැඳුම්කර-සිද්ධියේ-කෝප්-කමිටු-විමර්ශන-අවසන්-සභාපති-සුනිල්-හඳුන්නෙත්ති",
       "Category": "Local News",
       "Parent URL": "https://www.hirunews.lk/local-news.php?pageID=4821"
}