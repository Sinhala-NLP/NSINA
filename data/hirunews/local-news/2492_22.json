{
       "Source": "hirunews",
       "Timestamp": "Friday, 28 August 2020 - 11:34",
       "Headline": "ජපාන අගමැති ඉල්ලා අස්වීමට සැරසේ",
       "News Content": "ජපාන අග්‍රාමාත්‍ය ෂින්සෝ අබේ සිය තනතුරෙන් ඉල්ලා අස්වීමට තීරණය කර තිබෙනවා.\nඑරට රජයේ රූපවාහිනිය සඳහන් කළේ සිය සෞඛ්‍ය තත්ත්වය පිරිහීම හේතුවෙන් ජපන් අග්‍රාමාත්‍යවරයා මෙලෙස ඉල්ලා අස්වීමට තීරණය කර ඇති බවයි.\nසිය සෞඛ්‍ය තත්වය රජයට ගැටළුවක් ඇති නොවන ආකාරයෙන් කටයුතු කිරීම තම අරමුණ බව 65 හැවිරිදි ජපාන අග්‍රාමාත්‍යවරයා සඳහන් කර තිබෙනවා.\nවසර ගණනාවක් තිස්සේ ජීර්ණ පද්ධතියේ ආබාධයකින් පෙලුනු අග්‍රාමාත්‍ය ෂින්සෝ අබේට පසුගියදා සතියක් තුළ දෙවරක් රෝහල් ගතවීමට සිදුවුණා.\nඑහිදී ඔහුගේ සෞඛ්‍ය තත්ත්වය පිළිබඳව විවිධ මත පළවූ අතර, ඉදිරි වසර තුළ අග්‍රාමාත්‍ය ධුරය සහ පක්ෂ නායකත්වය සම්බන්ධයෙන් පැන නැගුණේ අවිනිශ්චිත භාවයක්.\nඔහුගේ අග්‍රාමාත්‍ය ධුර කාලය නිමවීමට නියමිතව ඇත්තේ ලබන වසරේ සැප්තැම්බර් 21 වනදායි.\nකෙසේ නමුත් සිය ඉල්ලා අස්වීම අග්‍රාමාත්‍ය ෂින්සෝ අබේ අද මාධ්‍ය හමුවක් පවත්වමින් නිල වශයෙන් ප්‍රකාශයට පත් කිරීමට නියමිතයි.",
       "URL": "https://www.hirunews.lk/248830/ජපාන-අගමැති-ඉල්ලා-අස්වීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=2492"
}