{
       "Source": "hirunews",
       "Timestamp": "Sunday, 12 July 2020 - 14:32",
       "Headline": "පිරිසිදු පානීය ජලය නොමැතිව වකුගඩු රෝගයට ගොදුරු වන ගම්මානයක් (වීඩියෝ)",
       "News Content": "මෙරට සියලුම ජනතාවට පිරිසිදු පානීය ජලය සැපයීම රට කරවන බලධාරීන්ට මෙන්ම නිලධාරීන්ට මගහැරිය නොහැකි වගකීමක්.\nඑහෙත් බලධාරී - නිලධාරී සියලු පාර්ශ්වවල අවධානයට යොමු නොවීමෙන් වකුගඩු රෝගයට නිරන්තරයෙන් ගොදුරු වන වැල්ලවාය ගම්මානයක් පිළිබඳවයි මේ තොරුතරු.\nවැල්ලවාය ප්‍රාදේශීය ලේකම් කොට්ඨාසයට අයත් දෙබරාර ග්‍රාම නිලධාරී වසමේ පිහිටි සමගිපුර ගම්මානයේ වෙසෙන පවුල් සංඛ්‍යාව 80 කට අධිකයි.\nඔවුන් මුහුණ දී සිටින පානීය ජල ගැටලුවට විසඳුමක් ලෙස 2015 වසරේ අවසාන භාගයේදී ජල සම්පාදන හා ජලාපවහන මණ්ඩලය මගින් නළ ජල ව්‍යාපෘතියක් ක්‍රියාවට නැංවුණදල එය එම ජනතාව කබලෙන් ලිපට වැටීමේ තත්ත්වයක් බවට පත්ව තිබෙනවා.\nඅදාළ ව්‍යාපෘතිය මගින් පිරිසිදු පානීය ජලය නොලැබීම හේතුවෙන් මෙම ජනතාවට වර්තමානයේ මුහුණ දීමට සිදුව ඇත්තේ වකුගඩු රෝගවලටයි.\nමේ වනවිට අදාළ ව්‍යාපෘතිය හරහා ජලය සැපයෙන්නේල සතියක් එක් වරක් පමණයි.\nඇතැම් අවස්ථාවල එම ජලයට ද ගල්කුඩු මිශ්‍ර වී ඇති ආකාරයද දක්නට ලැබෙනවා.\nසමගි ගම්වාසීන් පෙන්වා දෙන්නේ, තමන් මුහුණ දී ඇති මෙම ගැටලුව පිළිබඳව කොතෙකුත් බලධාරීන් දැනුවත් කළද මෙතෙක් කිසිදු විසඳුමක් ලැබී නොමැති බවයි.",
       "URL": "https://www.hirunews.lk/245309/පිරිසිදු-පානීය-ජලය-නොමැතිව-වකුගඩු-රෝගයට-ගොදුරු-වන-ගම්මානයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2592"
}