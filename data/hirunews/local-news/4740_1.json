{
       "Source": "hirunews",
       "Timestamp": "Saturday, 24 December 2016 - 13:20",
       "Headline": "උඩරට දුම්රිය ධාවනය යථා තත්ත්වයට",
       "News Content": "උඩරට මාර්ගයේ දුම්රිය ධාවනය යථා තත්ත්වයට පත් කර තිබෙනවා.\nකොළඹ කොටුවේ සිට බදුල්ල දක්වා ධාවනය වූ රාත්‍රී තැපැල් දුම්රිය බදුල්ල දුම්රිය ස්ථානයට නුදුරු දෙයියන්නෙවෙල බිම් ගේ අසළ දී අද උදෑසන පීලි පැනීමකට ලක්වුණා.\nඒ හේතුවෙන් බදුල්ලේ සිට කොළඹ බලා ධාවනය කිරීමට නියමිතව තිබූ දුම්රිය ගමන් වාර කිහිපයක් අවලංගු කිරීමට සිදුවුණා.\nකෙසේ නමුත්, දුම්රිය පාලක මැදිරිය කියා සිටියේ මේ වන විට දුම්රිය පීලිගත කිරීම අවසන් කර ඇති අතර, අද පස්වරුව වන විට දුම්රිය ගමනාගමනය යථා තත්ත්වයට පත් වනු ඇති බවයි.",
       "URL": "https://www.hirunews.lk/150477/උඩරට-දුම්රිය-ධාවනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4740"
}