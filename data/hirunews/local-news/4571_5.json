{
       "Source": "hirunews",
       "Timestamp": "Sunday, 09 April 2017 - 16:48",
       "Headline": "වෝටර් ජෙල් පුපුරණ ද්‍රව්‍ය කිලෝ 7ක් සමඟ සැකකරුවෙකු අත්අඩංගුවට",
       "News Content": "ත්‍රිකුණාමලය - එරක්කණ්ඩි ප්‍රදේශයේදී මසුන් මැරීම සඳහා යොදා ගන්නා පුපුරණ ද්‍රව්‍යයක් වන වෝටර් ජෙල් කූරු කිලෝ 7කට ආසන්න ප්‍රමාණයක් සමඟ පුද්ගලයෙකු නාවික හමුදාව ඊයේ අත්අඩංගුවට ගෙන තිබෙනවා.\nත්‍රිකුණාමලය දූෂණ මර්දන ඒකකය සහ නාවික හමුදාව එක්ව මෙම වැටලීම සිදුකර ඇති අතර, සැකකරු ළඟ තිබී වෝටර් ජෙල් කූරු 49ක් අත්අඩංගුවට ගත් බව සඳහන්.\nසැකකරු සහ පුපුරණ ද්‍රව්‍ය තොගය ඉදිරි විමර්ශන කටයුතු සඳහා ත්‍රිකාමලය දූෂණ මර්දන ඒකකය වෙත භාර දී තිබෙනවා.",
       "URL": "https://www.hirunews.lk/158848/වෝටර්-ජෙල්-පුපුරණ-ද්‍රව්‍ය-කිලෝ-7ක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4571"
}