{
       "Source": "hirunews",
       "Timestamp": "Monday, 22 February 2021 - 10:08",
       "Headline": "හබරණ ලැඟුම්හලක පැවැත් වූ මත්පැන් සාදයක් වටලා කාන්තාවක් ඇතුළු 17ක් අත්අඩංගුවේ",
       "News Content": "හබරණ ප්‍රදේශයේ සංවිධානයකර තිබූ මත්පැන් සාදයක් වටලා කාන්තාවක් සහ පිරිමි පුද්ගලයින් 16 දෙනෙකු ඊයේ (21) රාත්‍රියේ අත්අඩංගුවට ගත් බව හබරණ පොලිසිය පවසනවා.\nහබරණ වැව් ඉස්මත්තේ පිහිටි ලැඟුම්හලක මෙම සාදය පවත්වා ඇති අතර ෆේස්බුක් සමාජ මාධ්‍ය ඔස්සේ මොවුන් සංවිධානය වී ඇති බවයි අනාවරණය වී ඇත්තේ.\nහබරණ පොලිස් කොට්ඨාශ බුද්ධි අංශ නිළධාරීන්ට හා විශේෂ කාර්යාංශයේ නිළධාරීන්ට ලැබුණු තොරතුරකට අනුව මෙම වැටලීම සිදුකර තිබෙනවා.\nඅත්අඩංගුවට ගත් කාන්තාව කුරැණෑගල ප්‍රදේශයේ පදිංචි 29 හැවිරිදි වියේ පසුවන්නියක් වන අතර අත්අඩංගුවට ගැනුණු  පිරිමි පුද්ගලයින් 16 දෙනා හබරණ, කැකිරාව, ත්‍රිකුණාමලය, මාතර හා කුරුණෑගල යන ප්‍රදේශවල පදිංචි වයස අවුරැදු 22-28 වයස් සීමාවල පසුවන්නන්.\nඔවුන් අද (22) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/263311/හබරණ-ලැඟුම්හලක-පැවැත්-වූ-මත්පැන්-සාදයක්-වටලා-කාන්තාවක්-ඇතුළු-17ක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=2132"
}