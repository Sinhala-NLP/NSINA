{
       "Source": "hirunews",
       "Timestamp": "Sunday, 20 May 2018 - 10:32",
       "Headline": "මධ්‍යම කඳුකරයට අධික මීදුමක්",
       "News Content": "පවතින වැසි සහිත කළගුණ තත්ත්වය සමග මධ්‍යම කදුකරයට පවතින අධික මීදුම් තත්ත්වය නිසා බොහෝ මාර්ගවල රථවාහන ගමනා ගමනයට බාධා එල්ලවී තිබෙනවා.\nමෙම තත්ත්වය සැළකිල්ලට ගෙන දැඩි අවධානයෙන් රිය පදවන ලෙසටයි ආපදා කළමනාකරණ මධ්‍යස්ථානය රියදුරන්ගෙන් ඉල්ලීමක් කළේ.\nඑමෙන්ම නෝටන්බ්‍රිජ් විමලසුරේන්ද්‍ර ජලාශය අසලින් අද අලූයම නෝටන්බ්‍රිජ් - හැටන් ප්‍රධාන මාර්ගයට විශාල ප්‍රමාණයේ ගසක්  කඩා වැටීම හේතුවෙන්  රථවාහන ගමනාගමනයට දැඩි බාධා එල්ලවී තිබුණා.\nකෙසේ වෙතත් පොලීසිය සහ ප්‍රදේශවාසීන්ගේ මැදිහත්වීමෙන් මේ වනවිට ගස කපා ඉවත් කර  ඇති බවයි පොලිසිය ප්‍රකාශ කළේ.",
       "URL": "https://www.hirunews.lk/191145/මධ්‍යම-කඳුකරයට-අධික-මීදුමක්",
       "Category": "Local News",
       "Parent URL": "https://www.hirunews.lk/local-news.php?pageID=3936"
}