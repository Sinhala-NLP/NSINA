{
       "Source": "hirunews",
       "Timestamp": "Tuesday, 08 February 2022 - 7:48",
       "Headline": "කෝටි 3ක් වංචා කළ ගුරුවරයෙකු සොයා පොලීසියෙන් විමර්ශන",
       "News Content": "ආයෝජනය කරන මුදල් සඳහා සිත් ගන්නා සුළු පොලියක් ලබාදෙන බව පවසමින් පුද්ගලයන් රැසකගෙන් රුපියල් කෝටි ගණනක මුදල් වංචා කළ පාසල් ගුරුවරයෙකු සම්බන්ධයෙන් පොලීසිය විශේෂ විමර්ශනයක් ආරම්භ කර තිබෙනවා.\nහොරණ ප්‍රදේශයේ පාසලක ගුරුවරයෙකුට එරෙහිවයි මෙලෙස විමර්ශනය ආරම්භ කර ඇත්තේ.\nසැකකාර ගුරුවරයාට එරෙහිව මේ වන විට පොලීසිය වෙත පැමිණිලි 35කට වැඩි ප්‍රමාණයක් ලැබී තිබෙනවා.\nදැනට සිදුකරන ලද විමර්ශනවලදී අනාවරණ වී ඇත්තේ අදාළ ගුරුවරයා විසින් රුපියල් කෝටි 3කට අධික මුදලක් මෙලෙස වංචා කර ඇති බවටයි.\nබහුතරයක් පැමිණිලි ලැබී ඇත්තේ ගුරුවරුන්ගෙන් සහ ගුරුවරියන්ගෙන් වීම ද විශේෂත්වයක්. තමන් සිදුකරන විවිධ ව්‍යාපෘති සඳහා මුදල් ආයෝජනය කළහොත් රුපියල් ලක්ෂයක මුදලකට මාසිකව රුපියල් 20,000ක පොලියක් ලබාදෙන බව පවසා මෙම මුදල් වංචා කර තිබෙනවා.",
       "URL": "https://www.hirunews.lk/296439/කෝටි-3ක්-වංචා-කළ-ගුරුවරයෙකු-සොයා-පොලීසියෙන්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1369"
}