{
       "Source": "hirunews",
       "Timestamp": "Friday, 31 March 2023 - 7:03",
       "Headline": "ට්‍රම්ප් නාමය කළු අකුරින් ලියැවේ",
       "News Content": "එක්සත් ජනපදයේ හිටපු ජනාධිපති ඩොනල්ඩ් ට්‍රම්ප්ට මෑන්හැටන් මහා ජූරි සභාවක් විසින් අධිචෝදනා පවරා තිබෙනවා.\nඒ ඩැනියල් ස්ටෝමි නැමති මෙම චිත්‍රපට නිළියට තමන් සමඟ පැවති සබඳතාවය හෙළි නොකර සිටීමට ඩොනල්ඩ් ට්‍රම්ප් විසින් ඇමරිකානු ඩොලර් එක් ලක්ෂ තිස්දහසක මුදලක් ලබා දී ඇති බව විමර්ශනවලදී හෙළි වීමත් සමගයි.\nCNN වාර්තාවන්ට අනුව ට්‍රම්ප්ට එරෙහි චෝදනා 30ක් පමණ ගොනු වී ඇතැත්, ට්‍රම්ප්ට එරෙහිව ඇති අපරාධ සම්බන්ධ චෝදනා මොනවා ද යන්න තවමත් නිශ්චිතව හෙළිදරව් කර නොමැති පසුබිමකයි 2024 වසරේ පැවැත්වෙන එක්සත් ජනපද ජනාධිපතිවරණය සඳහා ට්‍රම්ප් ප්‍රචාරණ කටයුතුවල නියැලෙන්නේ.\nකෙසේ නමුත් මෙම චෝදනාවලියත් සමග ට්‍රම්ප් වාර්තා අතරට එක් වන්නේ, එක්සත් ජනපද ජනාධිපතිවරයෙකු ධුරයේ සිටියදී හෝ ඉන් පසුව - අපරාධ චෝදනාවලට මුහුණ දී නොමැති බවයි.\nමේ අතර පසුගිය 18 වැනිදා ට්‍රම්ප් කියා සිටියේ තමාව අත් අඩංගුවට ගැනීමේ තැතැක් තිබෙන බවයි.",
       "URL": "https://www.hirunews.lk/331332/ට්‍රම්ප්-නාමය-කළු-අකුරින්-ලියැවේ",
       "Category": "Local News",
       "Parent URL": "https://www.hirunews.lk/local-news.php?pageID=444"
}