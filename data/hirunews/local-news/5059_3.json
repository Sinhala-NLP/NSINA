{
       "Source": "hirunews",
       "Timestamp": "Thursday, 05 May 2016 - 15:20",
       "Headline": "මන්නාරම ලංගම සේවකයින් වර්ජනයක",
       "News Content": "ශ්‍රී ලංකා ගමනාගමන මණ්ඩලයේ මන්නාරම ඩිපෝවේ රියදුරන් සහ කොන්දොස්තරවරුන් අද ධාවන කටයුතුවලින් ඉවත්ව වැඩ වර්ජනයක නිරත වනවා.\nඒ හේතුවෙන් මන්නාරම ඩිපෝවෙන් ගමන් ආරම්භ කරන සියලූම බස් රථ සේවා ඇණහිට ඇති බව සදහන්.\nමන්නාරම ඩිපෝවට ගණකාධිකාරිවරයෙකු ඉල්ලා සිටිය ද මෙතෙක් එම තනතුරට අදාළ පත් කිරීම සිදුනොකිරීම වැඩවර්ජනයට හේතුවයි.\nමන්නාරම ඩිපෝවේ ගණකාධිකාරිවරයෙකු නොමැතිවීම හේතුවෙන් සේවකයන්ගේ වැටුප් ගෙවීම් වව්නියාව ඩිපෝවෙන් සිදුවන අතර ඒ හේතුවෙන් දැඩි ප්‍රමාදයක් පවතින බවයි සේවකයින් පෙන්වා දෙන්නේ.",
       "URL": "https://www.hirunews.lk/132491/මන්නාරම-ලංගම-සේවකයින්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=5059"
}