{
       "Source": "hirunews",
       "Timestamp": "Wednesday, 26 January 2022 - 10:09",
       "Headline": "නීති විරෝධී දුම්වැටි තොගයක් සමඟ සැකකරුවෙකු අත් අඩංගුවට",
       "News Content": "තීරු බදු නො ගෙවා මෙරටට රැගෙන එන ලද රුපියල් දාහතර ලක්ෂයකයට වැඩි දුම්වැටි සන්තකයේ තබාගෙන සිටි පුද්ගලයකු විශේෂ කාර්ය බලකා අත්අඩංගුවට පත් වී තිබෙනවා.\nවිශේෂ කාර්ය බලකා මුලස්ථාන විශේෂ වැටලීම් ඒකකයේ නිලධාරීන්ට නාවික හමුදා බුද්ධි අංශයෙන් ලද තොරතුරකට අනුව යි මෙම වැටලීම සිදු කර ඇත්තේ.\nඑහි ස්ථානාධිපති ඇතුළු නිලධාරීන් කණ්ඩායමක් විසින් ඊයේ (25) වැනි දින වත්තල පොලිස් වසමේ හැදල, වත්තල ප්‍රදේශයේ දී සිදු කළ මෙම වැටලීමෙන්, වෙළඳසලක් තුළ තීරුබදු නො ගෙවා රහසිගත ව මෙරටට රැගෙන එන ලද මෙම දුම්වැටි තොගය සොයා ගත් බව වාර්තා වනවා.\nසැකකරු වත්තල ප්‍රදේශයේ පදිංචි වයස අවුරුදු 43 ක පුද්ගලයෙක්.\nවැඩිදුර විමර්ශන කටයුතු වත්තල පොලිසිය මඟින් මෙහෙයවෙනු ඇති.",
       "URL": "https://www.hirunews.lk/295214/නීති-විරෝධී-දුම්වැටි-තොගයක්-සමඟ-සැකකරුවෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1397"
}