{
       "Source": "hirunews",
       "Timestamp": "Wednesday, 07 June 2023 - 12:42",
       "Headline": "පෙම්වතියගේ රන් බඩු කොල්ලකෑ පෙම්වතා දැලේ",
       "News Content": "පෙම්වතියගේ රන් භාණ්ඩ සහ ජංගම දුරකථනය කොල්ලකෑ පෙම්වතකු නව කුරුඳුවත්ත පොලිසිය විසින් ඊයේ අත්අඩංගුවට ගෙන තිබෙනවා.\nවසර දෙකක පමණ කාලයක් ප්‍රේම සම්බන්ධතාවයක් පවත්වා ඇති මෙම පෙම්වතාට පසුව අනාවරණය වී ඇත්තේ පෙම්වතිය තවත් පෙම්වතකු සමඟ ආලයෙන් වෙලී ඇති බවයි.\nඒ පිළිබඳ අවධානය යොමු කළ ඔහුට දැනගන්නට ලැබී ඇත්තේ පෙරේදා රාත්‍රියේ අලුත් පෙම්වතා මුණගැසීමට පෙම්වතිය නිවසෙන් බැහැරව යන බවක්.\nලද තොරතුරු මත පෙම්වතියගේ නිවෙස පිටුපස සැඟව සිටි ඔහු පෙම්වතිය බැහැරට යන අවස්ථාවේදී ඇය සතු ජංගම දුරකථනය සහ රන්මාලය කොල්ලකා පලා ගොස් තිබෙනවා.\nඅත්අඩංගුවට ගත් විසි එක් හැවිරිදි පෙම්වතා අද (07) දින අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/337266/පෙම්වතියගේ-රන්-බඩු-කොල්ලකෑ-පෙම්වතා-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=288"
}