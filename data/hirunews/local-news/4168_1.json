{
       "Source": "hirunews",
       "Timestamp": "Monday, 18 December 2017 - 7:57",
       "Headline": "නාමයෝජනා පැහැරගැනීම",
       "News Content": "හොරණ ප්‍රාදේශීය සභාව සඳහා ශ්‍රී ලංකා නිදහස් පක්ෂයෙන් ඉදිරිපත් කිරීමට නියමිතව තිබූ නාමයෝජනා පත්‍ර ඊයේ රාත්‍රියේ කිසියම් පිරිසක් විසින් පැහැරගෙන ගොස් තිබෙනවා.\nනිදහස් පක්ෂ හිටපු පළාත් සභා මන්ත්‍රීවරයෙකුගේ පොකුණුවිට පිහිටි නිවසේදී නාමයෝජනා පත්‍ර සකස් කරමින් සිටියදී මෙම පැහැරගැනීම සිදුව ඇති බවයි පොලීසිය පවසන්නේ.\nමෝටර් රථයකින් පැමිණි තුන්දෙනෙකු විසින් පළාත් සභා මන්ත්‍රිවරයාට තර්ජනය කර ඉන් අනතුරුව නාමයෝජනා පත්‍ර පැහැරගෙන ගොස් ඇති බවට මූලික පරීක්ෂණවලදී අනාවරණ වී තිබෙනවා.\nහොරණ පොලීසියේ උසස් නිලධාරියෙකු සඳහන් කළේ සිද්ධියට සම්බන්ධ පිරිස් හඳුනාගෙන ඇති අතර, ඔවුන් අත්අඩංගුවට ගැනීම සඳහා පරීක්ෂණ ආරම්භ කර ඇති බවයි.",
       "URL": "https://www.hirunews.lk/178643/නාමයෝජනා-පැහැරගැනීම",
       "Category": "Local News",
       "Parent URL": "https://www.hirunews.lk/local-news.php?pageID=4168"
}