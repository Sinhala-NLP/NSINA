{
       "Source": "hirunews",
       "Timestamp": "Tuesday, 19 September 2017 - 16:03",
       "Headline": "අවුරුදු 13 ක සාමණේර හිමිනමක් අතුරුදන්",
       "News Content": "පෝද්දල පොලිස් කොට්ඨාසයේ- හිරඹුර ජයසේකරාරාම විහාරස්ථනයේ සිටි වයස අවුරුදු 13ක සාමනේර හිමිනමක් මේ මස 13 වන දින සිට  අතුරුදන්ව ඇතැයි විහාරස්ථ දායක සභාව හා විහාරාධිපති හිමියන් පවසනවා.\nඅතුරුදන්වු  මෙම හිමිනම පිළිබදව අද(19)  ගාල්ල- පෝද්දල පොලිසියට පැමිණිල්ලක් සිදු කර ඇති බව අප වාර්තාකරු කියා සිටිනවා.\nඒ අනුව මෙම  සාමනේර හිමිනම අතරුදන් වී අදට දින 06 ක්.\nකෙසේවෙතත් අද (19) දහවල් ගාල්ල කොටුපවුර තුළ තිබි කහසිවුරක් පොලිසියට හමුව තිබෙනවා.\nමේ අතුරුදන්වු  හිමි නම හා මේ කහසිවුර අතර යම් සම්බන්ධයක් තිබේද නැතිනම් මේ හිමියෝ පැහැරගෙන ගියේ ද, මේ අප හිමියන්ට යම් අනතුරක් සිදුවේ ද යන්න පොලිසිය පොලිස් පරික්ෂණ පවත්වනවා.\nකෙසේ නමුත් විදෙස් රටක රැකියාවක නිරතව සිටි මෙම සාමනේර හිමිනමගේ මව මෙයට දින කිහිපයකට පෙරමව්බිමට පැමිණ තිබෙනවා.\nඅම්මා සාමනේර හිමි නම රැගෙන ගියේ ද යන්න මතුව ඇති සැකයක් මතද පරීක්ෂණ පැවැත්වෙන බව අප වාර්තාකරු කියා සිටියා.",
       "URL": "https://www.hirunews.lk/171314/අවුරුදු-13-ක-සාමණේර-හිමිනමක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4314"
}