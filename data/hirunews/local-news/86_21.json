{
       "Source": "hirunews",
       "Timestamp": "Saturday, 19 August 2023 - 14:16",
       "Headline": "දේශීය ආදේශන භාණ්ඩ රැකගැනීම සම්බන්ධයෙන් සොයාබැලීමට කමිටුවක්",
       "News Content": "ආනයන සීමා ලිහිල් කිරීමත් සමඟ දේශීයව නිෂ්පාදනය කෙරෙන ආදේශන භාණ්ඩ රැකගැනීම සම්බන්ධයෙන් සොයාබැලීම සඳහා කමිටුවක් පත් කළ බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nකර්මාන්ත හා වැවිලි කර්මාන්ත අමාත්‍ය වෛද්‍ය රමේෂ් පතිරණ සමඟ පැවති හමුවකදී මෙම තීරණය ගෙන ඇති අතර, දේශීයව නිෂ්පාදනය කරනු ලබන භාණ්ඩ සඳහා අවශ්‍ය බදු සහ ආනයනික භාණ්ඩ අතර බදු කළමනාකරණය පිළිබඳව මෙම කමිටුව මගින් සොයාබැලීමට නියමිතයි.\nට්වටර් පණිවුඩයක් නිකුත් කරමින් අමාත්‍යවරයා වැඩිදුරටත් කියා සිටියේ මුදල් අමාත්‍යාංශයේ සහ කර්මාන්ත අමාත්‍යාංශයේ නිලධාරීන්ගෙන් සැදුම් ලත් මෙම කමිටුව සෑම සති දෙකකට වරක් රැස්වී ඒ සම්බන්ධයෙන් තීරණ ගනු ඇති බවයි.",
       "URL": "https://www.hirunews.lk/345385/දේශීය-ආදේශන-භාණ්ඩ-රැකගැනීම-සම්බන්ධයෙන්-සොයාබැලීමට-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=86"
}