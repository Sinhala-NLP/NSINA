{
       "Source": "hirunews",
       "Timestamp": "Sunday, 14 April 2019 - 6:50",
       "Headline": "මීතොටමුල්ල ඛේදවාචකයට වසර දෙකයි",
       "News Content": "මීතොටමුල්ල කසල කන්ද පැවති භූමියේ නාගරික උද්‍යානයක් ඉදිකිරීමට අදාළව සිදුකළ නියමු ව්‍යාපෘතිය බොහෝදුරට සාර්ථක බව නාගරික සංවර්ධන අධිකාරිය පවසනවා.\nඑහි සභාපති ජගත් මුණසිංහ කියා සිටියේ ලබන මාසයේදී එම නියමු ව්‍යාපෘතිය අවසන් කරන බවයි.\nමේ අතර, මීතොටමුල්ල කසල කන්ද කඩා වැටී ජීවිත හානි 30 කට වැඩි සංඛ්‍යාවක් සිදුවූ ඛේදවාචකයට අදට වසර 2 ක් සපිරෙනවා.\nකෙසේ වෙතත්, ඉන් පීඩාවට පත් ජනතාවට මෙතෙක් නිසි සහනයක් ලබාදීමට රජය අපොහොසත්වී ඇති බවයි මීතොටමුල්ල කුණු කන්දට එරෙහි ජනතා ව්‍යාපාරයේ ප්‍රධාන සංවිධායක නීතිඥ නුවන් බෝපගේ චෝදනා කළේ.",
       "URL": "https://www.hirunews.lk/214429/මීතොටමුල්ල-ඛේදවාචකයට-වසර-දෙකයි",
       "Category": "Local News",
       "Parent URL": "https://www.hirunews.lk/local-news.php?pageID=3404"
}