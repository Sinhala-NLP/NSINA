{
       "Source": "hirunews",
       "Timestamp": "Monday, 22 January 2018 - 11:23",
       "Headline": "භුමිතෙල්වලට තහනමක්",
       "News Content": "රථවාහනවලට, කර්මාන්තශාලාවට, බවුසර්වලට සහ තොග වශයෙන් භාජනවලට මෙන්ම බැරල්වලට ලංකා භූමිතෙල් අලෙවි කිරීම තහනම් කරමින් ලංකා ඛණිජ තෙල් නීතිගත සංස්ථාවට අයත් දිවයිනේ සියලුම පිරවුම්හල් වෙත නියෝගයක් නිකුත් කර තිබෙනවා.\nඒ ඇතැම් පිරවුම්හල්වල බෙදුම්කරුවන් අධික ලාභ ලැබීමේ පරමාර්ථයෙන් ලංකා භූමිතෙල් වැඩි වශයෙන් ව්‍යාපාරිකයන්ට සහ කර්මාන්තශාලාවලට නිකුත් කිරීම හේතුවෙන්.\nලංකා භූමිතෙල් සහ කාර්මික භුමිතෙල් ලෙස භූමිතෙල් වර්ග දෙකක් වෙළඳපොළේ විකීණීමට තිබෙනවා.\nලංකා භූමිතෙල් අඩු ආදායම්ලාභි ජනතාවට මෙන්ම ධීවර ප්‍රජාවට නිකුත් කෙරෙන බවයි එම සංස්ථාව සඳහන් කළේ.\nඑම භූමිතෙල් රතු පැහැයෙන් යුක්තයි.\nකර්මාන්තශාලා සහ තොග වශයෙන් භාවිතා කිරීමට යොදා ගන්නා භූමිතෙල් කාර්මික භූමිතෙල් වන අතර එය අවර්ණයි.",
       "URL": "https://www.hirunews.lk/181696/භුමිතෙල්වලට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=4114"
}