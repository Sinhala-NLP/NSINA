{
       "Source": "hirunews",
       "Timestamp": "Thursday, 05 July 2018 - 16:46",
       "Headline": "ජනාධිපති ලේකම් තනතුරෙන් සමුගනී",
       "News Content": "ජනාධිපති ලේකම් ඔස්ටින් ප්‍රනාන්දු සිය ධුරයෙන් ඉල්ලා අස්වී තිබෙනවා.\nජනාධිපති මාධ්‍ය අංශයේ ට්විටර් ගිණුමෙහි සදහන් වන්නේ අද ඔහු සිය කාර්යාලයෙන් සමු ගත් බවයි.\nනැගෙනහිර පළාත් ආණ්ඩුකාරවරයා ලෙස කටයුතු කරමින් සිටි ඔහු ජනාධිපති ලේකම්වරයා ලෙස පත් කෙරුණේ හිටපු ජනාධිපති ලේකම් පී.බී.අබේකෝන් ධුරයෙන් සමුගැනීමෙන් අනතුරුවයි.\nපසුගිය වසරේ ජූලි 4 වනදා ඔස්ටින් ප්‍රනාන්දු ජනාධිපති ලේකම් තනතුරේ වැඩභාර ගත්තා.\nහිරු ප්‍රවෘත්ති අංශයට අදහස් දක්වමින් ඔහු සදහන් කළේ ඊයේ දිනයෙන් තම ධුර කාලය අවසන් වූ බැවින් එහි දිගුවක් තමන් අපේක්ෂා නොකරන බවයි.",
       "URL": "https://www.hirunews.lk/194572/ජනාධිපති-ලේකම්-තනතුරෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=3863"
}