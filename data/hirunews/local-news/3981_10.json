{
       "Source": "hirunews",
       "Timestamp": "Saturday, 21 April 2018 - 10:43",
       "Headline": "කෝටි තුනහමාරක කේරළ ගංජා සමඟ 4 දෙනෙකු වත්තලදී එස්.ටී.එෆ් අත්අඩංගුවට",
       "News Content": "වත්තල - හේකිත්ත ප්‍රදේශයේදී කේරළ ගංජා කිලෝග්‍රෑම් 150 ක් සමඟ පුද්ගලයින් 4 දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඑහි උසස් නිලධාරියෙකු හිරු ප්‍රවෘත්ති අංශයට සඳහන් කළේ අද (21) උදෑසන හේකිත්ත ප්‍රදේශයේ සිදුකළ වැටලීමකදී මෙම කේරළ ගංජා තොගය සොයා ගත් බවයි.\nඊට අමතරව, සැකකරුවන් ළඟ තිබී හෑෂ් නමැති මත්ද්‍රව්‍ය කිලෝග්‍රෑම් 2 ක් සොයා ගෙන තිබුණා.\nඅදාළ මත්ද්‍රව්‍ය තොගයේ වටිනාකම කෝටි තුනහමාරක් බවටයි අනාවරණ වී ඇත්තේ.\nසැකකරුවන් රැදී සිටි නිවසෙහි තිබී මානව හිමිකම් ක්‍රියාකාරිකයෙකු නම සඳහන් කාඩ්පතක් ද හමුවී තිබෙනවා.\nඊට අමතර ව්‍යාජ විදෙස් ගමන් බලපත්‍ර කිහිපයක් ද අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/188890/කෝටි-තුනහමාරක-කේරළ-ගංජා-සමඟ-4-දෙනෙකු-වත්තලදී-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3981"
}