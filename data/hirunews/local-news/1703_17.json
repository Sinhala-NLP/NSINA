{
       "Source": "hirunews",
       "Timestamp": "Thursday, 09 September 2021 - 6:45",
       "Headline": "මාතර - මැදවත්ත ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කරයි",
       "News Content": "පසුගියදා මාතර පොලිස් වසමේ මැදවත්ත ප්‍රදේශයේ දී තියුණු ආයුධයකින් පහර දී බරපතළ තත්ත්වයේ පසු වූ පුද්ගලයෙක් මාතර රෝහලට ඇතුළත් කර තිබෙනවා.\nවැඩිදුර ප්‍රතිකාර සඳහා කරාපිටිය රෝහලට ඇතුළත් කළ තුවාලකරු ඊයේ (08) දින මිය ගිය බව පොලිසිය වාර්තා කළා.\nමරණකරු වයස අවුරුදු 34ක මාතර මැදවත්ත ප්‍රදේශයේ පදිංචිකරුවෙක්.\nසිද්ධියට අදාළ සැකකරුවන් වයස අවුරුදු 28 හා 34 යන වයස්වල පසුවෙන මාතර ප්‍රදේශයේ පදිංචිකරුවන් වෙන අතර, ඔවුන් දෙදෙනා මාතර මහේස්ත්‍රාත් අධිකරණයට ඉදිරිපත් කර තිබෙනවා.\nඝාතනය සම්බන්ධ වැඩිදුර පරීක්ෂණ මාතර පොලිසිය විසින් සිදුකරනු ඇති.",
       "URL": "https://www.hirunews.lk/281734/මාතර-මැදවත්ත-ප්‍රදේශයේ-දී-තියුණු-ආයුධයකින්-පහර-දී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1703"
}