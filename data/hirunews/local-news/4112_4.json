{
       "Source": "hirunews",
       "Timestamp": "Tuesday, 23 January 2018 - 16:09",
       "Headline": "තරුණයන් 11 දෙනෙකු අතුරුදන්වීමේ සිද්ධියේ 10 වන සැකකරුත් අල්ලයි",
       "News Content": "2008 - 2009 කාල වකවානුවේ කොළඹදී තරුණයින් 11 දෙනෙකු බලහත්කාරයෙන් පැහැරගෙන ගොස් අතුරුදන් කිරීමේ සිද්ධියේ් 10 වන සැකකරුද අත්අඩංගුවට ගෙන අද රක්ෂිත බන්ධනාගාර ගත කර තිබෙනවා.\nඅපරාධ පරික්ෂණ දෙපාර්තමේන්තුව මගින් මෙලෙස අත්අඩංගුවට ගෙන ඇත්තේ ත්‍රිකුණාමල නාවික හමුදා කදවුරේ සේවය කල හිටපු බුද්ධි අංශ සාමාජිකයෙක්.\nඔහු අද කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් අනතුරුව අනිද්දා දක්වා රක්ෂිත බන්ධනාගාර ගත කරන ලෙසයි නියෝග කෙරුණේ.\nපසුගිය 16 වනදා ද මෙම සිද්ධියට අදාළව 9 වන සැකකරු වන නාවික හමුදා හිටපු බුද්ධි අංශ සාමාජිකයෙක්ද අත්අඩංගුවට ගැනුනා.\nසිද්ධිය සම්බන්ධයෙන් අත්අඩංගුවට ගෙන සිටි හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී. දසනායක ඇතුලූ 06 දෙනා ඇප මත මුදාහැරුණේ පසුගිය 12 වනදායි.",
       "URL": "https://www.hirunews.lk/181822/තරුණයන්-11-දෙනෙකු-අතුරුදන්වීමේ-සිද්ධියේ-10-වන-සැකකරුත්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4112"
}