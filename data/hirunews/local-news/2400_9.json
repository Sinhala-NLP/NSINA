{
       "Source": "hirunews",
       "Timestamp": "Friday, 09 October 2020 - 15:20",
       "Headline": "කොව්ඩ් - 19 වෛරසය මැඬලීමට දේශිය ඖෂධ නිපදවයි (වීඩියෝ)",
       "News Content": "දේශිය වෛද්‍ය අමාත්‍යාංශය විසින් කොව්ඩ් - 19 වෛරසය ආසාදිතයන්ට සහ එම වෛරසය ආසාදනය වීමට ඉඩකඩ තිබෙන පුද්ගලයන් ඉලක්ක කර ගනිමින් ඖෂධ වර්ග කිහිපයක් මේ වන විට නිපදවා තිබෙන බව දේශිය වෛද්‍යල ග්‍රාමීය ආයුර්වේද රෝහල් සංවර්ධන සහ ප්‍රජා සෞඛ්‍ය රාජ්‍ය අමාත්‍ය සිසිර ජයකොඩි පවසනවා.\nආයුර්වේද දෙපාර්තමේන්තුව සහා ආයුර්වේද ඖෂධ සංස්ථාව ඒකාබද්ධව ප්‍රතිශක්තිකරණ පානයක් සහ ආසාදිතයන් වෙනුවෙන් චූර්ණයක් හඳුන්වාදී තිබෙන බවයි අමාත්‍යවරයා සඳහන් කරන්නේ.\nමෙම ඖෂධසියල්ල සියයට සියයක්ම දේශිය ශා‍කසාර යොදා ගනිමින් නිෂ්පාදන කර තිබෙන බව පවසන අමාත්‍යවරයා සදංග පානය සහ සුවධරණි ප්‍රතිශක්තිකරණ පානය නමින් එම ඖෂධ නම් කර තිබෙන බවද සඳහන් කළා.\nමෙම ඖෂධ එළිදැක්වීම ලබන ඹක්තෝම්බර් 12 වනදා සිදු වීමට නියමිතයි\nඑහෙත් ඊට පෙර අද (09) එම ඹෟෂධ අද පාර්ලිමෙන්තුවේදි කතානායක මහින්ද යාපා අබේවර්ධන වෙත පිළිගැන්වූවා.\nබටහිර වෛද්‍ය විද්‍යාවට තවමත් කොවිඩ් -19 වෛරසයට එරෙහි ඖෂධයක් මෙතෙක් සොයා ගැනීමට නොහැකි වී ඇති බවත්, එබැවින් බටහිර වෛද්‍ය විද්‍යාව දියුණූ රටවල් අද බරපතල කඩා වැටීමකට ලක් වී ඇති බවත් අමාත්‍යවරයා පෙන්වා දුන්නා.\nකෙසේ නමුන් දේශිය වෛද්‍ය අමාත්‍යාංශයට මෙම අභියෝගය ජයගත හැකි ඖෂධ නිෂ්පාදනය කිරීමට හැකියාව ලැබී තිබෙන බවද ඇමතිවරයා පැවසුවා.",
       "URL": "https://www.hirunews.lk/252161/කොව්ඩ්-19-වෛරසය-මැඬලීමට-දේශිය-ඖෂධ-නිපදවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2400"
}