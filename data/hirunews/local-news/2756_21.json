{
       "Source": "hirunews",
       "Timestamp": "Sunday, 03 May 2020 - 18:21",
       "Headline": "පාලන මිළ ඉවත් කිරීමෙන් පසු එළියට එන පරිප්පු සහ සැමන්",
       "News Content": "රජය විසින් යලිත් රතු පරිප්පු සහ ටින් මාළු වල උපරිම පාලන සිල්ලර මිල ඉවත් කිරිමෙන් පසු හෙට (04) සිට ඇදිරි නිතිය තාවකාලිකව ඉවත් කිරිමෙන් පසු වෙලදපොලේ අලෙවි කිරිම සදහා ටින් මාළු විශාල ප්‍රමාණයක් වෙලදසැල් වෙත ප්‍රවාහනය කරන අයුරු දක්නට ලැබුණු බව අප හැටන්  වාර්තාකරු ප්‍රකාශ කළා.\nකොවිඩ් 19 වෛසරය පැතිර යාමේ අවධානමත් සමග පාරිභෝගික ජනතාවට සහන සැලසිම සදහා රජය විසින් ටින් මාළු සහ පරිප්පු සදහා පාලන මිලක් නියම කර තිබුණා.\nඑ අනුව රතු පරිප්පු කිලෝවක් රු 65 ටත් , ටින් මාළු ටින් එකක් රු 100 කටත් උපරිම සිල්ලර මිලක් යටතේ අලෙවි කිරිමට නියම වුණා.\nසතොස ශාඛා වල සහ ඇතැම් පෞද්ගලික වෙලදසැල් සහ සුපිරි වෙලදසැල් වල එම පාලන මිලට රතු පරිප්පු සහ ටින් මාළු අලෙවි කළ අතර එවා පාරිභෝගික යන්ගේ ඉල්ලුමට සරිලන සැපයුමක් ලබා දිමට එම වෙලදසැල් හිමියන් අපෝසත් වූ බවයි ජනතාව චෝදනා කළේ.\nඇතැම් වෙලදසැල් වල ටින් මාළු සහ රතු පරිප්පු තොග සගවා ගනමින් පාරිභෝගිකයන්ට එම භාණ්ඩ නොමැති බව පැවසු අතර එම වෙළඳුන් ටින් මාළු සහ රතු පරිප්පු තොග රැස් කර සගවා තබාගෙන සිටි බවටද පාරිභෝගිකයින් චෝදනා කළා.",
       "URL": "https://www.hirunews.lk/239981/පාලන-මිළ-ඉවත්-කිරීමෙන්-පසු-එළියට-එන-පරිප්පු-සහ-සැමන්",
       "Category": "Local News",
       "Parent URL": "https://www.hirunews.lk/local-news.php?pageID=2756"
}