{
       "Source": "hirunews",
       "Timestamp": "Tuesday, 31 May 2022 - 15:58",
       "Headline": "විභාගය අතරතුර සිසුවියකට අතවර කිරීමේ සිද්ධිය ගැන විමර්ශනයක්",
       "News Content": "මෙවර සාමාන්‍ය පෙළ විභාගයට පෙනී සිටින ශිෂ්‍යයාවක, විභාග ශාලා නිරීක්ෂකවරයෙක් අපයෝජනයට ලක් කළ පුවතත් අනුරාධපුරය ප්‍රදේශයෙන් වාර්තා වනවා.\nඅනුරාධපුරය - හිදෝගම, කලුවිල සේන විද්‍යාලයේ විභාග මධ්‍යස්ථානයේ විභාගයට පෙනී සිටි සිසුවියකයි මෙලෙස විභාග ශාලා නිරීක්ෂකවරයකු විසින් අපයෝජනය කර ඇත්තේ.\nපසුගිය 25වන දින ඉතිහාසය විෂයට අදාල විභාගය පැවැත්වෙන අතරතුරත්, ඉන් පසු විවේක කාලයේ දීත් අදාළ විභාග ශාලා නිරීක්ෂකවරයා විසින් සිසුවිය අපයෝජනය කළ බව ඇය සිය දෙමාපියන් සමග හිදෝගම පොලීසියට පැමිණි කර තිබෙනවා.\nඅදාළ සිද්ධිය සම්බන්ධයෙන් පූර්ණ පරීක්ෂණයක් කොට ඒ සම්බන්ධයෙන් වාර්තාවක් ලබා දෙන ලෙස අධ්‍යාපන අමාත්‍ය සුසිල් ප්‍රේමජයන්ත් විසින් විභාග කොමසාරිස්ට දන්වා යවා ඇති බව අධ්‍යාපන අමාත්‍යංශය නිකුත් කළ මාධ්‍ය නිවේදනය දැක්වෙනවා.\nඒ අනුව මෙම සිද්ධිය සම්බන්ධයෙන් වින්දිත සිසුවියගෙන්, විභාග ශාලාධිපතිවරයාගෙන්, සහකාර ශාලාධිපතිවරයාගෙන්, චූදිත නිරීක්ෂකයාගෙන් සහ විභාගයට පෙනී සිටි සිසුන්ගෙන් ප්‍රකාශයන් ලබා ගැනීමට නියමිත බව ද මාධ්‍ය නිවේදනයේ වාර්තා වනවා.\nකෙසේ නමුත් මේ වන විට චූදිත විභාගශාලා නිරීක්ෂකවරයා අත් අඩංගුවට ගෙන රක්ෂිත බන්ධනාගාර ගත කර තිබෙනවා.\n(මාධ්‍ය නිවේදනය පහතින්)",
       "URL": "https://www.hirunews.lk/305808/විභාගය-අතරතුර-සිසුවියකට-අතවර-කිරීමේ-සිද්ධිය-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1129"
}