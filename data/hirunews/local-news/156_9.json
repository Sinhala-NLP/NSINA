{
       "Source": "hirunews",
       "Timestamp": "Monday, 24 July 2023 - 13:39",
       "Headline": "මුද්‍රා මැකු ඉන්දීය බිත්තර දුම්මලසූරිය ගබඩාවක (වීඩියෝ)",
       "News Content": "ඉන්දියාවෙන් ආනයනය කරන ලද බිත්තර මුද්‍රා මකා අලෙවි කිරීමට සුදානම් කර තිබියදි සොයාගෙන තිබෙනවා.\nකුලියාපිටිය - දුම්මලසුරිය ඇතුන්ගහකොටුව ප්‍රදේශයේ ගබඩාවක තිබි මෙම මුද්‍රා මකන ලද ආනයනික බිත්තර පෙට්ටි 100කට අධික ප්‍රමාණයක් සොයාගත් බවයි පොලිසිය ප්‍රකාශ කළේ.\nමෙම වැටලීම සදහා සමස්ත ලංකා බිත්තර නිෂ්පාදකයින්ගේ සංගමය ද මැදිහත් වි ඇති අතර එහිදි අදාල ගබඩාවේ ආරක්ෂාවට සහ සේවයේ නිරතව සිටි පුද්ගලයින් සමග බහින්බස්වීමක්ද ඇතිවුණා.\nපසුව පොලිසිය මැදිහත්ව සිද්ධිය සමථයකට පත් කර ගබඩාව මුද්‍රා තබා තිබෙනවා.\nපොලිසිය විසින් මේ සම්බන්ධයෙන් පාරිභෝගික අධිකාරිය මෙන්ම දුම්මලසුරිය සෞඛ්‍ය වෛද්‍ය නිලධාරි කාර්යාලයද දැනුවත් කර තිබෙනවා.\nඅද එම නිලධාරීන්ද මෙම ස්ථානය සිය නිරීක්ෂණයට ලක් කිරීමට නියමිතයි.\nමේ අතර, මෙරට දෛනික අවශ්‍යතාව බිත්තර ලක්ෂ 70 ක් පමණ වනවා.\nකෙසේ වෙතත් මේ වනවිටත් නිෂ්පාදනය කරනු ලබන්නේ ලක්ෂ 55 ක පමණ ප්‍රමාණයක් බවයි සමස්ත ලංකා බිත්ත හිමියන්ගේ සංගමය පවසන්නේ.\nඒ අනුව තවදුරටත් ඉල්ලුමට සාපේක්ෂව දෛනිකව බිත්තර ලක්ෂ 15 ක පමණ හිඟයක් පවතිනවා.\nමීට අමතරව දැනට පනවා ඇති පාලන මිල හේතුවෙන්ද බිත්තර හිඟයක් පවතින බවයි සමස්ත ලංකා බිත්තර නිෂ්පාදකයින්ගේ සංගමයේ සභාපති ආර්.එම්.සරත් රත්නායක කියා සිටියේ.",
       "URL": "https://www.hirunews.lk/342345/මුද්‍රා-මැකු-ඉන්දීය-බිත්තර-දුම්මලසූරිය-ගබඩාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=156"
}