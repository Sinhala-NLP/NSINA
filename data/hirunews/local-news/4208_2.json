{
       "Source": "hirunews",
       "Timestamp": "Tuesday, 21 November 2017 - 12:30",
       "Headline": "දුරකථන සංවාද හෙළිවීම ගැන, වරප්‍රසාද කමිටුවට",
       "News Content": "පර්පචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස් සහ කෝප් කමිටු සාමාජිකයන් අතර ඇති වූ දුරකතන සංවාද ප්‍රකාශයට පත් වීමෙන් මන්ත්‍රී වරප්‍රසාද උල්ලංඝණය වී ඇත්දැයි සොයා බැලීමට එය මන්ත්‍රී වරප්‍රසාද කමිටුවට යොමු කරන බව කථානායක කරූ ජයසූරිය අද පාර්ලිමේන්තුවේදී ප්‍රකාශ කළා.\nඑහිදී පක්ෂ විපක්ෂ මන්ත්‍රීවරුන් අතර උණුසුම් තත්ත්වයක් ද ඇති වුණා.\nඉන්පසු අයවැය කාරක සභා විවාදයේ සිව්වන දින විවාදය ආරම්භ වූ අතර, එම විවාදය මේ වනවිටත් පැවැත්වෙනවා.\nඅද විවාදයට ගැනෙන්නේ උසස් අධ්‍යාපන හා මහාමාර්ග අමාත්‍යාංශය සහ නිපුණතා සංවර්ධන හා වෘත්තීය පුහුණු අමාත්‍යාංශයේ වැය ශීර්ෂයි.",
       "URL": "https://www.hirunews.lk/176554/දුරකථන-සංවාද-හෙළිවීම-ගැන-වරප්‍රසාද-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=4208"
}