{
       "Source": "hirunews",
       "Timestamp": "Thursday, 02 June 2022 - 8:20",
       "Headline": "පුරාවස්තු සොයා කැණීම් කළ සිව්දෙනකු අත්අඩංගුවට",
       "News Content": "මධ්‍යම කඳවුර පොලිස් වසමේ දී සිදු කරන ලද මෙහෙයුමක දී රජගම - වීරගොඩ ප්‍රදේශයේ ඉඩමක පුරාවස්තු සෙවීමේ අරමුණින් අනවසරයෙන් කැණීම් කටයුතු සිදු කළ පුද්ගලයින් සිව්දෙනකු පොලිස් අත් අඩංගුවට ගෙන තිබෙනවා.\nඑහිදී කැණීම් කිරීමට භාවිත කළ උපකරණ ද භාරයට ගෙන ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\nසැකකරු අවුරුදු 22 - 50 අතර වයස්වල පසුවන කල්තොට, නුවරගල, වීරගොඩ, කඳවලපිටිය ප්‍රදේශවල පදිංචිකරුවන්.\nඔවුන් අද (02) අම්පාර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/305969/පුරාවස්තු-සොයා-කැණීම්-කළ-සිව්දෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1125"
}