{
       "Source": "hirunews",
       "Timestamp": "Tuesday, 22 November 2022 - 9:15",
       "Headline": "තත්ත්වයෙන් බාල පලිබෝධනාශක බෙදාහරින අලෙවිසැල් සොයා වැටලීම්",
       "News Content": "තත්වයෙන් බාල කෘමි නාශක සහ වල්නාශක බෙදාහරින අලෙවිසැල් පරික්ෂා කොට වැටලීමට පියවර ගන්නා බව කෘෂිකර්ම අමාත්‍යාංශය පවසනවා.\nකෘමි නාශක සහ වල්නාශක සම්බන්ධයෙන් කෘෂිකර්ම අමාත්‍යාංශයේ ඊයේ (21) සාකච්ඡාවක් පවත්වා ඇති අතර එහි දී අනාවරණ වී ඇත්තේ ඉහළ මිල ගණන් යටතේ තත්වයෙන් බාල කෘමිනාශක අලෙවි කොට ගොවි ජනතාව අපහසුතාවයට පත් කරන බව යි.\nප්‍රමිතියෙන් බාල කෘමිනාශක සහ වල්නාශක බෝගවලට යොදන අතරතුර ඒවා විෂ වීම නිසා ගොවීන් 54 දෙනෙකු මරණයට පත්ව ඇති බව යි එම සාකච්ඡාවට එක්වූ පලිබෝධනාශක බෙදාහරින ආයතනවල නියෝජිතයන් පෙන්වා දී ඇත්තේ.",
       "URL": "https://www.hirunews.lk/320971/තත්ත්වයෙන්-බාල-පලිබෝධනාශක-බෙදාහරින-අලෙවිසැල්-සොයා-වැටලීම්",
       "Category": "Local News",
       "Parent URL": "https://www.hirunews.lk/local-news.php?pageID=718"
}