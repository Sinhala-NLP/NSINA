{
       "Source": "hirunews",
       "Timestamp": "Thursday, 03 March 2022 - 13:08",
       "Headline": "සෞඛ්‍ය වර්ජනය තවදුරටත් (වීඩියෝ)",
       "News Content": "වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින් සෞඛ්‍ය වෘත්තීයවේදීන්ගේ සම්මේලනය ආරම්භ කළ දෙදින වර්ජනය හේතුවෙන් අදත් රෝහල් රැසක කටයුතුවලට බාධා එල්ල වී තිබෙනවා.\nඊයේ ආරම්භ කළ මෙම වර්ජනය සඳහා පරිපූරක, අතුරු වෛද්‍ය ඇතුළු ශ්‍රේණි 17කට අයත් වෘත්තීය සමිති එක්ව සිටින අතර, වර්ජනය අඛන්ඩව සිදු කරන්නේ ද නැද්ද යන්න පිළිබඳව අද තීරණය කරන බවයි සෞඛ්‍ය වෘත්තීයවේදීන්ගේ සම්මේලනයේ කැඳවුම්කරු රවී කුමුදේශ් කියා සිටියේ.\nකෙසේ වෙතත්, වර්ජනය හේතුවෙන් අදත් ප්‍රතිකාර ලබා ගැනීමට පැමිණි රෝගීන් දැඩි අපහසුතාවයකට පත්වුණා.",
       "URL": "https://www.hirunews.lk/298546/සෞඛ්‍ය-වර්ජනය-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1321"
}