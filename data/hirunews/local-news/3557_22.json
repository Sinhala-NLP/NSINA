{
       "Source": "hirunews",
       "Timestamp": "Sunday, 13 January 2019 - 12:27",
       "Headline": "නව ආණ්ඩුක්‍රම ව්‍යවස්ථාවක අවශ්‍යතාව ගැන ජ.වි.පෙ. න් ප්‍රකාශයක්",
       "News Content": "1978 ආණ්ඩුක්‍රම ව්‍යවස්ථාව වර්තමානයට නොගැළපෙන බැවින් නව ආණ්ඩුක්‍රම ව්‍යවස්ථාවක අවශ්‍යතාව පවතින බව ජනතා විමුක්ති පෙරමුණ පවසනවා.\nඑම පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මේ බව කියා සිටියේ බත්තරමුල්ල පක්ෂ කාර්යාලයේ අද පැවති මාධ්‍ය හමුවකට එක්වෙමින්.\nමේ අතර ඇල්පිටිය ප්‍රදේශයේ ඊයේ පැවති ජන හමුවකට එක්වෙමින් අමාත්‍ය වජිර අබේවර්ධන ද නව ආණ්ඩුක්‍රම ව්‍යවස්ථාව සම්බන්ධයෙන් අදහස් දක්වා සිටියා.\nඑහිදී ඔහු කියා සිටියේ ගෙන ඒමට නියමිත නව ආණ්ඩුක්‍රම ව්‍යවස්ථාව පවතින ව්‍යවස්ථාවට වඩා ගුණාත්මක තත්ත්වයෙන් ඉහළ බවයි.",
       "URL": "https://www.hirunews.lk/208121/නව-ආණ්ඩුක්‍රම-ව්‍යවස්ථාවක-අවශ්‍යතාව-ගැන-ජ-වි-පෙ-න්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3557"
}