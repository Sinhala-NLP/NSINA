{
       "Source": "hirunews",
       "Timestamp": "Sunday, 24 December 2017 - 15:42",
       "Headline": "පස් කන්දකට යටවූ තිදරු පියා",
       "News Content": "නාවලපිටිය, පල්ලේගම ප්‍රදේශයේ නිවසක තාප්පයක් ඉදිකිරීමට කපා තිබු අත්තිවාරම් වළක බැස මැනිම් කටයුතු සිදුකරමින් සිටි පුද්ගලයෙකු පස් කන්දකට යටවීමෙන් මියගොස් තිබෙනවා.\nඅද (24) උදෑසන සිදුවූ මෙම අනතුරෙන් මෙලෙස ජීවිතක්ෂයට පත්ව ඇත්තේ නාවලපිටිය, මාපකන්ද ප්‍රදේශයේ පදිංචිව සිටි ගාමිණී ෆොන්සේකා නැමැති තිදරු පියෙක්.\nතාප්පයක් ඉදිකිරීම සඳහා කපා තිබු අත්තිවාරම් වළේ කම්බි එළිම සඳහා මැනිම් කටයුතු සිදුකරමින් සිටින අතර මෙම අනතුර සිදුව ඇති අතර ඒ අසල සිටි තවත් දෙදෙනෙක් දිවි ගලවා ගැනීමට සමත්ව තිබෙනවා.\nපස්කන්දට යටව සිටි පුද්ගලයා නාවලපිටිය පොලිසිය මඟින් බැකෝ යන්ත්‍රයක් උපයෝගි කරගනිමින් ගොඩ ගෙන නාවලපිටිය රෝහලට ඇතුළත් කර ඇති අතර එම අවස්ථාවේදී ඔහු මියගොස් සිටි බවයි අප වාර්තාකරු සඳහන් කළේ.\nසිද්ධිය සම්බන්ධයෙන් නාවලපිටිය පොලිසිය වැඩිදුර පරීක්ෂණ පවත්වන බව සඳහන්.",
       "URL": "https://www.hirunews.lk/179203/පස්-කන්දකට-යටවූ-තිදරු-පියා",
       "Category": "Local News",
       "Parent URL": "https://www.hirunews.lk/local-news.php?pageID=4158"
}