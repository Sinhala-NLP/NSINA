{
       "Source": "hirunews",
       "Timestamp": "Tuesday, 28 February 2023 - 13:36",
       "Headline": "යුක්රේනයේ බක්මුට් නගරයේ දරුණු යුධ ගැටුම්",
       "News Content": "යුක්රේන සහ රුසියානු හමුදා අතර යුක්රේනයේ , බක්මුට් නගරයේ දරුණු ගැටුම් හටගෙන තිබෙනවා.\nරුසියානුවන් විසින් එහි සිටින යුක්රේන ජාතිකයින් පළවා හැරීමේ මෙහෙයුම් ද දැඩිකොට ඇති බවයි විදෙස් මාධ්‍ය වාර්තාකළේ.\nමෙම නගරය අත්පත් කරගැනීම සඳහා රුසියානු හමුදා මාස 06ක කාලයක සිට උත්සහ දරමින් සිටිනවා.\nයුක්රේන ජනාධිපති වොලඩිමියර් සෙලෙන්ස්කි ප්‍රකාශ කළේ තම හමුදා සෙබලුන්ද ප්‍රතිප්‍රහාර එල්ලකරමින් සිටින බැවින් නගරයේ දරුණු ගැටුම් හටගෙන ඇති බවයි.\nඑම නිසා යුක්රේනයට තවදුරටත් ආයුධ සහ යුධආධාර ලබාදෙන ලෙසයි යුක්රේන ජනාධිපතිවරයා ලොව අනෙකුත් රටවලින් ඉල්ලා ඇත්තේ.",
       "URL": "https://www.hirunews.lk/328584/යුක්රේනයේ-බක්මුට්-නගරයේ-දරුණු-යුධ-ගැටුම්",
       "Category": "Local News",
       "Parent URL": "https://www.hirunews.lk/local-news.php?pageID=507"
}