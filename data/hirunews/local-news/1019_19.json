{
       "Source": "hirunews",
       "Timestamp": "Friday, 15 July 2022 - 13:54",
       "Headline": "ජූලි මස 21 යළි පාසල් ඇරඹෙයි",
       "News Content": "රජයේ සහ රජයේ අනුමත සියලු පාසල් ආරම්භ කිරීමට අධ්‍යාපන අමාත්‍යාංශය තීරණය කර තිබෙනවා.\nඒ අනුව එළඹෙන ජූලි මස 21 වැනි දින දිව‍යිනේ සියලුම පාසල් ආරම්භ වනු ඇති.\nඉන්ධන අර්බුදය සහ රට තුළ උද්ගතවී ඇති තත්වය මත පාසල් කටයුතු පවත්වාගෙන යාම සම්බන්ධයෙන් විශේෂ සාකච්ඡාවක් අද අධ්‍යාපන බලධාරීන් අතර පැවැවුණා.\nඊට අධ්‍යාපන අමාත්‍යවරයා, අමාත්‍යාංශ ලේකම්වරයා මෙන්ම පළාත් අධ්‍යාපන අධ්‍යක්ෂවරුන් ඇතුලු පාසල් බලධාරීන් එක්ව සිටි බව සඳහන්.\nමෙහිදී පසුගිය සතියේ පාසල් අධ්‍යයන කටයුතු ක්‍රියාත්මක වූ ආකාරය ද සම්බන්ධයෙන්ද විශ්ලේෂණයට සලසුම් කර තිබුණා.\nපවතින ඉන්ධන හිඟය හමුවේ පසුගිය සති තුනෙහිම කොළඹ හා තදාසන්න නගරවල පාසල්වල අධ්‍යයන කටයුතු ක්‍රියාත්මක වූයේ නැහැ.\nඑහෙත් ග්‍රාමීය පාසල් පැවැත්වීම පිළිබඳ තීරණය කිරීමේ බලය විදුහල්පතිවරුන්ට පවරා තිබූ අතර, ඒ අනුව ඇතැම් ග්‍රාමීය පාසල්වල ඉගැන්වීම් කටයුතු ක්‍රියාත්මක වුණා.\nරට තුළ පවතින ඉන්ධන අර්බුදය හේතුවෙන් පාසල් සිසුන්ට හා ගුරුවරුන් ඇතුළු අනධ්‍යයන කාර්ය මණ්ඩල සඳහා සිය ප්‍රවාහන පහසුකම්වල පැවති දුෂ්කරතා හේතුවෙනුයි මෙලෙස රාජකාරියට වාර්තා කිරීමට නොහැකි තත්ත්වයක් ඇති වූයේ.\nමේ හේතුවෙනුයි සියලුම පාසල් වසා දැමීමට අධ්‍යාපන අමාත්‍යාංශය විසින් තීරණය කරනු ලැබුවේ.\nනමුත් අනිද්දා (17) දිනයේ දී මෙරටට ලැබෙන තෙල් නෞකා සංචිත සමග සිපෙට්කෝ වෙතින් දැනුම්දුන්නේ සාමාන්‍ය පරිදි තෙල් බෙදාහැරීම සිදු කළ හැකි බවයි.",
       "URL": "https://www.hirunews.lk/310045/ජූලි-මස-21-යළි-පාසල්-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1019"
}