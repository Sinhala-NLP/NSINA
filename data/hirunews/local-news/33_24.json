{
       "Source": "hirunews",
       "Timestamp": "Wednesday, 13 September 2023 - 7:16",
       "Headline": "දුම්රිය ස්ථාන 32කට යුද හමුදා ආරක්ෂාව (Update)",
       "News Content": "මගීන්ගේ ආරක්ෂාව වෙනුවෙන් කොටුව සහ මරදාන දුම්රිය ස්ථානවල ආරක්ෂාව සඳහා යුද හමුදා සාමාජිකයින් යොදවා තිබෙන බව වාර්තා වෙනවා.\nඅවශ්‍ය නම් අනෙකුත් දුම්රිය ස්ථාන සඳහා ද යුද හමුදාව යොදවන බව යුද හමුදා මාධ්‍ය ප්‍රකාශක පැවසූ බව අප හිරු වාර්තාකරු පවසනවා.\nඊයේ (12) ඇරඹුනු දුම්රිය වැඩ වර්ජනය හේතුවෙන් දුම්රිය ස්ථානවල විවිධ ගැටලුකාරි තත්ත්වයන් උද්ගත වුණා. හොරපේ දුම්රිය ස්ථානය අසලදී දුම්රියෙන් වැටී තරුණයකු මිය යෑමේ සිද්ධිය නිසාත් දුම්රිය රියැදුරු සහ මගීන් අතර බහින්බස්වීම් ඇති වුණ අතර එම බහින්බස්වීම් දුරදිග ගිය තත්ත්වයන් ද දක්නට ලැබුණා.\nදුම්රිය බලාපොරොත්තුවෙන් පැමිණෙන මගීන් දුම්රිය ප්‍රමාද වීමෙන් මුහුණ දෙන මහත් අපහසුකාරී තත්ත්වයන් නිසා මතු විය හැකි ගැටලුකාරී තත්ත්වයන් මර්දනය කිරීම සඳහා යුද හමුදාව යෙදවීමට සිදූ වුණ බවයි වාර්තා වන්නේ.\nUpdate....... දුම්රිය මගීන්ගේ ආරක්ෂාව සඳහා කොටුව සහ මරදාන දුම්රිය ස්ථාන ඇතුළු දිවයින පුරා පිහිටි දුම්රිය ස්ථාන 32කට යුද හමුදා නිලධාරීන් යොදවා ඇති බව යුද හමුදා මාධ්‍ය ප්‍රකාශක පවසනවා.",
       "URL": "https://www.hirunews.lk/348095/දුම්රිය-ස්ථාන-32කට-යුද-හමුදා-ආරක්ෂාව-update",
       "Category": "Local News",
       "Parent URL": "https://www.hirunews.lk/local-news.php?pageID=33"
}