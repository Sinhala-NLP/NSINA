{
       "Source": "hirunews",
       "Timestamp": "Tuesday, 11 January 2022 - 14:13",
       "Headline": "කතරගම ප්‍රාදේශීය සභාවේ සභාපතිවරයාගේ ධුරය සති දෙකකට අත්හිටුවයි",
       "News Content": "ශ්‍රී ලංකා පොදුජන පෙරමුණට බලය හිමි, කතරගම ප්‍රාදේශීය සභාවේ සභාපති චානක අමිල රංගට සති දෙකක කාලයක් ධුරයේ කටයුතු කිරීම වළක්වාලමින් හම්බන්තොට මහාධිකරණ විනිසුරු රසන්ත ගොඩවෙල අද (11) අතුරු තහනම් නියෝගයක් නිකුත් කළා.\nඒ අයවැය පරාජයට පත්වී තිබියදී ඌව පළාත් ආණ්ඩුකාර ඒ.ජේ.එම්. මුසම්මිල් විසින් සභාපතිවරයා යළි ධුරයේ පිහිටුවීම අභියෝගයට ලක් කරමින් උප සභාපතිවරයා ඇතුලු මන්ත්‍රීවරුන් පිරිසක් ගොනුකළ පෙත්සම කැඳවූ අවස්ථාවේදියි.\nමෙහිදී අයවැයට විරුද්ධව ඡන්දය භාවිත කළ ශ්‍රී ලංකා පොදුජන පෙරමුණේ මන්ත්‍රීවරුන් වෙනුවෙන් පාර්ලිමේන්තු මන්ත්‍රී ජනාධිපති නීතීඥ විජේදාස රාජපක්ෂ අධිකරණය හමුවේ කරුණු දක්වා තිබෙනවා.",
       "URL": "https://www.hirunews.lk/293670/කතරගම-ප්‍රාදේශීය-සභාවේ-සභාපතිවරයාගේ-ධුරය-සති-දෙකකට-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1433"
}