{
       "Source": "hirunews",
       "Timestamp": "Saturday, 02 July 2022 - 15:33",
       "Headline": "වැලිගම රෝහලේ කටයුතු අඩාලයි - පොලීසියට තෙල් දෙන්න ජනතාවත් විරුද්ධයි",
       "News Content": "වැලිගම වලාන රජයේ ප්‍රාදේශීය රෝහලේ කටයුතු අද(02) අක්‍රීය වුණා.\nඒ අදාළ රෝහලේ වෛද්‍යවරුන් සහ සෞඛ්‍ය කාර්යය මණ්ඩලය වෙත සේවයට වාර්තා කිරීමේ දී වූ ප්‍රවාහන පහසුකම් ගැටලුවක් හේතුවෙන්.\nකෙසේ නමුත් ඊයේ (01) දිනයේ දී සෞඛ්‍ය කාර්යය මණ්ඩල පිරිස් වෙනුවෙන් ඉන්ධන ලබාගැනීම සදහා මාතර නගරයේ පිහිටි ඉන්ධන පිරහුමිහලක පහසුකම් ලබා දී තිබුණත් එහි දී මෙම නිලධාරීන් වෙත ඉන්ධන ලබාගැනීමට නො හැකි තත්ත්වයක් ඇතිව තිබුණා.\nඅදාළ සෞඛ්‍ය කාර්යය මණ්ඩල නිලධාරීන්ට පොදු ප්‍රවාහන සේවය ඔස්සේ ද සිය රාජකාරි සඳහා වාර්තා කිරීමට නොහැකි වීම හේතුවෙනුයි රෝහලේ කටයුතු අඩාල වුණේ.\nමේ හේතුවෙන් රෝහලේ බාහිර රෝගී අංශය සහ නේවාසික රෝගී අංශය ඇතුළු විවිධ සායන කිහිපයක ම කටයුතු අඩාල වුණා.\nවැලිගම වලාන ප්‍රාදේශීය රෝහලේ වෛද්‍යවරුන් අට දෙදෙනෙකු ඇතුළු සමස්ත කාර්ය මණ්ඩලය හැත්තෑ පහක් පමණ රාජකාරි කටයුතු කරනවා.\nමේ අතර වැලිගම අයි.ඕ.සී ඉන්ධන පිරහුමි හල මගින් ඉන්ධන ලබාදිමේ දී පොලිස් නිලධාරීන්ට ප්‍රමුඛතාවය ලැබෙන බවත්, ඒ මගින් විවිධ පොලිස් ස්ථානවල සේවය කරන වැඩි පිරිසක් එකවර ඉන්ධන ලබා ගන්නා බවත්, ඒ තුළින් ජනතාවට අසාධාරණයක් වී ඇති බවටත්, පවසමින් පිරිසක් විසින් පොලිසිය වෙත විරෝධය පළ කිරීමට කටයුතු කළා.\nඒ හේතුවෙන්, අවසානයේ දී පොලිස් නිල ඇඳුමෙන් සහ පොලිස් ටී ෂර්ට් පැළඳ ඉන්ධන ලබා ගැනීමට පොලිස් නිලධාරීන් පැමිණියත්, වැලිගම මූලස්ථාන පොලීසියේ සහ මිදිගම පොලිසියේ නිලධාරීන්ට පමණක් ඉන්ධන ලබාදීම ට රාජකාරියේ නිරත පොලිස් නිලධාරීන් කටයුතු කළා.",
       "URL": "https://www.hirunews.lk/308834/වැලිගම-රෝහලේ-කටයුතු-අඩාලයි-පොලීසියට-තෙල්-දෙන්න-ජනතාවත්-විරුද්ධයි",
       "Category": "Local News",
       "Parent URL": "https://www.hirunews.lk/local-news.php?pageID=1051"
}