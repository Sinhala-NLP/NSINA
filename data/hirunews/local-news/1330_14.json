{
       "Source": "hirunews",
       "Timestamp": "Sunday, 27 February 2022 - 8:12",
       "Headline": "සංචාරකයින් සඳහා කොවිඩ් පරීක්ෂණ නීතිය ලිහිල් කෙරෙයි",
       "News Content": "පූර්ණ එන්නත්කරණය ලබා ශ්‍රී ලංකාවට පැමිණෙන සංචාරකයන් මාර්තු 1 වනදා සිට ක්‍රියාත්මක වන පරිදි පූර්ව කොරෝනා පරීක්ෂණවලට ලක්වීම අවශ්‍ය නොවන බව සිවිල් ගුවන් සේවා අධිකාරිය පවසනවා.\nදිවයිනට පැමිණීමට සති දෙකකට පෙර පූර්ණ එන්නත්කරණය ලැබූවන්ට මෙලෙස පූර්ව කොරෝනා පරීක්ෂණ අවශ්‍ය නොවන බවයි එහි සභාපති උපුල් ධර්මදාස සඳහන් කළේ.\nඑහිදී එන්නත් මාත්‍රා දෙකක් ලබාගැනීම පූර්ණ එන්නත්කරණය ලෙස සළකන අතර, වයස අවුරුදු 18ට අඩු ළමයින් සඳහා එක් එන්නත් මාත්‍රාවක් ලබා සිටීම පූර්ණ එන්නත්කරණය ලෙස සැළකෙනු ඇති.\nඑමෙන්ම අවසන් මාස හය තුළ කොරෝනා ආසාදිතව සිටි බවට ලිඛිත සාක්ෂි සහිත පුද්ගලයන් එක් එන්නත් මාත්‍රාවක් ලබා සිටීම ප්‍රමාණවත් වන අතර, මාස හයකට පෙර ආසාදිතව එක් එන්නත් මාත්‍රාවක් ලබා සිටින්නේ නම් කොරෝනා පරීක්ෂාවට ලක්විය යුතුයි.\nපූර්ණ එන්නත්කරණය නොලැබූ අනෙකුත් සියලුම සංචාරකයන්ද ශ්‍රී ලංකාවට පැමිණීමට පැය 72කට පෙර එලෙස කොරෝනා පරීක්ෂාවට ලක්විය යුතු වනවා.\nමේ අතර ඊයේ දිනයේදීද තවත් පුද්ගලයන් 52,778 දෙනෙකුටද කොරෝනා එන්නත් තුන්වන මාත්‍රාව හෙවත් වර්ධක මාත්‍රාව ලබාදී ඇති බව වංසගත රෝග විද්‍යා අංශය ප්‍රකාශ කළා.\nඒ අනුව මේ වනවිට වර්ධක එන්නත් මාත්‍රාව ලබා ඇති සංඛ්‍යාව 7,139,133ක්.",
       "URL": "https://www.hirunews.lk/298163/සංචාරකයින්-සඳහා-කොවිඩ්-පරීක්ෂණ-නීතිය-ලිහිල්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1330"
}