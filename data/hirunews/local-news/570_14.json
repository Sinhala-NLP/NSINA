{
       "Source": "hirunews",
       "Timestamp": "Monday, 30 January 2023 - 13:24",
       "Headline": "දෙමළ සන්ධානය නිදහස් දිනය වර්ජනය කරයි",
       "News Content": "මෙවර නිදහස් දිනය වර්ජනය කිරීමට දෙමළ ජාතික සන්ධානය තීරණය කර තිබෙනවා.\nදෙමළ ජනතාවට ඔවුන්ගේ නිදහස තවමත් නිසි ආකාරයෙන් නොලැබීම හේතුවෙන් මෙම තීරණය ගත් බවයි එම සන්ධානයේ පාර්ලිමේන්තු මන්ත්‍රී එම්.ඒ. සුමන්දිරන් කියා සිටියේ.\nඒ අනුව නිදහස් දිනය, කළු දිනයක් ලෙස ප්‍රකාශයට පත් කර මඩකලපුවේ දී සැමරුමක් පවත්වන බවයි ඔහු කියා සිටියේ.\nමේ අතර නිදහස් දිනය වර්ජනය කරන ලෙස ඉල්ලා යාපනයේ ප්‍රදේශ කිහිපයක දැන්වීම් ප්‍රදර්ශනය කර තිබෙන බව ප්‍රදේශයේ හිරු වාර්තාකරුවන් ප්‍රකාශ කළා.\nරට තුළ කිසිදු ජාතියකට නිදහසක් නොමැති බැවින් නිදහස් දිනය වර්ජනය කර එදිනට කළු කොඩි ඔසවා තබන ලෙසයි එම දැන්වීම් පුවරුවල දක්වා ඇත්තේ.",
       "URL": "https://www.hirunews.lk/326228/දෙමළ-සන්ධානය-නිදහස්-දිනය-වර්ජනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=570"
}