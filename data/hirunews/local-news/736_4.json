{
       "Source": "hirunews",
       "Timestamp": "Monday, 14 November 2022 - 10:44",
       "Headline": "පේරාදෙණිය සරසවියේ ශාස්ත්‍ර පීඨයේ අධ්‍යයන කටයුතු අද ඇරඹේ",
       "News Content": "මාස දෙකක කාලයක පසු පේරාදෙණිය විශ්වවිද්‍යාලයේ ශාස්ත්‍රපීඨයේ අධ්‍යයන කටයුතු නැවත වරක් අද (14) ආරම්භ කර තිබෙනවා.\nපසුගිය සැප්තැම්බර් 14 වැනිදා විශ්වවිද්‍යාලයේ ආපණ ශාලාවක් තුළ පළමු වසරේ සිසුන් කීපදෙනෙකුට ජ්‍යෙෂ්ඨ සිසුන් කිහිපදෙනෙක් නවකවදය ලබාදීම හේතුවෙන් ඇති වූ ගැටළුකාරී තත්ත්වය මතයි මෙම විශ්වවිද්‍යාලයේ ඉගැන්වීම් කටයුතු තාවකාලිකව නවතා දැමුණේ.\nඅනතුරුව ශිෂ්‍ය සංගම්වලින් ලබාගත් වාචික පොරොන්දුවක් මත නැවත ඉගැන්වීම් කටයුතු ආරම්භ කළ බව පේරාදෙණිය විශ්වවිද්‍යාලයේ ශාස්ත්‍රපීඨයේ ආචාර්ය ප්‍රභාත් ඒකනායක කියා සිටියා.",
       "URL": "https://www.hirunews.lk/320343/පේරාදෙණිය-සරසවියේ-ශාස්ත්‍ර-පීඨයේ-අධ්‍යයන-කටයුතු-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=736"
}