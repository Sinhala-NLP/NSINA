{
       "Source": "hirunews",
       "Timestamp": "Friday, 22 April 2022 - 18:34",
       "Headline": "2021 පාර්ලිමේන්තුවේ සිදුවූ සිද්ධීන්ට අදාළ වාර්තාව කතානායකට",
       "News Content": "2021 දෙසැම්බර් 3 සහ 4 යන දෙදින තුල පාර්ලිමේන්තු සභා ගර්භය තුල සහ පාර්ලිමේන්තු පරිශ්‍රය තුල සිදුවූ ගැටුම් සම්බන්ධයෙන් වන සිද්ධීන් පිළිබඳ වන වාර්තාව නියෝජ්‍ය කතානායක රංජිත් සියඹලාපිටිය විසින් කතානායක මහින්ද යාපා අබේවර්ධන වෙත යොමුකර තිබෙනවා.\nඅදාළ සිද්ධීන් පිළිබඳ සොයා බැලීමට පත් කළ විශේෂ කාර්ය සභාවේ සභාපතිවරයා ලෙස කටයුතු කලේ නියෝජ්‍ය කතානායක රංජිත් සියඹලාපිටියයි.\nඔහු සිය තනතුරේ අවසන් රාජකාරි ලෙස මෙම වාර්තාව කතානායකවරයා වෙත භාරදුන් බවයි නියෝජ්‍ය කතානායකවරයාගේ මාධ්‍ය ලේකම්වරයා සඳහන් කළේ.",
       "URL": "https://www.hirunews.lk/302555/2021-පාර්ලිමේන්තුවේ-සිදුවූ-සිද්ධීන්ට-අදාළ-වාර්තාව-කතානායකට",
       "Category": "Local News",
       "Parent URL": "https://www.hirunews.lk/local-news.php?pageID=1215"
}