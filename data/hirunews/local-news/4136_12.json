{
       "Source": "hirunews",
       "Timestamp": "Monday, 08 January 2018 - 12:58",
       "Headline": "නුවරඑළියේදී විදෙස් තරුණියකට අතවර",
       "News Content": "නුවරඑලිය සිංගල් ට්‍රී කන්දේදී විදෙස් තරුණියකට අතවර කිරීමේ සිද්ධියක් සම්බන්ධයෙන් නුවරඑළිය පොලීසිය විමර්ශනයක් ආරම්භ කර ඇති අතර, ඒ සම්බන්ධයෙන් පුද්ගලයින් 15 දෙනෙකුගෙන් පමණ පොලීසිය ප්‍රකාශ සටහන් කරගෙන තිබෙනවා.\nඊයේ පෙරවරුවේ මෙම තරුණිය තනිව කන්ද තරණය කිරීමේදී තියුණු ආයුධයක් අතැතිව පැමිණි පුද්ගලයෙකු මරණීය තර්ජන සිදුකර ඇයට අතවර කර ඇති බවට පවසමින් පොලීසියට පැමිණිල්ලක් යොමු කර ඇති බව සඳහන්.\nපසුව ඇය නුවරඑළිය මූලික රෝහල වෙත යොමුකර තිබෙනවා.\nස්විට්සර්ලන්තයේ පදිංචි 18 හැවිරිදි මෙම තරුණිය විනෝද සංචාරයක් සදහා පසුගියදා පැමිණියේ මාස 3 ක කාලයක් සඳහායි.",
       "URL": "https://www.hirunews.lk/180481/නුවරඑළියේදී-විදෙස්-තරුණියකට-අතවර",
       "Category": "Local News",
       "Parent URL": "https://www.hirunews.lk/local-news.php?pageID=4136"
}