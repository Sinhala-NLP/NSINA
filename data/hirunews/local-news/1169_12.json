{
       "Source": "hirunews",
       "Timestamp": "Saturday, 14 May 2022 - 15:09",
       "Headline": "සමාජ විරෝධී ක්‍රියා හා අපරාධ සිදුකල පුද්ගලයන් සම්බන්ධයෙන් පොලීසිය තොරතුරු ඉල්ලයි",
       "News Content": "පසුගිය 9 වනදා ඇති වූ කලහකාරි සිද්ධිය හමුවේ දිවයින පුරා නිවාස හා ව්‍යාපාරික ස්ථාන කොල්ලකෑම් හා එම අපරාධ සිදුකළ තැනැත්තන් පිළිබඳ තොරතුරු ඇත්නම් පොලීසියට ලබාදෙන ලෙස පොලිස් මාධ්‍ය ප්‍රකාශක කාර්යාලය දැනුම් දෙනවා.\nනිවේදනයක් නිකුත් කරමින් එම කාර්යාලය සඳහන් කළේ 1997 සහ 119 ඇමතුම් අංක ඔස්සේ ඒ පිළිබඳ තොරතුරු පොලීසිය වෙත ලබාදිය හැකි බවයි.\nඑවැනි ඉතා පහත් සහ නින්දිත ආකාරයේ සමාජ විරෝධී ක්‍රියා හා අපරාධ සිදුකරන පුද්ගලයින්ගේ තොරතුරු ලබාදෙන පුරවැසියන්ගේ රහස්‍යභාවය ආරක්ෂා කරන බවද පොලිස් මාධ්‍ය ප්‍රකාශක කාර්යාලය නිකුත් කළ නිවේදනයෙන් සහතික වී තිබෙනවා.",
       "URL": "https://www.hirunews.lk/304338/සමාජ-විරෝධී-ක්‍රියා-හා-අපරාධ-සිදුකල-පුද්ගලයන්-සම්බන්ධයෙන්-පොලීසිය-තොරතුරු-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1169"
}