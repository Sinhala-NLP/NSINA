{
       "Source": "hirunews",
       "Timestamp": "Monday, 09 November 2020 - 17:25",
       "Headline": "කඩුවෙල මහ නගර සභාවේ රියදුරෙකුට කොරෝනා",
       "News Content": "කඩුවෙල මහ නගර සභාවේ රියදුරෙකුටද කොරෝනා ආසාදනය වී තිබෙනවා.\nපසුගිය සෙනසුරාදා නගර සභා සේවකයන්ට සිදුකළ අහඹු පී.සී.ආර් පරීක්ෂණවල ප්‍රතිඵල අද (09) පෙරවරුවේ ලැබී ඇති අතර, එහිදී අදාළ රියදුරා ආසාදිතයෙකු බවට හඳුනාගෙන ඇති බවයි කඩුවෙල මහ නගර සභාවේ නගරාධිපති බුද්ධික ජයවිලාල් සඳහන් කළේ.\nකෙසේ වෙතත් නිරෝධායන ඇඳිරි නීතිය හේතුවෙන් පසුගිය දින කිහිපය තුළ අදාළ රියදුරා නගර සභාවට පැමිණ නැහැ.\nඑහෙත් අද (09) පෙරවරුවේ එම රියදුරා නගර සභා පරිශ්‍රයට පැමිණීම හේතුවෙන් පැය කිහිපයක් එය වසා දමා විෂබීජහරණය කිරීමෙන් අනතුරුව යළි සේවා සඳහා විවෘත කළ බවයි නගරාධිපතිවරයා කියා සිටියේ.\nඑමෙන්ම ආසාදිත රියදුරාගේ ආශ්‍රිතයන් අටදෙනෙකුද නිරෝධායනය සඳහා යොමුකළ බව ඔහු ප්‍රකාශ කළා.\nමේ අතර සෞඛ්‍ය නිර්දේශ ලැබෙනතුරු පිටකොටුව - මැනිං පොදුවෙළඳපල විවෘත නොකරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පැවසුවා.",
       "URL": "https://www.hirunews.lk/254360/කඩුවෙල-මහ-නගර-සභාවේ-රියදුරෙකුට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2342"
}