{
       "Source": "hirunews",
       "Timestamp": "Saturday, 22 April 2017 - 14:56",
       "Headline": "වත්තල කසල විරෝධතාව අතරතුර ලොරියකට ප්‍රහාරයක්",
       "News Content": "කොළඹ එක්රැස් වන කැලි කසල මුතුරාජවෙල අභයභුමියට බැහැර කිරිමට එරෙහිව වත්තල - බෝපිටිය - නුගපේ ප්‍රදේශවාසින් අද දිනයේ දියත් කළ විරෝධතාව අතරතුර පොලිසිය සහ එම පිරිස අතර උණුසුම් තත්ත්වයක් හට ගත්තා.\nඑහිදී විරෝධතාකරුවන් කසල රැගෙන ආ ලොරි රථයකට අලාභ හානි සිදුකර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි සදහන් කළේ.\nසිද්ධිය සම්බන්ධයෙන් එක් අයෙකු අත්අඩංගුවට ගත් බව ද පොලිස් මාධ්‍ය ප්‍රකාශකවරයා කියා සිටියා.",
       "URL": "https://www.hirunews.lk/159742/වත්තල-කසල-විරෝධතාව-අතරතුර-ලොරියකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4552"
}