{
       "Source": "hirunews",
       "Timestamp": "Tuesday, 19 April 2022 - 20:35",
       "Headline": "රඹුක්කන පොලිස් බල ප්‍රදේශයට වහාම ක්‍රියාත්මක වන පරිදි ඇඳිරි නීතිය පැනවේ (වීඩියෝ)",
       "News Content": "රඹුක්කන පොලිස් බල ප්‍රදේශය සඳහා වහාම ක්‍රියාත්මක වන පරිදි නැවත දැනුම් දෙන තුරු පොලිස් ඇඳිරි නීතිය පනවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව පවසනවා.\nනිවේදනයක් නිකුත් කරමින් පොලිස් මාධ්‍ය ප්‍රකාශකවරයා කියා සිටින්නේ මෙම පොලිස් ඇඳිරි නීතිය උල්ලංඝනය කරන අයවලුන් මහජන සාමයට බාධා කරන්නන් ලෙස සලකා\nක්‍රියාකරන බවයි.\nඑමෙන්ම ප්‍රදේශයේ නිවසියන් හට නිවෙස් තුළට ම වී සිටින ලෙසටත් පොලිස් මාධ්‍ය ප්‍රකාශක වරයා ඉල්ලා සිටිනවා.\nමෙම ප්‍රදේශය හරහා ගමන් ගන්නා රථවාහන සහ මහජනයා හට විකල්ප මාර්ග තෝරා ගන්නා ලෙසටත් පොලිස් මාධ්‍ය ප්‍රකාශකවරයා දැනුම් දෙනවා.",
       "URL": "https://www.hirunews.lk/302317/රඹුක්කන-පොලිස්-බල-ප්‍රදේශයට-වහාම-ක්‍රියාත්මක-වන-පරිදි-ඇඳිරි-නීතිය-පැනවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1221"
}