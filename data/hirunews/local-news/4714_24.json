{
       "Source": "hirunews",
       "Timestamp": "Wednesday, 11 January 2017 - 12:15",
       "Headline": "ඇමරිකාවේ හිටපු තානාපති ජාලිය වික්‍රමසූරිය යළි රිමාන්ඩ්",
       "News Content": "රාජ්‍ය මුදල් අවභාවිතා කිරීමේ චෝදනාවට අත්අඩංගුවට ගෙන සිටින ඇමරිකාවේ හිටපු ශ්‍රී ලංකා තානාපති ජාලිය වික්‍රමසූරිය මේ මස 13 වනදා දක්වා යළි රක්ෂිත බන්ධනාගාර ගත කෙරුණා.\nඒ ඊට අදාළ නඩුව කොළඹ කොටුව මහේස්ත්‍රාත් ලංකා ජයරත්න හමුවේ අද යළි විභාගයට ගත් අවස්ථාවේදීයි.\nතානාපති කාර්යාලයට ගොඩනැගිල්ලක් මිලදී ගැනීම සදහා රුපියල් පන්කෝටි දාහත් ලක්ෂයකට ආසන්න රජයේ මුදල් අවභාවිත කිරීමේ චෝදනාව යටතේ ඔහු අත්අඩංගුවට ගැණුනේ පසුගිය නොවැම්බර් මස 18 වනදායි.\nහිටපු තානාපතිවරයා අද දිනයේත් අධිකරණය වෙත ඉදිරිපත් නොකෙරුණු අතර, ඔහු බන්ධනාගාර රෝහලේ ප්‍රතිකාර ලබමින් සිටින බවයි බන්ධනාගාර නිලධාරින් අධිකරණයට දැනුම් දී සිටියේ.",
       "URL": "https://www.hirunews.lk/151807/ඇමරිකාවේ-හිටපු-තානාපති-ජාලිය-වික්‍රමසූරිය-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}