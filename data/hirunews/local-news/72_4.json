{
       "Source": "hirunews",
       "Timestamp": "Saturday, 26 August 2023 - 7:47",
       "Headline": "මෝචරියේ තාක්ෂණික සහයක මියයයි",
       "News Content": "හෝමාගම මූලික රෝහලේ වසර 26 මෝචරියේ තාක්ෂණික සහයක ලෙස සේවය කළ පුද්ගලයෙක් මෘතදේහවලින් බැහැර වූ විෂබීජයක් ශරීරගත වීමෙන් පසුගිය දා මියගොස් තිබෙනවා.\nමෙසේ මියගොස් ඇත්තේ මීගොඩ ප්‍රදේශයේ පදිංචි ජයලාල් ලියනආරච්චි නමැති වයස අවුරුදු 55ක පුද්ගලයෙක්.\nඔහුගේ දේහය ඊයේ (25) දහවල් හෝමාගම මූලික රෝහල වෙත ගෙන ගොස් ඇති අතර එහිදී වෛද්‍යවරුන් හෙද හෙදියන් හා සුළු සේවකයින් ඇතුළු සෞඛ්‍ය කාර්යය මණ්ඩලය දේහයට අවසන් ගෞරවය දක්වා ඇති බවයි අප වාර්තාකරු සඳහන් කර සිටියේ.\nරෝහලේ ප්‍රධාන වෛද්‍ය අධිකාරී විශේෂඥ වෛද්‍ය ජයරුවන් බණ්ඩාරගේ උපදෙස් මත මෙම වැඩසටහන සංවිධානය කර ඇති බවයි වාර්තා වන්නේ.",
       "URL": "https://www.hirunews.lk/346127/මෝචරියේ-තාක්ෂණික-සහයක-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=72"
}