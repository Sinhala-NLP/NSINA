{
       "Source": "hirunews",
       "Timestamp": "Tuesday, 05 July 2022 - 10:56",
       "Headline": "කන්දකාඩු සිද්ධිය සම්බන්ධයෙන් විමර්ශන වාර්තාව අද කොමසාරිස් ජනරාල්වරයාට",
       "News Content": "කන්දකාඩු පුනරුත්ථාපන මධ්‍යස්ථානයේ පසුගියදා ඇති වූ සිද්ධිය සම්බන්ධයෙන් සිදු කළ විමර්ශනයේ වාර්තාව අද පුනරුත්ථාපන කොමසාරිස් ජනරාල්, මේජර් ජනරාල් දර්ශන හෙට්ටිආරච්චි වෙත ලබා දීමට නියමිත තිබෙනවා.\nඒ එම සිද්ධිය සම්බන්ධයෙන් විමර්ශනය කිරීම සඳහා පත් කළ සිව් දෙනෙකුගෙන් සමන්විත පරීක්ෂණ කණ්ඩායම විසින්.\nඅනතුරුව එම වාර්තාව අද හෝ හෙට අධිකරණ අමාත්‍ය ආචාර්ය විජයදාස රාජපක්ෂ වෙත භාරදීමට කටයුතු කරන බවයි පුනරුත්ථාපන කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි සඳහන් කළේ.\nසිද්ධියෙන් මියගිය රැඳවියාගේ පශ්චාත් මරණ පරීක්ෂණය පොළොන්නරුව මහරෝහලේ දී අද සිදු කිරීමට නියමිතව තිබෙනවා.",
       "URL": "https://www.hirunews.lk/309077/කන්දකාඩු-සිද්ධිය-සම්බන්ධයෙන්-විමර්ශන-වාර්තාව-අද-කොමසාරිස්-ජනරාල්වරයාට",
       "Category": "Local News",
       "Parent URL": "https://www.hirunews.lk/local-news.php?pageID=1045"
}