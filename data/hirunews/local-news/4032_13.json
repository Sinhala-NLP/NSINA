{
       "Source": "hirunews",
       "Timestamp": "Sunday, 18 March 2018 - 12:09",
       "Headline": "තාත්තා වෙනුවට පුතාව අත්අඩංගුවට ගනියි",
       "News Content": "වරෙන්තු නිකුත් වූ තාත්තා පැනගිය පසු ගෙදර සිටි වයස අවුරුදු 16 පුතා පොලිසිය විසින් අත්අඩංගුවට ගත් බව පවසමින් ගාල්ල උඩුගම පාරේ නාකියාදෙණිය ප්‍රදේශයේ ගම්වාසින් ඊයේ 17 දැවැන්ත උද්ඝෝෂණයක තිරත ව තිබෙනවා.\nමේ හේතුවෙන් අදාළ මාර්ගයේ පැය කිහිපයක් යන තෙන් වාහන ධාවනයට බාධා වූ බවයි සඳහන් වන්නේ.\nඅධිකරණයේ වරනේතුවක් නිසා කට්ටි පැන සිටි වරෙන්තුකරුවෙක් අල්ලා ගන්නට ගාල්ල යක්කලමුල්ල පොලිසියේ නිලධාරින් දෙදෙනෙක් 17 වන දින ගාල්ල යක්කලමුල්ල නාකියාදෙණිය ගම්මානයට ගොස් තිබෙනවා.\nමෙහි දී සැකකරු පොලිසිය එන බව කල්තියාම දැනගෙන පැනගොස් සැඟව ගොස් ඇති බවයි සඳහන් වන්නේ.\nමෙහි දී යක්කලමුල්ල පොලිස් නිලධාරින් දෙදෙනා තම රාජකාරිය වැරදි ලෙස යොදා ගනිමින්, අදාළ සැකකරුගේ වයස 16 ක් පමණ වන පුතු වරෙන්තු සැකකාර තාත්තා වෙනුවෙන් අත්අඩංගුවටගෙන ඇති  බවයි ගම්වාසීන් චෝදනා කරන්නේ.\nමෙයට විරෝධය දක්වමින් 17 වැනිදා ගාල්ල උඩුගම පාරේ නාකියාදෙණිය අසල පාර වසා ජනතාව උද්ඝෝෂණයක නිරත වුණා.\nපසුව අත්අඩංගුවට ගත් වයස අවුරුදු 16 ක තරුණයා නිදහස් කර ගමට එවීමෙන් පසුව, උද්ඝෝෂකයෝ  උද්ඝෝෂනය නතර කර ඇති බවයි අප වාර්තාකරු සඳහන් කළේ .",
       "URL": "https://www.hirunews.lk/186211/තාත්තා-වෙනුවට-පුතාව-අත්අඩංගුවට-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=4032"
}