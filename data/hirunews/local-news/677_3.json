{
       "Source": "hirunews",
       "Timestamp": "Saturday, 10 December 2022 - 7:54",
       "Headline": "ශ්‍රී ලංකාවේ ණය ප්‍රතිව්‍යුහගත කිරීම ගැන චීනයෙන් කොළ එළියක්",
       "News Content": "ශ්‍රී ලංකාව සහ සැම්බයාව වැනි රටවල ණය අර්බුදය කළමනාකරණය කිරීමට චීනය විසින් ගන්නා ක්‍රියාමාර්ග අගය කරන බව ජාත්‍යන්තර මූල්‍ය අරමුදලේ කළමනාකරණ අධ්‍යක්ෂිකා ක්‍රිස්ටලිනා ජියෝජියේවා පවසනවා.\nජාත්‍යන්තර මුල්‍ය අරමුදලේ කළමනාකරණ අධ්‍යක්ෂිකා ක්‍රිස්ටලිනා ජියෝජියේවා චීන අග්‍රාමාත්‍ය ලී කෙකියාන් අතර පැවැත් වූ සාකච්ඡාවෙන් පසුව නිවේදනයක් නිකුත් කරමින් ඇය මේ බව සඳහන් කළා.\nඇය වැඩිදුරටත් පෙන්වා දෙන්නේ බහු පාර්ශ්වික සංවර්ධන බැංකු සහ ජාත්‍යන්තර මුල්‍ය අරමුදලේ මූල්‍ය ප්‍රතිපාදන කඩිනමින් එම රටවලට ලබාදිය යුතු බවයි.\nචීන ආර්ථිකය ලෝකයට විවර කිරීමට සහ එය ලෝකයට රැගෙන යාමට චීනය විසින් ඉදිරිපත් කළ ව්‍යුහාත්මක ප්‍රතිසංස්කරණ අතිශය සාර්ථක බවද ඇය පෙන්වා දෙනවා.\nමේ අතර ශ්‍රී ලංකාව සහ සැම්බියාව වැනි රටවල්වලට ණය ආධාර ලබාදීමේ ක්‍රමවේදය වේගවත් කිරීමට බලාපොරොත්තු වන බවද ජාත්‍යන්තර මූල්‍ය අරමුදලේ කළමනාකරණ අධ්‍යක්ෂිකා ක්‍රිස්ටලිනා ජියෝජියේවා වැඩිදුරටත් සඳහන් කළා.\nජාත්‍යන්තර මූල්‍ය අරමුදල සහ බහුපාර්ශ්වික සංවර්ධන බැංකුවල ණය පහසුකම් ලබාදීමේ ක්‍රමවේදය හරහා එම රටවලට උපකාර කිරීමට චීනය ගත් ක්‍රියාමාර්ගද ඉහළින් අගය කරන බව එහිදී සඳහන් කර තිබෙනවා.",
       "URL": "https://www.hirunews.lk/322335/ශ්‍රී-ලංකාවේ-ණය-ප්‍රතිව්‍යුහගත-කිරීම-ගැන-චීනයෙන්-කොළ-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=677"
}