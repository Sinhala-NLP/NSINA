{
       "Source": "hirunews",
       "Timestamp": "Saturday, 23 April 2016 - 9:16",
       "Headline": "ප්‍රතිඵල රහිත ව්‍යාපාරවල පාඩුව ආණ්ඩුවට ගෙවන්න වෙලා",
       "News Content": "පසුගිය රජය ක්‍රියාත්මක කළ ප්‍රතිඵල රහිත ව්‍යාපෘතිවල පාඩුව ජනතාවට ගෙවීමට සිදුව ඇති බව නිවාස හා ඉදිකිරීම් අමාත්‍ය සජිත් ප්‍රේමදාස පවසනවා.\nතිස්සමහාරාම ප්‍රදේශයේ පැවැති උත්සවයකට එක්වෙමින් අමාත්‍යවරයා මෙම අදහස් පළ කළා.\nඅඩු ආදායම්ලාභී පවුල් සඳහා නිවාස ලබාදීමේ වැඩසටහනේ දෙවන අදියර වන සහනගම උදා ගම්මානය ඊයේ හම්බන්තොට - තිස්සමහාරාමයේදී අමාත්‍ය සජිත් ප්‍රේමදාසගේ ප්‍රධානත්වයෙන් විවෘත කෙරුණා.\nඑහිදී නව නිවාස 25ක් ජනතා අයිතියට පත් කෙරුණු අතර, ඔවුන්ට එම ඉඩම්වල සින්නක්කර ඔප්පු සහ නිවාස ආධාර ලබාදීම ද සිදුවුණා.",
       "URL": "https://www.hirunews.lk/131526/ප්‍රතිඵල-රහිත-ව්‍යාපාරවල-පාඩුව-ආණ්ඩුවට-ගෙවන්න-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=5077"
}