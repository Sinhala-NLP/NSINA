{
       "Source": "hirunews",
       "Timestamp": "Saturday, 13 November 2021 - 10:26",
       "Headline": "අය-වැය දෙවැනි වර කියවීමේ විවාදය ඇරඹෙයි (වීඩියෝ)",
       "News Content": "2022 අයවැය දෙවන වර කියවීමේ විවාදය මේ වනවිට පාර්ලිමේන්තුවේදී පැවැත්වෙනවා.\nවිපක්ෂය වෙනුවෙන් විවාදය ආරම්භ කළේ සමගි ජන බලවේගය නියෝජනය කරන පාර්ලිමේන්තු මන්ත්‍රී ආචාර්ය හර්ෂ ද සිල්වායි.\nඅයවැය දෙවන වර කියවීමේ ඡන්ද විමසීම ලබන 22 වැනි දා පැවැත්වීමට නියමිතයි.\nමේ අතර අයවැය සම්බන්ධයෙන් රජයේ ප්‍රවෘත්ති දෙපාර්තමේන්තුවේදී මාධ්‍ය හමුවකට එක්වෙමින් මුදල් අමාත්‍ය බැසිල් රාජපක්ෂ සඳහන් කළේ අයවැයෙන් ප්‍රකාශිත භාණ්ඩ හා සේවා බද්ද ක්‍රියාත්මක වන ආකාරය කඩිනමින් දැනුම් දෙන බවයි.\nඅදාළ බද්ද කුමන ප්‍රතිශතයන්ගෙන් අය කෙරෙන්නේද සහ බද්දෙන් නිදහස් භාණ්ඩ මොනවාද යන්න ඒ අනුව ඉදිරියේදී දැනුම් දෙන බව අමාත්‍යවරයා සඳහන් කළා.",
       "URL": "https://www.hirunews.lk/287875/අය-වැය-දෙවැනි-වර-කියවීමේ-විවාදය-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1564"
}