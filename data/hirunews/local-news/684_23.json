{
       "Source": "hirunews",
       "Timestamp": "Tuesday, 06 December 2022 - 13:17",
       "Headline": "විවාහයෙන් පිට ලිංගික හැසිරීම් තහනම් කරමින් ඉන්දුනීසියාවෙන් නව නීතියක්",
       "News Content": "ඉන්දුනීසියාව විවාහයෙන් පිට ලිංගික හැසිරීම් තහනම් කෙරෙයි\nඉන්දුනීසියානු පාර්ලිමේන්තුව අද (06) සම්මත කරගත් පරිදි විවාහයෙන් පිට ලිංගික හැසිරීම් තහනම් කරනු ලැබුවා.\nමෙම නීතිය තව වසර තුනකින් බලාත්මක වනු ඇති.\nමෙම නීතිය ඉන්දුනීසියානුවන්ට මෙන්ම එරට සංචාරකයන්ට ද අදාළ වන බව සඳහන්.\nඒ අනුව බාලි සංචාරය කරන අවිවාහකයන්ට තනි කාමර ලබා දීම, එක් ව ජීවත් වීම තහනම් කිරීමට ද නියමිත යි.\nමෙයට පටහැනි ව ලිංගික ව එක් වන්නන්ට වසරක් දක්වා සිරදඬුවම් මෙන්ම විශාල දඩ මුදලක් ද නියම වන බව යි විදේශ මාධ්‍ය වාර්තා කරන්නේ.\nමේ සමඟ ම ජනාධිපතිවරයා හෝ රජයේ ප්‍රතිපත්ති විවේචනය කිරීම ද තහනම් කරවමින් නීති පනවා තිබෙනවා.\nමූලික මිනිස් අයිතිවාසිකම්වලට පටහැනි මෙම නීති සඳහා විශ්වවිද්‍යාලය සිසුන් සහ මහජනතාවගේ විරෝධතා ඇතිවෙමින් පවතින බව ද වාර්තා වනවා.\nඉන්දුනීසියාව යනු, ලොව විශාලතම ඉස්ලාම් අදහන්නන් පිරිසක් ජීවත් වන රාජ්‍යයක්.",
       "URL": "https://www.hirunews.lk/322084/විවාහයෙන්-පිට-ලිංගික-හැසිරීම්-තහනම්-කරමින්-ඉන්දුනීසියාවෙන්-නව-නීතියක්",
       "Category": "Local News",
       "Parent URL": "https://www.hirunews.lk/local-news.php?pageID=684"
}