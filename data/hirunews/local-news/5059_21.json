{
       "Source": "hirunews",
       "Timestamp": "Thursday, 05 May 2016 - 8:05",
       "Headline": "නියඳගල හිමිනම සොයන මෙහෙයුම මෙන්න",
       "News Content": "බලංගොඩ - පරෙයියන්ගල - නියඳගල කන්ද නායයෑමෙන් අතුරුදන්වූ හිමි නම සොයා දෙවන දිනටත් අද මෙහෙයුම් ක්‍රියාත්මකයි.\nප්‍රදේශයට ඇද හැලූනු වර්ෂාපතනයත් සමඟ පස් කන්ද සේදී පහළට ගලා ඒමේ අවදානමක් හේතුවෙන් ඊයේ තාවකාලිකව මෙහෙයුම් කටයුතු නතර කෙරුණා.\nහිමිනම සෙවීම සඳහා යුද හමුදා සෙබළුන් 125 කට වැඩි පිරිසක් එක්ව සිටිනවා.\nඑමෙන්ම පොලිසිය සහ ප්‍රදේශවාසීන් මෙන්ම මහා සංඝ රත්නයද මෙම මෙහෙයුමට ඊයේ දිනයේ සහභාගිවුණා.\nප්‍රදේශවාසීන් පෙරේදා හීල් දානය රැගෙන යන විට අනෝමදස්සී හිමියන් සිය කුටිය තුළ වැඩහිද ඇති අතර ඉන් පැය කිහිපයකට පසුවයි බලංගොඩ - පඹහින්න - පුවක්ගහවෙල ගම්මානයට ඉහළින් ඇති නියදගල කන්ද නාය ගොස් ඇත්තේ.\nඑහිදී හිමිනම වැඩසිටි කුටිය ද පස්වලින් යටවී තිබෙනවා.\nමේ අතර නායයාමෙන් අවතැන් වූ 25 දෙනෙකුට මේ වනවිට ප්‍රදේශයේ විහාරස්ථානයක නවාතැන් පහසුකම් ලබාදී ඇති බවයි ආපදා කළමනාකරණ මධ්‍යස්ථානය වැඩිදුරටත් සදහන් කළේ.",
       "URL": "https://www.hirunews.lk/132449/නියඳගල-හිමිනම-සොයන-මෙහෙයුම-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5059"
}