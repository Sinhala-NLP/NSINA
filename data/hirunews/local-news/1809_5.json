{
       "Source": "hirunews",
       "Timestamp": "Tuesday, 20 July 2021 - 8:03",
       "Headline": "ගම්මන්පිලට එරෙහි විශ්වාසභංගයේ ඡන්ද විමසීම පස්වරුවේ",
       "News Content": "බලශක්ති අමාත්‍ය උදය ගම්මන්පිලට එරෙහිව සමගි ජන බලවේගය ඉදිරිපත් කර ඇති විශ්වාසභංග යෝජනාවට අදාල විවාදයේ දෙවන දිනය අදයි.\nඊට අදාල ජන්ද විමසීම පස්වරු 5.30ට පැවැත්වෙන බවයි පාර්ලිමේන්තුවේ වේත්‍රධාරි නරේන්ද්‍ර ප්‍රනාන්දු සඳහන් කළේ.\nවිශ්වාසභංග යෝජනාවට එරෙහිව ඡන්දය ප්‍රකාශ කිරීමට පෙරේදා රැස්වූ ආණ්ඩු පක්ෂ මන්ත්‍රී කණ්ඩායම තීරණය කළා.\nවිශ්වාසභංග යෝජනාව ගෙන ආ සමගි ජනබලවේගය සමගින් දෙමළ ජාතික සන්ධානය සහ ජනතා විමුක්ති පෙරමුණ ද ඊට පක්ෂව ඡන්දය ලබාදීමට මේ වන විටත් තීරණය කර අවසන්.\nකෙසේ වෙතත්, ශ්‍රී ලංකා මුස්ලිම් කොංග්‍රසයේ මන්ත්‍රීවරුන් 4 දෙනෙකු සහ දැනට රැදවුම් නියෝග මත සිටින පාර්ලිමේන්තු මන්ත්‍රී රිෂාඩ් බදීයුදීන් නායකත්වය දරන සමස්ත ලංකා මහජන කොංග්‍රසයේ මන්ත්‍රීවරුන් 03 දෙනෙකු විශ්වාසභංග යෝජනාව සම්බන්ධයෙන් අද රැස්වී සාකච්ඡා කිරීමට නියමිත බවයි දේශපාලන ආරංචි මාර්ග සඳහන් කළේ.\nපාර්ලිමේන්තුව අද පෙරවරු 10 ට රැස්වීමට නියමිතයි.",
       "URL": "https://www.hirunews.lk/277460/ගම්මන්පිලට-එරෙහි-විශ්වාසභංගයේ-ඡන්ද-විමසීම-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=1809"
}