{
       "Source": "hirunews",
       "Timestamp": "Sunday, 30 July 2023 - 16:32",
       "Headline": "චීන නාවික හමුදා කදවුරක් ඉදිකිරීමේ ලැයිස්තුවේ ශ්‍රී ලංකාව ඉහළින්ම (වීඩියෝ)",
       "News Content": "ඉදිරි වසරවලදී චීනය සිය සමුද්‍රීය ශක්‍යතා පුලු‍ල් කර ගැනීමට අපේක්ෂා කරන බැවින් එරට නාවික කදවුරක් සදහා සත්කාරකත්වය ලබා ගැනීමට බලාපොරොත්තු වන රටවල් ලැයිස්තුවේ ශ්‍රී ලංකාව ඉහලින්ම පසුවන බව නවතම වාර්තාවක් හෙලි කර තිබෙනවා.\nඇමරිකාවේ වර්ජිනියා ප්‍රාන්තයේ විලියම් හා මේරි විශ්වවිද්‍යාලයේ පර්යේෂණ ව්‍යාපෘති වාර්තාවකින් මෙම කරුණු අනාවරණ කර ඇති බවයි විදෙස් වාර්තා සදහන් කළේ.\nහම්බන්තොට වරාය බොහෝ දුරට චීන කදවුරක් සදහා යොදා ගැනීමට ඉඩ ඇති බවත් දැනටමත් චීනය ඒ සදහා ඇමරිකානු ඩොලර් බිලියන 2.19ක මුදලක් ආයෝජනය කර ඇති බවත් එම ව්‍යාපෘති වාර්තාවේ සදහන්.\nචීනයට වර්තමානයේ ඇත්තේ එක් විදේශීය හමුදා කදවුරක් වන අතර ඒ අප්‍රිකාවේ හෝර්න් වෙරළ තීරයේ පිහිටි ජිබුයිටි කදවුරයි.",
       "URL": "https://www.hirunews.lk/343052/චීන-නාවික-හමුදා-කදවුරක්-ඉදිකිරීමේ-ලැයිස්තුවේ-ශ්‍රී-ලංකාව-ඉහළින්ම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=139"
}