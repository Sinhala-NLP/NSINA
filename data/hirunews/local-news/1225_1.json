{
       "Source": "hirunews",
       "Timestamp": "Monday, 18 April 2022 - 7:58",
       "Headline": "යුක්රේන ජනපති, අයි.එම්.එෆ්. ප්‍රධානියා හමුවීමට සැරසේ",
       "News Content": "යුක්රේන ජනාධිපති වොලඩමියර් සෙලෙන්ස්කි මෙම සතියේ දී ජාත්‍යන්තර මූල්‍ය අරමුදලේ ප්‍රධානියා හමුවීමට නියමිතයි.\nවිදෙස් වාර්තා සඳහන් කළේ යුක්රේන පශ්චාත් යුද ප්‍රතිසංස්කරණ සහ මූල්‍ය ස්ථාවරත්වය සම්බන්ධයෙන් මෙහිදී සාකච්ඡා කරන බවයි.\nඊට අමතරව යුක්රේන ජනාධිපතිවරයා ලෝක බැංකුව සමඟද සාකච්ඡා කිරීමට නියමිතයි.\nමේ අතර රුසියානු හමුදා විසින් වටලා ඇති මරියුපොල් වරාය නගරය රැකගැනීම සඳහා අවසන් මොහොත දක්වාම සටන් වදින බව යුක්රේන අගමැති ඩෙනිස් ෂ්මිහාල් ප්‍රකාශ කර තිබෙනවා.",
       "URL": "https://www.hirunews.lk/302185/යුක්රේන-ජනපති-අයි-එම්-එෆ්-ප්‍රධානියා-හමුවීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1225"
}