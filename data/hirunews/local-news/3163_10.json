{
       "Source": "hirunews",
       "Timestamp": "Wednesday, 04 September 2019 - 20:28",
       "Headline": "හිරුගේ පුවතින් නතර වූ බෝරා තදබදය",
       "News Content": "රටවල් 40 ක බෝරා මුස්ලිම් ජාතිකයන්ගේ සහභාගීත්වයෙන් පැවැත්වෙන බෝරා ගෝලීය සම්මේලනය හේතුවෙන් ප්‍රදේශ කිහිපයක ඇතිව තිබෙන රථවාහන තදබදය පිළිබදව අප ඊයේ වාර්තා කළා.\nඒ අනුව අද දිනයේ රථවාහන තදබදය අවම කිරීම සදහා රථවාහන පොලීසිය ක්‍රියාකර තිබූ අයුරු දක්නට ලැබුණා.\nබෝරා ගෝලීය සම්මේලනය සැප්තැම්බර් 02 වනදා සිට සැප්තැම්බර් 12 වනදා දක්වා බම්බලපිටිය දුම්රිය ස්ථානය ආසන්නයේ ඇති බෝරා දේවස්ථානයේ පැවැත්වීමට කටයුතු යොදා තිබෙනවා.\nමෙම සම්මේලනය සදහා රටවල් 40 ක බෝරාවරුන් 30,000 ක් පමණ මෙරටට පැමිණ ඇති අතර ඒ හේතුවෙන් තදාසන්න ප්‍රදේශ රැසක දිවා කාලයේ මෙන්ම රාත්‍රි කාලයේද දැඩි මාර්ග තදබදයක් ඇතිව තිබෙන ආකාරය අප ඊයේ වාර්තා කළා.\nකෙසේ වෙතත් අද දිනයේ එම තදබදය අවම කිරීම සදහා රථවාහන පොලීසිය ක්‍රියාකර තිබෙන අයුරු දක්නට ලැබුණා.\nමේ අතර සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් ඇතුළු පිරිසක් බෝරා සමුළුව පැවැත්වෙන දේවස්ථානය අසලට අද වැඩම කර තිබුනේ බෝරා ජාතිකයන් රථවාහන හැසිරවීම පිළිබදව සොයා බැලීම සදහායි.",
       "URL": "https://www.hirunews.lk/223619/හිරුගේ-පුවතින්-නතර-වූ-බෝරා-තදබදය",
       "Category": "Local News",
       "Parent URL": "https://www.hirunews.lk/local-news.php?pageID=3163"
}