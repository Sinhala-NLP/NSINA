{
       "Source": "hirunews",
       "Timestamp": "Tuesday, 29 May 2018 - 13:06",
       "Headline": "තහනම් පොලිතින් රට පුරා  - වටලන්න නිලධාරීන් නැහැ",
       "News Content": "තහනම් කරන ලද ලන්ච් ෂීට් තවමත් වෙළඳපොළේ පවතින බැවින් ස්වභාවික අමුද්‍රව්‍ය වලින් නිෂ්පාදනය කරන ලන්ච් ෂීට්වලට නිසි මිලක් නොලැබෙන බවට සමස්ත ලංකා පොලිතින් නිෂ්පාදකයිගේ සහ ප්‍රතිචක්‍රිකරන්නන්ගේ සංගමය චෝදනා කරනවා.\nමේ හේතුවෙන් ඉදිරියේදී  ප්‍රමිතියෙන් යුත් ලන්ච් ෂීට් නිෂ්පාදනයෙන් තම සංගමයේ සියළු සාමාජිකයින් ඉවත්වන බවයි එහි ලේකම් අනුර හේරත් හිරු ප්‍රවෘත්ති අංශයට සඳහන් කළේ.\nමයික්‍රෝන 20ට අඩු පොලිතින් භාවිතය පසුගිය ජනවාරි 1 වන දා සිට තහනම් කෙරුණා.\nකෙසේ වෙතත්, මධ්‍යම පරිසර අධිකාරියේ සභාපති චන්ද්‍රරත්න පල්ලේගම සඳහන් කළේ අදාළ වැටලීම් සිදුකිරීම සඳහා නිලධාරීන්ගේ හිඟයක් පවතින බවයි.\nඑම නිසා පොලීසිය  සහ මහජන සෞඛ්‍ය පරීක්ෂකවරුන්ගේ සහාය ඇතිව අදාළ වැටලීම් සිදුකිරීමට තීරණය කර ඇති බව සභාපතිවරයා කියා සිටියා.",
       "URL": "https://www.hirunews.lk/191818/තහනම්-පොලිතින්-රට-පුරා-වටලන්න-නිලධාරීන්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3921"
}