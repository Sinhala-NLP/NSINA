{
       "Source": "hirunews",
       "Timestamp": "Friday, 19 May 2017 - 10:10",
       "Headline": "පලෙයි හිදී පොලිස් මෝටර් රථයකට වෙඩි ප්‍රහාරයක් (ඡායාරූප)",
       "News Content": "පලෙයි අරසකේනි කච්චාරු ප්‍රදේශයේදී පොලිස් නිලධාරීන් රැගත් මෝටර් රථයකට වෙඩි ප්‍රහාරයක් එල්ලවී තිබෙනවා.\nඅප වාර්තාකරු සඳහන් කළේ අද අලුයම කිසියම් පුද්ගලයකු පොලිස් රථයට වෙඩි තබා පළාගොස් ඇති බවයි. කෙසේවෙතත් මෙහි ගමන් කළ නිලධාරීන්ට කිසිදු හානියක් සිදුවී නැහැ.\nරාජකාරී කටයුත්තක් සඳහා පොලිස් මෝටර් රථය ධාවනය වන අවස්ථාවේ කච්චාරු ප්‍රදේශයේ කැලෑබද ස්ථානයකදී ඊට වෙඩි ප්‍රහාර 3 ක් එල්ලවී ඇතැයි සඳහන්.\nඅනතුරුව යුධ හමුදාව සහ පොලිසිය එක්ව එම ප්‍රදේශයේ විශේෂ සෝදිසි මෙහෙයුමක් ආරම්භ කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/161656/පලෙයි-හිදී-පොලිස්-මෝටර්-රථයකට-වෙඩි-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4510"
}