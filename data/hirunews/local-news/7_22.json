{
       "Source": "hirunews",
       "Timestamp": "Monday, 25 September 2023 - 22:24",
       "Headline": "පුතු බැලීමට යන අතර මඟදී මව ජීවිතක්ෂයට පත්වේ",
       "News Content": "බස් රථයක ගමන් කරමින් සිටි කාන්තාවක් ඇය හිද සිටි අසුන මත මියගොස් තිබෙනවා.\nඅපේක්ෂා රෝහල අසල ගමනාන්තයෙන් අනතුරුව එහි සිටි පිරිස බස් රථයෙන් බැස පිටව ගියත් එම කාන්තාව බස් රථයෙන් නොබැසිම සම්බන්ධයෙන් විමසිලිමත් වූ කොන්දොස්තරවරයා ඇය අවදි කිරීමට උත්සාහ දැරීමේදී එයට ප්‍රතිචාරයක් නොදැක්වීම හේතුවෙන් රියදුරු දැනුම්වත් කර බස් රථය පොලිසිය වෙත ගෙනවිත් තිබූ බවයි වාර්තා වෙන්නේ.\nමෙලෙස මියගොස් තිබුණේ ආඬි අම්බලම වල්පොල පදිංචිව සිටි අයි එම් රමයකාන්ති නැමති 52 හය දරු මවක්.\nඇයගේ පුතෙකු අපේක්ෂා රෝහලේ ප්‍රතිකාර ලබන අතර පුතුගේ සුවදුක් බැලීම සඳහා මීගමුව සිට මහරගම අපේක්ෂා රෝහල කරා කිරිඳිවැල ඩිපෝවට අයත් බස් රථයේ නැග පැමිණීමෙන් සිටියදී ඇය මෙලෙස ජීවිතක්ෂයට පත්ව ඇති බවයි වාර්තා වෙන්නේ.\nඑම කාන්තාවගේ අනන්‍යතාව සනාථ කර ගැනීමෙන් අනතුරුව මහරගම කොට්ඨාසය භාර හදිසි මරණ පරීක්ෂක ඩග්ලස් රූපසිරි මහතා පැමිණ මළ සිරුර පරික්ෂා සිරුරු පරීක්ෂා කිරීමෙන් අනතුරුව කළුබෝවිල ශික්ෂණ රෝහලේදී පශ්චාත් මරණ පරීක්ෂණය පැවැත්වූ අතර ඉදිරිපත් වූ සාක්ෂි සහ වෛද්‍ය වාර්තාව සැලකිල්ලට ගෙන කාන්තාවගේ මරණය හෘදයාබාධයකින් සිදු වූ මරණයක් බවට තීරණය කළ බවයි පොලීසිය පවසන්නේ.",
       "URL": "https://www.hirunews.lk/349387/පුතු-බැලීමට-යන-අතර-මඟදී-මව-ජීවිතක්ෂයට-පත්වේ",
       "Category": "Local News",
       "Parent URL": "https://www.hirunews.lk/local-news.php?pageID=7"
}