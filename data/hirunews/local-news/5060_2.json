{
       "Source": "hirunews",
       "Timestamp": "Wednesday, 04 May 2016 - 21:25",
       "Headline": "මොරටු සරසවියේ ගින්නට හේතුව",
       "News Content": "මොරටුව විශ්වවිද්‍යාලයේ විද්‍යාගාර ගොඩනැගිල්ලේ ඊයේ හටගත් ගින්නෙන් එහි විද්‍යාගාරය සම්පූර්ණයෙන්ම විනාශ වී තිබෙනවා.\nමොරටුව මහ නගර සභාවේ ගිනි නිවන ඒකකයේ නිලධාරියෙකු හිරු ප්‍රවෘත්ති අංශයට සඳහන් කළේ යාබද ගොඩනැගිල්ලක වහලයකටද ගින්නෙන් හානි සිදුවී ඇති බවයි.\nඊයේ රාත්‍රි 7.30 ට පමණ ඇතිවු මෙම ගින්න පැය දෙකකට ආසන්න කාලයක් පැවති බව සඳහන්.\nගින්න පාලනය කිරීම සඳහා ගිනි නිවන රථ 04 ක් යොදා ගත් බව එම ප්‍රකාශකයා කියා සිටියා.\nවිද්‍යාගාරයේ පැවති රසායනික ද්‍රව්‍ය හේතුවෙන් ගින්න පාලනය කිරීමට පැය දෙකකට පමණ කාලයක් ගතවු බවයි ඔහු සඳහන් කළේ.\nගින්නට හේතුව රසායනික ද්‍රව්‍ය කාන්දුවක් වනු ඇති බවට සැක පළ කරන බවද එම ප්‍රකාශකයා කියා සිටියා.\nකෙසේ වෙතත් ගින්නට හේතුව කුමක්ද යන්න නිවැරදි ලෙස තහවුරු කරගැනීම සඳහා අද දිනයේ රස පරීක්ෂක වාර්තාවක් කැඳවා තිබෙනවා. ගින්නෙන් සිදුවු අලාභය මෙතෙක් ගනන් බලා නැහැ.",
       "URL": "https://www.hirunews.lk/132436/මොරටු-සරසවියේ-ගින්නට-හේතුව",
       "Category": "Local News",
       "Parent URL": "https://www.hirunews.lk/local-news.php?pageID=5060"
}