{
       "Source": "hirunews",
       "Timestamp": "Tuesday, 31 May 2022 - 13:16",
       "Headline": "ජෙනරාල් ශවේන්ද්‍ර සිල්වා ආරක්ෂක මාණ්ඩලික ප්‍රධානී ධුරයට පත් කෙරේ (ඡායාරූප)",
       "News Content": "හිටපු යුද්ධ හමුදාපති ජෙනරාල් ශවේන්ද්‍ර සිල්වා ආරක්ෂක මාණ්ඩලික ප්‍රධානී ධුරයට පත් කර තිබෙනවා.\nඒ අනුව මෙතෙක් වැඩ බලන ආරක්ෂක මාණ්ඩලික ප්‍රධානී තනතුරේ කටයුතු කළ ජෙනරාල් ශවේන්ද්‍ර සිල්වා හෙට (01) සිට ආරක්ෂක මාණ්ඩලික ප්‍රධානී ධුරයේ කටයුතු කරනු ඇත.\nඑම පත් කිරීමට අදාළ පත්වීමේ ලිපිය අද (31) කොළඹ කොටුව ජනාධිපති මන්දිරයේ දී ජනාධිපතිවරයා විසින් ඔහු වෙත බාර දී තිබෙනවා.\nමේ දක්වා යුද්ධ හමුදාපති ධුරයේ කටයුතු කළ ජෙනරාල් ශවේන්ද්‍ර සිල්වා අද එම ධුරයෙන් විශ්‍රාම යන අතර එම ධුරය සඳහා මේජර් ජෙනරල් විකුම් ලියන්ගේ පත් කර ඇත.",
       "URL": "https://www.hirunews.lk/305787/ජෙනරාල්-ශවේන්ද්‍ර-සිල්වා-ආරක්ෂක-මාණ්ඩලික-ප්‍රධානී-ධුරයට-පත්-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1130"
}