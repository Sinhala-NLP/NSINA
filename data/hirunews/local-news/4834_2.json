{
       "Source": "hirunews",
       "Timestamp": "Monday, 17 October 2016 - 12:00",
       "Headline": "ජනපති, රුසියානු සහ චීන ජනපතිවරුන් හමුවෙයි",
       "News Content": "බිම්ස්ටෙක් රාජ්‍ය නායක සමුළුවට සහභාගිවී සිටින ජනාධිපති මෛත්‍රිපාල සිරිසේන රුසියානු ජනාධිපති ව්ලැදිමීර් පුටින් සහ චීන ජනාධිපති ෂී ජින්-පින් සමඟ ද්විපාර්ශවික සාකච්ඡා පවත්වා තිබෙනවා.\nජනාධිපති මාධ්‍ය ඒකකය සඳහන් කළේ මෙහිදී රුසියාවේ සංචාරයකට පැමිණෙන ලෙස එරට ජනාධිපති ව්ලැදිමීර් පුටින් ජනාධිපති මෛත්‍රිපාල සිරිසේන වෙත ආරාධනාවක්ද සිදුකළ බවයි.\nඉන්දියාවේ ගෝවා නගරයේ ආරම්භවුණු බිම්ස්ටෙක් රාජ්‍ය නායක සමුළුවද ජනාධිපති මෛත්‍රීපාල සිරිසේන ඊයේ අමතනු ලැබුවා.\nඑහිදී ශ්‍රී ලංකාව කලාපයේ තාක්ෂණික සහයෝගීතා මූලස්ථානය බවට පත් කිරීමට සූදානම් බවයි ජනාධිපතිවරයා සඳහන් කළේ.",
       "URL": "https://www.hirunews.lk/145409/ජනපති-රුසියානු-සහ-චීන-ජනපතිවරුන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4834"
}