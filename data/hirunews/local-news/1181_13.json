{
       "Source": "hirunews",
       "Timestamp": "Monday, 09 May 2022 - 13:15",
       "Headline": "අරලියගහ මැදුරට පැමිණි පොදුජන පෙරමුණු පාක්ෂිකයින් ගෝඨාගෝ ගමට",
       "News Content": "අග්‍රාමාත්‍යවරයාගේ මූලිකත්වයෙන් අරලියගහ මන්දිරයේ පැවති රැස්වීම නිමවීමෙන් පසු ඊට එක්වූවන් පා ගමනින් එම මන්දිරය ඉදිරිපිට සාමකාමී විරෝධතාවයේ නිරතව සිටි මයිනාගෝ ගම භූමියට කඩාවැදුණා.\nඅනතුරුව ඔවුන් එහි තිබූ පුවරු සහ බැනර් ඉවත් කර ගිනි තැබීමටයි පියවර ගත්තේ.\nපසුව ඔවුන් ගාලු මුවදොර පිහිටි ගෝඨාගෝ ගම පරිශ්‍රය දෙසට පා ගමනින් ගමන් කළ අතර, ගාලු මුවදොර පිහිටි පොලිස් බාධක බිඳ දමමින් ඔවුන් ඉදිරියට ඇදෙමින් සිටිනවා.",
       "URL": "https://www.hirunews.lk/303913/අරලියගහ-මැදුරට-පැමිණි-පොදුජන-පෙරමුණු-පාක්ෂිකයින්-ගෝඨාගෝ-ගමට",
       "Category": "Local News",
       "Parent URL": "https://www.hirunews.lk/local-news.php?pageID=1181"
}