{
       "Source": "hirunews",
       "Timestamp": "Friday, 09 July 2021 - 19:34",
       "Headline": "සැප්තැම්බර් මාසයට පෙර ජනගහනයෙන් වැඩි පිරිසකට කොරෝනා එන්නත   (වීඩියෝ)",
       "News Content": "සැප්තැම්බර් මාසයට පෙර ජනගහණයෙන් වැඩි ප්‍රතිශතයකට කොරෝනා එන්නත ලබාදීම සඳහා සකස් කර ඇති වැඩපිළිවෙල ජනාධිපති ගෝඨාභය රාජපක්ෂ විසින් අද ඉදිරිපත් කළා.\nඒ, කොවිඩ් මර්දන විශේෂ කමිටුව ජනාධිපති කාර්යාලයේ රැස්වූ අවස්ථාවේදියි.\nඑහිදී ජනාධිපතිවරයා කියා සිටියේ අනිද්දා දිනයේදී තවත් සයිනොෆාම් එන්නත් මිලියන දෙකක් මෙරටට ලැබීමට නියමිත බවයි.\nඑසේම තවත් මිලියන දෙකක සයිනොෆාම් එන්නත් තොගයක් මේ මස 28 වනදා ලැබෙන බව ප්‍රකාශ කළ ජනාධිපතිවරයා මොඩර්නා එන්නත් මිලියනයක් රැගත් ගුවන් යානාවක් ලබන 15 වනදා පැමිණෙන බවත් සඳහන් කළා.\nඑසේම ඇස්ට්‍රාසෙනෙකා එන්නත් මිලියන 1.47 ක ප්‍රමාණය ලබන 19 වනදා මෙරටට ලැබෙන බවයි ජනාධිපතිවරයා කියා සිටියේ.",
       "URL": "https://www.hirunews.lk/276546/සැප්තැම්බර්-මාසයට-පෙර-ජනගහනයෙන්-වැඩි-පිරිසකට-කොරෝනා-එන්නත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1831"
}