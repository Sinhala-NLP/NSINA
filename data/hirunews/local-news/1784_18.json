{
       "Source": "hirunews",
       "Timestamp": "Saturday, 31 July 2021 - 8:50",
       "Headline": "ඉෂාලිනි දැරියගේ දෙවන පශ්චාත් මරණ පරීක්ෂණය අද",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාර සේවයේ යෙදී සිටියදී පිලිස්සී මියගිය ඉෂාලිනි ජූඩ් දැරියගේ මෘත ශරීරය පිළිබඳ 02 වන පශ්චාත් මරණ පරීක්ෂණය අද සිදු කිරීමට නියමිතයි.\nඒ, පේරාදෙණිය ශික්ෂණ රෝහලේදීයි.\nහැටන් - ඩයගම වත්තේ බටහිර කොටසේ පිහිටි පොදු සුසාන භූමියේ මිහිදන් කර තිබූ මෘත ශරීරය අධිකරණ නියෝග මත ඊයේ (30) ගොඩගනු ලැබූවා.\nඒ, නුවරඑළිය මහේස්ත්‍රාත් ලූෂාකා කුමාරි ධර්මකීර්ති ඉදිරියේ සෞඛ්‍ය මාර්ගෝපදේශ වලට අනුවයි.\nවිශේෂඥ වෛද්‍ය කණ්ඩායමක් සහ කොළඹ සිට පැමිණි විශේෂ පොලිස් කණ්ඩායමක්ද ඊට එක්ව සිටියා.\nගොඩගත් දේහය පේරාදෙණිය ශික්ෂණ රෝහල වෙත යොමු කිරීමටයි පියවර ගැණුනේ.\nදැරිය මියයාමේ සිද්ධියට පාර්ලිමේන්තු මන්ත්‍රී රිෂාඩ් බදියුදීන්ගේ බිරිඳ ඇතුළු සිව් දෙනෙකු අත්අඩංගුවට ගැණුනු අතර ඔවුන් ලබන මස 09 වනදා දක්වා රක්ෂිත බන්ධනාගාර ගතව පසුවනවා.",
       "URL": "https://www.hirunews.lk/278463/ඉෂාලිනි-දැරියගේ-දෙවන-පශ්චාත්-මරණ-පරීක්ෂණය-අද",
       "Category": "Local News",
       "Parent URL": "https://www.hirunews.lk/local-news.php?pageID=1784"
}