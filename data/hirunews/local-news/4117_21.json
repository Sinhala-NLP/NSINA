{
       "Source": "hirunews",
       "Timestamp": "Friday, 19 January 2018 - 19:06",
       "Headline": "‘‘හිරු සිරිපා කරුණාව’’ නල්ලතණ්නියට",
       "News Content": "මෙරට සංවිධාන වන්නා වූ මහා වන්දනා චාරිකාව හිරු සිරිපා කරුණාව 2018 මේ වනවිට බැතිමතුන්ගේ ආශීර්වාද මධ්‍යයේ නල්ලතන්නිය වෙත ළඟා වී තිබෙනවා.\nඅද අලූයම කොළඹ, අනුරාධපුර, පස්සර, මිද්දෙනිය, අකුරැස්ස සහ පඬුවස්නුවර ඇතුළු ප්‍රදේශවලින් පිටත් වූ වන්දනා බස් රථ මෙලෙස නල්ලතන්නියට ළඟාවීමත් සමඟ එම වන්දනා නඩ සියල්ල එක්ව ‘සිරිපා කරුණා’ කිරීමටයි නියමිතව ඇත්තේ.\nආසියානු මාධ්‍ය ජාලයේ සභාපති රේනෝ සිල්වා මහතාගේ තවත් පින්බර සංකල්පයක් පරිදි වාර්ෂිකව දියත් කරන මෙම වන්දනා චාරිකාවේදී දිවයින පුරා විසිරුණු බැතිමතුන්ට හිරුගේ සියලූ සත්කාර මැද ශ්‍රීපාදස්ථානය කරුණා කිරීමට වරම් ලැබී තිබෙනවා.\nමේ අතර, හිරු සිරිපා කරුණාව පෙරටුකරගනිමින් උත්තරීතර පූජා කරඬු වහන්සේ හය නමක්ද සිරිපා පුදබිම වෙත වැඩම කරවීම අද සිදුකෙරුණා.\nමෙම පූජා කරඬු වහන්සේ වැඳපුදාගෙන ආශිර්වාද ලබා ගැනීම සඳහා මඟ දෙපස විශාල පිරිසක් එක්ව සිටියා.",
       "URL": "https://www.hirunews.lk/181500/හිරු-සිරිපා-කරුණාව-නල්ලතණ්නියට",
       "Category": "Local News",
       "Parent URL": "https://www.hirunews.lk/local-news.php?pageID=4117"
}