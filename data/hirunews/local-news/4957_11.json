{
       "Source": "hirunews",
       "Timestamp": "Wednesday, 20 July 2016 - 19:23",
       "Headline": "පක්ශය ශක්තිමත් කිරීමට වෙහෙසෙන බව නිදහස් පක්ෂ මහලේකම් කියයි",
       "News Content": "පක්ෂය විවේචනය කරන සාමාජිකයන් සම්බන්ධයෙන් මධ්‍යම කාරක සභාව පැහැදිලි තීරණයක් ගෙන ඇතත් පක්ෂය ශක්තිමත් කිරීම සදහා තවදුරටත් වෙහෙ‍සෙන බව ශ්‍රී ලංකා නිදහස් පක්ෂයේ මහලේකම් අමාත්‍ය දුමින්ද දිසානායක මහතා පවසනවා.\nශ්‍රී ලංකා නිදහස් පක්ෂයේ ආසන සංවිධායකවරුන්ගේ හමුවකින් අනතුරුව මාධ්‍ය වෙත අදහස් පළ කරමින් ඔහු මේ බව සදහන් කළා.\nශ්‍රී ලංකා නිදහස් පක්ෂයේ ආසන සංවිධායකවරුන්ගේ රැස්වීමක් කොළඹ පදනම් ආයතනයේදී ඊයේ රාත්‍රියේ පැවැත්වුණේ පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.\nඊට ආසන සංවිධායකවරු 130 දෙනෙකුට ආරාධනා කර තිබූ අතර අසනීප තත්ත්වයන් හේතුවෙන් සංවිධායකවරු තිදෙනෙකු පමණක් රැස්වීමට පැමිණ සිටියේ නැහැ.\nශ්‍රී ලංකා නිදහස් පක්ෂයේ අනුශාසක හිටපු ජනාධිපති චන්ද්‍රිකා බණ්ඩාරනායක කුමරතුංග මහත්මිය ද මෙම හමුවට එක්ව සිටියා.\nපස්වරු 7.30ට පමණ ආරම්භ වූ රැස්වීම පැය දෙකකට ආසන්න කාලයක් පැවැත්වුණා.\nආසන සංවිධායකවරුන්ගේ රැස්වීම අවසන් වී පිටතට පැමිණි ශ්‍රී ලංකා නිදහස් පක්ෂයේ ජ්‍යෙෂ්ඨයින් මාධ්‍යයට මෙලෙස අදහස් පළ කළා.",
       "URL": "https://www.hirunews.lk/138543/පක්ශය-ශක්තිමත්-කිරීමට-වෙහෙසෙන-බව-නිදහස්-පක්ෂ-මහලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4957"
}