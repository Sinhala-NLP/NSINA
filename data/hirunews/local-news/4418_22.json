{
       "Source": "hirunews",
       "Timestamp": "Sunday, 16 July 2017 - 19:54",
       "Headline": "නෙවිල් ප්‍රනාන්දු රෝහල හෙට රජයට",
       "News Content": "මාළඹේ නෙවිල් ප්‍රනාන්දු රෝහල හෙට දිනයේදී රජයට පවරාගත් පසුව එම රෝහලට රෝගීන් නොමැති බවට නැගෙන චෝදනාවෙන් සයිටම් පෞද්ගලික වෛද්‍ය විද්‍යාලය නිදහස් වන බව සෞඛ්‍ය අමාත්‍ය රාජිත සේනාරත්න පවසනවා.\nකොළඹදී අද (16) පැවති ප්‍රවෘත්ති සාකච්ඡාවකදී අමාත්‍යවරයා මෙම අදහස් පලකලා.\nවැඩිදුරටත් අදහස් දැක්වූ අමාත්‍යවරයා.\n\"මේ රෝහලේ තක්සේරු වටිනාකම රුපියල් බිලියන තුනහමාරකටත් වැඩියි. අනිත් එක මේ රොහල අපිට ලබාදෙන්නේ බැංකු ණය සියල්ලම නෙවිල් ප්‍රනාන්දු මහත්මයා දිගටම ගෙවිමේ පොරොන්දුව මත. මේ රෝහල පාලනය කරන්නේ ජයවර්ධනපුර රෝහල වගේ මණ්ඩලයක් මගින්.එතකොට ඒකට රෝගීන් පැමිණියාම අපේ සයිටම් වෛද්‍ය පීඨයට තිබුනේ රෝගීන් නැතෙයි කියන ප්‍රශ්නයත් විසදෙනවා. ඒ වගේම තීන්දු අරගෙන තියෙනවා සයිටම් වෛද්‍ය පීඨයේ මූල්‍යමය තත්වයන් පුළුල් කරලා, තියෙන අඩුපාඩු සකසලා හොද වෛද්‍ය පීඨයක් විදියට පත්කරන්නට.\"",
       "URL": "https://www.hirunews.lk/166024/නෙවිල්-ප්‍රනාන්දු-රෝහල-හෙට-රජයට",
       "Category": "Local News",
       "Parent URL": "https://www.hirunews.lk/local-news.php?pageID=4418"
}