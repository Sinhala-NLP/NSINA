{
       "Source": "hirunews",
       "Timestamp": "Thursday, 08 October 2020 - 17:45",
       "Headline": "ප්‍රධාන මාර්ගයේ දුම්රිය ගමන් වාර 19ක් අවලංගු කෙරේ",
       "News Content": "ගම්පහ දිස්ත්‍රික්කයේ ප්‍රදේශ කිහිපයකට පනවා ඇති ඇඳිරි නීතියත් සමඟ ප්‍රධාන මාර්ගයේ දුම්රිය ගමන්වාර 19 ක් අවලංගු කර තිබෙනවා.\nදුම්රිය දෙපාර්තමේන්තුවේ උසස් නිලධාරියෙකු සඳහන් කළේ ගම්පහ, මීරිගම, අඹේපුස්ස, වේයන්ගොඩ යන දුම්රිය ස්ථානවලින් ගමන් ආරම්භ කරන දුම්රිය මෙලෙස අවලංගු කර ඇති බවයි.\nකොළඹ කොටුවේ සිට ප්‍රධාන මාර්ගයේ ධාවනය කෙරෙන අනෙකුත් දුම්රිය නියමිත පරිදි ධාවනය කෙරෙන අතර, එය ඇඳිරි නීතිය පනවා ඇති ප්‍රදේශවල පිහිටි දුම්රිය ස්ථානවල නොනවත්වා ධාවනය කරනු ඇති.",
       "URL": "https://www.hirunews.lk/252098/ප්‍රධාන-මාර්ගයේ-දුම්රිය-ගමන්-වාර-19ක්-අවලංගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2402"
}