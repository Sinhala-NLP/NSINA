{
       "Source": "hirunews",
       "Timestamp": "Thursday, 15 December 2016 - 7:43",
       "Headline": "ජනාධිපතිවරයා මලයාසියාව බලා පිටත්ව යයි",
       "News Content": "ජනාධිපති මෛත්‍රීපාල සිරිසේන දින තුනක නිල සංචාරයක් සඳහා අද පෙරවරුවේ මලයාසියාව බලා පිටත්ව ගියා.\nඒ් අද උදෑසන 07.50ට ශ්‍රී ලංකන් ගුවන් සමාගමට අයත් UL -314 දරන  යානයෙන්.\nමෙම සංචාරය සඳහා ජනාධිපතිවරයා සමග 15ක දූත පිරිසක් මලයාසියාව බලා පිටත්ව ගිය බව ගුවන්තොටුපල අප වාර්තාකරු පැවසුවා.\nසංචාරය අතරතුර මලයාසියානු රජය සමඟ අවබෝධතා ගිවිසුම් 6 කට ද අත්සන් තබනු ඇති.\nසංචාරක කර්මාන්ත ආශ්‍රිත ක්‍රියාකාරකම් පිළිබඳ සහයෝගීතාව, පුහුණු සහ පර්යේෂණ මෙන්ම රාජ්‍ය පරිපාලන ක්‍ෂේත්‍රයේ සහයෝගීතාව වර්ධනය කරගැනීම ඉලක්ක කරගනිමින් මෙම ගිවිසුම්වලට අත්සන් තැබෙනවා.",
       "URL": "https://www.hirunews.lk/149712/ජනාධිපතිවරයා-මලයාසියාව-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=4753"
}