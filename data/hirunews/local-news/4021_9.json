{
       "Source": "hirunews",
       "Timestamp": "Sunday, 25 March 2018 - 13:25",
       "Headline": "වේයන්ගොඩ වෙල්යායක තිබී තරුණියකගේ සිරුරක් සොයාගැනේ  (ඡායාරූප)",
       "News Content": "වේයන්ගොඩ ප්‍රදේශයේ වෙල්යායක තිබී අභිරහස් ලෙස මියගිය තරුණියකගේ මළ සිරුරක් සොයාගෙන තිබෙනවා.\nපොලීසිය සඳහන් කළේ අදාළ තරුණියකගේ අනන්‍යතාව මෙතෙක් තහවුරු කරගෙන නොමැති බවයි.\nප්‍රදේශවාසියෙකු අද උදෑසන එම මළ සිරුර දැක පොලීසියට දැනුම්දීමෙන් අනතුරුවයි අදාළ මළ සිරුර සොයාගෙන ඇත්තේ.\nඇගේ සිරුරේ කැපුම් තුවාල තිබී ඇති අතර, ඇය ඝාතනය කර මෙම ස්ථානයට රැගෙනවිත් දමන්නට ඇති බවටයි පොලීසිය සැක පළකරන්නේ.\nමෙම තරුණිය වෙනත් ප්‍රදේශයක සිට වේයන්ගොඩ ප්‍රදේශයට රැකියාවකට පැමිණ ඇති බවටද මූලික පරික්ෂණවලදී අනාවරණ වී තිබෙනවා.",
       "URL": "https://www.hirunews.lk/186817/වේයන්ගොඩ-වෙල්යායක-තිබී-තරුණියකගේ-සිරුරක්-සොයාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4021"
}