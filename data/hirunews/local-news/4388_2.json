{
       "Source": "hirunews",
       "Timestamp": "Thursday, 03 August 2017 - 19:04",
       "Headline": "ඡන්ද කල්යෑම ගැන නිරීක්ෂකයන්ගෙන් ඒකාබද්ධ විරෝධයක්",
       "News Content": "නියමිත කාලයට නිවැරදි ආකාරයෙන් මැතිවරණය පවත්වා මෙරට පුරවැසියන් සතු හිමිකම් ආරක්ෂා කිරීමට කටයුතු කරන ලෙස මැතිවරණ නිරීක්ෂණ සංවිධාන රජයෙන් ඉල්ලා සිටිනවා.\nමැතිවරණ නිරීක්ෂණ සංවිධාන කිහිපයක සහභාගීත්වයෙන් කොළඹ අද (03) පැවති මාධ්‍ය හමුවකදී ඒ පිළිබඳ අදහස් දැක්වූ පැෆ්රල් සංවිධානයේ විධායක අධ්‍යක්‍ෂ රෝහණ හෙට්ටිආරච්චි සහ කැෆේ සංවිධානයේ අධ්‍යක්‍ෂ කීර්ති තෙන්නකෝන් මැතිවරණ කල් දැමීම සම්බන්ධයෙන් ආණ්ඩුවට චෝදනා එල්ල කරමින් කියා සිටියේ 2019 ජනාධිපතිවරණය තෙක් මැතිවරණය කල්දැමීමට ආණ්ඩුව කටයුතු කරන බවයි.\nමේ අතර කොළඹ අද පැවති නිදහස් පක්ෂ මාධ්‍ය හමුවේදී පළාත්පාලන මැතිවරණයට අදාළ කාන්තා නියෝජනය සම්බන්ධයෙන් අදහස් පළ වුණා.\nඅදාළ සංශෝධන සම්බන්ධයෙන් තමන් එකඟ නොවන බව රාජ්‍ය අමාත්‍ය සුදර්ශනී ප්‍රනාන්දුපුල්ලේ ප්‍රකාශ කළ අතර, පළාත් සභා හා පළාත්පාලන අමාත්‍ය ෆයිසර් මුස්තාෆා එහිදී කියා සිටියේ තමන් නව යෝජනා සම්බන්ධයෙන් සලකා බැලීමට සූදානම් බවයි.",
       "URL": "https://www.hirunews.lk/167542/ඡන්ද-කල්යෑම-ගැන-නිරීක්ෂකයන්ගෙන්-ඒකාබද්ධ-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=4388"
}