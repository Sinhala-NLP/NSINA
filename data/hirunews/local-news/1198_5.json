{
       "Source": "hirunews",
       "Timestamp": "Sunday, 01 May 2022 - 15:02",
       "Headline": "සමගි ජන බලවේගයේ මැයි රැළිය ඇරඹේ",
       "News Content": "සමගි ජන බලවේගය විසින් සංවිධාන කරනු ලැබූ මැයි රැළිය අද (01) පස්වරු 2ට කොළඹ කැම්බල් පිටියෙන් ආරම්භ වුණා.\nඒ, එම පක්ෂයේ නායක විපක්ෂ නායක සජිත් ප්‍රේමදාසගේ ප්‍රධානත්වයෙන්.\nමේ වන විට එම රැළිය බොරැල්ල හරහා වෝඩ් පෙදෙසින් ගමන් ගන්නා බවයි අප වාර්තාකරු සඳහන් කළේ.\nනිදහස් චතුරස්‍රය පරිශ්‍රය තෙක් ගමන් ගන්නා මැයි රැළිය හේතුවෙන් බොරැල්ල මංසන්ධිය අවට වාහන තදබදයක් ද හටගෙන තිබෙනවා.\nමේ අතර, පෙරටුගාමී සමාජවාදී පක්ෂයේ මැයි රැළිය විහාරමහාදේවි උද්‍යානයේ සිට ගමන් ආරම්භ කර ඇති බවයි එහි සිටින අප වාර්තාකරු සඳහන් කළේ.",
       "URL": "https://www.hirunews.lk/303258/සමගි-ජන-බලවේගයේ-මැයි-රැළිය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1198"
}