{
       "Source": "hirunews",
       "Timestamp": "Sunday, 26 February 2023 - 14:07",
       "Headline": "මාලිගාකන්ද අධිකරණයෙනුත් උද්ඝෝෂකයන්ට තහනම් නියෝගයක් (ඡායාරූප)",
       "News Content": "ජාතික ජනබලවේගයේ නායක පාර්ලිමේන්තු මන්ත්‍රී අනුර කුමාර දිසානායක ඇතුළු 26 දෙනෙකු සහ ඔවුන්ගේ නියෝජිතයන්ට කොළඹ රෝහල් චතුරස්‍ර කළාපයට ඇතුලුවීම වළක්වාලමින් මාළිගාකන්ද මහේස්ත්‍රාත් අධිකරණයෙන් තහනම් නියෝගයක් පනවා තිබෙනවා.\nජාතික රෝහල, ඇස් රෝහල, හෘද රෝහල, මරදාන ප්‍රධාන රෝහල් චතුරශ්‍රයන් හි කටයුතුවලට බාධා වන අයුරින් ඒ ආශ්‍රිත ප්‍රදේශවලට උද්ඝෝෂකයින්ට ඇතුලුවීම වළක්වාලමිනුයි අදාළ නියෝගය නිකුත් කර ඇත්තේ.\nඑමෙන්ම ලිප්ටන් වටරවුමේ සිට ඩීන්ස් පාර, සීමන්ස් පාර හන්දිය දක්වා ඇති මහාමාර්ගය සහ පදික වේදිකා අවහිර කරමින් සිදුකරන උද්ඝෝෂණ සහ පෙළපාලි සිදු කිරීම ද තහනම්වනවා.\nමේ අතර කොටුව මහේස්ත්‍රාත් අධිකරණය අද පෙරවරුවේ නියෝග කර තිබුණේ මෙම උද්ඝෝෂකයන්ට ජනාධිපති මන්දිරය සහ කාර්යාලය මුදල් අමාත්‍යාංශය මෙන්ම ගාලු මුවදොරට පෙළපාලිවලින් ඇතුලුවීම තහනම් බවයි.\nකෙසේ වෙතත් සාමකාමී උද්ඝෝෂණවලට බාධාවක් නොමැති බව මෙම නියෝගවල සඳහන්.",
       "URL": "https://www.hirunews.lk/328373/මාලිගාකන්ද-අධිකරණයෙනුත්-උද්ඝෝෂකයන්ට-තහනම්-නියෝගයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=511"
}