{
       "Source": "hirunews",
       "Timestamp": "Saturday, 12 November 2016 - 18:20",
       "Headline": "හූනියමක් කපන්න සොහොනට ගිය සහායක ඇදුරෙකු අභිරහස් ලෙස මියයයි",
       "News Content": "හංවැල්ල - තුන්නාන ප්‍රදේශයේ සුසාන භූමියක තිබී අභිරහස් ලෙස මියගිය යකැදුරු සහායකයෙකුගේ මළ සිරුරක් සොයා ගෙන තිබෙනවා.\nහංවැල්ල පොලිසිය කියා සිටියේ අද (12) අලූයම ලැබුණු තොරතුරක් මත එම සිරුර සොයා ගත් බවයි.\nමියගොස් ඇත්තේ තුන්නාන - කුඩාකන්ද ප්‍රදේශයේ පදිංචිව සිටි 59 හැවිරිදි දෙදරු පියෙක්.\nමියගිය පුද්ගලයාට යක්ෂ බන්ධනයක් ඇති බව මීට ඉහතදී බිරිදට පවසා ඇති අතර ඒ සදහා නොයෙකුත් ශාන්තිකර්ම ඔහු විසින්ම සිදුකරගෙන ඇති බව සදහන්. ඔහුගේ් බිරිද කියා සිටියේ සැමියා ඒ සම්බන්ධයෙන් බලවත් සිත්තැවුලකින් පසුවූ බවයි.\nඔහු විසින්ම අවස්ථා කිහිපයකදී ඊට ප්‍රතිකර්ම ලෙස විවිධ ශාන්තිකර්ම සිදුකර ගෙන ඇති අතර, ඔහු ඊයේ පස්වරුවේ නිවසින් පිටව ගොස් තිබුණේ ද එවන් කටයුත්තක් සදහායි.",
       "URL": "https://www.hirunews.lk/147420/හූනියමක්-කපන්න-සොහොනට-ගිය-සහායක-ඇදුරෙකු-අභිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4798"
}