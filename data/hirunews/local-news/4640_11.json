{
       "Source": "hirunews",
       "Timestamp": "Monday, 27 February 2017 - 13:15",
       "Headline": "ආබාධිත රණවිරුවන් ජනාධිපති කාර්යාලයට",
       "News Content": "සේවා විශ්‍රාම වැටුපක් ලබාදෙන ලෙස ඉල්ලමින් කොළඹ - කොටුව දුම්රියපල ඉදිරිපිට උපවාසයේ නිරත විශ්‍රාමික ආබාධිත රණවිරුවන් පිරිසක් මේ වනවිට ජනාධිපති ලේකම් කාර්යාලයට සාකච්ඡාවක් සඳහා ගොස් තිබෙනවා.\nඅද පෙරවරුවේ මොවුන් කොළඹ - කොටුව දුම්රියපල ඉදිරිපිට සිට ජනාධිපති ලේකම් කාර්යාලය වෙත පා ගමනින් පැමිණි අතර පසුව මොවුන්ගෙන් හත් දෙනෙකුට අදාළ සාකච්ඡාව සඳහා ජනාධිපති ලේකම් කාර්යාල පරිශ්‍රය තුළට  යාමට ඉඩ ලබාදී ඇති බව සඳහන්.\nඑම සාකච්ඡාව මේවනවිටත් පැවැත්වෙන අතර විශ්‍රාමික ආබාධිත රණවිරුවන් පිරිසක් ලෝටස් මාවත අවහිර වන ආකාරයෙන් මාර්ගයේ හිඳගෙන  සිටීම හේතුවෙන් ලෝටස් මාර්ගය තාවකාලිකව වසා දමා තිබෙනවා.",
       "URL": "https://www.hirunews.lk/155576/ආබාධිත-රණවිරුවන්-ජනාධිපති-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=4640"
}