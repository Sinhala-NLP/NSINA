{
       "Source": "hirunews",
       "Timestamp": "Tuesday, 17 January 2017 - 13:28",
       "Headline": "නියෝජ්‍ය වනජීවි අධ්‍යක්ෂට සිතාසි",
       "News Content": "පූජ්‍ය උඩුවේ ධම්මාලෝක හිමියන් විසින් නීති විරෝධී ලෙස අලි පැටවෙකු ලඟ තබාගැනීමේ සිද්ධිය සම්බන්ධයෙන් සාක්ෂි ලබාදීම සඳහා නියෝජ්‍ය වනජීවි අධ්‍යක්ෂ උපුල් ඉන්ද්‍රජිත්ට මාර්තු මස 16 වැනිදා අධිකරණයේ පෙනී සිටින ලෙස අධිකරණය සිතාසි නිකුත් කෙරුණා.\nඒ එම නඩුව කොළඹ මහාධිකරණ විනිසුරු  නිශ්ශංක බන්දුල කරුණාරත්න හමුවේ අද කැදවූ අවස්ථාවේදීයි.\nමෙම නඩුවේ පැමිණිල්ලේ සාක්ෂි විමසීම අද ආරම්භ කිරීමට නියමිතව තිබූ අතර පැමිණිල්ලේ පළමු සාක්ෂිකරුවන නියෝජ්‍ය වනජීවි අධ්‍යක්ෂවරයාට නිසි ලෙස සිතාසි ලැබී නොමැති බවට ඔහු වෙනුවෙන් පෙනී සිටි නීතිඥයන් අධිකරණය හමුවේ දැනුම් දුන්නා.\nඒ අනුව ප්‍රධාන මහේස්ත්‍රාත්වරයා මොහුට යලි සිතාසි නිකුත් කරමින් කියා සිටියේ මාර්තු මස 16 වැනිදා අධිකරණයේ පෙනී සිටින ලෙසටයි.\nනඩුවට පෙනී සිටීම සඳහා පූජ්‍ය උඩුවේ ධම්මාලෝක හිමියන් ද අද අධිකරණයට පැමිණ සිටියා.\nනීතිවිරෝධී ලෙස අලි පැටවෙකු ළඟ තබා ගැනීමේ සිද්ධියට පූජ්‍ය උඩුවේ ධම්මාලෝක හිමියන් අත්අඩංගුවට ගෙන පසුව ඇප මත මුදා හැරුණා.",
       "URL": "https://www.hirunews.lk/152235/නියෝජ්‍ය-වනජීවි-අධ්‍යක්ෂට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=4706"
}