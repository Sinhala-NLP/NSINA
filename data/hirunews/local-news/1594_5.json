{
       "Source": "hirunews",
       "Timestamp": "Sunday, 31 October 2021 - 11:21",
       "Headline": "ගාල්ල බස් නැවතුම්පලේ සතොස වෙළඳසැලේ භාණ්ඩ සොරාගනී (වීඩියෝ)",
       "News Content": "ගාල්ල ප්‍රධාන බස් නැවතුම්පලේ ඉහළ මාලයේ පිහිටි සතොස වෙළඳසැළට නාඳුණන පිරිසක් ඇතුලුවී එහි තිබුණු කිරිපිටි සොරකම් කර තිබෙනවා.\nඊයේ රාත්‍රියේ මෙම සිද්ධිය වාර්තාවූ බවයි ගාල්ල පොලීසිය සඳහන් කළේ.\nමෙම සතොස වෙළඳසැල ඉදිරිපිට තිබූ ගිනි නිවීමේ සිලින්ඩරයක් භාවිත කරමින් එහි ප්‍රධාන වීදුරුව කඩා මෙලෙස ඒ තුළට ඇතුලුවී ඇති බවයි පරීක්ෂණවලදී අනාවරණ වී ඇත්තේ.\nසැකකරුවන් අත්අඩංගුවට ගැනීම සඳහා සී සී ටී වී දර්ශන භාවිත කරමින් පොලීසිය මේ වනවිටත් විමර්ශනයක් ආරම්භ කර තිබෙනවා.",
       "URL": "https://www.hirunews.lk/286578/ගාල්ල-බස්-නැවතුම්පලේ-සතොස-වෙළඳසැලේ-භාණ්ඩ-සොරාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1594"
}