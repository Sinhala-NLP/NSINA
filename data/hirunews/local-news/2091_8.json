{
       "Source": "hirunews",
       "Timestamp": "Saturday, 13 March 2021 - 12:38",
       "Headline": "ගම පිළිසඳරක් වැඩසටහන ගාල්ල - හික්කඩුව - ගලබොඩ ප්‍රදේශයේදී (වීඩියෝ)",
       "News Content": "දකුණු පළාතේ ප්‍රථම ගම සමඟ පිළිසඳරක් වැඩසටහන මේ වන විට ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් හික්කඩුව ප්‍රදේශයේදී පැවැත්වෙනවා.\nදුෂ්කර ග්‍රාමීය ජනතාවගේ ගැටලු සඳහා එම ගම්මානවලටම ගොස් විසදුම් ලබා දීමට ක්‍රියාත්මක කරන ගම සමඟ පිළිසඳරක් වැඩසටහනේ 14 වැනි අදියර අද පැවැත්වෙන්නේ ගාල්ල - හික්කඩුව - ගලබොඩ ප්‍රදේශයේදී.\nපවුල් දහසකට අධික සංඛ්‍යාවක් ජීවත් වෙන එම ප්‍රදේශයේ ජනතාවගේ ප්‍රධාන ජීවනෝපායන් වන්නේ ධීවර කර්මාන්තය, කෘෂිකර්මය, කුරුඳු සහ කොහුලණු කර්මාන්තයයි.\nවැඩසටහනට සහභාගිවීම සඳහා ගලගොඩ ජනපද කමිටු විදුහල් ක්‍රීඩා පිටියට පැමිණි ජනාධිපතිවරයා ප්‍රදේශයේ ජනතාව සමඟින් සුහද පිළිසදරක නිරත වුණා.\nප්‍රදේශයට බලපාන ජනතා ගැටලුවලට විසඳුම් ලබාදීමේ සංවාදාත්මක වැඩසටහන ආරම්භ වුණේ ඉන් අනතුරුවයි.",
       "URL": "https://www.hirunews.lk/265208/ගම-පිළිසඳරක්-වැඩසටහන-ගාල්ල-හික්කඩුව-ගලබොඩ-ප්‍රදේශයේදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2091"
}