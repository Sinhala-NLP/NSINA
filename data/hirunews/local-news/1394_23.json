{
       "Source": "hirunews",
       "Timestamp": "Thursday, 27 January 2022 - 10:01",
       "Headline": "ඉගිණියාගල දී මාරක රිය අනතුරක්",
       "News Content": "ඉගිණියාගල පොලිස් වසමේ ගල්වංගුව හන්දියේ දී ඊයේ (26) සිදු වූ ත්‍රී රෝද රථ අනතුරකින් පුද්ගලයෙකු මිය ගොස් තිබෙනවා.\nඉගිණියාගල සිට බිබිල දෙසට ධාවනය වී ඇති ත්‍රී රෝද රථය, වේගය පාලනය කරගත නො හැකි ව මාර්ගයෙන් ඉවතට පැන තාප්පයක ගැටී ඇති බව යි සඳහන් වන්නේ.\nබරපතළ තුවාල ලැබූ රියදුරා ඉගිණියාගල රෝහලට ඇතුළත් කිරීමෙන් අනතුරු ව මිය ගිය බව වාර්තා වෙනවා.\nමිය ගොස් ඇත්තේ, වයස අවුරුදු 25ක නාමල් ඔය ප්‍රදේශයේ පදිංචිකරුවෙක්.\nමේ අතර මොනරාගල දී ටිපර් රථයක ගැටී පදිකයෙකු මිය ගිය සිදුවීමක් වාර්තා වෙනවා.\nමොනරාගල පොතුවිල් මාර්ගයේ පොතුවිල් දෙසට ධාවනය වී ඇති ටිපර් රථය තවත් ලොරි රථයක ගැටී විසි වීමෙනු යි අදාළ පදිකයාගේ ගැටී ඇත්තේ.\nබරපතළ තුවාල ලැබූ පුද්ගලයා මොනරාගල රෝහලට ඇතුළත් කළ පසු මිය ගොස් තිබෙනවා.\nමරණකරු වයස අවුරුදු 38ක මොනරාගල ප්‍රදේශයේ පදිංචිකරුවෙක්.\nගිරිඋල්ල පොලිස් වසමේ ඉහළ ලබ්බල ප්‍රදේශයේ සිදු වූ යතුරු පැදි අනතුරකින් වයස අවුරුදු 26ක පුද්ගලයෙකු මිය ගොස් ඇති අතර, බම්මන්න දෙස සිට බෝපිටිය දක්වා ධාවනය වූ යතුරු පැදිය පාලනයෙන් ගිලිහී, ලොරි රථයක ගැටීමෙනු යි මෙම අනතුර සිදු වී තිබෙන්නේ.",
       "URL": "https://www.hirunews.lk/295316/ඉගිණියාගල-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1394"
}