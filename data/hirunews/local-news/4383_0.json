{
       "Source": "hirunews",
       "Timestamp": "Monday, 07 August 2017 - 10:56",
       "Headline": "මෝටර් රථයක් තුළ තිබී කුඩා දරුවෙකුගේ සිරුරක් හමුවෙයි",
       "News Content": "අක්කරෙයිපත්තුව - ඔලුවිල් ප්‍රදේශයේ අවුරුදු පහමාරක් වයසැති කුඩා දරුවෙකු මෝටර් රථයක් තුළ මියගොස් සිටියදී සොයාගෙන තිබෙනවා.\nමෙම දරුවා නිවස අසළ වෙළඳසැලකට ගොස් ඇති අතර, දිගු වේලාවකින් නිවසට නොපැමිණීම හේතුවෙන් ප්‍රදේශවාසීන් සහ නිවැසියන් එක්ව ඒ පිළිබඳ සොයා බලා ඇති බවයි පොලීසිය සඳහන් කළේ.\nඑහිදී නිවස අසළ මාර්ගයේ නවතා තිබූ මෝටර් රථයක දරුවා මියගොස් සිටියදී සොයාගැනුනා.\nමෙම දරුවා නවතා තිබූ මෙම මෝටර් රථයට නැග සිට ඇති අතර, පසුව දරුවාට රථයේ දොරගුළු විවෘත කරගැනීමට නොහැකිව හුස්ම සිරවීමෙන් මියගොස් ඇති බවටයි පොලීසිය සැක පළ කරන්නේ.\nඅදාළ මෝටර් රථයේ හිමිකරු ප්‍රකාශ කර ඇත්තේ මෝටර් රථයේ දුරස්ථ පාලකය මීට දින කිහිපයකට පෙර අක්‍රිය වී තිබූ බවයි.\nඒ හේතුවෙන් රථයේ දොර පිටතින් අගුලු දැමීමට නොහැකිවූ බවයි හිමිකරු වැඩිදුරටත් ප්‍රකාශ කළේ.",
       "URL": "https://www.hirunews.lk/167822/මෝටර්-රථයක්-තුළ-තිබී-කුඩා-දරුවෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4383"
}