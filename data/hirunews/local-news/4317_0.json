{
       "Source": "hirunews",
       "Timestamp": "Monday, 18 September 2017 - 11:18",
       "Headline": "මාමණ්ඩිය,ලේලිට ඇසිඩ් ගසා මරා දමයි",
       "News Content": "සිය වැන්දඹු ලේලියට ඇසිඩ් ගසා මැරූ මාමන්ඩ්යෙකු පිළිබඳ කඩුවෙල- කොරතොට ප්‍රදේශයෙන් වාර්තා වනවා.\nමාමණ්ඩිගේ වයස අවුරුදු 74ක් වන අතර ලේලියගේ වයස අවුරුදු 33ක්.\nමෙම කාන්තාවගේ සැමියා වන(ඇසිඩ් ප්‍රහාරය එල්ල කළ පුද්ගලයාගේ පුතා ) මිට වසර කිහිපයකට පෙර මියගොස් තිබෙනවා.\nපසුව ඇය සිය 7 හැවිරිදි දරුවාද සමග සැමියාගේ නිවසේ මාමණ්ඩි හා නැන්දම්මා සමග ජිවත් වී තිබෙනවා.\nපසුගිය 15 වැනිදා මධ්‍යම රාත්‍රී 12ත් අලුයම 2ත් අතර කාලයේ දී එක්වරම තම ශරීරයට දියරයක් වැනි දෙයක් වැටුණු බව ඇයට දැනී ඇති බව සඳහන්.\nඒවා වැටුන ශරීරයේ ස්ථානයේ දැඩි වේදනාකාරී ස්වභාවයක් ගෙන තිබෙනවා.\nලේලිය කෑ ගසමින් දරුවාද රැගෙන මාර්ගයට පැමිණ ගමන් කරමින් තිබු ත්‍රි රෝද රථයක් නවතා රෝහල් ගත වී ඇති බවයි ඇය මිය යාමට පෙර පොලිසියට දුන් ප්‍රකාශයේ දැක්වෙන්නේ.\nඇය කොළඹ ජාතික රෝහලේ ප්‍රතිකාර ලබමින් සිටි අතරතුර මිය ගියා.\nදරුවාද, ඇසිඩ් ප්‍රහාරයෙන් බරපතල තුවාල ලබා කොළඹ ළමා රෝහලේ ප්‍රතිකාර ලබනවා.\nඇසිඩ් ගැසූ සැකකරු වන 74 හැවිරිදි මාමණ්ඩිය පොලිසිය අත්අඩංගුවට ගත්තා.",
       "URL": "https://www.hirunews.lk/171190/මාමණ්ඩියලේලිට-ඇසිඩ්-ගසා-මරා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4317"
}