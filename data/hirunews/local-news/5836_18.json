{
       "Source": "hirunews",
       "Timestamp": "Thursday, 12 September 2013 - 17:14",
       "Headline": "ක්ලොක්සිසිලින් ප්‍රතිජීවක ඖෂධ රෝහල්වලින් ඉවත් කෙරේ.",
       "News Content": "ක්ලොක්සිසිලින් නැමැති ප්‍රතිජීවක නික්ෂේපණ ඖෂධ භාවිතයෙන් ඉවත් කරන ලෙස සෞඛ්‍ය අමාත්‍යාංශය සියළුම රෝහල් වෙත දැනුම් දී තිබෙනවා. නිවේදනයක් නිකුත් කරමින් එම අමාත්‍යාංශය සඳහන් කළේ පසුගියදා මැදිරිගිරිය රෝහලෙන් ක්ලොක්සිසිලින් ප්‍රතිජීවක ඖෂධ කුප්පියක අපද්‍රව්‍ය තිබී හමුවීම සම්බන්ධයෙන් සිදුකළ පරීක්ෂණයෙන් අනතුරුව මෙම පියවර ගත් බවයි. ජාතික ඖෂධ තත්ත්ව ආරක්ෂණ රසායනාගාරය විසින් මෙම පරීක්ෂණය සිදුකර ඇති අතර, එහිදී එම ප්‍රතිජීවක ඖෂධ කාණ්ඩය භාවිතයෙන් ඉවත් කරන ලෙස ඔවුන් දැනුම් දී තිබෙනවා.",
       "URL": "https://www.hirunews.lk/67065/ක්ලොක්සිසිලින්-ප්‍රතිජීවක-ඖෂධ-රෝහල්වලින්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5836"
}