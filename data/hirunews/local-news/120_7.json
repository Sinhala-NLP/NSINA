{
       "Source": "hirunews",
       "Timestamp": "Sunday, 06 August 2023 - 15:39",
       "Headline": "නැගෙනහිර චීනයේ ප්‍රබල භූ කම්පනයක්",
       "News Content": "නැගෙනහිර චීනයේ Shandong පළාතේ Pingyuan ප්‍රාන්තයේ අද(06) අලුයම රිච්ටර් මාපක 5.5 ක ප්‍රබල භූමිකම්පාවකින් හට ගෙන තිබෙනවා..\nචීනයේ භූමිකම්පා පරිපාලනයට අනුබද්ධිත චයිනා භූමිකම්පා ජාල මධ්‍යස්ථානයට අනුව, භූමිකම්පාව දේශීය වේලාවෙන් අලුයම 2:33 ට සිදු වූ අතර, අපිකේන්ද්‍රයේ කිලෝමීටර් 10 ක් ගැඹුරින් මෙම භු කම්පනය ඇතිවී ඇති බවයි වාර්තා වෙන්නේ.\nමෙම භූ කම්පනය හේතුවෙන් ඉරිදා උදෑසන වන විට, Dezhou සහ Liaocheng නගරවලින් පුද්ගලයින් 21 දෙනෙකු තුවාල ලබා ඇති බව වාර්තා වී ඇති බව බලධාරීහු පවසති.\nනිවාස 126 ක් කඩා වැටී ඇති බව ද සහන සේවා කණ්ඩායම් අනතුරට පත්වූවන් ගලවා ගැනීමේ හා සහන සේවා සැපයීමේ කටයුතු වල නිරතවෙන බවද සඳහන්.\nබීජිං නාගරික භූමිකම්පා කාර්යාංශයට අනුව, කම්පනයේ සිට කිලෝමීටර් 300 කට වඩා වැඩි දුරින් පිහිටි චීනයේ බීජිං අගනුවරට ද මෙම කම්පනය දැනී ඇති බව තොරතුරු වාර්තා වෙනවා.",
       "URL": "https://www.hirunews.lk/343837/නැගෙනහිර-චීනයේ-ප්‍රබල-භූ-කම්පනයක්",
       "Category": "Local News",
       "Parent URL": "https://www.hirunews.lk/local-news.php?pageID=120"
}