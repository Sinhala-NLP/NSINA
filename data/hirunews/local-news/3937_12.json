{
       "Source": "hirunews",
       "Timestamp": "Saturday, 19 May 2018 - 18:46",
       "Headline": "ඇමති රාජිතගේ ප්‍රකාශයට විරෝධතා",
       "News Content": "සම කැබිනට් ප්‍රකාශක අමාත්‍ය රාජිත සේනාරත්න මහතා පසුගිය දා කළ ප්‍රකාශයට විරෝධය පල කරමින් ප්‍රදේශ කිහිපයක උද්ඝෝෂණ පැවැත්වුණා.\nමේ අතර රාජිත සේනාරත්න අමාත්‍යවරයාගේ ප්‍රකාශය පිළිබඳව අදත් බෝහෝ දේශපාලනඥයින් විවේචන එල්ල කළා.\nගාල්ලේ ප්‍රදේශවාසීන් විසින් උද්ඝෝෂණයක් සංවිධානය කර තිබුනේ රාජිත  සේනාරත්න මහතා පසුගියදා කළ ප්‍රකාශයට විරෝධය පල කිරීම සඳහායි.\nගාල්ල නගරයේ ඇති රණවිරු ස්මාරකය අසලින් ඇරඹුණු මෙම උද්ඝෝෂණය හේතුවෙන් ගාල්ල - කොළඹ ප්‍රධාන මාර්ගයද අවහිර වුණා.\nමේ අතර කෑගල්ල නගර මධ්‍යයේද විරෝධතාවක් පැවැත්වුණේ රාජිත සේනාරත්න මහතාගේ ප්‍රකාශයට විරෝධය පල කිරීම සඳහායි.\nමේ අතර රාජිත සේනාරත්න මහතාගේ ප්‍රකාශය සහ රණවිරු සැමරුම සම්බන්ධයෙන් දේශපාලනඥයින් අදත් අදහස් පළ කළා.",
       "URL": "https://www.hirunews.lk/191116/ඇමති-රාජිතගේ-ප්‍රකාශයට-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=3937"
}