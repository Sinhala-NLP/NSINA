{
       "Source": "hirunews",
       "Timestamp": "Thursday, 19 October 2017 - 13:07",
       "Headline": "හමුදාවෙන් පළා ගිය සෙබළුන්ට යළි පොදු සමා කාලයක්",
       "News Content": "උතුරටත්, දකුණටත් එක හා සමානව නීතිය ක්‍රියාත්මක කරන බව ආරක්ෂක ලේකම් ජනාධිපති නීතිඥ කපිල වෛද්‍යරත්න අවධාරණය කළා.\nඔහු මේ බව කියා සිටියේ ඊයේ පස්වරුවේ දළදා සමිඳුන් වැද පුදා ගැනීමෙන් පසුව මාධ්‍යවේදීන් යොමු කළ ප්‍රශ්න වලට පිළිතුරු දෙමින්.\nමේ අතර, විවිධ හේතූන් මත යුද හමුදාව අතහැර ගිය සෙබලූන්ට නීත්‍යානුකූල ලෙස සේවයෙන් ඉවත් වීමට පොදු සමා කාලයක් ප්‍රකාශයට පත් කර තිබෙනවා.\nඑය මේ මස 23 වන දා සිට ලබන මස 15 වන දා දක්වා ක්‍රියාත්මක වන බවයි කොළඹ අද පැවැති මාධ්‍ය හමුවකට එක්වෙමින් යුද හමුදා පිරිස් පාලන මණ්ඩලයේ අධ්‍යක්ෂ, මේජර් ජනරාල් ඒ.එල්.එස්.කේ. පෙරේරා.",
       "URL": "https://www.hirunews.lk/173899/හමුදාවෙන්-පළා-ගිය-සෙබළුන්ට-යළි-පොදු-සමා-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=4264"
}