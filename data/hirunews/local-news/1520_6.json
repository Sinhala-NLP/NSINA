{
       "Source": "hirunews",
       "Timestamp": "Friday, 03 December 2021 - 14:38",
       "Headline": "විදුලිය ඇනහිටීම හේතුවෙන් දුම්රිය ප්‍රමාද විය හැකි බවට දුම්රිය දෙපාර්තමේන්තුවෙන් ප්‍රකාශයක් (වීඩියෝ)",
       "News Content": "විදුලි සැපයුම බිඳ වැටීම හේතුවෙන් කොටුව දුම්රිය ස්ථානයේ ගමන් අරඹන දුම්රිය ප්‍රමාද වී ධාවනය විය හැකි බව පාලක මැදිරිය සඳහන් කළා.\nසම්ප්‍රේෂණ පද්ධතියේ දෝෂයක් හේතුවෙන් දිවයින පුරා බිඳ වැටුණු විදුලි සැපයුම යථා තත්ත්වයට පත් කිරීමට තවත් පැය කිහිපයක් ගතවනු ඇති බවයි ලංකා විදුලිබල මණ්ඩලයේ සාමාන්‍යාධිකාරී එම්.ආර්. රණතුංග ප්‍රකාශ කළේ.\nකොළඹ ප්‍රදේශ කිහිපයක විදුලි සැපයුම මේ වනවිට යථා තත්ත්වයට පත් කර ඇති බවත් ඔහු කියා සිටියා.\nමේ අතර විදුලිය බිඳ වැටීම හේතුවෙන් වරාය සහ ගුවන්තොටුපල කටයුතුවලට බාධාවක් නොමැති බවයි වාර්තා වන්නේ.",
       "URL": "https://www.hirunews.lk/289918/විදුලිය-ඇනහිටීම-හේතුවෙන්-දුම්රිය-ප්‍රමාද-විය-හැකි-බවට-දුම්රිය-දෙපාර්තමේන්තුවෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1520"
}