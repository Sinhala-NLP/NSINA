{
       "Source": "hirunews",
       "Timestamp": "Saturday, 19 December 2015 - 11:36",
       "Headline": "මුහුදේ කිමිදී මසුන් මැරූ හයදෙනාට දඩ",
       "News Content": "මෙහෙයුම් බලපත්‍ර නොමැතිව මුහුදේ කිමිදී මසුන් මැරූ බවට චෝදනා ලැබූ ධීවරයන් හයදෙනෙකුට මාරවිල මහේස්ත්‍රාත් අධිකරණය මගින් ඊයේ දඩ නියම කළා.\nමෙහිදී එක් ධීවරයෙකුට රුපියල් හාරදහස බැගින් රුපියල් විසි හතරදහසක දඩ මුදල් නියමවූ බවයි හිරු වාර්තාකරු සඳහන් කළේ.\nඊයේ අලූයම මෙම ධීවරයන් වෙන්නප්පුව උල්හිටියාව සිට කිලෝමීටර් 16 ක් පමණ ගැඹුරු මුහුදේදි මුහුදේ කිමිදී මසුන් මැරීමේ නිරතව සිටියදී තවත් ධීවරයන් පිරිසක් විසින් අල්ලාගෙන හලාවත දිස්ත්‍රික් කාර්යාලය වෙත භාරදී තිබුණා.\nඔවුන් සමඟ අත්අඩංගුවට ගැනුනු මාළු කිලෝග්‍රෑම් 46 ක්, පොකිරිස්සන් හයදෙනෙකු සහ මුහුදු කූඩැල්ලන් කිලෝග්‍රෑම් දෙකහමාරක් රාජසන්තක කෙරුණා.",
       "URL": "https://www.hirunews.lk/122391/මුහුදේ-කිමිදී-මසුන්-මැරූ-හයදෙනාට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=5243"
}