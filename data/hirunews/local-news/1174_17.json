{
       "Source": "hirunews",
       "Timestamp": "Thursday, 12 May 2022 - 10:55",
       "Headline": "මල්වානේ ඉඩම ගැන බැසිල්ට එරෙහි නඩුවේ තීන්දුව හෙට",
       "News Content": "රජයේ මුදල් අවභාවිතා කිරීමේ සිද්ධියට අදාළව අධි චෝදනා 3ක් යටතේ නීතිපති විසින් හිටපු අමාත්‍ය බැසිල් රාජපක්ෂට සහ තිරුකුමාරන් නඩේෂන්ට විරුද්ධව පවරා ඇති නඩුව තවදුරටත් පවත්වාගෙන යන්නේ ද නැද්ද සම්බන්ධයෙන් තීන්දුව ගම්පහ මහාධිකරණයේ දී හෙට (13) ප්‍රකාශයට පත් කිරීමට නියමිතයි.\nදොම්පේ - මල්වානේ - මාපිටිගම ප්‍රදේශයෙන් අක්කර 16ක ඉඩමක් මිලට ගෙන එහි සුවිසල් නිවසක් සහ පිහිණුම් තටාකයක් ඉදිකර ගොවිපළක් පවත්වාගෙන ගොස් රජයේ මුදල් අවභාවිතා කිරීම සම්බන්ධයෙනුයි ඔවුන්ට එරෙහිව නීතිපතිවරයා චෝදනා ගොනු කර ඇත්තේ.\nපසුගිය මාර්තු 25 වන දා නඩුව කැදවූ අවස්ථාවේදී බැසිල් රාජපක්ෂට සහ තිරුකුමාරන් නඩේෂන්ට විරුද්ධව මූල්‍ය අපරාධ විමර්ශන කොට්ඨාසයට පැමිණිල්ලක් සිදුකර නොමැති බවත් තමන් ලබාදී ඇති ප්‍රකාශයේ අත්සන පිළිගත නොහැකි බවත් පැමිණිල්ල විසින් කැදවන ලද පළමු සාක්ෂිකරු ප්‍රකාශ කර තිබුණා.\nඒ අනුව ඔවුන් දෙදෙනාට එරෙහි සාක්ෂි විමසීමක් සිදුනොකරන බවට පැමිණිල්ල මෙහෙය වූ රජයේ නියෝජ්‍ය සොලිසිටර් ජනරාල් ශනිල් කුලරත්න එහිදී මහාධිකරණයට දැනුම් දී තිබුණා.",
       "URL": "https://www.hirunews.lk/304135/මල්වානේ-ඉඩම-ගැන-බැසිල්ට-එරෙහි-නඩුවේ-තීන්දුව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=1174"
}