{
       "Source": "hirunews",
       "Timestamp": "Friday, 18 June 2021 - 20:07",
       "Headline": "අලෙවි සමාගම්වලට සහන ලබාදීමට විෂය භාර ඇමති සැරසේ",
       "News Content": "මිල වැඩි කිරීමකින් තොරව ගෑස්, කිරිපිටි, සිමෙන්ති සහ කුකුළු මස් අලෙවි සමාගම් වලට සහන ලබාදිය හැකි ද යන්න තවදුරටත් රජය සලකා බලමින් සිටින බව රාජ්‍ය අමාත්‍ය ලසන්ත අලගියවන්න ප්‍රකාශ කළා.\nඔහු මේ බව කියා සිටියේ එම අමාත්‍යාංශයේ අද පැවති මාධ්‍ය හමුවකට එක්වෙමින්.\nමේ අතර පාරිභෝගික සේවා අධිකාරිය නිකුත් කළ ගැසට් නිවේදනයට අනුව කිරිපිටි, සීනි, බඩඉරිඟු, වී සහ සහල් තොග ගබඩා පවත්වාගෙන යන ව්‍යාපාරිකයන් 300ක් පමණ එහි ලියාපදිංචි වී ඇති බව රාජ්‍ය අමාත්‍යවරයා කියා සිටියා.\nඑසේ ලියාපදිංචි කර නොමැති ගබඩා සම්බන්ධයෙන් එළඹෙන සදුදා සිට විමර්ශන ආරම්භ කරන බවත් එවැනි තනි පුද්ගල හෝ මහා පරිමාණ සමාගම් වලට එරෙහිව දඩ හෝ මාස 06ක සිර දඳුුවම් නියම කළ හැකි බවයි ඔහු කියා සිටියේ.",
       "URL": "https://www.hirunews.lk/274672/අලෙවි-සමාගම්වලට-සහන-ලබාදීමට-විෂය-භාර-ඇමති-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1876"
}