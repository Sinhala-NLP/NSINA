{
       "Source": "hirunews",
       "Timestamp": "Friday, 17 March 2017 - 11:03",
       "Headline": "මෙරට මුහුදු සීමාවේදී අත්අඩංගුවට ගත් ඉන්දීය ධීවරයින් 8 දෙනෙකු යළි භාරදෙයි",
       "News Content": "මෙරට අත්අඩංගුවේ සිට නිදහස් කෙරුණු ඉන්දීය ධීවරයින් 8 දෙනෙකු යළි එරටට භාරදීම ඊයේ සිදුකෙරුණා.\nකන්කසන්තුරයට උතුරින් වූ අන්තර් ජාතික මුහුදු සීමාවේදී ඉන්දීය ධීවරයින් භාරදීම සිදුකෙරුණු බවයි නාවික හමුදාව ප්‍රකාශ කළේ.\nඒ සදහා වෙරළාරක්ෂක දෙපාර්තමේන්තුවේ අධිවේග ප්‍රහාරයක යාත්‍රාවක් සහ ඉන්දීය වෙරළාරක්ෂක බලකායේ අභීක් නෞකාව ද එක්වූ බව සදහන්.\nඑමෙන්ම, පසුගිය 14 වනදා මෙරට අත්අඩංගුවේ සිටි ඉන්දීය ධීවරයින් 77 දෙනෙකු ඉන්දියාවට භාරදුන් අතර, ඉන්දීය අත්අඩංගුවේ සිටි ශ්‍රී ලාංකිකයින් 12 දෙනෙකු ද යළි මෙරටට භාරදීම සිදුකෙරුණා.",
       "URL": "https://www.hirunews.lk/157073/මෙරට-මුහුදු-සීමාවේදී-අත්අඩංගුවට-ගත්-ඉන්දීය-ධීවරයින්-8-දෙනෙකු-යළි-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}