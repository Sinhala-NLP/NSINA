{
       "Source": "hirunews",
       "Timestamp": "Tuesday, 13 July 2021 - 19:10",
       "Headline": "පළාත් පාලන සභිකයන් දහසකින් අඩු කිරීමට යෝජනාවක්",
       "News Content": "පවතින ක්‍රමය තුල පළාත් පාලන සභිකයන්ගේ අනවශ්‍ය වැඩි වීමක් තිබෙන බැවින් ඉදිරි පළාත් පාලන ඡන්ද විමසීමකදී මෙම ප්‍රමාණය ආසන්න වශයෙන් දහසකින් පමණ අඩු විය යුතු බවට යෝජනාවක් ඉදිරිපත්ව තිබෙනවා.\nඒ පළාත් පාලන මැතිවරණ ක්‍රමය සමාලෝචනය කිරීම සඳහා පත් කළ කමිටුවෙන්.\nඑම කමිටුවේ අවසන් වාර්තාව රාජ්‍ය සේවා, පළාත් සභා සහ පළාත් පාලන අමාත්‍යවරයා වෙත අද භාර දුන්නා.\nඒ අනුව, ඉදිරි පළාත් පාලන ඡන්ද විමසීම් වලදී සිදුකළ යුතු කරුණු කිහිපයක් කමිටුව යෝජනා කර තිබෙනවා.\nඒ අනුව, පවතින ක්‍රමය තුල පළාත් පාලන සභිකයන්ගේ අනවශ්‍ය වැඩිවීමක් පවතින බව හඳුනාගෙන ඇති අතර ඉදිරි පළාත් පාලන ඡන්ද විමසීමකදී අනිවාර්යයෙන් මෙම ප්‍රමාණය ආසන්න වශයෙන් දහසකින් පමණ අඩුවිය යුතු බවටයි අදාළ සමාලෝචන කමිටුව පෙන්වා දී ඇත්තේ.\nමීට අමතරව එම කමිටුව තවත් යෝජනා 5ක් ඉදිරිපත් කර තිබෙනවා.\n2018 වසරේ පැවති පළාත් පාලන ඡන්ද විමසීමේදී පළාත් පාලන ආයතන සඳහා තෝරා ගැණුනු සභිකයින්ගේ සංඛ්‍යාව 8356ක් පමණ වනවා.",
       "URL": "https://www.hirunews.lk/276882/පළාත්-පාලන-සභිකයන්-දහසකින්-අඩු-කිරීමට-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1822"
}