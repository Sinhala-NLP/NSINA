{
       "Source": "hirunews",
       "Timestamp": "Wednesday, 07 September 2022 - 17:51",
       "Headline": "රාජ්‍ය ඇමතිවරුන් හෙට දිවුරුම් දෙයි",
       "News Content": "ජනාධිපති රනිල් වික්‍රමසිංහ ඉදිරියේ රාජ්‍ය අමාත්‍යවරු 36 දෙනෙක් හෙට (8) දිවුරුම් දීමට නියමිත බව ජනාධිපති කාර්යාල ආරංචිමාර්ග සඳහන් කරනවා.\nමෙලෙස රාජ්‍ය අමාත්‍ය ධූරයේ දිවුරුම් දෙන මන්ත්‍රීවරු 36 දෙනාම පොහොට්ටුව නියෝජනය කරන මන්ත්‍රීවරුන් බවයි පැවසෙන්නේ.\nඅදාළ රාජ්‍ය අමාත්‍යවරුන් පත්කිරීම සම්බන්ධයෙන් ජනාධිපති රනිල් වික්‍රමසිංහ සහ පොදුජන පෙරමුණේ ධානීන් අතර මීට පෙර සාකච්ඡා වට කිහිපයක්ම පැවැත්වුුණා.\nකෙසේ වෙතත් එහි දී පොදුජන පෙරමුණේ නියෝජිතයන් ඉදිරිපත් කළ ඇතැම් යෝජනා සම්බන්ධයෙන් ජනාධිපතිවරයාගේ එකඟතාවක් හිමි වූයේ නැහැ.\nකෙසේවෙතත් පැවති සාකච්ඡා වට කිහිපයකින් අනතුරුව රාජ්‍ය අමාත්‍ය ධුර ප්‍රදානය කරන ආකාරය පිළිබඳ ව ජනාධිපතිවරයා සහ පොදුජන පෙරමුණේ නියෝජිතයන් අතර මේ වන විට එකඟතාවක් ඇති වී ඇති බවයි වාර්තා වන්නේ.",
       "URL": "https://www.hirunews.lk/314796/රාජ්‍ය-ඇමතිවරුන්-හෙට-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=884"
}