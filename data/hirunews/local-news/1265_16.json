{
       "Source": "hirunews",
       "Timestamp": "Monday, 28 March 2022 - 13:29",
       "Headline": "පාසල් දරුවෙකුට පහරදෙන අයුරු දැක්වෙන වීඩියෝව ගැන ළමා ආරක්ෂක අධිකාරියෙන් විමර්ශනයක්",
       "News Content": "සමාජ මාධ්‍යයේ සැරිසරන පාසල් දරුවෙකුට පහරදීමට සූදානම් වන දර්ශනය ඇතුළත් වීඩියෝව සම්බන්ධයෙන් ජාතික ළමා ආරක්ෂක අධිකාරිය කරුණු රැසක් අනාවරණ කරගෙන තිබෙනවා.\nඒ අනුව අදාළ වීඩියෝවේ ඇතුළත් පාසල කුරුණෑගල දිස්ත්‍රික්කයේ පිහිටා ඇති අතර, එය සමාජ මාධ්‍යයට මුදාහැරි පුද්ගලයින් සම්බන්ධයෙන්ද විමර්ශනයක් ආරම්භ කළ බවයි ළමා ආරක්ෂක අධිකාරියේ සභාපති ජ්‍යෙෂ්ඨ කථිකාචාර්ය උදය කුමාර අමරසිංහ ප්‍රකාශ කළේ.\nදරුවන්ගේ ඡායාරූප සහ වීඩියෝ අන්තර්ජාලයට මුදාහැරීම නියාමනය කිරීමේ වැඩපිළිවෙලක් අදාළ ආයතන සමඟ එක්ව ආරම්භ කරන බවද සභාපතිවරයා සඳහන් කළා.",
       "URL": "https://www.hirunews.lk/300603/පාසල්-දරුවෙකුට-පහරදෙන-අයුරු-දැක්වෙන-වීඩියෝව-ගැන-ළමා-ආරක්ෂක-අධිකාරියෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1265"
}