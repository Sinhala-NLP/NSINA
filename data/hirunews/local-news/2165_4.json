{
       "Source": "hirunews",
       "Timestamp": "Saturday, 06 February 2021 - 14:13",
       "Headline": "ලීයෙන් විශ්මිත නිමැවුම් මවන නිර්මාණකරුවන්ගේ වේදනාව (වීඩියෝ)",
       "News Content": "ශ්‍රී ලංකාව නව නිර්මාණකරුවන්ගෙන් පිරුණු රටක් බවට කිසිදු විවාදයක් නැහැ.\nගාල්ලෙන් ලැබුණු ඊට තවත් කදිම උදාහරණයක් මේ.\nමේ ඉන්නේ ගාල්ල කනම්පිටිය පෙදෙසේ පදිංචි හාරිස් හුමාම්.\nඔබ මේ දකින්නේ ඉවතලන දැව කැබලිවලට ජීවය දෙමින් ඔහුගේ දෑතින් නිර්මාණය වූ විස්මිත නිර්මාණ කිහිපයක්.\nලී මඩුවලින් ඉවත දමන ලී කැබලි සහ පොල් සහ කිතුල් ලී උපයෝගී කරගෙන විවිධ භාණ්ඩ සකසන්නට හාරිස්ට ඇත්තේ අපූරු හැකියාවක්.\n2004 වසරේ සුළුවෙන් ඇරඹි කුඩා කම්හලේ මේ වනවිට නිපදවා ඇති නිර්මාණ රාශියක්.\nතමන්ගේ නිර්මාණ සැකසීමට අවශ්‍ය උපකරණත් හාරිස් විසින්ම සකස්කර ගැනීම විශේෂත්වයක්.\nසංචාරක පාරාදීසයක් වූ ගාල්ල නගරයේද හාරිස්ගේ නිර්මාණවලටත් විදෙස් සංචාරකයින්ගෙන් ලැබී ඇත්තේ ඉහළ ඉල්ලුමක්.\nචීනයේ බීජින් නුවර පැවති කර්මාන්ත හා වෙළෙඳ ප්‍රදර්ශනය වෙනුවෙන් අඛණ්ඩව සිව් වසරක් තම නිර්මාණ ඉදිරිපත් කිරීමට හාරිස් සමත් වුවද මෙරට පැවැත්වෙන ප්‍රදර්ශන තරගවලට සහභාගීවීමට ඉඩකඩ ඇහිරීම පිළිබඳව උපන් වේදනාව වචනවලට පෙරළුවේ මෙලෙසින්.\nමෙවැනි නව නිර්මාණකරුවන්ගේ දෑත් මෙන්ම හිතද ශක්තිමත් කරමින් දෙස් විදෙස් වෙළෙඳපොළ ජය ගන්නට ඔවුන්ට අවැසි දේ සපයා දීම බලධාරීන් සතු වගකීමක් නොවන්නේද?",
       "URL": "https://www.hirunews.lk/261806/ලීයෙන්-විශ්මිත-නිමැවුම්-මවන-නිර්මාණකරුවන්ගේ-වේදනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2165"
}