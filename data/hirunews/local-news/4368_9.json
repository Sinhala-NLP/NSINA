{
       "Source": "hirunews",
       "Timestamp": "Wednesday, 16 August 2017 - 15:31",
       "Headline": "විදුලි සැර වැදුණු පුතු බේරාගැනීමට ගිය මවක දරුවා සමඟම මියයයි (ඡායාරූප)",
       "News Content": "ලංකාපුර තල්පොත ප්‍රදේශයේදි 16 වෙනිදා පෙරවරුවේ විදුලි සැර වැරදිමෙන් මව සහ පුතු මිය ගොස් ඇති බව පුලස්තිගම පොලිසිය පවසනවා.\nමෙලෙස මියගොස් ඇත්තේ බෞද්ධාර්තගම අංක 71 බී ලිපිනයේ පදිංචිව සිටි ගයනි දමයන්ති මව සහ ඇගේ පුතු වන හත් හැවිරිදි දහම් නෙත්සර යන අය බව ඒ සම්බන්ධ පරික්ෂණ සිදු කරන පුලස්තිගම පොලිසිය සඳහන් කළා.\nඑම මව සහ පුතු ශිෂ්‍යත්ව විභාගය සදහා උපකාරක පන්ති පැවැත්වෙන අසල නිවසකට ගොස් සිටියදි මෙම අනතුරට මුහුණ දී තිබෙනවා.\nඑම නිවසේ  ශිෂ්‍යත්ව උපකාරක පන්ති පැවැත්වෙන සිසුන්ට මව් පියන් පිරිසක් විසින් දහවල් ආහාර වේලක් ලබා දිමට සුදානම් කර තිබුණා.\nඊට උපකාර කිරිම සදහා මෙම මව සහ පුතු ගොස් ඇති අතර එම අවස්ථාවේ නිවස ඉදිරිපිට ඇති විදුලි කණුවේ සිට පොලවට ඇදි ආ විදුලි රුහැනක් මෙම දරුවා විසින් අල්ලා තිබෙනවා.\nඑවිට දරුවාට විදුලි සැරවැදි ඇති අතර මවද දරුවා බේරා ගැනිමට උත්සහ දැරිමේදි මවටද විදුලි සැර වැදි ඇති බවයි පොලිසිය පවසන්නේ.\nසිද්ධිය පිලිබදව වැඩිදුර පරික්ෂණ කටයුතු පුලස්තිගම පොලිසිය විසින් සිදු කරනු ලබනවා.",
       "URL": "https://www.hirunews.lk/168590/විදුලි-සැර-වැදුණු-පුතු-බේරාගැනීමට-ගිය-මවක-දරුවා-සමඟම-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4368"
}