{
       "Source": "hirunews",
       "Timestamp": "Saturday, 10 September 2022 - 17:42",
       "Headline": "රට බංකොලොත් කළ කපුටන් ඇමරිකාවට යනවා - සජිත් ප්‍රේමදාස (වීඩියෝ)",
       "News Content": "වර්තමාන ජනාධිපතිවරයා රාජපක්ෂලාට ණය වුණාට සමගි ජන බලවේගය හෝ සමගි ජන සන්ධානය රාජපක්ෂලාට ණය නැතැයි විපක්ෂ නායක සජිත් ප්‍රේමදාස පවසනවා.\nඅද(10) කළුතර දිස්ත්‍රික්කයේ පානදුර ආසනයේ පැවැති සමගි ජනබලවේගයේ ආසන බල මණ්ඩල රැස්වීමට සහභාගි වෙමින්.\nරාජපක්ෂලාගේ හෝ ආණ්ඩුවේ ණය ගෙවන්න සමගි ජන බලවේගයට අවශ්‍ය නැති බව පැවසූ විපක්ෂ නායකවරයා සමගි ජන බලවේගයට ඇත්තේ මේ රටේ ලක්ෂ දෙසිය විස්සක් ජනතාවගේ ණය ගෙවා ඔවුන්ගේ ජීවිත සුඛිත මුදිත කිරීම පමණක් බවයි.\nමේ රට බංකොලොත් කරපු කපුටන් නිදහසේ ඇමරිකාවට යමින් සිටින බවත්,මේ රටේ සමස්ත ජනතාව එක් වී පලවා හැරී ගෝඨාභය රාජපක්ෂ ජනාධිපතිවරයා නැවත ලංකාවට පැමිණි බවත් පැවසූ විපක්ෂ නායකතුමා ඔවුන් ඒ නිදහස භුක්ති විදිද්දී ආණ්ඩුව මේ රටේ පොදුජන අරගලයේ නිරත වුනු ලහිරු ලා දමිතා ලා හිරගෙදරට දක්කමින් සිටින බව පැවසුවා.",
       "URL": "https://www.hirunews.lk/315069/රට-බංකොලොත්-කළ-කපුටන්-ඇමරිකාවට-යනවා-සජිත්-ප්‍රේමදාස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=877"
}