{
       "Source": "hirunews",
       "Timestamp": "Friday, 10 December 2021 - 10:14",
       "Headline": "අලම්පිල් වෙරළට මියගිය ඩොල්ෆින් මසුන් ගොඩගසයි",
       "News Content": "මුලතිව් - අලම්පිල් වෙරළ තීරයට මියගිය ඩොල්ෆින් මසුන් 9 දෙනෙකුගේ සිරුරු ගොඩ ගසා ඇති බව වනජිවි නිලධාරින් පවසනවා.\nධීවරයින් කළ දැනුම්දීමකට අනුව මෙම ඩොල්ෆින් මත්ස්‍යයින්ගේ සිරුරු සොයා ගෙන ඇති අතර, ඒවා අලම්පිල් මුහුදු වෙරළේ කිලෝමීටර් 2 ක වපසරියක විසිරී තිබූ බව සඳහන්.\nමියගොස් සිටි මත්ස්‍යයින් අඩි 2 ත් අඩි 6 ත් අතර වන අතර, එම මත්ස්‍යයින්ගේ සිරුරු තුල ප්ලාස්ටික් කැබලි පැවති බව ද, වනජිවි නිලධාරින් ප්‍රකාශ කළා.\nවැඩිදුර විමර්ශන සඳහා මෙම සිරුරු කොටස් රජයේ රස පරීක්ෂක වෙත යොමු කිරීමට නියමිතයි.",
       "URL": "https://www.hirunews.lk/290574/අලම්පිල්-වෙරළට-මියගිය-ඩොල්ෆින්-මසුන්-ගොඩගසයි",
       "Category": "Local News",
       "Parent URL": "https://www.hirunews.lk/local-news.php?pageID=1504"
}