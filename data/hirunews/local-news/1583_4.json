{
       "Source": "hirunews",
       "Timestamp": "Friday, 05 November 2021 - 13:01",
       "Headline": "මෙවර මහ කන්නයට අවශ්‍ය කාබනික පොහොර බෙදාදීම ඇරඹෙයි",
       "News Content": "මෙවර මහ කන්නයට අවශ්‍ය කාබනික පොහොර බෙදාදීම ගොවිජන සේවා මධ්‍යස්ථාන හරහා මේ වනවිට ආරම්භ කර තිබෙනවා.\nකෙසේ වෙතත්, ඇතැම් ප්‍රදේශවල ගොවීන් පවසන්නේ තමන්ට අවශ්‍ය පොහොර මෙතෙක් නොලැබුණු බවටයි.\nමේ අතර, බෙන්තොට - මිරිස්වත්ත ප්‍රදේශයේ දී පොහොර ගැටලු‍ව සහ ඉහළ යන බඩුමිලට විරෝධය පළ කරමින් සමගි ජන බලවේගය ඊයේ විරෝධතාවක් ද සංවිධාන කර තිබුණා.\nමේ අතර ගිරිතලේ ව්‍යාපාරය යටතේ වගා කරන ගොවීන්ට මෙවර මහ කන්නය සඳහා ගිරිතලේ ජලාශයෙන් ජලය නිකුත් නොකරන ලෙස ගොවීන් ඉල්ලීමක් කර තිබෙනවා.\nකෙසේ වෙතත් දෙසැම්බර් 24 වැනිදා ජලය නිකුත් කරන ලෙසට ගොවීන් යෝජනා කළ අතර, පොළොන්නරුව දිසාපතිවරයා ඊට එකඟනොවීමෙ හේතුවෙන් උණුසුම් තත්ත්වයක් ඇතිවුණා.\nපරාක්‍රම සමුද්‍රයෙන් ද මෙවර මහ කන්නයට අවශ්‍ය ජලය නිකුත් කිරීම අද ආරම්භ කෙරුණා.\nඑසේම කවුඩුලු‍ ජලාශයෙන් ද මහ කන්නයට අවශ්‍ය ජලය නිකුත් කිරීම සිදු වුණේ ගොවි නියෝජිතයින්ගේ සහභාගීත්වයෙන්.",
       "URL": "https://www.hirunews.lk/287066/මෙවර-මහ-කන්නයට-අවශ්‍ය-කාබනික-පොහොර-බෙදාදීම-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1583"
}