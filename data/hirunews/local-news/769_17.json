{
       "Source": "hirunews",
       "Timestamp": "Saturday, 29 October 2022 - 23:27",
       "Headline": "සෝල් අගනුවර තෙරපීමකින් 59ක් මරුට",
       "News Content": "දකුණු කොරියාවේ සෝල් අගනුවර උත්සවයක් අතර ඇතිවූ තෙරපීමකින් පුද්ගලයන් 59 දෙනෙකු පමණ මියගොස් තිබෙනවා.\nතවත් 150 දෙනෙකු තුවාල ලබා රෝහල් ගතකර ඇති බවයි විදෙස් මාධ්‍ය වාර්තා කළේ.\nහැලොවීන් උත්සවයක් සඳහා පැමිණි ජනකායක් අතර මෙම තෙරපීම සිදුවී ඇති බව සඳහන්.\nගලවා ගැනීමේ මෙහෙයුම් තවමත් ක්‍රියාත්මක වන බැවින් තුවාල ලැබූ සහ මියගිය පිරිස ඉහළ යා හැකි බවයි විදෙස් මාධ්‍ය ප්‍රකාශ කළේ.\nතුවාල ලැබූවන්ට ප්‍රතිකාර කිරීම සඳහා සෝල් අගනුවර පවතින සියලුම වෛද්‍ය මධ්‍යස්ථාන ද ඇතුළුව හදිසි සේවකයින් 400 කට වැඩි ප්‍රමාණයක් සහ ගිලන් රථ 140ක් යොදවා තිබෙනවා.\nජනාධිපති Yon Suk-yeol තම ජ්‍යෙෂ්ඨ නිලධාරීන් සමඟ හදිසි රැස්වීමක් ද පවත්වා ඇති අතර ප්‍රදේශයට හදිසි වෛද්‍ය කණ්ඩායම් කැඳවීමට නියෝග කළ බවයි ඔහුගේ කාර්යාලය කියාසිටියේ.\nදකුණු කොරියානු බලධාරීන් පැවසුවේ සිද්ධියට නිශ්චිත හේතුව සොයා බලන බවයි.",
       "URL": "https://www.hirunews.lk/319159/සෝල්-අගනුවර-තෙරපීමකින්-59ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=769"
}