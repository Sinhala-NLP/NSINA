{
       "Source": "hirunews",
       "Timestamp": "Saturday, 02 September 2023 - 10:13",
       "Headline": "' INS Delhi ' යුද නෞකාව ඊයේ කොළඹ වරායට",
       "News Content": "ඉන්දීය නාවික හමුදාවට අයත් ' INS Delhi ' නම් යුද නෞකාව නිල සංචාරයක් සඳහා ඊයේ(01) කොළඹ වරායට පැමිණියා.\nමෙම නෞකාව නාවික හමුදා විසින් සම්ප්‍රදායානුකූලව පිළිගැනීමට කටයුතු කර තිබෙනවා.\nමෙලෙස කොළඹ වරායට සේන්දු වූ Destroyer වර්ගයට අයත් ‘INS Delhi’ යුද නෞකාව, දිගින් මීටර් එකසිය හැට තුනයි දශම දෙකක් හා නැව් මුළුව හාරසිය පනහකගෙන් සමත්විත වෙනවා.\nඑය දිවයිනේ රැදි සිටින කාල සිමාව තුළ නාවික හමුදා අතර සුහදත්වය වැඩි දියුණු කිරීමට වැඩසටහන් මෙන්ම, ප්‍රදේශ කිහිපයක් සංචාරය කිරිමට නියමිතව පවතිනවා.\nමෙම නෞකාව නැරඹීම සඳහා පාසල් ළමුන්ට අවස්ථාව ලබා දී තිබෙනවා.\nතවද, නෞකාව තුළ පුහුණු හුවමාරු වැඩසටහනක් පැවතීමට කටයුතු සුදානම් කර ඇති බවයි වාර්තා වන්නේ.\nවැඩි දුරටත් සඳහන් වන්නේ මෙම නෞකාව පිටත්ව යන අවස්ථාවේ දී ශ්‍රී ලංකා නාවික හමුදා නෞකාවක් සමඟ බටහිර නාවික විධානයේ මුහුදු තීරයේ දී නාවික අභ්‍යාසවල නිරත වීමට  නියමිතව තිබෙනවා.\nනෞකාව සැප්තැම්බර් මස (03) වන දින දිවයිනෙන් පිටවත්ව යාමට නියමිතයි.",
       "URL": "https://www.hirunews.lk/346885/ins-delhi-යුද-නෞකාව-ඊයේ-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=56"
}