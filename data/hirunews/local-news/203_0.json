{
       "Source": "hirunews",
       "Timestamp": "Saturday, 08 July 2023 - 13:54",
       "Headline": "පාසලේ පරිගණක කාමරය කඩා ලක්ෂ ගණනක භාණ්ඩ සො‍රකම් කළ සිසුන් තිදෙනෙකු අත්අඩංගුවට",
       "News Content": "මස්කෙළිය ස්ට්‍රප්සි වත්තේ දේවකන්ද දෙමළ මහා විදුහලේ පරිගණක කාමරය කඩා රුපියල් 1,90,000ක් වටිනා පරිගණක යන්ත්‍ර දෙකක් සොරා ගැනීමේ සිද්ධියක් සම්බන්යෙන් එම පාසලේම එකොළොස් වන ශ්‍රේණියේ අධ්‍යාපනය ලබන පහළොස් හැවිරිදි එම පාසලේම සිසුවකු ඇතුළු පාසල් හැර ගිය 16 සහ 19 වයස්වල තවත් තරුණයින් දෙදෙනෙකු මස්කෙළිය පොලීසිය අත්අඩංගුවට ගෙන තිබෙනවා.\nඑලෙස සැකපිට අත්අඩංගුවට ගත් තිදෙනාම පාසල් වයසේ පසු වන්නන් වන අතර, ඔවුන් තිදෙනාම සාමිමලේ ස්ට්‍රප්සි වත්තේ පදිංචිකරුවන්.\nපාසලේ විදුහල්පතිවරයා විසින් ඊයේ (07) දින පොලිසියට කරන ලද පැමිණිල්ලකින් පසු විමර්ශන ආරම්භ කළ පොලීසිය පරිගණක යන්ත්‍ර දෙක සමඟ සැකකරුවන් අත්අඩංගුවට ගැනීමට සමත් වී තිබෙනවා.",
       "URL": "https://www.hirunews.lk/340472/පාසලේ-පරිගණක-කාමරය-කඩා-ලක්ෂ-ගණනක-භාණ්ඩ-සො‍රකම්-කළ-සිසුන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=203"
}