{
       "Source": "hirunews",
       "Timestamp": "Tuesday, 08 August 2017 - 14:43",
       "Headline": "කාන්තාවකට මරු කැඳවූ මාවනැල්ල බස් රථ අනතුර (ඡායාරූප)",
       "News Content": "මාවනැල්ලේ සිට අරණායක දක්වා  ධාවනය වු බස් රථයේ රියදුරුට ක්ලාන්තය සෑදී බස් රථය මාර්ගය අයිනේ නවතා තිබු ගල් රෝලක වැදි උස්සාපිටිය මහජන ක්‍රිඩංගණය අසල ඇලට පෙරළි අද (08) උදෑසන එක් කාන්තාවක් මිය ගිය බව පොලිසිය පවසනවා.\nඒ වන විට මගීන් 30 කට ආසන්න පිරිසක් ගමන් කර ඇති අතර මෙම අනතුර හේතුවෙන් 13 දෙනෙකු රෝහල් ගත කරන ලද බවද එහි පරික්ෂණ සිදු කරන අරණායක පොලිස් ස්ථානාධිපති සුජීව ගුණතිලක කියා සිටියා.\nතුවාල ලැබුවන් අතර කාන්තාවන් 06 දෙනෙක් සිටින අතර ඔවුන්ගේ තත්වය බරපතල නොවන බව සඳහන්.\nබසට පෙරළි ඇත්තේ මාවනැල්ල අරණායක මාර්ගයටත් ක්‍රීඩංගණයත් අතර බැඳ ඇති කාණුවටයි.\nබසයේ ඉදිරිපස ගල් රෝලේ  වැදි හානිවී තිබු අතර බසයේ අනිකුත් ස්ථාන රැසක්ද මෙම අනතුරෙන් හානියට ලක්වි ඇති බව සදහන්.\nබසය පුරා ලේ පැල්ලම් හා මගීන්ගේ භාණ්ඩ කිහිපයක්ද තැන තැන විසි වි තිබෙනු දක්නට ලැබුන බව හිරු වාර්තාකරු කියා සිටියා.\nගල් රෝලේ වැදුනු ස්ථානයේ සිට අඩි 60ක පමණ දුරකින් බසය පෙරළි තිබුණු බවද පොලිසිය පවසනවා.\nමෙ සිද්ධිය සම්බන්ධයෙන් අදහස් දැක්වු ඒ මොහොතේ බස් රථයේ සහායක ලෙස කටයුතු කර එම්.පි.ඒ.කේ. වික්‍රමසිංහ.\n\"මෙ දවස් වල මෙ පාර හදනවානේ අපේ බස් එකත් බ්ලොක්  එකේ තමයි ආවේ.ඇවිත් කවුරු හරි බහින්න බෙල් එක ගහනවා මට ඇහුනා. එත් එක්කම පාර අයිනේ නවත්වලා තිබුණු ගල් රෝලේ සයිඞ් කණ්නාඩියේ හා ගල් රෝලෙත් බසය වැදිගෙන ගිහින් ප්‍රපාතයට පෙරලුනා.\"\n\"ඒ වේලාවේ බස් එකේ 30 කට ආසන්න ප්‍රමාණයක් හිටියා. මට හිතෙන්නේ මම දැක්ක විදිහට මෙ අනතුර වෙන්න හේතුව තමයි අපේ බස් එකේ රියදුරු මහත්තයාට සිහියක් පතක් නැතුව ගිහින් ක්ලාන්තය සැදිම. මම ගල් රෝලේ  වදිනකොටම කෑ ගැසුවා බස් එක වදිනවා කියලා. ඒ තියද්දි බස් එක ඇදිගෙන ඉස්සරහාට ගිහින් වලට පෙරලුනා .\"\nසිදු විම සිය ඇස් දෙකෙන් දුටු මාවනැල්ල බලා ත්‍රීරෝද රථයකින්  ගමන් කරන ලද දුල්දෙනියේ සෝමානන්ද ස්වාමින් වහන්සේ.\n\"බස් එක සෙමින් තමයි ආවේ. පාර අයිනේ නවත්වලා තිබුණු ගල් රෝලේ  සයිඩි කණ්නාඩියේ වැදිලා බස් රථය කාණුව පැත්තට ගිහින් පෙරලුනා. ඒ වේලාවේ අපි ගියපු ත්‍රීවිල් එක නවත්වා තමයි තිබුණේ. මොකද පාර හදන නිසා මාර්ගයේ වැඩකරන කම්කරුවන් යොදවාගෙන නඩත්තු කරන මෙම ස්ථානයේ එක් දිශාවකින් වාහන ආවාට පස්සේ අනික් දිශාවට වාහන මෙ අය විසින් යවනවා.\"\n\" ඒ මොහොතේ තමයි මාවනැල්ල පැත්තෙන් ආපු ලංගම බස් එක මෙ අනතුරට මුහුණ දුන්නේ.\"\nකෙසේ වෙතත් අනතුර සිදු වි විනාඩි කිහිපයක් ඇතුලත අරණායක ප්‍රාදේශිය ලේකම් ඉසඞ්.ඒ.එම්. ෆයිසාල්, මාවනැල්ල ප්‍රාදේශිය ලේකම් ප්‍රියංගනි පෙතන්ගොඩ එම ස්ථානයට ද පැමිණ සිටියා.\nඡායාරූප - හෙම්මාතගම, සමන් විජය බංඩාර",
       "URL": "https://www.hirunews.lk/167920/කාන්තාවකට-මරු-කැඳවූ-මාවනැල්ල-බස්-රථ-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4381"
}