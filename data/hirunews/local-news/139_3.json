{
       "Source": "hirunews",
       "Timestamp": "Sunday, 30 July 2023 - 17:30",
       "Headline": "තරුණියකට හදි කිරීමට CID වෙස්ගත් පොලිස් කොස්තාපල් අත්අඩංගුවට",
       "News Content": "අපරාධ පරීක්ෂණ දෙපාර්තමේන්තුවේ නිලධාරියෙකු බව පවසමින් නිවසකට හොර රහසේ ඇතුළු වී සිටි කොස්තාපල්වරයෙකු හැටන් පොලීසිය විසින් අත්අඩංගුවට ගෙන තිබෙනවා.\nමෙම නිවසේ සිටින උසස් පෙළ හදාරන සිසුවියගේ පාසලටද ගොස් ඇති මෙම කොස්තාපල්වරයා ඇයට නුවරඑළිය විශේෂ විමර්ශන අංශයට පැමිණි ලෙසට දුරකථන පණිවිඩයක්ද ලබා දී තිබෙනවා.\nපසුව දුරකථන ඇමතුම් රාශියක් ඇයට ලබා දී තමා නිවසට හොරරහසේ පැමිණෙන ලෙසටත් ඒ සම්බන්ධව කිසිවකුට නොපවසන ලෙසටත් සිසුවිය වෙත පවසා තිබෙනවා.\nපසුව සිසුවිය විසින් ඇයගේ මව දැනුවත් කර ඇති අතර ඇය විසින් හැටන් පොලීසියේ නිලධාරීන් දැනුවත් කිරීමෙන් අනතුරුව පොලිස්කො ස්තාපල්වරයා නිවසට පැමිණි පසු අත්අඩංගුවට ගත් බව අප කළ විමසීමක දී පොලිසිය පැවසුවා.\nඅත්අඩංගුවට ගත් පොලිස් කොස්තාපල්වරයා දිඹුලපතන පොලීසියට අනුයුක්තව රාජකාරි කරන අයකු බව විමර්ශනවලදී හෙළිවී ඇත.",
       "URL": "https://www.hirunews.lk/343058/තරුණියකට-හදි-කිරීමට-cid-වෙස්ගත්-පොලිස්-කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=139"
}