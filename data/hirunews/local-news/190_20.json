{
       "Source": "hirunews",
       "Timestamp": "Wednesday, 12 July 2023 - 14:57",
       "Headline": "නොවැක් ජොකොවිච් තවත් ලෝක වාර්තාවක් සම කරයි",
       "News Content": "විම්බල්ඩන් ටෙනිස් තරගාවලිය මේ දිනවලදී උණුසුම් ලෙසින් එංගලන්තයේ ලන්ඩන් නුවරදී ක්‍රියාත්මක වනවා.\nපිරිමි අර්ධ අවසන් පුර්ව තරගයේදී සර්බියාවේ නොවැක් ජොකොවිච් සහ රුසියාවේ අන්ඩ්‍රේ රුබ්ලෙව් තරග බිමට පිවිසියා.\nතියුණු තරගයකින් පසු තරග වට 3ට එකක් ලෙස ජය ගත් ජොකොවිච් අවසන් පුර්ව තරගය සදහා සුදුසුකම් ලබා ගත්තා.\nතරගයේ ලකුණු සටහන කියවී තිබුණේ 6ට 4ක්, 1ට 6ක් ,4ට 6ක් සහ 3ට 6ක් ලෙසටයි.\nඒ 46 වැනි වරටත් ග්‍රෑන්ඩ් ස්ලැම් ටෙනිස් තරගාවලියක අවසන් පුර්ව තරගයක් සදහා සුදුසුකම් ලබා ගනිමින්.\nමේ සමග වැඩිම වාරගණනකදී ග්‍රෑන්ඩ් ස්ලැම් ටෙනිස් අවසන් පුර්ව තරගයක් සදහා සුදුසුකම් ලැබු පිරිමි ලෝක වාර්තාව සම කරන්නටත් ජොකොවිච්ට හැකියාව ලැබුණා.\nඒ ස්විට්සර්ලන්තයේ රොජර් ෆෙඩරර් සමග සමතැන් ගනිමින්.",
       "URL": "https://www.hirunews.lk/340962/නොවැක්-ජොකොවිච්-තවත්-ලෝක-වාර්තාවක්-සම-කරයි",
       "Category": "Local News",
       "Parent URL": "https://www.hirunews.lk/local-news.php?pageID=190"
}