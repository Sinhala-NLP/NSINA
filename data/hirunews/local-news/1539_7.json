{
       "Source": "hirunews",
       "Timestamp": "Thursday, 25 November 2021 - 7:38",
       "Headline": "පොහොට්ටුවේ ප්‍රදේශීය සභා, අයවැය පරාජයන් ගැන පරීක්ෂණයක්",
       "News Content": "දින තුළක් ඇතුළත දී පළාත් පාලන ආයතන කිහිපයක ම වාර්ෂික අයවැය පරාජයට පත් වුණා.\nමේ පිළිබඳ වහා ම පරීක්ෂණයක් සිදු කර අවධානය යොමු කළ යුතු බව ශ්‍රී ලංකා පොදුජන පෙරමුණ පවසනවා.\nඑහි මහ ලේකම් නීතිඥ සාගර කාරියවසම් ඒ බව සඳහන් කළා.\nමෙම අයවැය පරාජයන්ට හේතුව සොයා බැලීමේ දි පෙනී යන කරුණක් ලෙස, එම ආයතනවල පවතින අභ්‍යන්තර අර්බුධ බව හඳුනාගත හැකියි.\nඇතැම් ප්‍රදේශීය සභාවල සභාපතිවරුන්ගේ අධුරදර්ශී, අත්තනෝමතික හා අවිධිමත් ක්‍රියාදාමයන් මීට හේතු වන බවයි වාර්තා වෙන්නේ.\nමෙම සභාපතිවරුන්ගේ හැසිරීම මත පොදුජන පෙරමුණු මන්ත්‍රීවරුන් සිය ඡන්දය භාවිත කිරීමේ දී යම් අකැමැත්තක් පළ කර ඇති බවත් සඳහන්.",
       "URL": "https://www.hirunews.lk/289087/පොහොට්ටුවේ-ප්‍රදේශීය-සභා-අයවැය-පරාජයන්-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=1539"
}