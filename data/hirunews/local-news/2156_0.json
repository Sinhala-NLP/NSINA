{
       "Source": "hirunews",
       "Timestamp": "Wednesday, 10 February 2021 - 14:49",
       "Headline": "\"කන්න බොන්න ඉල්ලන්නේ නෑ අපි\"- පාරට ආ සුළු පන්න ධිවරයින් (වීඩියෝ)",
       "News Content": "සේවා සුරක්ෂිතභාවය තහවුරු කර දෙන ලෙස ඉල්ලමින් ත්‍රිකුණාමලයේ සුළු පන්න ධීවරයින් සහ වාරියපොල රජයේ ගොවිපල භූමියේ සේවකයින් විරෝධතාවල නිරත වුණා.\nත්‍රිකුණාමලය සුළු පන්න ධීවර කාර්මිකයන් අද පෙරවරුවේ ඔරලෝසු කණුව අභියස විරෝධතාවක නිරත වුණා.\nඒ නීත්‍යානුකූලව තමන්ට හිමි තොටුපලේ නීතිවිරෝධී දැල් භාවිතා කරමින් සිදු කරන මසුන් ඇල්ලීමේ කටයුතු හේතුවෙන් තම කර්මාන්තයට බලපෑම් සිදුව ඇතැයි චෝදනා කරමින්.\nමෙම විරෝධතාවට සහය පළ කරමින් ත්‍රිකුනාමලය තොග මත්ස්‍ය වෙළද පොලද වසාදමා තිබුණා.\nමේ අතර වයඹ පලාත් සභාව මගින් ක්‍රියාත්මක කරන වාරියපොල රජයේ ගොවිපලේ සේවයේ නියුතු කම්කරුවන් 56 දෙනෙකුගේ සේවය ස්ථීර කරදෙන ලෙස ඉල්ලමින් ඔවුන් ගොවිපල භූමියේ වහල මත නැග විරෝධතාවක නිරත වුණා.\nඔවුන් සියලුදෙනා කාන්තාවන් වීමද විශේෂත්වයක්.\nමේ අතර රැකියා ලක්ෂයේ වැඩසටහන යටතේ බඳවාගත් නව සේවකයන් පුහුණු වැඩසටහන සදහා අද පෙරවරුවේ පැමිණියද ඔවුන් ගොවිපල භුමියෙන් ඉවත්ව ගියේ මතුව ඇති ගැටලු සහගත තත්ත්වය හේතුවෙන්.",
       "URL": "https://www.hirunews.lk/262225/කන්න-බොන්න-ඉල්ලන්නේ-නෑ-අපි-පාරට-ආ-සුළු-පන්න-ධිවරයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2156"
}