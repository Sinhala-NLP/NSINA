{
       "Source": "hirunews",
       "Timestamp": "Sunday, 09 July 2023 - 10:20",
       "Headline": "පතුරොම් සමග සිසුවෙකු අත්අඩංගුවට",
       "News Content": "ගිනි අවි වලට යොදන උණ්ඩ සහිතව  කොළඹ තරුපහේ හෝටලයකට ඇතුළු වූ තරුණයකු කොටුව පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති තරුණයා එම තරු පහේ හෝටලයේ පිහිටි ආයතනයක පවත්වාගෙන යන අරක්කැමි පාඨමාලාවක්  හදාරන සිසුවකු බව විමර්ශනවලදී හෙළිවී තිබෙනවා.සැකකාර සිසුවාගේ  ගමන් බෑගයේ තිබී  m16 වර්ගයේ ජීව උණ්ඩයක්ද ,වර්ගය නොදන්නා ගිනි අවිය එක හිස් කොපුවක් ද තිබී සොයාගත් බව කොටුව පොලීසිය පවසයි.\nසැකකරු  සම්බන්ධයෙන් විමර්ශන සිදුකර අද දින අධිකරණයකට ඉදිරිපත්  කිරීමට නියමිතය.",
       "URL": "https://www.hirunews.lk/340561/පතුරොම්-සමග-සිසුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=200"
}