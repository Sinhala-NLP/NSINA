{
       "Source": "hirunews",
       "Timestamp": "Thursday, 31 October 2019 - 13:30",
       "Headline": "කොළඹ හිටපු අධිකරණ වෛද්‍ය නිලධාරි ආනන්ද සමරසේකර අත්අඩංගුවට ගැනීමට වරෙන්තු",
       "News Content": "කොළඹ හිටපු අධිකරණ වෛද්‍ය නිලධාරි මහාචාර්ය ආනන්ද සමරසේකර අත්අඩංගුවට ගන්නා ලෙස කොළඹ අතිරේක මහේස්ත්‍රාත් ශලනි පෙරේරා අද වරෙන්තු නිකුත් කළා.\nඒ රගර් ක්‍රීඩක වසීම් තාජුඞීන් ඝාතනයේ සාක්ෂි වසන් කිරීම සම්බන්ධයෙන් ගොනුකර ඇති නඩුව කැදවූ අවස්ථාවේදීයි.\nතුන්වන විත්තිකරු වන කොළඹ හිටපු අධිකරණ වෛද්‍ය නිලධාරි මහාචාර්ය ආනන්ද සමරසේකර අධිකරණයේ පෙනී නොසිටීම හේතුවෙනුයි මෙලෙස වරෙන්තු නිකුත් කරනු ලැබුවේ.",
       "URL": "https://www.hirunews.lk/227342/කොළඹ-හිටපු-අධිකරණ-වෛද්‍ය-නිලධාරි-ආනන්ද-සමරසේකර-අත්අඩංගුවට-ගැනීමට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=3070"
}