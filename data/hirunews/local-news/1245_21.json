{
       "Source": "hirunews",
       "Timestamp": "Thursday, 07 April 2022 - 7:36",
       "Headline": "පොලීසියට සහ හමුදාවට එරෙහිව වීඩියෝවක් සමාජ මාධ්‍ය වෙත යොමු කළ පුද්ගලයා අත්අඩංගුවට",
       "News Content": "පොලිස් නිලධාරීන් සහ හමුදා නිලධාරීන් ඝාතනය කළ යුතු බවට සමාජ මාධ්‍ය ජාලාවල වීඩියෝ පටයක් මුදාහළ පුද්ගලයෙකු අත්අඩංගුවට ගැනීමට කටයුතු කළ බව පොලිස් මාධ්‍ය කොට්ඨාශය සඳහන් කළා.\nනිවේදනයක් නිකුත් කරමින් ඔවුන් සඳහන් කළේ, 36 හැවිරිදි සැකකරු ගාල්ල - නාගොඩ - තලාව ප්‍රදේශයේ පදිංචිකරුවෙකු බවයි.\nඔහු බද්දේගම මහේස්ත්‍රාත්වරයා වෙත ඉදිරිපත් කිරීමෙන් අනතුරුව ලබන 18 වනදා දක්වා රක්ෂිත බන්ධනාගාරගත කර තිබෙනවා.\nමෙම පුද්ගලයා වසර 06ක පමණ සිට මත්ද්‍රව්‍ය භාවිතයට ඇබ්බැහි වී සිට මානසික රෝගයකට ගොදුරු වී ඇති බවට තොරතුරු අනාවරණ වී ඇති බවද පොලිසිය සඳහන් කළා.\nඑමෙන්ම, ඔහු අවස්ථා කිහිපයක දී මානසික රෝගී තත්ත්වයන් හේතුවෙන් කරාපිටිය, මුල්ලේරියාව වැනි රෝහල්වල ප්‍රතිකාර ලබා ඇති බවත්, පසුව රෝහලෙන් පළාගිය අයෙකු බවටත් අනාවරණ කරගෙන තිබෙනවා.",
       "URL": "https://www.hirunews.lk/301379/පොලීසියට-සහ-හමුදාවට-එරෙහිව-වීඩියෝවක්-සමාජ-මාධ්‍ය-වෙත-යොමු-කළ-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1245"
}