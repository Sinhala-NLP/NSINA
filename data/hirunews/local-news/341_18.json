{
       "Source": "hirunews",
       "Timestamp": "Monday, 15 May 2023 - 15:08",
       "Headline": "නොරොච්චෝලේ තුන්වන ජනන යන්ත්‍රය දින 100කට අක්‍රිය කෙරේ",
       "News Content": "නොරොච්ච්ලේ ගල් අගුරු බලාගාරයේ තුන්වන ජනන යන්ත්‍රය අලුත්වැඩියාවක් සඳහා දින 100ක කාලයකට අක්‍රිය කරන බව විදුලිබල හා බලශක්ති අමාත්‍ය කංචන විජේසේකර පවසනවා.\nට්විටර් පණිවුඩයක් නිකුත් කරමින් ඔහු සඳහන් කළේ ලබන ජුනි මස 13 වැනිදා සිට අදාළ ජනන යන්ත්‍රය අක්‍රිය කරන බවයි.\nමේ අතර නොරොච්චෝලේ බලාගාරයට 30 වන ගල් අඟුරු නෞකාව ගොඩබස්වා තිබෙනවා.\nඒ සමඟම මෙම වාරය සඳහා අවශ්‍ය ගල් අඟුරු සම්පූර්ණ වී ඇති අතර අමාත්‍ය කංචන විජේසේකර පැවසූවේ වෘත්තීය සමිති සහ මාධ්‍ය වාර්තා කළ පරිදි විදුලි කප්පාදුවක් සිදුනොවනු ඇති බවයි.",
       "URL": "https://www.hirunews.lk/335275/නොරොච්චෝලේ-තුන්වන-ජනන-යන්ත්‍රය-දින-100කට-අක්‍රිය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=341"
}