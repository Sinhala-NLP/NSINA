{
       "Source": "hirunews",
       "Timestamp": "Sunday, 24 April 2022 - 7:07",
       "Headline": "සබන් කැටයක මිල රුපියල් 200ට ළංවෙයි (වීඩියෝ)",
       "News Content": "දේශිය වෙලදපොලේ සබන් සහ සබන් ආශ්‍රිත රෙදි සෝදන ද්‍රව්‍ය වලට විශාල ඉල්ලුමක්.\nසබන් සහ සබන් ආශ්‍රිත රෙදි සෝදන ද්‍රව්‍යයන් සදහා මේ දිනවල වෙලදපොලේ විශාල ඉල්ලුමක් පවතින බවත්, එම ඉල්ලුමට සරිලන සැපයුමක් ලබාදිමට නොහැකි තත්ත්වයක් උද්ගත වි ඇති බව ව්‍යාපාරික ප්‍රජාව පවසනවා.\nසබන් නිෂ්පාදන සමාගම් විසින් ඉදිරි සතිය තුල සබන් සහ ඒ ආශ්‍රිත නිෂ්පාදන වල මිල ඉහල දමන බවට වෙලදුන්ට මේ වන විට කර ඇති දැනුම් දිමක් මත පාරිභෝගිකයන් විසින් මිල වැඩි වීමට ප්‍රථම සබන් ඇතුළු ඒ ආශ්‍රිත නිෂ්පාදන තොග රැස් කරන බවයි ව්‍යාපාරිකයන් කියා සිටින්නේ.\nසබන් සහ ඒ ආශ්‍රිත නිෂ්පාදන 200% කින් පමණ ඉහල යන බවට එම සමාගම් විසින් ව්‍යාපාරිකයන්ට මේ වන විට දැනුම් දී තිබෙනවා.",
       "URL": "https://www.hirunews.lk/302655/සබන්-කැටයක-මිල-රුපියල්-200ට-ළංවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1213"
}