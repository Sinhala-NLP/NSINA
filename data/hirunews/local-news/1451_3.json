{
       "Source": "hirunews",
       "Timestamp": "Monday, 03 January 2022 - 23:34",
       "Headline": "රටේ අවුල් කියන්න IMF යන්න සූදානම් - බැසිල්",
       "News Content": "ජාත්‍යන්තර මූල්‍ය අරමුදල වෙත ගොස් රටේ පවතින ඩොලර් අර්බුදයට විසදුම් ලබා නොගන්නා බවට ආණ්ඩුවේ ඇමැතිවරු පසුගිය දිනවල දිගින් දිගටම ප්‍රකාශ කළත්, ජාත්‍යන්තර මූල්‍ය අරමුදල සමග සාකච්ඡා ආරම්භ කිරීමට කැබිනට් මණ්ඩල අනුමැතිය හිමිව තිබෙනවා.\nකැබිනට් මණ්ඩල සාකච්ඡාවෙන් පසුව මාධ්‍ය හමුවක් පැවැත්වූ මුදල් අමාත්‍ය බැසිල් රාජපක්ෂ පැවසුවේ ඒ සඳහා වන අනුමැතිය හිමිව ඇති බවය.\nජාත්‍යන්තර මූල්‍ය අරමුදල විසින් තමන්ට රහසිගත වාර්තාවක් ලබා දී ඇති බවත්, එහි ඇති කරුණු හෙළිදරව් කිරීමට තමන්ට නොහැකි බවත් මුදල් ඇමැතිවරයා මෙහිදී සඳහන් කළා.\nමේ අතර ලෝක බැංකුවේ කලාපීය ප්‍රධානියා අද (03) දිනයේදී ජනාධිපතිවරයා සහ තමන් හමු වූ බව ද මුදල් ඇමැතිවරයා අනාවරණය කෙරුණා.\nමේ අතර ආධාර ලබාදෙන අනෙකුත් රටවල් සමග සාකච්ඡා ආරම්භ කර ඇති බව පිළිගත් මුදල් ඇමැතිවරයා ඒ සාකච්ඡා තවත් ඇමැතිවරුන්ට භාර දී ඇති බව ද මෙහිදී වැඩිදුරටත් ප්‍රකාශ කළා.",
       "URL": "https://www.hirunews.lk/292954/රටේ-අවුල්-කියන්න-imf-යන්න-සූදානම්-බැසිල්",
       "Category": "Local News",
       "Parent URL": "https://www.hirunews.lk/local-news.php?pageID=1451"
}