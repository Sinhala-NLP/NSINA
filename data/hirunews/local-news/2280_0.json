{
       "Source": "hirunews",
       "Timestamp": "Saturday, 12 December 2020 - 9:48",
       "Headline": "ෆයිසර් එන්නත හදිසි භාවිතයට ඇමරිකානු ඖෂධ නියාමන අධිකාරියේ අනුමැතිය",
       "News Content": "ඇමරිකානු ආහාර හා ඖෂධ නියාමන අධිකාරිය ෆයිසර් බයෝ එන්ටෙක් එන්නත හදිසි භාවිතය සඳහා අනුමැතිය ලබාදී තිබෙනවා.\nඑම එන්නත ලබන සඳුදා හෝ අඟහරුවාදා මහජනතාවට ලබාදීම ආරම්භ කිරීමට අවශ්‍ය සියළු කටයුතු යොදා ඇති බවයි විදෙස් වාර්තා සදහන් කළේ.\nඇමරිකානු ආහාර හා ඖෂධ නියාමන අධිකාරියේ ප්‍රධානී ස්ටීවන් හාන් ප්‍රකාශ කළේ අදාළ එන්නත සඳහා අනුමැතිය ලබාදීම හෝ එසේ නොවන්නේ නම් ඉවත් වන ලෙසට ඔහුට බලපෑම් එල්ල වූ බවට පළ වූ මාධ්‍ය වාර්තාවල කිසිදු සත්‍යතාවක් නොමැති බවයි.\nෆයිසර් බයෝ එන්ටෙක් එන්නත සඳහා බ්‍රිතාන්‍ය, කැනඩාව, බහරේනය සහ සෞදි අරාබිය දැනටමත් නියාමන අනුමැතිය ලබාදී තිබෙනවා.",
       "URL": "https://www.hirunews.lk/256851/ෆයිසර්-එන්නත-හදිසි-භාවිතයට-ඇමරිකානු-ඖෂධ-නියාමන-අධිකාරියේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2280"
}