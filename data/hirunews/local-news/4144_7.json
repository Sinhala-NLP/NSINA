{
       "Source": "hirunews",
       "Timestamp": "Wednesday, 03 January 2018 - 13:32",
       "Headline": "මැතිවරණ පැමිණිලි 154 ක්",
       "News Content": "පළාත් පාලන මැතිවරණයට අදාළව ලැබී ඇති පැමිණිලි සම්බන්ධයෙන් සාකච්ඡා කිරීම සදහා මැතිවරණ කොමිසම අද (03) රැස්වුණා.\nපෙරවරු 10.30 ට පමණ කොමිසම රැස්වූ අතර එහිදී ඉදිරි මැතිවරණ කටයුතු සම්බන්ධයෙන් ද සාකච්ඡා කළ බවයි අතිරේක මැතිවරණ කොමසාරිස් සමන් ශ්‍රී රත්නායක හිරු ප්‍රවෘත්ති අංශයට සදහන් කළේ.\nමැතිවරණ දිනය ප්‍රකාශයට පත් කිරීමෙන් පසු මේ දක්වා කාලය තුලදී මැතිවරණ කොමිසමට පැමිණිලි 253 ක් ලැබී තිබෙනවා.\nඑමෙන්ම, පැෆ්රල් සංවිධානයට ද මේ වනවිට පැමිණිලි 154 ක් ලැබී ඇති බවයි එහි විධායක අධ්‍යක්ෂ රෝහණ හෙට්ටිආරච්චි කියා සිටියේ.\nපසුගිය මස 9 වනදා සිට මේ දක්වා කාලය තුළදී පොලිස් මූලස්ථානය වෙත මැතිවරණ පැමිණිලි 75 ක් ලැබී තිබෙනවා.\nඊට මැතිවරණ නීති උල්ලංඝණය කිරීම් 24 ක් සහ මැතිවරණ පැමිණිලි 51 ක් ඇතුළත්.\nමේ අතර, වව්නියාව ප්‍රාදේශීය සභාවට ඊ.පී.ඩී.පී සංවිධානයෙන් තරඟ කරන ධර්ම කුලසිංහම් සුජීවන් නමැත්තාට කිසියම් පිරිසක් ඊයේ සිදු කළ පහරදීමෙන් තුවාල ලබා රෝහල් ගත කර තිබෙනවා.\nඒ සම්බන්ධයෙන් ඔහු වව්නියාව පොලීසියට පැමිණිලි කර ඇති අතර එහි සදහන් කර ඇත්තේ වව්නියාව - මහරම්බකුලම් ප්‍රදේශයේදී නාඳුනන පිිරිසක් පැමිණ මැතිවරණ කටයුතු වලින් ඉවත් වන ලෙසට තමන්ට බලපෑම් කරමින් තමන්ට පහරදී ඇති බවයි.",
       "URL": "https://www.hirunews.lk/180043/මැතිවරණ-පැමිණිලි-154-ක්",
       "Category": "Local News",
       "Parent URL": "https://www.hirunews.lk/local-news.php?pageID=4144"
}