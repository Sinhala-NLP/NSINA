{
       "Source": "hirunews",
       "Timestamp": "Friday, 16 June 2023 - 11:35",
       "Headline": "තඹුත්තේගම දන්ත ශල්‍යාගාරයේ වැඩ ඇනහිටලා",
       "News Content": "තඹුත්තේගම සෞඛ්‍ය කාර්යාල භූමියේ ඇති දන්ත ශල්‍යාගාරයට සහායකයකු නැතැයි එම දන්ත ශල්‍යාගාරයේ කටයුතු ඇනහිට තිබෙනවා.\nමෙම ශල්‍යාගාරයේ කටයුතු සඳහා දන්ත ශල්‍ය වෛද්‍යවරියක් සිටින අතර ඇය නිතරම ශල්‍යාගාරයේ දොර වසාගෙන ඇතුළට වී සිටින බවට ප්‍රදේශවාසීන් චෝදනා කරනවා.\nප්‍රදේශවාසීන් වැඩිදුරටත් චෝදනා කරන්නේ මේ සම්බන්ධව තඹුත්තේගම වෛද්‍ය නිලධාරිවරයා කිසිදු මැදිහත්වීමක් සිදු නොකරන බවයි.\nඅදාළ දන්ත ශල්‍ය වෛද්‍යවරිය පවසන්නේ ඇය මෙම ශල්‍යාගාර‍යේ වැඩ භාර ගත්ත ද මෙහි කිසිදු පහසුකමක් හෝ සහායිකාවක් ද නොමැති බව‍යි.\nමෙම ගැටලුව සඳහා විසඳුම් ලබා දෙන ලෙස තඹුත්තේගම සෞඛ්‍ය වෛද්‍ය නිලධාරිවරයා ඉහළ සෞඛ්‍ය බලධාරීන්ගෙන් ඉල්ලා සිටිය ද මේ වන තෙක් ඵලක් වී නොමැති බවයි වාර්තා වන්නේ.",
       "URL": "https://www.hirunews.lk/338106/තඹුත්තේගම-දන්ත-ශල්‍යාගාරයේ-වැඩ-ඇනහිටලා",
       "Category": "Local News",
       "Parent URL": "https://www.hirunews.lk/local-news.php?pageID=264"
}