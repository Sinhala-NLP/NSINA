{
       "Source": "hirunews",
       "Timestamp": "Thursday, 23 August 2018 - 10:50",
       "Headline": "නව දඩ පත්‍රිකා නොමැති බව පවසමින් රියදුරන් අපහසුතාවට පත්කරන පොලිස් නිලධාරීන්ට විනය ක්‍රියාමාර්ග",
       "News Content": "නව දඩ පත්‍රිකා නොමැති බව පවසමින් රියදුරන් අපහසුතාවට පත් කරන පොලිස් නිලධාරීන්ට එරෙහිව විනය ක්‍රියාමාර්ග ගන්නා බව රථවාහන හා මාර්ගආරක්ෂාව පිළිබඳ කොට්ඨාශය පවසනවා.\nපසුගිය ජූලි මස 15 වනදා සිට රථ වාහන වැරදි සඳහා වන නව ස්ථානීය දඩ මුදල් අය කිරීමටයි පොලිස් රථවාහන අංශය කටයුතු කරනු ලැබුවේ.\nකෙසේ වෙතත් නව දඩ පත්‍රිකා නොමැති බව පවසමින් පොලිස් නිලධාරියෙකු රියදුරන් අපහසුතාවට පත් කරන වීඩියෝවක් පසුගියදා සමාජ මාධ්‍ය හරහා ප්‍රචාරය වුණා.\nඅප මේ සම්බන්ධයෙන් රථවාහන හා මාර්ගආරක්ෂාව පිළිබඳ කොට්ඨාශයේ අධ්‍යක්‍ෂ පොලිස් අධිකාරී ඉන්දික හපුගොඩගෙන් කළ විමසීමකදී ඔහු කියා සිටියේ නව නීතිය අනුව අවශ්‍ය තරම් දඩ පත්‍රිකා මුද්‍රණය කර පොලිස් ස්ථාන වෙත ලබාදී ඇති බවයි.",
       "URL": "https://www.hirunews.lk/198210/නව-දඩ-පත්‍රිකා-නොමැති-බව-පවසමින්-රියදුරන්-අපහසුතාවට-පත්කරන-පොලිස්-නිලධාරීන්ට-විනය-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=3785"
}