{
       "Source": "hirunews",
       "Timestamp": "Thursday, 25 January 2018 - 15:22",
       "Headline": "ජපාන වානිජ හා කර්මාන්ත මණ්ඩල නියෝජිතයන් ජනපති හමුවෙයි",
       "News Content": "ශ්‍රී ලංකාවේ නව ව්‍යාපාරික සහ ආයෝජන අවස්ථා සොයාබැලීම සඳහා දිවයිනට පැමිණ සිටින ජපාන වානිජ සහ කර්මාන්ත මණ්ඩල නියෝජිත පිරිස අද පෙරවරුවේ ජනාධිපති මෛත්‍රිපාල සිරිසේන හමුවුණා.\nජනාධිපති නිල නිවසේදී මෙම හමුව සිදුවූ බවයි ජනාධිපති මාධ්‍ය අංශය නිවේදනය කළේ.\n77 දෙනෙකුගෙන් සමන්විත මෙම නියෝජිත පිරිස 1979 න් පසු මෙරටට පැමිණි විශාලම ජපාන ව්‍යාපාරික පිරිස ලෙසයි සැළකෙන්නේ.\nශ්‍රී ලංකාවේ කර්මාන්ත, යටිතල පහසුකම්, ප්‍රවාහන හා ගුවන් සේවා යන ක්‍ෂේත්‍රවල ආයෝජන අවස්ථා ලබාගැනීමට තම රජය අපේක්ෂා කරන බව එම නියෝජිත පිරිසේ නායක ආචාර්ය අකියෝ මිමුරා, ජනාධිපතිවරයා හමුවේ ප්‍රකාශ කර තිබෙනවා.",
       "URL": "https://www.hirunews.lk/182016/ජපාන-වානිජ-හා-කර්මාන්ත-මණ්ඩල-නියෝජිතයන්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4108"
}