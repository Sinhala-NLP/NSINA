{
       "Source": "hirunews",
       "Timestamp": "Tuesday, 12 September 2017 - 10:05",
       "Headline": "සාමාන්‍ය පෙළ සිසුවියක් පුස්සැල්ලාවේදී දූෂණය කරයි",
       "News Content": "දැත් පිටුපසට බැඳ සිය බාල වයස්කාර පෙම්වතියට අතවර කළ පෙම්වතෙකු පිළිබඳ පුස්සැල්ලාව ප්‍රදේශයෙන් වාර්තා වනවා.\nඑළවළු කොටුවක ඇති මඩුවකදී මෙසේ අතවර කර ඇති බව සඳහන්.\nඅත් දෙක බැඳ තම බාලවයස්‌කාර පෙම්වතියට අතවර කළ අදාළ පෙම්වතා  පුස්‌සැල්ලාව පොලිසිය මඟින් අත්අඩංගුවට ගනු ලැබුවා.\nපාසලේ සාමාන්‍ය පෙළ පන්තියේ ඉගෙනුම ලබන මෙම බාල වයස්කාර තරුණියගේ මව විදේශගතව සිටිනවා.\nඇය ජීවත්වන වත්තේම තරුණයකු සමඟ ඇය මීට මාස 02 කට පෙර ප්‍රේම සම්බන්ධයක්‌ ගොඩනඟාගෙන ඇති බවයි පරීක්ෂණවල දී අනාවරණ වී ඇත්තේ.\nඑහෙත් මේ පිළිබඳ  නිවැසියන්ගෙන් අසා කැමැත්ත ලබා ගන්නා තෙක් කැමැත්ත ලබා දිය නොහැකි බව ඇය පසුව පෙම්වතාට පවසා තිබෙන බවයි ඇය පොලිසියට පවසා ඇත්තේ.\nඑවිට මෙම පෙම්වතා වෙනත් උපක්‍රමයක් යොදවා තරුණියව එළවලු කොටුවට ගෙන්වා ගෙන තිබෙනවා.\nඒ, තම මිතුරකු ද ඇය හමු වීමට යවමින්.\nඋපක්‍රමය සාර්ථක වී තරුණිය එළවළු කොටුවේ මඩුවට පැමිණි පසු මිතුරා ඇය රැගෙන ගොස්‌ මෙම මඩුවට දමා දොර වසා පිටව ගොස්‌ ඇති බව සඳහන්.\nපසුව එහි සිටි පෙම්වතා  ඇයගේ දෑත් බැඳ තිබෙනවා.\nදෑත් බැඳ එළවළු කොටුවේ මඩුව තුළ  දී ඔහු අදාල පාසල් සිසුවිය දුෂණය කර ඇති බවටයි වාර්තා වන්නේ.\nදැරිය නිවසට පැමිණීම ප්‍රමාද වීම පිළිබඳව ඇයගේ ලොකු තාත්තා සොයා බලා තිබෙන අතර ඔහු කෙසේ හෝ ඇය කොටුවේ මඩුව තුල සිටිනා  බවට  සොයාගෙන තිබෙන බව සඳහන්.\nඒ පිළිබඳව පොලිසියට දැන්වූ පසු පොලිසිය පරීක්ෂණ පවත්වා දැරිය වෛද්‍ය පරීක්‌ෂණයක්‌ සඳහා ගම්පොළ රෝහලට ඇතුළත් කෙරුනා.\nපෙම්වතා අත්අඩංගුවට ගැනුනා.\nඔහු අධිකරණය වෙත ඉදිරිපත් කිරීමට නියමිතව තිබුනා.",
       "URL": "https://www.hirunews.lk/170698/සාමාන්‍ය-පෙළ-සිසුවියක්-පුස්සැල්ලාවේදී-දූෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4326"
}