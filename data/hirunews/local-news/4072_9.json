{
       "Source": "hirunews",
       "Timestamp": "Tuesday, 20 February 2018 - 11:54",
       "Headline": "පූජ්‍ය ගිරාඹේ ආනන්ද හිමියන්ගේ ආදාහන පූජෝත්සවය ලබන 24 වනදා",
       "News Content": "අපවත්වී වදාළ ශ්‍රී ලංකා රාමඤ්ඤ මහා නිකායේ අනුනායක පූජ්‍ය ගිරාඹේ ආනන්ද හිමියන්ගේ ආදාහන පූජෝත්සවය ලබන සෙනසුරාදා අනුරාධපුර - වලිසිංහ හරිස්චන්ද්‍ර ක්‍රීඩාංගනයේදී පැවැත්වීමට කටයුතු යොදා තිබෙනවා.\nශ්‍රී ලංකා රාමඤ්ඤ මහා නිකායේ අධිකරණ ලේඛකාධිකාරි මහාචාර්ය පූජ්‍ය අත්තන්ගනේ රතනපාල හිමියන් ප්‍රකාශ කළේ එදින පස්වරු 3ට ආදාහන පූජෝත්සවයේ කටයුතු ආරම්භ කරන බවයි.\nරෝගී තත්ත්වයක් හේතුවෙන් දින 9ක පමණ කාලයක සිට ශ්‍රී ජයවර්ධනපුර රෝහලේ ප්‍රතිකාර ලබමින් සිටි උන්වහන්සේ අද අලූයම අපවත් වන විට 80 වියේ පසුවුණා.\nඅද පස්වරු 3ට නාහිමියන්ගේ දේහය රැගත් රිය පෙරහර පේරාදෙනිය ශ්‍රී සාරානන්ද පිරිවෙන බලා නික්මෙන අතර, හෙට උදෑසන දේහය අනුරාධපුරයේ ශ්‍රී සාරානන්ද පිරිවෙන වෙත වැඩම කරවනු ලබන බවයි ශ්‍රී ලංකා රාමඤ්ඤ මහා නිකායේ අධිකරණ ලේඛකාධිකාරි මහාචාර්ය පූජ්‍ය අත්තන්ගනේ රතනපාල හිමියන් ප්‍රකාශ කළේ.",
       "URL": "https://www.hirunews.lk/184072/පූජ්‍ය-ගිරාඹේ-ආනන්ද-හිමියන්ගේ-ආදාහන-පූජෝත්සවය-ලබන-24-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4072"
}