{
       "Source": "hirunews",
       "Timestamp": "Friday, 23 June 2023 - 10:04",
       "Headline": "කරාපිටිය ශික්ෂණ රෝහලේ වෛද්‍යවරු 100ක හිඟයක්",
       "News Content": "මෙරට ප්‍රධාන පෙළේ රජයේ රෝහලක් වන ගාල්ල කරාපිටිය ශික්ෂණ රෝහලේ වෛද්‍යවරුන් 100 දෙනෙකුගේ පමණ හිඟයක් පවතින අතර මෙම තත්ත්වය නිසා රෝගී සත්කාරක සේවා පවත්වාගෙන යාමේදී ගැටලු රැසක් ඇති වී තිබෙන බව වාර්තා වෙනවා.\nකරාපිටිය ශික්ෂණ රෝහල සඳහා වෛද්‍යවරුන් 556 දෙනෙකු අවශ්‍ය වුවත් දැනට සිටින්නේ වෛද්‍යවරුන් 460 දෙනෙකු වන අතර මෙම වෛද්‍යවරුන්ගේ හිඟය හේතුවෙන් රෝහල තුළ අලුතෙන් ඉදිකළ ශල්‍යාගාරයක් හා දැඩි සත්කාරක ඒකකය භාවිතයට ගැනීමට නොහැකි තත්ත්වයක් උදාවී ඇති බව සඳහන්.\nමේ සම්බන්ධයෙන් ගාල්ල කරාපිටිය ශික්ෂණ රෝහලේ අධ්‍යක්ෂ වෛද්‍ය යූ.එම්. රංග ප්‍රකාශ කළේ දැනට වෛද්‍යවරුන් 100 දෙනෙකුගේ පමණ හිඟයක් පවතින බවයි.\nඑමෙන් ම සෞඛ්‍ය අමාත්‍යාංශය මගින් ප්‍රමාණවත් තරම් වෛද්‍යවරුන් ලබා නොදීම තමයි මෙම තත්ත්වයට හේතුවක් වී ඇති බවයි ඔහු වැඩිදුරටත් ප්‍රකාශකර සිටියේ.",
       "URL": "https://www.hirunews.lk/338798/කරාපිටිය-ශික්ෂණ-රෝහලේ-වෛද්‍යවරු-100ක-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=244"
}