{
       "Source": "hirunews",
       "Timestamp": "Wednesday, 03 January 2018 - 13:01",
       "Headline": "නාගලගම් වීදියේ වෙඩිතැබූ  පාතාල සාමාජිකයන් සොයා මෙහෙයුමක්",
       "News Content": "කොළඹ - නාගලගම් විථියේ ඊයේ (02) පස්වරුවේ සිදුවු වෙඩි තැබ්මේ සිද්ධිය එකම පාතාල කණ්ඩායමක දෙපිරිසක් අතර සිදුවුවක් බවට මේ වනවිට අනාවරණය වි තිබෙනවා.\nමත්ද්‍රව්‍ය ජාවරමක මුදල් ගනුදෙනුවක් සම්බන්ධයෙන් ඇති වු බහින් බස්විමක් දුරදිග යාමෙන් වෙඩි තැබිම සිදුව ඇති බවයි.\nසිද්ධිය සම්බන්ධයෙන් විමර්ශනය කරන උසස් පොලිස් නිලධාරියෙකු සඳහන් කළේ.\nවැල්ලම්පිටිය ප්‍රදේශයේ පදිංචි චුට්ටේ සහ සොහොයුරන් වන චාමර ,චතුරංග යන පාතාල සමාජිකයින් අදාල වෙඩි තැබිම සිදු කර ඇති බවට හෙළි වී තිබෙනවා.\nමේ වන විට සැකකරුවන් පදිංචි ප්‍රදේශවලින් පලා ගොස් ඇති අතර ඔවුන් සොයා පොලිස් විශේෂ කාර්ය බලකාය මෙහෙයුමක් ආරම්භ කර ඇති බවයි උසස් පොලිස් නිලධාරියා සඳහන් කළේ.\nසිද්ධියෙන් තුවාල ලැබු හතරදෙනා තවමත් ප්‍රතිකාර ලබන්නේ කොළඹ ජාතික රෝහලේයි.\nඔවුන්ගෙන් එක් අයෙකුට ඊයේ(02) රාත්‍රියේ ශල්‍යකර්මයක් ද සිදුකර තිබෙනවා.\nමේ අතර, නුවරඑළිය නගරයේ දුම්වැටි එජන්සියකට අයත් රුපියල් එක්කෝටි හතලිස් පන්ලක්ෂයකට ආසන්න මුදලක් කොල්ලකෑමේ සිද්ධියට සම්බන්ධ කිසිවෙකු මෙතෙක් අත්අඩංගුවට ගෙන නැහැ.\nඅදාළ ඒජන්සියේ මුදල් අයකැමිවරයා සහ මුදල් රැගෙන යමින් තිබූ ලොරි රථයේ රියදුරා ඊට සම්බන්ධ බවට පොලීසිය සැක කරනවා.\nඅදාළ ලොරි රථය ප්‍රධාන මාර්ගය මගහැර අතුරු මාර්ගයක් ඔස්සේ ධාවනය කරමින් තිබියදී ඊයේ (02) මෙම කොල්ලය සිදුකළේ ත්‍රිරෝද රථයකින් පැමිණි තුන්දෙනෙකු විසින්.",
       "URL": "https://www.hirunews.lk/180033/නාගලගම්-වීදියේ-වෙඩිතැබූ-පාතාල-සාමාජිකයන්-සොයා-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4144"
}