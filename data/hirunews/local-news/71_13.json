{
       "Source": "hirunews",
       "Timestamp": "Saturday, 26 August 2023 - 12:25",
       "Headline": "මවට ප්‍රතිකාර කිරීමට සේවය අතැර ගිය පොලිස් පුතා",
       "News Content": "රෝගාතුරව නිවසේ සිටින මවට ප්‍රතිකාර ලබාදීමට යාමට නිවාඩු ලබා නොදුන් බව පවසමින් හලාවත පොලිස් අධිකාරී කොට්ඨාසය යටතේ පාලනය වන ආරච්චිකට්ටුව පොලිස්ථානයේ රාජකාරි කරන ආධුනික පොලිස් කොස්තාපල් වරයෙකු අද (25)පොලිස් පොතේ සම්බන්ධව සටහනක් තබා රාජකාරියෙන් බැහැරව ගිය පුවතක් පිළිබඳව තොරතුරු වාර්තා වෙනවා.\nපොළොන්නරුව ප්‍රදේශයේ පදිංචි ආධුනික පොලිස් කොස්තාපල් වරයෙක් එසේ බැහැරව ගොස් ඇති අතර රෝගාතුරව සිටින බව මව බැලීමට යාමට නිවාඩු ඉල්ලා සිටියත් එම නිවාඩු අනුමත නොකිරීම නිසා තමාට තවදුරටත් රාජකාරි කරගෙන යෑමට තරම් මානසික තත්ත්වයක පසු නොවන බවයි ඔහු පොලිස් පොතේ පිටු අතර සටහන් කර තිබුණේ.\nදින 60ක කාලයක් නිවාඩු ලබා නොගෙන රාජකාරි කර ඇතත් රෝගාතුරව සිටින සිටින මව බැලීමට යෑමටනිවාඩු අනුමත කර නොදුන් නිසා ආධුනික පොලිස් කොස්තාපල් වරයා සිත් වේදනාවෙන් පසුවූ බවද වාර්තා වෙනවා.",
       "URL": "https://www.hirunews.lk/346152/මවට-ප්‍රතිකාර-කිරීමට-සේවය-අතැර-ගිය-පොලිස්-පුතා",
       "Category": "Local News",
       "Parent URL": "https://www.hirunews.lk/local-news.php?pageID=71"
}