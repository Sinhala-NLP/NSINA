{
       "Source": "hirunews",
       "Timestamp": "Wednesday, 17 November 2021 - 19:31",
       "Headline": "ඩීසල් මෙට්‍රික් ටොන් 40,000 ක් මුතුරාජවෙලට - හෙටත් පෙට්‍රල් නැවක් (වීඩියෝ)",
       "News Content": "දැනට රට තුල ප්‍රමාණවත් පරිදි ඉන්ධන තොග පවතින බව ඛනිජ තෙල් තොග ගබඩා පර්යන්තයේ සභාපති, මොහොමඩ් උවයිස් ප්‍රකාශ කළා.\nමාධ්‍ය වෙත අදහස් දක්වමින් ඔහු සඳහන් කළේ මේ වනවිටත් ඩීසල් මෙටි්‍රක් ටොන් 40,000 ක් පමණ මුතුරාජවෙලට ගොඩබාමින් තිබෙන බවයි.\nකෙසේ වෙතත්, ඛනිජ තෙල් වෘත්තීය සමිති අදත් චෝදනා කළේ ප්‍රමාණවත් පරිදි ඉන්ධන තොග රට තුල නොමැති බවයි සමගි ඒකාබද්ධ වෘත්තීය සමිති බලවේගයේ කැඳවුම්කරු ආනන්ද පාලිත කියා සිටියේ.\nප්‍රමාණවත් පරිදි ඉන්ධන පවතින බව බලධාරින් ප්‍රකාශ කළත්, අදත් ඇතැම් ප්‍රදේශවල ජනතාව ඉන්ධන පිරවුම්හල් අසල පෝලිම්වල රැදී සිටිනු දක්නට ලැබුණා.\nඑසේම, ප්‍රමාණවත් පරිදි ගෑස් නොමැති බවට ද පාරිභෝගිකයින් චෝදනා කරනවා.\nඑවන් පසුබිමක දිනෙන් දින එළවළු මිල ගණන් ද ඉහළ යමින් පවතින බවටයි ආර්ථික මධ්‍යස්ථාන කළමනාකාර භාර සඳහන් කළේ.",
       "URL": "https://www.hirunews.lk/288342/ඩීසල්-මෙට්‍රික්-ටොන්-40000-ක්-මුතුරාජවෙලට-හෙටත්-පෙට්‍රල්-නැවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1555"
}