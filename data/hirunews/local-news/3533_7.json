{
       "Source": "hirunews",
       "Timestamp": "Sunday, 27 January 2019 - 6:35",
       "Headline": "අලූත් අවුරුද්දෙන් පසු බඩ ඉරිඟු එකවර වගාකරන්න - ගොවීන්ට ආරාධනා",
       "News Content": "සේනා දළඹු හානිය අවම කර ගැනීම සඳහා ඉදිරි යල කන්නයේ බඩඉරිඟු වගාව සිංහල අලූත් අවුරුද්දෙන් අනතුරුව සිදුකරන ලෙස කෘෂිකර්ම දෙපාර්තමේන්තුව ගොවීන්ගෙන් ඉල්ලීමක් කරනවා.\nඑහි නියෝජ්‍ය කෘෂිකර්ම අධ්‍යක්‍ෂ සහ සේනා දළඹු මර්දන ඒකකයේ ප්‍රධානී අනුර විජේතුංග කියා සිටියේ මේ වනවිට ගම් මට්ටමින් සේනා දළඹු හානිය පාලනය කිරීමේ වැඩසටහන් ක්‍රියාවට නංවා ඇති බවයි.\nසේනා දළඹු උවදුර මෙරට බඩ ඉරිඟු වගාවේ අඩකටත් වැඩි ප්‍රමාණයකට පැතිර ගිය අතර කෘෂි කර්ම නිළධාරීන් සඳහන් කළේ බඩඉරිඟු එම සත්වයාගේ ප්‍රියතම ආහාරය බවයි.\nමේ අතර මහවැලි බල ප්‍රදේශවල ගොවීන් සහ ජනතාව ක්ෂේත්‍රයට ගොස් දැනුවත් කිරීමේ වැඩසටහන ඊයේ දඹුල්ලෙන් ආරම්භ වුණා.",
       "URL": "https://www.hirunews.lk/209110/අලූත්-අවුරුද්දෙන්-පසු-බඩ-ඉරිඟු-එකවර-වගාකරන්න-ගොවීන්ට-ආරාධනා",
       "Category": "Local News",
       "Parent URL": "https://www.hirunews.lk/local-news.php?pageID=3533"
}