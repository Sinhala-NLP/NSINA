{
       "Source": "hirunews",
       "Timestamp": "Thursday, 20 July 2023 - 19:26",
       "Headline": "ගෝලීය තිරිඟු මිල ඉහළට",
       "News Content": "ගෝලීය තිරිඟු මිල ඉහළ ගොස් තිබෙනවා.\nරුසියානු හමුදා යුක්‍රේන වරායන් ඉලක්ක කර ප්‍රහාර එල්ලකිරීමෙන් ධාන්‍ය ටොන් 60,000කට අධික ප්‍රමාණයක් විනාශ වීම අභිමුව මෙම මිල ඉහළ ගොස් ඇති බවයි වාර්තා වෙන්නේ.\nඑමෙන් ම යුක්‍රේන ධාන්‍ය මත රඳා පවතින නැගෙනහිර අප්‍රිකානු රටවල් දැඩි ආහාර අර්බුදයකට මුහුණ දෙනු ඇතැයි ලෝක ආහාර වැඩසටහන අනතුරු අඟවාද තිබෙනවා.\nමෙලෙස අනතුරු අගවා තිබෙන්නේ කළු මුහුද හරහා ධාන්‍ය ප්‍රවාහනය කිරීම සම්බන්ධයෙන් යුක්රේනය හා රුසියාව අතර පවතින ගිවිසුම තවදුරටත් දිර්ඝ නොකරන බව රුසියාව නිවේදනය කිරීම සැලකිල්ලට ගනිමින්.\nදැනටමත් එම කලාපයේ වැසියන් මිලියන 80ක් පමණ ආහාර අනාරක්ෂිතතාවෙන් පෙළෙන බවයි වාර්තා වෙන්නේ.",
       "URL": "https://www.hirunews.lk/341936/ගෝලීය-තිරිඟු-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=166"
}