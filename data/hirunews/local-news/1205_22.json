{
       "Source": "hirunews",
       "Timestamp": "Thursday, 28 April 2022 - 7:43",
       "Headline": "ජනපති සහ පොහොට්ටුවේ මන්ත්‍රීවරුන් අතර හමුවක්",
       "News Content": "ශ්‍රී ලංකා පොදුජන පෙරමුණ නියෝජනය කරන පාර්ලිමේන්තු මන්ත්‍රීවරුන් සහ ජනාධිපති ගෝඨාභය රාජපක්ෂ අතර හමුවක් අද (28) පස්වරු 4.30ට ජනාධිපති මන්දිරයේ දී පැවැත්වීමට නියමිත යි.\nඅර්බුදයට විසඳුමක් ලෙස පාර්ලිමේන්තුව නියෝජනය කරන සියලු‍ම දේශපාලන පක්ෂවල සහභාගීත්වයෙන් සර්ව පාක්ෂික ආණ්ඩුවක් පිහිටුවීම සඳහා විධායක ජනාධිපතිවරයා ලෙස ප්‍රතිපත්තිමය වශයෙන් එකඟවන බව ජනාධිපති ගෝඨාභය රාජපක්ෂ ඊයේ ප්‍රකාශ කළා.\nඒ අනුව පළමු අදියර ලෙස ජනාධිපතිවරයා සහ දැනට ආණ්ඩු පක්ෂය නියෝජනය කරන පක්ෂ නායකයින්, 2020 මහමැතිවරණයන් පසු පාර්ලිමේන්තුවේ ආණ්ඩු පක්ෂය නියෝජනය කළ සහ මේ වනවිට ස්වාධීනව කටයුතු කරන පක්ෂ නායකයින් අතර සාකච්ඡාවක් හෙට පැවැත්වීමට නියමිත යි.\nඑමෙන්ම ආණ්ඩුවෙන් ඉවත්ව ස්වාධීන වූ මන්ත්‍රී කණ්ඩායමේ විශේෂ හමුවක් අද පැවැත්වෙනවා.",
       "URL": "https://www.hirunews.lk/302978/ජනපති-සහ-පොහොට්ටුවේ-මන්ත්‍රීවරුන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1205"
}