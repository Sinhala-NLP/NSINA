{
       "Source": "hirunews",
       "Timestamp": "Saturday, 12 May 2018 - 12:34",
       "Headline": "මහනුවර සිද්ධිය ගැන මානව හිමිකම් කොමිසමට, සාක්ෂි 100ක්",
       "News Content": "මහනුවර දිස්ත්‍රික්කයේ දිගන, අකුරණ, අඹතැන්න ආදී ප්‍රදේශවල පසුගිය දා ඇති වූ කලහකාරී සිද්ධීන් සම්බන්ධයෙන් ශ්‍රී ලංකා මානව හිමිකම් කොමිසම 100 දෙනෙකුට වැඩි පිරිසකගෙන් සාක්ෂි සටහන් කරගෙන තිබෙනවා.\nදින 3ක් පුරා අඛණ්ඩව සිදුකළ මෙම සාක්ෂි ලබාගැනීමේදී කරුණු රාශියක් එක්රැස් කර ගැනීමට හැකි වූ බවයි ශ්‍රී ලංකා මානව හිමිකම් කොමිසමේ සභාපතිනී ආචාර්ය දීපිකා උඩගම ප්‍රකාශ කළේ.\nමේ අනුව ගැටුම්වලට හේතු සාධක වූ කරුණු රැසක් අනාවරණ කර ගැනීමට හැකි වනු ඇති බව ඇය වැඩිදුරටත් කියා සිටියා.\nමහනුවර පොලිස් කොට්ඨාශය තුළ පසුගිය දිනවල සිදු වූ කළහකාරී සිද්ධිය සම්බන්ධයෙන් අත්අඩංගුවට ගැණුනු මහසෝන් බලකායේ ප්‍රධානි අමිත් වීරසිංහ ඇතුළු 27 දෙනා ලබන 14 වන දා දක්වා රක්ෂිත බන්ධනාගාර ගතවයි පසුවන්නේ.",
       "URL": "https://www.hirunews.lk/190563/මහනුවර-සිද්ධිය-ගැන-මානව-හිමිකම්-කොමිසමට-සාක්ෂි-100ක්",
       "Category": "Local News",
       "Parent URL": "https://www.hirunews.lk/local-news.php?pageID=3949"
}