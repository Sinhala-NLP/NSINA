{
       "Source": "hirunews",
       "Timestamp": "Monday, 01 August 2022 - 10:05",
       "Headline": "වැඩිකළ විදේශීය තැපැල් ගාස්තු අද සිට ක්‍රියාත්මකයි",
       "News Content": "වැඩිකළ විදේශීය තැපැල් ගාස්තු අද (01) සිට ක්‍රියාත්මක බව තැපැල්පති රංජිත් ආරියරත්න ප්‍රකාශ කළා.\nඒ අනුව විදේශ ගුවන් තැපැල් ගාස්තු සහ විදේශ මුහුදු තැපැල් ගාස්තු යන දෙවර්ගයම ඉහළ නංවා ඇති බවයි ඔහු කියා සිටියේ.\nඩොලරයේ වටිනාකම, ඉන්ධන මිල ඉහළ යාම, ගුවන් ගාස්තු සහ ලංගම සහ දුම්රිය ගාස්තු ඉහළ නැංවීම හේතුවෙන් සිදුව ඇති බලපෑම සැළකිල්ලට ගනිමින් වැඩි කළ විදේශීය තැපැල් ගාස්තු පසුගිය ජූලි 19 වනදා ගැසට් මගින් ප්‍රකාශයට පත් කරනු ලැබුවා.\nමෙලෙස විදේශ තැපැල් ගාස්තු සංශෝධනයට ලක්ව ඇත්තේ වසර හතරකට පසුව බවයි තැපැල්පති රංජිත් ආරියරත්න කියා සිටියේ.",
       "URL": "https://www.hirunews.lk/311550/වැඩිකළ-විදේශීය-තැපැල්-ගාස්තු-අද-සිට-ක්‍රියාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=976"
}