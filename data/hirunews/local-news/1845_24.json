{
       "Source": "hirunews",
       "Timestamp": "Friday, 02 July 2021 - 19:40",
       "Headline": "වැරදිමකින් ගිණුමට වැටී තිබු ලක්ෂ 13 නැවත බැංකුව වෙත ලබා දුන් තරුණිය",
       "News Content": "දඹුල්ල ප්‍රදේශයේ රාජ්‍ය බැංකුවක් වැරදීමකින් ගිණුම්ගත කළ රුපියල් ලක්ෂ 13ක මුදල් ප්‍රමාණයක් නැවත බැංකුව වෙත ලබාදුන් තරුණියක් පිළිබඳ පුවතක් හිරු ප්‍රවෘත්ති අංශයට වාර්තා වුණා.\nදඹුල්ල ප්‍රදේශයේ රූපලාවන්‍යාගාරයක් පවත්වාගෙන යන ඇයට රුපියල් ලක්ෂ 07 ක මුදලක් අවශ්‍යව තිබී ඇති අතර, එය තම හිතවතෙකුගෙන් ඉල්ලා ඇති බවයි වාර්තා වන්නේ.\nඒ අනුව අදාළ පුද්ගලයා බැංකුවට ගොස් ඇයට මුදල් රැගෙන දී පිටව ගොස් තිබුණා.\nඑම ස්ථානයේ මුදල් ගණන් කිරීමට නොහැකි නිසා මුදල් අසුරණය රැගෙන නිවසට පැමිණ එය ගණන් කිරීමේදී එහි රුපියල් ලක්ෂ 20 ක මුදලක් තිබී ඇති අතර, ඒ පිළිබඳව බැංකුව දැනුවත් කර ඔවුන් එම මුදල් යළි බැංකුවට ලබාදී ඇති බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/275887/වැරදිමකින්-ගිණුමට-වැටී-තිබු-ලක්ෂ-13-නැවත-බැංකුව-වෙත-ලබා-දුන්-තරුණිය",
       "Category": "Local News",
       "Parent URL": "https://www.hirunews.lk/local-news.php?pageID=1845"
}