{
       "Source": "hirunews",
       "Timestamp": "Monday, 18 November 2019 - 11:00",
       "Headline": "පුත්තලමේ දෙපිරිසක් අතර ගැටුමකින් තුන්දෙනෙකු රෝහල් ගත කෙරේ",
       "News Content": "පුත්තලම - මන්නාරම මාර්ගයේ හයේ කණුව ප්‍රදේශයේදී පුද්ගලයින් පිරිසක් අතර ඇතිවූ ගැටුමකින් තුන්දෙනෙකු තුවාල ලබා රෝහල් ගතකර තිබෙනවා.\nඊයේ පස්වරුවේ වාහනයකට අලාභහානි සිදුකිරීමේ සිද්ධියකට මුදල් ලබාගැනීමට යන අවස්ථාවේදී ඇතිවූ බහින්බස්වීමක් දුරදිගයාමෙන් මෙම ගැටුම හටගෙන ඇති බවයි පොලීසිය සඳහන් කළේ.\nපසුව සිද්ධියෙන් තුවාල ලැබූවන් පොලීසියට පැමිණිල්ලක් සිදුකර පුත්තලම රෝහලට ඇතුලත් වී තිබෙනවා.\nඔවුන්ගෙන් ප්‍රකාශ ලබාගැනීමට පොලීසිය රෝහලට පැමිණ පිටව යාමත් සමඟ මෝටර් රථයකින් සහ වෑන් රථයකින් පැමිණ තුවාලකරුවන්ට යළි පහරදී ඇති බව පොලීසිය කියා සිටිනවා.\nමේ වනවිට සිද්ධියට සම්බන්ධ සැකකරුවෙකු සහ එම පිරිස පැමිණි වෑන් රථයක් සහ මෝටර් රථයක් පොලිස් භාරයට ගෙන ඇති බව සඳහන්.",
       "URL": "https://www.hirunews.lk/228480/පුත්තලමේ-දෙපිරිසක්-අතර-ගැටුමකින්-තුන්දෙනෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3043"
}