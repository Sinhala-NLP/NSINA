{
       "Source": "hirunews",
       "Timestamp": "Thursday, 12 January 2023 - 13:34",
       "Headline": "මෙරට තුළ තහනම් කෙරුණු කටාර් සමාජ සේවා අරමුදලේ කාර්යාලයක් යළි විවෘත කෙරේ",
       "News Content": "මෙරට තුළ තහනම් කෙරුණු කටාර් සමාජ සේවා අරමුදලේ කාර්යාලයක් කොළඹ දී විවෘත කර තිබෙනවා.\nඊයේ (11) එය විවෘත කෙරුණේ විදේශ අමාත්‍ය ජනාධිපති නීතිඥ අලි සබීර් සහ එම අරමුදලේ ප්‍රධාන විධායක යූසෙෆ් අල් කුවේරි ගේ ප්‍රධානත්වයෙන්.\nත්‍රස්තවාදි සංවිධානකයක් බව පවසමින් මෙම අරමුදල 2019 වසරේ දී තහනම් කෙරුණු අතර වත්මන් රජය විසින් එම තහනම ඉවත් කරනු ලැබුවා.\nඊයේ (11) එම කාර්යාලය විවෘත කිරීමෙන් පසු ට්විටර් පණිවුඩයක් නිකුත් කරමින් විදේශ අමාත්‍යවරයා කියා සිටියේ මෙම අරමුදලෙන් මෙරටට අමෙරිකානු ඩොලර් මිලියන 11.7ක ආධාර මුදලක් ලබාදීමට තීරණය කර ඇති බවයි.\nරජයේ මඟපෙන්වීම යටතේ එම අරමුදල් යෙදවීමට කටයුතු කරන බව ද ඔහු සඳහන් කළා.",
       "URL": "https://www.hirunews.lk/324861/මෙරට-තුළ-තහනම්-කෙරුණු-කටාර්-සමාජ-සේවා-අරමුදලේ-කාර්යාලයක්-යළි-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=607"
}