{
       "Source": "hirunews",
       "Timestamp": "Thursday, 24 October 2019 - 12:42",
       "Headline": "තවත් ඇමතිවරයෙකු ජනපති කොමිසමට",
       "News Content": "ප්‍රවාහන හා සිවිල් ගුවන් සේවා අමාත්‍ය අර්ජුන රණතුංග 2015-2018 වර්ෂවල රාජ්‍ය ආයතනයන්හි වංචා දුෂණ සොයන ජනාධිපති කොමිසම හමුවේ මේ වනවිටත් සාක්ෂි ලබාදෙමින් සිටිනවා.\nඒ ඔහු ඛනිජ තෙල් සම්පත් සංවර්ධන අමාත්‍යවරයා ලෙස කටයුතු කළ සමයේ නිසි ටෙන්ඩර් පටිපාටියකින් තොරව පෙට්‍රල් මිලදී ගැනීමේදී රුපියල් මිලියන 700ක පාඩුවක් සිදුකළේ යැයි චෝදනා කරමින් සිදුකර ඇති පැමිණිල්ලකට අදාලවයි.\nඅද පෙරවරු 9 ට පමණ කොමිසමේ පොලිස් ඒකකයට පැමිණ ප්‍රකාශ ලබා දීමෙන් අනතුරුව අමාත්‍යවරයා කොමිසම හමුවේ සාක්ෂි ලබාදීම ආරම්භ කළ බවයි එහි ප්‍රකාශකයෙකු සඳහන් කළේ.\nමේ අතර එම සිද්ධියට අදාලව ඛනිජ තෙල් සංස්ථාවේ හිටපු සභාපති ධම්මික රණතුංග ද අද කොමිසම හමුවේ පෙනීසිට ප්‍රකාශයක් ලබා දුන්නා.",
       "URL": "https://www.hirunews.lk/226887/තවත්-ඇමතිවරයෙකු-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=3082"
}