{
       "Source": "hirunews",
       "Timestamp": "Wednesday, 29 March 2023 - 15:05",
       "Headline": "හරක් කටා සහ කුඩු සලිදු ගැන නියෝගයක්",
       "News Content": "දැනට රැඳවුම්භාරයේ සිටින නදුන් චින්තක හෙවත් හරක් කටා සහ සලිදු මල්ෂික හෙවත් කුඩු සළිදු පිටතට රැගෙන යාමේදී ආරක්ෂිත විධිවිධාන අනුගමනය කරන ලෙසට අධිකරණය අපරාධ පරීක්ෂණ දෙපාර්තමේන්තුවට නියෝග කර තිබෙනවා.\nඒ, ඔවුන් අත්අඩංගුවට ගැනීමෙන් පසු, රඳවාගෙන ප්‍රශ්න කිරීමට අදාළ නඩුව කොටුව මහේස්ත්‍රාත් තිලිණ ගමගේ හමුවේ අද (29) කැඳවූ අවස්ථාවේ දීයි.\nඑහිදී මහේස්ත්‍රාත්වරයා, නියෝග කර ඇත්තේ හරක් කටා සහ කුඩු සලිඳු රඳවා සිටින ස්ථානයෙන් පිටතට රැගෙන යන්නේ නම් අපරාධ පරීක්ෂණ දෙපාර්තමේන්තුවේ වගකිව යුතු නිලධාරියෙකු භාරයේ සහ විමර්ශන සිදුකරන ඒකකයේ ස්ථානාධිපතිවරයා යටතේ රැගෙන යන ලෙසයි.",
       "URL": "https://www.hirunews.lk/331232/හරක්-කටා-සහ-කුඩු-සලිදු-ගැන-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=447"
}