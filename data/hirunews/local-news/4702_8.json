{
       "Source": "hirunews",
       "Timestamp": "Thursday, 19 January 2017 - 16:28",
       "Headline": "හෙට සිට කාලගුණය වෙනස් වෙයි",
       "News Content": "හෙට දිනයේ සිට වැසි සහිත කාලගුණික තත්වයක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් දිවයිනේ උතුරු සහ නැගෙනහිර කොටස්වලට මෙම වැසි තත්වය ඇතිවිය හැකි බවයි දෙපාර්තමේන්තුව නිවේදනය කලේ.\nඋතුර / උතුරු මැද / නැගෙනහිර සහ ඌව පළාත්වල මෙන්ම හම්බන්තොට දිස්ත්‍රික්කයේත් වැසි වාර කිහිපයක් ඇති වනවා.\nමධ්‍යම / සබරගමුව සහ දකුණු පළාත්වල ස්ථාන ස්වල්පයක වැසි හෝ ගිගුරුම් සහිත වැසි ඇති වන බවයි කාලගුණ විද්‍යා දෙපාර්තමේන්තුව ප්‍රකාශ කලේ.\nදිවයිනේ ඇතැම් ප්‍රදේශවලට උදෑසන කාලයේදී මිහිදුම් සහිත තත්වයක් ද අපේක්ෂා කෙරෙනවා.\nඑමෙන්ම දිවයින හරයා විටින් විට හමන පැයට කිලෝමීටර් 50 ක් පමණ දක්වා වන සුළං ද බලාපොරොත්තු වියහැකි බව කාලගුණ  විද්‍යා දෙපාර්තමේන්තුව නිවේදනය කලා.",
       "URL": "https://www.hirunews.lk/152433/හෙට-සිට-කාලගුණය-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4702"
}