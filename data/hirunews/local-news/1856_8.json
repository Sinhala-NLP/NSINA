{
       "Source": "hirunews",
       "Timestamp": "Monday, 28 June 2021 - 6:53",
       "Headline": "නිරෝධායන නීති උල්ලංඝනය කළ 428ක් අත්අඩංගුවට",
       "News Content": "ඊයේ දිනයේ නිරෝධායන නීති උල්ලංඝනය කළ පුද්ගලයින් 428 දෙනෙකු පොලිසිය විසින් අත්අඩංගුවට ගෙන තිබෙනවා.\nමේ අනුව පුද්ගලයින් 93ක් මහනුවර ප්‍රදේශයෙන්ද, 77 මාතලෙන් සහ පුද්ගලයින් 58ක් ගම්පොළ ප්‍රදේශයෙන් මෙලෙස අත්අඩංගුවට ගෙන ඇති බවයි වාර්තා වන්නේ.\nඒ අනුව මේ දක්වා  නිරෝධායන නීති උල්ලංඝනය කිරීම සම්බන්ධයෙන් අත්අඩංගුවට ගෙන ඇති සමස්ත සංඛ්‍යාව 44, 644ක්.\nඅද දිනයේත් මේ සම්බන්ධයෙන් විශේෂ මෙහෙයුම් ක්‍රියාත්මක බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.\nමේ අතර නිරෝධායන නීතිවලට අදාලව ආයතන, සුපිරි වෙළඳසැල්  සහ සාප්පු සංකීර්ණ පවත්වාගෙන යා යුතු අතර මේ පිළිබඳව පොලිසිය සහ සෞඛ්‍ය බලධාරීන්ගේ සහය ඇතිව විශේෂ මෙහෙයුම් ක්‍රියාත්මක බවයි පොලිස් මාධ්‍ය ප්‍රකාශකවරයා වැඩිදුරටත් කියා සිටියේ.",
       "URL": "https://www.hirunews.lk/275497/නිරෝධායන-නීති-උල්ලංඝනය-කළ-428ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1856"
}