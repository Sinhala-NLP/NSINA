{
       "Source": "hirunews",
       "Timestamp": "Friday, 20 January 2023 - 9:14",
       "Headline": "ආදිවාසී නායකයාගේ පැමිණිල්ල ගැන මානව හිමිකම් කොමිසමෙන් විමර්ශනයක්",
       "News Content": "ආදිවාසීන් මුහුණ දෙන ගැටලු සම්බන්ධයෙන් ආදීවාසී නායක ඌරුවරිගේ වන්නිල ඇත්තන් ඉදිරිපත් කළ පැමිණිල්ල සම්බන්ධයෙන් මානව හිමිකම් කොමිසම විමර්ශනයක් ආරම්භ කර තිබෙනවා.\nපෙරේදා (18) ආදිවාසි නායකයා මානව හිමිකම් කොමිසමට එම පැමිනණිල්ල ඉදිරිපත් කළ අතර, ආදීවාසීන්ට විධිමත් ව්‍යවස්ථාමය පිළිගැනීමක් නොමැති වීම ඇතුළු ප්‍රධාන කරුණු 5ක් එහි අන්තර්ගත වුණා.\nනිවේදනයක් නිකුත් කරමින් මානව හිමිකම් කොමිසම කියා සිටියේ, ආදිවාසී නායකයාගේ මෙම පැමිණිල්ල සම්බන්ධයෙන් කඩිනම් විමර්ශනයක් කොමිසම ආරම්භ කළ බව යි.\nඒ අනුව, ආදිවාසීන්ගේ ගැටළු සහ ඔවුනට අදාළව පුද්ගල නීතියක් සකස් කිරීම සඳහා මූලික සාකච්ඡාවක් මෙම මස 27 වනදා මානව හිමිකම් කොමිසම කැඳවා තිබෙනවා.",
       "URL": "https://www.hirunews.lk/325466/ආදිවාසී-නායකයාගේ-පැමිණිල්ල-ගැන-මානව-හිමිකම්-කොමිසමෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=590"
}