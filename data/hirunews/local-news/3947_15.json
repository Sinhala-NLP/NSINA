{
       "Source": "hirunews",
       "Timestamp": "Sunday, 13 May 2018 - 16:01",
       "Headline": "තවත් පුරාවිද්‍යා භූමියක් අවදානමක ? (ඡායාරූප)",
       "News Content": "සමන්තුරේ වලතාපිටිය ප්‍රදේශයේ පුරාවිද්‍යා වටිනාකමක් ඇති බවට සැක කෙරෙන භූමියක අනවසරයෙන් කැණීම් කිරීමක් පිළිබඳ පොලිසිය පරීක්ෂණ ආරම්භ කර තිබෙනවා.\nඅප වාර්තාකරු සඳහන් කළේ අක්කර දෙකකට වැඩි ප්‍රදේශයක පිහිටි මෙම ඉඩමේ ඇති ගල් සියල්ල බෝර යොදා විනාශ කර ඇති බවයි.\nඅම්පාර පොලිසිය එම ස්ථානයට පැමිණ එහි කැණීම්වලට සම්බන්ධ පුද්ගලයෙක්, බැකෝ යන්ත්‍ර සහ කැබ් රථයක් පොලිස් භාරයට ගෙන තිිබෙනවා.\nමෙය පුරාවිද්‍යා භූමියක් ද යන්න තහවුරු කර ගැනීමෙන් පසු නීතිමය පියවර ගන්නා බවයි පොලිසිය සඳහන් කර ඇත්තේ.\nමෙම භූමියේ කැණීම් කිරීම සඳහා කිසිදු අවසර පත්‍රයක් භූවිද්‍යා සහ පතල් කැණීම් කාර්යාංශයෙන් නිකුත් කර නොමැති බව අම්පාර භූවිද්‍යා කාර්යාලයේ නිලධාරීන් ප්‍රකාශකර තිබෙනවා.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/190644/තවත්-පුරාවිද්‍යා-භූමියක්-අවදානමක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3947"
}