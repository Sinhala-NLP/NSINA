{
       "Source": "hirunews",
       "Timestamp": "Sunday, 22 August 2021 - 19:42",
       "Headline": "ඇමරිකානු ජනපතිට විදෙස් රටවලින් බලපෑම්",
       "News Content": "ඇෆ්ගනිස්ථානයේ රැඳී සිටින ඇමරිකානු හමුදා භටයින් ඉවත් කරගැනීමේ කාලය දීර්ඝ කරන ලෙස ජනාධිපති ජෝ බයිඩ්න් වෙත විදෙස් රටවලින් එල්ලවන බලපෑම් ඉහළ ගොස් තිබෙනවා.\nඉවත්වීමේ අපේක්ෂාවෙන් විදේශකයින් විශාල සංඛ්‍යාවක් තවදුරටත් ඇෆ්ගනිස්ථානයේ රැඳී සිටීම ඊට හේතුවයි.\nමේ මස 31 වනදා වනවිට සියලුම ඇමරිකානු භටයන් ඇෆ්ගනිස්ථානයෙන් ඉවත් කරගන්නා බවට ඇමරිකානු ජනාධිපතිවරයා මීට පෙර ප්‍රකාශ කර තිබුණා.\nමේ අතර  රටින් පිටව යාමේ අපේක්ෂාවෙන් කාබුල් නුවර හමීඩ් කර්සායි ගුවන් තොටුපොළ ඉදිරිපිට රැඳී සිටින පිරිස අතර සිටි ඇෆ්ගන් ජාතිකයන් 7 දෙනෙකු තෙරපීමෙන් මියගොස් තිබෙනවා.\nබ්‍රිතාන්‍ය ආරක්ෂක අංශ සඳහන් කළේ ඇතිව තිබෙන මෙම බරපතල තත්වය මැඩ පැවැත්වීම සඳහා ඇමරිකානු හමුදා සෙබලුන් 4500ක් සහ බි්‍රතාන්‍ය හමුදා සෙබලුන් 300ක් යොදවා ඇති බවයි.\nමේ අතර ගමන් බලපත්‍ර නොමැතිව ගුවන් තොටුපොළට පැමිණෙන පුද්ගයින් මාර්ග බාධක යොදා නැවැත්වීමට තලේබාන් සංවිධානය කටයුතු කරමින් සිටින බවයි විදෙස් මාධ්‍ය  වාර්තා කළේ.",
       "URL": "https://www.hirunews.lk/280365/ඇමරිකානු-ජනපතිට-විදෙස්-රටවලින්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=1737"
}