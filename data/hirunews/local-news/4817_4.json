{
       "Source": "hirunews",
       "Timestamp": "Saturday, 29 October 2016 - 19:15",
       "Headline": "ලොව පුරා හින්දු බැතිමතුන් උත්සවශ්‍රීයෙන් දීපවාලී සමරයි",
       "News Content": "ලොව පුරා හින්දු බැතිමතුන් අද දීපාවලී දිනය සමරනු ලබනවා.\nදීපාවලී දිනයේදී අඳුර පළවා හැර අලෝකය උදාවන බවට හින්දු බැතිමතුන්ගේ විශ්වාසයයි.\nවිශ්ණු දෙවියන් නරඟාසුරන් නමැති අසුරයා පරාජය කිරීම සිහිපත් කරමින් හින්දු බැතිමතුන් දීපාවලී දිනය සමරනවා.\nතමන් අලෝකය ලබාගත් අයුරින් අන් අයටද අලෝකය ලබාදෙන ලෙස පරාජයටපත් නරගාසුරන් අසුරයා විශ්ණු දෙවියන්ගෙන් ඉල්ලා ඇති බව ඉතිහාසයේ සඳහන්.\nචන්ද්‍ර දින දර්ශනය අනුව හින්දු නව වසර ඇරඹෙන්නේද දීපාවලී දිනයෙන්.\nසියලුදෙනාගේ සිත් තුළ ආලෝකය ඇතිවේවා යන ප්‍රාර්ථනයෙන් පහන් දල්වා රට පුරා හින්දු ජනතාව අද ආගමික වතාවත්වල නියැලෙමින් දීපාවලී උත්සවය සමරනු ලැබුවා.\nදීපාවලී උත්සවය වෙනුවෙන් සුභ පැතුම් පණ්විඩයක් නිකුත් කරමින් ජනාධිපති මෛත්‍රීපාල සිරිසේන මහතා පෙන්වා දෙන්නේ, අන්ධකාරය මැඩලා අලෝකය සොයාගිය මිනිසා අයහපතට එරෙහිව, යහපතද ල අවිද්‍යාවට එරෙහිව විද්‍යාවද අහිමිවීම්වලට එරෙහිව විශ්වාසයද ජය ගැනීමේ විශ්වීය ශක්තිය දීපවාලිය තුළ ඇති දිදුලන අලෝකය බවයි.\nදශක කිහිපයක් පුරා පැවති අභ්‍යන්තර ගැටුමත්, එමඟින් ඇතිවු අන්ධකාරය පහව ගොස් ඇති මේ මොහොතේ දීපාවලියල ජන සමාජය අලෝකය වෙත\nරැගෙන යාමට ඇති අනගි අවස්ථාවක් බව එම නිවේදනයේ දැක්වෙනවා.\nජනාධිපති මෛත්‍රීපාල සිරිසේන මහතා පවසන්නේ සියලු දෙනාගේ සිත් තුළ සහජීවනයත්, සංහිඳියාවත් දල්වනු පිණිස ස්ථීර අධිෂ්ඨානයක සිටීම දීපවාලී උත්සවයේ අප සැමගේ ප්‍රාර්ථනාව විය යුතු බවයි.\nදීපාවලී ජාතික උත්සවය ඊයේ පස්වරුවේ අරලියගහ මන්දිරයේදී පැවැත්වුණේ ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ යන\nමහත්වරුන්ගේ ප්‍රධානත්වයෙන්.\nඊට විපක්ෂ නායක ආර්. සම්බන්ධන් මහතා ඇතුළු විශාල පිරිසක් එක්ව සිටියා.",
       "URL": "https://www.hirunews.lk/146370/ලොව-පුරා-හින්දු-බැතිමතුන්-උත්සවශ්‍රීයෙන්-දීපවාලී-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=4817"
}