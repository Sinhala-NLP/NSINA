{
       "Source": "hirunews",
       "Timestamp": "Saturday, 26 June 2021 - 10:05",
       "Headline": "එක්ස්ප්‍රස් පර්ල් නෞකාවේ රක්ෂණ සමාගම මෙරටට අතුරු වන්දියක් ගෙවීමට එකඟ වෙයි (වීඩියෝ)",
       "News Content": "එක්ස්ප්‍රස් පර්ල් නෞකාව ගිනි ගැනීමෙන් මෙරට ධීවර ක්ෂේත්‍රයට සිදුවූ හානිය වෙනුවෙන් අතුරු වන්දියක් ලෙස දල වශයෙන් රුපියල් මිලියන 720 ක මුදලක් ගෙවීමට එකඟ වී තිබෙනවා.\nඅධිකරණ අමාත්‍ය ජනාධිපති නීතිඥ අලි සබ්රි හිරු ප්‍රවෘත්ති අංශයට සඳහන් කළේ අදාළ නෞකාවේ රක්ෂණ සමාගම විසින් එම අතුරු වන්දිය ගෙවීමට මෙලෙස එකඟ වී ඇති බවයි.\nසම්පූර්ණ වන්දි මුදල ගෙවා නිමවනතුරු මෙම රුපියල් මිලියන 720 ක මුදල අතුරු හිමිකම් කොටසක් ලෙස ගෙවනු ඇති බවයි අධිකරණ අමාත්‍යවරයා වැඩිදුරටත් කියා සිටියේ.",
       "URL": "https://www.hirunews.lk/275368/එක්ස්ප්‍රස්-පර්ල්-නෞකාවේ-රක්ෂණ-සමාගම-මෙරටට-අතුරු-වන්දියක්-ගෙවීමට-එකඟ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1859"
}