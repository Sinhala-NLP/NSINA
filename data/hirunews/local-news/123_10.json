{
       "Source": "hirunews",
       "Timestamp": "Saturday, 05 August 2023 - 14:04",
       "Headline": "සුපිරි ක්‍රීඩක තෙන්ඩුල්කාර් ශ්‍රී ලංකාවට",
       "News Content": "ඉන්දීය හිටපු සුපිරි ක්‍රිකට් ක්‍රීඩක සචින් තෙන්ඩුල්කාර් ශ්‍රී ලංකාවේ සංචාරයක් සඳහා පැමිණීමට නියමිත බවට වාර්තාවනවා.\nඔහු යුනිසෙෆ් සංවිධානයේ දකුණු ආසියාවේ කලාපීය සුහදතා තානාපතිවරයා ලෙස කටයුතු කරන අතර, මෙරට සිදුකෙරෙන යුනිසෙෆ් වැඩසටහන් නිරීක්ෂණය කිරීම ඔහුගේ සංචාරයේ මූලික අරමුණ බවයි වාර්තාවන්නේ.\nඑමෙන්ම ඔහු මෙරට දරුවන් සහ ඔවුන්ගේ පවුල් සමඟ වැඩසටහන් කිහිපයකටද එක්වීමට නියමිතයි.\n2013 වසරේදී හිටපු සුපිරි ක්‍රිකට් ක්‍රීඩක සචින් තෙන්ඩුල්කාර් දකුණු ආසියාවේ ප්‍රථම යුනිසෙෆ් කලාපීය සුහද තානාපතිවරයා ලෙස පත්කරනු ලැබුවා. ඊට පෙර ඔහු කටයුතු කළේ යුනිසෙෆ් ඉන්දීය සුහද තානාපතිවරයා ලෙසයි.",
       "URL": "https://www.hirunews.lk/343706/සුපිරි-ක්‍රීඩක-තෙන්ඩුල්කාර්-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=123"
}