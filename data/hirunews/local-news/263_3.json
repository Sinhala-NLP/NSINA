{
       "Source": "hirunews",
       "Timestamp": "Friday, 16 June 2023 - 16:22",
       "Headline": "ජනාධිපති ලේකම් කාර්යාලයට මුදල් අමාත්‍යාංශයට ඇතුළු වීම  අවහිර කිරීමේ නඩුව ඔක්තෝබර් යළි කැඳවන්න  නියෝග",
       "News Content": "පසුගිය වසරේ ජුනි මස 20 වනදා අයුතු ජනරාශියක සාමාජිකයන් වෙමින් කොටුව පොලිස් වසමේ ලෝටස් පාර, මුදල් අමාත්‍යාංශයයට , ජනාධිපති ලේකම් කාර්යාලයට ඇතුළුවන දොරටු අවහිර කරමින් මහජන පීඩාවක් කළ බවට වන සිද්ධියට අදාළව රෝෂාන් අලි දානිස් අලි, විගොවත්තේ කාශ්‍යප හිමි ඇතුළු 21 දෙනෙකුට එරෙහිව පැවරු නඩුව වැඩිදුර වාර්තා සඳහා ලබන ඔක්තෝම්බර් මස 27 වනදා දක්වා යළි කැඳවන ලෙස කොටුව මහේස්ත්‍රාත් තිළිණ ගමගේ මහතා අද (17) නියෝග කළේය.\nසිද්ධිය සම්බන්ධයෙන් නඩුව කැඳවූ අවස්ථාවේදී විවෘත අධිකරණයේ පෙනී නොසිටි සැකකරුවන් වන ඩී පී චතුරිකා සරෝජනී, ජේ හම් නිලන්ත, එම් නිශාන්ති යන සැකකරුවන් තිදෙනෙකුට වරෙන්තු නිකුත් කරන ලෙස නියෝග කළ මහේස්ත්‍රාත්වරයා ඇප කරුවන්ට නොතිසි නිකුත් කරන ලෙස නියෝග කළේය.\nසිද්ධිය සම්බන්දයෙන් නිතිපතිවරයාට ගොනුවක් යොමු කර ඇති බව කොටුව පොලිසිය අධිකරණයට දන්වා සිටියේය.\nමෙම සිද්ධියේ සැකකරුවන්ගේ විදේශ ගමන් තහනම් කරමින් නියෝගය ආගමන විගමන පාලක ජෙනරාල් වරයාටනියෝග නිකුත් කර ඇත",
       "URL": "https://www.hirunews.lk/338142/ජනාධිපති-ලේකම්-කාර්යාලයට-මුදල්-අමාත්‍යාංශයට-ඇතුළු-වීම-අවහිර-කිරීමේ-නඩුව-ඔක්තෝබර්-යළි-කැඳවන්න-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=263"
}