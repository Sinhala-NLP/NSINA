{
       "Source": "hirunews",
       "Timestamp": "Thursday, 24 March 2022 - 17:15",
       "Headline": "මෙරටට පැමිණි ලෝක බැංකු ආසියා පැසිපික් ප්‍රධානියා තනතුර හැර යයි",
       "News Content": "පසුගියදා මෙරට දින තුනක සංචාරයක නිරත වූ ජාත්‍යන්තර මුල්‍ය අරමුදලේ ආසියානු පැසිෆික් දෙපාර්තමේන්තු ප්‍රධානියා වශයෙන් කටයුතු කරනු ලැබූ කොරියානු ජාතික චන්ග්‍යොන්ග් රී (Changyong Rhee) සිය ධුරයෙන් විශ්‍රාම යාමට තීරණය කර තිබෙනවා.\nඔහුගේ මෙම තීරණයට හේතු වී ඇත්තේ කොරියානු මහ බැංකුව විසින් මෙම පළපුරුදු අර්ථ ශාස්ත්‍රඥයා ඔවුන්ගේ නව මහබැංකු ප්‍රධානියා ලෙස නම් කිරීමයි.\nශ්‍රී ලංකාවේ ආර්ථික තත්ත්වය පිළිබඳව වාර්තාවක් ලබා ගැනීම සඳහා මෙරට සංචාරයක නිරත වූ චන්ග්‍යොන්ග් රී එම සංචාරය තුළ දී ජනාධිපති ගෝඨාභය රාජපක්ෂ සහ මුදල් අමාත්‍ය බැසිල් රාජපක්ෂ ඇතුළු මුදල් අමාත්‍යාංශ ඉහළ නිලධාරීන් පිරිසක් ද මුණ ගැසුණා.\nආර්ථික විද්‍යාව පිළිබඳ ආචාර්ය උපාධි දෙකකට හිමිකම් කියන චන්ග්‍යොන්ග් රී මීට පෙර කොරියානු මහ බැංකුවේ උපදේශකයෙකු ලෙස ද කටයුතු කර තිබෙනවා.",
       "URL": "https://www.hirunews.lk/300297/මෙරටට-පැමිණි-ලෝක-බැංකු-ආසියා-පැසිපික්-ප්‍රධානියා-තනතුර-හැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=1273"
}