{
       "Source": "hirunews",
       "Timestamp": "Friday, 21 July 2017 - 7:59",
       "Headline": "බැදුම්කර කොමිසමට විශ්මයට පත්වන ආකාරයේ සාක්ෂිකරුවෙක්",
       "News Content": "ප්‍රශ්නගත බැදුම්කර නිකුත් කිරීමේ සිද්ධියට අදාළ පැමිණිල්ලේ සාක්ෂි ඉදිරි සති දෙක තුළ අවසන් කිරීමට නියමිත බව එම කොමිසමේ සභාපති විනිසුරු කේ.ටී.චිත්‍රසිරි ඊයේ (20) කොමිසමට දැනුම් දී තිබෙනවා.\nපැමිණිල්ලේ සාක්ෂි අවසන් කිරීමෙන් අනතුරුව ලබන මස මුලදී ප්‍රශ්නගත බැඳුම්කර ගණුදෙනුව සම්බන්ධයෙන් නම් සඳහන් වූ පර්පචුවල් ටෙ‍්‍රෂරීස් සමාගම වෙනුවෙන් සාක්ෂි ආරම්භ කරන බවයි සභාපතිවරයා වැඩිදුරටත් සඳහන් කළේ.\nමේ අතර, ඉදිරි දිනකදී විශ්මයට පත්වන ආකාරයේ සාක්ෂිකරුවෙකු බැඳුම්කර කොමිසමට ඉදිරිපත් කිරීමට කටයුතු කරන බව පැමිණිල්ල වෙනුවෙන් පෙනී සිටි රජයේ නීතිඥ ආචාර්ය අවන්ති පෙරේරා බැඳුම්කර කොමිසමට ඊයේ දැනුම් දී තිබෙනවා.\nදැනටමත් එම පුද්ගලයාගෙන් ප්‍රකාශ සටහන් කරගනිමින් සිටින බව කොමිසමට දැනුම්දුන් බව එහි සිටි අප වාර්තාකරු සඳහන් කළා.",
       "URL": "https://www.hirunews.lk/166390/බැදුම්කර-කොමිසමට-විශ්මයට-පත්වන-ආකාරයේ-සාක්ෂිකරුවෙක්",
       "Category": "Local News",
       "Parent URL": "https://www.hirunews.lk/local-news.php?pageID=4411"
}