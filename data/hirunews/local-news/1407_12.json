{
       "Source": "hirunews",
       "Timestamp": "Saturday, 22 January 2022 - 12:55",
       "Headline": "අත්‍යාවශ්‍ය භාණ්ඩ කන්ටේනර් දහසක් තවමත් කොළඹ වරායේ",
       "News Content": "අත්‍යවශ්‍ය භාණ්ඩ අඩංගු කන්ටේනර් 1,000කට ආසන්න සංඛ්‍යාවක් කොළඹ වරායේ තවදුරටත් සිර වී ඇති බව අත්‍යවශ්‍ය භාණ්ඩ ආනයනකරුවන්ගේ සංගමය පවසනවා.\nශ්‍රී ලංකා මහ බැංකුව විසින් වාණිජ බැංකු වෙත ඩොලර් නිකුත් කිරීමේ ප්‍රමාදය ඊට හේතුව බවයි එම සංගමය ප්‍රකාශ කළේ.\nමේ අතර පෙරේ දා දිනයේ අත්‍යවශ්‍ය ආහාර ද්‍රව්‍ය සහිත කන්ටේනර් 300ක් නිදහස් කරගැනීමට ආනයනකරුවන්ට හැකියාව ලැබී තිබුණා.\nඒ මහබැංකුවෙන් ඩොලර් විනිමය ලැබීමත් සමඟ යි.\nමෙලෙස දැනට වරාය තුළ සිර වී ඇති අත්‍යවශ්‍ය ආහාර ද්‍රව්‍ය බහලුම් තුළ සහල්, පරිප්පු, සීනි, කඩල, කොත්තමල්ලි, සූදුරු, මාදුරු, වියලි මිරිස් සහ ටින් මාළු ද පවතින බවයි වාර්තා වන්නේ.",
       "URL": "https://www.hirunews.lk/294772/අත්‍යාවශ්‍ය-භාණ්ඩ-කන්ටේනර්-දහසක්-තවමත්-කොළඹ-වරායේ",
       "Category": "Local News",
       "Parent URL": "https://www.hirunews.lk/local-news.php?pageID=1407"
}