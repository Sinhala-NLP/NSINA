{
       "Source": "hirunews",
       "Timestamp": "Thursday, 22 October 2020 - 19:08",
       "Headline": "විස්ස ගැන ඡන්ද විමසීම රාත්‍රියේ, සහය දුන්නොත් සමඟි ජනබලවේගයෙන් විනය පියවර",
       "News Content": "20 වන ව්‍යවස්ථා සංශෝධන පනත් කෙටුම්පතට සමගි ජන බලවේගයේ මන්ත්‍රීවරයෙකු පක්ෂව ඡන්දය භාවිත කළහොත්  ඔවුන්ට එරෙහිව විනය ක්‍රියාමාර්ග ගැනීමට එම පක්ෂය තීරණය කර තිබෙනවා.\nඇතැම් මාධ්‍ය වාර්තාවලින් කියවුණේ අද (22) පැවැත්වෙන ඡන්ද විමසීමේදී විපක්ෂයේ මන්ත්‍රීවරුන් කිහිප දෙනෙකු ඊට පක්ෂව ඡන්දය භාවිත කරනු ඇති බවයි.\nමේ අතර, ද්විත්ව පුරවැසිභාවයට විරුද්ධ වුවද 20 වන ව්‍යවස්ථා සංශෝධනයට පක්ෂව ඡන්දය ප්‍රකාශ කරන බව ශ්‍රී ලංකා පොදුජන පෙරමුණට සහය දක්වන දේශපාලන පක්ෂ ප්‍රකාශ කළා.\nඊයේ (21) රාත්‍රියේ එම පක්ෂවල නායකයන්, ජනාධිපතිවරයාද  මුණගැසුණු අතර අද ඔවුන් කොළඹදී මාධ්‍ය සාකච්ඡාවක් කැඳවා තිබුණා.",
       "URL": "https://www.hirunews.lk/253094/විස්ස-ගැන-ඡන්ද-විමසීම-රාත්‍රියේ-සහය-දුන්නොත්-සමඟි-ජනබලවේගයෙන්-විනය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2375"
}