{
       "Source": "hirunews",
       "Timestamp": "Tuesday, 01 August 2023 - 17:21",
       "Headline": "නයිජර් රාජ්‍යයේ සිටින ප්‍රංශ පුරවැසියන් ඉවත් කරගනී",
       "News Content": "විරෝධතා උත්සන්න වීමත් සමඟ නයිජර් හි සිටින තම පුරවැසියන් ඉවත් කිරීමට කඩිනමින් පියවර ගන්නා බව එරට ප්‍රංශ තානාපති කාර්යාලය පවසනවා.\nඔවුන් ගුවන් මගින් ප්‍රංශය වෙත ගෙන ඒමටයි තානාපති කාර්යාලය සැළසුම් සකස් කර ඇත්තේ.\nප්‍රංශ යටත් විජිතයක්ව පැවති නයිජර් රාජ්‍යයේ නව නායකත්වය පිළි නොගන්නා බව ප්‍රකාශ කළ ප්‍රංශ රජය, ලබාදෙන සියලුම පහසුකම් අත්හිටුවීමට මීට පෙර පියවර ගනු ලැබුවා.\nමේ වනවිට නයිජර් හි විරෝධතා උත්සන්න වෙමින් පවතින අතර, නියාමි නගරයේ පිහිටි ප්‍රංශ තානාපති කාර්යාලයට ප්‍රහාර එල්ල කර ප්‍රංශ ධජ ගිනි තැබීමටද උද්ඝෝෂකයින් කටයුතු කළා.\nකුමන්ත්‍රණයකින් පසු නයිජර් ජනාධිපති මොහොමඩ් බසූම් බලයෙන් පහ කර පාලනය තමන් අතට ගැනීමට ජනාධිපති ආරක්ෂක අංශයේ ප්‍රධානියා වූ ජෙනරාල් අබ්දුරහ්මනේ ට්චියානි පසුගිය බදාදා කටයුතු කළා.",
       "URL": "https://www.hirunews.lk/343307/නයිජර්-රාජ්‍යයේ-සිටින-ප්‍රංශ-පුරවැසියන්-ඉවත්-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=132"
}