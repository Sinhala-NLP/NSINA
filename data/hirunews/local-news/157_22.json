{
       "Source": "hirunews",
       "Timestamp": "Sunday, 23 July 2023 - 23:03",
       "Headline": "මහල් ගොඩනැගිල්ලකින් වැටී ව්‍යාපාරිකයකු මරුට",
       "News Content": "කොළඹ 7 රොස්මිඩ් පෙදෙසේ මහල් ගොඩනැගිල්ලක පස් වැනි තට්ටුවෙන් ව්‍යාපාරිකයකු අද (23) දහවල් ඇද වැටීමෙන් මරුමුවට පත්ව ඇතැයි කුරුඳුවත්ත පොලීසිය පවසනවා.\nමෙසේ මියගොස් ඇත්තේ කමල් එරාන් හේරත් සඳරත්න(47) නැමැති ව්‍යාපාරිකයෙක්.\nකිසියම් රෝගී තත්ත්වයක් සඳහා ඖෂධ ලබාගෙන ඇතැයි පැවසෙන මෙම පුද්ගලයා එම ගොඩනැගිල්ලෙන් බිමට පැන සියදිවි හානි කර ගත්තාදැයි සැක මතුව ඇති අතර ඒ සම්බන්ධයෙන් පරීක්ෂණ පවත්වා ගෙන යන බව කුරුඳුවත්ත පොලිසිය සඳහන් කළා.\nගොඩනැගිල්ලෙන් බිමට ඇද වැටී බරපතළ තුවාල ලබා සිටි මේ පුද්ගලයා කොළඹ ජාතික රෝහලට ඇතුළත් කිරීමෙන් පසු මිය ගොස් තිබෙනවා.\nසිද්ධිය සම්බන්ධයෙන් කුරුදුවත්ත පොලීසිය පරීක්ෂණ පවත්වනු ලබනවා.",
       "URL": "https://www.hirunews.lk/342283/මහල්-ගොඩනැගිල්ලකින්-වැටී-ව්‍යාපාරිකයකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=157"
}