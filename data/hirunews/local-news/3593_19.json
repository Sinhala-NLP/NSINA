{
       "Source": "hirunews",
       "Timestamp": "Saturday, 22 December 2018 - 16:43",
       "Headline": "දිය නෑමට ගිය දෙදෙනෙකු බිලිගත් දිය වල",
       "News Content": "නාවලපිටිය ගලබොඩ ඇලේ දිය නෑමට ගිය දෙදෙනෙකු දියේ ගිලීමෙන් මියගොස් තිබෙනවා.\nමෙලෙස මියගොස් ඇත්තේ හැටන් ගිරිරාජපුර ප්‍රදේශයේ පදිංචිව සිටි 13 හැවිරිදි පිරිමි ළමයෙක් සහ 42 හැවිරිදි පුද්ගලයෙක්.\nමංගල උත්සවයක් සදහා එම ප්‍රදේශයට පැමිණ දිය නෑමට ගොස් සිටියදී ඔවුන් මෙම අනතුරට ලක්ව ඇතැයි සඳහන්.\nදියනෑමට ගිය තුන්දෙනෙකු ජලයේ ගිලී ඇති අතර, ඉන් එක් අයෙකු මුදා ගැනීමට එහි සිටි පිරිස් කටයුතු කර තිබෙනවා.\nමියගිය 13 හැවිරිදි පාසල් සිසුවාගේ සහ 42 හැවිරිදි පුද්ගලයාගේ මළ සිරුරු ප්‍රදේශවාසීන් සොයා ගෙන ඇති අතර, ඒවා මේ වනවිට නාවලපිටිය මූලික රෝහලේ මෘත ශරීරාගාරයේ තැන්පත් කර ඇති බවයි පොලීසිය සදහන් කළේ.\nසිද්ධිය පිළිබඳ නාවලපිටිය පොලිසිය පරීක්ෂණ සිදු කරනවා.",
       "URL": "https://www.hirunews.lk/206608/දිය-නෑමට-ගිය-දෙදෙනෙකු-බිලිගත්-දිය-වල",
       "Category": "Local News",
       "Parent URL": "https://www.hirunews.lk/local-news.php?pageID=3593"
}