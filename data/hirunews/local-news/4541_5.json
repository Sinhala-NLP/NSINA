{
       "Source": "hirunews",
       "Timestamp": "Saturday, 29 April 2017 - 18:23",
       "Headline": "මෝදිගේ සංචාරයේදී ගිවිසුම්වලට අත්සන් තබන්නේ නැහැ - ජනපති කියයි",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ මෙරට සංචාරය අතරතුර කිසිදු ගිවිසුමකට අත්සන් නොතබන බව ජනාධිපති මෛත්‍රීපාල සිරිසේන අවධාරණය කළා.\nතමන් කළ ආරාධනාවකට  අනුව ඉන්දීය අග්‍රාමාත්‍යවරයා ලබන මැයි මස මෙරටට පැමිණෙන්නේ ජගත් සංවිධානයේ වෙසක් දින සැමරුම් උත්සවයට සහභාගි වීමට බවයි මඩකලපුව - ඔට්ඩමාවඩි මහා විද්‍යාලයේ සියවස් සැමරු උත්සවයට අද (29) එක්වෙමින් ජනාධිපතිවරයා කියා සිටියේ.\nඉන්දීය අග්‍රාමාත්‍යවරයාගේ මෙරට සංචාරයේදී ගිවිසුම් කිහිපයක් අත්සන් තබන බවට ඇතමුන් සංවිධානාත්මකව අසත්‍ය ප්‍රචාර සිදුකරන බව ද ජනාධිපතිවරයා පෙන්වා දුන්නා.\nඑම ප්‍රචාරවලට නොරැවටෙන ලෙසයි ජනාධිපතිවරයා එහිදී ජනතාවගෙන් තවදුරටත් ඉල්ලා සිටියේ.",
       "URL": "https://www.hirunews.lk/160270/මෝදිගේ-සංචාරයේදී-ගිවිසුම්වලට-අත්සන්-තබන්නේ-නැහැ-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4541"
}