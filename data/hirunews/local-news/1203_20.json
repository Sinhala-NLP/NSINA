{
       "Source": "hirunews",
       "Timestamp": "Friday, 29 April 2022 - 7:39",
       "Headline": "ළඟ ම පාසල දෙන්න අධ්‍යාපන ලේකම් කැමැත්තෙන්",
       "News Content": "ඉන්ධන වියදම් සහ පවතින තත්ත්වය මත ළඟ ම පාසල සේවය කිරීම සඳහා ලබා දෙන ලෙසට ගුරුවරුන් කරන ඉල්ලීම සම්බන්ධයෙන් තමන් දැඩි කැමැත්තකින් පසුවන බව අධ්‍යාපන අමාත්‍යාංශ ලේකම් මහාචාර්ය කපිල පෙරේරා ප්‍රකාශ කළා.\nඔහු කියා සිටියේ, කෙසේ වෙතත් එවැනි තීරණයක් කඩිනමින් ක්‍රියාත්මක කළ නො හැකි බවයි.\nසියලු දෙනාගේ සහාය හිමිවේ නම් දත්ත පාදක අධ්‍යයනයක් සිදු කර පළමුව දරුවන් ස්ථානගත කරමින් එම කටයුතු ක්‍රියාත්මක කළ හැකි බව කොළඹ පැවති මාධ්‍ය හමුවක දී අධ්‍යාපන අමාත්‍යාංශ ලේකම්වරයා කියා සිටියා.",
       "URL": "https://www.hirunews.lk/303051/ළඟ-ම-පාසල-දෙන්න-අධ්‍යාපන-ලේකම්-කැමැත්තෙන්",
       "Category": "Local News",
       "Parent URL": "https://www.hirunews.lk/local-news.php?pageID=1203"
}