{
       "Source": "hirunews",
       "Timestamp": "Wednesday, 28 April 2021 - 6:18",
       "Headline": "දක්ෂිණ අධිවේගී මාර්ගයේ කොට්ටාව පිවිසුම වැසේ",
       "News Content": "දක්ෂිණ අධිවේගී මාර්ගයේ කොට්ටාව පිවිසුම අද උදෑසන 6 සිට නැවත දැනුම් දෙන තුරු වසා දමන බව මාර්ග සංවර්ධන අධිකාරිය පැවසුවා.\nමීට හේතු වී ඇත්තේ එම පිවිසුමේ සේවය කරන මාර්ග සංවර්ධන අධිකාරී සේවකයින් තිදෙනෙකු කොවිඩ්  ආසාදිතයන් ලෙස හඳුනා ගැනීමයි.\nකෙසේ වෙතත් බස්රථ සහ ගිලන් රථ සඳහා කොට්ටාව පිවිසුම විවෘතව පවතින අතර මාර්ග සංවර්ධන අධිකාරිය දක්ෂිණ අධිවේගී මාර්ගය භාවිතා කරන්නන්ට අතුරුගිරිය සහ කහතුඩුව පිවිසුම් මාර්ග භාවිත කරන ලෙස ඉල්ලා සිටිනවා.\nකෙසේ වෙතත් කොට්ටාව පිවිසුමෙන් දක්ෂිණ අධිවේගී මාර්ගයට රථවාහන ඇතුළු කළ හැකි නමුත් එම කවුලු තුළින් ප්‍රවේශපත් නිකුත් නොකරන බවයි මාර්ග සංවර්ධන අධිකාරිය වැඩිදුරටත් සඳහන් කරන්නේ.",
       "URL": "https://www.hirunews.lk/269730/දක්ෂිණ-අධිවේගී-මාර්ගයේ-කොට්ටාව-පිවිසුම-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1992"
}