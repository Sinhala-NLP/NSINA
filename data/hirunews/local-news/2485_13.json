{
       "Source": "hirunews",
       "Timestamp": "Tuesday, 01 September 2020 - 7:41",
       "Headline": "රුපියල් කෝටියකට අධික දුම්වැටි තොගයක් කටුනායක දී රේගුදැලේ පැටලෙයි",
       "News Content": "රුපියල් එක්කෝටි හැත්තෑලක්ෂ 40,000ක් පමණ වටිනා නීතිවිරෝධී දුම්වැටි තොගයක් කටුනායක ගුවන් තොටුපළේ රේගු ඒකකයේ නිලධාරීන් විසින් ඊයේ (31) අත්අඩංගුවට ගෙන තිබුණා.\nඩුබායි හි නිෂ්පාදිත මෙම දුම්වැටි තොගය මසා නිමකළ ඇදුම් බවට පවසමින් අවිස්සාවේල්ල ප්‍රදේශයේ පෞද්ගලික සමාගමක ව්‍යාජ ලිපිනයකට එවා තිබෙනවා.\nමේ අතර රුපියල් ලක්ෂ 10ක පමණ වටිනාකමකින් යුත් රුපියල් පන්දහසේ ව්‍යාජ මුදල් නෝට්ටු 200ක් සමගින් සැකකරුවන් දෙදෙනෙකු තංගල්ල කොට්ඨාශ අපරාධ අංශයේ නිලධාරීන් විසින් තංගල්ල ප්‍රදේශයේදී ඊයේ අත්අඩංගුවට ගනු ලැබුවා.\nඔවුන් මෙම ව්‍යාජ මුදල් නීතිවිරෝධී ලෙස මුද්‍රණය කොට බෙදා හැරීමට සූදානම්ව සිටින බවටයි වාර්තා වන්නේ.\nඑක් සැකකරුවෙකු විසින් එලෙස මුද්‍රණය කරන ලද මුදල් නෝට්ටු යතුරුපැදියකින් ප්‍රවාහනය කරමින් සිටියදී ඊයේ (31) අත්අඩංගුවට ගෙන ඇති අතර, පසුව ඔහුගෙන් ලද තොරතුරකට අනුවයි මුදල් නෝට්ටු මුද්‍රණය කරන ලද පුද්ගලයා අත්අඩංගුවට ගෙන ඇත්තේ.\nඔහු රන්න ප්‍රදේශයේ දුරකථන පහසුකම් ලබාදෙන මධ්‍යස්ථානයක් පවත්වාගෙන ගිය අයෙක්.\nඔහු සතුව තිබී මුදල් මුද්‍රණයට යොදා ගත් පරිගණකයක් සහ මුද්‍රණ යන්ත්‍රයක් ද පොලිස් භාරයට ගෙන තිබෙනවා.",
       "URL": "https://www.hirunews.lk/249118/රුපියල්-කෝටියකට-අධික-දුම්වැටි-තොගයක්-කටුනායක-දී-රේගුදැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=2485"
}