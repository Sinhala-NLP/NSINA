{
       "Source": "hirunews",
       "Timestamp": "Wednesday, 19 October 2016 - 11:05",
       "Headline": "ඝාතනය සදහා ගවයින් රැගෙන යමින් සිටි පුද්ගලයින් දෙදෙනෙකු අත්අඩංගුවට",
       "News Content": "මහියංගනය - දඹාන ප්‍රදේශයේ සිට බදුල්ල දක්වා කුඩා වෑන් රථයකින් ගවයින් ප්‍රවාහනය කරමින් සිටි පුද්ගලයින් දෙදෙනෙකු අද අලුයම ඌව දිසා පොලිස් වැටලීම් ඒකකය මගින් අත්අඩංගුවට ගෙන තිබෙනවා.\nබදුල්ල දුන්හිද හන්දිය ප්‍රදේශයේදී සිදුකළ පරීක්ෂා කිරීමේදී වෑන් රථයේ සිටි ගවයින් 9 දෙනෙකු සොයා ගත් බවයි පොලිසිය සදහන් කළේ.\nවැටලීම සිදුකරන අවස්ථාවේ එක් ගවයෙකු අධික තෙරපීම හේතුවෙන් ජීවිතක්ෂයට පවත්ව සිටි බව පොලිසිය කියා සිටියා.\nමෙම ගවයින් ඝාතනය කිරීම සදහා රැගෙන ගොස් ඇති බවට අනාවරණ වී ඇති අතර, අත්අඩංගුවට ගත් සැකකරුවන් මහියංගනය පහරගම්මන ප්‍රදේශයේ පදිංචිකරුවන්.",
       "URL": "https://www.hirunews.lk/145578/ඝාතනය-සදහා-ගවයින්-රැගෙන-යමින්-සිටි-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4831"
}