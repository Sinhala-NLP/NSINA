{
       "Source": "hirunews",
       "Timestamp": "Wednesday, 26 September 2018 - 11:48",
       "Headline": "පොලිසියට නොගිය සාරි සොරකම",
       "News Content": "හැටන් නගරයේ නිමි ඇදුම් අලෙවි කරන වෙළදසැලක වටිනා සාරියක් සොරාගන්නා ආකාරය එම වෙළදසැලේ සිසිටිවී කැමරා පද්ධතියේ සටහන් වී තිබූ රූප රාමුවක් මේ දිනවල සමාජ වෙබ් අඩවියට මුදා හැර තිබෙනවා.\nඋදෑසන වෙළදසැල විවෘත කළ අවස්තාවක එහි අයිතිකරු පමණක් මුදල් කවුලුවේ රැදි සිටින අවස්තාවේ වෙළදසැලට පැමිණි තරුණයෙක් රාක්කයක් මත අලෙවි කිරීමට තිබෙන වටිනා සාරියක් අයිතිකරුට නොපෙනෙන සේ රැගෙන සිය බෑගය තුලට ඉතා සුක්ෂම ලෙස දමා ගන්නා ආකාරය එම වෙළදසැලේ සවිකර තිබූ සීසීටිවී කැමරාවේ සටහන් වී තිබෙනවා.\nසාරිය සොරකම් කර සිය බෑගයේ දමා ගැනිමෙන් අනතුරුව වෙළදසැලේ අයිතිකරුට එම තරුණයා කතා කර එම වෙළදසැලේ අලෙවි කිරිමට තිබෙන ඉලෙක්ට්‍රොනික් උපකරණයක් පිලිබදව විමසා ඔහු වෙළදසැලෙන් පිටව ගොස් ඇති බවයි සඳහන් වන්නේ.\nඑම තරුණයා වෙළදසැලෙන් පිටව ගිය පසු ඒ පිලිබදව සැක සිතු වෙළදසැල් හිමියා ඒ පිලිබදව වෙළදසැලේ අනෙකුත් සේවකයන්ට පවසා සීසීටිවී කැමරා පද්ධතිය පරික්ෂා කිරිමේදි සොරකම අනාවරණය වි තිබෙනවා.\nමෙම තරුණයා හැටන් දික්ඔය ප්‍රදේශයේ පදිංචි තරුණයෙකු බව හදුනාගෙන ඇති අතර ඒ පිලිබදව වෙළදසැල්හිමියා පොලිසියට පැමිණිලි නොකර එම සොරකමේ දර්ශන සමාජ මාධ්‍යය ජාලවලට මුදා හැර තිබෙනවා.",
       "URL": "https://www.hirunews.lk/200763/පොලිසියට-නොගිය-සාරි-සොරකම",
       "Category": "Local News",
       "Parent URL": "https://www.hirunews.lk/local-news.php?pageID=3730"
}