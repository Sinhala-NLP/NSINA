{
       "Source": "hirunews",
       "Timestamp": "Friday, 25 February 2022 - 12:58",
       "Headline": "විරෝධතාවක් හේතුවෙන් කොළඹ මාර්ගයක වාහන තදබදයක්",
       "News Content": "අධ්‍යාපන සමූපකාර සමිතියේ සේවකයින්ට රුපියල් 10,000 ක දීමනාවක් ලබාදීමට රාජ්‍ය අමාත්‍ය ලසන්ත අලගියවන්න පත් කළ කමිටුව නිර්දේශ කර තිබියදී ඒ සඳහා අනුමැතිය ලබා නොදීමට එරෙහිව අධ්‍යාපන සමූපකාර වෘත්තීය සමිති එකමුතුව අද (25) පෙරවරුවේ විරෝධතාවක නිරත වුණා.\nඒ ඩාර්ලි පාරේ පිහිටි සමූපකාර සේවා අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍යාංශය ඉදිරිපිටදීයි.\nඑහිදී විරෝධතාකරුවන් එම අමාත්‍යාංශයට තම ඉල්ලීම් ඇතුළත් සංදේශයක් ද භාරදුන් අතර ඔවුන් පාගමනින් ඩී.ආර්. විජේවර්ධන මාවතේ පිහිටි සමූපකාර කොමිෂන් සභාව වෙත පැමිණීමට නියමිතයි.\nඔවුන් පැමිණෙන අතරතුර කොළඹ ඩාර්ලි පාරේ රථවාහන තදබදයක් ද හටගත්තා.",
       "URL": "https://www.hirunews.lk/297996/විරෝධතාවක්-හේතුවෙන්-කොළඹ-මාර්ගයක-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=1334"
}