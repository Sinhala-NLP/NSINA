{
       "Source": "hirunews",
       "Timestamp": "Tuesday, 02 November 2021 - 10:58",
       "Headline": "විදුලිබල කර්මාන්තය සම්බන්ධ පොදු ප්‍රතිපත්ති මාර්ගෝපදේශ මාලාවක්",
       "News Content": "2030 වසර වන විට විදුලිබල උත්පාදනයෙන් 70%ක් පුනර්ජනනීය ප්‍රභවයන්ගෙන් ලබා ගැනීමත්, අනාගතයේදී නව ගල් අඟුරු බලාගාර ස්ථාපිත නොකිරීමත්, 2050 වන විට බලශක්ති උත්පාදනයේදී සිදු වන ශුද්ධ කාබන් විමෝචනය ශුන්‍ය කිරීමත් යන ප්‍රධාන ප්‍රතිපත්ති ඉලක්ක සඳහා කැබිනට් මණ්ඩල අනුමැතිය හිමි වී තිබෙනවා.\nඑම අමාත්‍ය මණ්ඩල රැස්වීමේදී ගත් තීරණය අනුව, 2022 සිට 2041 කාලසීමාවට අදාළ අවම පිරිවැය දිගුකාලීන ජනන සැලැස්ම ලංකා විදුලිබල මණ්ඩලය විසින් සකස් කළ යුතු බවටත් තීරණය කෙරුණා.\nඒ අනුව විදුලිබල අමාත්‍යවරයා ඉදිරිපත් කළ, යෝජනාව අනුව 2009 අංක 20 දරන ශ්‍රී ලංකා විදුලිබල කර්මාන්තය සඳහා වූ පොදු ප්‍රතිපත්ති මාර්ගෝපදේශ සඳහාඅත්, එම මාර්ගෝපදේශ පාර්ලිමේන්තුවේ සභාගත කිරීම සඳහාත් මෙලෙස අමාත්‍ය මණ්ඩල අනුමැතිය හිමි වුණා.",
       "URL": "https://www.hirunews.lk/286769/විදුලිබල-කර්මාන්තය-සම්බන්ධ-පොදු-ප්‍රතිපත්ති-මාර්ගෝපදේශ-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=1589"
}