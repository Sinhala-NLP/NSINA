{
       "Source": "hirunews",
       "Timestamp": "Saturday, 14 May 2022 - 10:57",
       "Headline": "තිරිඟු අපනයනය තහනම් කරයි",
       "News Content": "වහාම ක්‍රියාත්මක වන පරිදි තිරිඟු අපනයනය අත්හිටුවීමට ඉන්දියාව තීරණය කර තිබෙනවා.\nදේශීය වශයෙන් තිරිඟු පිටි මිල ඉහළ යාම ඊට හේතුවයි.\nඉන්දීය විදේශ වෙළඳ අධ්‍යක්ෂ ජනරාල්වරයා විසින් අදාළ නියෝගය ඊයේ (13) දිනයෙන් නිකුත් කර ඇති අතර, ඊට පෙර ණයවර ලිපි නිකුත් කර අපනයන ඇණවුම් සඳහා එය බල නොපවත්වන බවයි ඉන්දීය මාධ්‍ය සඳහන් කළේ.\nලොව දෙවන විශාලතම තිරිඟු නිෂ්පාදකයා වන ඉන්දියාවේ තිරිඟු මිල ගණන් පසුගිය මාසයේදී කැපී පෙනෙන ලෙස ඉහළ ගියා.\nයුක්රේන යුද්ධය හේතුවෙන් මේ වනවිට ලෝක වෙළඳපෙලේ තිරිඟු පිටි මිලද වාර්තාගත ලෙස ඉහළ ගොස් තිබෙනවා.\nමේ නිසා ආහාර සුරක්ෂිතතාව තහවුරු කිරීමේ අරමුණින් තිරිඟු අපනයනය තාවකාලිකව අත්හිටවූ බවයි ඉන්දීය බලධාරීන් ප්‍රකාශ කළේ.",
       "URL": "https://www.hirunews.lk/304312/තිරිඟු-අපනයනය-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1170"
}