{
       "Source": "hirunews",
       "Timestamp": "Friday, 04 November 2022 - 7:31",
       "Headline": "සොරකම් කළ රත්‍රං අලෙවි කරන ජාවාරමක් ගැන හෙට්ටි වීදියෙන් අනාවරණයක්",
       "News Content": "කොල්ලකරුවන් විසින් සොරකම් කරන ලද රන් භාණ්ඩ සිය වෙළඳසැල් වෙත රැගෙනවිත් අලෙවි කිරීම හේතුවෙන්තමන් දැඩි අපහසුතාවයට පත්ව ඇති බව කොළඹ හෙට්ටිවීදිය රන් භාණ්ඩ අලෙවිකරුවන් පවසනවා.\nඑලෙස සොරාගෙන අලෙවි කරන රත්‍රං සම්බන්ධයෙන් කරන විමර්ශනවල දී සැකකරුවන් අත්අඩංගුවට ගෙන ඔවුන්ගෙන් ලබාගන්නා තොරතුරු ඔස්සේ එම භාණ්ඩ මිල දී නො ගත් වෙළඳසැල් වෙත ද පැමිණ පොලිසිය විවිධ බලපෑම් සිදු කරන බව යි ඔවුන් පෙන්වා දෙන්නේ.\nකෙසේ වෙතත්, පසුගිය කාල සීමාවේ කොල්ල කෑම් ඉහළ ගොස් තිබූ අතර, ඊට රන් භාණ්ඩ සොරකම්කිරීමේ සිද්ධීන් වැඩි වශයෙන් ඇතුළත් වන බවයි පොලිසිය සඳහන් කළේ.\nඑලෙස සොරකම් කරන ලද රන් භාණ්ඩ සිය වෙළදසැල් වෙත රැගෙන විත් අලෙවි කිරීම හේතුවෙන් තමන් දැඩි අපහසුතාවට පත්ව ඇති බව හෙට්ටිවීදියේ රන්භාණ්ඩ අලෙවිකරුවන් හිරු ප්‍රවෘත්ති අංශයට සඳහන් කළා.\nමේ අතර, කැරට් 22 රන් පවුමක මිල මේ වන විට රුපියල් 156,400 දක්වා පහත බැස තිබෙනවා.",
       "URL": "https://www.hirunews.lk/319562/සොරකම්-කළ-රත්‍රං-අලෙවි-කරන-ජාවාරමක්-ගැන-හෙට්ටි-වීදියෙන්-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=758"
}