{
       "Source": "hirunews",
       "Timestamp": "Sunday, 12 February 2017 - 8:15",
       "Headline": "සේවයට වාර්තා නොකළ හමුදාවේ 563 දෙනෙකු එක් දිනකදී අල්ලයි",
       "News Content": "නිවාඩු නොමැතිව සිටින සහ හමුදාවෙන් පැනගිය සාමාජිකයින් 563 දෙනෙකු එක් දිනක් තුළදී අත්අඩංගුවට ගැනීමට හැකිවූ බව යුද හමුදාව ප්‍රකාශ කළා.\nයුද හමුදා පොලිස් සේවා බලකාය සහ පොලීසිය එක්ව මෙම වාර්තාගත මෙහෙයුම ක්‍රියාත්මක කර ඇත්තේ පසුගිය 9 වනදායි.\nමෙම සෙබළුන්ට යළි සේවයට වාර්තා කර නීත්‍යානුකූලව ඉල්ලා අස්වීමට ලබාදුන් කාලය දෙසැම්බර් 31 වනදායින් අවසන් වුණා.\nඑම කාලයේදී හමුදා සාමාජිකයන් 7826 දෙනෙකු, භාරවී තිබූ අතර, ඔවුන් මේ වනවිට නීත්‍යානුකූලව අස්වී ඇති බවයි යුද හමුදාව ප්‍රකාශ කළේ.\nදෙසැම්බර් 31 වනදායින් පසු එක් නිලධාරියෙකු සහ සෙසු නිලයන් 960 දෙනෙකු යුද හමුදාව සහ පොලීසිය එක්ව අත්අඩංගුවට ගෙන තිබෙනවා.",
       "URL": "https://www.hirunews.lk/154266/සේවයට-වාර්තා-නොකළ-හමුදාවේ-563-දෙනෙකු-එක්-දිනකදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4665"
}