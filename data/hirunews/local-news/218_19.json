{
       "Source": "hirunews",
       "Timestamp": "Monday, 03 July 2023 - 7:29",
       "Headline": "ප්‍රංශ විරෝධතාකරුවන්ට ආයාචනයක්",
       "News Content": "පොලිස් මාර්ග බාධකයකදී අණ නොතකා මෝටර් රථය ධාවනය කිරීමේදී පොලීසිය සිදුකළ වෙඩි තැබීමකින් මියගිය 17 හැවිරිදි නහෙල් නැමති තරුණයාගේ ඥාතීන් අඛන්ඩව පැවැත්වෙන විරෝධතා අවසන් කරන ලෙස ඉල්ලීමක් කරනවා.\nපසුගිය අඟහරුවාදා වෙඩිතැබීමෙන් මියගිය නහෙල්ගේ මිත්තනිය වන නාඩියා මාධ්‍ය වෙත ප්‍රකාශයක් සිදුකරමින් කියා සිටියේ තරුණයාගේ මරණය කළහකාරීන් විසින් නිදහසට කරුණක් ලෙසින් යොදාගනිමින් ප්‍රංශය පුරා විනාශයක් සිදුකරමින් සිටින බවටයි.\nප්‍රංශයේ විරෝධතා පාලනය කිරීම සඳහා පොලිසිය කඳුළු ගෑස් ප්‍රහාරද එල්ල කර තිබූ අතර, මේ දක්වා අත්අඩංගුවට ගෙන ඇති සංඛ්‍යාව 2300කට අධිකයි.\nඉන් බහුතරය අවුරුදු 13ත් 18ත් අතර වයස්වල පසුවන්නන් බවයි විදෙස් වාර්තා සඳහන් කළේ.\nමෙම තත්ත්වය පාලනය කිරීම සඳහා 45,000කට අධික පොලිස් බල ඇණියක් ද කැඳවා තිබෙනවා.",
       "URL": "https://www.hirunews.lk/339800/ප්‍රංශ-විරෝධතාකරුවන්ට-ආයාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=218"
}