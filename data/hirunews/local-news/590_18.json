{
       "Source": "hirunews",
       "Timestamp": "Friday, 20 January 2023 - 10:34",
       "Headline": "අපනයනකරුවන් ඩො.බි 40කට වැඩි මුදලක් විදෙස් රටවල තැන්පත් කරලා - ලංකා බැංකු සේවක සංගමය",
       "News Content": "පසුගිය වසර 10ක කාලය තුළ රටේ අපනයනකරුවන් විසින් උපයාගත් ඩොලර් බිලියන 40කට වැඩි මුදලක් විදෙස් රටවල තැන්පත් කර තිබෙන බවත්, මෙම මුදල් රටට රැගෙන ඒමට නීති සකස් කළ යුතු බවත් ලංකා බැංකු සේවක සංගමය පවසනවා.\nඑම සංගමයේ ජ්‍යේෂ්ඨ උපසභාපති අනුප ලන්දුල පවසන්නේ, රට තුළ අර්බුදයක් ඇති වූ බවට පාලකයන් පෙන්වීමට උත්සහ කළ නමුත් සිදුව ඇත්තේ රට අර්බුදයකට පත් කිරීම බවයි.\nමේ හේතුවෙන් රට අර්බුදයට පත් කළ පිරිස්වල මුදලින් කොටස් හෝ ලබා ගැනීමට කටයුතු කළහොත් අර්බුදයෙන් ගොඩ ඒමට හැකි බවයි ජ්‍යේෂ්ඨ උපසභාපතිවරයා පෙන්වා දෙන්නේ.\nඑමෙන්ම ආර්ථික අර්බුදයෙන් රට ගොඩගැනීම සඳහා වෘත්තිකයින්ට හා ජනතාවට අධික ලෙස බදු ගසමින් සිටින බවත් මෙම පිරිස්වලින් අයකර ගැනීමට නියමිත බදු මුදල්වලින් රාජ්‍ය ආදායම ඉහළ යන්නේ 2%ක් වැනි ප්‍රමාණයකින් බවයි ඔහු වැඩිදුරටත් පැවසුවේ.",
       "URL": "https://www.hirunews.lk/325471/අපනයනකරුවන්-ඩො-බි-40කට-වැඩි-මුදලක්-විදෙස්-රටවල-තැන්පත්-කරලා-ලංකා-බැංකු-සේවක-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=590"
}