{
       "Source": "hirunews",
       "Timestamp": "Wednesday, 26 October 2022 - 20:45",
       "Headline": "ගංජාවලට ජර්මනියෙන් කොළ එළියක්!",
       "News Content": "චාන්සලර් ඔලාෆ් ෂෝල්ස්ගේ රජයේ පොරොන්දුවක් ක්‍රියාවට නංවමින් ජර්මනිය තුළ ගංජා නීතිගත කිරීමට සැලසුම් සකස් කර තිබෙන බව විදෙස් මාධ්‍ය වාර්තා කරනවා.\nඒ අනුව විනෝදාත්මක අරමුණු සඳහා ගංජා පැලෑටිය නීතිගත කරන යුරෝපයේ රටවලින් එකක් බවට ජර්මනිය පත් වනවා.\nඅදාල තීරණය සම්බන්ධ නීති සම්පාදනය පිළිබඳ මූලික ලිපියක් ඉදිරිපත් කරමින් ජර්මන් සෞඛ්‍ය අමාත්‍ය Karl Lauterbach දක්වන්නේ, වැඩිහිටියන් අතර විනෝදාත්මක අරමුණු සඳහා ගංජා පාලිත ව්‍යාප්තියක් ලෙස ක්‍රියාත්මක කරන බවත්, ප රිභෝජනය නියාමනය කිරීම සඳහා සැලසුම් කරන බවයි.\nඑම නව නීතිය බලාත්මක කිරීමෙන් අනතුරුව විනෝදාත්මක කටයුතු සඳහා වන පුද්ගලික පරිභෝජනය සඳහා ගංජා ග්‍රෑම් 20 සිට 30 දක්වා ප්‍රමාණයක් ළඟ තබා ගැනීමට හැකියාව ලැබෙන බවයි.\nජර්මන් රජය පසුගිය වසරේ දී, බලපත්‍රලාභී වෙළඳසැල්වල ගංජා පාලනයෙන් බෙදා හැරීමට අවසර දීම සඳහා සිය සිව් අවුරුදු ධුර කාලය තුළ නීති සම්පාදනය කිරීමට ගිවිසුමකට එළඹි බව ද විදෙස් මාධ්‍ය වාර්තා කරනවා.\nබොහෝ යුරෝපීය රටවල් දැනටමත් සීමිත ඖෂධීය අරමුණු සඳහා ගංජා නීතිගත කර ඇති අතර 2017 වසරේ සිට ජර්මනියේ ඖෂධීය අරමුණු සඳහා ගංජා භාවිතය නීත්‍යානුකූල කර තිබෙනවා.\nඅදාල තීරණය ක්‍රියාවට නැංවීමෙන් අනතුරුව, මෝල්ටාවෙන් පසු ගංජා නීතිගත කරන දෙවන යුරෝපීය සංගමයේ රට බවට ජර්මනිය බවට පත් වනු ඇත.\nකෙසේ නමුත් අදාල තීරණය සම්බන්ධයෙන් එරට සෞඛ්‍ය අමාත්‍යවරයා පවසන්නේ, එම තීරණය සමග විශේෂ පරිභෝජන බද්දක් හඳුන්වා දීමට මෙන්ම ගංජා ආශ්‍රිත අධ්‍යාපනය සංවර්ධනය කිරීමට ද රජය සැලසුම් කරන බවයි.",
       "URL": "https://www.hirunews.lk/318912/ගංජාවලට-ජර්මනියෙන්-කොළ-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=776"
}