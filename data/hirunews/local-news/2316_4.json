{
       "Source": "hirunews",
       "Timestamp": "Monday, 23 November 2020 - 22:01",
       "Headline": "සුව සැරිය ගිලන් රථ සහායකයෙක් මත්ද්‍රව්‍ය සමඟ අත්අඩංගුවට",
       "News Content": "කොටවිල පොලිස් ස්ථානයට අනියුක්තව රාජකාරියේ යොදවා ඇති 1990 සුව සැරිය ගිලන් රථ සේවාවට අයත් ගිලන් රථයේ සහායකවරයා මත්ද්‍රව්‍ය සමඟ  අත්අඩංගුවට ගත් බව මාතර කොට්ඨාශ අපරාධ විමර්ශන අංශය පවසනවා.\nඅද (23) දින මාතර කොට්ඨාශ අපරාධ විමර්ශන අංශයට ලද තොරතුරක් මත සැකකරු අත්අඩංගුවට ගෙන ඇති බවයි වැලිගම අප වාර්තාකරු සඳහන් කළේ.\nසැකකරු සන්තකයේ තිබී අයිස් මත්ද්‍රව්‍ය මිලිග්‍රෑම් 3300ක්, ගංජා මිලිග්‍රෑම් 9200ක්, හෑෂ් මත්ද්‍රව්‍ය මිලිග්‍රෑම් 780 සහ මැන්ඩි නැමැති මත්ද්‍රව්‍ය මිලිග්‍රෑම් 400ක් මෙලෙස සොයාගෙන තිබෙනවා.\nඅත්අඩංගුවට ගත් සැකකරු මාතර, නාවිමන දකුණ ප්‍රදේශයේ පදිංචි 28 හැවිරිදි අයෙක්.",
       "URL": "https://www.hirunews.lk/255440/සුව-සැරිය-ගිලන්-රථ-සහායකයෙක්-මත්ද්‍රව්‍ය-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2316"
}