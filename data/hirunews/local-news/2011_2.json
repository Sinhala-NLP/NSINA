{
       "Source": "hirunews",
       "Timestamp": "Monday, 19 April 2021 - 11:10",
       "Headline": "බාල සහෝදරයාගේ පොලු පහරින් වැඩිමහල් සහෝදරිය ජීවිතක්ෂයට",
       "News Content": "නොරොච්චෝල, බී.කඳවුර, ආලංකුඩාව ප්‍රදේශයේ දී අද (19) බාල සහෝදරයා විසින් වැඩිමහල් සහෝදරියට පොල්ලකින් පහර දී ඝාතනය කර තිබෙනවා.\nමෙලෙස ඝාතනයට ලක්ව ඇත්තේ උපතින්ම ආබාධ තත්ත්වයේ පසුවූ 43 හැවිරිදි කාන්තාවක්.\nපසුගිය (18) වන දින රාත්‍රියේ සිය බාල සොහොයුරා නිවසට පැමිණිමට ප්‍රමාද වීම හේතුවෙන් කෝපයට පත් මව ඔහුට බැණවැදී තිබෙනවා.\nඊට කෝපයට පත්ව සිටි මෙම පුද්ගලයා නිවසේ නිදාගෙන සිටි ආබාධිත තත්ත්වයේ පසුවූ සිය වැඩිමල් සහෝදරියට පොල්ලකින් පහර දී පලා ගොස් ඇති බවයි වාර්තා වන්නේ.\nපලාගිය සැකකාර බාල සහෝදරයාව ප්‍රදේශවාසීන් විසින් ලුහුබැද අල්ලා නොරොච්චෝල පොලිසියට භාරදීමට කටයුතු කර ඇති බවයි අප වාර්තාකරු සඳහන් කළේ.\nසිද්ධිය සම්බන්ධයෙන් නොරොච්චෝල පොලිසිය වැඩිදුර විමර්ශන ආරම්භ කර තිබෙනවා.",
       "URL": "https://www.hirunews.lk/268859/බාල-සහෝදරයාගේ-පොලු-පහරින්-වැඩිමහල්-සහෝදරිය-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2011"
}