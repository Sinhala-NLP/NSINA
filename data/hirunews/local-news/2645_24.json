{
       "Source": "hirunews",
       "Timestamp": "Saturday, 20 June 2020 - 8:38",
       "Headline": "\"කළා කියලා දන්නවා නම් කරපු අය දන්නවා නම් ඔප්පු කරන්න\" - තරඟ පාවාදීමේ චෝදනාවට මාලිගෙන් සැර පිළිතුරක් (වීඩියෝ)",
       "News Content": "2011 ක්‍රිකට් ලෝක කුසලාන අවසන් මහා තරඟයේ දී සචින් තෙන්ඩුල්කාර් සහ විරේන්ද්‍ර ෂෙවාග් පළමු කඩුලු දෙක ලෙස දවාලූ ලසිත් මාලිංග ද මහින්දානන්ද අලුත්ගමගේ හිටපු ක්‍රීඩා අමාත්‍යවරයා සිදුකළ ප්‍රකාශය සම්බන්ධයෙන් සිය මුහුණු පොතට සටහනක් එක් කරමින් අදහස් දක්වා තිබෙනවා.\nමේ අතර 2011 ක්‍රිකට් ලෝක කුසලාන අවසන් තරඟයේ කණ්ඩායම සම්බන්ධයෙන් ගනු ලැබූ තීරණ එවකට සිටි ක්‍රීඩා අමාත්‍යවරයා දැනුවත්ව එළඹුණු ඒවා බව එවකට ක්‍රිකට් තේරීම් කමිටු සභාපතිි අරවින්ද ද සිල්වා ප්‍රකාශ කළා.\nහිරු ක්‍රීඩා අංශය සමඟ විශේෂ සම්මුඛ සාකච්ඡාවකට එක්වෙමින් ඔහු කියා සිටියේ මෙම චෝදනා සම්බන්ධයෙන් ජාත්‍යන්තර ක්‍රිකට් කවුන්සිලය ස්වාධීන පරීක්ෂණයක් සිදුකළ යුතු බවයි.",
       "URL": "https://www.hirunews.lk/243503/කළා-කියලා-දන්නවා-නම්-කරපු-අය-දන්නවා-නම්-ඔප්පු-කරන්න-තරඟ-පාවාදීමේ-චෝදනාවට-මාලිගෙන්-සැර-පිළිතුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2645"
}