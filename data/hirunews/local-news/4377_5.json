{
       "Source": "hirunews",
       "Timestamp": "Thursday, 10 August 2017 - 20:37",
       "Headline": "කසළ යොදා ගනිමින් විදුලි උත්පාදනය කෙරෙන ව්‍යාපෘති ජනපති අතින් විවෘත වෙයි",
       "News Content": "කසළ උපයෝගී කරගනිමින් විදුලි බලය උත්පාදනය කරන ශ්‍රී ලංකාවේ ප්‍රථම ව්‍යාපෘති දෙකෙහි ඉදිකිරීම් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද ආරම්භ වුනා.\nමෙම ව්‍යාපෘතිය මගින් මෙගා වොට් 20 ක විදුලිබල ධාරිතාවයක් ජාතික විදුලිබල පද්ධතියට එක්කිරීමට නියමිතයි.\nමහානගර හා බස්නාහිර සංවර්ධන අමාත්‍යාංශය විසින් ක්‍රියාවට නංවන මෙම ව්‍යාපෘතියේ සමාරම්භක වැඩකටයුතු වත්තල - කෙරවළපිටිය ප්‍රදේශයේදී ආරම්භ වුණේ ජනාධිපති මෛත්‍රිපාල සිරිසේන මහතාගේ ප්‍රධානත්වයෙන්.\nරුපියල් බිලියන 27 ක ආයෝජනයක් ලෙස ආරම්භ වූ මෙම ව්‍යාපෘතිය මගින් ඉවතලන කසල භාවිතා කොට විදුලිය නිපදවීමට නියමිතයි.\nඑමගින් එක් බලාගාරයකින් මෙගාවොට් 10 ක විදුලිබල ධාරිතාවයක් ජාතික විදුලිබල පද්ධතියට එක්කෙරෙනවා.\nමීට සමගාමිව පුත්තලම - අරුවක්කාලු ප්‍රදේශයේ සනීපාරක්ෂක කසල රදවනයක් ද ඉදිකිරීමට නියමිතයි.",
       "URL": "https://www.hirunews.lk/168128/කසළ-යොදා-ගනිමින්-විදුලි-උත්පාදනය-කෙරෙන-ව්‍යාපෘති-ජනපති-අතින්-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4377"
}