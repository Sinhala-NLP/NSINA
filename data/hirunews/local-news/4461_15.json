{
       "Source": "hirunews",
       "Timestamp": "Tuesday, 20 June 2017 - 10:21",
       "Headline": "බලපිටිය, රේවත මංසන්ධියේ උද්ඝෝෂණයක් හේතුවෙන් ගාලු පාර වැසේ (ඡායාරූප)",
       "News Content": "ගුරු හිඟයට විසදුම් ලබාදෙන ලෙස ඉල්ලමින් දෙමව්පියන් පිරිසක් ගාල්ල - කොළඹ ප්‍රධාන මාර්ගය බලපිටිය - රේවත මං සන්ධියෙන් අවහිර කරමින් මේ වන විට විරෝධතාවයක නිරත වනවා.\nමේ නිසා ප්‍රදේශයේ රථ වාහන තදබදයක් පවතින බවයි එහි සිටින හිරු වාර්තාකරු සඳහන් කළේ.\nබලපිටිය - රේවත කණිෂ්ඨ විද්‍යාලයට සහ ජාතික පාසලට කලක සිට ගුරුවරුන් නොමැති බවත්, ඒ පිළිබදව බලධාරීන් දැනුවත් කළත් මෙතෙක් විසදුම් නොමැති බවත් විරෝධතාවයට එක්ව සිටින දෙමව්පියන් පවසනවා.\nඊයේ දිනයේදීත් ඔවුන් විද්‍යාලය ඉදිරිපිට දී නිහඬ විරෝධතාවයක නිරත වුණා.\n(ඡායාරූප - දීපාල් සිල්වා අම්බලන්ගොඩ)",
       "URL": "https://www.hirunews.lk/163968/බලපිටිය-රේවත-මංසන්ධියේ-උද්ඝෝෂණයක්-හේතුවෙන්-ගාලු-පාර-වැසේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4461"
}