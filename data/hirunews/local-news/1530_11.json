{
       "Source": "hirunews",
       "Timestamp": "Monday, 29 November 2021 - 11:11",
       "Headline": "රුහුණු සරසවි උපකුලපති පිළිබඳ පාර්ශව දෙකකින් චෝදනා",
       "News Content": "වසර තුනකට ආසන්න කාලයක සිට සුජීව අමරසේන උපකුලපතිවරයා විසින් රුහුණ විශ්වවිද්‍යාලය තුළ ප්‍රජාතන්ත්‍ර විරෝධී සහ අත්තනෝමතික පරිපාලනයක් ගෙනයමින් ඇති බවට අන්තර් විශ්වවිද්‍යාලයීය ශිෂ්‍ය බලමණ්ඩලය ප්‍රකාශ කරනවා.\nඑම කාලය තුළ ශිෂ්‍යයින්,ආචාර්යවරුන් සහ සේවකයින් නිහඬ කිරීමේ දැඩි මර්දනකාරී වැඩපිළිවෙළක්  ක්‍රියාත්මක වෙමින් ඇති බව හා එම නිසා අධ්‍යයන සහ අනධ්‍යයන  නිදහස මෙන්ම අදහස් ප්‍රකාශ කිරීමේ අයිතිය පවා රුහුණ සරසවි ප්‍රජාවට ම අහිමි වී ඇති බව යි ඔවුන් ප්‍රකාශ කර සිටින්නේ.\nඅසාධාරණ ලෙස චෝදනා ගොඩනගමින් සිසුන්ගේ ශිෂ්‍යභාවය අහෝසි කිරීම්, ආචාර්යවරුන්ට විනය පරීක්ෂණ සහ විශ්‍රාම ගැන්වීමටත් සේවකයින්ට ස්ථාන මාරු ලබා දීමට සහ සේවයෙන් පිටමං කිරීමටත් කටයුතු කර ඇති බව ඔවුන් පවසනවා.\nශිෂ්‍ය නේවාසිකාගාර තුළ පවා CCTV කැමරා සවි කරමින් සිසුන්ගේ පෞද්ගලිකත්වය සීමා කර ඇති බව ද ඔවුන් සදහන් කර සිටිනවා.\nඔවුන් වැඩිදුරටත් සදහන් කර සිටින්නේ, ඉදිරි වසර තුනක කාලය සඳහා නව උපකුලපතිවරයකු පත් කිරීමේ කටයුතු ද මේ වනවිට ක්‍රියාත්මක වෙමින් ඇති බවයි.\nනමුත් චන්ද විමසීම සඳහා ඉදිරිපත් ව ඇත්තේ සුජීව අමරසේන උපකුලපතිවරයා සහ ඔහුගේ හිතවතුන් කිහිප දෙනක් පමණක් බවට වාර්තා වී ඇති අතර, රුහුණ විශ්වවිද්‍යාලයේ පවතින මෙම මර්දන ගැටලුව නිරාකරණය කිරීම සදහා අන්තර් විශ්වවිද්‍යාලයීය ශිෂ්‍ය බලමණ්ඩලය හා විශ්වවිද්‍යාල වෘත්තීය සමිති ඒකාබද්ධ කමිටුව මඟින් ජනාධිපතිවරයාට ඒකාබද්ධ යෝජනාවලියක් ඉදිරිපත් කර තිබෙනවා.\nඑම යෝජනාවලිය පහතින්",
       "URL": "https://www.hirunews.lk/289509/රුහුණු-සරසවි-උපකුලපති-පිළිබඳ-පාර්ශව-දෙකකින්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1530"
}