{
       "Source": "hirunews",
       "Timestamp": "Tuesday, 16 February 2016 - 18:35",
       "Headline": "විජයගේ ගුණ සැමරුමත් දෙකට බෙදේ",
       "News Content": "අදට යෙදුණු විජය කුමාරණතුංගයන්ගේ 28 වන ගුණ සමරුව නිමිත්තෙන් ස්ථාන දෙකකදී සැමරුම් වැඩසටහන් දෙකක් පැවැත්වුණා.\nඒ, ඔහුගේ බිරිඳ වන හිටපු ජනාධිපතිනි චන්ද්‍රිකා  බණ්ඩාරනායක කුමාරණතුංග සහ හිටපු ජනාධිපති මහින්ද රාජපක්ෂගේ ප්‍රධානත්වයෙන්.\nහිටපු ජනපතිනියගේ ප්‍රධානත්වයෙන් පැවති සැමරුම් උත්සවය සීදූව - 18 කණුව ප්‍රදේශයේ පිහිටි විජය කුමාරණතුංග සමාධිය අසලදී පැවැත්වුණා.\nඊට කළාකරුවන් මෙන්ම දේශපාලන නායකයන් කිහිපදෙනෙකුද එක්ව සිටි බවයි අප වාර්තාකරු ප්‍රකාශ කළේ.\nඑසේම හිටපු ජනාධිපති මහින්ද රාජපක්ෂගේ ප්‍රධානත්වයෙන් ශ්‍රී ලංකා මහජන පක්ෂය සංවිධාන කළ සැමරුම් උත්සවය අද පැවැත්වුණේ කොළඹ නව නගර ශාලාවේදියි.\nඑහිදී හිටපු ජනාධිපති මහින්ද රාජපක්ෂ කියා සිටියේ විජයගේ ඝාතකයන් සහ ඔහු සිරගත කළ පුද්ගලයන් සමඟ හිටපු ජනපතිනිය දැන් එක්ව කටයුතු කරන බවයි.\nකෙසේ වෙතත් සීදූවේ පැවති සැමරුම් උත්සවයෙන් අනතුරුව හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග, හිටපු ජනාධිපති මහින්ද රාජපක්ෂ විජය කුමාරණතුංග සැමරීම පිළිබඳව විරෝධය පළ කර සිටියා.\nඇය කියා සිටියේ මානව හිතවාදී යන වචනයවත් හිටපු ජනාධිපති මහින්ද රාජපක්ෂ දන්නේදැයි තමන් නොදන්නා බවයි.",
       "URL": "https://www.hirunews.lk/126421/විජයගේ-ගුණ-සැමරුමත්-දෙකට-බෙදේ",
       "Category": "Local News",
       "Parent URL": "https://www.hirunews.lk/local-news.php?pageID=5166"
}