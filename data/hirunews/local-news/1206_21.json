{
       "Source": "hirunews",
       "Timestamp": "Wednesday, 27 April 2022 - 14:40",
       "Headline": "තම පන්තියට ම පීඩා කරමින් සිදු කරන වර්ජන වැඩක් නෑ - දිලුම්",
       "News Content": "හෙට (28) දිනයේ පැවැත්වෙන වැඩවර්ජන මාලාව හේතුවෙන් විවිධ පාර්ශවයන් හා ආයතනයන් වෘත්තීය ක්‍රි‍යාමාර්ගවල නිරත වීමට නියමිත යි.\nඊට සමගාමී ව කිසිදු ආකාරයක පොදු ප්‍රවාහනය තුළ එවැන්නක් සිදු නො වන බව, ප්‍රවාහන අමාත්‍ය දිලුම් අමුණුගම පවසනවා.\nදුම්රිය හා බස් රථ වෘත්තීය සංගම් සමඟ සාකච්ඡා කළ බවත් ඒ හරහා එකඟතාවකට පැමිණි බවත් අමාත්‍යවරයා දැනුම් දී සිටිනවා.\nමේ මොහොතේ වර්ජනය කිරීමෙන් අපහසුතාවට පත් වන්නේ දුප්පත් මහජනතාව ම බව පැවසූ අමාත්‍යවරයා, වර්ජකයින්ගේ පණිවිඩය ජනාධිපතිවරයා හා අගමැතිවරයා තේරුම් ගැනීමට උත්සාහ කරමින් යම් යම් විසඳුම්වලට එළැඹීමට තීරණය කර ඇති බවත් සඳහන් කරනවා.\nතමන් වැනි ම දුප්පත් ජනතාව පීඩාවට පත් කරමින් සිදු කරන මෙම වර්ජනවල කිසි ම අර්ථයක් නැති බව යි අමාත්‍යවරයා සඳහන් කරන්නේ.",
       "URL": "https://www.hirunews.lk/302941/තම-පන්තියට-ම-පීඩා-කරමින්-සිදු-කරන-වර්ජන-වැඩක්-නෑ-දිලුම්",
       "Category": "Local News",
       "Parent URL": "https://www.hirunews.lk/local-news.php?pageID=1206"
}