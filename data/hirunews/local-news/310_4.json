{
       "Source": "hirunews",
       "Timestamp": "Monday, 29 May 2023 - 8:38",
       "Headline": "ස්ථානාධිපතිගේ නම විකුණා මුදල් ගැරූ පොලිස් පොඩ්ඩා ගැන විමර්ශනයක්",
       "News Content": "මාලඹේ පොලිස් ස්ථානාධිපතිගේ නම අවභාවිත කරමින් මත්ද්‍රව්‍ය ජාවාරම්කරුවන්ගෙන් මුදල් ලබාගත් පොලිස් කොස්තාපල්වරයෙකු සම්බන්ධව පොලිස් මූලස්ථානය විමර්ශන ආරම්භ කර තිබෙනවා.\nතලාහේන ප්‍රදේශයේ නීතිවිරෝධී මත්පැන් ජාවාරමේ යෙදෙන පුද්ගලයකු අත්අඩංගුවට ගෙන සිදු කළ ප්‍රශ්න කිරීමක දී මෙලෙස මුදල් ලබාගත් බව අනාවරණය වී ඇති බවයි පොලිස් ආරංචිමාර්ග සඳහන් කරන්නේ.\nඑහිදී මෙම කොස්තාපල්වරයා විසින් පොලිස් ස්ථානාධිපතිවරයාගේ ඉදිකරමින් පවතින නිවසකට භාණ්ඩ ලබා ගැනීමට යැයි පවසා මෙලෙස මුදල් ලබා ගෙන ඇති බවත් පොලිස් කොස්තාපල්වරයා ඒ සම්බන්ධව විවිධ පාර්ශව වලින් මුදල් ලබා ගත් බවට පැමිණිලි රැසක් ද තිබෙන බවයි හිරු ප්‍රවෘත්ති අංශය වෙත උසස් පොලිස් නිලධාරියෙකු පැවසූවේ.",
       "URL": "https://www.hirunews.lk/336492/ස්ථානාධිපතිගේ-නම-විකුණා-මුදල්-ගැරූ-පොලිස්-පොඩ්ඩා-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=310"
}