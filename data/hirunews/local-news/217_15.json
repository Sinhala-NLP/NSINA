{
       "Source": "hirunews",
       "Timestamp": "Monday, 03 July 2023 - 13:14",
       "Headline": "මුතුරාජා නිරෝධායනය කරයි (වීඩියෝ)",
       "News Content": "වසර 22ක කාලයක් ශ්‍රී ලංකාවේ සිටි මුතු රාජා හස්තියා ඊයේ (02) පැය 5ක ගුවන් ගමනකින් පසු ඉතා සුරක්ෂිතව සිය මව්රට වූ තායිලන්තයට පා තැබුවා. ඒ මෙරට වේලාවෙන් දහවල් 12.30 ට යි.\nඉන් අනතුරුව විශේෂ රථයකින් මුතු රාජා හස්තියා එරට ලැම්පැන්ග් අලි සංරක්ෂණ මධ්‍යස්ථානයක් වෙත රැගෙන ආවේ ගුවන් තොටුපළේ සිට කිලෝමීටර 70ක පමණ දුරක් ගෙවා දමමින් ය.\nමුතු රාජා මේ වනවිට තායිලන්තයේ එම වන අලි සංරක්ෂණ මධ්‍යස්ථානයේ දින 30ක නිරෝධායනය සඳහා යොමු කර සිටින අතර රුධිර සාම්පල ද ලබාගනිමින් හස්තියාගේ සෞඛ්‍ය තත්ත්වය පිළිබද පූර්ණ පරීක්ෂණයක් ආරම්භ කර ඇති බවටත් තොරතුරු වාර්තා වනවා.\nඑමෙන්ම මුතු රාජාගේ පසුපස පාදයේ තුවාලය සඳහා ප්‍රතිකාර කිරීමේ කටයුතු ද මේ වනවිට ආරම්භ කර ඇති බවයි විදෙස් මාධ්‍ය වාර්තා කරන්නේ.\nමුතු රාජා හස්තියා සඳහා කරන ප්‍රතිකාරවලින් පසුව නැවත ශ්‍රී ලංකාවට ගෙන යන්නේද නැද්ද යන්න සම්බන්ධයෙන් මෙතෙක් කිසිදු තීරණයක් ගෙන නොමැති බව තායිලන්ත ස්වාභාවික සම්පත් හා පරිසර අමාත්‍යවරයා විදෙස් මාධ්‍ය කළ විමසීමකදී පවසා තිබෙනවා.",
       "URL": "https://www.hirunews.lk/339845/මුතුරාජා-නිරෝධායනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=217"
}