{
       "Source": "hirunews",
       "Timestamp": "Saturday, 17 June 2023 - 17:02",
       "Headline": "මාමණ්ඩිගේ උදලු පහරින් බෑනා මරුට",
       "News Content": "මින්නේරිය රෝටවැව ප්‍රදේශයේ දී පවුල් ආරවුලක් දුරදිග යාමෙන් මාමණ්ඩිය සිය බෑනාට උදැල්ලකින් පහරදී ඝාතනය කර ඇතැයි මින්නේරිය පොලිසිය පවසනවා.\nමෙලෙස මියගොස් ඇත්තේ අංක 81, රොටවැව, ගල්ඔය හන්දිය, පදිංචි වීරවර්ධන බණ්ඩාරනායකගේ ඉෂාර ඔෂද බණ්ඩාරණායක නමැති 32 හැවිරිදි දෙදරු පියෙක්.\nමරණයට පත්වූ පුද්ගලයා දිනපතා බීමත්ව පැමිණ සිය බිරිදට රණ්ඩුසරුවල් කර ඇති අතර පසුගියදා මරණකරු සිය බිරිද සමග රණ්ඩු කර තිබෙනවා.\nඒ් අවස්ථාවේ බිරිද දරුවන්ද රැගෙන යාබද නිවසේ සිටින සිය පියාගේ නිවසට ගොස් සැගව සිටින අතර තුර ඒම නිවසට ද පැමිණ මෙම පුද්ගලයා රණ්ඩු කළ අවස්ථාවේ මෙම බහින්බස්වීම දුරදිග යෑමෙන් නිවසේ තිබූ උදැල්ලෙන් සැකකාර මාමා විසින් ඔහුගේ හිස ප්‍රදේශයට පහරදී ඝාතනය කර ඇතැයි විමර්ශනවල දී අනාවරණය වූ බව පොලිසිය පවසයි.",
       "URL": "https://www.hirunews.lk/338232/මාමණ්ඩිගේ-උදලු-පහරින්-බෑනා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=260"
}