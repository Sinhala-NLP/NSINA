{
       "Source": "hirunews",
       "Timestamp": "Monday, 31 July 2023 - 10:30",
       "Headline": "සුළි කුණාටු අවදානමෙන් චීන අගනුවර 31,000 ක් ආරක්ෂිත ස්ථානවලට",
       "News Content": "චීනයේ ගිනිකොණ දිග වෙරළ තීරයට බලපෑ ඩොක්සුරි සුළි කුණාටුව හේතුවෙන් බීජිං අගනුවර 31,000 කට අධික පිරිසක් ආරක්ෂිත ස්ථාන කරා යොමුකර තිබෙනවා.\nබීජිං අගනුවරට මිලිමීටර 140.7 ක වර්ෂාවක් පතිත වී ඇති අතර, එය මෙම වසරේ ලැබුණු වැඩිම වර්ෂාපතනය බවයි විදෙස් වාර්තා සඳහන් කළේ.\nමෙම සුළි කුණාටුව වසර ගණනාවකට පසු චීනයට බලපෑ ප්‍රබලතම කුණාටුවක් වන අතර, එහි වේගය පැයට කිලෝමීටර 175 ක් වු අතර එමෙන්ම චීන කාලගුණ විද්‍යාඥයන් අනතුරු අඟවා ඇත්තේ තවත් සුළි කුණාටුවක්ද චීනයට දෙසට ළඟාවෙමින් පවතින බවයි.\nමීට පෙර ඩොක්සුරි සුළි කුණාටුව කඩාවැදීමෙන් පිලිපීනයේ 39 දෙනෙකුට දිවි අහිමිවූ බවයි විදෙස් වාර්තා සඳහන් කළේ.",
       "URL": "https://www.hirunews.lk/343126/සුළි-කුණාටු-අවදානමෙන්-චීන-අගනුවර-31000-ක්-ආරක්ෂිත-ස්ථානවලට",
       "Category": "Local News",
       "Parent URL": "https://www.hirunews.lk/local-news.php?pageID=137"
}