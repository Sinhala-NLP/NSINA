{
       "Source": "hirunews",
       "Timestamp": "Monday, 05 December 2016 - 16:20",
       "Headline": "මිනුවන්ගොඩ - පීල්ලවත්ත ඝාතනයේ සැකකරුවන් 6 දෙනා රිමාන්ඩ්",
       "News Content": "මිනුවන්ගොඩ - පීල්ලවත්ත ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 6 දෙනා ලබන 14 වන දා දක්වා රක්ෂිත බන්ධනාගාර ගත කිරීමට මිනුවන්ගොඩ ප්‍රධාන මහේස්ත්‍රාත් සිලනි චතුරන්ති පෙරේරා අද නියෝග කළා.\nමොවුන් ඊයේ අත්අඩංගුවට ගත් අතර, ඊට ඝාතනය සැලසුම් කළ පුද්ගලයා සහ වෙඩික්කරු ද අයත්.\nපසුගිය 24 වන දා එල්ල වූ මෙම වෙඩි ප්‍රහාරයෙන් ජීවිතක්ෂයට පත්වූයේ එල්.ඒ. සුසන්ත ප්‍රදීප් සිල්වා හෙවත් ෆ්‍රෙඩී නැමැත්තායි.\nමොහු සහ ඝාතනයේ සැලසුම්කරු අතර පැවති මුදල් ආරවුලක් ඝාතනයට හේතු වී ඇති බව පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/149019/මිනුවන්ගොඩ-පීල්ලවත්ත-ඝාතනයේ-සැකකරුවන්-6-දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4767"
}