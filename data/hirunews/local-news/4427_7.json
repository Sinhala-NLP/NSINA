{
       "Source": "hirunews",
       "Timestamp": "Tuesday, 11 July 2017 - 16:55",
       "Headline": "මාර්ග දඩ ගැන වාර්තාව ජනපතිට",
       "News Content": "මාර්ග නීති උල්ලංඝනය කිරීමේදී අයකරනු ලබන අවම දඩ මුදල ඉහළ නැංවීමේ සාධාරණත්වය පිළිබඳ සොයාබැලීමට පත් කරන ලද කමිටු වාර්තාව අද ජනාධිපති මෛත්‍රිපාල සිරිසේනට භාරදී තිබෙනවා.\nජනාධිපති කාර්යාලයේදී ප්‍රවාහන හා සිවිල් ගුවන් සේවා අමාත්‍යාංශ ලේකම් විසින් එම වාර්තාව ජනාධිපතිවරයාට පිළිගැන්වූ බවයි ජනාධිපති මාධ්‍ය අංශය සඳහන් කළේ.\n2017 වසරේ අයවැය යෝජනා මගින් මාර්ග නීති උල්ලංඝනය අවම කිරීම හා එමඟින් මාර්ග අනතුරු වළක්වාගැනීමේ අරමුණින් අවම දඩ මුදල රුපියල් 25 000 දක්වා ඉහළ නැංවීමට යෝජනා කර තිබුණා.\nකෙසේ වෙතත් එයට විවිධ පාර්ශව දැක්වූ විරෝධතා හේතුවෙන් ජනාධිපතිවරයා නියෝග කළේ ඒ සම්බන්ධයෙන් විමර්ෂණ සිදුකර වාර්තාවක් සපයන ලෙසයි.",
       "URL": "https://www.hirunews.lk/165629/මාර්ග-දඩ-ගැන-වාර්තාව-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=4427"
}