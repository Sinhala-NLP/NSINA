{
       "Source": "hirunews",
       "Timestamp": "Sunday, 04 December 2022 - 8:57",
       "Headline": "60 හැවිරිදි ලොකු තාත්තා අතින් දූෂණය වූ 14 හැවිරිදි දැරිය",
       "News Content": "වයස අවුරුදු 14ක දැරිවියක් ඇයගේ ලොකු තාත්තා විසින් බරපතළ ලිංගික අපයෝජනයට ලක් කිරීමේ පුවතක් ගල්නෑව - හුරිගස්වැව ප්‍රදේශයෙන් වාර්තාවනවා.\nමෙම දැරිය කිසියම් මානසික ආබාධයකින් ද පෙළෙන්නියක් බවයි අප ප්‍රාදේශීය වාර්තාකරු පැවසුවේ.\nසිය දැරියව ලිංගික අපයෝජනයට ලක් කළ බවට හුරිගස්වැව පොලිසියට දැරියගේ දෙමාපියන් විසින් පැමිණිල්ලක් සිදු කරනු ලැබීමත් සමග පොලිස් පරීක්ෂණ ආරම්භ වී තිබෙනවා.\nහුරිගස්වැව පොලිස් ස්ථානයේ ළමා හා කාන්තා කාර්යංශය හා අපරාධ විමර්ශන අංශයේ හා විශේෂ කාර්යංශයේ නිලධාරින් එක්ව එම විමර්ශන කටයුතු සිදු කරන අතර මෙම අපරාධය සිදු කළ  60 හැවිරිදි ලොකු තාත්තාව පොලිස් අත් අඩංගුවට ඊයේ (03) ගැනුණා.\nඑම සැකකරු සිය විවාහයෙන් වෙන්ව කාලාන්තරයක් තිස්සේ දැරියගේ නිවසේ රැඳී සිටින බවයි පොලිස් විමර්ශනවලදී හෙළි වී ඇත්තේ.\nමෙම දැරියගේ මව්පියන් ගොවිතැන් කටයුතු සඳහා පිටත් ව ගොස් සිටින අවස්ථාවල දී සැකකරු විසින් දැරියව අපයෝජනයට ලක් කර ඇති බවට හෙළි වී තිබෙනවා.\nඅදාළ දැරිය අනුරාධපුර අධිකරණ වෛද්‍ය නිලධාරිවරයා වෙත යොමුකර වෛද්‍ය පරීක්ෂණයකට ලක් කිරීමට පොලිසිය කටයුතු කර ඇති අතර සිද්ධිය සම්බන්ධයෙන් පොලිස් අත්අඩංගුවට ගත් සැකකරු අද (04) කැකිරාව දිසා මහේස්ත්‍රාත්වරයා හමුවට ඉදිරිපත් කිරීමට නියමිත‍යි.",
       "URL": "https://www.hirunews.lk/321904/60-හැවිරිදි-ලොකු-තාත්තා-අතින්-දූෂණය-වූ-14-හැවිරිදි-දැරිය",
       "Category": "Local News",
       "Parent URL": "https://www.hirunews.lk/local-news.php?pageID=690"
}