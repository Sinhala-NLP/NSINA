{
       "Source": "hirunews",
       "Timestamp": "Tuesday, 11 October 2022 - 16:06",
       "Headline": "ශ්‍රී ලංකාව ඇතුලු රටවල් 54 කට ණය සහන කඩිනමින් අවශ්‍ය බව එක්සත් ජාතීන්ගේ සංවර්ධන වැඩසටහන කියයි",
       "News Content": "ලෝකයේ දුප්පත් මිනිසුන්නේ අඩකට වඩා වැඩි පිරිසකගේ නිවහන වූ ශ්‍රී ලංකාව ඇතුලු ලෝකයේ රටවල් 54 කට ණය සහන කඩිනමින් අවශ්‍ය බව එක්සත් ජාතීන්ගේ සංවර්ධන වැඩසටහන සඳහන් කරනවා.\nවාර්තාවක් නිකුත් කරමින් ඔවුන් සඳහන් කරන්නේ එම රටවල අන්ත දුගී බවට පත්වීම වළක්වාගැනීම සඳහා ක්‍ෂණික ණය සහන අවශ්‍ය බවයි.\nජාත්‍යන්තර මූල්‍ය අරමුදල සහ ලෝක බැංකුව මේ වනවිට අදාළ තත්වයන් සම්බන්ධයෙන් සාකච්ඡා කරමින් සිටින අතර, ශ්‍රී ලංකාව, පාකිස්ථානයේ සිට චැඩ්, ඉතියෝපියාව සහ සැම්බියාව දක්වා පැතිරෙන ණය අර්බුද තත්වයන් පිළිබඳව අවධානය යොමු කළ යුතු බවයි එක්සත් ජාතින්ගේ සංවර්ධන වැඩසටහන ප්‍රකාශ කරන්නේ.\nණය කපා හැරීම, පුළුල් සහන ලබාදීම මෙන්ම බැඳුම්කර ගිවිසුම් සඳහා නව කොන්දේසි ඇතුළත් කිරීම මගින් එම තත්වය අවම කරගැනීම සිදුකළ යුතු බව ඔවුන්ගේ අදහසයි.",
       "URL": "https://www.hirunews.lk/317588/ශ්‍රී-ලංකාව-ඇතුලු-රටවල්-54-කට-ණය-සහන-කඩිනමින්-අවශ්‍ය-බව-එක්සත්-ජාතීන්ගේ-සංවර්ධන-වැඩසටහන-කියයි",
       "Category": "Local News",
       "Parent URL": "https://www.hirunews.lk/local-news.php?pageID=810"
}