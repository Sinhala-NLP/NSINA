{
       "Source": "hirunews",
       "Timestamp": "Friday, 21 June 2019 - 17:04",
       "Headline": "නීතිවිරෝධීව ඕස්ට්‍රේලියා යාමට තැත් කළ 29 දෙනාගෙන් 27 කට ඇප",
       "News Content": "නීතිවිරෝධී ලෙස ඕස්ට්‍රේලියාව බලා යමින් සිටියදී අත්අඩංගුවට ගෙන රක්ෂිත බන්ධනාගාර ගත කර සිටි සැකකරුවන්ගෙන් 27 දෙනෙකු අද ඇප මත මුදා හැර තිබෙනවා.\nඒ ගාල්ල ප්‍රධාන මහේස්ත්‍රාත් හර්ෂණ කැකුණවෙලගේ නියෝගයකට අනුවයි.\nඑක් අයෙකුට රුපියල් ලක්ෂ 5 බැගින් වූ ශරීර ඇපයක් මත ඔවුන් මුදා හැරීමට මෙහිදී මහේස්ත්‍රාත්වරයා නියෝග කළා.\nපසුගිය මැයි මස 5 වනදා හලාවත මුහුදුවෙරළින් බහුදින යාත්‍රාවක නැගී  ඕස්ට්‍රේලියාව බලා යමින් සිටියදී පුද්ගලයින් 29 දෙනෙකු නාවික හමුදාව අත්අඩංගුවට ගෙන තිබුණා.\nඉන් දෙදෙනෙකු තවදුරටත් රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/218845/නීතිවිරෝධීව-ඕස්ට්‍රේලියා-යාමට-තැත්-කළ-29-දෙනාගෙන්-27-කට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3288"
}