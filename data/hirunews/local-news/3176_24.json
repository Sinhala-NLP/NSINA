{
       "Source": "hirunews",
       "Timestamp": "Tuesday, 27 August 2019 - 14:57",
       "Headline": "NTJ සහ JMI ක්‍රියාකාරීන් දෙදෙනෙකු අම්පාරේදි අල්ලයි",
       "News Content": "රාජ්‍ය බුද්ධි සේවයේ තොරතුරු මත ජාතික තවුහිද් ජමාත් සහ ජමාතේ මිලාතේ ඉබ්‍රාහිම් සංවිධාන සමඟ සම්බන්ධව කටයුතු කළ ක්‍රියාකාරීන් දෙදෙනෙකු අම්පාර ප්‍රදේශයේදී පොලීසිය අද අත්අඩංගුවට ගෙන තිබෙනවා.\nඉන් එක් අයෙකු මහනුවර - පොල්ගොල්ල ප්‍රදේශයේ පදිංචිකරුවෙකු වන අතර, එම්.ආර්. අබ්දුල් රහුමාන් හෙවත් අබු අනස් නැමති ඔහු නුවරඑළිය කඳවුරේ පුහුණුව ලබා ඇති බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ.\nඅත්අඩංගුවට ගත් අනෙක් සැකකරු හම්බන්තොට කඳවුරේ  පුහුණුව ලැබූවෙකු වන අතර, මාවනැල්ලේ පදිංචි සෙයිනූල් ආබ්දීන් හස්ල නැමති ඔහුව හඳුන්වා ඇත්තේ අබු රාවා යන නාමයෙන්.",
       "URL": "https://www.hirunews.lk/223078/ntj-සහ-jmi-ක්‍රියාකාරීන්-දෙදෙනෙකු-අම්පාරේදි-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3176"
}