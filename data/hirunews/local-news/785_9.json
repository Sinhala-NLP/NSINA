{
       "Source": "hirunews",
       "Timestamp": "Saturday, 22 October 2022 - 21:14",
       "Headline": "පැතුම් නිස්සංක සහ ප්‍රමෝද්ගේ ආබාධ සුව අතට",
       "News Content": "විස්සයි විස්ස ලෝක කුසලානයට අදාළව නවසීලන්තය සහ ඔස්ට්‍රේලියාව අතර පළමු කාණ්ඩය යටතේ අද පැවති තරගය නවසීලන්තය ලකුණු 89 කින් ජය ගත්තා.\nනවසීලන්තය නියමිත පන්දුවාර විස්ස අවසානයේ කඩුලු 3 ක් දැවී ලකුණු 200 ක් රැස් කළ අතර, ඕස්ටේ්‍රලියාවට පන්දුවාර 17 යි එක් පන්දුවකදී සියලුදෙනා දැවී ලබා ගත හැකිවූයේ ලකුණු 111 ක් පමණයි.\nමේ අතර, පැතුම් නිස්සංක සහ ප්‍රමෝද් මධුෂාන්ගේ තත්වය ඇගයීමෙන් පසු හෙට දිනයේ අයර්ලන්තය සමඟ පැවැත්වෙන තරගයට සහභාගිවන ශ්‍රී ලංකා කණ්ඩායම ප්‍රකාශයට පත් කරන බව ශ්‍රී ලංකා ක්‍රිකට් ආයතනය ප්‍රකාශ කළා.\nඔවුන් දෙදෙනාගේ ආබාධ තත්වයන් යහපත් අතට හැරෙමින් පවතින බවයි වාර්තාවන්නේ.",
       "URL": "https://www.hirunews.lk/318587/පැතුම්-නිස්සංක-සහ-ප්‍රමෝද්ගේ-ආබාධ-සුව-අතට",
       "Category": "Local News",
       "Parent URL": "https://www.hirunews.lk/local-news.php?pageID=785"
}