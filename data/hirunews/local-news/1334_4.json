{
       "Source": "hirunews",
       "Timestamp": "Friday, 25 February 2022 - 14:44",
       "Headline": "කොවිඩ් රෝගයෙන් බේරෙන විධිය ගැන වෛද්‍ය හේමන්ත හේරත්ගෙන් ප්‍රකාශයක්",
       "News Content": "කොවිඩ් තත්ත්වය පිළිබඳ සුළුවෙන් තැකීම නුවණට හුරු නො වන දෙයක් බව සෞඛ්‍ය සේවා නියෝජ්‍ය අධ්‍යක්ෂ ජනරාල් වෛද්‍ය හේමන්ත හේරත් පවසනවා.\nපරීක්ෂණවලට ලක් නො කළ රෝගින් බොහෝ ගණනක් සමාජයේ සිටින බවත් ඇතැම් අය කිසිදු රෝගී ලක්ෂණයක් නො පෙන්වා නිරෝගී ලෙස සිටින බවත් විශේෂඥ වෛද්‍යවරයා සඳහන් කරනවා.\nපූර්ණ එන්නත්කරණය හා නිවැරැදි සෞඛ්‍ය පුරුදු දිගින් දිගට ම අනුගමනය කිරීම, රෝගය වළක්වා ගැනීමට ඇති හොඳ ම ක්‍රමය බව ‍යි වෛද්‍යවරයා වැඩිදුරටත් අවධාරණය කළේ.",
       "URL": "https://www.hirunews.lk/298017/කොවිඩ්-රෝගයෙන්-බේරෙන-විධිය-ගැන-වෛද්‍ය-හේමන්ත-හේරත්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1334"
}