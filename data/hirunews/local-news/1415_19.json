{
       "Source": "hirunews",
       "Timestamp": "Wednesday, 19 January 2022 - 10:39",
       "Headline": "විදුලි උප පොළක් නිර්මාණයට කැබිනට් මණ්ඩලයෙන් අවසර",
       "News Content": "කැලණිය හා පෑලියගොඩ ප්‍රදේශයේ විදුලි සම්ප්‍රේෂණ පද්ධතිය ශක්තිමත් කිරීම සඳහා නව උප පොළක් ඉදි කිරීම පිණිස කැලණිය ප්‍රදේශයෙන් ඉඩම් කොටසක් ලබාදෙන ලෙස ලංකා විදුලිබල මණ්ඩලය සහ ලංකා විදුලි පෞද්ගලික සමාගම විසින් නාගරික සංවර්ධන අධිකාරියෙන් ඉල්ලීමක් සිදු කෙරුණා.\nඒ අනුව ශ්‍රී ලංකා ඉඩම් සංවර්ධනය කිරීමේ සංස්ථාව විසින් මුදුන් ඇළ සංවර්ධන ව්‍යාප්‍ර්තිය සඳහා අත් කරගත් ඉඩමෙන් රූඩ් 02 පර්චස් 26.5ක කොටසක් රජයේ ප්‍රධාන තක්සේරුකරුගේ තක්සේරුව මත ලංකා විදුලිබල මණ්ඩලයට පැවරීම පිණිස නාගරික සංවර්ධන හා නිවාස අමාත්‍යවරයා වශයෙන් කටයුතු කරන අග්‍රාමාත්‍ය මහින්ද රාජපක්ෂ විසින් සිදු කරන ලද යෝජනාව අද (19) කැබිනට් මන්ඩලයට ඉදිරිපත් කෙරුණා.\nමෙම යෝජනාවට කැබිනට් මණ්ඩලයේ අනුමැතිය අද දින හිමිව තිබෙනවා.",
       "URL": "https://www.hirunews.lk/294420/විදුලි-උප-පොළක්-නිර්මාණයට-කැබිනට්-මණ්ඩලයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1415"
}