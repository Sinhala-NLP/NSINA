{
       "Source": "hirunews",
       "Timestamp": "Saturday, 27 March 2021 - 11:35",
       "Headline": "වාලම්පූරියක් සහ ඇත් දළයක් සමඟ දෙදෙනෙක් STF දැලේ පැටලෙයි (ඡායාරූප)",
       "News Content": "අහංගම, කතලුව ප්‍රදේශයේ සංචාරක හෝටලයකට අලෙවි කිරිම සඳහා රැගෙන එමින් තිබූ වාලම්පූරියක් සහ ඇත් දළයක් සමඟ සැකකරුවන් දෙදෙනෙක් ඊයේ (26) රාත්‍රි අත්අඩංගුවට ගත් බව පොලිස් විශේෂ කාර්ය බලකාය පවසනවා.\nදක්ෂිණ නාවික හමුදා බුද්ධි ඒකකයට ලද තොරතුරක් මත මෙම අත්අඩංගුවට ගැනීම සිදුකර තිබෙනවා.\nඅත්අඩංගුවට ගැනුණු සැකකරුවන් අහංගම සහ කෝදාගොඩ ප්‍රදේශවල පදිංචි සැකකරුවන් බවයි වාර්තා වන්නේ.\nවාර්තා ලබා ගැනීම සඳහා වාලම්පූරිය ගාල්ල ධීවර පරික්ෂක කාර්යාලය වෙත සහ ඇත් දළය හික්කඩුව වනජීවි කාර්යාලය වෙත භාර දී තිබෙනවා.",
       "URL": "https://www.hirunews.lk/266691/වාලම්පූරියක්-සහ-ඇත්-දළයක්-සමඟ-දෙදෙනෙක්-stf-දැලේ-පැටලෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2060"
}