{
       "Source": "hirunews",
       "Timestamp": "Wednesday, 16 October 2019 - 15:11",
       "Headline": "සිය තුන් හැවිරිදි දරුවා ඝාතනය කර මළ සිරුර අතුරුදන් කිරීමේ සිද්ධියක් සම්බන්ධයෙන් කාන්තාවකට වසර 13 ක සිරදඬුවමක්",
       "News Content": "තම තුන් හැවිරිදි දරුවා ඝාතනය කිරීම සහ මළ සිරුර අතුරුදන් කිරීම යන අධිචෝදනා දෙකට වරදකරු වූ විත්තිකාරියකට බරපතල වැඩ සහිත වසර 13 ක සිර දඬුවමක් නියම කර තිබෙනවා.\nඒ, දකුණු පළාත්බද ගාල්ල මහාධිකරණ විනිසුරු ඩබ්ලිව්.පී.එස්.නිශ්ශංකගේ නියෝගයකට අනුවයි.\nමෙහිදී පළමු චෝදනාවට වසර 10 ක සිරදඬුවමක් ද, දෙවන චෝදනාවට වසර 3 ක සිරදඬුවමක් ද නියම කළ මහාධිකරණ විනිසුරුවරයා එම සිරදඬුවම් දෙකම එකවර ගෙවීයන ලෙස ද නියම කර තිබෙනවා.\n2005 වසරේ නොවැම්බර් 01 ත්, දෙසැම්බර් 8 ත්, අතර කාලය තුළ හිනිදුම - තුම්මෝදර ප්‍රදේශයේදී මෙම සිද්ධිය සිදුව ඇති අතර, දරුවාට කරන ලද පහරදීමකින් ඔහු මියගොස් ඇති බවත්, පසුව මළ සිරුර වත්තේ වළදමා සඟවා ඇති බවත්, නඩු විභාගයේදී අනාවරණ වුණා.",
       "URL": "https://www.hirunews.lk/226372/සිය-තුන්-හැවිරිදි-දරුවා-ඝාතනය-කර-මළ-සිරුර-අතුරුදන්-කිරීමේ-සිද්ධියක්-සම්බන්ධයෙන්-කාන්තාවකට-වසර-13-ක-සිරදඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=3095"
}