{
       "Source": "hirunews",
       "Timestamp": "Friday, 07 October 2022 - 12:55",
       "Headline": "ඉවත දමන ඉඳුල් සියයට 40කින් අඩු වෙයි (වීඩියෝ)",
       "News Content": "දිනකට අපද්‍රව්‍ය ලෙස ඉවත දමන පිසූ ආහාර ප්‍රමාණය මේ වනවිට සියයට 40කින් පමණ අඩු වී ඇති බව බස්නාහිර පළාත් අපද්‍රව්‍ය කළමනාකරණ අධිකාරිය පවසනවා.\nආර්ථික අර්බුදයත් සමඟ පරිභෝජන රටාවේ සිදුව ඇති වෙනස්කම්ද ඊට හේතු වී ඇති බවයි එහි අධ්‍යක්ෂ නලින් මාන්නප්පෙරුම සඳහන් කළේ.\nඑමෙන්ම ප්‍රධාන හෝටල් තුළ ඉතිරිවන පිසූ ආහාර ජංගම යෙදවුමක් මගින් එක් රැස් කර ආහාර නොමැති ජනතාවට ලබාදීමේ ව්‍යාපෘතියක්ද ආරම්භ කිරීමට සැළසුම් කර ඇති බවද ඔහු කියා සිටියා.\nබස්නාහිර පළාත් අපද්‍රව්‍ය කළමනාකරණ අධිකාරියේ අධ්‍යක්ෂවරයා මෙරට ප්‍රමුඛපෙලේ තොරතුරු තාක්ෂණ කර්මාන්තයේ නිරත ආයතනවලින් ඉල්ලා සිටියේ සමාජ සත්කාරයක් ලෙස සලකා අදාළ යෙදවුම සකස් කර දෙන ලෙස යි.\nඑවැනි යෙදවුමක් සකස් කර ගතහොත් කුසගින්නේ සිටින ජනතාවට උපකාර කළ හැකි බව ද ඔහු කියා සිටියා.",
       "URL": "https://www.hirunews.lk/317245/ඉවත-දමන-ඉඳුල්-සියයට-40කින්-අඩු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=819"
}