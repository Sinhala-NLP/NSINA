{
       "Source": "hirunews",
       "Timestamp": "Saturday, 29 April 2023 - 13:12",
       "Headline": "සංචාරකයන්ගේ ආරක්ෂාව තහවුරු කරන්නැයි ආරක්ෂක අංශ වෙත උපදෙස්",
       "News Content": "මෙරටට පැමිණෙන විදෙස් සංචාරකයින්ගේ ආරක්ෂාව තහවුරු කිරීම සහ ඔවුන්ට නිදහසේ සංචාරය කිරීමට අවශ්‍ය වටපිටාව සකස් කිරීමට කටයුතු කරන ලෙස ජනාධිපති ජ්‍යෙෂ්ඨ උපදේශක සහ කාර්ය මණ්ඩල ප්‍රධානී සාගල රත්නායක ආරක්ෂක අංශ වෙත උපදෙස් ලබාදී තිබෙනවා.\nශ්‍රී ලංකාවට පැමිණෙන සංචාරකයින්ට ත්‍රිරෝද රථ හිමියන්ගෙන් විවිධ අකටයුතුකම් සහ පීඩාවන් සිදුවන බවට සංචාරක හෝටල් හිමියන් පිරිසක් පසුගියදා ජනාධිපති ජ්‍යෙෂ්ඨ උපදේශකවරයාට පසුගියදා දැනුම්දී තිබුණා.\nඑහිදී හෝටල්වල ආරක්ෂාව සම්බන්ධයෙන්ද සාකච්ඡාවී ඇති අතර, දැනට එවැනි තර්ජනයක් නොමැති වුවත් ඒ සම්බන්ධයෙන් විමසිලිමත්ව කටයුතු කරන ලෙසද ආරක්ෂක අංශ වෙත ජනාධිපති ජ්‍යෙෂ්ඨ උපදේශක සහ කාර්ය මණ්ඩල ප්‍රධානී සාගල රත්නායක උපදෙස් ලබාදී තිබෙනවා.\nඑමෙන්ම හෝටල්වල පිහිටීම පිළිබඳව දළ සැළැස්මක් ආරක්ෂක අංශ සතුව තිබිය යුතු බවටද ඔහු අවධාරණය කර තිබෙනවා.",
       "URL": "https://www.hirunews.lk/333754/සංචාරකයන්ගේ-ආරක්ෂාව-තහවුරු-කරන්නැයි-ආරක්ෂක-අංශ-වෙත-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=382"
}