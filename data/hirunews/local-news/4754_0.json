{
       "Source": "hirunews",
       "Timestamp": "Wednesday, 14 December 2016 - 19:03",
       "Headline": "චීන ආයෝජකයන්ට ඉඩම් ලබාදීමට එරෙහිව හම්බන්තොට විරෝ්ධතා",
       "News Content": "චීන ආයෝජකයින් හට හම්බන්තොට ඉඩම් ලබාදීමට එරෙහිව ප්‍රදේශවාසීන් විසින් අද ක්‍රියාත්මක කළ විරෝධතාවක් හේතුවෙන් හම්බන්තොට - තිස්සමහාරාම ප්‍රධාන මාර්ගයේ ගමනාගමනය  සම්පූර්ණයෙන් ඇණහිිටියා.\nවිරෝධතාකරුවන් ඉවත් කිරීමට පොලීසිය ගත් උත්සාහයත් සමඟ ඇතිවූයේ උණුසුම් තත්ත්වයක්.\nහම්බන්තොට වරාය චීන සමාගමකට පැවරීමත් සමඟ ඒ අවට අක්කර 15000 ක භූමි ප්‍රමාණයක් චීන ආයෝජකයින්ට ලබාදීමට රජය තීරණය කර ඇති බවට පවසමිනුයි ප්‍රදේශවාසීන් අද මෙම විරෝධතාව සංවිධාන කර තිබුණේ.\nඅද උදෑසන 10 ට පමණ මිරිජ්ජවිල ප්‍රදේශයෙන් හම්බන්තොට - තිස්සමහාරාම ප්‍රධාන මාර්ගයට පැමිණි විරෝධතාකරුවන් මාර්ගයේ රැඳී සිටිමින් විරෝධතාවයේ නිරතවුණා.\nඅනතුරුව හම්බන්තොට - තිස්සමහාරාම ප්‍රධාන මාර්ගය අවහිර කරමින් පැයකට ආසන්න කාලයක් උද්ඝෝෂනයේ නිරතවීම නිසා මාර්ගයේ ගමනාගමන කටයුතුවලටද බාධා එල්ලවුණා.\nහිරු ප්‍රවෘත්ති අංශයට අදහස් දැක්වූ විරෝධතාකරුවන් කිහිපදෙනෙකු සඳහන් කළේ ඉඩම් වෙනුවෙන් කුමන අගයක් තක්සේරු කළද තමන් එම ඉඩම්වලින් ඉවත්වීමට සූදානම් නොමැති බවයි.\nහම්බන්තොට මාගම්පුර වරාය පෞද්ගලීකකරණය කිරීමට එරෙහිව වරාය පොදු සේවක සංගමය මෙන්ම ජනතා විමුක්ති පෙරමුණේ මන්ත්‍රීවරුන් කිහිපදෙනෙකුද මෙම අවස්ථාවට එක්ව සිටියා.",
       "URL": "https://www.hirunews.lk/149697/චීන-ආයෝජකයන්ට-ඉඩම්-ලබාදීමට-එරෙහිව-හම්බන්තොට-විරෝ්ධතා",
       "Category": "Local News",
       "Parent URL": "https://www.hirunews.lk/local-news.php?pageID=4754"
}