{
       "Source": "hirunews",
       "Timestamp": "Sunday, 10 April 2016 - 9:30",
       "Headline": "බළල් පැටවා හඳුන් දිවියෙක් වෙයි (ඡායාරූප)",
       "News Content": "මවගෙන් මගහැරී දුම්රිය මාර්ගයේ අතරමංව සිටි කුඩා හඳුන් දිවි පැටවෙකු හැට්න් ප්‍රදේශයේ නිවැසියන් පිරිසක් විසින් පොලිසියට භාරදී තිබෙනවා.\nඊයේ පස්වරුවේ හැට්න් දුම්රිය ස්ථානය ආසන්නයේ සිටියදී බළල් පැටවකු බව සිතා මෙම සත්වයා ප්‍රදේශවාසියකු විසින් නිවසට රැගෙන විත් තිබෙනවා.\nපසුව පරීක්ෂා කිරීමේදීයි එම සත්වයා හඳුන් දිවි පැටවකු බවට අනාවරණ වී ඇත්තේ.\nඅනතුරුව එම හඳුන් දිවි පැටවා හැටන් පොලිසියට භාරදී තිබෙනවා.\nඑම සත්වයා නල්ලතන්නිය වනජීවී කාර්යාලයට භාරදෙන බවයි හැටන් පොලිසිය සඳහන් කර ඇත්තේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/130534/බළල්-පැටවා-හඳුන්-දිවියෙක්-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5094"
}