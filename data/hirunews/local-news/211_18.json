{
       "Source": "hirunews",
       "Timestamp": "Wednesday, 05 July 2023 - 13:58",
       "Headline": "මැතිවරණ සහ මානව හිමිකම් කොමිෂන් සභාවල සභාපතිවරුන් වැඩ අරඹයි",
       "News Content": "මැතිවරණ කොමිෂන් සභාවේ සහ ශ්‍රී ලංකා මානව හිමිකම් කොමිසමේ නව සභාපතිවරුන් සිය ධුරවල රාජකාරි ආරම්භ කරනු ලැබුවා.\nඒ අනුව, මැතිවරණ කොමිසමේ නව සභාපතිවරයා ලෙස විශ්‍රාමික මැතිවරණ කොමසාරිස් ජනරාල් ආර්.එම්.ඒ.එල්.රත්නායක අද වැඩභාර ගත් අතර, මානව හිමිකම් කොමිසමේ නව සභාපතිවරයා ලෙස ඊයේ රාජකාරි ආරම්භ කරනු ලැබුවේ විනිසුරු එල්.ටී.බී.දෙහිදෙණියයි.\nජනාධිපතිවරයා විසින් ආණ්ඩුක්‍රම ව්‍යවස්ථා සභාවේ නිර්දේශ මත පසුගියදා මෙම පත් කිරීම් සිදුකරනු ලැබුවා.\nඑසේම මැතිවරණ කොමිෂන් සභාවේ සෙසු සාමාජිකයින් ලෙස පත් කළ හිටපු මැතිවරණ කොමසාරිස් ජනරාල්වරයෙකු වන එම්.ඒ.පී.සී. පෙරේරා සහ නීතිඥ අමීර් මොහොමඩ් ෆායිස් ද අද(05) රාජකාරි ආරම්භ කළ බවයි මැතිවරණ කොමිෂන් සභාව නිවේදනය කළේ.",
       "URL": "https://www.hirunews.lk/340088/මැතිවරණ-සහ-මානව-හිමිකම්-කොමිෂන්-සභාවල-සභාපතිවරුන්-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=211"
}