{
       "Source": "hirunews",
       "Timestamp": "Friday, 18 December 2020 - 14:23",
       "Headline": "සමථ මණ්ඩල කටයුතු ජනවාරි 9 වනදා සිට යළි ඇරඹේ",
       "News Content": "කොරෝනා ව්‍යාප්තිය හේතුවෙන් තාවකාලිකව අත්හිටවූ දිවයින පුරා සමථ මණ්ඩල කටයුතු ලබන වසරේ ජනවාරි 9 වනදා යළි ආරම්භ කරන බව අධිකරණ අමාත්‍යාංශය පවසනවා.\nඅධිකරණ අමාත්‍ය ජනාධිපති නීතිඥ අලී සබ්රි සහ සමථ මණ්ඩල කොමිෂන් සභාවේ සාමාජිකයින් අතර ඊයේ පැවති සාකච්ඡාවකදීයි මෙම තීරණය ගෙන ඇත්තේ.\nඑහිදී ඉඩම් හා මූල්‍ය ආරවුල් විසදීමට සෑම දිස්ත්‍රික්කයටම එක් සමථ මණ්ඩලය බැගින් පිහිටුවීමට තීරණය කර තිබෙනවා.\nඑමෙන්ම, මසකට සමථ මණ්ඩල රැස්වීම් පවත්වන දින ගණන දින හතරේ සිට 6 දක්වා වැඩි කිරීමට ද තීරණය කර ඇති බවයි අධිකරණ අමාත්‍යාංශය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/257335/සමථ-මණ්ඩල-කටයුතු-ජනවාරි-9-වනදා-සිට-යළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2267"
}