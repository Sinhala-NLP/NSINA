{
       "Source": "hirunews",
       "Timestamp": "Tuesday, 22 March 2022 - 15:24",
       "Headline": "පෙම්වතිය ඝාතනය කළ සැකකරු මේ මස 31 වනදා දක්වා රිමාන්ඩ්",
       "News Content": "ගම්පහ - දොරනාගොඩ ප්‍රදේශයේ නිවසක දී පෙම්වතියගේ ගෙල සිරකර ඝාතනය කළ සැකකරු මේ මස 31 වනදා දක්වා රක්ෂිත බන්ධනාගාරගත කිරීමට ගම්පහ මහේස්ත්‍රාත් මංජුල කරුණාරත්න අද (22) නියෝග කළා.\nසැකකරු පෙම්වතිය ඝාතනය කර ඇගේ සිරුර මෝටර් රථයකින් රැගෙන ගොස් කැළණි ගඟට දමා තිබියදී පසුගිය 18 වනදා පොලීසිය විසින් සොයාගෙන තිබුණා.\nමෙලෙස ඝාතනය කර තිබුණේ වැල්ලම්පිටිය - සේදවත්ත ප්‍රදේශයේ පදිංචි 22 හැවිරිදි තරුණියක්.\nපසුගිය 16 වන දා සැකකරු එම තරුණිය සිය නිවසට මෝටර් රථයකින් රැගෙන විත් ඇති අතර එහිදී දෙදෙනා අතර ඇති වූ ආරවුලක දී එම පුද්ගලයා ඇයගේ ගෙල සිරකර ඝාතනය කර ඇති බවටයි අනාවරණ වී ඇත්තේ.",
       "URL": "https://www.hirunews.lk/300108/පෙම්වතිය-ඝාතනය-කළ-සැකකරු-මේ-මස-31-වනදා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1278"
}