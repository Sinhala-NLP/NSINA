{
       "Source": "hirunews",
       "Timestamp": "Monday, 07 June 2021 - 7:08",
       "Headline": "කොළඹට එන අත්‍යවශ්‍ය සේවා වාහනවල වර්ණ 11ක ස්ටිකර් ඇලවීම ඇරඹේ (වීඩියෝ)",
       "News Content": "අත්‍යවශ්‍ය සේවා සඳහා කොළඹට ඇතුලුවන සේවකයන් හඳුනාගැනීමට අද (07) සිට නව ක්‍රමවේදයක් අනුගමනය කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඒ අනුව, සංචරණ සීමා පවතින කාලසීමාව තුල කොළඹට ඇතුළු වන වාහන සඳහා නව ස්ටිකරයක් හඳුන්වාදීමට නියමිතයි.\nඑය අතවශ්‍ය සේවා කාණ්ඩ අනුව වර්ණ 11 කින් සමන්විත බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nඑලෙස හඳුන්වාදී ඇති නව ක්‍රමවේදය ඔස්සේ නම් කරන ලද රථ වාහන වෙනත් කටයුතු සඳහා භාවිතා කරන්නේ නම් ඊට එරෙහිව නිතිමය පියවර ගන්නා බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ වැඩිදුරටත් සඳහන් කළේ.",
       "URL": "https://www.hirunews.lk/273575/කොළඹට-එන-අත්‍යවශ්‍ය-සේවා-වාහනවල-වර්ණ-11ක-ස්ටිකර්-ඇලවීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1902"
}