{
       "Source": "hirunews",
       "Timestamp": "Monday, 01 January 2018 - 19:35",
       "Headline": "විල්පත්තුව සුරකින්න ජාත්‍යන්තර අධිකරණයට",
       "News Content": "විල්පත්තු ජාතික වනෝද්‍යාන මායිම උල්ලංඝනය කරමින් පූක්කුලම් ප්‍රදේශයේ නිතිවිරෝධි ලෙස ඉදිකර ඇතැයි කියන නිවාස ව්‍යාපෘතියක් සම්බන්ධයෙන් කරුණු සොයා බැලීමට පුත්තලම දිස්ත්‍රික්කයේ අන්තර් ආගමික කමිටුවේ සාමාජිකයින් පිරිසක් අද (01) එහි සංචාරයක නිරත වුණා.\nඑහිදී එම සංචාරයට එක්වූ භික්ෂුන් වහන්සේ සහ අනෙකුත් ආගමික නායකයින් පැවසුවේ පුන්කුලමේ වන විනාශයක් සිදුනොවන බවයි.\nවිල්පත්තු ජාතික වනෝද්‍යානයට අයත් ස්වාරක්ෂක කලාපයට ඇතුළත් පූක්කුලම් වන විනාශයක් සිදුවන බවට පරිසර සංවිධාන මීට පෙර පෙන්වා දී තිබුණා.\nකෙසේ වෙතත්, අද එහි සංචාරය කිරීමෙන් අනතුරුව කල්පිටිය ශාසනාරක්ෂක බලමණ්ඩලයේ ලේඛකාධිකාරි පුජ්‍ය මිගෙට්ටුවත්තේ සුමිත්ත හිමියන් හිරු ප්‍රවෘත්ති අංශයට කියා සිටියේ කිසිදු නිතී විරෝධි නිවාස ව්‍යාපෘතියක් පූක්කුලම් ප්‍රදේශයේ ඉදිකර නොමැති බවයි.\nමේ සම්බන්ධයෙන් අදහස් දැක්වූ සුරකිමු විල්පත්තු සංවිධානයේ සභාපති පූජ්‍ය පාහියංගල ආනන්ද සාගර හිමියන් කියා සිටියේ මේ පිළිබදව ඉදිරියේදී ජාත්‍යන්තර අධිකරණයක් වෙත පැමිණිලි කරන බවයි.",
       "URL": "https://www.hirunews.lk/179884/විල්පත්තුව-සුරකින්න-ජාත්‍යන්තර-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4146"
}