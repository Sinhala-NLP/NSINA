{
       "Source": "hirunews",
       "Timestamp": "Thursday, 10 November 2022 - 13:31",
       "Headline": "අනුරපුරේ රෝහලේ සායනික අපද්‍රව්‍යයෙන් ප්‍රදේශයම අපවිත්‍ර වෙයි (වීඩියෝ)",
       "News Content": "අනුරාධපුර ශික්ෂණ රෝහලෙන් බැහැර කෙරෙන සායනික අපද්‍රව්‍ය හේතුවෙන්, ඒ ආශ්‍රිත පරිසර පද්ධතියට සෘජු බලපෑමක් එල්ලවන බවට, අනුරාධපුර මහ නගර සභාවේ නාගරික කොමසාරිස් රුවන් විජේසිංහ පවසනවා.\nඔහු වැඩිදුරටත් සඳහන් කළේ එම ගැටළුව කඩිනමින් විසඳීමට පියවර නොගතහොත් ඊට එරෙහිව නීතිමය පියවර ගැනීමට කටයුතු කරන බවයි.\nමේ, අනුරාධපුර ශික්ෂණ රෝහලෙන් දිනපතා බැහැර කෙරෙන සායනික අපද්‍රව්‍ය තොගයයි.\nමෙලෙස අවිධිමත් ලෙස බැහැර කර ඇති අපද්‍රව්‍ය හේතුවෙන් ඒ අවට ප්‍රදේශවල දැඩි දුර්ගන්ධයක් ද වහනය වනවා.\nඑමෙන්ම වර්ෂාවත් සමඟ මෙම අපද්‍රව්‍ය සේදී ගොස්, අනරාධපුර නගරය සහ පූජා නගරය හරහා ගලායන මල්වතු ඔයට සෘජුවම එක්වනවා.\nඅනුරාධපුර පූජා නගරයට පැමිණෙන පිරිස් සහ නගරයේ වෙසෙන පිරිස් ඒම ජලය එදිනෙදා පරිහරණයට යොදා ගන්නා බැවින් ඔවුන් පත්ව සිටින්නේ දැඩි ගැටලුවකටයි.",
       "URL": "https://www.hirunews.lk/320058/අනුරපුරේ-රෝහලේ-සායනික-අපද්‍රව්‍යයෙන්-ප්‍රදේශයම-අපවිත්‍ර-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=744"
}