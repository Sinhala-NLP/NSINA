{
       "Source": "hirunews",
       "Timestamp": "Wednesday, 18 August 2021 - 6:24",
       "Headline": "ප්‍රදේශ කිහිපයකට අද දිනයේ වැසි",
       "News Content": "බස්නාහිර සහ සබරගමුව පළාත්වලත්, ගාල්ල, මාතර, මහනුවර සහ නුවරඑළිය දිස්ත්‍රික්කවලත් අද (18) දිනයේ විටින් විට වැසි ඇති විය හැකි බවට කාලගුණ විද්‍යා දෙපාර්තමේන්තුව නිවේදනය කරනවා.\nඑම ප්‍රදේශවල ඇතැම් ස්ථානවලට මිලි මීටර් 50ක පමණ තරමක තද වැසි ද ඇති විය හැකි බවයි කාලගුණ විද්‍යා දෙපාර්තමේන්තුව වැඩිදුටරටත් පවසන්නේ.\nඌව පළාතේත් අම්පාර සහ මඩකලපුව දිස්ත්‍රික්කවලත් ස්ථාන ස්වල්පයක අද (180 සවස 2.00න් පමණ පසු ව වැසි හෝ ගිඟුරුම් සහිත වැසි ඇති විය බව එම දෙපාර්තමේන්තුව අද උදෑසන නිකුත් කළ නිවේදනයේ සඳහන්.\nඋතුරු පළාතේ අහස වලාකුළින් බර ව පවතින අතර මධ්‍යම කඳුකරයේ බටහිර බෑවුම් ප්‍රදේශවලත්, උතුරු, උතුරුමැද සහ වයඹ පළාත්වලත් හම්බන්තොට සහ ත්‍රිකුණාමලය දිස්ත්‍රික්කවලත් සුළඟේ වේගය පැයට කිලෝ මීටර් (40-50) පමණ දක්වා වැඩි විය හැකියි.",
       "URL": "https://www.hirunews.lk/279973/ප්‍රදේශ-කිහිපයකට-අද-දිනයේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1747"
}