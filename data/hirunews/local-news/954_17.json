{
       "Source": "hirunews",
       "Timestamp": "Monday, 08 August 2022 - 20:57",
       "Headline": "ජනාධිපතිවරයා සමඟ හෙට පැවැත්වෙන සාකච්ඡාවට යන්නේ නැහැ - අනුර කුමාර (වීඩියෝ)",
       "News Content": "සර්ව පාක්ෂික වැඩපිළිවෙල පිළිබඳව ජනාධිපතිවරයා සමඟ හෙට පැවැත්වෙන සාකච්ඡාවට ජනතා විමුක්ති පෙරමුණ එක් නොවන බවත්, තම යෝජනා ලිඛිතව යොමු කරන බවත්, එහි නායක පා. ම. අනුර කුමාර දිසානායක පවසනවා.\nහෙට දිනයේ ජනතා විමුක්ති පෙරමුණ සහ ජනාධිපතිවරයා අතර සර්ව පාක්ෂික ආණ්ඩුව පිහිටුවීමට අදාළව සාකච්ඡා පැවැත්වීමටයි මීට පෙර සැලසුම් කර තිබුනේ.\nසමගි ජන බල සන්ධානය නියෝජනය කරමින් පාර්ලිමේන්තු මන්ත්‍රි මනෝ ගනේෂන් ගේ දෙමළ ප්‍රගතිශීලි සන්ධානය සහ ශ්‍රී ලංකා මුස්ලිම් කොංග්‍රසයේ නායක රවුෆ් හකීම් ජනාධිපතිවරයා පසුගියදා හමුවූ අතර ඔවුන්ද වෙන වෙනම සිය පක්ෂ නියෝජනය කරමින් ජනාධිපතිවරයා හමුවීමට නියමිතව තිබෙනවා .\nඒ අනුව එම සියලු සාකච්ඡා අවසන් වූ පසු පොදු එකගතා ලියවිල්ල ප්‍රකාශයට පත් කිරීමට නියමිතයි.",
       "URL": "https://www.hirunews.lk/312277/ජනාධිපතිවරයා-සමඟ-හෙට-පැවැත්වෙන-සාකච්ඡාවට-යන්නේ-නැහැ-අනුර-කුමාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=954"
}