{
       "Source": "hirunews",
       "Timestamp": "Monday, 10 January 2022 - 17:11",
       "Headline": "පෞද්ගලික අංශයේ සේවකයන්ට 5000 දීමනාව දෙන්න බැහැලු",
       "News Content": "රටේ ආර්ථික තත්වය යහපත් වනතුරු රුපියල් 5,000 දීමනාව පෞද්ගලික අංශයේ සේවකයන්ට ලබාදීමට අපහසු බව පෞද්ගලික අංශයේ හාම්පුතුන් විසින් කම්කරු අමාත්‍යවරයා වෙත දන්වා තිබෙනවා.\nඒ කම්කරු අමාත්‍ය නිමල් සිරිපාල ද සිල්වා සහ මෙරට පෞද්ගලික සේවා අංශ ප්‍රධානීන් සමග කම්කරු දෙපාර්තමේන්තුවේ අද පැවති සාකච්ඡාවකදීයි.\nමේ වනවිට අපනයන ආදායම ද පහත වැටී ඇති බවත් රේගු ගාස්තු වැඩිවීම, බහාලුම් පැමිණීමේ අඩුවීම්, නිෂ්පාදන වියදම් වැඩිවීම, අමුද්‍රව්‍ය ගෙන්වීමේ දී බලපාන ප්‍රශ්න හා ඒ සඳහා වැය වන මුදල් වැඩි වීම, බැංකුවලින් අය කරන අධික පොලිය වැනි කරුණු කිහිපයක් ඔවුන් ඒ සදහා හේතු වශයෙන් පෙන්වා දී තිබෙනවා.",
       "URL": "https://www.hirunews.lk/293574/පෞද්ගලික-අංශයේ-සේවකයන්ට-5000-දීමනාව-දෙන්න-බැහැලු",
       "Category": "Local News",
       "Parent URL": "https://www.hirunews.lk/local-news.php?pageID=1435"
}