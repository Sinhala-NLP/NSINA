{
       "Source": "hirunews",
       "Timestamp": "Monday, 10 April 2023 - 12:03",
       "Headline": "නිදි යහනේ දී ගෙල මිරිකා ස්වාමියා ඝාතනය කළ බිරිය රිමාන්ඩ්",
       "News Content": "සිය ඥාතී නිවසක පැවති දානමය පිංකමකට යාමට ස්වාමියා ඉඩ නොදුන් නිසා බිරිඳ විසින් ස්වාමියාව නිදි යහනේ දී ම ඝාතනය කර තිබෙනවා.\nමෙම පුවත වාර්තා වන්නේ, වලපනේ පාලුගෙදර ප්‍රදේශයේ නිවෙසකයි.\nසිය ස්වාමියා මැරූ බිරිඳ ව පොලිසිය විසින් අත් අඩංගුවට ගනු ලැබුවා.\nමෙම ඝාතනය සිදු ව ඇත්තේ පෙරේදා (08) දිනයේ දී වන අතර වලපනේ මහේස්ත්‍රාත් අධිකරණය නියෝගය කළේ සැකකාර කාන්තාව එළඹෙන 27 වැනි දා තෙක් රක්ෂිත බන්ධනාගාරගත කරන ලෙසයි.\nඝාතනයෙන් මියගොස් ඇත්තේ 44 හැවිරිදි දෙදරු පියෙක් වන අතර, නිදා සිටියදී බිරිඳ විසින් ඔහුගේ ගෙල මිරිකා ඇති බවත් හෙළි ව තිබෙනවා.\nසිද්ධිය සම්බන්ධයෙන් වලපනේ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/332173/නිදි-යහනේ-දී-ගෙල-මිරිකා-ස්වාමියා-ඝාතනය-කළ-බිරිය-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=422"
}