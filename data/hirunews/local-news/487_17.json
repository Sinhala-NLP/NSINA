{
       "Source": "hirunews",
       "Timestamp": "Thursday, 09 March 2023 - 14:25",
       "Headline": "රුපියල ශක්තිමත් වීමෙන් තේ වෙළෙඳපොළට බලපෑම්",
       "News Content": "රුපියල ස්ථාවර වීම හේතුවෙන් තේ වෙළඳපල පහත වැටී ඇති බව තේ කර්මාන්තශාලා හිමියන්ගේ සංගමය පවසනවා.\nඇමෙරිකානු ඩොලරයට සාපේක්ෂව රුපියල ශක්තිමත් වීම හේතුවෙන් සමස්ත අපනයන කර්මාන්තයටම එය බලපෑම් එල්ල කර ඇති බැවින් තේ වෙළඳපලට ද එය ඍජු ලෙස බලපා ඇති බවයි නිවේදනයක් නිකුත් කරමින් ඔවුන් පවසන්නේ.\nඅමු තේ දළු සඳහා ගෙවනු ලබන අමතර ගෙවීම් නතර කිරීමට සිදුවන අතර, විදුලිබිල ඉහළ යාම නිසා කර්මාන්තශාලා වියදම ද වැඩි වී ඇති බවයි තේ කර්මාන්තශාලා හිමියන්ගේ සංගමය සඳහන් කළේ.",
       "URL": "https://www.hirunews.lk/329442/රුපියල-ශක්තිමත්-වීමෙන්-තේ-වෙළෙඳපොළට-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=487"
}