{
       "Source": "hirunews",
       "Timestamp": "Saturday, 25 November 2017 - 14:37",
       "Headline": "ලබාදුන් නව බලපත්‍රවලට බස් සංගම් විරෝධය",
       "News Content": "බස්නාහිර පළාත් මාර්ගස්ථ මගී ප්‍රවාහන අධිකාරිය නිවැරදි ක්‍රමවේදයකින් තොරව මාර්ග බලපත්‍ර ලබාදෙමින් සිටින බවට බස් සංගම් චෝදනා කරනවා.\nලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න සඳහන් කළේ මගී බස් රථවල අවශ්‍යතාව පිළිබද සමීක්ෂණයක් සිදුකිරිමෙන් තොරව මෙලෙස මාර්ග බලපත්‍ර ලබාදීම තුළින් බස් කර්මාන්තය තවදුරටත් අර්බුදයකට ලක්වන බවයි.\nකෙසේ වෙතත්, බස්නාහිර පළාත් මාර්ගස්ථ මගී ප්‍රවාහන අධිකාරිය පවසන්නේ මාර්ග 102ක් සඳහා නව බලපත්‍ර ලබාදීමට ටෙන්ඩර් කැදවා ඇති අතර, එය නිසි ක්‍රමවේදයකට අනුව ක්‍රියාත්මක කර ඇති බවයි.",
       "URL": "https://www.hirunews.lk/176908/ලබාදුන්-නව-බලපත්‍රවලට-බස්-සංගම්-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4201"
}