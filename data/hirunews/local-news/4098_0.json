{
       "Source": "hirunews",
       "Timestamp": "Thursday, 01 February 2018 - 15:05",
       "Headline": "වාස් ගුණවර්ධනට එරෙහි නඩුවක් කල් යයි",
       "News Content": "නිපුණ රාමනායක සිසුවාට පහරදීමේ සම්බන්ධයෙන් හිටපු නියෝජ්‍ය පොලිස්පති වාස් ගුණවර්ධන, ඔහුගේ බිරිද ඇතුළු 8 දෙනෙකුට එරෙහිව නීතිපතිවරයා විසින් පවරා ඇති නඩුව මාර්තු 5 වනදා දක්වා අද කල් තැබුණා.\nඒ අදාළ නඩුව කොළඹ මහාධිකරණ විනිසුරු ආර්.ගුරුසිංහ ඉදිරියේ කැදවූ අවස්ථාවේදීයි.\nවිත්තිය වෙනුවෙන් පෙනී සිටි නීතිඥයා මහාධිකරණයෙන් ඉල්ලා සිටියේ වෙනත් විනිසුරුවරයෙකු ඉදිරියේ මෙම නඩුව විභාගයට ගන්නා ලෙසයි.\nඑහිදී මහාධිකරණ විනිසුරු ආර්.ගුරුසිංහ සදහන් කළේ අගවිනිසුරුවරයාගේ උපදෙස් ලබාගෙන ඒ අනුව කටයුතු කිරීමට අවශ්‍ය බැවින් නඩුව මාර්තු 5 වනදා දක්වා කල් දැමීමට සිදුවන බවයි.",
       "URL": "https://www.hirunews.lk/182609/වාස්-ගුණවර්ධනට-එරෙහි-නඩුවක්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4098"
}