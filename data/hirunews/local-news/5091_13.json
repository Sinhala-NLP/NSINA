{
       "Source": "hirunews",
       "Timestamp": "Tuesday, 12 April 2016 - 14:07",
       "Headline": "Update: තෙවරප්පෙරුමගේ උපවාසයෙන් පාර මැද කණු ඉවත්  කෙරේ",
       "News Content": "ගිරිඋල්ල - මීරිගම ප්‍රධාන මාර්ගයේ කණ්ඩලම - කඳන්ගමුව විදුහල ඉදිරිපිට ඇති අනාරක්ෂිත දුරකථන රැහැන් කණු දෙකක් ඉවත් කරන ලෙස ඉල්ලා අභ්‍යන්තර කටයුතු නියෝජ්‍ය අමාත්‍ය පාලිත තෙවරප්පෙරුම අද දහවල් ආරම්භ කළ උපවාසය අවසන් කෙරුණා.\nඒ, අදාළ දුරකථන කණු දෙක ඉවත් කිරීමට බලධාරීන් පියවර ගැනීමත් සමඟයි.\nබුදු පිළිමයක් වැඩමවීම සඳහා කුරුණෑගලට ගොස් නැවත පැමිණෙමින් සිටියදී තමන් මෙම අනාරක්ෂිත දුරකථන කණු දුටු බවයි නියෝජ්‍ය අමාත්‍යවරයා හිරු ප්‍රවෘත්ති අංශයට ප්‍රකාශ කළේ.\nනියෝජ්‍ය අමාත්‍යවරයා ඔහුගේ කැබ් රථයේ ඉදිරිපස කොටස මත රැඳී සිටිමින් මෙම උපවාසයේ යෙදී සිටි බවයි අප ප්‍රාදේශීය වාර්තාකරු කියා සිටියේ.\nඅනතුරුව නියෝජ්‍ය අමාත්‍යවරයා මෙම ගැටළුව සම්බන්ධයෙන් මාර්ග සංවර්ධන අධිකාරිය සහ අදාළ දුරකථන සමාගමේ ප්‍රාදේශීය කාර්යාලයට දුරකථන ඇමතුම් ලබාගත් අතර මෙය කඩිනමින් ඉවත් කළ නොහැකි බවටයි එහිදී ප්‍රතිචාර ඔවුන් සඳහන් කර ඇත්තේ.\nකෙසේ වෙතත් පැය 4 කට අධික කාලයක් එලෙස උපවාසයේ නිරතවූ නියෝජ්‍ය අමාත්‍යවරයා ඉන් ඉවත්වූයේ බලධාරීන් පැමිණ අදාළ දුරකථන කණු ඉවත් කිරීමට පියවර ගැනීමත් සමඟයි.\nupdate : tuesday, 12 april 2016 - 18.29\n-------------------------------------------------------------------------------------------------\nපස්යාල - ගිරිඋල්ල මාර්ගයේ කණ්ඩලම - කඳන්ගමුව විදුහල ඉදිරිපිට ඇති අනාරක්ෂිත දුරකථන රැහැන් කණු දෙකක් ඉවත් කරන ලෙස ඉල්ලා අභ්‍යන්තර කටයුතු නියෝජ්‍ය අමාත්‍ය පාලිත තෙවරප්පෙරුම උපවාසයක් ආරම්භ කර තිබෙනවා.\nබුදු පිළිමයක් වැඩමවීම සඳහා කුරුණෑගලට ගොස් නැවත පැමිණෙමින් සිටියදී තමන් මෙම අනාරක්ෂිත දුරකථන කණු දුටු බවයි නියෝජ්‍ය අමාත්‍යවරයා හිරු ප්‍රවෘත්ති අංශයට සඳහන් කළේ.\nඔහු  කැබ් රථයක් තුළ සිට මෙලෙස උපවාසයේ නිරතවන බව හිරු වාර්තාකරු කියා සිටියා.",
       "URL": "https://www.hirunews.lk/130715/update-තෙවරප්පෙරුමගේ-උපවාසයෙන්-පාර-මැද-කණු-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5091"
}