{
       "Source": "hirunews",
       "Timestamp": "Tuesday, 17 January 2023 - 16:23",
       "Headline": "කෘෂිකර්ම උපදේශකයන් පේරාදෙණියේ අඛණ්ඩ සත්‍යග්‍රහයක",
       "News Content": "තම වෘත්තිය ගැටළු කිහිපයක් සඳහා විසඳුම් ලබාදෙන ලෙස ඉල්ලමින් කෘෂිකර්ම උපදේශක නිලධාරීන් පේරාදෙණියේ පිහිටි ප්‍රධාන කාර්යාලය ඉදිරිපිට අද විරෝධතාවක් සහ අඛණ්ඩ සත්‍යග්‍රහයක් ආරම්භ කළා.\nඊට මධ්‍යම රජයේ කෘෂිකර්ම උපදේශකවරුන්ගේ සංගමය සහ සමස්ත ලංකා කෘෂිකර්ම උපදේශකවරුන්ගේ සම්මේලනයේ සාමාජිකයන් එක්ව සිටිනවා.\nඔවුන් පේරාදෙණිය - ගලහ මංසන්ධියේ සිට කෘෂිකර්ම දෙපාර්තමේන්තු ප්‍රධාන කාර්යාලය දක්වා විරෝධතා පා ගමනකින් පැමිණීමෙන් අනතුරුවයි අඛන්ඩ සත්‍යග්‍රහය ආරම්භ කළේ.\nගැටළු පිළිබඳව බලධාරීන් දැනුවත් කළත් මේ දක්වා ඊට විසඳුම් ලැබී නොමැති බව ප්‍රකාශ කරන ඔවුන්, රට පුරා පැතිර යන ගොයම් පැළ කහ පැහැ ගැන්වීමේ රෝග මර්දනය සඳහා හෝ කිසිදු පහසුකමක් තමන්ට ලබාදී නොමැති බව සඳහන් කරනවා.",
       "URL": "https://www.hirunews.lk/325272/කෘෂිකර්ම-උපදේශකයන්-පේරාදෙණියේ-අඛණ්ඩ-සත්‍යග්‍රහයක",
       "Category": "Local News",
       "Parent URL": "https://www.hirunews.lk/local-news.php?pageID=595"
}