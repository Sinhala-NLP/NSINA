{
       "Source": "hirunews",
       "Timestamp": "Saturday, 12 November 2022 - 20:24",
       "Headline": "ප්‍රියමාලිගේ සිද්ධියට ඥානසාර හිමිගෙනුත් ප්‍රශ්න කෙරේ - අමිතා බච්චන්ව ගෙන්වන්නත් සැලසුම් ?",
       "News Content": "මූල්‍ය වංචා චෝදනා මත රක්ෂිත බන්ධනාගාර ගත කර සිටින තිලිණි ප්‍රියමාලි සම්බන්ධයෙන් සිදුකරන විමර්ශනයට අදාළව පූජ්‍ය ගලගොඩඅත්තේ ඥානසාර හිමියන් අපරාධ පරීක්ෂණ දෙපාර්තමේන්තුව වෙත අද කැඳවා තිබුණා.\nඒ අනුවල පස්වරු 3 ට පමණ අපරාධ පරීක්ෂණ දෙපාර්තමේන්තුව වෙත පැමිණි උන්වහන්සේ මේ වනවිටත් ඊට අදාළ ප්‍රකාශ ලබාදෙමින් සිටින බවයි වාර්තා වන්නේ.\nපසුගියදා මාධ්‍ය වෙත නිකුත් වුණු තිලිණි ප්‍රියමාලිගේ දුරකථන සංවාදයක ඥානසාර හිමියන් සම්බන්ධයෙන් ද තොරතුරු සඳහන් වුණා.\nමේ අතර ඉන්දීය සුපිරි නළු අමිතාබ් බච්චන් ශ්‍රී ලංකාවට කැඳවා ප්‍රසංගයක් පැවැත්වීමට ද තිලිණි ප්‍රියමාලි සැලසුම් සකස් කර තිබූ බව විමර්ශනවලදී අනාවරණ වී තිබෙනවා.\nඒ සම්බන්ධයෙන් ඇය කෝටිපති ව්‍යාපාරිකයන් ඇතුළු පිරිස් වලට කරුණු හෙළි කර ඇති අතර ඒ වෙනුවෙන් ද මුදල් ලබා ගැනීමට සැලසුම් කර තිබී ඇති බවයි වාර්තා වන්නේ.",
       "URL": "https://www.hirunews.lk/320250/ප්‍රියමාලිගේ-සිද්ධියට-ඥානසාර-හිමිගෙනුත්-ප්‍රශ්න-කෙරේ-අමිතා-බච්චන්ව-ගෙන්වන්නත්-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=738"
}