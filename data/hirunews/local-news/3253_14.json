{
       "Source": "hirunews",
       "Timestamp": "Thursday, 11 July 2019 - 18:45",
       "Headline": "රජයට එරෙහි විශ්වාසභංගය වැඩි ඡන්දයෙන් පරාජයට පත්වෙයි",
       "News Content": "ආණ්ඩුවට එරෙහිව ජනතා විමුක්ති පෙරමුණු ඉදිරිපත් කළ විශ්වාසභංග යෝජනාව වැඩි ඡන්ද 27 කින් පාර්ලිමේන්තුවේදී පරාජයට පත්වුණා.\nවිශ්වාසභංග යෝජනාවට විපක්ෂව ඡන්ද 119 ක් ලැබුණු අතර පක්ෂව හිමිවුණේ ඡන්ද 92 ක් පමණයි.\nශ්‍රී ලංකා නිදහස් පක්ෂය ඇතුළු ඒකාබද්ධ විපක්ෂය මෙන්ම ජනතා විමුක්ති පෙරමුණ විශ්වාසභංග යෝජනාවට පක්ෂව ඡන්දය භාවිත කළා.\nආණ්ඩුව සමග එක්ව දෙමළ ජාතික සන්ධානය ඡන්දය භාවිත කළේ යෝජනාවට විපක්ෂවයි.\nබුද්ධි තොරතුරු ලැබී තිබියදී පාස්කු ඉරිදා ත්‍රස්ත ප්‍රහාරය වළක්වා නොගැනීම ඇතුළු කරුණු කිහිපයක් මුල් කර ගනිමින් ජනතා විමුක්ති පෙරමුණ, අග්‍රාමාත්‍යවරයා ප්‍රමුඛ ආණ්ඩුවට එරෙහිව ඉදිරිපත් කළ විශ්වාසභංග යෝජනාව අද දෙවන දිනටත් විවාද කෙරුණා.",
       "URL": "https://www.hirunews.lk/220109/රජයට-එරෙහි-විශ්වාසභංගය-වැඩි-ඡන්දයෙන්-පරාජයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3253"
}