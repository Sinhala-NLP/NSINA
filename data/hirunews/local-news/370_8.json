{
       "Source": "hirunews",
       "Timestamp": "Thursday, 04 May 2023 - 10:58",
       "Headline": "රක්ෂණ මුදල් ගන්න බිරිඳව මරලා",
       "News Content": "බිරිඳගේ ජීවිත රක්ෂණ මුදල් ලබා ගැනීමට බිරිඳව ඝාතනය කළ සැමියෙක් පිටිගල පොලිසිය විසින් ඊයේ (03) අත්අඩංගුවට ගෙන තිබෙනවා.\nමෙසේ අත්අඩංගුවට ගෙන ඇත්තේ වයස අවුරුදු 24ක් වන තරුණයෙක්.\nමෙම පුද්ගලයා සිය මිතුරෙකුට රුපියල් ලක්ෂ විස්සක් සහ කුලී රථ සමාගමකින් ජීප් රථයක්ද ලබා දී මිතුරා ලවා මෙම අනතුර සිදු කර ඇති බවයි\nමූලික පොලිස් විමර්ශනවලදී අනාවරණය වී ඇත්තේ.\nපසුගිය අප්‍රේල් මස 30 වැනි දින පිටිගල මාපලගම ප්‍රදේශයේ දී අදාළ කාන්තාව අනතුරට ලක් කර ඇති අතර ඇය එම ස්ථානයේදීම මිය ගොස් ඇතැයි වාර්තා වනවා.\nමෙසේ මිය ගිය කාන්තාව වයස අවුරුදු 40ක් වන අයෙක් බවත් ඇය සතුව ජීවිත රක්ෂණ 4ක් තිබූ බවත් ප්‍රශ්න කිරීම්වල දී හෙළි වී තිබෙනවා.\nඅදාළ තරුණයා මෙම කාන්තාව ඝාතනය කර ඇය සතු වූ ජීවිත රක්ෂණ හතරෙහි වන්දි මුදල් ලබා ගැනීමට තැත් කර ඇතැයි පොලිසිය වැඩිදුරටත් සඳහන් කළා.\nඇල්පිටිය කොට්ඨාස භාර ජ්‍යෙෂ්ඨ පොලිස් අධිකාරීවරයාට ලත් තොරතුරක් මත විමර්ශන ආරම්භ කර මෙම සැකකරු අත්අඩංගුවට ගෙන ඇති අතර කැබ් රථයේ රියදුරු ප්‍රදේශයෙන් පලා ගොස් ඇති බවයි පිටිගල පොලිසිය සඳහන් කළේ.",
       "URL": "https://www.hirunews.lk/334218/රක්ෂණ-මුදල්-ගන්න-බිරිඳව-මරලා",
       "Category": "Local News",
       "Parent URL": "https://www.hirunews.lk/local-news.php?pageID=370"
}