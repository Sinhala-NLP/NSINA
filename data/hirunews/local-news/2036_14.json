{
       "Source": "hirunews",
       "Timestamp": "Wednesday, 07 April 2021 - 10:12",
       "Headline": "සත් පත්තිනි සෙත් ශාන්තියට අලුත් සහල් පූජා කිරීම 8 වන දිනටත්",
       "News Content": "සුර්ය සිංහලේ හිරුත් එක්ක තුන්හෙළයේ අවුරුදු වැඩසටහනට සමගාමීව පැවැත්වෙන සත් පත්තිනි සෙත් ශාන්තිය සඳහා අලු‍ත් සහල් පූජා කිරීමේ කටයුතු අද 8 වැනි දිනටත් සිදුකෙරෙනවා.\nහිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මත රටට ජාතියට සෙත් පතමින් පැවැත්වෙන සත් පත්තිනි සෙත් ශාන්තිය අවසානයේ පිදෙන දේව දානය උදෙසා මුළු රටෙන්ම අලු‍ත් සහල් පූජා කිරීම මේ දිනවල සිදුකෙරෙනවා.\nදිවයිනේ දිස්ත්‍රික්ක 20 ක් ආවරණය කරමින් මාර්ග 3 ක් ඔස්සේ විහාරස්ථාන 90 කදී අලු‍ත් සහල් පූජා කිරීමේ  කටයුතු දින 10 ක් පුරා සිදු කිරීමට නියමිතයි.\nඒ අනුව පසුගිය 31 වැනිදා අනුරාධපුරයෙන් ගමන් ආරම්භ කළ නැවුම් සහල් පූජා කරන ශාන්තියේ යාත්‍රාව අද පෙරවරු අටේ සිට 11 දක්වා උඩුගම - ශාසනාලංකාරාමයටත්, අලව්ව ශ්‍රී රාහුල පිරිවෙණටත්, පුවක්පිටිය ශ්‍රී විදර්ශනාරාම මූලික පිරිවෙණටත් පැමිණෙනවා.\nඑසේම දහවල් 12 සිට පස්වරු දෙක දක්වාතවලම - බටහේන ශ්‍රී ධම්මගවේෂී ධර්ම නිකේතනයටත්, නාරම්මල - දම්පැලැස්ස - විද්‍යාලංකාරා මහ පිරිවෙණටත්, හංවැල්ල - බෞද්ධ මධ්‍යස්ථානයටත් ශාන්තියේ යාත්‍රාව පැමිණෙනු ඇති.\nපස්වරු තුනේ සිට පහ දක්වා නෙළුව - බටුවන්ගල රජමහා විහාරයත්, ගිරිඋල්ල - සංඝරක්ෂිත පිරිවෙණ් විහාරස්ථානටයත්, කිරිඳිවැල ශ්‍රී සද්ධර්මාරාම පුරාණ ටැම්පිට විහාරයටත් ශාන්තියේ යාත්‍රාව පැමිණීමට නියමිතයි.\nඔබේ ගමටත් නගරයටත් පැමිණෙන ශාන්තියේ යාත්‍රාවට සුපිරිසිදුව සකස් කරගත් නොඉඳුල් සහල් මිටක් පූජා කර සත් පත්තිනි දේව මෑණියන්ගේ ආශිර්වාද ලබාගන්නා ලෙස හිරු ටි.වී. සහ හිරු එෆ්. එම්. ඔබට බැතිබරව ඇරයුම් කරනවා.",
       "URL": "https://www.hirunews.lk/267743/සත්-පත්තිනි-සෙත්-ශාන්තියට-අලුත්-සහල්-පූජා-කිරීම-8-වන-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=2036"
}