{
       "Source": "hirunews",
       "Timestamp": "Saturday, 15 April 2017 - 13:17",
       "Headline": "ඩෙංගු වැඩිවීමේ හේතුව වෛරසයේ වෙනසක්",
       "News Content": "මේ වසරේ ඩෙංගු රෝගීන් වාර්තාවීමේ වැඩිවීමක් දක්නට ලැබුණේ ඩෙංගු වෛරස් කාණ්ඩයේ ඇතිවූ වෙනසක් හේතුවෙන් බව සෞඛ්‍ය අමාත්‍යාංශයේ ජාතික ඩෙංගු මර්දන ඒකකය පවසනවා.\nගතවූ මාස තුනක කාලය තුළ ඩෙංගු රෝගීන් 30 486 ක් වාර්තාවී ඇති අතර, ඉන් වැඩිම රෝගීන් සංඛ්‍යාවක් වාර්තාවූයේ පසුගිය මාර්තු මාසයේයි.\nඉන් සියයට 41 ක ප්‍රතිශතයක් බස්නාහිර පළාතෙන් වාර්තාවී තිබෙනවා.\nදිවයිනේ ඩෙංගු රෝගීන් වාර්තාවීම ඉහළ යාමට හේතුවූ කරුණු සම්බන්ධයෙන් ජාතික ඩෙංගු මර්දන ඒකකයේ ප්‍රජා වෛද්‍ය විශේෂඥ ප්‍රසිලා සමරවීර හිරු ප්‍රවෘත්ති අංශයට අදහස් දක්වමින් කියා සිටියේ උණ රෝගය දින දෙකකට වඩා පවතින්නේ නම් වෛද්‍ය ප්‍රතිකාර සඳහා යොමුවන ලෙසයි.",
       "URL": "https://www.hirunews.lk/159234/ඩෙංගු-වැඩිවීමේ-හේතුව-වෛරසයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4562"
}