{
       "Source": "hirunews",
       "Timestamp": "Sunday, 24 December 2017 - 19:58",
       "Headline": "බස් රථය තුලට ආ මුහුදු අශ්වයින්, මෝර වරල් සහ මුහුදු බෙල්ලන්",
       "News Content": "‍පානදුර - වලාන දූෂණ මර්දන ඒකකය පෙරේදා (22) රාත්‍රිය පුරා ඒ - 9 මාර්ගයේ විශේෂ රථ වාහන සෝදිසි මෙහෙයුමක නිරත වුණා.\nඑම මෙහෙයුමේදී බලපත්‍ර නොමැතිව මස් පිණිස රැගෙන ගිය එළුවන් 82 දෙනෙකු සොයාගත්තා.\nඑම සෝදිසි මෙහෙයුමෙන් අනතුරුව මාණ්ඩලික නියෝජ්‍ය පොලිස්පති ප්‍රියන්ත ජයකොඩිගේ උපදෙස් මත විල්පත්තුව ජාතික වනෝද්‍යානය හරහා දිවෙන එළුවන්කුලම - මන්නාරම මාර්ගයේ ධාවනය වන වාහන ද පරීක්ෂාවට ලක් කෙරුණා.\nහිරු සී.අයි.ඒ. කණ්ඩායමත් මෙම වැටලීමට එක්වූ අතර, බොහෝ ජාවාරම්කරුවන් විවිධ නීති විරෝධී භාණ්ඩ ප්‍රවාහනය සදහා කලක පටන් යොදාගෙන තිබුණේ මෙම මාර්ගයයි.\nමෙහිදී බස් රථයක් පරීක්ෂාවට ලක් කිරීමේදී මගියෙකු රැගෙන යමින් සිටි සැක කටයුතු පාර්සලයක් පොලිස් කණ්ඩායමේ අවධානයට යොමු වුණා.\nඑය පරීක්ෂා කිරීමේදි නීති විරෝධීව ප්‍රවාහනය කරමින් තිබූ මුහුදු අශ්වයින් සහ මෝර වරල් කොටස්ල මුහුදු බෙල්ලන් සහ මුහුදු ආදන්ගේ අවයව තොගයක් සොයාගනු ලැබුවා.\nඅදාළ මුහුදු සත්ව කොටස් රැගෙන ආ සැකකරුවන්ගෙන් කළ ප්‍රශ්න කිරීම්වලදී හෙළි වූයේ මෙම සත්වයන් ඖෂධ සෑදීම සදහා විදේශයකට යැවීමකට අලෙවි කර තිබූ බවයි.\nමෙම වැටලීමේදී මුහුදු අශ්වයින් 1510 ක්ල මෝර වරළ් කොටස් 92 ක්ල මුහුදු බෙල්ලන් 3107 ක් හා මුහුදු ආදන්ගේ බොකු කොටස් 49 ක් පොලිස් භාරයට ගැනුණා.\nවලාන දූෂණ මර්දන ඒකකයේ අධ්‍යක්ෂ සහකාර පොලිස් අධිකාරී හේමල් ප්‍රශාන්ත සදහන් කළේ ඉදිරි පරීක්ෂණ කටයුතු සදහා මෙම මුහුදු සත්ව කොටස් තොගය සහ සැකකරු වනාතවිල්ලුව පොලිසියට භාරදුන් බවයි.",
       "URL": "https://www.hirunews.lk/179224/බස්-රථය-තුලට-ආ-මුහුදු-අශ්වයින්-මෝර-වරල්-සහ-බෙල්ලන්",
       "Category": "Local News",
       "Parent URL": "https://www.hirunews.lk/local-news.php?pageID=4158"
}