{
       "Source": "hirunews",
       "Timestamp": "Tuesday, 11 July 2017 - 20:06",
       "Headline": "වියළි කාලගුණයෙන් ජන ජීවිතයට දැඩි බලපෑම්",
       "News Content": "දිවයිනේ දිස්ත්‍රික්ක 12කට බලපා ඇති වියළි කාලගුණයත් සමග ජන ජීවිතයට දැඩි බලපෑම් එල්ල වී තිබෙනවා.\nඉන් වැඩි බලපෑමක් එල්ල වී ඇත්තේ උතුර, උතුරුමැද සහ වයඹ පළාත්වලටයි.\nයාපනය, වව්නියාව, පොළොන්නරුව, අනුරාධපුර ලමොණරාගල, පුත්තලම ආදී දිස්ත්‍රික්ක රැසකට වියළි කාලගුණයෙන් බලපෑම් එල්ල වී තිබෙනවා.\nපොළොන්නරුව දිස්ත්‍රික්කයේ ප්‍රධාන වැව් සියල්ලගෙම පාහේ ජල මට්ටම සීඝ්‍රයෙන් පහළ බැස ඇති අතර ආකාරයක් දැකිය හැකියි.\nදුක් මහන්සියෙන් අස්වැද්දවූ කුඹුරු මෙලෙස විනාශ වී ඇති පසුබිමක මේ වන විට එම බිම් වෙන්කර ඇත්තේ ගවයින් සඳහායි.\nපුත්තලම දිස්ත්‍රික්කයේ ජනතාවද වියළි කාළගුණයෙන් පීඩාවට පත්ව ඇති අතර පානීය ජලය සොයා ඔවුන්ට කිලෝමීටර් ගණනාවක් දුරට යාමට සිදුව තිබෙනවා.\nවගාවන් රැසක් මේ වන විටත් විනාශ වී ඇති අතර වියළි කාලගුණයෙන් වන සතුන්ටද බලපෑම් එල්ල වී තිබෙනවා.\nප්‍රදේශවාසීන්ට ජලය සොයා ගැනීම සදහා දුෂ්කරතා රැසකට මුහුණ දීමට සිදුව තිබෙනවා.\nඔවුන් චෝදනා කරන්නේ ප්‍රදේශයේ ජල ව්‍යාපෘතියක් තිබුණද එයද නිසි පරිදි ක්‍රියාත්මක නොවන බවයි.\nකාලගුණ විද්‍යා දෙපාර්තමේන්තුව සදහන් කළේ වැසි රහිත කලගුණයක් පවතින ඇතැම් ප්‍රදේශවලට සවස් කාලේ වැසි වාර කිහිපයක් අපේක්ෂා කළ හැකි බවයි.",
       "URL": "https://www.hirunews.lk/165647/වියළි-කාලගුණයෙන්-ජන-ජීවිතයට-දැඩි-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=4426"
}