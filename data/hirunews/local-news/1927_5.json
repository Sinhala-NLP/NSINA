{
       "Source": "hirunews",
       "Timestamp": "Wednesday, 26 May 2021 - 16:54",
       "Headline": "පල්ලියේ වෙසක් පිංකම  (වීඩියෝ)",
       "News Content": "වෙසක් පොහොය නිමිත්තෙන් රාගම ශුද්ධ වූ පේදුරු පාවුළු කතෝලික දේවස්ථානයට හිමිවරුන් 41 නමක් වඩම්වා දේවමෙහෙයක් සහ දානමය පිංකමක් අද සිදු කෙරුණා.\nමහා සංඝරත්නය උදෙසා සුවිශේෂි වූ දේව මෙහෙය පැය එකහමාරකට අධික කාලයක් පැවැත්වුණා.\nඑම දිව්‍ය පූජාව මෙහෙයවන ලද්දේ ගරු ටෙරන්ස් බොදියබදුගේ පියතුමා විසින්.\nදේව මෙහෙය අවසානයේ දී බුදු දහම හා මෙම සත් ක්‍රියාවලිය සසඳාලමින් ධර්ම දේශනයක් පූජ්‍ය තෙලුල්ලේ සමිත හිමියන් විසින් සිදු කලා.\nඉන් අනතුරුව මහා සංඝරත්නය විශයෙහි ධානය පිලිගැන්වීම සිදු කෙරුනේද පියතුමන්ලාගේ මූලිකත්වයෙන්.\nමේ අවස්ථාව සඳහා කතෝලික බැතිමතුන් මෙන්ම බෞද්ධ බැතිමතුන් ද  විශාල පිරිසක් එක්ව සිටියා.",
       "URL": "https://www.hirunews.lk/272512/පල්ලියේ-වෙසක්-පිංකම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1927"
}