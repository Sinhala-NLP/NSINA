{
       "Source": "hirunews",
       "Timestamp": "Saturday, 16 January 2021 - 7:41",
       "Headline": "වසා දැමූ ඇහැලියගොඩ, බේරුවල සහ පානදුර ග්‍රාම නිලධාරි වසම් 8 ක් විවෘත කෙරේ",
       "News Content": "ඇහැලියගොඩ, පානදුර සහ බේරුවල පොලිස් වසම්වල ග්‍රාම සේවා වසම් කිහිපයක් අද උදෑසන 5 සිට හුදකලාභාවයෙන් ඉවත් කළ බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nඔහු සඳහන් කළේ ඇහැලියගොඩ පොලිස් වසමේ මින්නාන, බෝපත්ඇල්ල, විලේගොඩ, අස්ගඟුල සහ යකුදාගොඩ යන ග්‍රාම සේවා වසම් මෙලෙස හුදකලාභාවයෙන් ඉවත් කළ බවයි.\nපානදුර පොලිස් වසමේ 675 තොටවත්ත ග්‍රාම නිලධාරි වසම සහ බේරුවල පොලිස් වසමේ මග්ගොන නැගෙනහිර සහ මග්ගොන බටහිර මෙලෙස අද උදෑසන 5 ට හුදකලාභාවය ඉවත් කෙරුණු අනෙක් ග්‍රාම සේවා වසම් වනවා.",
       "URL": "https://www.hirunews.lk/259826/වසා-දැමූ-ඇහැලියගොඩ-බේරුවල-සහ-පානදුර-ග්‍රාම-නිලධාරි-වසම්-8-ක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2209"
}