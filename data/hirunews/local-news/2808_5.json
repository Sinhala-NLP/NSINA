{
       "Source": "hirunews",
       "Timestamp": "Wednesday, 08 April 2020 - 19:47",
       "Headline": "ලොව පුරා කොවිඩ් - 19 මරණ සංඛ්‍යාව 83,103ක්",
       "News Content": "ලොව පුරා රටවලින් වාර්තා වන කොරෝනා ආසාදිතයින්ගේ සංඛ්‍යාව මේ වනවිට දාහතර ලක්ෂ 44,816 දක්වා ඉහළ ගොස් තිබෙනවා. සිදුව ඇති මරණ සංඛ්‍යාව 83,103ක් බවයි විදෙස් මාධ්‍ය වාර්තා කළේ.\nවෛරසයට ගොදුරු වූ පුද්ගලයින් තුන්ලක්ෂ 9,108ක් සම්පූර්ණයෙන් සුවය ලබා තිබෙනවා.\nවැඩිම කොරෝනා වෛරස ආසාදිතයින් සංඛ්‍යාවක් වාර්තා වන්නේ ඇමරිකාවෙන් වන අතර, එම සංඛ්‍යාව හාරලක්ෂ 549ක්.\nඑරටින් මරණ 12,857ක් වාර්තා වනවා.\nවෛරසය හේතුවෙන් ලොව පුරා වැඩිම මරණ සංඛ්‍යාවක් ඉතාලියෙන් වාර්තා වන අතර, එම සංඛ්‍යාව 17,127ක්.\nස්පාඤ්ඤයෙන් මරණ 14,555ක් සහ ප්‍රංශයෙන් මරණ 10,328ක් වාර්තා වන බවයි විදෙස් මාධ්‍ය වාර්තා කළේ.\nමේ අතර, ඊයේ දැඩි සත්කාර ඒකකයට ඇතුළත් කෙරුණු බ්‍රිතාන්‍ය අග්‍රාමාත්‍ය බොරිස් ජොන්සන් දැඩි සත්කාර ඒකකයේ දෙවන දිනටත් ප්‍රතිකාර ලබන අතර, ඔහුගේ සෞඛ්‍ය තත්ත්වය යහපත් අතට හැරෙමින් පවතින බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/238220/ලොව-පුරා-කොවිඩ්-19-මරණ-සංඛ්‍යාව-83103ක්",
       "Category": "Local News",
       "Parent URL": "https://www.hirunews.lk/local-news.php?pageID=2808"
}