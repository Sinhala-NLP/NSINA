{
       "Source": "hirunews",
       "Timestamp": "Wednesday, 03 November 2021 - 19:08",
       "Headline": "පළාත් රැසකට තවදුරටත් වැසි",
       "News Content": "දිවයිනට බලපා වැසි සහිත කාලගුණ තත්ත්වය හේතුවෙන් ජල මට්ටම ඉහළ යාම නිසා ජලාශ කිහිපයක වාන් දොරටු තවදුරටත් විවෘත කර තිබෙනවා.\nකොත්මලේ, වික්ටෝරියා, රන්දෙණිගල, සහ රන්ටැඹේ, යන මහවැලි ජලාශ වල වාන් දොරටු විවෘත කිරිම හේතුවෙන් මහවැලි ගග දෙපස සිටින ජනතාව ඒ පිළිබඳ අවධානයෙන් පසු විය යුතු බවයි අපදා කළමණාකරණ මධ්‍යස්ථානය ප්‍රකාශ කළේ.\nඋඩවලව ජලාශය ද වාන් දොරටුවක් අද විවෘත කෙරුණු අතර, එහි ජලය වලවේ ගඟට මුදා හැරෙනවා.\nකෙසේ වෙතත් සෙසු ජලාශ වල ඉහළ ගිය ජල මට්ටම් මේ වන විට අඩු වෙමින් පවතින බව වාරිමාර්ග දෙපාර්තමේන්තුව සඳහන් කළා.\nඑමෙන්ම, බදුල්ල, ගාල්ල, කළුතර, මහනුවර, සහ කෑගල්ල, මාතලේ, මෙන්ම, නුවරඑළිය, රත්නපුර, යන දිස්ත්‍රික්ක සඳහා පනවා ඇති නායයැම් අනතුරු ඇගවිමේ නිවේදනය හෙට පස්වරු 4 දක්වා දිර්ඝ කර තිබෙනවා.\nමේ අතර, ඉදිරි පැය 36 දී දිවයිනේ බොහෝ ප්‍රදේශවල වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.",
       "URL": "https://www.hirunews.lk/286922/පළාත්-රැසකට-තවදුරටත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1586"
}