{
       "Source": "hirunews",
       "Timestamp": "Thursday, 18 May 2023 - 16:19",
       "Headline": "ජෙරම් ප්‍රනාන්දු අත්අඩංගුවට ගන්නැයි ඉල්ලා ශ්‍රේෂ්ඨාධිකරණයට පෙත්සමක්",
       "News Content": "ආගමික සංහිදියාවට බාධා වන ආකාරයේ ප්‍රකාශයක් සිදුකළ බවට චෝදනා එල්ල වී ඇති ජෙරම් ප්‍රනාන්දු දේවගැතිවරයා අත්අඩංගුවට ගෙන නීතිය ක්‍රියාත්මක කරන ලෙස ඉල්ලා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනුකර තිබෙනවා.\nඅද(18) එම පෙත්සම ගොනුකරනු ලැබුවේ පූජ්‍ය ඇල්ලේ ගුණවංශ හිමියන් ඇතුළු පිරිසක් විසින්.\nපොලිස්පතිවරයා ඇතුළු පිරිසක් එහි වගඋත්තරකරුවන් ලෙස නම්කර තිබෙනවා.\nඑමගින් පෙත්සම්කරුවන් වැඩිදුරටත් ඉල්ලා ඇත්තේ අදාළ දේවගැතිවරයාට එරෙහිව නීතිය ක්‍රියාත්මක කරන ලෙස පොලිස්පතිවරයා ඇතුළු වගඋත්තරකරුවන් වෙත නියෝගයක් නිකුත් කරන ලෙසයි.",
       "URL": "https://www.hirunews.lk/335554/ජෙරම්-ප්‍රනාන්දු-අත්අඩංගුවට-ගන්නැයි-ඉල්ලා-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=334"
}