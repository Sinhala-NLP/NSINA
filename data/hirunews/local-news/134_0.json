{
       "Source": "hirunews",
       "Timestamp": "Tuesday, 01 August 2023 - 10:55",
       "Headline": "පොලිසියට පහර දුන් පවුලක් අත්අඩංගුවට",
       "News Content": "පොලිස් නිලධාරීන්ට පහර දුන් අඹුසැමි යුවලක් සහ ඔවුන්ගේ දරුවන් දෙදෙනා කතරගම පොලිසිය විසින් අත්අඩංගුවට ගෙන තිබෙනවා.\nසෙල්ල කතරගම වල්ලි ගුහාව පාර ප්‍රදේශයේ නිවසක විකිණීම සඳහා ගංජා සූදානම් කරන බවට ලද තොරතුරක් මත වැටලීමට ගිය පොලිස් නිලදාරීන්ට මෙලෙස පහර දී ඇති බව පොලිසිය පවසයි.\nඅත්අඩංගුවට ගත් ප්‍රධාන සැකකරු ගේ දියණිය සහ පුත්‍රයා පිහියක් සහ පොරවක් රැගෙන පොලිස් නිලධාරීන්ට පහර දුන් බව ද වැඩිදුරටත් සඳහන්.\nඅත්අඩංගුවට ගත් ප්‍රධාන සැකකරු යුද හමුදා සෙබළකු බවටද  කරුණු අනාවරණය වී තිබෙනවා .අත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිත බව පොලීසිය වැඩිදුරටත් පවසනවා",
       "URL": "https://www.hirunews.lk/343253/පොලිසියට-පහර-දුන්-පවුලක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=134"
}