{
       "Source": "hirunews",
       "Timestamp": "Saturday, 18 July 2020 - 13:04",
       "Headline": "අම්පාරට පැමිණි ජනපතිට, ජනතාවගෙන් උණුසුම් පිළිගැනීමක් (වීඩියෝ)",
       "News Content": "මෙවර මහ මැතිවරණයට ශ්‍රී ලංකා පොදුජන පෙරමුණේ කෑගල්ල දිස්ත්‍රික්කයේ අපේක්ෂකයින්ගේ ජය තහවුරු කෙරෙන ජනහමු මාලාවකට ජනාධිපති ගෝඨාභය රාජපක්ෂ මහතා අද සහභාගී වීමට නියමිතයි.\nමේ අතර, අම්පාර දිස්ත්‍රික්කයේ ජන හමුවලට ඊයේ එක්වූ ජනාධිපතිවරයාට ප්‍රදේශවාසීන්ගෙන් ලැබුණේ උණුසුම් පිළිගැනීමක්.\nමහඔය 69 හන්දිය ප්‍ර දේශයේ සංවිධාන කළ ජන හමුවට පැමිණි ජනාධිපති ගොඨාභය රාජපක්ෂ මහතා ගම්වාසීන් සමග සුහද කතාබහක නිරතවුණා.\nඅනතුරුව ජනාධිපතිවරයා පැමිණියේ මහඔය සතිපොළ භූමියේ සංවිධානය කර තිබූ ජන හමුවටයි.\nඊට ආදීවාසීන් පිරිසක්ද සහභාගීවී සිටියා.\nඅම්පාර - නාමල්ඔය ප්‍ර දේශයේ සංවිධාන කර තිබූ ජනහමුවට එක්වූ ජනාධිපතිවරයාට රැස්ව සිටි පිරිසගෙන් උණුසුම් පිළිගැනීමක් හිමිවුණා.\nහිඟුරාන ප්‍ර දේශයේ සංවිධාන කර තිබූ ජන හමුවට එක්වූ ජනාධිපති ගෝඨාභය රාජපක්ෂ මහතාට ජනතාවගෙන් ප්‍රසාදය හිමිවුණේ හිඟුරාන සීනි කර්මාන්ත\nශාලාව යළි ආරම්භ කිරීම හේතුවෙන්.",
       "URL": "https://www.hirunews.lk/245811/අම්පාරට-පැමිණි-ජනපතිට-ජනතාවගෙන්-උණුසුම්-පිළිගැනීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2576"
}