{
       "Source": "hirunews",
       "Timestamp": "Wednesday, 16 February 2022 - 19:19",
       "Headline": "අයි.එම්.එෆ් වාර්තාව ගැන රනිල් විවාදයක් ඉල්ලයි (වීඩියෝ)",
       "News Content": "ජාත්‍යන්තර මූල්‍ය අරමුදල මගින් ඉදිරි සතියේ ඉදිරිපත් කිරීමට නියමිත වාර්තාව සම්බන්ධයෙන් පාර්ලිමේන්තු විවාදයක් පැවැත්විය යුතු බව එක්සත් ජාතික පක්ෂ නායක පාර්ලිමේන්තු මන්ත්‍රී රනිල් වික්‍රමසිංහ පවසනවා.\nමාධ්‍ය වෙත අදහස් දක්වමින් ඔහු සඳහන් කළේ මේ වසර අවසානය වනවිට ඩොලරයේ අගය රුපියල් 300 ක් දක්වා ඉහළ යා හැකි බවයි.\nමේ අතර, රට මුහුණ දී ඇති ආර්ථික අභියෝග ජය ගැනීමට නම් දේශීය නිෂ්පාදන ආර්ථිකයට ප්‍රමුඛස්ථානය ලබාදිය යුතු බව කර්මාන්ත අමාත්‍ය විමල් වීරවංශ ප්‍රකාශ කළා.\nඅමාත්‍යවරයා මේ බව සදහන් කළේ ජනාධිපතිවරයාගේ ප්‍රධානත්වයෙන් කොළඹ පැවති ජාතික කර්මාන්ත විශිෂ්ඨතා සම්මාන උළෙලට ඊයේ එක්වෙමින්.",
       "URL": "https://www.hirunews.lk/297197/අයි-එම්-එෆ්-වාර්තාව-ගැන-රනිල්-විවාදයක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1353"
}