{
       "Source": "hirunews",
       "Timestamp": "Tuesday, 18 January 2022 - 14:50",
       "Headline": "කොරෝනා නිසා පාසලක පන්ති දෙකක් වැසේ",
       "News Content": "ගිනිගත්හේන ජාතික පාසලේ සිසුන් පිරිසකට සහ ගුරුවරුන් කිහිප දෙනෙකුට කොරෝනා වෛරසය ආසාදනය වීම හේතුවෙන් පන්ති දෙකක් තාවකාලිකව වසා දමා තිබෙනවා.\nළමුන් 8 දෙනෙකුට සහ ගුරුවරුන් තුන් දෙනෙකුට කොවිඩ් ආසාදනය වී ඇති බවටයි හෙළිවී ඇත්තේ.\nඅනතුරුව එම සිසුන් අධ්‍යාපනය ලබන 10 සහ 11 පන්ති තාවකාලිකව වසා දමා ඇති අතර සමස්ත පාසලම විෂබීජහරණයට ලක් කළ බව විදුහල්පතිවරයා ප්‍රකාශ කර තිබෙනවා.\nළමුන් පිරිසකට කොවිඩ් ආසාදනය වීම හේතුවෙන් අද දිනයේ පාසලට පැමිණ ඇත්තේ ළමුන් 150ක පමණ පිරිසක් වන අතර ඉන් රෝග ලක්ෂණ සහිත සිසුන් පිරිසක් නැවත නිවෙස් වෙත යොමුකර තිබෙනවා.\nඅද දිනයේ පාසලට පැමිණ ඇත්තේ ගුරුවරුන් 63 දෙනෙකු පමණක් බව ද විදුහල්පතිවරයා සඳහන් කළා.\nපාසලට නොපැමිණි ළමුන් වෙනුවෙන් ඔන්ලයින් තාක්ෂණය ඔස්සේ අධ්‍යයන කටයුතු සිදු කිරීමට පියවර ගෙන ඇති අතර ආසාදිත ළමුන් සහ ගුරුවරුන්ගේ ආශ්‍රිත සිසුන් මෙන්ම ගුරුවරුන් ස්වයං නිරෝධායනයට ද පියවර ගෙන තිබෙනවා.\nපාසලේ සෞඛ්‍යාරක්ෂිත ක්‍රමවේද විධිමත් කර ඇති අතර ආසාදිත ළමුන්ගේ සමීප ආශ්‍රිතයන් වූ වූ ළමුන් 500ක් පමණ නිවාසවල රඳවා ඇතැයි සඳහන්.\nගිනිගත්හේන ජාතික පාසලේ ළමුන් 2100ක් පමණ අධ්‍යාපනය ලබන අතරගුරුවරුන් 100කට ආසන්න පිරිසක් ඉගැන්වීමේ කටයුතුවල නිරතවනවා.",
       "URL": "https://www.hirunews.lk/294342/කොරෝනා-නිසා-පාසලක-පන්ති-දෙකක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1417"
}