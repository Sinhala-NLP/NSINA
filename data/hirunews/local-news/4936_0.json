{
       "Source": "hirunews",
       "Timestamp": "Friday, 05 August 2016 - 9:20",
       "Headline": "හෙරොයින් ළග තබා සිටි පුද්ගලයින් දෙදෙනෙකු අත්අඩංගුවට",
       "News Content": "වැලිගම - මිරිස්ස ප්‍රදේශයේදී හෙරොයින් ග්‍රෑම් 1 යි මිලිග්‍රෑම් 470 ක් ළගා තබා සිටි පුද්ගලයෙකු මාතර දුෂණ මර්දන අංශය ඊයේ අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ මෙලෙස අත්අඩංගුවට පත්ව ඇත්තේ 23 හැවිරිදි මිරිස්ස ප්‍රදේශයේ පදිංචිකරුවෙක් බවයි.\nඅත්අඩංගුවට ගත් සැකකරු අද මාතර මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර, නාරාහේන්පිට - මාතාපාර හන්දිය ප්‍රදේශයේදී හෙරොයින් ග්‍රෑම් 2 යි මිලිග්‍රෑම් 800 ක් ළග තබා සිටි තවත් පුද්ගලයෙකු පොලිසිය අත්අඩංගුවට ගනු ලැබුවා.\nඅත්අඩංගුවට ගත් සැකකරු 42 හැවිරිදි නාරාහේන්පිට ප්‍රදේශයේ පදිංචිකරුවෙක්.",
       "URL": "https://www.hirunews.lk/139869/හෙරොයින්-ළග-තබා-සිටි-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4936"
}