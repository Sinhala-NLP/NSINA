{
       "Source": "hirunews",
       "Timestamp": "Monday, 10 June 2019 - 11:36",
       "Headline": "කබීර්, හකීම් සහ රිෂාඩ්ගේ ඇමති ධූරවල වැඩ බැලීමට අනෝමා, බුද්ධික, ලකී පත් කෙරේ",
       "News Content": "රවුෆ් හකීම්, රිෂාඞ් බදියුදීන් සහ කබීර් හෂීම් යන හිටපු අමාත්‍යවරුන්ගේ අමාත්‍යාංශ සඳහා ජනාධිපති මෛත්‍රීපාල සිරිසේන අද වැඩබලන අමාත්‍යවරුන් තුන්දෙනෙකු පත් කරනු ලැබුවා.\nඒ අනුව දැනට නගර සැළසුම් හා ජල සම්පාදන රාජ්‍ය අමාත්‍යවරයා ලෙස කටයුතු කරන ලකී ජයවර්ධන, නගර සැළසුම් ජල සම්පාදන හා උසස් අධ්‍යාපන වැඩබලන අමාත්‍යවරයා ලෙස අද උදෑසන ජනාධිපතිවරයා ඉදිරියේ දිවුරුම් දුන් බවයි ජනාධිපති මාධ්‍ය අංශය සඳහන් කළේ.\nඑසේම කර්මාන්ත හා වානිජ කටයුතු නියෝජ්‍ය අමාත්‍ය බුද්ධික පතිරණ, පාර්ලිමේන්තු මන්ත්‍රී රිෂාඞ් බදියුදීන් අමාත්‍ය ධුරය දැරූ කර්මාන්ත හා වානිජ කටයුතු, දිගුකාලීනව අවතැන්වූ පුද්ගලයන් නැවත පදිංචි කිරීම, සමූපකාර සංවර්ධන සහ වෘත්තිය පුහුණු හා නිපුණතා සංවර්ධන අමාත්‍යාංශයන්හි වැඩබලන අමාත්‍යවරයා ලෙස පත් කර තිබෙනවා.\nඛනිජ තෙල් සම්පත් සංවර්ධන නියෝජ්‍ය අමාත්‍ය අනෝමා ගමගේ, ජනාධිපතිවරයා ඉදිරියේ දිවුරුම් දුන්නේ මහාමාර්ග හා මාර්ග සංවර්ධන සහ ඛනිජ තෙල් සම්පත් සංවර්ධන වැඩබලන අමාත්‍යවරිය ලෙසයි.\nකෙසේ වෙතත් ධුරයෙන් ඉවත්වූ හිටපු අමාත්‍ය අබ්දුල් හලීම් දැරූ තැපැල් සේවා හා මුස්ලිම් ආගමික කටයුතු අමාත්‍යාංශයේ වැඩබැලීම සඳහා මෙතෙක් කිසිවෙකු පත්කර නැහැ.",
       "URL": "https://www.hirunews.lk/218090/කබීර්-හකීම්-සහ-රිෂාඩ්ගේ-ඇමති-ධූරවල-වැඩ-බැලීමට-අනෝමා-බුද්ධික-ලකී-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3309"
}