{
       "Source": "hirunews",
       "Timestamp": "Sunday, 21 March 2021 - 14:30",
       "Headline": "තේ නිෂ්පාදනය කැපී පෙනෙන ලෙස ඉහළට",
       "News Content": "පසුගිය පෙබරවාරි මාසයේ මෙරට තේ නිෂ්පාදනය සියයට 23 කින් කැපී පෙනෙන ලෙස ඉහළ ගොස් තිබෙනවා.\nපෙබරවාරි මාසයේ මෙරට තේ නිෂ්පාදනය කිලෝග්‍රෑම් මිලියන 22.3 ක් ලෙස සටහන් වන අතර, පසුගිය වසරේ වාර්තාවූයේ කිලෝග්‍රෑම් මිලියන 18.2 ක නිෂ්පාදනයක්.\nජනවාරි සහ පෙබරවාරි මාස දෙක සැළකූ විට ශ්‍රී ලංකාව තේ කිලෝග්‍රෑම් මිලියන 44 ක් පමණ අපනයනය කර තිබෙනවා.\nඑමෙන්ම පළමු මාස දෙක තුළ තේ අපනයන ආදායමද රුපියල් බිලියන 41 ඉක්මවා ඇත්තේ පෙර වසරට සාපේක්ෂව රුපියල් බිලියන 3.36 ක වර්ධනයක් සමඟින්.\nඑමෙන්ම පෙබරවාරි මාසයේ තේ කිලෝග්‍රෑමයක සාමාන්‍ය මිලද රුපියල් 940 දක්වා ඉහළ ගොස් ඇති අතර, එය මෙතෙක් වාර්තාගත ඉහළම මිලයි.",
       "URL": "https://www.hirunews.lk/266056/තේ-නිෂ්පාදනය-කැපී-පෙනෙන-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2073"
}