{
       "Source": "hirunews",
       "Timestamp": "Monday, 05 October 2020 - 9:48",
       "Headline": "හිටපු ජනාධිපති මෛත්‍රී පාස්කු ජනපති කොමිසමට පැමිණේ (වීඩියෝ)",
       "News Content": "පාස්කු ප්‍රහාරය පිළිබඳව විමර්ශනය කෙරෙන ජනපති කොමිසමේ හමුවේ සාක්ෂි ලබාදීම සඳහා හිටපු ජනාධිපති මෛත්‍රිපාල සිරිසේන පැමිණ තිබෙනවා.\nඅප වාර්තාකරු සඳහන් කළේ පෙරවරු 09.40 ට පමණ හිටපු ජනාධිපතිවරයා කොමිසම හමුවට පැමිණි බවයි.\nකොමිසම සිදුකළ දැනුම්දීමකට අනුව පැමිණි හිටපු ජනාධිපති මෛත්‍රිපාල සිරිසේන මේ වනවිටත් සාක්ෂි ලබාදෙමින් සිටින බවයි එහි සිටින හිරු වාර්තාකරු සඳහන් කළේ.\nඑමෙන්ම හිටපු පොලිස්පති පූජිත් ජයසුන්දර, හිටපු රාජ්‍ය බුද්ධි අංශ ප්‍රධානී නිලන්ත ජයවර්ධන සහ හිටපු ආරක්ෂක ලේකම්වරයෙකු වූ කරුණාසේන හෙට්ටිආරච්චි ද අද පෙරවරුවේ මෙම කොමිසම වෙත පැමිණ සිටියා.\nමීට අමතරව හිටපු අග්‍රාමාත්‍ය රනිල් වික්‍රමසිංහ හෙට කොමිසම හමුවේ සාක්ෂි ලබාදීමට නියමිතයි.",
       "URL": "https://www.hirunews.lk/251837/හිටපු-ජනාධිපති-මෛත්‍රී-පාස්කු-ජනපති-කොමිසමට-පැමිණේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2410"
}