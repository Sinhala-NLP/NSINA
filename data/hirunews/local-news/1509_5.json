{
       "Source": "hirunews",
       "Timestamp": "Wednesday, 08 December 2021 - 12:34",
       "Headline": "චීන පොහොර නැව ශ්‍රී ලංකා මුහුදු සීමාවෙන් පිටවෙයි ?",
       "News Content": "අහිතකර බැක්ටීරියා අඩංගු චීන පොහොර නෞකාව මෙරට මුහුදු සීමාවෙන් පිටව යන බවට අදාළ චීන සමාගම තමන්ට දැනුම් දුන් බව කෘෂිකර්ම අමාත්‍ය මහින්දානන්ද අලුත්ගමගේ අභියාචනාධිකරණයට අද දැනුම් දුන්නා.\nඒ පරිසර යුක්ති කේන්ද්‍රය ඇතුළු පිරිසක් මෙම පොහොර නෞකාව මෙරටට පැමිණීමට එරෙහිව ගොනුකළ පෙත්සම අද කැඳ වූ අවස්ථාවේදියි.\nඅදාළ පෙත්සම අභියාචනාධිකරණ විනිසුරු මඩුල්ල ඉදිරියේ අද විභාග කෙරුණු අතර, මීට පෙර විෂය භාර අමාත්‍යවරයාට අධිකරණය විසින් දැනුම් දෙනු ලැබුවේ, අද දිනට එම නෞකාව සම්බන්ධයෙන් අධිකරණය හමුවේ ප්‍රතිඥාවක් ලබාදෙන ලෙසයි.",
       "URL": "https://www.hirunews.lk/290389/චීන-පොහොර-නැව-ශ්‍රී-ලංකා-මුහුදු-සීමාවෙන්-පිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1509"
}