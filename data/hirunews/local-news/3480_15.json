{
       "Source": "hirunews",
       "Timestamp": "Wednesday, 27 February 2019 - 16:15",
       "Headline": "කිරිවෙහෙර විහාරාධිපති හිමියන්ට වෙඩි තැබීමේ සිද්ධියේ සැකකරුවන් යළි රිමාන්ඩ්",
       "News Content": "කතරගම - කිරිවෙහෙර විහාරධිපති පූජ්‍ය කොබවක ධම්මින්ද හිමියන්ට වෙඩි තැබීමේ සිද්ධියට සම්බන්ධ පස්දෙනෙකු ලබන මස 13 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ, තිස්සමහාරාම මහේස්ත්‍රාත් කාංචනමාලා ගුණසේකරගේ නියෝගයකට අනුවයි.\nමීළඟ නඩු දිනයේදී මෙම නඩුව සම්බන්ධයෙන් රජයේ රස පරීක්ෂකවරයා වෙත යවන ලද සියලූ වාර්තා කැඳවන ලෙසත්, එහි උද්ධෘත අධිකරණයට ඉදිරිපත් කරන ලෙසත් මෙහිදී මහේස්ත්‍රාත්වරිය පොලීසියට නියෝග කර තිබෙනවා.\nනඩුවේ හයවන සැකකාරිය හම්බන්තොට මහාධිකරණයෙන් ඇප ලබාගත් අතර ඇය අද මහේස්ත්‍රාත් අධිකරණයේ පෙනී සිටි බවයි අප වාර්තාකරු සඳහන් කළේ.",
       "URL": "https://www.hirunews.lk/211327/කිරිවෙහෙර-විහාරාධිපති-හිමියන්ට-වෙඩි-තැබීමේ-සිද්ධියේ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3480"
}