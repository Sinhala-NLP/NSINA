{
       "Source": "hirunews",
       "Timestamp": "Thursday, 24 February 2022 - 11:23",
       "Headline": "ජනාධිපති ගෝඨාභය රත්මලාන දුම්රිය අංගනයේ හදිසි නිරීක්ෂණ චාරිකාවක",
       "News Content": "රත්මලාන දුම්රිය මැදිරි අංගන පරිශ්‍රයේ වැඩ කටයුතු සොයා බැලීම සඳහා ජනාධිපති ගෝඨාභය රාජපක්ෂ මීට ටික වේලාවකට (24) පෙර එහි හදිසි නිරීක්ෂණ චාරිකාවකට එක් වී තිබෙනවා.\nඒ මේ දින දිනවල මතුවී ඇති ඉන්දීය දුම්රිය එන්ජින් සහ දුම්රිය මැදිරි සම්බන්ධ කතාබහක් කරලියට පැමිණීමත් සමගයි.\nරත්මලාන දුම්රිය මැදිරි අංගන පරිශ්‍රයේ ඉන්දියාවෙන් ගෙන එන ලද දුම්රිය මැදිරි අඩුපාඩු සකස් කරමින් නවීකරණය කරනු ලබන අතර ඒ සම්බන්ධ වාර්තා පසුගිය දින කිහිපය පුරා ජනමාධ්‍ය හරහා එළි දැක්වුණා.\nමෙම දුම්රිය මැදිරි සහ දුම්රිය එන්ජින් සම්බන්ධයෙන් දේශපාලන ක්ෂේත්‍රයේ දැඩි කතා බහක් නිර්මාණය වූ අතර එහිදී එල්ල කෙරුණු ප්‍රමුඛ චෝදනාව වූයේ එම දුම්රිය මැදිරි සහ දුම්රිය එන්ජින් මෙරට මාර්ග පද්ධතියට නිසි ලෙස ගැලපෙන ඒවා නොවන බවයි.\nකෙසේ වෙතත් වරින් වර මතු වූ මෙම චෝදනා හමුවේ එම දුම්රිය මැදිරි වල සුළු වෙනස්කම් කිහිපයක් සිදු කර ඒවා භාවිතය සඳහා යොදා යොදා ගැනීමට හැකි බවයි දුම්රිය බලධාරීන් පවසා සිටියේ.\nජනාධිපති ගෝඨාභය රාජපක්ෂ දුම්රිය මැදිරි නවීකරණය වන රත්මලාන දුම්රිය අංගනයේ හදිසි චාරිකාවක නිරත වන්නේ එවන් පසුබිමක් යටතේ යි.",
       "URL": "https://www.hirunews.lk/297903/ජනාධිපති-ගෝඨාභය-රත්මලාන-දුම්රිය-අංගනයේ-හදිසි-නිරීක්ෂණ-චාරිකාවක",
       "Category": "Local News",
       "Parent URL": "https://www.hirunews.lk/local-news.php?pageID=1336"
}