{
       "Source": "hirunews",
       "Timestamp": "Saturday, 11 July 2020 - 14:18",
       "Headline": "ලක්සෙත සෙවන මහල් නිවාස සංකීර්ණයේ වෙඩි තැබීමෙන් තුවාල ලැබූ පුද්ගලයා මිය යයි",
       "News Content": "මාළිගාවත්ත - ලක්සෙත සෙවන මහල් නිවාස සංකීර්ණයේ පසුගිය මැයි මස 30 වන දා සිදුවූ වෙඩි තැබීමකින් බරපතල තුවාල ලබා කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටි පුද්ගලයා අද පෙරවරුවේ ජීවිතක්ෂයට පත්ව තිබෙනවා.\nදැනට බන්ධනාරගත කර සිටින කංජිපානි ඉම්රාන් නැමැත්තා විසින් අදාළ වෙඩි තැබීම මෙහෙයවා ඇති බවටයි කොළඹ අපරාධ කොට්ඨාශය සිදුකළ මූලික පරීක්ෂණවලදී අනාවරණ වී තිබුණේ.\nමෙම වෙඩි තැබීමේ සිද්ධියේ ප්‍රධාන සැකකරු වන 31 හැවිරිදි කොටහේන සුපිරි වෙළදසැලක් අසළ දී බමුණූආරච්චිගේ රුක්ෂාන් හෙවත් උක්ෂාන් නැමත්තා පොලිස් විශේෂ කාර්ය බලකාය අත්අඩංගුවට ගනු ලැබුවේ මෙරට නිෂ්පාදිත රිවෝල්වරයක් ද සමගයි.",
       "URL": "https://www.hirunews.lk/245219/ලක්සෙත-සෙවන-මහල්-නිවාස-සංකීර්ණයේ-වෙඩි-තැබීමෙන්-තුවාල-ලැබූ-පුද්ගලයා-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=2594"
}