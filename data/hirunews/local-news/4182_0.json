{
       "Source": "hirunews",
       "Timestamp": "Friday, 08 December 2017 - 11:25",
       "Headline": "මහින්ද ගැන දිනේෂ් අද ඉල්ලූ දේ",
       "News Content": "ඉදිරියේ දී පවත්වන පළාත් පාලන ඡන්ද සමයේ දී හිටපු ජනපති මහින්ද රාජපක්ෂට අතිරේක ආරක්ෂාවක් ලබා දෙන ලෙස ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන, අග්‍රාමාත්‍ය රනිල් වික්‍රමසිංහගෙන් අද(08) ඉල්ලා සිටියා.\nඒ, පාර්ලිමේන්තුවේ දී ස්ථාවර නියෝග යටතේ විශේෂ ප්‍රකාශයක් කරමින්.\nමැතිවරණ සමයේදී හිටපු ජනපතිගේ ආරක්ෂාව ගැන දැඩි සැලකිල්ලක් දැක්විය යුතු බව ද දිනේෂ් ගුණවර්ධන මන්ත්‍රීවරයා සඳහන් කළා.\nමිට පිළිතුරු දුන් අග්‍රාමාත්‍ය රනිල් වික්‍රමසිංහ කියා සිටියේ හිටපු ජනපතිගේ ආරක්ෂාව සම්බන්ධයෙන් දැනටමත් පියවර ගෙන ඇති බවයි.\nඑසේ විශේෂ ආරක්ෂාවක් අවශ්‍ය නම් ඒ පිළිබඳ ඉල්ලීමක් කළ හොත් ඒ ගැන ක්‍රියා කළ හැකි බවද අග්‍රාමාත්‍යවරයා පැවසුවා.",
       "URL": "https://www.hirunews.lk/177893/මහින්ද-ගැන-දිනේෂ්-අද-ඉල්ලූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4182"
}