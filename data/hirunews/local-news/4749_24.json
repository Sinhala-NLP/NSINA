{
       "Source": "hirunews",
       "Timestamp": "Saturday, 17 December 2016 - 10:25",
       "Headline": "පොළොන්නරුවේදී පොලිස් සැරයන්වරයෙකු ඝාතනය කෙරේ",
       "News Content": "පොළොන්නරුව,නව නගරය ප්‍රදේශයේදී තියුණු ආයුධයකින් පහර දී පොලිස් සැරයන්වරයෙකු ඝාතනය කර තිබෙනවා.\nපොලීසිය සඳහන් කළේ ඊයේ රාත්‍රියේ මෙම ඝාතනය සිදුව ඇති බවයි.\nමෙලෙස ඝාතනයට ලක්ව ඇත්තේ වයස අවුරුදු 49ක් වන පොළොන්නරුව,දිවුලන්කඩවල ප්‍රදේශයේ පදිංචිකරුවෙක්.\nඑමෙන්ම මොහු ජනාධිපති ආරක්ෂක අංශයේ රියදුරෙකු ලෙස සේවය කළ අයෙකු බව සඳහන්.\nඅදාළ සැරයන්වරයා රාජකාරි නිම කර සිය නවාතැන්පළ වෙත යතුරුපැදියකින් පැමිණ ඇති බව මූලික විමර්ශනවලදී අනාවරණ වී තිබෙනවා.\nකෙසේ වෙතත්, මිය ගිය සැරයන්වරයාගේ සිරුර ඔහු නවාතැන්ගෙන සිටි නිවසට යාබදව පිහිටි වෙනත් නිවසක මුළුතැන්ගෙය තුළ තිබී සොයා ගත් බවයි පොළොන්නරුව පොලීසියේ ප්‍රකාශකයෙකු සඳහන් කළේ.\nඝාතනයට ලක්වූ සැරයන්වරයා නවාතැන්පළ වෙත පැමිණි යතුරුපැදිය ද අතුරුදන් වී ඇති බව සදහන්.\nමේ වන විට ඔහුගේ දේහය පොළොන්නරුව රෝහලේ මෘත ශරීරාගාරයේ තැන්පත් කර තිබෙනවා.\nඝාතනය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/149907/පොළොන්නරුවේදී-පොලිස්-සැරයන්වරයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4749"
}