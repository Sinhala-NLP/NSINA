{
       "Source": "hirunews",
       "Timestamp": "Thursday, 18 May 2023 - 16:32",
       "Headline": "මත්ද්‍රව්‍ය තොගයක් යාත්‍රාවකින් ගෙන ගිය පිරිසක් නාවික හමුදා භාරයට(වීඩියෝ)",
       "News Content": "දකුණු මුහුදේ යාත්‍රාවකින් ප්‍රවාහනය කරමින් තිබූ හෙරොයින් රුපියල් කෝටි 240කට ආසන්න වටිනාකමකින් යුතු මත්ද්‍රව්‍ය කිලෝග්‍රෑම් 120කට අධික තොගයක් නාවික හමුදා භාරයට ගෙන තිබෙනවා.\nමත්ද්‍රව්‍ය ප්‍රවාහනය කළ එම මෙරට බහුදින ධීවර යාත්‍රාවේ සිටි 6 දෙනෙකුද සිය භාරයට ගත් බවයි නාවික හමුදාව පැවසුවේ.\nරාජ්‍ය බුද්ධි සේවාව හා ශ්‍රී ලංකා නාවික හමුදාව එක්ව සිදු කළ ඒකාබද්ධ මෙහෙයුමකින් ලද තොරතුරකට අනුවයි මෙම වැටලීම සිදුකර ඇත්තේ.\nඒ අනුව ශ්‍රී ලංකාවට දකුණු දෙසින් වූ ගැඹුරු මුහුදේ සිදු කළ විශේෂ සෝදිසි මෙහෙයුමකදී මත්ද්‍රව්‍ය කිලෝග්‍රෑම් 120කට අධික තොගයක් රැගත් මෙරට බහුදින ධීවර යාත්‍රාවක් සැකකරුවන් 6 දෙනෙකු සමඟ නාවික හමුදාව අත්අඩංගුවට ගෙන තිබෙනවා.\nමෙම මත්ද්‍රව්‍ය තොගයේ වටිනාකම මෙතෙක් ගණනය කර නැහැ.\nනාවික හමුදාවේ විජයබාහු නෞකාව මගින් මෙම මෙහෙයුම සිදු කර ඇති අතර එම මත්ද්‍රව්‍ය තොගය රැගත් බහුදින ධීවර යාත්‍රාව සහ සැකකරුවන් ඉදිරි කටයුතු සඳහා කොළඹ වරාය වෙත රැගෙන ආ බවයි නාවික හමුදාව සඳහන් කළේ.",
       "URL": "https://www.hirunews.lk/335556/මත්ද්‍රව්‍ය-තොගයක්-යාත්‍රාවකින්-ගෙන-ගිය-පිරිසක්-නාවික-හමුදා-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=334"
}