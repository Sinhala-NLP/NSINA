{
       "Source": "hirunews",
       "Timestamp": "Saturday, 19 March 2022 - 16:49",
       "Headline": "පොල් ගෙඩි තුල සඟවා හෙරොයින් අලෙවි කල කාන්තාවක් රත්ගමදී අත්අඩංගුවට",
       "News Content": "පොල් ගෙඩි තුල සූක්ෂ්ම ලෙස සඟවා හෙරොයින් අලෙවි කිරීමේ ජාවාරමක නිරත වූ කාන්තාවක් ගාල්ල - රත්ගම - නවජනපදය පන්විල ප්‍රදේශයේදී අත්අඩංගුවට ගෙන තිබෙනවා.\nඊයේ මෙම සැකකාර කාන්තාව පොල්මල්ලක් රැගෙන නිවසින් බැහැරව යන අවස්ථාවේ ලද තොරතුරක් මත අත්අඩංගුවට ගත් බවයි පොලීසිය සඳහන් කළේ.\nඑහිදී ලෙලි ඉවත් නොකළ පොල් ගෙඩිවල කුඩා සිදුරක් ඇති කර ඒ තුලට හෙරොයින් ග්‍රෑම් 7යි මිලිග්‍රෑම් 800 ක් අඩංගු ඇසුරුම් සූක්ෂමව බහා තිබියදී පොලීසිය විසින් සොයා ගෙන තිබෙනවා.\nසැකකාර කාන්තාවගේ ස්වාමි පුරුෂයා ද හෙරොයින් ජාවාරම් කිරීමේ චෝදනාව මත දැනට රක්ෂිත බන්ධනාගාර ගතව සිටින අතර, මෙම කාන්තාව ද මීට පෙරත් අවස්ථා කිහිපයකදී හෙරොයින් සම්බන්ධ චෝදනා මත බන්ධනාගාර ගතව සිට ඇති බවයි මූලික විමර්ශනවලදී අනාවරණ වී ඇත්තේ.",
       "URL": "https://www.hirunews.lk/299852/පොල්-ගෙඩි-තුල-සඟවා-හෙරොයින්-අලෙවි-කල-කාන්තාවක්-රත්ගමදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1284"
}