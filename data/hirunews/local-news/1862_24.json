{
       "Source": "hirunews",
       "Timestamp": "Thursday, 24 June 2021 - 18:01",
       "Headline": "අංගම්  පොර සටන් කලාවට පනවා ඇති තහනම ඉවත් කිරීමට අවධානය",
       "News Content": "දේශීය අංගම්පොර සටන් කලාවට පනවා තිබෙන තහනම ඉවත් කිරීමට අදාළ ගැසට් පත්‍රය කඩිනමින් නිකුත් කර එය ජාතික ක්‍රීඩාවක් ලෙස දේශීය හා ජාත්‍යන්තර වශයෙන් ප්‍රචලිත කිරීමට ක්‍රීඩා අමාත්‍යාංශයේ  අවධානය යොමුව තිබෙනවා.\nඑම සටන් කලාව යටත් විජිත යුගයේ, 1818 ඔක්තෝම්බර් මාසයේදී තහනම් කර ඇති අතර, එය වසර 202 කට අධික කාලයක් පාරම්පරිකව පවත්වාගෙන එනවා.\nඅමාත්‍ය නාමල් රාජපක්ෂ ප්‍රකාශ කර සිටියේ මෙවැනි දේශීය සටන් ක්‍රම හා ජන ක්‍රීඩා ජාතික මට්ටමින් පුහුණු කිරීම සඳහා මධ්‍යස්ථානයක්ද ඉදිකිරීමට බලාපොරොත්තු වන බවයි.",
       "URL": "https://www.hirunews.lk/275240/අංගම්-පොර-සටන්-කලාවට-පනවා-ඇති-තහනම-ඉවත්-කිරීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1862"
}