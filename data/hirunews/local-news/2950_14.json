{
       "Source": "hirunews",
       "Timestamp": "Thursday, 16 January 2020 - 19:54",
       "Headline": "අසර්බයිජානයේ ගින්නෙන් මියගිය සිසුවියන්ගේ අවසන් කටයුතු හෙට සහ අනිද්දා",
       "News Content": "අසර්බයිජානයේ බකු අගනුවර මහල් නිවාසයකදී පසුගිය 9 වනදා හට ගත් ගින්නකින් ජිවිතක්ෂයට පත්වූ ශ්‍රී ලාංකික විශ්වවිද්‍යාල සිසුවියන් තුන්දෙනාගේ දේහය පිළිබඳ අවසන් කටයුතු හෙට සහ අනිද්දා සිදුකිරීමට නියමිතයි.\nගින්නෙන් ජීවිතක්ෂයට පත්වූ එකම පවුලේ සොහොයුරියන් දෙදෙනා වූ 23 හැවිරිදි මල්ෂා සංදීපනී සහ 21 හැවිරිදි තාරුකී අමායාගේ දේහය අද අලූයම පිලියන්දල - බෝකුන්දර - මහවත්ත ප්‍රදේශයේ පිහිටි ඔවුන්ගේ නිවසට රැගෙන ආවේ පවුලේ සියලූදෙනාගේ සෝ සුසුම් මධ්‍යයේයි.\nඔවුන්ගේ අවසන් කටයුතු තුන්බෝවිල පොදු සුසාන භූමියේදී හෙට පස්වරුවේ සිදුකිරීමට නියමිතයි.\nමේ අතර, ගින්නෙන් ජීවිතක්ෂයට පත්වූ අමෝද්‍යා ජයකොඩි නම් 24 හැවිරිදි අනෙක් සිසුවියගේ දේහය කඩුවෙල - පහළ බෝමිරිය දහම් පාසල් මාවතේ පිහිටි ඇයගේ නිවසට ඊයේ රාත්‍රී 10ට පමණ රැගෙන එනු ලැබුවා.\nඅවසන් කටයුතු අනිද්දා පස්වරු 4ට ඉහළ බෝමිරිය පොදු සුසාන භූමියේදී සිදු කිරීමට නියමිත බව පවුලේ ඥාතීන් ප්‍රකාශ කළා.",
       "URL": "https://www.hirunews.lk/232395/අසර්බයිජානයේ-ගින්නෙන්-මියගිය-සිසුවියන්ගේ-අවසන්-කටයුතු-හෙට-සහ-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=2950"
}