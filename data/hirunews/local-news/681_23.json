{
       "Source": "hirunews",
       "Timestamp": "Wednesday, 07 December 2022 - 22:06",
       "Headline": "චාමික කරුණාරත්න රෝහල්ගත කරයි",
       "News Content": "ලංකා ප්‍රිමියර් ලීග් තරගාවලියේ කැන්ඩි ෆැල්කන් කණ්ඩායම සහ ගෝල් ග්ලැඩියේටර්ස් කණ්ඩායම අතර පැවති තරගයේ දී ශ්‍රී ලංකා කණ්ඩායමේ තුන් ඉරියව ක්‍රීඩක චාමික කරුණාරත්න උඩ පන්දුවක් රැකගැනීමට යාමේ දී අනතුරට ලක්ව තිබෙනවා.\nඑම අනතුරින් චාමිකගේ දත් හතරකට හානි සිදුව ඇති බව වාර්තා වන අතර ඔහුට ශල්‍යකර්මයකට භාජනය කිරීමට සූදානම් බවත් වාර්තා වනවා.\nඒ අනුව චාමිකව හම්බන්තොට සිට ගාල්ල වෙත රැගෙන එන බවත් වාර්තා වනවා.\nකෙසේ නමුත් ඔහු ලංකා ප්‍රිමියර් ලීග් තරගාවලියේ මහනුවරදී පැවැත්වෙන තරග සඳහා සහභාගි වීමට හැකියාව ඇති බවයි ආරංචි මාර්ග වාර්තා කරන්නේ.",
       "URL": "https://www.hirunews.lk/322184/චාමික-කරුණාරත්න-රෝහල්ගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=681"
}