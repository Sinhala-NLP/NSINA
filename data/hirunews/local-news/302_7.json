{
       "Source": "hirunews",
       "Timestamp": "Thursday, 01 June 2023 - 12:36",
       "Headline": "කැකිරාවේ දී දුම්රියේ ගැටී පුද්ගලයෙකු මරුට",
       "News Content": "කැකිරාව දුම්රියපල ආසන්නයේදී දුම්රියේ ගැටීමෙන් ඊයේ(31) රාත්‍රියේදී පුද්ගලයකු මියගොස් ඇතැයි පොලිසිය පවසනවා.\nඊයේ රාත්‍රියේ මඩකලපුව සිට මහව දක්වා ධාවනය වෙමින් තිබූ දුම්රියේ ගැටීමෙන් එම පුද්ගලයා මෙලෙස එම ස්ථානයේදීම ජීවිතක්ෂයට පත්ව ඇති අතර සිද්ධියෙන් මිය ගිය එම පුද්ගලයාගේ සිරුර අදාළ දුම්රිය කාර්ය මණ්ඩලය විසින් කැකිරාව දුම්රියපල වෙත රැගෙනවිත් භාරදීමට පියවර ගෙන තිබිණි.\nමෙලෙස දුම්රියේ ගැටීමෙන් මිය ගොස් ඇත්තේ කැකිරාව ඔලුකරඳ, දුම්රිය නගරය ප්‍රදේශයේ පදිංචිව සිටි වයස අවු56 ක අවිවාහක පුද්ගලයකු බවට සිදුකර ඇති පොලිස් විමර්ශනවලදී අනාවරණය කරගෙන තිබෙනවා.\nමෙම අනතුර සම්බන්ධයෙන් කැකිරාව පොලිසිය මගින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/336760/කැකිරාවේ-දී-දුම්රියේ-ගැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=302"
}