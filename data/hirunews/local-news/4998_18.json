{
       "Source": "hirunews",
       "Timestamp": "Monday, 20 June 2016 - 12:36",
       "Headline": "මුද්‍රණාලයාධිපති ඉල්ලා අස්වෙයි",
       "News Content": "රජයේ මුද්‍රණාලයාධිපති ගාමිණී ෆොන්සේකා එම ධුරයෙන් ඉල්ලා අස්වී තිබෙනවා.\nසිය ඉල්ලා අස්වීමේ ලිපිය ජනමාධ්‍ය අමාත්‍යාංශයේ ලේකම් නිමල් බෝපගේ වෙත අද දිනයේ භාරදුන් බවයි හිරු ප්‍රවෘත්ති අංශය කළ විමසීමකදී ඔහු සඳහන් කළේ.\nපෞද්ගලික හේතුවක් මත එම ධුරයෙන් ඉල්ලා අස්වූ බව මුද්‍රණලායාධිපති ගාමිණී ෆොන්සේකා කියා සිටියා.\nකෙසේ වෙතත් රජයේ මුද්‍රණාලයේ වෘත්තිය සමිති චෝදනා කළේ මුද්‍රණාලයාධිපතිවරයාට එල්ලවූ විවිධ බලපෑම් හේතුවෙන් ඔහු එම ධුරයෙන් ඉල්ලා අස්වීමට තීරණය කර ඇති බවයි.",
       "URL": "https://www.hirunews.lk/135999/මුද්‍රණාලයාධිපති-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4998"
}