{
       "Source": "hirunews",
       "Timestamp": "Friday, 23 April 2021 - 22:23",
       "Headline": "පොල්තෙල් හිඟයක් ගැන අනතුරු ඇගවීමක් (වීඩියෝ)",
       "News Content": "තවත් සති දෙකකින් පමණ දිවයිනේ පොල් තෙල් හිඟයක් ඇතිවිය හැකි බව බේකරි නිෂ්පාදකයින් ඇතුළු සංගම් කිහිපයක් අනතුරු අඟවනවා.\nකෙසේ වෙතත්, රජය පවසන්නේ කිසිදු ආකාරයකින් පොල්තෙල් හිඟයක් ඇතිවීමට ඉඩ නොතබන බවයි.\nපොල්තෙල් සම්බන්ධයෙන් ඉදිරියේදී මතුවිය හැකි ගැටලු පිළිබඳ විශේෂ සාකච්ඡාවක් වැවිලි කර්මාන්ත අමාත්‍යාංශයේදී අද පැවැත්වුණා.\nඒ, විෂය භාර අමාත්‍යවරුන්ල රාජ්‍ය අමාත්‍යවරුන් සහ පොල්තෙල් නිෂ්පාදකයින්, බේකරි නිෂ්පාදකයින්, රසකැවිලි නිෂ්පාදකයින්ගේ සහභාගීත්වයෙන්.\nමෙහිදී බේකරි නිෂ්පාදකයින් සහ රසකැවිලි නිෂ්පාදකයින් චෝදනා කළේ රට තුළ පොල්තෙල් තොග ඇත්තේ තවත් සති දෙකක පමණක් බවයි.",
       "URL": "https://www.hirunews.lk/269333/පොල්තෙල්-හිඟයක්-ගැන-අනතුරු-ඇගවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2000"
}