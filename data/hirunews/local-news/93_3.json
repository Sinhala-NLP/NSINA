{
       "Source": "hirunews",
       "Timestamp": "Wednesday, 16 August 2023 - 20:57",
       "Headline": "විශ්‍රාමික යුධ හමුදා සෙබලෙකු සියදිවි නසා ගනී",
       "News Content": "අධික ලෙස ණයවීම මත ඇති වූ පවුල් ආරවුලක් හේතුවෙන් ආබාධිත විශ්‍රාමික යුධ හමුදා සෙබලෙකු ගෙල වැලැලාගෙන සිය දිවි හානි කරගෙන තිබෙනවා.\nමෙලෙස ජීවිතක්ෂයට පත් වී ඇත්තේ අවුරුදු 46ක වලස්වැව, ගලේවෙල ප්‍රදේශයේ පදිංචි කරුවෙක් බවයි පොලිසිය පවසන්නේ.\nවිවිධ හේතූන් මත අධික ලෙස ණය වීම හේතුවෙන් පවුල් ආරවුල් සිදු වී ඇති බව පොලිස් විමර්ශනවලදී අනාවරණය වී තිබෙනවා.\nසිදුවීම සම්බන්ධයෙන් ඉදිරි විමර්ශණ දඹුල්ල පොලිසිය විසින් ක්‍රියාත්මකයි.",
       "URL": "https://www.hirunews.lk/345048/විශ්‍රාමික-යුධ-හමුදා-සෙබලෙකු-සියදිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=93"
}