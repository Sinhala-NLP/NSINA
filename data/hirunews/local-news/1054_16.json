{
       "Source": "hirunews",
       "Timestamp": "Friday, 01 July 2022 - 12:45",
       "Headline": "පළමු ටෙස්ට් තරගයේ ජය ඔස්ට්‍රෙලියාවට",
       "News Content": "ගාල්ල අන්තර්ජාතික ක්‍රිකට් ක්‍රීඩාංගණයේදී ශ්‍රී ලංකාව සමඟ පැවති පළමු ටෙස්ට් තරගය කඩුලු 10 කින් ජයගැනීමට ඔස්ට්‍රෙලියානු කණ්ඩායම මීට ටික වේලාවකට පෙර සමත්වුණා.\nතරගයේ තුන්වන දිනය වූ අද (01) දිනයේ දෙවන ඉනිම ක්‍රීඩා කළ ශ්‍රී ලංකා කණ්ඩායම ලකුණු 113කට සීමා කිරීමට ඔස්ට්‍රෙලියානු පන්දු යවන්නන් සමත්වූ අතර, ඒ අනුව තරගය ජය ගැනීමට ඔස්ට්‍රෙලියානු කණ්ඩායමට ලබාගත යුතුව තිබුණේ ලකුණු පහක් පමණයි.\nශ්‍රී ලංකාව පළමු ඉනිම සඳහා ලකුණු 212 ක් රැස් කළ අතර, ඔස්ට්‍රෙලියානු කණ්ඩායම පළමු ඉනිමට ලකුණු 321 ක් රැස් කරගත්තා.\nඑහිදී රමේෂ් මෙන්ඩිස් ලකුණු 112කට බිඳ හෙලූ කඩුලු සංඛ්‍යාව හතරක්.",
       "URL": "https://www.hirunews.lk/308710/පළමු-ටෙස්ට්-තරගයේ-ජය-ඔස්ට්‍රෙලියාවට",
       "Category": "Local News",
       "Parent URL": "https://www.hirunews.lk/local-news.php?pageID=1054"
}