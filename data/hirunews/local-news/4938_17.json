{
       "Source": "hirunews",
       "Timestamp": "Wednesday, 03 August 2016 - 12:38",
       "Headline": "වැට් බද්ද විකෘතිය වැඩි කළා. - ජවිපෙ",
       "News Content": "ආණ්ඩුව ගෙන ආ වැට් බදු සංශෝධනය හේතුවෙන් බදු අය කර ගැනීමේ විකෘතිතාවය තවදුරටත් වර්ධනය වී ඇති බව ජනතා විමුක්ති පෙරමුණ පවසනවා.\nඑහි නායක පාර්ලිමේන්තු මන්ත්‍රී අනුර කුමාර දිසානායක මේ බව සඳහන් කළේ පක්ෂ මූලස්ථානයේ අද (03) පැවති මාධ්‍ය හමවුකට එක්වෙමින්.\n‘‘වැට් කියන්නෙ කෙලින්ම වක්‍ර බද්දක්. මැයි දෙක ආණ්ඩුව හදුන්වාදෙන ලද අලුත් පැනවීම හේතුකොටගෙන බදු ක්ෂේත්‍රයේ ඇති වී තිබෙන විකෘතිය තවත් ත්‍රීව‍්‍ර වෙනවා.\nතවත් වැඩි වෙනවා.\nඒ නිසා මේ බදු ප්‍රතිපත්තිය සම්පූර්ණයෙන් සකස් වී තිබෙන්නේ සාමාන්‍ය ජනතාව මත අසීමිත ලෙස බදුබර පැටවීමක් සදහා.\nමේ බදු සංශෝධනය තමයි එළඹෙන 11 වැනිදා පාර්ලිමේන්තුවට ඉදිරිපත් කිරීමට නියමිතව තියෙන්නෙ.\nඅපිට බලාගන්න පුළුවන් එළඹෙන පාර්ලිමේන්තුවේදී ජනතාව විසින් තෝරා පත් කරගෙන එවන ලද මන්ත්‍රීවරු කවු ද , ජනතාව පීඩාවට පත් කරන මන්ත්‍රීවරුන් කවු ද කියලා.’’",
       "URL": "https://www.hirunews.lk/139723/වැට්-බද්ද-විකෘතිය-වැඩි-කළා-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=4938"
}