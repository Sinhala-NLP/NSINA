{
       "Source": "hirunews",
       "Timestamp": "Sunday, 30 May 2021 - 7:42",
       "Headline": "ගිනිගත් නැව නිසා මීගමුවේ සිට පානදුර දක්වා වෙරළ තීරයටත් හානි (ඡායාරූප සහ වීඩියෝ)",
       "News Content": "එම්.වී. එක්ස්ප්‍රස් පර්ල් නෞකාව ගිනි ගැනීම හේතුවෙන් මේ වනවිට මීගමුවේ සිට පානදුර දක්වා වෙරළ තීරයට දැඩි බලපෑම් එල්ලවී ඇති බවට මධ්‍යම පරිසර අධිකාරිය පවසනවා.\nමීට අමතරව උස්වැටකෙයියාව සහ සරක්කුව යන වෙරළ තීරවලටද බලපෑම් එල්ලවී ඇති අතර, ගොඩගැසූ අපද්‍රව්‍ය ඉවත් කරමින් පවතින බවයි එම අධිකාරිය සඳහන් කළේ.\nමේ අතර පසුගිය දින කිහිපයේම දිවයිනට බලපා තිබූ අයහපත් කාලගුණයෙන් පීඩාවට පත්ව සිටි තමන්ට නෞකාවේ ගින්නත් සමඟ ඇතිවූ තත්වයන් මත ධීවර කර්මාන්තය කරගෙන යෑමට නොහැකි තත්වයක් මතුව ඇති බව මීගමුවේ සුළුපන්න ධීවරයින්  ප්‍රකාශ කළා.",
       "URL": "https://www.hirunews.lk/272836/ගිනිගත්-නැව-නිසා-මීගමුවේ-සිට-පානදුර-දක්වා-වෙරළ-තීරයටත්-හානි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1919"
}