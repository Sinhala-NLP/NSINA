{
       "Source": "hirunews",
       "Timestamp": "Sunday, 27 December 2020 - 19:48",
       "Headline": "කොරෝනා ආසාදිත මෘත දේහ නිදහස් කිරීම සම්බන්ධයෙන් විශේෂ විමර්ශනයක් (වීඩියෝ)",
       "News Content": "කොරෝනා ආසාදිත බවට අනාවරණ වූ මෘතදේහ නිදහස් කිරීමේ සිදුවීම සම්බන්ධයෙන් විශේෂ විමර්ශනයක් ආරම්භ කරන බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන ප්‍රකාශ කළා.\nඒ හිරු ප්‍රවෘත්ති ඔස්සේ අදාළ සිදුවීම සම්බන්ධයෙන් සිදුකළ අනාවරණයෙන් පසුවයි.\nකොල්ලුපිටිය ප්‍රදේශයේ පදිංචි 65 හැවිරිදි කාන්තාවකගේ කොරෝනා ආසාදිත මළ සිරුරක් සාමාන්‍ය මළ සිරුරක් සේ භූමදානය කිරීම සඳහා ඥාතීන් ලබාදීමේ සිද්ධියක් සම්බන්ධයෙන් අප පසුගියදා වාර්තා කළා. ඒ අනුව, අදාළ සිදුවීම සම්බන්ධයෙන් විමසීමට අද අප කොළඹ ජාතික රෝහලේ හදිසි මරණ පරීක්ෂක ඉරේෂා සමරවීර හමුවීමට ගිය අතර, එම අවස්ථාවට සිංහලේ අපි ජාතික සංවිධානයේ සභාපති පූජ්‍ය ජඹුරේවෙල චන්දරතන හිමියන් ද එක්වුණා.\nකෙසේ වෙතත්, අප කළ විමසීමකදී සෞඛ්‍ය සේවා අධ්‍යක්ෂ ජනරාල්වරයා පැවසුවේ මෙම සිද්ධිය සම්බන්ධයෙන් මේ වනවිටත් විශේෂ විමර්ශනයක් ආරම්භ කර ඇති බවයි.\nමේ අතර, කොරෝනා මරණ ආදාහනයට විරෝධය පළ කරමින් ගාල්ල, මුස්ලිම් විද්වත් සභාව අද පෙරවරුවේ ගාල්ල - දෙවට ප්‍රදේශයේදී විරෝධතාවක නිරත වුණා. මේ එහිදී අදහස් දැක්වූ එම සංවිධානයේ උප සභාපති ලුත් ෆී මව්ලවි.",
       "URL": "https://www.hirunews.lk/258090/කොරෝනා-ආසාදිත-මෘත-දේහ-නිදහස්-කිරීම-සම්බන්ධයෙන්-විශේෂ-විමර්ශනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2250"
}