{
       "Source": "hirunews",
       "Timestamp": "Tuesday, 20 July 2021 - 6:53",
       "Headline": "උස්බෙකිස්ථාන ජාතික කාන්තාවක් අලෙවි කළ පුද්ගලයෙකු වැල්ලවත්තේදී අල්ලයි",
       "News Content": "උස්බෙකිස්ථාන ජාතික කාන්තාවක් මෙරටට ගෙන්වා ඇය ලිංගික කටයුතු සඳහා අලෙවි කළ පුද්ගලයෙකු ඊයේ (19) අත්අඩංගුවට ගෙන තිබෙනවා.\nඅපරාධ පරීක්ෂණ දෙපාර්තමේන්තුව විසින් මෙම අත්අඩංගුවට ගැනීම සිදුකර ඇති අතර මෙලෙස අත්අඩංගුවට පත්ව ඇත්තේ 31 හැවිරිදි වියේ පසුවන අයෙක්.\nසංක්‍රමණිකයින් සඳහා වූ ජාත්‍යන්තර සංවිධානය විසින් අපරාධ පරීක්ෂණ දෙපාර්තමේන්තුව වෙත සිදුකළ පැමිණිල්ලකට අනුව වැල්ලවත්ත ප්‍රදේශයේදී මෙම අත්අඩංගුවට ගැනීම සිදුකර තිබෙනවා.\nමෙරට රැකියාවක් ලබාදන බව පවසමින් මීට මාස කිහිපයකට පෙර 36 හැවිරිදි මෙම කාන්තාව මෙරටට ගෙන්වා මෙලෙස ලිංගික කටයුතු සඳහා අලෙවිකර ඇති බවයි අනාවරණය වී ඇත්තේ.\nඅත්අඩංගුවට පත් ශ්‍රී ලාංකිකයාගේ, උස්බෙකිස්ථාන ජාතික බිරිඳ මෙවැනිම වරදක් සම්බන්ධයෙන් මේ වනවිට මෙරට රක්ෂිත බන්ධනාගාරයේ පසුවන බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පැවසුවේ.",
       "URL": "https://www.hirunews.lk/277452/උස්බෙකිස්ථාන-ජාතික-කාන්තාවක්-අලෙවි-කළ-පුද්ගලයෙකු-වැල්ලවත්තේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1809"
}