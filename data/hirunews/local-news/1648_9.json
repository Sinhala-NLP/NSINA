{
       "Source": "hirunews",
       "Timestamp": "Tuesday, 05 October 2021 - 14:07",
       "Headline": "නව ඛනිජ තෙල් සම්පත් පනත ඔක්තෝම්බර් 06 වැනි දා පාර්ලිමේන්තුවට",
       "News Content": "හෙට දින පාර්ලිමේන්තුවට ඉදිරිපත් කිරීමට නියමිත නව ඛනිජ තෙල් සම්පත් පනත සම්බන්ධයෙන් ආණ්ඩු පක්ෂ  මැති ඇමැතිවරුන් දැනුම්වත් කිරීමේ ආණ්ඩු පක්ෂ  කමිටු රැස්වීමක් ඊයේ පාර්ලිමේන්තුවේ දී පැවැත්වුණා.\nඑහි දී බලශක්ති අමාත්‍ය නීතිඥ උදය ගම්මන්පිල මහතා විසින් මෙම  පනතෙහි ඇති  වැදගත්කම සහ විධිවිධානයන් සම්බන්ධයෙන් ආණ්ඩුපක්ෂ මැති ඇමැතිවරුන් දැනුවත් කිරීම ද සිදු කළා.\nශ්‍රී ලංකාව සතු තෙල් සහ ගෑස් නිධි භාවිතා කරමින් ඛනිජ තෙල් සහ ගෑස් නිෂ්පාදනය මෙරට තුල ආරම්භ කිරීම සඳහා අවශ්‍ය නෛතික පසුබිම සහ  නියාමන යාන්ත්‍රණය සැකසීම සහ එමගින් ඛනිජ තෙල් ක්ෂේත්‍රයේ දැවැන්ත ආයෝජකයන් මෙරට ඛනිජ තෙල් ගවේෂණ සඳහා ආකර්ෂණය කර ගැනීමයි මෙම නව පනතේ බලාපොරොත්තුව.",
       "URL": "https://www.hirunews.lk/284149/නව-ඛනිජ-තෙල්-සම්පත්-පනත-ඔක්තෝම්බර්-06-වැනි-දා-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1648"
}