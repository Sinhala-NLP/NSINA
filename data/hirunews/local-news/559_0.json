{
       "Source": "hirunews",
       "Timestamp": "Saturday, 04 February 2023 - 10:22",
       "Headline": "චීන බැලුනය ඇමරිකානු රාජ්‍ය ලේකම්ගේ සංචාරය කල් දමයි",
       "News Content": "ඇමරිකා එක්සත් ජනපද රාජ්‍ය ලේකම් ඇන්තනි බ්ලින්කන් තම චීන සංචාරය කල් තමා තිබෙනවා.\nසැකකටයුතු චීන බැලුනයක් ඇමරිකානු ගුවන් සීමාව ආක්‍රමණය කිරීම තම රටේ ස්වෛරීත්වයට හානි කිරීමක් බවට චෝදනා කරමිනුයි ඔහු මෙම සංචාරය කල් දමා ඇත්තේ.\nඑම බැලුනය මේ වනවිට මධ්‍යම එක්සත් ජනපදයට මීටර 18,300 ක් ඉහළින් නැගෙනහිර දෙසට පාවෙමින් පවතින බවයි විදෙස් වාර්තා සඳහන් කළේ.\nකෙසේ වෙතත් චීනය ප්‍රකාශ කළේ පාලනයෙන් මිදුණු කාලගුණය සහ විද්‍යාත්මක අරමුණක් සඳහා භාවිත කරන බැලුනයක් ඇමරිකානු ගුවන් සීමාවේ ආයාලේ පාවීම සම්බන්ධයෙන් තම කණගාටුව පළ කරන බවයි.\nචීනයේ එම ප්‍රකාශයට ප්‍රතිචාර දක්වමින් ධවල මන්දිර ප්‍රකාශිකා ජීන් ජියරේ ද කියා සිටියේ චීනයේ එම ක්‍රියාව මගින් ඇමරිකානු ස්වෛරීභාවය සහ ජාත්‍යන්තර නීතිය පැහැදිළිවම උල්ලංඝනය කර ඇති බවයි.",
       "URL": "https://www.hirunews.lk/326631/චීන-බැලුනය-ඇමරිකානු-රාජ්‍ය-ලේකම්ගේ-සංචාරය-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=559"
}