{
       "Source": "hirunews",
       "Timestamp": "Monday, 05 December 2016 - 15:21",
       "Headline": "පළාත් සභා මන්ත්‍රී ජගත් කුමාරට ඇප",
       "News Content": "පොලිස් නිලධාරියෙකුට පහරදුන් බවට චෝදනා එල්ලවූ පළාත් සභා මන්ත්‍රී ජගත් කුමාර රුපියල් ලක්ෂ 5 බැගින් වූ ශරීර ඇප දෙකක් මත මුදාහැරීමට කොළඹ අතිරේක මහේස්ත්‍රාත් චන්දන කලංසූරිය අද නියෝග කළා.\nඒ සැකකාර පළාත් සභා මන්ත්‍රීවරයා තමන්ට ඇප ලබාදෙන ලෙස මෝසමක් මාර්ගයෙන් අධිකරණයෙන් කරනු ලැබූ ඉල්ලීමක් සළකා බැලූ අවස්ථාවේදියි.\nමෙහිදී අතිරේක මහේස්ත්‍රාත්වරයා සැකකරුට දැඩි ලෙස අවවාද කරමින් කියා සිටියේ පොලීසිය සමඟ ගැටුම් ඇති කර නොගන්නා ලෙසයි.\nසමස්ත ලංකා සමෘද්ධි නිලධාරීන්ගේ  සංගමය පසුගිය 29 වනදා පාර්ලිමේන්තු පිවිසුම අසල පැවැත්වූ උද්ඝෝෂණයක් අතරතුර පොලිස් නිලධාරියෙකුට පහරදුන් බවට මොහුට විරුද්ධව චෝදනා එල්ලවුණා.",
       "URL": "https://www.hirunews.lk/149012/පළාත්-සභා-මන්ත්‍රී-ජගත්-කුමාරට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4767"
}