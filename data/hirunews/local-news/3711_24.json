{
       "Source": "hirunews",
       "Timestamp": "Sunday, 07 October 2018 - 10:57",
       "Headline": "මොරගහහේනේ බැංකුවක් බිඳ ගිනි අවි රැගෙන යයි",
       "News Content": "මොරගහහේන - ගෝනපල මංසන්ධියේ පිහිටි රාජ්‍ය බැංකුවක් බිඳ පතොරම් තුවක්කු දෙකක් රැගෙන යාමේ සිදුවීමක් වාර්තාවනවා.\nඊයේ රාත්‍රියේ මෙම කොල්ලකෑම සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙලෙස රැගෙන ගොස් ඇත්තේ බැංකුවේ ආරක්ෂාව සඳහා තිබූ පතොරම් තුවක්කු දෙකක්. සොරකම සිදුවන අවස්ථාවේ බැංකුවේ ආරක්ෂක නිලධාරියෙකු සිට නැහැ.\nමූලික පරීක්ෂණවලදී බැංකුව සතුව පවතින මුදල් හෝ වෙනත් කිසිවක් අස්ථාන ගත වී නොමැති බවට තහවුරු වී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මොරගහහේන පොලීසියේ විශේෂ පොලිස් කණ්ඩායමක් සිද්ධිය පිළිබඳ පරීක්ෂණ ආරම්භ කර ඇති බවයි.",
       "URL": "https://www.hirunews.lk/201566/මොරගහහේනේ-බැංකුවක්-බිඳ-ගිනි-අවි-රැගෙන-යයි",
       "Category": "Local News",
       "Parent URL": "https://www.hirunews.lk/local-news.php?pageID=3711"
}