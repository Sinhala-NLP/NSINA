{
       "Source": "hirunews",
       "Timestamp": "Monday, 28 August 2023 - 17:40",
       "Headline": "බෑගයක් සොරාගත් කාන්තාවක් අත්අඩංගුවට",
       "News Content": "කටුනායක ගුවන්තොටුපොළේ දී ලක්ෂ 6ට ආසන්න වටිනාකමකින් යුත් භාණ්ඩ අඩංගු බෑගයක් සොරා ගත් කාන්තාවක් කටුනායක පොලිසිය විසින් අත්අඩංගුවට ගෙන තිබෙනවා.\nමෙසේ අත්අඩංගුවට ගෙන ඇත්තේ වයස අවුරුදු 34ක් වන නීලපොල ප්‍රදේශයේ පදිංචි කාන්තාවක්.\nඇය වෙනත් රටක සිට ශ්‍රී ලංකාවට පිටුවහල් කර ඇති කාන්තාවක් බවයි මූලික පොලිස් විමර්ශවල දී අනාවරණය වී ඇත්තේ.\nඅදාළ කාන්තාව මෙම බෑගය සොරා ගෙන ඇත්තේ කටුනායක ගුවන්තොටුපොළේ දී බවයි පොලිසිය පවසා සිටින්නේ.\nකෙසේ වෙතත් මේ පිළිබඳ වැඩිදුර විමර්ශන කටුනායක පොලිසිය විසින් සිදු කරන බවයි වාර්තා වන්නේ.",
       "URL": "https://www.hirunews.lk/346436/බෑගයක්-සොරාගත්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=66"
}