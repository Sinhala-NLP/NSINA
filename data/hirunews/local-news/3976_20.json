{
       "Source": "hirunews",
       "Timestamp": "Tuesday, 24 April 2018 - 10:25",
       "Headline": "යතුරුපැදි අනතුරකින් තරුණයෙකු මරුට (ඡායාරූප )",
       "News Content": "යාපනය මන්නාරම ප්‍රධාන මාර්ගයේ යාපනය නාවට්කුලි විද්‍යාලය ඉදිරිපිටදී ඊයේ (23) සිදුවු යතුරුපැදි අනතුරකින් එක් තරුණයෙකු ජිවිතක්ෂයට පත්ව තවත් තරුණයෙකු බරපතල තුවාල ලබා රෝහල් ගත කල බව පොලිසිය පවසනවා.\nඅනතුරින් මියගොස් ඇත්තේ යාපනය නාවට්කුලි ප්‍රදේශයේ පදිංචි 23 හැවිරිදි තරුණයෙක්.\nඅධික වේගයෙන් පැමිණි යතුරුපැදිය මාර්ගයෙන් ඉවතට පැන අසල තිබු විදුලි කණුවක ගැටී මේ අනතුර සිදුව ඇති බවයි පොලිසිය පැවසුවේ.\nඅනතුර සම්බන්ධයෙන් චාවකච්චේරි පොලිසිය වැඩිදුර පරීක්ෂණ සිදුකරනවා.\n(ඡායාරූප - මාධව කුලසුරිය)",
       "URL": "https://www.hirunews.lk/189124/යතුරුපැදි-අනතුරකින්-තරුණයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3976"
}