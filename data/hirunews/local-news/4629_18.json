{
       "Source": "hirunews",
       "Timestamp": "Monday, 06 March 2017 - 6:36",
       "Headline": "අසීරු අවස්ථාවලදී පවා තමන් ශ්‍රීලනිපය රැක ගැනීමට ක්‍රියා කළ බව හිටපු ජනාධිපති කියයි",
       "News Content": "අසීරු අවස්ථාවලදී පවා තමන් ශ්‍රී ලංකා නිදහස් පක්ෂය රැක ගැනීමට ක්‍රියා කළ බව හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ පවසනවා.\nහිටපු ජනාධිපතිවරයා මේ බව සදහන් කළේ කළුතර - අගලවත්ත ප්‍රදේශයේ ඊයේ පැවැති ජන හමුවක් අමතමින්.\nපාර්ලිමේන්තු මන්ත්‍රී කුමාර වෙල්ගම ශ්‍රී ලංකා නිදහස් පක්ෂයේ සංවිධායකවරයෙකු ලෙස පත් වී වසර 35 ක් සපිරීම නිමිත්තෙන් මෙම ජන හමුව සංවිධාන කර තිබුණා.\nහිටපු ජනාධිපති මහින්ද රාජපක්ෂගේ ප්‍රධානත්වයෙන් පැවැති මෙම ජන හමුවට ඒකාබද්ධ විපක්ෂය නියෝජනය කරන දේශපාලන පක්ෂවල නායකයින් ඇතුළු පාර්ලිමේන්තු මන්ත්‍රීවරු පිරිසක් ද එක්ව සිටියා.",
       "URL": "https://www.hirunews.lk/156141/අසීරු-අවස්ථාවලදී-පවා-තමන්-ශ්‍රීලනිපය-රැක-ගැනීමට-ක්‍රියා-කළ-බව-හිටපු-ජනාධිපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4629"
}