{
       "Source": "hirunews",
       "Timestamp": "Monday, 02 July 2018 - 13:20",
       "Headline": "යූරෝ - 4 අද සිට වෙළඳපොළේ",
       "News Content": "ඛනිජ තෙල් අමාත්‍යාංශය විසින් යූරෝ ෆෝ නමින් නව ඉන්ධන වර්ගයක් අද (02) වෙළඳපොලට හඳුන්වා දෙනු ලැබුවා.\nපරිසර දූෂණය අවම වන ආකාරයෙන් මෙම ඉන්ධන නිෂ්පාදනය කර ඇති බවයි ඛනිජ තෙල් අමාත්‍යාංශය සඳහන් කළේ.\nයූරෝ ෆෝ වර්ගය යටතේ පෙට්‍රල් සහ ඩීසල් වර්ග දෙකම වෙළඳපොලෙන් කලින් පැවති මිලටම ලබා ගත හැකි බවයි එම අමාත්‍යාංශය සඳහන් කළේ.\nයූරෝ ෆෝ වෙළඳපොලට හදුන්වාදීමේ උත්සවයට අද එක්වෙමින් ඛනිජ තෙල් සම්පත් සංවර්ධන අමාත්‍ය අර්ජුන රණතුංග කියා සිටියේ ඉදිරියේදී යූරෝ ෆයිව් සහ යූරෝ සික්ස් වර්ගයන් වෙලඳපොළට හදුන්වාදීම සම්බන්ධයෙන් අවධානය යොමුකරන බවයි.",
       "URL": "https://www.hirunews.lk/194350/යූරෝ-4-අද-සිට-වෙළඳපොළේ",
       "Category": "Local News",
       "Parent URL": "https://www.hirunews.lk/local-news.php?pageID=3868"
}