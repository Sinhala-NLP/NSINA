{
       "Source": "hirunews",
       "Timestamp": "Sunday, 07 February 2021 - 13:29",
       "Headline": "තේ මිලේ කැපී පෙනෙන වර්ධනයක්",
       "News Content": "පසුගිය ජනවාරි මාසයේ මෙරට තේ මිලෙහි සාමාන්‍ය කැපී පෙනෙන වර්ධනයක් පෙන්නුම් කර තිබෙනවා.\nජනවාරි මාසයේ තේ කිලෝග්‍රෑමයකට රුපියල් 645 යි ශත 2 ක සාමාන්‍ය මිලක් හිමිවී ඇති අතර, එය පසුගිය වසරේ ජනවාරි මාසය හා සසඳන විට රුපියල් 56යි ශත 17ක වර්ධනයක්.\nකෙසේ නමුත්, දෙසැම්බර් මාසය හා සසඳන විට ජනවාරි මාසයේදී තේ මිල ඉහළ ගොස් ඇත්තේ නාමික වශයෙන්.\nජනවාරි මාසයේ ඉහළ කඳුකරයේ තේ කිලෝග්‍රෑමයක මිල රුපියල් 77යි ශත 43 කින් ඉහළ ගොස් ඇති අතර, මධ්‍යම කලාපීය තේ මිල රුපියල් 90යි ශත 75 කින් ඉහළ ගොස් තිබෙනවා.\nපහත රට තේ මිල ජනවාරි මාසයේදී ඉහළ ගොස් ඇත්තේ රුපියල් 44 යි ශත 30 කින්.",
       "URL": "https://www.hirunews.lk/261890/තේ-මිලේ-කැපී-පෙනෙන-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=2163"
}