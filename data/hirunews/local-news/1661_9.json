{
       "Source": "hirunews",
       "Timestamp": "Wednesday, 29 September 2021 - 15:55",
       "Headline": "අවුරුදු 60ට වැඩි පුද්ගලයින්ට රැකියා සඳහා ලෙබනනට ඇතුළුවීමට අවසර",
       "News Content": "වයස අවුරුදු 60ට වැඩි පුද්ගලයින්ට රැකියා සඳහා ලෙබනනට ඇතුළුවීමට යළි අවසර ලබාදී ඇති බව විදේශ සේවා නියුක්ති කාර්යාංශය ප්‍රකාශ කළා.\nමේ වන විට ලෙබනන් රාජ්‍යයේ කොරෝනා වසංගතය පාලනය කර ඇති බැවින් අවුරුදු 60ට වැඩි පුද්ගලයින්ට මෙලෙස රැකියා සඳහා අවස්ථාව ලබාදී ඇති බවයි එම කාර්යාංශය නිවේදනයක් නිකුත් කරමින් සඳහන් කළේ.\nකොරෝනා සීග්‍ර ව්‍යාප්තිය හේතුවෙන් මේ වසරේ මාර්තු සිට බල පැවැත්වෙන පරිදි වයස අවුරුදු 60ට වැඩි පුද්ගලයින්ට ලෙබනනයේ රැකියා සඳහා ඇතුළුවීම තාවකාලිකව අත්හිටුවනු ලැබුවා.\nකෙසේ වෙතත්, අදාළ පුද්ගලයින් ලෙබනයට ඇතුළුවීමේදී ලෝක සෞඛ්‍ය සංවිධානය විසින් අනුමත කරන ලද ඕනෑම එන්නතක මාත්‍රා දෙකම ලබාගෙන තිබීම අනිවාර්ය බව ද විදේශ සේවා නියුක්ති කාර්යාංශය සඳහන් කළා.",
       "URL": "https://www.hirunews.lk/283572/අවුරුදු-60ට-වැඩි-පුද්ගලයින්ට-රැකියා-සඳහා-ලෙබනනට-ඇතුළුවීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1661"
}