{
       "Source": "hirunews",
       "Timestamp": "Thursday, 04 October 2018 - 9:06",
       "Headline": "පෑලියගොඩින් කටුනායක අධිවේගී මාර්ගයට පිවිසීම අද සිට තාවකාලිකව අත්හිටුවයි",
       "News Content": "නව කැලණි පාලමේ ඉදිකිරීම් කටයුතු සඳහා පෑලියගොඩ වටරවුම අසලින් කොළඹ - කටුනායක අධිවේගී මාර්ගයට පිවිසීම සඳහා භාවිත කරන පිවිසුම් මාර්ගය අද (04) සිට ලබන 20 වනදා දක්වා තාවකාලිකව වසා දැමෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ එම කාලසීමාව තුළ රියදුරන් විකල්ප මාර්ග භාවිත කළ යුතු බවයි.\nඒ අනුව පෑලියගොඩ වටරවුම අසලින් අධිවේගී මාර්ගයට ඇතුලුවීම සඳහා පැමිණෙන වාහනවලට කොළඹ - මීගමුව මාර්ගයේ ඇති පිිවිසුම ඔස්සේ අධිවේගී මාර්ගයට පැමිණිය හැකියි.\nඑමෙන්ම කොළඹ - නුවර මාර්ගයේ තොරණ හන්දියේ ඇති පිවිසුම ඔස්සේද අධිවේගී මාර්ගයට පිවිසිය හැකි බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/201366/පෑලියගොඩින්-කටුනායක-අධිවේගී-මාර්ගයට-පිවිසීම-අද-සිට-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=3716"
}