{
       "Source": "hirunews",
       "Timestamp": "Tuesday, 22 June 2021 - 19:39",
       "Headline": "ඉන්ධන මිලට එරෙහිව සහ පොහොර ඉල්ලා ජවිපෙන් විරෝධතා",
       "News Content": "ඉන්ධන මිල ඉහළ නැංවීම, අත්‍යවශ්‍ය භාණ්ඩවල මිල ඉහළ යාම සහ පොහොර නොමැති බව පවසමින් දිවයිනේ ප්‍රදේශ රැසක අද දිනයේත් විරෝධතා පැවැත්වුණා.\nජනතා විමුක්ති පෙරමුණ කටුගස්තොට නගරයේදී අද දහවල් විරෝධතාවක් සංවිධාන කර තිබුණේ ඉන්ධන මිල ඉහළ දැමීම සහ අත්‍යවශ්‍ය භාණ්ඩවල මිල ඉහළ යාමට විරෝධය දක්වමින්.\nසමගි ජන බලවේගයේ පිරිසක් ද අද තලාතුඔය නගරයේදී විරෝධතාවක් පැවැත්වූයේ පවතින පොහොර හිඟයට විසදුම් ඉල්ලමින්.\nඑම අවස්ථාවට ගොවීන් පිරිසක් ද එක්ව සිටියා.\nමේ අතර පානදුර, අම්පාර, වැලිගම යන ප්‍රදේශවල ද විරෝධතා පැවැත්වූණේ ඉන්ධන මිල ඉහළ දැමීම සහ පොහොර ලබා නොදීමට විරෝධය දක්වමින්.",
       "URL": "https://www.hirunews.lk/275055/ඉන්ධන-මිලට-එරෙහිව-සහ-පොහොර-ඉල්ලා-ජවිපෙන්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=1867"
}