{
       "Source": "hirunews",
       "Timestamp": "Wednesday, 31 August 2016 - 11:13",
       "Headline": "වනඅලි ප්‍රහාරයකින් පුද්ගලයෙකු මරුට",
       "News Content": "හම්බන්තොට - අන්දරවැව ප්‍රදේශයේදී වනඅලි ප්‍රහාරයකින් පුද්ගලයෙකු ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ සූරියවැව නගරයේ පදිංචි 41 හැවිරිදි පුද්ගලයෙක්.\nමාතර - හම්බන්තොට අධිවේගී මාර්ගයේ ඉදිකිරීම් කටයුතු සිදුවන අන්දරවැව ප්‍රදේශයේදී වනඅලි ප්‍රහාරයට ලක්වූ මොහු හම්බන්තොට මහරෝහලට ඇතුළත් කිරීමෙන් අනතුරුව ජීවිතක්ෂයට පත්වුණා.\nහම්බන්තොට සහ සූරියවැව ප්‍රදේශවල පමණක් මේ මාසය තුළ සිදුවූ වනඅලි ප්‍රහාරවලින් පුද්ගලයන් 5දෙනෙකු ජීවිතක්ෂයට පත්ව ඇති අතර ඊට කාන්තාවන් දෙදෙනෙකු ද අයත්.\nවනඅලින්ට අයත් භූමි සංවර්ධන කටයුතු සඳහා යොදා ගැනීම නිසා මෙලෙස වනඅලි ප්‍රහාර ඉහළ ගොස් ඇති බවට ප්‍රදේශවාසීන් චෝදනා කරනවා.",
       "URL": "https://www.hirunews.lk/141898/වනඅලි-ප්‍රහාරයකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4899"
}