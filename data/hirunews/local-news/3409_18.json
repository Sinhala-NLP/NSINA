{
       "Source": "hirunews",
       "Timestamp": "Wednesday, 10 April 2019 - 16:06",
       "Headline": "රජයේ මුද්‍රණාලයේ ආරක්ෂාවට පොලීසිය කැඳවයි",
       "News Content": "රජයේ මුද්‍රණාලයේ ආරක්ෂක අංශ නිලධාරීන් මේ වනවිට සේවයෙන් ඉවත්ව සිටිනවා.\nඅද උදෑසන ආයතනයේ සේවකයන් පිරිසක් සහ ආරක්ෂක අංශ නිලධාරීන් අතර ඇතිවූ ගැටුමක් සම්බන්ධයෙන් පාලනාධිකාරිය මැදිහත් නොවීමට විරෝධය පළ කරමින් ඔවුන් මෙලෙස සේවයෙන් ඉවත්ව සිටින බව සඳහන්.\nකෙසේ වෙතත් ආරක්ෂක අංශ වෙනුවට පොලිස් නිලධාරීන් යොදවා ආයතනයේ කටයුතු සාමාන්‍ය පරිදි සිදුකරගෙන යන බවයි අප කළ විමසීමකදී රජයේ මුද්‍රණාලයාධිපතිනි ගංගානි කල්පනී ලියනගේ සඳහන් කළේ.",
       "URL": "https://www.hirunews.lk/214210/රජයේ-මුද්‍රණාලයේ-ආරක්ෂාවට-පොලීසිය-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=3409"
}