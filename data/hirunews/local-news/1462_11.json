{
       "Source": "hirunews",
       "Timestamp": "Wednesday, 29 December 2021 - 16:18",
       "Headline": "බන්ධනාගාර රැඳවියන්ට බූස්ටර් මාත්‍රාව ලබාදීම ඇරඹේ",
       "News Content": "බන්ධනාගාර රැඳවියන් සඳහා බූස්ටර් මාත්‍රාව ලබාදීම අද(29)දින සිට ආරම්භ කර තිබෙනවා.\nබන්ධනාගාර මාධ්‍ය ප්‍රකාශක චන්දන ඒකනායක සඳහන් කළේ, ඒ අනුව රැඳවියන් 18,453 දෙනෙකු එන්නත්කරණය කිරීමට කටයුතු යොදා ඇති බවයි.\nමෙහි පළමු අදියර යටතේ වැලිකඩ, මැගසින්, කොළඹ රිමාන්ඩ්, වටරැක, මහර හා මීගමුව බන්ධනාගාර රැඳවියන්ට බූස්ටර් මාත්‍රාව ලබාදීම අද(29)දින ආරම්භ කෙරුණා.\nඉදිරි දිනයන් තුල අනෙකුත් සියලුම බන්ධනාගාරවල රැඳවියන්ට මෙම මාත්‍රාව ලබාදීමට බලාපොරොත්තු වන බවයි, බන්ධනාගාර මාධ්‍ය ප්‍රකාශකවරයා වැඩිදුරටත් සඳහන් කළේ.\nමේ අතර, කොරෝනා ආසාදිතව සිටි තවත් 210 දෙනෙකු අද සුවය ලබා තිබෙනවා. ඒ අනුව මෙරට සුවය ලැබූ සමස්ත ආසාදිතයින් සංඛ්‍යාව දැක්වෙන්නේ පන්ලක්ෂ 60,085 ක් ලෙසටයි.",
       "URL": "https://www.hirunews.lk/292485/බන්ධනාගාර-රැඳවියන්ට-බූස්ටර්-මාත්‍රාව-ලබාදීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1462"
}