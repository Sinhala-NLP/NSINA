{
       "Source": "hirunews",
       "Timestamp": "Sunday, 23 July 2023 - 10:06",
       "Headline": "ආසියානු පාසල් චෙස් ශූරතා තරගාවලියෙන් ශ්‍රී ලංකාවට  රන් පදක්කම් 4 ක්",
       "News Content": "17 වන ආසියානු පාසැල් චෙස් ශූරතා තරගාවලියේදී ශ්‍රී ලංකා පාසල් චෙස් කණ්ඩායමට රන් පදක්කම් 4 ක් සහ ලෝකඩ පදක්කමක් හිමිවුණා.\nමෙවර ආසියානු පාසල් චෙස් ශූරතාවලිය පැවැතියේ උස්බෙකිස්තානයේ ටස්කන් නුවරදියි.\nඑහිදී කොළඹ රාජකීය විද්‍යාලයේ විනුක විජේරත්න රන් පදක්කම් 02 ක් ද, මාතර සුජාතා විද්‍යාලයේ හොසිත්මි පෙහන්සා සමරවීර රන් පදක්කමක් ද රත්නපුර ෆර්ගසන් උසස් විද්‍යාලයේ ඉලීෂා උමන්දි මුදළිගේ රන් පදක්කමක් සහ වත්තල ලයිසියම් විද්‍යාලයේ දුලේන් බිම්සත් ලෝකඩ පදක්කමක් ද දිනා ගනු ලැබුවා.\nපදක්කම් දිනූ ශ්‍රී ලංකා පාසල් චෙස් කණ්ඩායම අද (23) අලුයම දිවයිනට පැමිණි බවයි හිරු ගුවන් තොටුපල වාර්තාකරු සඳහන් කළේ.",
       "URL": "https://www.hirunews.lk/342201/ආසියානු-පාසල්-චෙස්-ශූරතා-තරගාවලියෙන්-ශ්‍රී-ලංකාවට-රන්-පදක්කම්-4-ක්",
       "Category": "Local News",
       "Parent URL": "https://www.hirunews.lk/local-news.php?pageID=159"
}