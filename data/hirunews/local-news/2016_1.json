{
       "Source": "hirunews",
       "Timestamp": "Friday, 16 April 2021 - 19:06",
       "Headline": "නීතිවිරෝධී මත්පැන් පානය කළ දෙදෙනෙකු මරුට",
       "News Content": "ගලෙන්බිඳුණුවැව - පඩුකාරමඩුව - රත්මල්වැටිය  ප්‍රදේශයේ පුද්ගලයන් දෙදෙනෙකු නීතිවිරෝධී මත්පැන් පානය කිරීමෙන් අනතුරුව ඇතිවූ සංකූලතා හේතුවෙන් ජීවිතක්ෂයට පත්ව තිබෙනවා.\nමිතුරන් තුන්දෙනෙකු එක් අයෙකුගේ නිවසේ පැවති අවුරුදු සාදයකදී මෙලෙස නීතිවිරෝධි මත්පැන් පානය කර ඇති බවයි පොලීසිය සඳහන් කළේ.\nඑහිදී ඔවුන් ක්ලාන්ත වී ඇති අතර, පසුව යකල්ල - හුරුළුවැව ප්‍රාදේශීය රෝහලට ඇතුළත් කරනු ලැබුවා. එම අවස්ථාවේ දෙදෙනෙකු මියගොස් ඇති බවයි ගලෙන්බිඳුනුවැව පොලීසිය සඳහන් කළේ.\nඅනෙක් පුද්ගලයා තවදුරටත් රෝහල් ගතව ප්‍රතිකාර ලබන අතර සිද්ධියෙන් මියගොස් ඇත්තේ 55 හැවිරිදි සහ 36 හැවිරිදි දෙදෙනෙක්.\nමේ අතර, කොත්මලේ - වෙදමුල්ල වත්ත - කැමිල්ටන් කොටසේ තිබු අවුරුදු සාදයකදී ඇතිවූ බහින් බස් වීමක් දුරදිග ගොස් බිරිඳගේ පියා විසින් කළ පහරදීමකින් 35 හැවිරිදි පුද්ගලයෙකු මියගොස් තිබුණා.",
       "URL": "https://www.hirunews.lk/268640/නීතිවිරෝධී-මත්පැන්-පානය-කළ-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2016"
}