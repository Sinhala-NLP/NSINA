{
       "Source": "hirunews",
       "Timestamp": "Saturday, 27 May 2017 - 8:01",
       "Headline": "අද සහ හෙට විභාග අවලංගුයි",
       "News Content": "පවතින අයහපත් කාළගුණ තත්වය හේතුවෙන් මේ මස අද සහ හෙට පැවැත්වීමට නියමිතව තිබූ රාජ්‍ය කළමණාකරණ සහකාර සේවයේ 3වන ශ්‍රේණියට බදවා ගැනීමේ සීමිත සහ විවෘත තරඟ විභාග කල් දමා තිිබෙනවා.\nඑමෙන්ම අද දිනට පැවැත්වීමට නියමිතව තිබූ සහකාර රියදුරු උපදේශකයින් ලියාපදිංචි කිරීම සඳහා වන ලිඛිත විභාගය ද අවලංගු කර ඇති බවයි නිවේදනයක් නිකුත් කරමින් විභාග දෙපාර්තමේන්තුව සඳහන් කළේ.\nකාන්තා හා ළමා කටයුතු අමාත්‍යාංශයේ ක්ෂේත්‍රගත හෝ කාර්යාලගත ඛණ්ඩ දෙක සේවා ගණයේ උපදේශ නිලධාරී තනතුරේ දෙවන ශ්‍රේණියට බදවා ගැනීම සඳහා අද දිනට පැවැත්වීමට නියමිතව තිබූ විවෘත තරඟ විභාගය ද කල් දමා ඇති අතර, ටවර් නාට්‍ය හා රංග කලා පාසලේ පූර්ණ කාලීන උසස් ඩිප්ලෝමා පාඨමාලාවට බදවා ගැනීමේ තරඟ විභාගය ද කල් දමා ඇති බවයි විභාග දෙපාර්තමේන්තුව නිකුත් කළ නිවේදනයේ සදහන් වන්නේ.\nවිභාග දෙපාර්තමේන්තුව වැඩිදුරටත් සදහන් කළේ එම විභාග නැවත පැවැත්වෙන දිනයන් ඉදිරියේදී දැනුම් දෙනු ලබන අතර දැනට නිකුත් කර ඇති විභාග ප්‍රවේශ පත්‍ර අවලංගු කරන බවයි.",
       "URL": "https://www.hirunews.lk/162253/අද-සහ-හෙට-විභාග-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=4496"
}