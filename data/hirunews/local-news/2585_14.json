{
       "Source": "hirunews",
       "Timestamp": "Wednesday, 15 July 2020 - 7:31",
       "Headline": "මැතිවරණ කොමිසම අදත් රැස්වේ",
       "News Content": "මැතිවරණ කොමිසමේ විශේෂ සාකච්ඡාවක් අද පැවැත්වෙනවා.\nමහ මැතිවරණය පැවැත්වීම සහ ඊට අදාළ කරුණු සම්බන්ධයෙන් මෙහිදී දීර්ඝ වශයෙන් සාකච්ඡා කරන බවයි කොමිසමේ ප්‍රකාශකයෙකු සඳහන් කළේ.\nමේ අතර, මෙවර මහමැතිවරණයට අදාළව තැපැල් ඡන්ද සලකුණු කිරීම අද තුන්වන දිනටත් සිදු කෙරෙනවා.\nඒ අනුව අද දිනයේදීත් තැපැල් ඡන්දය සළකුණු කිරීමට අවස්ථාව හිමි වන්නේ සියලුම පොලිස් ස්ථාන, ආරක්ෂක හමුදා, සිවිල් ආරක්ෂක දෙපාර්තමේන්තුව, සෞඛ්‍ය අංශ සහ සියලුම දිස්ත්‍රික් ලේකම් කාර්යාල මෙන්ම මැතිවරණ කාර්යාල වල සේවයේ නියුතුවූවන් හැර සෙසු රාජ්‍ය නිලධාරින්ටයි.\nපොලිස් ස්ථාන, ආරක්ෂක හමුදා, සිවිල් ආරක්ෂක දෙපාර්තමේන්තුව, සෞඛ්‍ය අංශ සහ සියලුම දිස්ත්‍රික් ලේකම් කාර්යාල, මැතිවරණ කාර්යාලවල තැපැල් ඡන්ද හිමියන්ට හෙට සහ අනිද්දා තැපෑලෙන් ඡන්දය ප්‍රකාශ කිරීමට අවස්ථාව හිමි වනවා.\nඊට අමතරව මෙම දිනවලදී තැපැල් ඡන්දය සලකුණු නොකළ රාජ්‍ය නිලධාරීන්ට මේ මස 20 සහ 21 දිනවලදී ඒ සඳහා අවස්ථාව හිමි වන බවයි මැතිවරණ කොමිෂන් සභාව සඳහන් කළේ.\nඑමෙන්ම, මැතිවරණ කොමිසම විසින් දේශපාලන පළිගැනීම් විමර්ශනය කෙරෙන කොමිසමෙන් ඉල්ලීමක් කර තිබෙනවා.\nඒ, මහමැතිවරණයට ඉදිරිපත්ව සිටින අපේක්ෂකයින් එම කොමිසමට පැමිණ ඉන් පිටව යන අවස්ථාවේදී ඡන්දයට බලපාන ප්‍රකාශ සිදුකිරීම වළක්වන ලෙස ඉල්ලමින්.",
       "URL": "https://www.hirunews.lk/245528/මැතිවරණ-කොමිසම-අදත්-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2585"
}