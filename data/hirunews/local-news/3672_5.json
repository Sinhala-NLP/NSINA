{
       "Source": "hirunews",
       "Timestamp": "Thursday, 01 November 2018 - 12:48",
       "Headline": "අද පස්වරු හතට නිදහස් පක්ෂයේ මධ්‍යම කාරක සභාව රැස්වේ",
       "News Content": "වත්මන් දේශපාලන තත්ත්වය පිළිබඳව සාකච්ජා කිරීම සඳහා ශ්‍රී ලංකා නිදහස් පක්ෂයේ මධ්‍යම කාරක සභාව අද රැස්වනවා.\nජනාධිපති නිල නිවසේදී පස්වරු 7ට මෙම රැස්වීම පැවැත්වෙන බවයි පාර්ලිමේන්තු මන්ත්‍රී නිශාන්ත මුතුහෙට්ටිගම හිරු ප්‍රවෘත්ති අංශයට සඳහන් කළේ.\nමේ අතර ලබන 05 වනදා කොළඹදී ජන රැලියක් පැවැත්වීමට ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ පැවති නිදහස් පක්ෂ ආසන සංවිධායකයින්ගේ රැස්වීමේදී තීරණය කළ බව බස්නාහිර පළාත් ප්‍රධාන අමාත්‍ය ඉසුර දේවප්‍රිය කියා සිටියේ.",
       "URL": "https://www.hirunews.lk/203364/අද-පස්වරු-හතට-නිදහස්-පක්ෂයේ-මධ්‍යම-කාරක-සභාව-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3672"
}