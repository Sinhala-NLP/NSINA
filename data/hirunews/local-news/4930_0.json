{
       "Source": "hirunews",
       "Timestamp": "Tuesday, 09 August 2016 - 18:11",
       "Headline": "රාජ්‍ය ආයතන 19 ක විමර්ශන වාර්තා එළි දකී",
       "News Content": "පොදු ව්‍යාපාර පිළිබඳ කාරක සභාව හෙවත් කෝප් කමිටුව, රාජ්‍ය ආයතන 19 ක් සම්බන්ධයෙන් සිදුකළ විමර්ශනයට අදාළ පළමු වාර්තාව අද පාර්ලිමේන්තුවට ඉදිරිපත් කෙරුණා.\nඑම කමිටුවේ සභාපති ජනතා විමුක්ති පෙරමුණු පාර්ලිමේන්තු මන්ත්‍රී සුනිල් හඳුන්නෙත්ති ඉදිරිපත් කළ වාර්තාවට අනුව ලංකා බැංකුව, ලංකා විදුලිබල මණ්ඩලය, ශ්‍රී ලංකන් ගුවන් සමාගම, සීමාසහිත රක්නා ලංකා ආරක්ෂක සමාගම, ශ්‍රී ජයවර්ධනපුර රෝහල් මණ්ඩලය, ජාතික වැඩිහිටි මහ ලේකම් කාර්යාලය යන ආයතන ඊට ඇතුළත්.\nඑමෙන්ම රාජ්‍ය ඖෂධ නීතිගත සංස්ථාව, ජනතා වතු සංවර්ධන මණ්ඩලය, ශ්‍රී ලංකා මහ බැංකුව, කෘෂිකර්ම හා කෘෂිරක්ෂණ මණ්ඩලය, තල් සංවර්ධන මණ්ඩලය, ලංකා පුත්‍ර සංවර්ධන බැංකුව සහ ලංකා ඛනිජ තෙල් නීතිගත සංස්ථාව ඇතුලූ ආයතන 19 ක් මෙලෙස විමර්ශනයට ලක් කර තිබෙනවා.",
       "URL": "https://www.hirunews.lk/140213/රාජ්‍ය-ආයතන-19-ක-විමර්ශන-වාර්තා-එළි-දකී",
       "Category": "Local News",
       "Parent URL": "https://www.hirunews.lk/local-news.php?pageID=4930"
}