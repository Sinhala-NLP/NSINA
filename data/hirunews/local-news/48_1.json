{
       "Source": "hirunews",
       "Timestamp": "Wednesday, 06 September 2023 - 18:52",
       "Headline": "නීතියට පටහැනිව විදෙස්ගත වන වෛද්‍යවරුන් වැඩ වරදී",
       "News Content": "නීත්‍යානුකූල නොවන ආකාරයෙන් විදෙස්ගත වන වෛද්‍යවරුන් සම්බන්ධයෙන් ඉදිරියේදී දැඩි ක්‍රියාමාර්ග ගන්නා බව නියෝජ්‍ය සෞඛ්‍ය සේවා අධ්‍යක්ෂක ජනරාල් විශේෂඥ වෛද්‍ය ජී. විජේසුරිය පවසනවා.\nඔහු සඳහන් කළේ, මෙතෙක් පැවති ඖෂධ හිඟයද මේ වනවිට යම් ප්‍රමාණයකින් අඩු වී ඇති බවයි.\nරෝහල් රැසක වෛද්‍යවරුන් සහ විශේෂඥ වෛද්‍යවරුන් රට හැරයාම නිසා මෙරට සෞඛ්‍ය ක්ෂේත්‍රය තුළ බරපතළ ගැටළුකාරී තත්ත්වයක් මේ වනවිට නිර්මාණය වෙමින් පවතිනවා.\nදිවයිනේ ප්‍රධාන රෝහල් ගණනාවකම නිර්වින්දන වෛද්‍යරුන් විදසේගතවී ඇති අතර ඒ හේතුවෙන් ප්‍රදේශ රැසක රෝහල් ගණනාවක ශල්‍යකර්ම කටයුතුවලට එල්ලවී ඇත්තේ දැඩි බලපෑමක්.\nකෙසේ වෙතත් නියෝජ්‍ය සෞඛ්‍ය සේවා අධ්‍යක්ෂක ජනරාල් විශේෂඥ වෛද්‍ය ජී. විජේසුරිය පවසන්නේ, මෙලෙස නීත්‍යානුකූල නොවන ආකාරයෙන් විදෙස්ගත වන වෛද්‍යවරුන් සම්බන්ධයෙන් ඉදිරියේදී දැඩි ක්‍රියාමාර්ග ගන්නා බවයි.",
       "URL": "https://www.hirunews.lk/347369/නීතියට-පටහැනිව-විදෙස්ගත-වන-වෛද්‍යවරුන්-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=48"
}