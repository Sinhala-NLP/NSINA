{
       "Source": "hirunews",
       "Timestamp": "Monday, 01 March 2021 - 14:16",
       "Headline": "තුෂාර උපුල්දෙනිය, බන්ධනාගාර කොමසාරිස් ජනරාල් ධුරයේ වැඩ භාරගනී",
       "News Content": "බන්ධනාගාර දෙපාර්තමේන්තුවේ 21 වන කොමසාරිස් ජනරාල්වරයා ලෙස පත්වූ තුෂාර උපුල්දෙනිය අද (01) එම ධුරයේ වැඩභාරගනු ලැබුවා.\nඒ, බන්ධනාගාර දෙපාර්තමේන්තුවේදියි.\nවැඩබලන කොමසාරිස් ජනරාල්වරයා ලෙස කටයුතු කළ ඔහු නව බන්ධනාගාර කොමසාරිස් ජනරාල් ලෙස පත් කිරීමට පසුගිය මස 19 වනදා අමාත්‍ය මණ්ඩලය අනුමැතිය ලබාදුන්නා.\nකැළණිය විශ්වවිද්‍යාලයේ ආර්ථික විද්‍යා විශේෂවේදී උපාධිධාරියෙකු වන තුෂාර උපුල්දෙණිය පේරාදෙණිය විශ්වවිද්‍යාලයේ කළමනාකරණය පිළිබඳ පශ්චාත් උපාධිය, ශ්‍රී ජයවර්ධනපුර විශ්වවිද්‍යාලයේ අපරාධ විද්‍යාව පිළිබඳ පශ්චාත් උපාධිය මෙන්ම ඕස්ට්‍ර්ලියාවේ සිඩ්නි විශ්වවිද්‍යාලයේ ශාස්ත්‍රපති උපාධියද ලබාගෙන තිබෙනවා.",
       "URL": "https://www.hirunews.lk/263996/තුෂාර-උපුල්දෙනිය-බන්ධනාගාර-කොමසාරිස්-ජනරාල්-ධුරයේ-වැඩ-භාරගනී",
       "Category": "Local News",
       "Parent URL": "https://www.hirunews.lk/local-news.php?pageID=2118"
}