{
       "Source": "hirunews",
       "Timestamp": "Sunday, 18 July 2021 - 21:41",
       "Headline": "මරදාන දුම්රිය ස්ථානයේ ප්‍රවේශ පත්‍ර කවුළු හෙට සිට යළි විවෘතයි",
       "News Content": "තාවකාලිකව නවතා දමා තිබූ මරදාන දුම්රිය ස්ථානයෙන් ප්‍රවේශපත් නිකුත් කිරීම හෙට (19) සිට යළි ආරම්භ කරන බව දුම්රිය ස්ථානාධිපති සංගමය පවසනවා.\nඑම දුම්රිය ස්ථානයේ ස්ථානාධිපතිවරයෙකුට කොවිඩ් ආසාදනය වීම හේතුවෙන් ප්‍රවේශපත් නිකුත් කිරීම තාවකාලිකව නතර කිරීමට තීරණය කෙරුණා.\nඒ අනුව වෙනත් දුම්රිය ස්ථානාධිපතිවරුන් සිව්දෙනෙකු යොදවා එම දුම්රිය ස්ථානයේ ප්‍රධාන ප්‍රවේශ පත්‍ර කවුළු හෙට (19) යළි විවෘත කිරීමට කටයුතු යොදා ඇති බවයි එම සංගමය වැඩිදුරටත් සඳහන් කළේ.\nකොවිඩ් ආසාදනය වූ  දුම්රිය ස්ථානාධිපති සමඟ කටයුතු කළ තවත් දුම්රිය ස්ථානාධිපතිවරුන් දස දෙනෙකු මරදාන දුම්රිය ස්ථානාධිපති නේවාසිකාගාරයේ රඳවා නිරෝධායනය කිරීමට කටයුතු කර තිබෙනවා.",
       "URL": "https://www.hirunews.lk/277354/මරදාන-දුම්රිය-ස්ථානයේ-ප්‍රවේශ-පත්‍ර-කවුළු-හෙට-සිට-යළි-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1811"
}