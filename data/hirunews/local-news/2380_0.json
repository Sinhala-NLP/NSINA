{
       "Source": "hirunews",
       "Timestamp": "Tuesday, 20 October 2020 - 8:15",
       "Headline": "අඩු ආදායම්ලාභී පවුල්වල පුද්ගලයින්ට රැකියා",
       "News Content": "පහළ ආදායම් ලබන පවුල් අතරින් තෝරා ගත් පුද්ගලයින් ලක්ෂයක් සඳහා රැකියා ලබාදීමට අදාළ ලිපි පත්වීම් ප්‍රදානය ආරම්භ වී තිබෙනවා.\nජනාධිපති මාධ්‍ය අංශය සඳහන් කළේ ප්‍රථම අදියර සඳහා පුද්ගලයින් 34,818 දෙනෙකු තෝරාගෙන ඇති බවයි.\nඒ අනුව ඔවුන්ට ක්ෂේත්‍ර 25ක් යටතේ මාස 6ක විධිමත් පුහුණුවක් ලැබෙනු ඇති.\nඊට අදාළ සහතික පත්‍රයක් ද පසුව ප්‍රදානය කෙරෙන අතර, පුහුණු කාලසීමාව තුළ දී ඔවුනට රුපියල් 22,500ක මාසික දීමනාවක් ද ලබාදෙන බවයි ජනාධිපති මාධ්‍ය අංශය සඳහන් කළේ.\nතෝරා ගත් සියළු දෙනා රජයේ හෝ පෞද්ගලික ආයතනයක රැකියාවක් නොකරන පවුල්වල සාමාජිකයින් වනවා.\nපුහුණුවෙන් පසු අදාළ පිරිස අමාත්‍යාංශ, දෙපාර්තමේන්තු, සංස්ථා සහ රජයට අනුබද්ධ ආයතනවල පුරප්පාඩු සඳහා යොමු කෙරෙනු ඇති.\nඑමෙන්ම, අතහැර දමා ඇති වගා කළ හැකි ඉඩම්වල නවීන තාක්ෂණය යොදාගෙන එළවළු සහ පළතුරු නිෂ්පාදනය කිරීමටත්, වනජීවි හා වන සංරක්ෂණ කටයුතුවලට මෙන්ම ග්‍රාමීය රෝහල් හා පාසල් සම්බන්ධ කටයුතුවලට අදාළ පිරිස යොමු කරන බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/252914/අඩු-ආදායම්ලාභී-පවුල්වල-පුද්ගලයින්ට-රැකියා",
       "Category": "Local News",
       "Parent URL": "https://www.hirunews.lk/local-news.php?pageID=2380"
}