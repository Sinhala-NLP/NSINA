{
       "Source": "hirunews",
       "Timestamp": "Thursday, 26 January 2017 - 12:42",
       "Headline": "බැඳුම්කර පෙත්සම හත්වෙනිදාට කල් යයි",
       "News Content": "මහබැංකු බැඳුම්කර ගණුදෙනුව පිළිබඳ නිකුත් කළ කෝප් කමිටු වාර්තාව අභියෝගයට ලක් කරමින් එක්සත් ජාතික භික්ෂු පෙරමුණේ ලේකම් පූජ්‍ය තීනියාවල පාලිත හිමියන් ශ්‍රේෂ්ඨාධිකරණය හමුවේ ගොනුකළ මූලික අයිතිවාසිකම් පෙත්සම මාර්තු මස 7 වනදා දක්වා කල් තැබුණා.\nඒ අද මෙම පෙත්සම ඊවා වනසුන්දර, අනිල් ගුණරත්න සහ ප්‍රසන්න ජයවර්ධන යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ කැඳවූ අවස්ථාවේදියි.\nමෙහි වගඋත්තරකරුවන් වන කෝප් කමිටුවේ සභාපති ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති, එම කමිටුවේ සාමාජිකයන් ඇතුලූ තිස් දෙදෙනෙකුට අධිකරණයේ පෙනී සිටින ලෙසද අද නොතීසි නිකුත් කෙරුණා.",
       "URL": "https://www.hirunews.lk/152948/බැඳුම්කර-පෙත්සම-හත්වෙනිදාට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4692"
}