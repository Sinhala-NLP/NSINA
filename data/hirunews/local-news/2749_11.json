{
       "Source": "hirunews",
       "Timestamp": "Wednesday, 06 May 2020 - 20:39",
       "Headline": "කොවිඩ් - 19 ස්වභාවධර්මයේ දඬුවමක් ලෙස පිලිගැනීමට සූදානම් නැහැ - අගමැති - (වීඩියෝ)",
       "News Content": "කොවිඩ් 19 වසංගතය ස්වභාවධර්මයේ දඬුවමක් ලෙස පිලිගැනීමට සූදානම් නොමැති බව අග්‍රාමාත්‍ය මහින්ද රාජපක්ෂ මහතා පවසනවා.\nඅග්‍රාමාත්‍යවරයා මේ බව සඳහන් කළේ අද පෙරවරුවේ අරලියගහ මන්දිරයේ පැවති රාජ්‍ය වෙසක් උළෙල අමතමින්.\nරාජ්‍ය වෙසක් උළෙල අග්‍රමාත්‍ය මහින්ද රාජපක්ෂ මහාතාගේ ප්‍රධානත්වයෙන් අද පෙරවරුවේ අරලිය ගහ මන්දිරයේ දී පැවැත්වුණා.\nඑහි දී අග්‍රමාත්‍ය මහින්ද රාජපක්ෂ මහතාගේ ප්‍රධානත්වයෙන් හෙටට යෙදෙන වෙසක් පුන් පොහෝ දිනය නිමිත්තෙන් විශේෂ සමරු මුද්දර 4ක් එළිදැක්වීම ද සිදු කෙරුණා.\nමෙම අවස්ථාවට මහා සංඝරත්නය ඇතුළු පිරිසක් එක්ව සිටියා.\nමේ අතර අග්‍රාමාත්‍ය මහින්ද රාජපක්ෂ මහතා අද පස්වරුවේ කොළඹ හුණුපිටිය ගංගාරාම විහාරස්ථානයේදී කොරෝනා වෛරසයට ප්‍රතිකාර කිරීම සඳහා නිපදවනු ලැබූ නව නිපැයුම් ප්‍රදර්ශනයක් නිරීක්ෂණයට ද එක්වුණා.",
       "URL": "https://www.hirunews.lk/240215/කොවිඩ්-19-ස්වභාවධර්මයේ-දඬුවමක්-ලෙස-පිලිගැනීමට-සූදානම්-නැහැ-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2749"
}