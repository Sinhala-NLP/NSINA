{
       "Source": "hirunews",
       "Timestamp": "Wednesday, 10 August 2022 - 11:39",
       "Headline": "ගාලුමුවදොරින් අරගල භූමිය ඉවත්කර ගනී",
       "News Content": "ගාලුමුවදොර අරගල භූමියෙන් ඉවත් වීමට ඒකාබද්ධ කණ්ඩායමක් ලෙස තීරණය කළ බව අරගලයේ නිරතව සිටි නීතිඥ මනෝජ් නානායක්කාර ප්‍රකාශ කළා.\nඅරගල භූමියේ අද (10) පෙරවරුවේ පැවැති ඒකාබද්ධ මාධ්‍ය හමුවකට එක් වෙමිනුයි ඔහු මේ බව සදහන් කළේ.\nකෙසේ වෙතත් අරගල භූමියෙන් ඉවත් වුව ද ආණ්ඩුවේ වැඩපිළිවෙල පරාජය කිරීම සඳහා සම්මුතීන් 7ක් යටතේ කටයුතු කරන බවයි එම මාධ්‍ය හමුවට එක්වෙමින් අදහස් දැක්වූ අරගලයේ සාමාජික එරංග ගුණසේකර කියා සිටියේ.\nනීතිමය ප්‍රතිපාදන අනුගමනය කිරීමකින් තොරව අද දිනය වනතෙක් ගාලුමුවදොර අරගල භූමියේ පවතින අනවසර ඉදිකිරිම් ඉවත් කිරීමෙන් වළකින බව අභියාචනාධිකරණය හමුවේ නීතිපතිවරයා පසුගියදා ප්‍රතිඥාවක් ලබා දී තිබුණා.\nඅරගල භූමියේ තිබෙන අනවසර ඉදිකිරිම් සහ බෝග වගාවන් පසුගිය සිකුරාදා පස්වරු 5 ට ඉවත් කර ගන්නා ලෙසට පොලිසිය විසින් කළ නියෝගය බල රහිත කරන ලෙස ඉල්ලා ගොනුකර තිබූ පෙත්සමක් එදින විභාගයට ගත් අවස්ථාවේදීයි නීතිපතිවරයා මෙම ප්‍රතිඥාව ලබාදී තිබුණේ.",
       "URL": "https://www.hirunews.lk/312389/ගාලුමුවදොරින්-අරගල-භූමිය-ඉවත්කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=951"
}