{
       "Source": "hirunews",
       "Timestamp": "Thursday, 10 August 2023 - 22:25",
       "Headline": "හෙට කළුතර හෙද වර්ජනයක්",
       "News Content": "කළුතර දිස්ත්‍රික්කවල හෙට(11) එක් දින හෙද වර්ජනයක් ක්‍රියාත්මක කරන බව රජයේ හෙද නිලධාරින්ගේ සංගමය පවසනවා.\nමෙම වැඩ වර්ජනයට හේතු වී ඇත්තේ බදුරලිය රෝහලේ සේවය කරන ලද හෙද සොහොයුරි‍යක් පදනම් විරහිත චෝදනා ගොනු කරමින් අසාධාරණ ලෙස පිඹුර රෝහල වෙත මාරු කර ඇතැයි කියන සිද්ධියක් පදනම් කරගනිමින්.\nහෙද නිලධාරින්ගේ සංගමය පවසන්නේ අදාළ ක්‍රියාව සම්බන්ධයෙන් පළාත් සෞඛ්‍ය නිලධාරින් දැනුවත් කළ ද පිළිගත හැකි සාධාරණ විසදුමක් ලබා දීමට මේ දක්වා කටයුතු කර නොමැති බවයි.\nරජයේ හෙද නිලධාරීන්ගේ සංගමයේ ලේකම් අජිත් රත්නායක පවසන්නේ මෙම වර්ජන කාලය තුළ හදිසි හා අත්‍යවශය සේවා ස්වේච්ඡා පදනමින් පවත්වාගෙන යාමට කටයුතු කරන අතර, කේතුමතී රෝහල වර්ජන ක්‍රියාමර්ගය සඳහා එකතු කර නොගන්නා බවයි.",
       "URL": "https://www.hirunews.lk/344379/හෙට-කළුතර-හෙද-වර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=108"
}