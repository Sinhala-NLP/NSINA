{
       "Source": "hirunews",
       "Timestamp": "Tuesday, 25 August 2020 - 11:55",
       "Headline": "හසලක ගාමිණි 29වන ගුණ සැමරුම අලිමංකඩදී (ඡායාරූප)",
       "News Content": "හසලක ගාමිණි රණවිරුවාගේ 29 වැනි ගුණ සැමරුම් උත්සවය අලිමංකඩ, හසලක ගාමිණි පිළිරුව අභියසදි කිලිනොච්චි ආරක්ෂක සේනා ආඥාපති මේජර් ජෙනරල් කේ.එන්.එස්. කොටුවේගොඩගේ ප්‍රධානත්වයෙන් ඊයේ (24) පස්වරුවේ පැවැත්වුණා.\n1991 ජුලි 14වැනි දින යාපනය, අලිමංකඩ යුධ හමුදා කඳවුරට ත්‍රස්ත ප්‍රහාරයක් එල්ල වු අවස්ථාවේ එම කඳවුර ත්‍රස්තවාදීන්ගෙන් රැක ගැනීමට හසලක ගාමිණි රණවිරුවා ජීවිත පරිත්‍යාගයෙන් කටයුතු කරනු ලැබුවා.\nජුලි මස 14 වන දින මෙම සැමරුම් වැඩසටහන පැවැත්වීමට නියමිතව තිබූ අතර පැවති සෞඛ්‍ය අවධානම් තත්ත්වය හමුවේ සැමරුම් වැඩසටහන කල් දැමීමට කටයුතු කළ බවයි කිලිනොච්චිය ආරක්ෂක සේනා මූලස්ථානය පැවසුවේ.",
       "URL": "https://www.hirunews.lk/248604/හසලක-ගාමිණි-29වන-ගුණ-සැමරුම-අලිමංකඩදී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2499"
}