{
       "Source": "hirunews",
       "Timestamp": "Saturday, 14 July 2018 - 16:43",
       "Headline": "නෝර්වුඩ් අනතුරකින් දෙදෙනෙකුට තුවාල (ඡායාරූප)",
       "News Content": "නෝර්වුඩ් කැන්දකොල වත්ත ප්‍රදේශයේ සිදුවු අනතුරකින් පුද්ගලයන් දෙදෙනෙකු තුවාල ලබා තිබෙනවා.\nඅද පස්වරු 2.30 ට පමණ අනතුර සිදුවී ඇත්තේ හැටන් සිට නෝර්වුඩ් දක්වා ගමන් ගත් ත්‍රී රෝද රථයක් මස්කෙළිය සිට හැටන් දක්වා ධාවනය වූ පෞද්ගලික බස් රථයක ගැටීමෙනුයි.\nත්‍රී රෝද රථයේ රියදුරා සහ තවත් පුද්ගලයෙකු තුවාල ලබා දික්ඔය මුලික රෝහලට ඇතුලත් කර තිබෙනවා.\nමේ අතර පොලිසිය ඉල්ලා සිටින්නේ මධ්‍යම කඳුකරයේ බටහිර බෑවුම් ප්‍රදේශවල පවතින අයහපත් කාලගුණය හමුවේ රථ වාහන ධාවනයේදී සැලකිලිමත් වන ලෙසටයි.\nඡායාරූප - හැටන් රංජිත් රාජපක්ෂ / මස්කෙළිය ගාමිණී බණ්ඩාර",
       "URL": "https://www.hirunews.lk/195224/නෝර්වුඩ්-අනතුරකින්-දෙදෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3849"
}