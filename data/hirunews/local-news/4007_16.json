{
       "Source": "hirunews",
       "Timestamp": "Tuesday, 03 April 2018 - 6:34",
       "Headline": "පුරාවිද්‍යා වටිනාකමකින් යුත් බුදු පිළිමයක් සමඟ හතරක් කොටු",
       "News Content": "පුරාවිද්‍යා වටිනාකමකින් යුත් බුද්ධ ප්‍රතිමාවක් සමඟ සැකකරුවන් සිව් දෙනෙක් පුස්සැල්ලාව ප්‍රදේශයේදී ඊයේ (02) අත්අඩංගුවට ගෙන තිබෙනවා.\nපොලිසිය පවසන්නේ පුස්සැල්ලාව නගරයේ රාජකාරි කරමින් සිටි නිලධාරී කණ්ඩායමක් විසින් සැකකටයුතු මෝටර් රථයක් නවතා පරික්ෂා කිරීමේදී මෙම ප්‍රතිමාව සොයාගත් බවයි.\nබුද්ධ ප්‍රතිමාව සමඟ අත්අඩංගුවට ගත් සැකකරුවන් වයස අවුරුදු 30,35 සහ 40 යන වයස් සීමාවල පසුවන්නන් බවයි වාර්තා වන්නේ.\nඅත්අඩංගුවට ගත් සිව්දෙනා කොත්මලේ, නිට්ටඹුව, මාවතගම සහ හෙයියන්තුඩුව යන ප්‍රදේශවල පදිංචිකරුවන්.\nසැකකරුවන් අද (03) දිනයේදී ගම්පොළ මහේස්ත්‍රාත් අධිකරණයට ඉදිරිපත් කිරීමට නියමිත බව සඳහන්.",
       "URL": "https://www.hirunews.lk/187509/පුරාවිද්‍යා-වටිනාකමකින්-යුත්-බුදු-පිළිමයක්-සමඟ-හතරක්-කොටු",
       "Category": "Local News",
       "Parent URL": "https://www.hirunews.lk/local-news.php?pageID=4007"
}