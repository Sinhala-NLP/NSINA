{
       "Source": "hirunews",
       "Timestamp": "Tuesday, 09 May 2017 - 19:08",
       "Headline": "නිවස පිටුපස වළ දැමූ පියාගේ සිරුර ගොඩගනී - දියණිය, බෑණා සහ බිරිඳ රිමාන්ඩ්",
       "News Content": "අතුරුදන් වු බවට වාර්තාවී ඝාතනය කර ඇති බවට පසුව හෙළිවූ වත්තල - කෙරවලපිටිය ප්‍රදේශයේ පදිංචි පුද්ගලයාගේ සිරුර අද ගොඩගනු ලැබුවා.\nවත්තල ප්‍රධාන මහේස්ත්‍රාත් පුර්ණිමා පරණගමගේ ඉදිරියේ ඔහුගේ නිවස පිටුපස වළ දමා තිබූ සිරුර ගොඩගනු ලැබුවේ මියගිය පුද්ගලයාගේ දියණිය පොලිසියට කළ පාපොච්චාරණයට අනුවයි.\nඇය පොලිසියට වැඩිදුරටත් ප්‍රකාශ කර තිබුනේ පියාගෙන් කුඩාකල සිට ශාරිරික හිරිහැර තිබු හෙයින් තව දුරටත් එය ඉවසාගත නොහැකිව සැමියාට ඒ බව පවසා පියා ඝාතනය කිරිමට සැලසුම් කළ බවයි.\nඒ අනුව මෙම කාන්තාවගේ සැමියා විසින් තියුණු ආයුධයකින් පහරදී මෙම ඝාතනය සිදු කර තිබෙනවා. දේහය දින දෙකක් නිවස තුල තබා පසුව නිවස පිටුපස හැරූ වළකට දැමු බවයි මියගිය පුද්ගලයාගේ දියණිය පොලිසියට ප්‍රකාශ කර ඇත්තේ.\nපසුව ලේ තැවරනු සියලූම භාණ්ඩ පිලිස්සිමටත් මොවුන් පියවර ගෙන ඇති අතර සමස්ත ඝාතන සිදුවීම වසන් කිරිම පිලිබදව මියගිය පුද්ගලයාගේ බිරිඳටද චෝදනා එල්ල වී තිබෙනවා.\nමියගිය පුද්ගලයාගේ දියණිය සහ ඇයගේ ස්වාමිපුරුෂයා දේහය වල දමා තිබු ස්ථානයට අද පෙරවරුවේ රැගෙන එනු ලැබු අතර එහිදි ප්‍රදේශවාසීන් හූ හඬ නගමින් ඔවුන්ට විරෝධය පළ කළා.\nගොඩගත් මළ සිරුර පශ්චාත් මරණ පරික්ෂණය සදහා රැගෙන ගියේ රාගම ශික්ෂණ රෝහලටයි.\nමේ අතර සිද්ධියට සම්බන්ධ මියගිය පුද්ගලයාගේ බිරිද, දියණිය, සහ ඇයගේ ස්වාමිපුරුෂයා අද පස්වරුවේ වත්තල මහේස්ත්‍රාත් අධිකරණයට ඉදිරිපත් කෙරුණු අතර එහිදි ඔවුන් ලබන 23 වනදා දක්වා රක්ෂිත බන්ධනාගාර ගත කෙරුනා.",
       "URL": "https://www.hirunews.lk/160970/නිවස-පිටුපස-වළ-දැමූ-පියාගේ-සිරුර-ගොඩගනී-දියණිය-බෑණා-සහ-බිරිඳ-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4525"
}