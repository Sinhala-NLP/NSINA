{
       "Source": "hirunews",
       "Timestamp": "Saturday, 29 April 2023 - 8:48",
       "Headline": "වාර්ෂික වාර්තා පාර්ලිමේන්තුවට ඉදිරිපත් කර නොමැති බව කෝප් කමිටුවේදී හෙළිවෙයි",
       "News Content": "ඉඩම් ප්‍රතිසංස්කරණ කොමිසන් සභාව 2015 සිට වාර්ෂික වාර්තා පාර්ලිමේන්තුවට ඉදිරිපත් කර නොමැති බව කෝප් කමිටු සභාපති මහාචාර්ය රංජිත් බණ්ඩාර පවසනවා.\nපසුගියදා කෝප් කමිටුව හමුවට ඉඩම් ප්‍රතිසංස්කරණ කොමිෂන් සභාව කැඳවා තිබූ අතර, එහිදියි ඔහු මේ බව සඳහන් කර ඇත්තේ.\nදිගින් දිගටම වාර්ෂික වාර්තා ඉදිරිපත් කරන ලෙසට ප්‍රකාශයට පත් කළද එය නොකිරීම සම්බන්ධයෙන් සිය කණගාටුව පළ කරන බවද කෝප් කමිටු සභාපතිවරයා ඉඩම් ප්‍රතිසංස්කරණ කොමිසන් සභාවේ නිලධාරීන්ට දන්වා තිබෙනවා.\nඑමෙන්ම ඉඩම් ලබාදීමේදී විධිමත් ක්‍රියාවලියක් නොමැති බවත්, ලිපි ගොනු පවත්වාගෙන නොයෑම සහ බද්දට දෙන ලද ඉඩම් සම්බන්ධයෙන් මෙහිදී අවධානයට ලක්වුණා.",
       "URL": "https://www.hirunews.lk/333734/වාර්ෂික-වාර්තා-පාර්ලිමේන්තුවට-ඉදිරිපත්-කර-නොමැති-බව-කෝප්-කමිටුවේදී-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=383"
}