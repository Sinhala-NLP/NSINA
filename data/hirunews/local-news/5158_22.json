{
       "Source": "hirunews",
       "Timestamp": "Sunday, 21 February 2016 - 18:57",
       "Headline": "අලූත් පක්ෂයේ දැනටමත් අර්බුද",
       "News Content": "හිටපු ජනාධිපති මහින්ද රාජපක්ෂගේ ද සහය ඇතිව ඒකාබද්ධ විපක්ෂය නිර්මාණය කිරීමට යන නව දේශපාලන පක්ෂය සම්බන්ධයෙන් දැනටමත් ඔවුන් අතර මතභේද හටගෙන ඇති බව ජනතා විමුක්ති පෙරමුණ පවසනවා.\nඑහි නායක අනුර කුමාර දිසානායක මේ බව කියා සිටියේ මොනරාගල ඊයේ පැවති සංවාදශීලි ජනහමුවකට එක්වෙමින්.\nපසුගිය රජයේ වංචා දුෂණවලට සම්බන්ධ පුද්ගලයන්ට නිසි දඩුවම් වත්මන් ආණ්ඩුවෙන් බලාපොරොත්තු විය නොහැකි බව ද ඔහු මෙහිදී රැස්වීමට පැමිණ සිටි අයෙකු ඇසූ ප්‍රශ්නවලට පිළිතුරු දෙමින් සදහන් කළා.\nරටේ ආර්ථිකය ගොඩනැගීම සදහා සියලූ ප්‍රදේශවලට සංවර්ධනය ගලා යා යුතු බවයි ජනතා විමුක්ති පෙරමුණේ නායකයා එහිදී කියාසිටියේ.\nඅනුර දිසානායක මහතා මෙහිදී පෙන්වා දුන්නේ යෝජිත ඉන්දු - ශ්‍රී ලංකා ආර්ථික හා තාක්ෂණික ගිවිසුම මගින් සිදුවන්නේ ඉන්දියාව විසින් මෙරට සේවා\nඅංශය ආක්‍රමණය කිරීම බවයි.",
       "URL": "https://www.hirunews.lk/126811/අලූත්-පක්ෂයේ-දැනටමත්-අර්බුද",
       "Category": "Local News",
       "Parent URL": "https://www.hirunews.lk/local-news.php?pageID=5158"
}