{
       "Source": "hirunews",
       "Timestamp": "Saturday, 10 November 2018 - 12:29",
       "Headline": "දුම්රිය රියදුරන්ගෙන් රතු එළියක්",
       "News Content": "දුම්රිය එන්ජිමට ගොඩ වූ මගීන් පිරිසකට රියදුරෙකු විසින් බැන වදින අයුරු දැක්වෙන සමාජ මාධ්‍ය ඔස්සේ පසුගිය දිනවල ප්‍රචාරය වූ වීඩියෝවට අනුව ඊට අදාළ මගීන්ට නීතිය ක්‍රියාත්මක කරන ලෙස දුම්රිය එන්ජින් රියදුරන්ගේ සංගමය ඉල්ලා සිටිනවා.\nඑසේ නොවුණහොත් ඉදිරියේදී වෘත්තීය ක්‍රියාමාර්ගවලට එළඹීමට සූදානම් බවයි එම සංගමයේ ලේකම් ඉන්දික දොඩම්ගොඩ කියා සිටියේ.\nඑලෙස මගීන්ට දෝෂාරෝපණය කළ දුම්රිය එන්ජින් රියදුරාගේ සේවය මේ වනවිට තාවකාලිකව අත්හිටුවා තිබෙනවා.\nකෙසේ වෙතත්, මගීන්ට ද දුම්රිය එන්ජින් තුළට පැමිණිය නොහැකි බවට නීතිමය තත්ත්වයක් පවතින බැවින් ඔවුන්ට එරෙහිව ද කඩිනමින් නීතිය ක්‍රියාත්මක කරන ලෙසයි දුම්රිය එන්ජින් රියදුරන්ගේ සංගමයේ ලේකම් ඉන්දික දොඩම්ගොඩ ඉල්ලා සිටියේ.\nමේ සම්බන්ධයෙන් දුම්රිය සාමාන්‍යාධිකාරීවරයාගෙන් අප කළ විමසීමකදී ඔහු සඳහන් කළේ අදාළ සිදුවීම සම්බන්ධව විමර්ශන සිදුකෙරෙමින් පවතින බවයි.",
       "URL": "https://www.hirunews.lk/203934/දුම්රිය-රියදුරන්ගෙන්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3658"
}