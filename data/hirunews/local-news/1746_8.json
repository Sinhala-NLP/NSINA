{
       "Source": "hirunews",
       "Timestamp": "Wednesday, 18 August 2021 - 13:14",
       "Headline": "අද දිනයේත් ස්ථාන රැසක එන්නත්කරණ කටයුතු",
       "News Content": "එන්නත්කරණ වැඩසටහන යටතේ ඊයේ පුද්ගලයින් 137,221කට කොරෝනා මර්දන එන්නත් ලබා දී තිබෙනවා.\nඒ අනුව සයිනොෆාම් එන්නතේ දෙවන මාත්‍රාව පුද්ගලයින් 13,846කට සහ එහි පළමු මාත්‍රාව පුද්ගලයින් 21,685කට ලබාදුන් බවයි වසංගත රෝග විද්‍යා අංශය සදහන් කළේ.\nඇස්ට්‍රාසෙනෙකා එන්නතේ පළමු මාත්‍රාව පුද්ගලයින් 7,712කට සහ දෙවන මාත්‍රාව 237 දෙනෙකුට ඊයේ ලබා දී තිබෙනවා.\nඑමෙන්ම, ෆයිසර් එන්නතේ දෙවන මාත්‍රාව 3,415 දෙනෙකුට සහ පළමු මාත්‍රාව 116 දෙනෙකුට ලබා දුන්නා.\nමොඩර්නා එන්නතේ පළමු මාත්‍රාවද පුද්ගලයින් 210 දෙනෙකුට ඊයේ ලබාදුන් බවයි වසංගත රෝග විද්‍යා අංශය ප්‍රකාශ කළේ.\nමේ අතර අද දිනයේ ස්ථාන රැසක එන්නත්කරණ කටයුතු ක්‍රියාත්මක යි.\nඒ අනුව ඇස්ට්‍රා සෙනෙකා එන්නතේ පළමු මාත්‍රාව මෙන්ම දෙවන මාත්‍රාව ද ලබාගැනීමේ හැකියාව පවතිනවා.\nත්‍රිවිධ හමුදාවේ එන්නත්කරණ වැඩසටහන යටතේ කොළඹ විහාරමහාදේවි උද්‍යායනය සහ දියත උයන පරිශ්‍රයේ දී සයිනොෆාපාම් පළමු එන්නත ලබාදීම අද දිනයේත් සිදු කරනවා.\nඑම ස්ථානවලට අමතරව ගම්පහ, කළුතර, ගාල්ල, මාතර, බදුල්ල, කිලිනොච්චිය, අනුරාධපුර සහ මුලතිව් ඇතුලු දිස්ත්‍රික්ක 20ක දී එන්නත් ලබාගත හැකියි.\nමේ අතර බේරුවල ප්‍රාදේශීය සභා බල ප්‍රදේශයේ සයිනොෆාම් දෙවන මාත්‍රාව ලබා නො ගත් පුද්ගලයින්ට එන්නත් ලබාදීම දර්ගා නගරයේ සහිරා මහා විද්‍යාලයේ දී අද සිදු කෙරෙනවා.",
       "URL": "https://www.hirunews.lk/280012/අද-දිනයේත්-ස්ථාන-රැසක-එන්නත්කරණ-කටයුතු",
       "Category": "Local News",
       "Parent URL": "https://www.hirunews.lk/local-news.php?pageID=1746"
}