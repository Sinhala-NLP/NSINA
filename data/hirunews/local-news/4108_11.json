{
       "Source": "hirunews",
       "Timestamp": "Thursday, 25 January 2018 - 18:08",
       "Headline": "ජනපතිගෙන් අභියෝගයක්",
       "News Content": "පළාත් පාලන මැතිවරණයට පෙර හැකි නම් බැඳුම්කර කොමිෂන් සභා වාර්තාව සහ අනෙක් මහා පරිමාණ වංචා සම්බන්ධ වාර්තා පිළිබඳ විවාදය පවත්වන්නැයි ජනාධිපති මෛත්‍රීපාල සිරිසේන අභියෝග කරනවා.\nපානදුර ප්‍රදේශයේ පැමති මැතිවරණ ප්‍රචාරක රැළියක් අමතමිනුයි ජනාධිපතිවරයා මේ බව කියාසිටියේ.\nමහ  බැංකු මංකොල්ලය සිදු කරමින් සහ බරපතළ වංචා දුෂණ සිදු කරමින් මෙරට රාජ්‍ය සම්පත් සහ මහජන මුදල් කොල්ලකනු ලැබුවේ කවුරුන් ද යන්න ජනතාව හොඳින් දන්නා බව ජනාධිපතිවරයා ප්‍රකාශ කළා.\nජනතාවට කිසිදා සත්‍ය වසන් කළ නොහැකි බවයි ඔහු පෙන්වා දුන්නේ.\nඑමෙන්ම මහබැංකු බැදුම්කර කොමිසන් සභා වාර්තාව සහ බරපතළ වංචා දූෂණ පිළිබද සොයා බැලීමට පත්කළ ජනාධිපති විමර්ශන කොමිසන් සභා වාර්තාව වහාම පාර්ලිමේන්තුවට ඉදිරිපත් කරන ලෙස පාර්ලිමේන්තුවේ හඩනැගු පිරිස් එම වාර්තා තමා පාර්ලිමේන්තුවට ඉදිරිපත් කිරීමෙන් අනතුරුව දූෂිත ප්‍රභුූන්ගේ සන්ධානයක් ගොඩනගා ගනිමින් එම වාර්තා විවාදයට ගැනීම ප්‍රමාද කර ඇති බව ද ජනාධිපතිවරයා මෙහිදී පෙන්වා දුන්නා.\nඅදාළ වාර්තා පාර්ලිමේන්තුවේ විවාදයට ගත්තේ නම් බොහෝ දෙනෙකුගේ වැරදි රටට හෙළිවන බව පැවසු ජනාධිපතිව්රයා කියාසිටියේ පෙබරවාරි 10 වනදා පැවැත්වෙන මැතිවරණයට පෙර හැකිනම් එක් දිනක් හෝ එම වාර්තා විවාදයට ගන්නැයි තමන් ඔවුන්ට අභියෝග කරන බවයි.",
       "URL": "https://www.hirunews.lk/182035/ජනපතිගෙන්-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4108"
}