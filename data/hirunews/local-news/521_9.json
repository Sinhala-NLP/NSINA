{
       "Source": "hirunews",
       "Timestamp": "Wednesday, 22 February 2023 - 7:40",
       "Headline": "ශ්‍රී ලංකාවට උපකාර කළ යුතු බව ඉන්දීය විදේශ ඇමති කියයි (වීඩියෝ)",
       "News Content": "ශ්‍රී ලංකාව සමඟ පවතින්නේ අතිශය වෙනස් යහපත් සබඳතාවක් බවත්, අසල්වැසියා ලෙස ඉන්දියාව ශ්‍රී ලංකාව පත්ව ඇති තත්ත්වයෙන් මිදීමට උපකාර කළ යුතු බවත්, ඉන්දීය විදේශ අමාත්‍ය එස්. ජෙයිශංකර් පවසනවා.\nඒ, පාකිස්තානය සහ ඉන්දියාව අතර සබඳතා සම්බන්ධයෙන් අදහස් දක්වමින්.\nදේශසීමා ත්‍රස්තවාදය හේතුවෙන් පාකිස්තානය සම්බන්ධයෙන් ඉන්දීය ජනතාව තුළ පවතින මතවාද ගැන ඔහු ඉන්දීය මාධ්‍ය වෙත මෙහිදී පැහැදිලි කළා.\nඑහෙත් ශ්‍රී ලංකාව සම්බන්ධයෙන් ඉන්දියාවට හොඳ හිතක් පවතින බව ඔහු සඳහන් කළ අතර, අසල්වැසියා ලෙස ශ්‍රී ලංකාව පත්ව ඇති තත්ත්වය ගැන කණස්සලට පත්වන බවත්, එම තත්වයෙන් මිදීමට උපකාරක කරන බවත් අවධාරණය කර සිටියා.\nපාකිස්තානයේ අනාගතය ඔවුන්ගේ ක්‍රියා සහ තෝරා ගැනීම් මත තීරණය වනු ඇති බවයි ඉන්දීය විදේශ ඇමතිවරයා වැඩිදුරටත් පවසා ඇත්තේ.",
       "URL": "https://www.hirunews.lk/327986/ශ්‍රී-ලංකාවට-උපකාර-කළ-යුතු-බව-ඉන්දීය-විදේශ-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=521"
}