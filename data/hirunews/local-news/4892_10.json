{
       "Source": "hirunews",
       "Timestamp": "Monday, 05 September 2016 - 14:17",
       "Headline": "සීනි, ලුණු සහ මේදය වැඩි නම් බදු අය කිරීමේ තීරණයක්",
       "News Content": "නියමිත ප්‍රමාණයට වඩා සීනි,ලුණු සහ  මේදය අඩංගු ආහාරවලට බදු පැනවීමට අදහස් කරන බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nකොළඹදී අද ආරම්භ වූ ලෝක සෞඛ්‍ය සංවිධානයේ දකුණු සහ නැගෙනහිර ආසියානු කලාපයේ 69 වන වාර්ෂික කමිටු සැසිවාරයට සහභාගිවීමෙන් අනතුරුව පැවති මාධ්‍ය හමුවකට එක්වෙමිනුයි අමාත්‍යවරයා මෙම අදහස් පළ කළේ.\nපැණි බීමවල සීනි සාන්ද්‍රණය දැක්වෙන වර්ණ ලේබල ඇලවීම දැනටමත් සෞඛ්‍ය අමාත්‍යාංශය අනිවාර්ය කර තිබෙනවා.",
       "URL": "https://www.hirunews.lk/142286/සීනි-ලුණු-සහ-මේදය-වැඩි-නම්-බදු-අය-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4892"
}