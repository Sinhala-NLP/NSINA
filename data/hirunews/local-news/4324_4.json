{
       "Source": "hirunews",
       "Timestamp": "Wednesday, 13 September 2017 - 16:30",
       "Headline": "කොටි වල දැමූ බෝම්බ ගොඩ එයි (ඡායාරූප)",
       "News Content": "යුද සමයේදී එල්.ටී.ටී.ඊ. සංවිධානය විසින් වලදමන ලද අත්බොම්බ තොගයක් වව්නියාව මුන්රිමුරිප්පු ප්‍රදේශයේදී සාමාන්‍ය වැසියෙකුගේ ගෙවත්තක වලදමා තිබියදී අද (13) සොයාගත් බවට වව්නියාව පොලීසිය පවසනවා.\nඅදාල වැසියා වසර ගණනාවකට පසුව සිය ගෙවත්ත එලි පෙහෙලි කරමින් සිටියදී වලදමා තිබූ බෝම්බ තොගය දැක ඒ බව වව්නියාව පොලිසියට දැනුම් දී තිබෙනවා.\nපසුව වව්නියාව පොලිසිය එම් ස්ථානයට ගොස් සිදු කරන ලද සෝදිසි කිරීම් වලින් පසුව පොලිතින් කවර වල දමන ලද අත්බොම්බ තුනක් හමු වී ඇති අතර එම අත්බොම්බ දැඩි සේ දිරාපත්ව තිබූ බවයි සඳහන් වන්නේ.\nයුද සමයේ දී කොටි සංවිධානය විසින් අදාල ස්ථානයේ මෙම අත්බෝම්බ තොගය වලදමන්නට ඇති බවට පොලිසිය සැක පලකරනවා.\nකෙසේ වෙතත් හමු වූ අත් බෝම්බ තොගය පිළිබව පොලිස් විශේෂ කාර්ය බලකා නිලධාරීන්ට දැනුම් දී වව්නියාව අධිකරණ නියෝගයකට අනුව විනාශ කිරීමට පියවර ගෙන තිබෙනවා.\nවව්නියාව -රොමේෂ් මධුෂංඛ/වව්නියාව - මාධව කුලසූරිය/ දිනසේන රතුගමගේ",
       "URL": "https://www.hirunews.lk/170830/කොටි-වල-දැමූ-බෝම්බ-ගොඩ-එයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4324"
}