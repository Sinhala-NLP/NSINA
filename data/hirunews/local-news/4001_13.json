{
       "Source": "hirunews",
       "Timestamp": "Saturday, 07 April 2018 - 11:44",
       "Headline": "භයානක රෝග සහිත ඉස්සන් විශේෂයක් මෙරටට ගෙන ඒමේ සුදානමක් ?",
       "News Content": "E.M.S නමැති භයානක රෝගය සහිත\nවනමි (Vannamei)\nනැමැති ඉස්සන් විශේෂයක් හෙට (08) ශ්‍රී ලංකාවට රැගෙන ඒමට නියමිත බව ශ්‍රී ලංකා ජලජිවි වගා සංවර්ධන සන්ධානය පවසනවා.\nඑහි සභාපතිවරයා පවසන්නේ සතුන් මෙරටට ගෙන ඒමේදී පිලිපැදිය යුතු නීතිරීති වලට පටහැනිව මෙය සිදුකරන බවයි.\nමේ සම්බන්ධයෙන් ශ්‍රී ලංකා ජලජිවි වගා සංවර්ධන සන්ධානය සහ ඉස්සන් අබිජනන කරුවන්ගේ සංගමය අද (08) පෙරවරුවේ හලාවත පොලිස් අධිකාරී කාර්යාලයට පැමිණිල්ලක් ද ඉදිරිපත් කළ බවයි අප වාර්තාකරු සදහන් කළේ.\nමේ අහිතකර ඉස්සන් තොගය ඇමරිකාවේ සිට ගුවන් ගත කර ඇති අතර එය හෙට (08) දිනයේ කටුනායක ගුවන්තොටුපළ වෙත ලඟා වීමට නියමිතයි.\nඑමෙන්ම ශ්‍රී ලංකාවේ මේ වනවිට\nවනමි (Vannamei)\nඉස්සන් විශේෂය වගා නොකරන අතර හදුනා නොගත් භයානක රෝග 6ක් මෙම ඉස්සන් විශේෂයට ඇති බවයි සංගමයේ සභාපතිවරයා වැඩිදුරටත් පැවසුවේ.",
       "URL": "https://www.hirunews.lk/187852/භයානක-රෝග-සහිත-ඉස්සන්-විශේෂයක්-මෙරටට-ගෙන-ඒමේ-සුදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4001"
}