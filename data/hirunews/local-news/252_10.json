{
       "Source": "hirunews",
       "Timestamp": "Tuesday, 20 June 2023 - 15:09",
       "Headline": "ටයිටැනික් සුන්බුන් නැරඹීමට ගොස් අතුරුදන් වූ සබ්මැරීනය සොයා මෙහෙයුමක් (වීඩියෝ)",
       "News Content": "ටයිටැනික් නෞකාවේ සුන්බුන් නැරඹීමට ගිය සංචාරකයින් පිරිසක් සමග අතුරුදන් වූ සබ්මැරීනය සොයා අමෙරිකානු වෙරළාරක්ෂක බළකාය විසින් මෙහෙයුමක් ආරම්භ කර තිබෙනවා.\nඅත්ලාන්තික් සාගරය තුළ අදාළ යාත්‍රාව ගමන් ආරම්භ කර තිබියදී එහි සබඳතා ඇණහිට ඇති බවයි විදෙස් මාධ්‍ය සඳහන් කළේ.\nඅතුරුදන් වන විට එහි මගීන් 5 දෙනෙකු සිට තිබෙනවා.\nඅදාළ යාත්‍රාව තුළ දින 4කට ප්‍රමාණවත් තරම් ඔක්සිජන් පවතින බැවින් එම යාත්‍රාවේ සිටි පුද්ගලයින් නිරුපද්‍රිතව බේරා ගැනීම සඳහායි ඇමරිකාව විසින් මෙම මෙහෙයුම ආරම්භ කර ඇත්තේ.\nටයිටැනික් නිරීක්ෂණ සංචාරය සඳහා සහභාගි වූ මෙම පිරිස අමෙරිකානු ඩොලර් 250,000 බැගින් ගෙවා ඇති බවයි වාර්තා වෙන්නේ.\nඇක්ෂන් ඒවියේෂන් නමැති ගුවන් සේවා සමාගමේ සභාපතිවරයා වන හමිෂ් හාඩින් මෙන්ම පාකිස්තානයේ ප්‍රකට ව්‍යාපාරික පවුලක සමාජිකයන් වන එන්ග්‍රෝ කෝපරේෂන් සභාපති ෂසඩා ඩාවුඩ් සහ ඔහුගේ පුත් සුලේමාන් ද ඒ අත‍ර සිටින බවයි විදෙස් මාධ්‍ය වාර්තාකර සිටියේ.",
       "URL": "https://www.hirunews.lk/338514/ටයිටැනික්-සුන්බුන්-නැරඹීමට-ගොස්-අතුරුදන්-වූ-සබ්මැරීනය-සොයා-මෙහෙයුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=252"
}