{
       "Source": "hirunews",
       "Timestamp": "Sunday, 28 October 2018 - 16:23",
       "Headline": "Update - දෙමටගොඩ සිපෙට්කෝ නිවහනේ ඇතිවූ උණුසුම් තත්ත්වය තුල සිදුවූ වෙඩි තැබීමෙන් එක් අයෙකු මරුට - දෙදෙනෙකුට තුවාල",
       "News Content": "දෙමටගොඩ පිහිටි ඛනිජ තෙල් සංස්ථා පරිශ්‍රය තුළ සිදුවූ වෙඩි තැබීමේ සිද්ධියෙන් එක් අයෙකු මිය ගොස් තවත් දෙදෙනෙකු තුවාල ලබා කොළඹ ජාතික රෝහලට ඇතුළත් කර තිබෙනවා.\nදෙදෙනකු බරපතල තත්ත්වයෙන් දැඩි සත්කාර ඒකකයේ ප්‍රතිකාර ලබමින් සිටි අතර ඉන් එක් අයෙකුයි අද (28) පස්වරුවේ මිය ගොස් ඇත්තේ.\nහිටපු ඛනිජ තෙල් අමාත්‍ය අර්ජුණ රණතුංග, අවශ්‍ය ලිපි ලේඛන කිහිපයක් රැගෙන යාම සඳහා අද පස්වරුවේ එම පරිශ්‍රයට පැමිණි අවස්ථාවේදී සංස්ථා සේවකයින් ඔහුට විරෝධය පළ කළේ නීතිවිරෝධී ක්‍රියාවක් සිදුකරන බව පවසමින්.\nඑම අවස්ථාවේදී හිටපු අමාත්‍යවරයාගේ ආරක්ෂක නිලධාරියෙකු එල්ල කළ වෙඩි ප්‍රහාරයකින් 3 දෙනෙකු තුවාල ලැබුවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ සිද්ධියට සම්බන්ධ ආරක්ෂක නිලධාරියා මේ වන විට අත්අඩංගුවට ගෙන ඇති බවයි.\nඛනිජ තෙල් සංස්ථා පරිශ්‍රයේ සිටින අප වාර්තාකරු සඳහන් කළේ එහි සේවකයින් හිටපු අමාත්‍ය අර්ජුන රණතුංග ඇතුළු පිරිස බලහත්කාරයෙන් මේ වන විටත් එහි රදවාගෙන සිටින බවයි.\nතත්ත්වය පාලනය කිරීම සඳහා පොලිස් විශේෂ කාර්ය බලකාය, කැරළි මර්දන ඒකකය සහ ජල බවුසර් මේ වන විට එම ස්ථානයට කැදවා තිබෙනවා.\nUpdate :- Sunday, October 28, 2018, 7.04 pm\n----------------------------------------------------------------\nඛනිජ තෙල් සංස්ථා පරිශ්‍රයේ උණුසුම් තත්වයක් - වෙඩි තැබීමකින් දෙදෙනෙකුට තුවාල\nදෙමටගොඩ පිහිටි ඛනිජ තෙල් සංස්ථා පරිශ්‍රය තුළ සිදුවූ වෙඩි තැබීමකින් එහි සේවකයින්  දෙදෙනෙකු තුවාල ලබා කොළඹ ජාතික රෝහලට ඇතුළත් කර තිබෙනවා.\nමොවුන් දෙදෙනාගේ තත්ත්වය බරපතල බවයි රෝහල් ප්‍රකාශකයෙකු සඳහන්  කළේ.\nහිටපු ඛනිජ තෙල් අමාත්‍ය අර්ජුණ රණතුංග එම පරිශ්‍රයට අද (28) පස්වරුවේ පැමිණි අවස්ථාවේදී එහි නොසන්සුන්කාරී තත්ත්වයක් ඇතිව තිබෙනවා.\nඑම අවස්ථාවේදී හිටපු අමාත්‍යවරයාගේ ආරක්ෂක නිලධාරියෙකු සිදුකළ වෙඩි තැබීමකින් එහි සේවකයින් දෙදෙනෙකු තුවාල ලැබූ අතර මොවුන්ගේ හිසට සහ උදරයට තුවාල සිදුවී ඇති බවයි රෝහල් ප්‍රකාශකයා සඳහන් කළේ.\nවෙඩි තැබීම සිදුකළ ආරක්ෂක නිලධාරියා මේ වන විට අත්අඩංගුවට ගෙන ඇති බව පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ.\nඛනිජ තෙල් සංස්ථා පරිශ්‍රයට පැමිණ සිටි හිටපු ඛනිජ තෙල් අමාත්‍ය අර්ජුණ රණතුංග සහ හිටපු නියෝජ්‍ය අමාත්‍ය පාලිත තෙවරප්පෙරුම",
       "URL": "https://www.hirunews.lk/203113/update-දෙමටගොඩ-සිපෙට්කෝ-නිවහනේ-ඇතිවූ-උණුසුම්-තත්ත්වය-තුල-සිදුවූ-වෙඩි-තැබීමෙන්-එක්-අයෙකු-මරුට-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3677"
}