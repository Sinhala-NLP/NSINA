{
       "Source": "hirunews",
       "Timestamp": "Sunday, 17 October 2021 - 7:49",
       "Headline": "ආණ්ඩුවේ හවුල් පක්ෂ හිටපු ජනපති සමඟ සාකච්ඡාවක",
       "News Content": "ආණ්ඩුවේ හවුල්කාර පක්ෂ කිහිපයක නියෝජිතයන්, හිටපු ජනාධිපති මෛත්‍රීපාල සිරිසේන සමඟ කොළඹ පිහිටි ඔහුගේ නිවසේ දී ඊයේ (16) සාකච්ඡාවක් පවත්වා තිබෙනවා.\nපවතින සියලු ගැටළු පිළිබඳව මෙහිදී සාකච්ඡාවට බඳුන් වූ බවයි ඊට එක්ව සිටි පාර්ලිමේන්තු මන්ත්‍රීවරයෙකු ප්‍රකාශ කළේ.\nපිවිතුරු හෙළ උරුමයේ නායක, අමාත්‍ය උදය ගම්මන්පිල, ලංකා සම සමාජ පක්ෂයේ මහ ලේකම්, මහාචාර්ය තිස්ස විතාරණ සහ ශ්‍රී ලංකාවේ කොමියුනිස්ට් පක්ෂය නියෝජනය කරමින් එහි පාර්ලිමේන්තු මන්ත්‍රී වීරසුමන වීරසිංහ ඇතුළු පිරිසක් මෙම සාකච්ඡාවට එක්ව සිට ඇති බව සඳහන්.",
       "URL": "https://www.hirunews.lk/285222/ආණ්ඩුවේ-හවුල්-පක්ෂ-හිටපු-ජනපති-සමඟ-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=1623"
}