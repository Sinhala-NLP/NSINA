{
       "Source": "hirunews",
       "Timestamp": "Wednesday, 07 December 2016 - 10:46",
       "Headline": "බෝම්බයක් සමග හතරක් අල්ලපු හැටි",
       "News Content": "මිනී මැරුම්, වෙඩි තැබීම්,කොල්ලකෑම් ඇතුළු අපරාධ රැසකට සම්බන්ධ සැකකරුවන් සිව් දෙනෙකු ජීව අත්බෝම්බයක්ද සමග අත්අඩංගුවට ගැනීමට මාදම්පේ පොලීසිය සමත්වී තිබෙනවා.\nඊයේ (06) වැනිදා සවස හලාවත පොලිසියට ලැබුණු තොරතුරක් මත මහගම ප්‍රදේශයේදී මෙවුන් අත්අඩංගුවට ගැණුනා.\nසැකකරුවෙකු සතුව විදේශිය රටක නිෂ්පාදනය කරන ලද ජීව අත්බෝම්බයක් තිබී ඇති අතර සෙසු සැකකරුවන් පරීක්ෂා කිරීමේදී ඔවුන් සතුව හෙරෝයින් මත් කුඩු තිබී පොලීසිය විසින් සොයා ගත් බවයි වාර්තාවන්නේ.\nමෙම සැකකරුවන් විලත්තව සති පොලේදී පුද්ගලයෙකු වෙඩි තබා ඝාතනය කිරීම,මිනුවන්ගොඩ ප්‍රදේශයේ රන් ආභරණ අලවි සැලකට කඩා වැදී වෙඩි තබා රන් ආභරණ කොල්ලකෑම ඇතුළු මිනිස් ඝාතන සහ වෙඩි තැබීම් රැසකට සම්බන්ධ බවට හඳුනාගෙන තිබෙනවා.\nඅත්අඩංගුවට ගත් සැකකරුවන් අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/149144/බෝම්බයක්-සමග-හතරක්-අල්ලපු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4764"
}