{
       "Source": "hirunews",
       "Timestamp": "Friday, 04 June 2021 - 18:07",
       "Headline": "රජයේ පාසල්වලටත් ප්‍රාථමික අංශයේ සිටම ඉංග්‍රීසි මාධ්‍ය අධ්‍යාපනය",
       "News Content": "පළමු ශ්‍රේණියේ සිට උසස් පෙළ දක්වා සියලු විෂයන් ඉංග්‍රීසි මාධ්‍යයෙන් ඉගැන්වීමට ඇති හැකියාව සොයා බැලීම සඳහා රජය පියවර ගෙන තිබෙනවා.\nමේ සම්බන්ධයෙන් සොයා බැලීම සඳහා විද්වත් කමිටුවක් ද පත්කර ඇති බවයි අධ්‍යාපන අමාත්‍යංශ ලේකම් කපිල පෙරේරා කියාසිටියේ.\nමෙහි නියමු ව්‍යාපෘතියක් සඳහා නුගේගොඩ විජේරාම මහා විද්‍යාලය තෝරාගෙන තිබෙනවා.\nමෙමගින් කිසිසේත් මව්බසින් අධ්‍යාපනය ලැබීමේ අවස්ථාව අහිමි නොවන බවයි අධ්‍යාපන අමාත්‍යංශ ලේකම්වරයා පෙන්වා දුන්නේ.\nමෙම වැඩපිළිවෙල සඳහා ඇති හැකියාව සොයා බැලීම වෙනුවෙන් ශක්‍යතා අධ්‍යයනයට පත් කළ කමිටුවට අධ්‍යාපන විශේෂඥයන් ඇතුලත්.\nඉංග්‍රීසි මාධ්‍යයෙන් පළමු ශ්‍රේණියේ සිට අධ්‍යාපනය ලබාදීමේ නීතිමය තත්වය මෙන්ම විෂය මාලාව කුමන ආකාරයෙන් විය යුතු ද යන්න අදාළ කමිටුව විසින් සොයා බලනු ඇති.",
       "URL": "https://www.hirunews.lk/273384/රජයේ-පාසල්වලටත්-ප්‍රාථමික-අංශයේ-සිටම-ඉංග්‍රීසි-මාධ්‍ය-අධ්‍යාපනය",
       "Category": "Local News",
       "Parent URL": "https://www.hirunews.lk/local-news.php?pageID=1906"
}