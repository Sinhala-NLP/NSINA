{
       "Source": "hirunews",
       "Timestamp": "Sunday, 03 December 2017 - 15:32",
       "Headline": "පොහෝ දින වැඩසටහනට ජනපති එක්වෙයි",
       "News Content": "සදහම් යාත්‍රා ධර්ම දේශනා මාලාවේ උඳුවප් පුර පසලොස්වක පොහෝ දින වැඩසටහන බම්බලපිටිය සිරිවජිරාරාම විහාරස්ථානය කේන්ද්‍ර කර ගනිමින් ජනාධිපති මෛත්‍රීපාල සිරිසේනගේ ප්‍රධානත්වයෙන් අද පැවැත්වුණා.\nවිහාරස්ථානය වෙත පැමිණි ජනාධිපතිවරයා ආගමික වතාවත්වල නිරතවීමෙන් අනතුරුව විහාරාධිපති අමරපුර ධර්මරක්ෂිත මහා නිකායේ මහානායක ශාස්ත්‍රපති රාජකීය පණ්ඩිත පූජ්‍ය ත්‍රිකුණාමලයේ ආනන්ද හිමියන් බැහැදැක ආශිර්වාද ලබා ගත් බවයි ජනාධිපති මාධ්‍ය ඒකකය සඳහන් කළේ.\nඑමෙන්ම විහාරස්ථානයේ අභිනවයෙන් ස්ථාපිත කර තිබූ සූර්යබල පද්ධතිය ද ජනාධිපති මෛත්‍රීපාල සිරිසේන විසින් විවෘත කෙරුණා.",
       "URL": "https://www.hirunews.lk/177498/පොහෝ-දින-වැඩසටහනට-ජනපති-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4189"
}