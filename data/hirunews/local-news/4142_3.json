{
       "Source": "hirunews",
       "Timestamp": "Thursday, 04 January 2018 - 18:36",
       "Headline": "බැඳුම්කර සහ බරපතල වංචා ගැන පාර්ලිමේන්තු විවාදයක්",
       "News Content": "මහ බැංකු බැඳුම්කර වංචාව පිළිබඳව මෙන්ම බරපතල වංචා සම්බන්ධයෙන් සෙවීමට පත්කළ කොමිෂන් සභා වාර්තා පිළිබඳ පාර්ලිමේන්තු විවාදයක් ලබාදෙන බව ශ්‍රී ලංකා නිදහස් පක්ෂය පවසනවා.\nඑක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර මේ බව සඳහන් කළේ නිදහස් පක්ෂ මූලස්ථානයේ අද (04) පැවති මාධ්‍ය හමුවකට එක්වෙමින්.\nඑමෙන්ම, බරපතල වංචා දූෂණ ජනපති කොමිසමේ වාර්තාව සම්බන්ධයෙන් ඉදිරියේදී ක්‍රියාමාර්ග ගනු ඇති බවද අමාත්‍යවරයා එහිදී අවධාරණය කළා.\nබැඳුම්කර වාර්තාව පිළිබඳව ගනු ලබන ඉදිරි ක්‍රියාමාර්ග සම්බන්ධයෙන් මාධ්‍ය හමුවට එක්වු අමාත්‍ය සරත් අමුණුගම ප්‍රකාශ කළේ වංචාවක් සිදුකර ඇති අයගෙන් අදාළ මුදල් අයකර ගැනීමට කටයුතු කළ යුතු බවයි.",
       "URL": "https://www.hirunews.lk/180174/බැඳුම්කර-සහ-බරපතල-වංචා-ගැන-පාර්ලිමේන්තු-විවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=4142"
}