{
       "Source": "hirunews",
       "Timestamp": "Thursday, 27 July 2023 - 9:34",
       "Headline": "ග්‍රාමසේවකවරියට චණ්ඩි පාට් දැමූ හිටපු ප්‍රාදේශීය සභා මන්ත්‍රී අත්අඩංගුවට",
       "News Content": "කළුතර උතුර ප්‍රදේශයේ  ග්‍රාමසේවකවරියකට සාපරාධි බලහත්කාරකම් පෑ ශ්‍රී ලංකා පොදුජන පෙරමුණේ හිටපු කළුතර  සභා මන්ත්‍රීවරයකු කළුතර උතුර පොලිසිය පොලීසිය විසින් අත්අඩංගුවට ගෙන තිබෙනවා.\nග්‍රාම සේවා නිලධාරිනිය ඡන්ද නාම ලේඛන ලකුණු කිරිම සඳහා නිවෙස් වලට යන අවස්ථාවේදී වෙනත් පක්ෂයක අපේක්ෂකයෙකුද ඇය හා ගොස් තිබෙනවා.එම සම්බන්ධයෙන් උරණ වූ හිටපු ප්‍රාදේශීය සභා මන්ත්‍රීවරයා ඇය සමග  වචන හුවමාරුවක් ඇති වී තිබුණා .\nඑම සම්බන්ධයෙන් ග්‍රාමසේවකවරිය කළුතර උතුර පොලිසියට සිදු කරන ලද පැමිණිල්ලක් මත විමර්ශන සිදු කිරීමෙන් අනතුරුව සැකකරු අත්අඩංගුවට ගත් බව පොලිසිය පවසයි .සැකකරු අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/342666/ග්‍රාමසේවකවරියට-චණ්ඩි-පාට්-දැමූ-හිටපු-ප්‍රාදේශීය-සභා-මන්ත්‍රී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=148"
}