{
       "Source": "hirunews",
       "Timestamp": "Tuesday, 15 September 2020 - 13:34",
       "Headline": "බෝදාගම රක්ෂිතයේ අක්කර 40 ක් ඩෝසර් කරයි",
       "News Content": "උඩවලව රක්ෂිතය ආසන්නයේ පිහිටි තණමල්විල - බෝදාගම රජයේ රක්ෂිතයට අයත් කොටසක අක්කර 40 ක පමණ භූමි ප්‍රමාණයක් කිසියම් පුද්ගලයෙකු විසින් ඩෝසර් කර ඇති බවට ප්‍රදේශවාසීන් චෝදනා කරනවා.\nතණමල්විල ප්‍රාදේශීය ලේකම් කොට්ඨාසයට අයත් බෝදාගම ප්‍රදේශයේ රක්ෂිතයේ කොටසක් මෙලෙස ඩෝසර් කර ඇති බවටයි වාර්තාවන්නේ.\nපසුගිය සතියක කාලය තුළ අදාළ හෙළිපෙහෙළි කිරීම් සිදුකර ඇති බව සඳහන්.\nඅදාළ රක්ෂිත සීමාවේ අලි වැටක්ද ඉදිකර ඇති අතර, එයද ඉවත් කර ඇති බව ප්‍රදේශවාසීන් සඳහන් කළා.\nමේ පිළිබඳව හිරු ප්‍රවෘත්ති අංශය තණමල්විල අඩවි වන කාර්යාලයෙන් විමසීමක් කළා.\nඑහි ප්‍රකාශකයෙකු සඳහන් කළේ මේ වනවිටත් අදාළ හෙළිපෙහෙළි කිරීම නතර කරන ලෙසට අදාළ පුද්ගලයාට දැනුම්දී ඇති බවයි.",
       "URL": "https://www.hirunews.lk/250263/බෝදාගම-රක්ෂිතයේ-අක්කර-40-ක්-ඩෝසර්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2453"
}