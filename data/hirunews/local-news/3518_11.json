{
       "Source": "hirunews",
       "Timestamp": "Tuesday, 05 February 2019 - 6:57",
       "Headline": "පළාත් කිහිපයකට අදත් තද වැසි",
       "News Content": "දැනට පවතින වැසි තත්ත්වය අද (05) දිනයේදී තවදුරටත් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nනැගෙනහිර, ඌව, උතුරු මැද සහ මධ්‍යම පළාත්වල විටින් විට වැසි ඇතිවන අතර, උතුරු පළාතේ සහ හම්බන්තොට දිස්ත්‍රික්කයේ වැසි වාර කිහිපයක් ඇති විය හැකි බවයි එම දෙපාර්තමේන්තුව පවසන්නේ.\nඅනෙකුත් පළාත්වල තැනින් තැන පස්වරු 2.00 න් පමණ පසුව වැසි හෝ ගිඟුරුම් සහිත වැසි ඇති විය හැකි අතර සබරගමුව, බස්නාහිර සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථාන වලට මිලි මීටර් 100 ක පමණ තද වැසි ඇති විය හැකි බවයි කාලගුණ විද්‍යා දෙපාර්තමේන්තුව දැනුම් දෙන්නේ.\nවයඹ, උතුරු සහ දකුණු පළාත්වල විටින් විට පැයට කිලෝ මීටර් 40 දක්වා තරමක් තද සුළං ඇතිවිය හැකි බවද දැනුම් දෙනවා.",
       "URL": "https://www.hirunews.lk/209732/පළාත්-කිහිපයකට-අදත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3518"
}