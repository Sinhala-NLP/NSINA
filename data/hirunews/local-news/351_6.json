{
       "Source": "hirunews",
       "Timestamp": "Thursday, 11 May 2023 - 17:33",
       "Headline": "සූදු පොළක සිදු වූ ආරවුලකින් පුද්ගලයින් තිදෙනෙකු අත්අඩංගුවට",
       "News Content": "සූදු පොළක සිදුවූ ගනුදෙනුවකට ඇති වූ ආරවුලක් මත පුද්ගලයෙකු පැහැර ගෙන ගිය දෙදෙනෙකු තිහගොඩ පොලීසිය විසින් අත්අඩංගුවට ගෙන තිබෙනවා.\nමෙම පුද්ගලයින් දෙදෙනා පැහැර ගත් පුද්ගලයාගෙන් රුපියල් ලක්ෂ දෙකක මුදලක් ණයට ඉල්ලාගෙන ඇති අතර එම මුදල නැවත ලබා නොදීම හේතුවෙන් මෙලෙස එම පුද්ගලයා පැහැරගෙන ගොස් තිබෙන බවයි පොලීසිය පවසන්නේ.\nඔහුට පහර දීමෙන් අනතුරුව ඔහු සතු යතුරුපැදිය ඔවුන් සන්තකයට ගෙන එම පුද්ගලයා මුදා හැර තිබෙන බව සඳහන්.\nඅත්අඩංගුවට ගත් සැකකරුවන් දෙදෙනාට හැර තවත් සැකකරුවන් තිදෙනෙකු අත්අඩංගුවට ගැනීමට නියමිත අතර අත්අඩංගුවට ගත් සැකකරුවන් කොටවිල මහේස්ත්‍රාත් අධිකරණයට අද (11) දින ඉදිරිපත් කිරීමෙන් අනතුරුව දින දාහතරකට රක්ෂිත බන්ධනාගාර ගත කිරීමට නියෝග කර ඇති බවයි  වැඩිදුරටත් වාර්තා වන්නේ.",
       "URL": "https://www.hirunews.lk/334909/සූදු-පොළක-සිදු-වූ-ආරවුලකින්-පුද්ගලයින්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=351"
}