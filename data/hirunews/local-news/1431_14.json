{
       "Source": "hirunews",
       "Timestamp": "Tuesday, 11 January 2022 - 22:39",
       "Headline": "පාස්කු ප්‍රහාරය ගැන අවශ්‍ය වෙලාවේදී කට අරිනවා - මෛත්‍රීපාල සිරිසේන (වීඩියෝ)",
       "News Content": "තමන් සිරගත කිරීමේ අරමුණින් බොහෝ දෙනා පාස්කු කොමිසම පිළිබඳ කතා කළත් සුදුසු අවස්ථාව පැමිණි පසු ඒ පිළිබඳ ප්‍රතිචාර දක්වන බව හිටපු ජනාධිපති මෛත්‍රීපාල සිරිසේන පවසනවා.\nඔහු මේ බව සඳහන් කළේ පැල්මඩුල්ලේදී අද පස්වරුවේ පැවති ශ්‍රී ලංකා නිදහස් පක්ෂ රත්නපුර දිස්ත්‍රික් සමුළුවට එක්වෙමින්.\nශ්‍රී ලංකා නිදහස් පක්ෂ රත්නපුර දිස්ත්‍රික් සමුළුව පක්ෂ සභාපති හිටපු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැල්මඩුල්ලේදී පැවැත්වුණා.\nමේ අතර, නිදහස් පක්ෂයේ මැද කොළඹ ආසනයේ ප්‍රධාන කාර්යාලය විවෘත කෙරුණේ පක්ෂ සභාපති හිටපු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මේ අතර, ආණ්ඩුවෙන් ඉවත්වීම සම්බන්ධව ශ්‍රී ලංකා නිදහස් පක්ෂය තුළ මත ගැටුමක් නිර්මාණය වී ඇතැයි වාර්තා වනවා.\nදේශපාලන ආරංචි මාර්ග සඳහන් කළේ අමාත්‍ය ධුර ලබාගත් ජ්‍යෙෂ්ඨයන් කිහිපදෙනෙකු පමණක් ආණ්ඩුවෙන් ඉවත් විය යුතු බවට ප්‍රකාශ කර ඇතත්, මේ මොහොතේ ආණ්ඩුවෙන් ඉවත් නොවිය යුතු බව එම පක්ෂයේ ඇතැමුන් ප්‍රකාශ කරන බවයි.\nඑළැඹෙන මහ මැතිවරණය ජයග්‍රහණය කර ශ්‍රී ලංකා නිදහස් පක්ෂ ආණ්ඩුවක් බිහිකර ගත යුතු බව ඔවුන්ගේ අදහස වී ඇතැයි වාර්තා වනවා.\nශ්‍රී ලංකා නිදහස් පක්ෂය නියෝජනය කරමින් මන්ත්‍රීවරු 14 දෙනෙකු පාර්ලිමේන්තුවට තේරී පත්ව සිටිනඅතර, ඉන් දෙදෙනෙකු කැබිනට් අමාත්‍ය ධුර සහ තිදෙනෙකු රාජ්‍ය අමාත්‍ය ධුර හොබවනවා.",
       "URL": "https://www.hirunews.lk/293733/පාස්කු-ප්‍රහාරය-ගැන-අවශ්‍ය-වෙලාවේදී-කට-අරිනවා-මෛත්‍රීපාල-සිරිසේන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1431"
}