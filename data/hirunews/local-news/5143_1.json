{
       "Source": "hirunews",
       "Timestamp": "Friday, 04 March 2016 - 13:33",
       "Headline": "ජා ඇල මහ දවල් මුදල් කොල්ලයක්",
       "News Content": "ජා ඇල නගරයේ මුල්‍ය ආයතනයක අයකැමිවරයාට තියුණු ආයුධයකින් පහරදී රුපියල් ලක්ෂ 15 ක මුදලක් රැගෙන පුද්ගලයන් දෙදෙනෙකු පළාගොස් තිබෙනවා.\nඅයකැමිවරයා විසින් රුපියල් ලක්ෂ 15 ක මුදලක් ගෙවීම් කටයුත්තකට පිටතට රැගෙන යාමට වාහන අංගනයේ තිබු වාහනයක් වෙත යමින් සිටියදීයි මුදල් පැහැර ගැනීමට ලක්වී ඇත්තේ.\nමුදල් අයකැමිවරයාගේ අතට සැකකරුවන් තියුණු ආයුධයකින් පහරදී තිබෙනවා.\nමුදල් කොල්ලකා එම සැකකරුවන් දෙදෙනා යතුරුපැදියකින් පළාගොස් ඇති බවයි පොලිසිය සඳහන් කලේ.\nතුවාල ලැබු පුද්ගලයා රාගම රෝහලට ඇතුලත් කර තිබෙනවා.\nසැකකරුවන් මෙතෙක් අනාවරණ වී නොමැති අතර ජා ඇල පොලිසිය විමර්ශණ මෙහෙයවනවා.",
       "URL": "https://www.hirunews.lk/127752/ජා-ඇල-මහ-දවල්-මුදල්-කොල්ලයක්",
       "Category": "Local News",
       "Parent URL": "https://www.hirunews.lk/local-news.php?pageID=5143"
}