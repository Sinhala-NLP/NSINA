{
       "Source": "hirunews",
       "Timestamp": "Tuesday, 20 March 2018 - 13:18",
       "Headline": "ග්ලයිෆොසෙට් තහනම ඉවත් කිරීමේ යෝජනාව කැබිනට් මණ්ඩලයට",
       "News Content": "ග්ලයිෆොසෙට් තහනම ඉවත් කිරීම සඳහා වන යෝජනාව, අමාත්‍ය මණ්ඩල අනුමැතිය ලබා ගැනීම සඳහා ඉදිරිපත් කර ඇති බව කෘෂිකර්ම අමාත්‍ය දුමින්ද දිසානායක පවසනවා.\nඅමාත්‍යවරයා මේ බව කියා සිටියේ රාජාංගන ගොවි සංවිධාන කාර්යාලයේ දී ගොවීන් සමඟ ඊයේ (19) පැවති හමුවකදියි.\nග්ලයිෆොසෙට් පොහොර ලෙස භාවිතා කිරීමේදී සැලකිය යුතු අහිතකර බලපෑම් නොමැති බවයි අමාත්‍යවරයා වැඩිදුරටත් සඳහන් කළේ.\nගොවින්ට පොහොර සහනාධාරය ලබාදීමේදී කිසි විටෙකත් මුදල් ලබාදීමට කටයුතු නොකරන බව ද අමාත්‍යවරයා මෙහිදී අවධාරණය කළා.",
       "URL": "https://www.hirunews.lk/186386/ග්ලයිෆොසෙට්-තහනම-ඉවත්-කිරීමේ-යෝජනාව-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4029"
}