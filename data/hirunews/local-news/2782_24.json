{
       "Source": "hirunews",
       "Timestamp": "Tuesday, 21 April 2020 - 8:13",
       "Headline": "පාස්කු ප්‍රහාරයට වසරක් සපිරීම අනුස්මරණය කරමින් පෙරවරු 8.45 ට විනාඩි දෙකක නිෂ්ශබ්දතාවක්",
       "News Content": "පාස්කු ඉරුදින ප්‍රහාරයට වසරක් සපිරෙන අද, පෙරවරු 8.45 ට විනාඩි දෙකක නිශ්ශබ්දතාවක් පවත්වාගනිමින් දිවි අහිමිවූ සහ විපතට පත්වූ අය සිහිකරන ලෙසට අගරදගුරු අති උතුම් මැල්කම් කාදිනල් රංජිත් හිමිපාණන් සියලූමදෙනාගෙන් ඉල්ලීමක් කරනවා.\nඑමෙන්ම යළිත් මෙවන් ව්‍යසනයක් රට තුළ ඇති නොවේවා කියා ප්‍රාර්ථනා කරමින් පෙරවරු 8.47 ට පහනක් දල්වන ලෙසටද කාදිනල් හිමිපාණන් සියලූ ජනතාවගෙන් ඉල්ලීමක් කළා.\nමීට අමතරව උදෑසන 8.40 ට සියලූ කිතුණු දේවස්ථානවල සීනු නාද කරන ලෙසටද, හැකිනම් බෞද්ධ විහාරස්ථාන ඇතුළු සෙසු ආගමික ස්ථානවලද එය ක්‍රියාත්මක කරන ලෙසටයි  අගරදගුරු අති උතුම් මැල්කම් කාදිනල් රංජිත් හිමිපාණන් ඉල්ලා සිටියේ.\nකොච්චිකඬේ ශාන්ත අන්තෝනි දේවස්ථානය, මීගමුව - කටුවපිටිය ශාන්ත සෙබස්තියන් දේවස්ථානය සහ මඩකලපුව සියොන් දේවස්ථානය මෙන්ම ෂැංග්‍රිලා, සිනමන්ග්‍රෑන්ඞ් සහ කිංග්ස්බරි හෝටල් ඉලක්ක කරගෙන පසුගිය වසරේ අප්‍රේල් 21 පාස්කු ඉරිදා දිනයේ එල්ල වූ ත්‍රස්ත ප්‍රහාරයෙන් පුද්ගලයන් 259 දෙනෙකු ජීවිතක්ෂයට පත්වුණා.",
       "URL": "https://www.hirunews.lk/239099/පාස්කු-ප්‍රහාරයට-වසරක්-සපිරීම-අනුස්මරණය-කරමින්-පෙරවරු-8-45-ට-විනාඩි-දෙකක-නිෂ්ශබ්දතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2782"
}