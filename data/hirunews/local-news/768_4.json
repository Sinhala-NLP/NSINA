{
       "Source": "hirunews",
       "Timestamp": "Sunday, 30 October 2022 - 19:23",
       "Headline": "කඳුරට දෙමළ ප්‍රජාව වෙනුවෙන් ජනපති කමිටුවක් පත් කරයි (වීඩියෝ)",
       "News Content": "කඳුරට දෙමළ ප්‍රජාව තවදුරටත් මෙරට සමාජයට ඒකාබද්ධ කරන්නේ කෙසේ ද යන්න සම්බන්ධයෙන් සොයා බැලීමට කමිටුවක් පත් කරන බව ජනාධිපති රනිල් වික්‍රමසිංහ ප්‍රකාශ කළා.\nඑම ප්‍රජාවගෙන් කොටසක් මෙරට සමාජය සමග සාර්ථකව ඒකාබද්ධ වී ඇති නමුත්, ඇතැම් පිරිසක් තවමත් එසේ නොවන බැවින් ඔවුන්ට සහය වීමට කටයුතු කරන බවයි ජනාධිපතිවරයා සඳහන් කළේ.\nලංකා කම්කරු කොංගස්‍රය කරන ලද ඉල්ලීමක් අනුව ඉන්දීය ජනතාව විසින් පරිත්‍යාග කරන ලද ඖෂධ තොගයක් භාර ගැනීමේ අවස්ථාවට අද පෙරවරුවේ ජනාධිපති කාර්යාලයේදී එක්වෙමිනුයි ජනාධිපති රනිල් වික්‍රමසිංහ මේ බව කියා සිටියේ.\nවසර 23 කට පෙර අභාවප්‍රාප්ත වූ සෞම්‍ය මූර්ති තොණ්ඩමන් සිහිපත් කිරීම සඳහා මෙම පරිත්‍යාගය සිදුකර තිබෙනවා.",
       "URL": "https://www.hirunews.lk/319224/කඳුරට-දෙමළ-ප්‍රජාව-වෙනුවෙන්-ජනපති-කමිටුවක්-පත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=768"
}