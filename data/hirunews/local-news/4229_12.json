{
       "Source": "hirunews",
       "Timestamp": "Wednesday, 08 November 2017 - 13:10",
       "Headline": "රත්නපුර ප්‍රදේශයේ පදිංචි තරුණියක් දින ගණනාවක සිට අතුරුදන් (ඡායාරූප)",
       "News Content": "රත්නපුර, විහාරමාවත පදිංචි වි සිටි සජිනි ලක්මලි නමැති 23 හැවිරිදි තරුණියක් අතුරුදන්ව ඇතැයි එම තරුණියගේ පවුලේ ඥාතින් පවසනවා.\nමෙම තරුණියගේ අතුරුදන්විම පිළිබදව රත්නපුර පොලිසියට පැමිණිල්ලක් ද සිදුකර ඇති බවයි අප වාර්තාකරු සඳහන් කළේ.\nඅතරුදහන් වීමට පෙර මෙම තරුණිය ඉකුත් 24 දින රත්නපුර නගරයේ පිහිටි වෙළඳසැලක සේවය කිරිම සඳහා නිවසින් පිටත්ව ගොස් තිබෙනවා.\nඑහිදී පවතින අසනීප තත්වයකට ප්‍රතිකාර ලබා ගැනීම සඳහා යන බව යෙහෙළියකට පවසා වෙළදසැලෙන් පෙරවරු 8.00 පමණ පිටව ගොස් ඇති අතර ඉන් පසු සිට අතරුදහන්ව ඇතැයි පවුලේ ඥතින් පොලිසියට පවසා ඇත්තේ.\nතරුණියගේ අතුරුදන් වීම සම්බන්ධයෙන් සැක කෙරෙන පුද්ගලයෙකු පිළිබඳව ඇයගේ ඥතින් පොලිසියට දන්වා ඇති අතර ඔහුට ඉකුත් දෙවනදා සහ හත්වනදා යන දිනයන් වල පොලිසියට පැමිණෙණ ලෙස දන්වා ඇති නමුත් ඔහු පොලීසියට පැමිණ නැති බවයි අප වාර්තාකරු වැඩිදුරටත් පැවසුවේ.\nමේ සම්බන්ධයෙන් රත්නපුර පොලීසිය පරීක්ෂණ පවත්වන බවයි වාර්තා වන්නේ.\nඡායාරූප - පැල්මඩුල්ල, ගමඇතිගේ",
       "URL": "https://www.hirunews.lk/175554/රත්නපුර-ප්‍රදේශයේ-පදිංචි-තරුණියක්-දින-ගණනාවක-සිට-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4229"
}