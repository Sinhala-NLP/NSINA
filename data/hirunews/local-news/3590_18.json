{
       "Source": "hirunews",
       "Timestamp": "Monday, 24 December 2018 - 15:04",
       "Headline": "කේරළ ගංජා ජාවාරමකට ශ්‍රී ලාංකිකයන් දෙදෙනෙකු තමිල්නාඩු පොලිස් දැලේ",
       "News Content": "ශ්‍රී ලංකාවට රැගෙන ඒම සදහා එක්රැස් කර ගත් කේරළ ගංජා කිලෝග්‍රෑම් 30 ක් සමග ශ්‍රී ලාංකිකයන් දෙදෙනෙකු ඇතුළු 4 දෙනෙකු තමිල්නාඩුවේ - මදුරෙයි පොලීසිය විසින් අත්අඩංගුවට ගෙන තිබෙනවා.\nඅනෙක් සැකකරුවන් දෙදෙනා තමිල්නාඩුවේ පදිංචිකරුවන්.\n33 හැවිරිදි සහ 37 හැවිරිදි ශ්‍රී ලාංකිකයන් දෙදෙනා යාපනයේ පදිංචිකරුවන් බවයි ඉන්දීය මාධ්‍ය සදහන් කළේ.\nඔවුන් සන්තකයේ තිබී සොයා ගත් කේරළ ගංජා තොගයේ වටිනාකම ඉන්දීය රුපියල් තුන්ලක්ෂ 88,000 ක්. ශ්‍රී ලංකාවේ සහ මැලේසියාවේ මුදල් තොගයක් ද ඔවුන් ළග තිබී සොයා ගෙන තිබෙනවා.\nපසුගිය සෙනසුරාද අත්අඩංගුවට ගත් මොවුන්ට එරෙහි වැඩිදුර පරීක්්ෂණ මදුරෙයි පොලීසිය මගින් ක්‍රියාත්මක බව ඉන්දීය මාධ්‍ය වැඩිදුරටත් සදහන් කළා.",
       "URL": "https://www.hirunews.lk/206718/කේරළ-ගංජා-ජාවාරමකට-ශ්‍රී-ලාංකිකයන්-දෙදෙනෙකු-තමිල්නාඩු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3590"
}