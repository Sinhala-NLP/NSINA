{
       "Source": "hirunews",
       "Timestamp": "Sunday, 04 March 2018 - 9:50",
       "Headline": "නීතිවිරෝධීව මැණික් ගැරූ තුන් දෙනෙකු අත්අඩංගුවට",
       "News Content": "බගවන්තලාව තෙරේසියාවත්ත ප්‍රදේශයේදී බලපත්‍ර නොමැතිව නීතිවිරෝධී අයුරින් මැණික් ගරමින් සිටි සැකකරුවන් තුන් දෙනෙකු පොලිසිය අත්අඩංගුවට ගෙන තිබෙනවා.\nපොලිසියට ලද තොරතුරක් අනුව අද අලූයම මෙම වැටලීම සිදුකර ඇති අතර, සැකකරුවන් සමඟ මැණික් ගැරීමට යොදාගත් උපකරණද පොලිස් භාරයට ගෙන ඇති බව සඳහන්.\nවයස අවුරුදු 32, 37 සහ 40 හැවිරිදි සැකකරුවන් බලංගොඩ සහ  ඕපනායක ප්‍රදේශවල පදිංචිකරුවන් බවයි පොලිස් මාධ්‍ය ප්‍රකාශක කාර්යාලය කියා සිටියේ.",
       "URL": "https://www.hirunews.lk/185071/නීතිවිරෝධීව-මැණික්-ගැරූ-තුන්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4053"
}