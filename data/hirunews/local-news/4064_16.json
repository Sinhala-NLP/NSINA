{
       "Source": "hirunews",
       "Timestamp": "Sunday, 25 February 2018 - 13:32",
       "Headline": "හෝටලයක සිටි සංචාරකයෙකු හදිසියේ මියයයි",
       "News Content": "ඇල්ල නගරයේ සංචාරක හෝටලයක ලැගුම් ගෙන ස්විට්සර්ලන්ත ජාතිකයෙකු හදිසියේ මියෙගොස් තිබෙනවා.\nමෙලෙස මියගොස් ඇත්තේ 70 හැවිරිදි පුද්ගලයෙකු බවයි පොලීසිය සඳහන් කළේ.\nසංචාරක හෝටලයේ සේවකයෙකු තේ රැගෙන මොහු නවාතැන් ගෙන සිටි කාමරය වෙත ගොස් ඔහුට කථා කලද ඊට ප්‍රතිචාරයක් ලැබී නැහැ.\nපසුව කාමරයේ දොරගුළු විවෘත කරන අවස්ථාවේදී නිදන ඇඳ මතම මෙම ස්විට්සර්ලන්ත ජාතිකයා මියගොස් ඇති අයුරු නිරීක්ෂණය කර තිබෙනවා.\nසිද්ධිය සම්බන්ධයෙන් ඇල්ල පොලීසියට පැමිණිලි කිරීමෙන් පසුව මේ වනවිට විශේෂ පරික්ෂණයක් ආරම්භ කර ඇති බව සඳහන්.",
       "URL": "https://www.hirunews.lk/184477/හෝටලයක-සිටි-සංචාරකයෙකු-හදිසියේ-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4064"
}