{
       "Source": "hirunews",
       "Timestamp": "Monday, 03 January 2022 - 14:51",
       "Headline": "ගාල්ල මහින්ද විදුහලේ හිටපු විදුහල්පති සහ සංවර්ධන නිලධාරිනියට ඇප",
       "News Content": "කූට ලේඛණ සකස් කරමින් විදුහලේ පාසල් සංවර්ධන සමිතියේ රුපියල් විසි එක්ලක්ෂයකට අධික මුදලක් වංචා කළ බව කියන සිද්ධිය සම්බන්ධයෙන් රක්ෂිත බන්ධනාගාරගත කර සිටි ගාල්ල මහින්ද විද්‍යාලයේ හිටපු විදුහල්පති ගාමිණී ජයවර්ධන සහ සංවර්ධන නිලධාරිනිය වන හසිනි අලහකෝන් ඇප මත මුදාහැර තිබෙනවා.\nඒ අනුව එක් අයෙකුට රුපියල් ලක්ෂ 10ක ශරීර ඇප දෙකක් බැගින් සහ රුපියල් 25,000ක මුදල් ඇපයක් මත ඔවුන් මුදාහැරීමට යි ගාල්ල ප්‍රධාන මහේස්ත්‍රාත් හර්ෂණ කැකුණවෙල අද නියෝග කළේ.\nඑසේම සැකකරුවන්ගේ විදේශ ගමන් බලපත්‍රය ද අධිකරණ භාරයට ගෙන තිබෙනවා.\nනඩුව මාර්තු 21 වැනි දා යළි කැඳවීමට නියමිත යි.",
       "URL": "https://www.hirunews.lk/292907/ගාල්ල-මහින්ද-විදුහලේ-හිටපු-විදුහල්පති-සහ-සංවර්ධන-නිලධාරිනියට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1452"
}