{
       "Source": "hirunews",
       "Timestamp": "Thursday, 12 April 2018 - 8:04",
       "Headline": "වර්ජිත අනධ්‍යයන සේවකයන් තීරණාත්මක සාකච්ඡාවක",
       "News Content": "උසස් අධ්‍යාපන අමාත්‍යංශය සහ විශ්ව විද්‍යාල ප්‍රතිපාදන කොමිෂන් සභාව කර ඇති දැනුම් දීම සම්බන්ධයෙන් වෘත්තිය සමිති නියෝජිතයින් සමග සාකච්ඡා කර අද (12) දිනයේ අවසන් තීන්දුවකට එළඹෙන බව විශ්වවිද්‍යාල වෘත්තිය සමිති ඒකාබද්ධ කමිටුව පවසනවා.\nමේ මස 17 වනදාට හෝ ඊට පෙර සේවයට වාර්තා නොකරන, පරිවාස, අනියම්, තාවකාලික,  ආදේශක, සේවා පැවරුම්, පුහුණුවන සහ කොන්ත්‍රාත් පදනම මත සේවයේ නියුතු සරසවි අනධ්‍යයන සේවකයන් සේවය අතහැර ගියා සේ සළකන බව උසස් අධ්‍යාපන අමාත්‍යාංශය ඊයේ (11) ප්‍රකාශ කළා.\nඑසේම එදිනට සේවයට වාර්තා නොකර වර්ජනයේ නිරත වන ස්ථිර සේවකයන් වර්ජනයේ යෙදී සිටින කාලසීමාව වැටුප් රහිත කාලයක් ලෙස සළකන බවයි එම අමාත්‍යාංශය ප්‍රකාශ කළේ.",
       "URL": "https://www.hirunews.lk/188212/වර්ජිත-අනධ්‍යයන-සේවකයන්-තීරණාත්මක-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=3994"
}