{
       "Source": "hirunews",
       "Timestamp": "Wednesday, 22 December 2021 - 7:14",
       "Headline": "දස වැනි එන්නතටත් අනුමැතිය",
       "News Content": "ලෝක සෞඛ්‍ය සංවිධානය විසින් දස වැනි කොවිඩ් මර්දන එන්නත ලෙස නොවවැක්ස් හදිසි භාවිතය සඳහා අනුමැතිය ලබා දී තිබෙනවා.\nමේ අතර, ඊයේ දිනයේ මෙරටින් කොරෝනා ආසාදිතයින් 713 දෙනකු හඳුනාගෙන ඇති බව රජයේ ප්‍රවෘත්ති දෙපාර්තමේන්තුව ප්‍රකාශ කළා.\nනොවවැක්ස් එන්නත වයස අවුරුදු 18 සහ ඊට වැඩි පුද්ගලයින්ට යෝග්‍ය බව නිෂ්පාදන සමාගම මීට පෙර ප්‍රකාශ කළා.\nඑය, යුරෝපා සංගමය කොරෝනා මර්දනය වෙනුවෙන් වෙන් කළ පස් වැනි එන්නත ද වනවා.\nඑන්නතේ යෝග්‍යතාව පිළිබඳ පරීක්ෂණ සඳහා 45,000කට අධික පිරිසක් සම්බන්ධ වී ඇති අතර, අදාළ අධ්‍යයනයන් සාර්ථක වූ බවයි යුරෝපා ඖෂධ අධිකාරිය සඳහන් කළේ.\nමේ අතර ඊයේ මෙරටින් හඳුනා ගැණුනු නව ආසාදිතයන් 713 දෙනා සමඟ මෙරට සමස්ත අසාදිතයින් සංඛ්‍යාව 580922ක් දක්වා ඉහළ ගියා.\nඒ අනුව තවදුරටත් මෙරට සක්‍රීය ආසාදිතයින් සංඛ්‍යාව 8212ක්.\nනව කොරෝනා මරණ 24ක් සමඟ සමස්ත මරණ සංඛ්‍යාව දැක්වුණේ 14,795ක් ලෙසයි.",
       "URL": "https://www.hirunews.lk/291770/දස-වැනි-එන්නතටත්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1478"
}