{
       "Source": "hirunews",
       "Timestamp": "Wednesday, 06 January 2021 - 12:45",
       "Headline": "අලි ප්‍රහාරයකින් මැදවච්චියේ දෙදරු පියෙකු ජීවිතක්ෂයට",
       "News Content": "මැදවච්චිය - කිඩාගලේගම ප්‍රදේශයේදී වන අලි ප්‍රහාරයකට ලක්ව දෙදරු පියෙකු අද අලුයම ජීවිතක්ෂයට පත්වුණා.\nඅවමංගල්‍ය උත්සවයකට සහභාගි වී නැවත සිය නිවෙසට යතුරුපැදියකින් පැමිණෙමින් සිටියදී ඔහු මෙම වන අලි ප්‍රහාරයට ලක්ව ඇති බවයි පොලීසිය සඳහන් කළේ.\nඑහිදී වන අලියා මාර්ගයේ සිටින අයුරු දැක බියට පත්වීම නිසා ඔහු යතුරුපැදියෙන් බිම ඇද වැටී තිබෙනවා.\nඑම අවස්ථාවේ මොහු මෙලෙස වන අලි ප්‍රහාරයට ලක්ව ඇති බවයි පොලීසිය සඳහන් කළේ.\nමේ අතර, වන අලි ගැටළුව හේතුවෙන් තමන් දැඩි දුෂ්කරතාවට පත්ව ඇති බව පොළොන්නරුව, හිඟුරක්ගොඩ, මහරත්මලේ ගම්මානයේ ජනතාව පවසනවා.\nමින්නේරිය සහ කවුඩුල්ල  ජාතික වනෝද්‍යාන දෙකට මායිම්ව පිහිටා ඇති මෙම ගම්මානයේ ජීවත් වන ඔවුන් චෝදනා කරන්නේ හිගුරක්ගොඩ ප්‍රාදේශීය සභාව සිය ගැටලුව සම්බන්ධයෙන් අවධානයක් යොමු නොකරන බවයි.",
       "URL": "https://www.hirunews.lk/258963/අලි-ප්‍රහාරයකින්-මැදවච්චියේ-දෙදරු-පියෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2230"
}