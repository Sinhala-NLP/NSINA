{
       "Source": "hirunews",
       "Timestamp": "Monday, 12 April 2021 - 18:17",
       "Headline": "දින 03ක් තුල ඇල්ලූ අයිස් මත්ද්‍රව්‍ය කිලෝ 125 මෙරටට ආ හැටි හෙළිවෙයි  (වීඩියෝ)",
       "News Content": "ඊයේ සහ අද ජාඇළ සහ සපුගස්කන්ද ප්‍රදේශවලින් අත්අඩංගුවට ගත් අයිස් මත්ද්‍රව්‍ය කිලෝ 125, විදේශ රටවල් දෙකක රැඳී සිටින රූබන් සහ කුඩු ලාල් නැමැත්තන්ට අයත් බවට හෙළිවී තිබෙනවා.\nදැනට ඩුබායි රාජ්‍යයට පලාගොස් සිටින නිපුණ නැමැත්තෙකු විසින් ඒවා මුහුදු මාර්ගයෙන් මෙරටට එවා ඇති බවටයි අනාවරණ වී ඇත්තේ.\nපොලිස් මත්ද්‍රව්‍යනාශක කාර්යාංශය විසින් ඊයේ ජාඇළ - නිවන්දන ප්‍රදේශයේදී  එකම පවුලේ පුද්ගලයින් හයදෙනෙකු සමඟ අයිස් මත්ද්‍රව්‍ය කිලෝ 15 ක් අත්අඩංගුවට ගත් අතර, අනතුරුව ලද තොරතුරුවලට අනුව අද සපුගස්කන්ද - රග්ගහවත්ත ප්‍රදේශයේ නිවසක තිබී අනෙක් අයිස් මත්ද්‍රව්‍ය කිලෝ 110 සොයා ගනු ලැබුවා.\nමේවායේ වටිනාකම රුපියල් කෝටි 100 ඉක්මවන බවයි පොලිස් මත්ද්‍රව්‍ය කාර්යාංශයේ අද පස්වරුවේ පැවති මාධ්‍ය හමුවකට එක්වෙමින් පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.",
       "URL": "https://www.hirunews.lk/268265/දින-03ක්-තුල-ඇල්ලූ-අයිස්-මත්ද්‍රව්‍ය-කිලෝ-125-මෙරටට-ආ-හැටි-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2024"
}