{
       "Source": "hirunews",
       "Timestamp": "Thursday, 15 August 2019 - 19:40",
       "Headline": "ගෝඨාභය කතරගම කිරිවෙහෙර වැඳ පුදාගනී",
       "News Content": "ශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂයේ ජනාධිපති අපේක්ෂක ගෝඨාභය රාජපක්ෂ අද පස්වරුවේ කතරගම ඵෙතිහාසික කිරිවෙහෙර, සෑරඳුන් වැඳපුදාගෙන ආශීර්වාද ලබාගත්තා.\nඒ, මහනුවර සංචාරය නිමාකිරීමෙන් අනතුරුවයි.\nඔහු අද පෙරවරුවේ මහනුවර රදගුරු වියානි ප්‍රනාන්දු පියතුමන් හමුවුණේ කටුගස්තොට ප්‍රදේශයේ පිහිටි උන්වහන්සේගේ නිල නිවසේදීයි. පසුව කතරගම පුදබිමට පැමිණි ඔහුට හිමිවූයේ උණුසුම් පිළිගැනීමක්.\nපළමුව කිරිවෙහෙර රජමහා විහාරාධිපති, රුහුණු මාගම්පත්තුවේ ප්‍රධාන සංඝනායක පූජ්‍ය කොබවක ධම්මින්ද හිමියන් බැහැ දුටු හිටපු ආරක්ෂක ලේකම්වරයා අනතුරුව කිරිවෙහෙර චෛත්‍ය රාජයාණන් වහන්සේ වැඳ පුදා ගත්තා.\nඑහිදී පහන් 84,000 ක ආලෝක පූජාවක්ද සිදුකිරීමට නියමිතයි.",
       "URL": "https://www.hirunews.lk/222307/ගෝඨාභය-කතරගම-කිරිවෙහෙර-වැඳ-පුදාගනී",
       "Category": "Local News",
       "Parent URL": "https://www.hirunews.lk/local-news.php?pageID=3197"
}