{
       "Source": "hirunews",
       "Timestamp": "Friday, 18 August 2017 - 8:02",
       "Headline": "තවත් සහන පැකේජයක් ඉදිරි අයවැයේදී",
       "News Content": "ලබන වසර සදහා ඉදිරිපත් කිරීමට නියමිත අයවැයේදී තවත් සහන පැකේජයක් හදුන්වාදීමට කටයුතු කරන බව මුදල් රාජ්‍ය අමාත්‍ය ඉරාන් වික්‍රමරත්න ප්‍රකාශ කළා.\nඒ අනුව, අන්තර්ජාල සේවා මත පනවා තිබූ 10% ක විදුලි සංදේශ බද්ද සැප්තැම්බර් පළමුවැනිදා සිට ඉවත් කෙරෙනවා.\nකුඩා ලොරි රථ සහ තනි කැබ් රථ සඳහා පනවා තිබූ නිෂ්පාදන බදු මුදල රුපියල් ලක්ෂ 03 කින්ද අඩු කිරීමට රජය පියවර ගත්තා.\nඑමෙන්ම, එන්ජින් ධාරිතාවය 150 ට වඩා අඩු යතුරුපැදි සඳහා වටිනාකම මත පනවා තිබූ බද්ද සම්පූර්ණයෙන්ම ඉවත් කිරීමට කටයුතු කළ බවයි මුදල් අමාත්‍ය මංගල සමරවීර කොළඹ ඊයේ (18) පැවති මාධ්‍ය හමුවකට එක්වෙමින් සඳහන් කළේ.\nකෙසේ වෙතත්, මෙම බදු මුදල් අඩු කිරීම මැතිවරණ ඉලක්ක කරගනිමින් සිදුනොවූවක් බවයි එම මාධ්‍ය හමුවට එක්වු මුදල් රාජ්‍ය අමාත්‍ය ඉරාන් වික්‍රමරත්න කියා සිටියේ.",
       "URL": "https://www.hirunews.lk/168721/තවත්-සහන-පැකේජයක්-ඉදිරි-අයවැයේදී",
       "Category": "Local News",
       "Parent URL": "https://www.hirunews.lk/local-news.php?pageID=4365"
}