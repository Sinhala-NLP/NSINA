{
       "Source": "hirunews",
       "Timestamp": "Tuesday, 08 June 2021 - 16:46",
       "Headline": "එල්.පී.එල් තරගාවලිය සැලසුම් කළ පරිදි ජූලි - අගෝස්තු මාසවල",
       "News Content": "ලංකා ප්‍රිමියර් ලීග් හෙවත් එල්.පී.එල්. තරගාවලියේ දෙවන අදියර මේ වසරේ ජුලි 30 වනදා සිට අගෝස්තු 22 වනදා දක්වා කලින් සැලසුම් කළ පරිදි පැවැත්වෙන බව ශ්‍රී ලංකා ක්‍රිකට් අද නිවේදනය කළා.\nසමාරම්භක තරගාවලිය පසුගිය වසරේ හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගනයේදී කණ්ඩායම් 5 කින් සමන්විතව පැවති අතර ඊට ජාත්‍යන්තර ක්‍රිකට් ක්‍රීඩකයන් කිහිපදෙනෙකුම එක්වුණා.\nකොරෝනා වසංගතය මැද සුරක්ෂිත ජෛව බුබුළක් ලෙස පැවති එම තරගාවලියේ අවසන් මහා තරගය ලොව පුරා මිලියන 135ක් ක්‍රීඩා ලෝලීන් නරඹා තිබෙනවා.\nදෙවන අදියරේ තරගාවලිය ද සෞඛ්‍ය අමාත්‍යාංශයේ නිර්දේශ මත එහි මාර්ගෝපදේශ වලට අනුකූළව පැවැත්වෙන බවයි ශ්‍රී ලංකා ක්‍රිකට් සඳහන් කළේ.",
       "URL": "https://www.hirunews.lk/273733/එල්-පී-එල්-තරගාවලිය-සැලසුම්-කළ-පරිදි-ජූලි-අගෝස්තු-මාසවල",
       "Category": "Local News",
       "Parent URL": "https://www.hirunews.lk/local-news.php?pageID=1898"
}