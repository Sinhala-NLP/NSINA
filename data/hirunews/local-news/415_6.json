{
       "Source": "hirunews",
       "Timestamp": "Friday, 14 April 2023 - 9:46",
       "Headline": "යුක්රේනයේ බක්මුට් නගරය රුසියානු හමුදා ග්‍රහණයට",
       "News Content": "උපක්‍රමික අතින් වැදගත් කේන්ද්‍රස්ථානයක් වන යුක්රේනයේ බක්මුට් නගරය රුසියානු හමුදා ග්‍රහණයට ගෙන ඇතැයි විදෙස් මාධ්‍ය වාර්තා කළා.\nඒ, දින ගණනක් තිස්සේ පැවති දීර්ඝ සටන්වලින් අනතුරුවයි.\nකෙසේ වෙතත් යුක්රේන බලධාරීන් ප්‍රකාශ කර ඇත්තේ සිය හමුදා ඉතා අසීරු මට්ටමකට වැටී සිටියද තවමත් බක්මුට් නගරය රුසියානු හමුදා විසින් අත්පත් කරගෙන නොමැති බවයි.\nයම් හෙයකින් මුළුමනින්ම මෙම ප්‍රදේශය රුසියානු හමුදා යටතට පත්වුවහොත් යුක්රේන හමුදාවන්හි සැපයුම් මාර්ග රැසක් අවහිර වනු ඇතැයි විදෙස් මාධ්‍ය වාර්තා කළා.",
       "URL": "https://www.hirunews.lk/332503/යුක්රේනයේ-බක්මුට්-නගරය-රුසියානු-හමුදා-ග්‍රහණයට",
       "Category": "Local News",
       "Parent URL": "https://www.hirunews.lk/local-news.php?pageID=415"
}