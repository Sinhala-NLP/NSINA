{
       "Source": "hirunews",
       "Timestamp": "Friday, 23 December 2016 - 15:49",
       "Headline": "මන්ත්‍රීවරුන්ට කුලියට වාහන දීම තාවකාලිකව නවතී",
       "News Content": "මන්ත්‍රීවරුන් 58 දෙනෙකුට කුලී පදනම මත වාහන ලබාදීමට ගෙන තිබූ තීරණය තාවකාලිකව නතර කිරීමට තීරණය කළ බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර ප්‍රකාශ කළා.\nඒ මාතර - කෝට්ටේගොඩ ධීවර වරායේ අද (23) පැවති උත්සවයකින් අනතුරුව මාධ්‍ය වෙත අදහස් දක්වමින්.\nමේ සඳහා අමාත්‍ය මණ්ඩලයේ ද අනුමැතිය හිමිවූ අතර, කෙසේ වෙතත්, තමන් අදාළ ලේඛණයට අත්සන් නොකරන බවයි පාර්ලිමේන්තු ප්‍රතිසංස්කරණ හා ජනමාධ්‍ය අමාත්‍යාංශයේ ලේකම් නීතීඥ නිමල් බෝපගේ ප්‍රකාශ කළේ.",
       "URL": "https://www.hirunews.lk/150424/මන්ත්‍රීවරුන්ට-කුලියට-වාහන-දීම-තාවකාලිකව-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4741"
}