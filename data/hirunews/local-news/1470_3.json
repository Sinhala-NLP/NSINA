{
       "Source": "hirunews",
       "Timestamp": "Sunday, 26 December 2021 - 5:47",
       "Headline": "ජේම්ස් වෙබ් අභ්‍යවකාශ දුරේක්ෂය ඓතිහාසික මෙහෙයුම අරඹයි",
       "News Content": "විශ්වයට ආලෝකය සපයන ප්‍රබල ග්‍රහ තාරකාවන් අනාවරණ කර ගැනීමේ අරමුණින් ජේම්ස් වෙබ් අභ්‍යාවකාශ දුරේක්ෂය පෘථිවියෙන් පිටත්ව ගොස් තිබෙනවා.\nමෙම ඓහතිහාසික ගමන වෙනුවෙන් යොදවා ඇති මුදල ඇමරිකානු ඩොලර් බිලියන 10කට අධිකයි.\nප්‍රංශ ගයනාවේ කොවුරු අභ්‍යාවකාශ මධ්‍යස්ථානයේ සිටයි රොකට්ටුවක් මගින් දුරේක්ෂය රැගෙන යනු ලැබුවේ.\nඑය පෘථිවි කක්ෂය වෙත ළගාවීමට පැය භාගයක පමණ කාලයක් ගතවී ඇති අතර එහි ගමන සාර්ථක බවට කෙන්යාවේ මලින්දි ප්‍රදේශයේ ස්ථාපිත ඇන්ටනාවක් මගින් ලබාගත් සංඥා අනුව තහවුරු කරගෙන තිබෙනවා.\nසඳ මතට ගොඩබස්වනු ලැබූ ඇපලෝ යානයේ එක් නිර්මාණ ශිල්පියෙකුගේ නමින් මෙම අභ්‍යාවකාශ දුරේක්ෂය නම් කර ඇතැයි සඳහන්.\nජේම්ස් වෙබ් දුරේක්ෂයට අදාළ නිරීක්ෂණාගාරය ඇමරිකා එක්සත් ජනපද යුරෝපා සහ කැනේඩියානු අභ්‍යාවකාශ ආයතන සමග ඒකාබද්ධව ඉංජිනේරුවන් විසින් තාක්ෂණයෙන් ඉතා ඉහළ ආකාරයෙන් ඉදිකර ඇති බවයි විදෙස්  මාධ්‍ය වාර්තා කියාසිටියේ.\nමෙය මෙතෙක් ලොව නිශ්පාදිත විශාලතම අභ්‍යාවකාශ දුරේක්ෂය ලෙසටයි ඉතිහාසයට එක්වන්නේ.\nඑය පෘථිවියට කිලෝමීටර් මිලියන 1.5ක් ඔබ්බෙන් ස්ථාපිතව නාසා ආයතනය වෙත තොරතුරු ලබාදීම සිදුකරනු ඇති.\nඩොලර් බිලියන 9 ක වියදමකින් තැනූ මෙම අධෝරක්ත කිරණ දුරේක්ෂය මගින් ඉදිරි දශකය තුළ මුල්ම තාරකා මඩුලු නිර්මාණය වීමේදී ඇතිවූ ආලෝක ධාරා ග්‍රහණය කරගැනෙනවා.\nදකුණු ඇමරිකාවේ පිහිටි ප්‍රංශ ගයානාවේ යුරෝපීය අභ්‍යවකාශ ආයතනයට අයත් ගගන මධ්‍යස්ථානයෙන් ඊයේ නත්තල් දා නික්මුණු රොකට්ටුව විනාඩි විසි හතරකට පසු දුරේක්ෂය පෘථිවියෙන් සැතපුම් 865 ක් ඈතින් පිහිටි අභ්‍යවකාශයට මුදාහරිනු ලැබුවා.\nඑය ඉදිරි දින 13 තුළ ස්වයං මාර්ගයකට අවතීර්ණ වනු ඇති. ඉන් සති දෙකකට පසුවයි එය, පෘථිවියේ සිට සැතපුම් මිලියනයක් ඈතින් පිහිටි සූර්ය කක්ෂයට පිවිසෙන්නේ.\nමෙය හබල් අභ්‍යවකාශ දුරේක්ෂය මෙන් සිය ගුණයක් පමණ සංවේදී විප්ලවකාරී නිර්මාණයක් ලෙසයි සැළකෙන්නේ.",
       "URL": "https://www.hirunews.lk/292137/ජේම්ස්-වෙබ්-අභ්‍යවකාශ-දුරේක්ෂය-ඓතිහාසික-මෙහෙයුම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1470"
}