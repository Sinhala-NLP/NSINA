{
       "Source": "hirunews",
       "Timestamp": "Wednesday, 22 June 2016 - 18:53",
       "Headline": "ගොවීන් සහ කම්කරුවන් මහ පාරේ",
       "News Content": "ඉල්ලීම් කිහිපයක් මුල් කරගනිමින් වතු කම්කරුවන් පිරිසක් සහ ගොවීන් පිරිසක් අද විරෝධතාවල නිරතවුණා.\nලංකා වතු සේවක සංගමය සහ ශ්‍රී ලංකා නිදහස්  සේවක සංගමය අද ගාල්ලේදී විරෝධතාවයේ නිරතවුණේ රජය වැඩි කළ රුපියල්  2500 තම මාසික වැටුපට එක් කරන ලෙස ඉල්ලමින්.\nගාල්ල නගරයේ පැවති මෙම විරෝධතාවට වතු කම්කරුවන් 2000 කට ආසන්න පිරිසක් එක්ව සිටි බවයි අප වාර්තාකරු ප්‍රකාශ කළේ.\nපළමුව ඔවුන් ගාල්ල - මාගාල්ල - කච්චුවත්ත දේවාලයට ගොස් දේව කන්නලව්වකද නිරතවූ අතර, ඉන් පසුවයි පා ගමනින් ගාල්ල නගරයට පැමිණියේ.\nඉන් අනතුරුව විරෝධතාකරුවන් ගාල්ල නගරයේ පිහිටි කම්කරු කාර්යාලය අසළටද පැමිණ විරෝධතාවයේ නිරතවුණා.\nඅප වාර්තාකරු සඳහන් කළේ එහිදී ඔවුන් ගාල්ල සහකාර කම්කරු කොමසාරිස්වරියට ඔවුන්ගේ ඉල්ලීම් ඇතුළත් ලිපි ගොනුවක්ද භාරදී තිබෙනවා.\nමේ අතර රජය පොරොන්දු වූ පොහොර සහනාධාර මුදල් තවමත් ලැබී නොමැති බව පවසමින් අම්පාර - නාමල්ඔය ගොවීන් අද විරෝධතාවක නිරතවුණා.",
       "URL": "https://www.hirunews.lk/136210/ගොවීන්-සහ-කම්කරුවන්-මහ-පාරේ",
       "Category": "Local News",
       "Parent URL": "https://www.hirunews.lk/local-news.php?pageID=4995"
}