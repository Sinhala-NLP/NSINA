{
       "Source": "hirunews",
       "Timestamp": "Monday, 24 January 2022 - 14:24",
       "Headline": "ආණ්ඩුව කළ එකම දේ ජනතාව පිපිරීම යි - සජිත් (වීඩියෝ)",
       "News Content": "ජනතාව මුහුණ දී සිටින භාණ්ඩ මිල ඉහළ යාමේ ගැටලුව සම්බන්ධයෙන් රජය කිසිදු තැකීමක් නොකරන බව, විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා මේ අදහස් පළ කළේ දෙනියායේ පැවති ජන හමුවකදීයි.\nවත්මන් ආණ්ඩුව ව බලයට පත්ව සිදු කළ එකම දේ වන්නේ රටේ ජනතාව පිපිරීමකට ලක්වන තීන්දු තීරණ ගත් බවයි විපක්ෂ නායකවරයා පැවසුවේ.\nමේ වනවිට අත්‍යවශ්‍ය භාණ්ඩ මිල මෙන්ම වෙළෙඳපොලේ එළවළු මිල ද ශීඝ්‍ර ලෙස ඉහළ යෑමකට ලක්ව ඇති අතර, ජනතාවට පොළේ ගිය විට සිය ඇඟ රත්වන බව ද සජිත් ප්‍රේමදාස සඳහන් කළා.\nමේ වනවිට රටේ ආර්ථිකය ගොඩගැනීම කෙසේ වෙතත්, මහ බැංකුව විසින් මුදල් අච්චු ගැසීම රුපියල් ට්‍රිලියන 1.4ක් දක්වා වැඩි කර ඇති අතර මෙලෙස මුදල් අච්චු ගැසීම කිසිදු යුගයක් උදා වී නැති බව ද විපක්ෂ නායකවරයා වැඩිදුරටත් ප්‍රකාශ කළා.",
       "URL": "https://www.hirunews.lk/294988/ආණ්ඩුව-කළ-එකම-දේ-ජනතාව-පිපිරීම-යි-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1402"
}