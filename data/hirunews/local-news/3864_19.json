{
       "Source": "hirunews",
       "Timestamp": "Thursday, 05 July 2018 - 6:28",
       "Headline": "අලි පැටවුන් දෙදෙනෙකුගේ මළ සිරුරු පාළු ළිඳකින් හමුවෙයි (ඡායරූප)",
       "News Content": "වවුනියාව කල්ලිකුලම් ප්‍රදේශයේ පැරණි පාළු ළිදකට වැටී මියගොස් සිටි වන අලි පැටවුන් දෙදෙනෙකුගේ මළ සිරුරු ප්‍රදේශයේ පිරිසක් විසින් ඊයේ (04)  සොයා ගෙන තිබෙනවා.\nමෙම අලිපැටවුන් දෙදෙනාගේ මළ සිරුරු පරීක්ෂා කළ වවුනියාවේ වනජීවී නිලධාරීන් ප්‍රකාශ කොට ඇත්තේ මෙම අලි පටවුන්  දෙදෙනා ලිදට වැටී ඇත්තේ මීට මාස එකහමාරකට පමණ කාලයකට ඉහතදී බවයි.\nවනජීවී නිලධාරීන් සැකකරන්නේ වතුර බීම සදහා පැමිණි මෙම අලි පැටවුන් දෙදෙනා ළිදට වැටෙන්නට ඇති බවයි.\nඅලි පැටවුන් දෙදෙනා ළිදට වැටීම ගැන කිසිවෙකුත් තොරතුරු නොදන්නා නිසා ඔවුන් දෙදෙනා ළිද තුලම මිය යන්නට ඇතැයිද වනජීවී නිලධාරීන් විශ්වාස කරනවා.\nඅලි පැටවුන් දෙදෙනා ලිදෙන් ගොඩ ගෙන ඒ පිළිබදව පරීක්ෂණයක් පවත්වා අලි පැටවුන් දෙදෙනාගේ මළ සිරුරු මිහිදන් කිරීමට වන ජීවී නිලධාරීන් බලාපොරොත්තු වනවා.",
       "URL": "https://www.hirunews.lk/194528/අලි-පැටවුන්-දෙදෙනෙකුගේ-මළ-සිරුරු-පාළු-ළිඳකින්-හමුවෙයි-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=3864"
}