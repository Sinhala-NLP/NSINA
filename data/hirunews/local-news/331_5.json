{
       "Source": "hirunews",
       "Timestamp": "Saturday, 20 May 2023 - 8:55",
       "Headline": "බිත්තර ආනයනය වැඩි කරන්න නියෝජිතයන් පිරිසක් ඉන්දියාවට",
       "News Content": "ඉන්දියාවෙන් බිත්තර ආනයනය කිරීමේ කටයුතු තවත් පුළුල් කිරීමේ අන්දමින් එරට කුකුළු ගොවිපොල පරීක්ෂා කිරීම සඳහා නියෝජිතයින් පිරිසක් ඉන්දියාව බලා පිටත්ව ගොස් තිබෙනවා.\nරාජ්‍ය වාණිජ විවිධ නීතිගත සංස්ථාවේ සභාපති ආසිරි වලිසුන්දර කියා සිටියේ සෞඛ්‍ය හා සත්ත්ව නිෂ්පාදන දෙපාර්තමේන්තුවේ නිලධාරින් දෙදෙනෙකු සහ රාජ්‍ය වානිජ විවිධ නීතිගත සංස්ථාවේ නිලධාරියෙකු මෙම පිරිසට අයත් බවයි.\nමොවුන් ඉන්දියාවේ චෙන්නායි හි පිහිටි කුකුළු ගොවිපොල කිහිපයක් පරීක්ෂා කිරීමේ කටයුතු සිදුකිරීමෙන් අනතුරුව හෙට දිවයිනට පැමිණීමට නියමිත අතර, මේ වනවිට ඉන්දියාවේ කුකුළු ගොවිපොල තුනකින් මෙරටට බිත්තර ආනයනය සිදුකරන අතර, එම ප්‍රමාණය ප්‍රමාණවත් නොවීම හේතුවෙන් නව ගොවිපොල කිහිපයක් හඳුනා ගැනීම මෙම සංචාරයේ අරමුණ බවයි.\nඒ අනුව, ඉදිරියේදී දෛනිකව බිත්තර මිලියනයක් පමණ මෙරටට ආනයනය කිරීමට සැලසුම් කර ඇති බවයි රාජ්‍ය වානිජ විවිධ නීතිගත සංස්ථාවේ සභාපති ආසිරි වලිසුන්දර කියා සිටියේ.",
       "URL": "https://www.hirunews.lk/335699/බිත්තර-ආනයනය-වැඩි-කරන්න-නියෝජිතයන්-පිරිසක්-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=331"
}