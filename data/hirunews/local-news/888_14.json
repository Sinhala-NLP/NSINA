{
       "Source": "hirunews",
       "Timestamp": "Tuesday, 06 September 2022 - 8:22",
       "Headline": "ඔන්ලයින් අධ්‍යාපන කටයුතු අඩපණ වී ඇති බවට ලංකා ගුරු සංගමයෙන් චෝදනාවක්",
       "News Content": "විදුලිබිල සහ දුරකතන සේවා ගාස්තු ඉහළ දැමීමත් සමඟ ඔන්ලයින් අධ්‍යාපන කටයුතු අඩපණ වී ඇති බව ලංකා ගුරු සංගමය පවසනවා.\nමේ අතර, බදු ඉහළ දැමීමත් සමඟ දුරකතන සේවා ගාස්තු සියයට 23කින් හෝ සියයට 24කින් ඉහළ යා හැකි බව යි කොළඹ ඊයේ (05) පැවති මාධ්‍ය හමුවකට එක්වෙමින් විදුලි සංදේශ නියාමන කොමිෂන් සභාවේ වැඩබලන අධ්‍යක්ෂක ජනරාල් හෙළසිරි රණතුංග සඳහන් කළේ.\nකෙසේ වෙතත් මේ හරහා අධ්‍යාපනය ලබන දරුවන්ට මෙන්ම දෙමාපියන්ට ද බලපෑම් එල්ල වී ඇති බව ලංකා ගුරු සංගමයේ ලේකම් ජෝසප් ස්ටාර්ලින් කොළඹ ඊයේ පැවති මාධ්‍ය හමුවකට එක්වෙමින් කියා සිටියා.",
       "URL": "https://www.hirunews.lk/314666/ඔන්ලයින්-අධ්‍යාපන-කටයුතු-අඩපණ-වී-ඇති-බවට-ලංකා-ගුරු-සංගමයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=888"
}