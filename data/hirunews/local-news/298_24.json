{
       "Source": "hirunews",
       "Timestamp": "Friday, 02 June 2023 - 14:24",
       "Headline": "ඇෆ්ගනිස්ථානයට ලකුණු 269ක ඉලක්කයක්",
       "News Content": "ශ්‍රී ලංකාව සහ ඇෆ්ගනිස්ථානය අතර පළමු එක්දින ක්‍රිකට් තරගය අද පැවැත්වෙනවා.\nහම්බන්තොට මහින්ද රාජපක්ෂ ක්‍රීඩාංගණයේ අද පැවැති තරගයේ කාසියේ වාසිය දිනා ගැනීමට ඇෆ්ගනිස්ථානය සමත් වුණා.\nමේ සඳහා පළමුව පන්දු රැකීමේ නිරත වීමට එම කණ්ඩායම තීරණය කළා.\nමේ අනුව පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ සියලු දෙනා දැවී ලකුණු 268ක් රැස් කර ගැනීමට සමත් වී තිබෙනවා.\nසරිත් අසලංග ලකුණු 91ක් සහ ධනංජය ද සිල්වා ලකුණු 51ක් රැස් කළා.\nපන්දු යැවීමේදී ඇෆ්ගනිස්ථාන කණ්ඩායමේ ෆරීඩ් හගමට් ලකුණු 43කට කඩුලු 02ක් සහ බසාල්හක් ෆාරුකි ලකුණු 58කට කඩුලු 02ක් බිඳ දැමීමට සමත් වුණා.\nකෙසේ වෙතත් ඇෆ්ගනිස්ථාන කණ්ඩායම ලකුණු 269ක ජයග්‍රාහී ඉලක්කයක් කරා පන්දුවට පහරදීමට නියමිතයි.",
       "URL": "https://www.hirunews.lk/336876/ඇෆ්ගනිස්ථානයට-ලකුණු-269ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=298"
}