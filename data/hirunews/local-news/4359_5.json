{
       "Source": "hirunews",
       "Timestamp": "Tuesday, 22 August 2017 - 15:05",
       "Headline": "මීහරක් හිස් කබලක් සහ අං දෙකක් රැගෙන යාමට උත්සාහ කළ ප්‍රංශ ජාතිකයෙකු අත්අඩංගුවට",
       "News Content": "තම පුතුට තෑග්ගක්  දීමට මීහරක් හිස් කබලක් (buffalo skull)  සහ අං දෙකක් නීති විරෝධි ලෙස රැගෙන  යාමට උත්සහ කල ප්‍රංශ ජාතික ගුවන් මගියෙකු අද(22)  කටුනායක ගුවන්තොටුපල රේගුව අත්අඩංගුවට ගනු ලැබුවා.\nසැකකරු 56 වියෙහි  පසු වන්නෙක්.\nයු එල් 225 දරණ ගුවන්යානයෙන් ඩුබායි හරහා  ප්‍රංශය වෙත යාමට ගුවන්තොටුපලට පැමිනි අවස්ථාවේදි ගුවන්තොටුපළ ආරක්ෂක අංශය විසින් ප්‍රංශ ජාතිකයාගේ ගමන් මළු ස්කෑන් යන්ත්‍ර හරහා පරික්ෂාවට ලක්කර සැක සහිත බව රේගුවට දන්වා තිබෙනවා.\nගුවන්තොටුපළ  රේගු ජෛව විවිධත්ව ඒකකයේ නිළධාරින් එය  පරික්ෂාවට ලක්කර  මීහරක් හිස් කබලක් සහ අං දෙකක් සොයා ගැනුනා.\nසිද්ධියට අදාල සැකකරු ප්‍රංශයේ උසස් පොලිස්  නිළධාරියෙකු වන අතර  ඔහු තම පුතාගේ ඉල්ලීම මත මෙය  රැගෙන යාමට උත්සහ කර තිබු බවත් කොළඹ සිටින හිතවතෙකු හරහා මිලදි ගත් බවත් පරික්ෂනයේදි ඔහු අනාවරණය කර තිබෙනවා.\nනියේජ්‍ය රේගු අධක්ෂක පරාක්‍රම බස්නායකගේ උපදෙස් සත්ව කොටස් රාජසංතක කර සැකකරුට තරයේ අවවාද කර මුදාහැරුනා.\nගුවන්තොටුපළ රේගු ජෛව විවිධත්ව ඒකකයේ සහකාර රේගු අධිකාරි ඉසුරු නාගහවත්ත  ඇතුළු නිළධාරින් පිරිසක් පරික්ෂන සිදු කරනවා.",
       "URL": "https://www.hirunews.lk/169077/මීහරක්-හිස්-කබලක්-සහ-අං-දෙකක්-රැගෙන-යාමට-උත්සාහ-කළ-ප්‍රංශ-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4359"
}