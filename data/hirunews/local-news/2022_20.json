{
       "Source": "hirunews",
       "Timestamp": "Tuesday, 13 April 2021 - 15:09",
       "Headline": "දිලුම්ගේ හිට්ලර් කතාවට ජර්මනියෙන් ප්‍රතිචාර",
       "News Content": "රාජ්‍ය අමාත්‍ය දිලුම් අමුණුගම ඇඩොල්ෆ් හිට්ලර් සම්බන්ධයෙන් කළ ප්‍රකාශයකට ශ්‍රී ලංකාවේ ජර්මානු තානාපති හොල්ගර් සේබර්ට් අද ප්‍රතිචාර දක්වා තිබෙනවා.\nසිය නිල ට්විටර් ගිනුම ඔස්සේ ප්‍රකාශයක් කරන ජර්මානු තානාපතිවරයා සඳහන් කරන්නේ “හිට්ලර් කෙනෙක්” අද ශ්‍රී ලංකාවට ප්‍රයෝජනවත් විය හැකි බවට වන ඇමතිවරයාගේ ප්‍රකාශය සමග තමන්ට එකඟ විය නොහැකි බවයි.\n\"මිලියන ගණනක් මරණයට පත් කල සහ තවත් එවැනිම පිරිසක් දුක් වේදනාවට පත් කල ඇඩොල්ෆ් හිට්ලර් කිසිම දේශපාලනඥයෙකුට ආදර්ශයක් නොවේ” යනුවෙන් ජර්මානු තානාපතිවරයාගේ  ට්වීටර් පනිවිඩයේ සදහන්.\nඅදාළ මාධ්‍ය හමුව අමතමින් රාජ්‍ය අමාත්‍ය දිලුම් අමුණුගම ජනාධිපතිවරණයේදී ගෝඨාභය රාජපක්ෂට ඡන්දය දුන් 69 ලක්ෂයක් ජනතාව හිට්ලර් වැනි පාලකයෙකු අපේක්ෂා කල බව කියා සිටියා.\nකෙසේ වෙතත් ඔවුන් අපේක්ෂා කළ හිට්ලර් දක්නට නොමැති නිසා රජය මහජනතාවගේ  දැඩි විවේචනයට ලක්ව ඇති බවත් ඔහු වැඩිදුරටත්  පැවසුවා.",
       "URL": "https://www.hirunews.lk/268342/දිලුම්ගේ-හිට්ලර්-කතාවට-ජර්මනියෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=2022"
}