{
       "Source": "hirunews",
       "Timestamp": "Wednesday, 17 August 2016 - 13:08",
       "Headline": "පොලිස් කොමිසම පොලිස්පතිවරයාගෙන් කරුණු විමසීමට සැරසෙයි",
       "News Content": "ජාතික පොලිස් කොමිසම විසින් පොලිස් විශේෂ කාර්ය බලකායේ අණදෙන නිලධාරියා ලෙස නම් කරනු ලැබූ ජ්‍යෙෂ්ඨ නියෝජ්‍ය පොලිස්පති එම්.ආර්. ලතීෆ්ගේ පත්වීම මෙතෙක් ලබානොදීම සම්බන්ධයෙන් හෙට (18) දිනයේදී සාකච්ඡා කරන බව එහි ලේකම් ආරියදාස කුරේ පවසනවා.\nහිරු ප්‍රවෘත්ති අංශය වෙත අදහස් දක්වමින් ඔහු කියා සිටියේ පසුගිය 9 වනදා එම්.ආර්. ලතීෆ් එම තනතුර සදහා පත් කරන ලෙස ලිපියක් පොලිස්පතිවරයා වෙත යොමුකර තිබූ බවයි.\nහෙට පැවැත්වෙන ජාතික පොලිස් කොමිසමේ සාකච්ඡාවේදී මේ සම්බන්ධයෙන් වැඩි අවධානයක් යොමු කිරීමට නියමිතව තිබෙනවා.\nජ්‍යෙෂ්ඨ නියෝජ්‍ය පොලිස්පති එම්.ආර් ලතීෆ් 1979 දී උප පොලිස් පරීක්ෂකවරයෙකු වශයෙන් ශ්‍රී ලංකා පොලිස් දෙපාර්තමේන්තුවට බැදී තිබෙනවා.\nඔහු ප්‍රභූ ආරක්ෂාව පිළිබද විශේෂඥයෙකු ලෙසයි සැලකෙන්නේ.",
       "URL": "https://www.hirunews.lk/140837/පොලිස්-කොමිසම-පොලිස්පතිවරයාගෙන්-කරුණු-විමසීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=4919"
}