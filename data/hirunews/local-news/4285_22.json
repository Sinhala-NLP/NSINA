{
       "Source": "hirunews",
       "Timestamp": "Friday, 06 October 2017 - 13:03",
       "Headline": "නව ව්‍යවස්ථාවෙන් රට නොබෙදෙන බව සන්ධාන මහලේකම් යළි අවධාරණය කරයි",
       "News Content": "ඉදිරියේදී ගෙන එමට නියමිත ආණ්ඩුක්‍රම ව්‍යස්ථාව තුළින් කිසිවිටකත් රට බෙදීමක් සිදු නොවන අතර, එමගින් බෞද්ධ ආගමට නිසි තැන ලබා දෙන බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර පවසනවා.\nතංගල්ල ප්‍රදේශයේ ඊයේ (05) පැවැති ජන හමුවකට එක්වෙමින් අමාත්‍යවරයා කියා සිටියේ ආණ්ඩුවට චෝදනා කිරීමට මේ වනවිට විපක්ෂයට සටන්පාඨ නොමැති බවයි.\nඔවුන් එල්ල කළ චෝදනා සියල්ල මේ වනවිට අසත්‍ය බවට අනාවරණ වී ඇති බව ද ඔහු පෙන්වා දුන්නා.",
       "URL": "https://www.hirunews.lk/172750/නව-ව්‍යවස්ථාවෙන්-රට-නොබෙදෙන-බව-සන්ධාන-මහලේකම්-යළි-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4285"
}