{
       "Source": "hirunews",
       "Timestamp": "Friday, 10 March 2017 - 9:39",
       "Headline": "හිටපු මහ බැංකු අධිපති බැඳුම්කර කොමිසමට",
       "News Content": "මහ බැංකුවේ හිටපු අධිපති අර්ජුන මහේන්ද්‍රන් ප්‍රකාශයක් ලබාදීම සඳහා බැඳුම්කර ගනුදෙනුව පිළිබඳ විමර්ශණය කෙරෙන ජනාධිපති කොමිෂන් සභාවට පැමිණ තිබෙනවා.\nප්‍රශ්නගත මහ බැංකු බැඳුම්කර නිකුතුව සම්බන්ධයෙන් සාක්ෂි ලබාදීම සඳහා හිටපු මහ බැංකු අධිපතිවරයා බැඳුම්කර සිද්ධිය පිළිබඳ විමර්ශනය කෙරෙන ජනාධිපති කොමිසම හමුවේ පෙනී සිටින්නේ පළමු වරටයි.\nකොමිසම හමුවේ පෙනී සිටින ලෙස පසුගිය 08 වැනිදා ඔහුට නොතීසි නිකුත් කෙරුණා.\nඒ අනුවයි, ඔහු අද කොමිසම හමුවේ පෙනී සිටින්නේ.\nමීට පෙර කොමිසම හමුවේ සාක්ෂි ලබාදීම සඳහා වත්මන් මහ බැංකු අධිපත් ඉන්ද්‍රජිත් කුමාරස්වාමි ඇතුළු මහ බැංකුවේ නිලධාරීන් එක්ව සිටියා.",
       "URL": "https://www.hirunews.lk/156510/හිටපු-මහ-බැංකු-අධිපති-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4621"
}