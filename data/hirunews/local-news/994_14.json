{
       "Source": "hirunews",
       "Timestamp": "Monday, 25 July 2022 - 11:39",
       "Headline": "පොල්දූව හන්දියේ විරෝධතාවේ දී සොරා ගත් ටී 56 ගිණි අවියක් සොයා ගැනේ",
       "News Content": "ඉකුත් 13 වැනිදා පොල්දූව මන්සන්ධියේ පැවැති විරෝධතාවක් අතරතුර යුද්ධ හමුදා නිලධාරියෙකුට පහර දී ඔහු සතුව තිබී කොල්ල කෑ ටී 56 වර්ගයේ ගිණි අවිය සොයා ගෙන තිබෙනවා.\nඒ දියවන්නා ජලාශයේ පාර්ලිමේන්තුව දෙසට වන්නට පිහිටි රාජගිරිය සමනල පාලම යට ති බිය දී යි.\nඉකුත් 23වැනි දා නාවික හමුදා කිමිදුම් බලකායේ නිලධාරීන් විසින් අදාළ ගිණි අවිය සමග හිස් පතරොම් ගැබක් ද සොයාගෙන තිබෙන අතර වැලිකඩ පොලිස් ස්ථානය වෙත බාර දී තිබෙනවා.\nකෙසේ නමුත් අදාළ සිද්ධිය සම්බන්ධයෙන් වැලිකඩ පොලීසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/310903/පොල්දූව-හන්දියේ-විරෝධතාවේ-දී-සොරා-ගත්-ටී-56-ගිණි-අවියක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=994"
}