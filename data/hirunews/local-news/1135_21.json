{
       "Source": "hirunews",
       "Timestamp": "Sunday, 29 May 2022 - 9:46",
       "Headline": "නීතිවිරෝධීව ඉන්ධන තොග රැස් කළ පිරිසක් අත්අඩංගුවට (වීඩියෝ)",
       "News Content": "නීතිවිරෝධී ලෙස ඉන්ධන තොග ළඟ තබාගෙන සිටි පුද්ගලයන් තුන්දෙනෙකු පොල්ගහවෙල සහ යාපනය - චුන්නාකම් ප්‍රදේශයේදී අත්අඩංගුවට ගෙන තිබෙනවා.\nමොවුන් සතුව තිබී ඩීසල් ලීටර 500 කට ආසන්න ප්‍රමාණයක්, පෙට්‍රල් ලීටර 306 ක් සහ භූමිතෙල් ලීටර 1,670 ක් පොලිස් භාරයට ගනු ලැබුවා.\nසැකකරුවන් මයිලන්කාඩු, චුන්නාකම් සහ යටිගල්ඔලුව ප්‍රදේශවල පදිංචිකරුවන්.\nනීතිවිරෝධී ලෙස ඉන්ධන තොග රැස් කරන පුද්ගලයන් අත්අඩංගුවට ගැනීම සඳහා පොලිසිය සිදු කරන මෙහෙයුම් තවදුරටත් ක්‍රියාත්මකයි.\nමේ අතර නීතිවිරෝධී ලෙස ඩීසල් රැස්කර වැඩි මිලට අලෙවි කළ පුද්ගලයෙකු ඩීසල් ලීටර් 313 ක් සමග ඊයේ කඹුරුපිටිය - උල්ළල ප්‍රදේශයේදී අත්අඩංගුවට ගෙන තිබෙනවා.\nඋල්ලල ප්‍රදේශයේ ලැගුම්හලක සඟවා තිබියදීයි, මෙම ඩීසල් ලීටර් 313 ක් පොලිසිය විසින් සොයාගෙන ඇත්තේ.",
       "URL": "https://www.hirunews.lk/305579/නීතිවිරෝධීව-ඉන්ධන-තොග-රැස්-කළ-පිරිසක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1135"
}