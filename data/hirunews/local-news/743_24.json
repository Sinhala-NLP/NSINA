{
       "Source": "hirunews",
       "Timestamp": "Thursday, 10 November 2022 - 17:17",
       "Headline": "වටරැක විජිත හිමිට ජල බෝතල් ප්‍රහාරයක් එල්ලකළ මහියංගණය ප්‍රාදේශිය සභාවේ සභාපති අත්අඩංගුවට",
       "News Content": "මහියංගණය ප්‍රාදේශිය සභාවේ සභාපති කේ.පී ගුණවර්ධන මහියංගනය පොලිසිය විසින් අද අත්අඩංගුවට ගෙන තිබෙනවා.\nඒ එම ප්‍රාදේශිය සභාවේ මන්ත්‍රී පූජ්‍ය වටරැක විජිත හිමියන්ට ජල බෝතල් ප්‍රහාරයක් එල්ල කළ බවට සිදුකර ඇති පැමිණිල්ලකට අනුවයි.\nපසුගිය මස 28 වන දින පැවති මාසික සභාවාරයේදී ඇතිවූ බහින්බස්වීමක් දුරදිගයාම හේතුවෙන් මෙම පහරදීම සිදුකර තිබූ අතර, ඒ සම්බන්ධයෙන් උන්වහන්සේ මහියංගනය පොලිසියේ පැමිණිල්ලක් ඉදිරිපත් කර තිබුණා.\nපසුව අද පැවති අය වැය ඡන්ද විමසීම සිදුකිරීමෙන් පසු සභාපතිවරයා අත්අඩංගුවට ගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/320081/වටරැක-විජිත-හිමිට-ජල-බෝතල්-ප්‍රහාරයක්-එල්ලකළ-මහියංගණය-ප්‍රාදේශිය-සභාවේ-සභාපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=743"
}