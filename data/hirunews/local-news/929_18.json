{
       "Source": "hirunews",
       "Timestamp": "Friday, 19 August 2022 - 11:34",
       "Headline": "මත්පෙති 690ක් සමග පුද්ගලයකු පොලිස් විශේෂ කාර්ය බලකායේ අත්අඩංගුවට",
       "News Content": "විශේෂ කාර්‍ය බලකායේ ගෝනහේන කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී පුද්ගලයෙකු සන්තකයේ තිබී මත්පෙති තොගයක් සොයා ගෙන තිබෙනවා.\nමෙම සැකකරු සිය යතුරුපැදියෙන් ගමන් කරමින් සිටියදි, ඊයේ (18) පෙරවරුවේ වත්තල - හේකිත්ත ප්‍රදේශයේ දී නවතා පොලිසිය විසින් පරීක්ෂා කිරීමේදියි මත්පෙති සමග සැකකරුව අත් අඩංගුවට ගැනුණේ.\n''Pregablin 150 mg'' නමැති වර්ගයේ මත්පෙති තොගයක් සැකකරු සන්තකයේ තිබී පොලිස් භාරයට ගෙන තිබෙනවා.\nඅත්අඩංගුවට ගැනුණු සැකකරු 24 හැවිරිදි අයෙක් වන අතර, ඔහු වැඩිදුර විමර්ශන කටයුතු සඳහා වත්තල පොලිසියට භාර දී තිබෙනවා.",
       "URL": "https://www.hirunews.lk/313163/මත්පෙති-690ක්-සමග-පුද්ගලයකු-පොලිස්-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=929"
}