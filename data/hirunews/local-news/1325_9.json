{
       "Source": "hirunews",
       "Timestamp": "Tuesday, 01 March 2022 - 12:51",
       "Headline": "දසුන් ව අයි.පී.එල් ගන්නැ යි ඉන්දීය ක්‍රීඩා ලෝලින්ගෙන් බලපෑම්",
       "News Content": "ඉන්දියාව සමඟ පැවති විස්සයි විස්ස තරගාවලියේ දී ප්‍රහාරාත්මක පිතිහරඹයක නිරත වූ ශ්‍රී ලංකා නායක දසුන් ශානක අයි.පී.එල්. තරගාවලියට ඇතුළත් කර ගන්නා ලෙස ඉන්දීය ක්‍රීඩා ලෝලීන්ගෙන් ඉල්ලීම් ඉදිරිපත් වී තිබෙනවා.\nඔවුන් සිය අභිලාශය ප්‍රකාශ කර ඇත්තේ, සමාජ මාධ්‍ය ඔස්සේ විවිධ සටහන් පළ කරමින්.\nදසුන් ශානක දෙවන විස්සයි විස්ස තරගයේ දී පන්දු 19කින් ලකුණු 47ක් සහ තුන්වන විස්සයි විස්ස තරගයේ දී පන්දු 38කින් නොදැවී ලකුණු 74ක් රැස් කිරීමට සමත් වුණා.\nඉන්දීය ක්‍රීඩාලෝලීන් පෙන්වා දෙන්නේ, දසුන් ශානක මෙවර අයි.පී.එල්. තරගාවලිය සඳහා ඉහළ ලංසුවක් යටතේ ඇතුළත් කර ගත හැකි ව තිබූ බවයි.\nඑහෙත් පසුගිය දා පැවති ක්‍රීඩක වෙන්දේසියේ දී ඔහු මිල දී ගැනීම සඳහා අයි.පී.එල්. කණ්ඩායම් ඉදිරිපත් වූයේ නැහැ.\nඉන්දීය ක්‍රීඩාලෝලීන් දසුන් ශානක වෙනුවෙන් පළ කළ එක් සමාජ මාධ්‍ය සටහනක අයි.පී.එල්. කණ්ඩායමක් ඔහු ලබා ගැනීම සදහා ක්‍රීඩකයෙකු තුවාල ලබන්නේ දැ යි බලා සිටින අයුරු දැක්වුණා.",
       "URL": "https://www.hirunews.lk/298379/දසුන්-ව-අයි-පී-එල්-ගන්නැ-යි-ඉන්දීය-ක්‍රීඩා-ලෝලින්ගෙන්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=1325"
}