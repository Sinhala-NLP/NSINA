{
       "Source": "hirunews",
       "Timestamp": "Friday, 29 April 2022 - 7:46",
       "Headline": "ත්‍රිපෝෂ බෙදාහැරීම නැවතෙයි",
       "News Content": "දිවයින පුරා සෞඛ්‍ය වෛද්‍ය නිලධාරී කාර්යාල මගින් ත්‍රිපෝෂ බෙදාදීම සිදු නොකරන බවට චෝදනා එල්ලවනවා.\nඋතුරුමැද සහ නැගෙනහිර පළාත්වල දරුවන්ට ත්‍රිපෝෂ නොමැතිවීම නිසා ඔවුන් මන්ද පෝෂණයට ලක්වීමේ ඉහළ සම්භාවිතාවක් පවතින බවයි වාර්තාවන්නේ.\nඑම ප්‍රදේශයේ ගැබිනි මව්වරුන් සඳහන් කරන්නේ මුල් මාස කිහිපයේ පමණක් තමන්ට ත්‍රිපෝෂ ලැබුණු බවයි.\nඅප මේ සම්බන්ධයෙන් ලංකා ත්‍රිපෝෂ සමාගමෙන් විමසිමක් කළා.\nඑහි දී එම සමාගමේ අධ්‍යක්ෂ මණ්ඩලයේ සාමාජිකාවක සඳහන් කළේ, අමුද්‍රව්‍ය නො මැති වීම හේතුවෙන් මාස 3ක සිට ත්‍රිපෝෂ නිෂ්පාදනය කිරීමේ කටයුතු නතර කර ඇති බවයි.",
       "URL": "https://www.hirunews.lk/303053/ත්‍රිපෝෂ-බෙදාහැරීම-නැවතෙයි",
       "Category": "Local News",
       "Parent URL": "https://www.hirunews.lk/local-news.php?pageID=1203"
}