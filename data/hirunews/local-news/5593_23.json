{
       "Source": "hirunews",
       "Timestamp": "Sunday, 22 March 2015 - 20:55",
       "Headline": "වැටක් නිසා ළමයින්ට වුන වැඩක්",
       "News Content": "බුත්තල ප්‍රාදේශීය ලේකම් කොට්ඨාසයේ කුඩාඔය ගම්මානයේ පිහිටා ඇති ශ්‍රී රාහුල දහම් පාසල මොනරාගල දිස්ත්‍රික්කයේ පිහිටි පැරණිතම දහම් පාසල්වලින් එකක්.\nවසර ගණනාවක සිට එම දහම් පාසල මෙම ස්ථානයේ පවත්වාගෙන ගොස් ඇති අතර, අද පෙරවරුවේ දහම් පාසල පැවැත්වීම සදහා එහි පැමිණි ගුරු භවතුන්ට හා සිසු දරු දැරියන්ට එම ස්ථානය කම්බි වැටක් ගසා වෙන් කර ඇති අයුරු මෙලෙස දක්නට ලැබුණා.\nඔවුන් සදහන් කළේ මොනරාගල දිස්ත්‍රික් මාර්ග සංවර්ධන අධිකාරිය මෙලෙස එම ඉඩම් කොටසේ කම්බි වැටක් ගසා ඇති බවයි.\nඒ හේතුවෙන් ළමුන් 300 ක් පමණ ඉගෙනුම ලබන එම දහම් පාසල අද දිනයේ පැවැත් වුණේ කොළඹ මොනරාගල ප්‍රධාන මාර්ගය අසලයි.",
       "URL": "https://www.hirunews.lk/106053/වැටක්-නිසා-ළමයින්ට-වුන-වැඩක්",
       "Category": "Local News",
       "Parent URL": "https://www.hirunews.lk/local-news.php?pageID=5593"
}