{
       "Source": "hirunews",
       "Timestamp": "Saturday, 04 May 2019 - 7:16",
       "Headline": "නීතිවිරෝධී පෝස්ටර්, බැනර් සහ අත්පත්‍රිකා සමඟ, අත්අඩංගුවට ගත් යාපන සරසවි සිසුන් දෙදෙනා රිමාන්ඩ්",
       "News Content": "යාපනය විශ්වවිද්‍යාලය තුළ සිදුකළ සෝදිසි මෙහෙයුමකදී අත්අඩංගුවට ගත් සිසුන් දෙදෙනා ලබන 16 වන දා දක්වා රක්ෂිත බන්ධනාගාර ගත කර තිබෙනවා.\nඒ, ඔවුන් ඊයේ යාපනය මහේස්ත්‍රාත් පීටර් පෝල් හමුවට ඉදිරිපත් කිරීමෙන් අනතුරුවයි.\nපාලනාධිකාරිය කළ ඉල්ලීමකට අනුව පොලීසිය සහ හමුදාව සිදුකළ සෝදිසි මෙහෙයුමේදී විශ්වවිද්‍යාලය තුළ තිබූ නීතිවිරෝධී පෝස්ටර්, බැනර් සහ අත්පත්‍රිකා කිහිපයක් සමඟයි ඔවුන් අත්අඩංගුවට ගැනුණේ.\nයාපනය ප්‍රදේශයේම පදිංචි එම සිසුන් දෙදෙනා පසුව කෝපායි පොලීසියට භාර දුන් අතර ඉන් අනතුරුව මහේස්ත්‍රාත්වරයා හමුවට ඉදිරිපත් කෙරුණා.\nමේ අතර, අප වාර්තාකරු සඳහන් කළේ සිද්ධිය සැලවීමත් සමඟ මාවෙයි සේනාධිරාජා සහ එම්.ඒ. සුමන්දිරන් යන දෙමළ සන්ධාන පාර්ලිමේන්තු මන්ත්‍රීවරුන් කෝපායි පොලීසිය වෙත පැමිණ සිසුන් නිදහස් කර ගැනීමට උත්සාහ කර ඇති බවයි.",
       "URL": "https://www.hirunews.lk/215704/නීතිවිරෝධී-පෝස්ටර්-බැනර්-සහ-අත්පත්‍රිකා-සමඟ-අත්අඩංගුවට-ගත්-යාපන-සරසවි-සිසුන්-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3370"
}