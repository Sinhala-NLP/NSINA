{
       "Source": "hirunews",
       "Timestamp": "Sunday, 30 April 2023 - 16:08",
       "Headline": "\"ප්‍රශ්න පත්‍ර බැලීම මසක් තුළ අවසන් කරනවා\"",
       "News Content": "පවතින ගැටළුවත් සමග වෘත්තීය සමිති ක්‍රියාමාර්ග ගණනාවකක් ක්‍රියාත්මක කළ බවයි විශ්වවිද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ජ්‍යේෂ්ඨ කථිකාචාර්ය චාරුදත්ත ඉලංගසිංහ හිරු ප්‍රවෘත්ති සමග සාකච්ඡාවකට එක්වෙමින් ප්‍රකාශ කළේ.\nජනාධිපතිවරයා සමග සාක්ච්ඡාවක් ලබා දීමෙන් අනතුරුව උසස් පෙළ පිළිතුරු පත්‍ර පරීක්ෂණ කටයුතු සඳහා කඩිනමින් සහභාගී වන බව විශ්වවිද්‍යාල ආචාර්යවරුන්ගේ සමිති සම්මේලනය පවසනවා.\nඇතැම් ආචාර්යවරුන් හට ජීවත් වීමටද නොමැති තත්ත්වයට ඔවුන්ගේ වැටුප් අවම මට්ටමකට පැමිණ ඇති බවයි හෙතෙම කියා සිටින්නේ.\nඔහු තවදුරටත් පවසන්නේ විශ්වවිද්‍යාල ආචාර්යවරුන්ගේ ගැටළුව ජනාධිපතිවරයා නිසි පරිදි හඳුනාගෙන නොමැති බවයි.\nමේ සඳහා ආණ්ඩුවට විසඳුම් දීමේ හැකියාව තිබුන ද එයට විසඳුම් ලබා නොදීම හේතුවෙන් එම ගැටළුව සඳහා වගකීම නොගන්නා බව‍යි විශ්වවිද්‍යාල ආචාර්යවරුන්ගේ සමිති සම්මේලනය වැඩි දුරටත් කියා සිටියේ.\nප්‍රශ්නපත්‍ර බැලීමේ ක්‍රියාවලිය අත්‍යවශ්‍ය සේවාවක් කිරීමට නොහැකි බවත් විසඳුමක් ලබා දුනහොත් එය මසක් තුළ ක්‍රියාත්මක කර අවසන් කර හැකි බවත් ඔහු එහිදී ප්‍රකාශ කළා.",
       "URL": "https://www.hirunews.lk/333866/ප්‍රශ්න-පත්‍ර-බැලීම-මසක්-තුළ-අවසන්-කරනවා",
       "Category": "Local News",
       "Parent URL": "https://www.hirunews.lk/local-news.php?pageID=379"
}