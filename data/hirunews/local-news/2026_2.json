{
       "Source": "hirunews",
       "Timestamp": "Monday, 12 April 2021 - 6:37",
       "Headline": "දක්ෂිණ අධිවේගයේ වැඩ දැමූ තරුණයින් අද පොලීසියට",
       "News Content": "දක්ෂිණ අධිවේගී මාර්ගයේ අනාරක්ෂිතව ධාවනය කරන මෝටර් රථයේ පසු අයිතිකරු සහ එහි ගමන් කළ තරුණයින් අද අධිවේගී මාර්ග සංචාරක පොලිස් කොට්ඨාශයේ ගැලනිගම, අන්තර් හුවමාරු ඒකකය වෙත කැදවා තිබෙනවා.\nපෙරවරු 10ට එම ඒකකයට පැමිණෙන ලෙස මහනුවර පොලීසිය හරහා දැනුම්දීමක් සිදුකළ බවයි පොලීසිය සඳහන් කළේ.\nකොළඹ සිට ගාල්ල දක්වා දක්ෂිණ අධිවේගී මාර්ගයේ අනාරක්ෂිතව ධාවනය කරන මෝටර් රථයක් සම්බන්ධයෙන් සමාජ මාධ්‍ය ඔස්සේ සංසරණය වූ වීඩියෝවක් පිළිබදව ඊයේ හිරු ප්‍රවෘත්ති වාර්තා කළා.\nලා නිල් පැහැති අදාළ මෝටර් රථයේ ගමන් ගන්නා තරුණයින් 4 දෙනෙකු එහි වීදුරු පහත් කොට ශරීරය රථයෙන් පිටතට සිටින සේ වාඩිවී අනාරක්ෂිතව ගමන් කරන අකාරයයි එහි දැක්වුණේ.\nමේ සම්බන්ධයෙන් සිදුකළ විමර්ශනයේදී මෙම මෝටර් රථය මහනුවර - පේරාදෙනිය ප්‍රදේශයේ පුද්ගලයෙකුගේ නමට ලියාපදිංචි වී ඇති බවට තහවුරු වී තිබෙනවා. පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ මෝටර් රථයේ අයිතිකරු විසින් එය අකුරණ ප්‍රදේශයේ  පුද්ගලයෙකුට ලබාදී ඇති බව විමර්ශනවලදී හෙළි වී ඇති බවයි.",
       "URL": "https://www.hirunews.lk/268201/දක්ෂිණ-අධිවේගයේ-වැඩ-දැමූ-තරුණයින්-අද-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=2026"
}