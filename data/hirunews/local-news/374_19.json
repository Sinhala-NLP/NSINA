{
       "Source": "hirunews",
       "Timestamp": "Tuesday, 02 May 2023 - 17:05",
       "Headline": "පොළොන්නරුව කවුඩුලුවැව මහින්ද ජාතික පාසලටත් පැති ක්‍රීඩාගාරයක් හා ඉංග්‍රීසි ඒකකයක්",
       "News Content": "ගරු වාරිමාර්ග, ක්‍රීඩා හා යෞවන කටයුතු අමාත්‍ය රොෂාන් රණසිංහ මැතිතුමා පො/කවුඩුලුවැව මහින්ද ජාතික පාසලෙහි අඩුපාඩුවක් ව පැවති ක්‍රිකට් පුහුණු පැති ක්‍රීඩාගාරයක් සිසු අයිතියට පත් කිරීමටත්, පාසලට අවශ්‍ය ක්‍රීඩා උපකරණ ලබාදීමටත් කටයුතු කර තිබෙනවා.\nමෙම ඉදිකිරීම් සඳහා  ජාතික ක්‍රීඩා සංවර්ධන අරමුදලෙන් සෘජුවම පාසල් සංවර්ධන අරමුදලට ප්‍රතිපාදන ලබා දී ඇති බවයි වාර්තා වන්නේ.\nඅමාත්‍යවරයා පළාත් සභා හා පළාත් පාලන අමාත්‍යාංශයේ රාජ්‍ය අමාත්‍යවරයා ලෙස කටයුතු කරන සමයේ වෙන් කළ අරමුදල මඟින් මැදිරිගිරිය පො/කවුඩුලුවැව මහින්ද ජාතික පාසල සඳහා ලක්ෂ 25ක ප්‍රතිපාදන මත සාමාන්‍ය අධ්‍යාපන නව්‍යකරණ ව්‍යාපෘතිය මඟින් ඉදිකල ඉංග්‍රීසි ඒකකයක් සිසු අයිතියට පත් කිරීමට ද අද (02) දින හැකියාව ලැබී තිබෙනවා.",
       "URL": "https://www.hirunews.lk/334054/පොළොන්නරුව-කවුඩුලුවැව-මහින්ද-ජාතික-පාසලටත්-පැති-ක්‍රීඩාගාරයක්-හා-ඉංග්‍රීසි-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=374"
}