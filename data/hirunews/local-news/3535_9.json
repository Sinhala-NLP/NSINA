{
       "Source": "hirunews",
       "Timestamp": "Friday, 25 January 2019 - 18:41",
       "Headline": "සේනා මර්දනය කිරීම හා වන්දි ගෙවීම පිළිබඳ සතිපතා ජනපතිට සහ අගමැතිට වාර්තා",
       "News Content": "සේනා දළඹුවා මර්දනය කිරීම සහ ගොවීන්ට වන්දි ලබාදීමේ ප්‍රගතිය පිළිබඳව සතිපතා ජනාධිපතිවරයාට සහ අග්‍රාමාත්‍යවරයාට දැනුම් දෙන ලෙසට තමාට උපදෙස් ලැබුණු බව අමාත්‍ය පී.හැරිසන් ප්‍රකාශ කළා.\nඔහු මේ බව කියා සිටියේ ගන්නොරුව ජාතික කෘෂිකර්ම තොරතුරු හා සන්නිවේදන මධ්‍යස්ථානයේ පැවති රැස්වීමකට එක්වෙමින්.\nමේ අතර, කංකුන් වගාවට ද සේනා දළඹුවාගේ බලපෑම එල්ල වී ඇති බව ගොඩකවෙල ප්‍රදේශයෙන් වාර්තා වනවා.\nබඩ ඉරිගු වගාවට හානි සිදුකරනු ලැබූ සේනා දළඹුවා මේ වනවිට කෙසෙල් වගාවට ද හානි සිදුකරන බව ඇඹිලිපිටිය ප්‍රදේශයෙන් වාර්තා වුණා.\nමේ අතර, ගොවීන් පවසන්නේ ඇතැම් පළතුරු සහ එළවළු බෝග වගාවන් තුල ද සේනා දළඹුවාට සමාන දළඹු විශේෂයක් ව්‍යාප්ත වී ඇති බවයි.",
       "URL": "https://www.hirunews.lk/209026/සේනා-මර්දනය-කිරීම-හා-වන්දි-ගෙවීම-පිළිබඳ-සතිපතා-ජනපතිට-සහ-අගමැතිට-වාර්තා",
       "Category": "Local News",
       "Parent URL": "https://www.hirunews.lk/local-news.php?pageID=3535"
}