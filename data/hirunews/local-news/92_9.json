{
       "Source": "hirunews",
       "Timestamp": "Thursday, 17 August 2023 - 8:17",
       "Headline": "රැදවියෙකුට ජංගම දුරකථනයක් ලබා දුන් බන්ධනාගාර නියාමකවරයෙකු අත්අඩංගුවට",
       "News Content": "යාපනයේ බන්ධනාගාරයේ රදවා සිටි විශේෂ ගණයේ රැදවියෙකුට ජංගම දුරකථනයක් ලබා දුන් බන්ධනාගාර නියාමකවරයෙකු අත්අඩංගුවට ගෙන තිබෙනවා.\nබන්ධනාගාර මාධ්‍ය ප්‍රකාශක, අතිරේක බන්ධනාගාර කොමසාරිස් චන්දන ඒකනායක කියා සිටියේ යාපනය බන්ධනාගාරයේ ස්ථාපිත කර ඇති සී.සී.ටී.වී කැමරා පරීක්ෂා කිරීමෙන් අනතුරුව සැකකරු අත්අඩංගුවට ගත් බවයි.\nසැකකරු ඊයේ යාපනය මහේස්ත්‍රාත් අධිුකරණයට ඉදිරිපත් කිරීමෙන් අනතුරුව ලබන 25 වනදා දක්වා රක්ෂිත බන්ධනාගාර ගත කර තිබෙනවා.\nමෙම බන්ධනාගාර නියාමකවරයා අනුරාධපුර බන්ධනාගාරයේ රදවා තබා ඇති අතර, ඔහු මීට පෙර රාජකාරි අතර තුර සිදුකළ විනය විරෝධී ක්‍රියාවක් හේතුවෙන් යාපනය බන්ධනාගාරය වෙත මාරුකර යවා සිටි අයෙක්.\nමේ වන විට බන්ධනාගාර දෙපාර්තමේන්තුව විසින් ඔහුගේ වැඩ තහනම් කර තිබෙනවා.",
       "URL": "https://www.hirunews.lk/345089/රැදවියෙකුට-ජංගම-දුරකථනයක්-ලබා-දුන්-බන්ධනාගාර-නියාමකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=92"
}