{
       "Source": "hirunews",
       "Timestamp": "Monday, 01 February 2016 - 19:22",
       "Headline": "ඇඹිලිපිටිය සිද්ධිය ගැන අභියානාධිකරණයට පෙත්සමක්",
       "News Content": "ඇඹිලිපිටිය - ඝාතන සිද්ධියට සම්බන්ධ සැකකරුවන් අත්අඩංගුවට ගන්නා ලෙසට ඇඹිලිපිටිය මහේස්ත්‍රාත්වරයා ලබාදුන් නියෝගය ක්‍රියාත්මක කරන්නැයි පොලිස්පතිවරයාට මැන්ඩාමුස් ආඥාවක් නිකුත් කරන ලෙස ඉල්ලා අභියාචනාධිකරණයට අද පෙත්සමක් ගොනු කෙරුණා.\nමෙම පෙත්සම ගොනු කරනු ලැබුවේ අදාළ සිද්ධියෙන් මිය ගිය සුමිත් ප්‍රසන්නගේ  බිරිඳ වන නිශාමනී මුණසිංහ විසින්.\nසිද්ධියට අදාළව ඇඹිලිපිටිය සහකාර පොලිස් අධිකාරීවරයා, ස්ථානාධිපතිවරයා ඇතුලූ ඊට සම්බන්ධ සියලූ පොලිස් නිලධාරීන් අත්අඩංගුවට ගන්නා ලෙස ඇඹිලිපිටිය මහේස්ත්‍රාත් ප්‍රසන්න ප්‍රනාන්දු නියෝග කළේ පසුගිය ජනවාරි 27 වැනිදායි.\nඑලෙස නියෝග කර තිබියදීත් ඇඹිලිපිටිය හිටපු සහකාර පොලිස් අධිකාරීවරයා පොලිස් මූලස්ථානයට අනුයුක්ත නාරාහේන්පිට පොලිස් ප්‍රවාහන කොට්ඨාශයට මාරු කර යවා තිබෙනවා.",
       "URL": "https://www.hirunews.lk/125241/ඇඹිලිපිටිය-සිද්ධිය-ගැන-අභියානාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=5186"
}