{
       "Source": "hirunews",
       "Timestamp": "Friday, 18 October 2019 - 12:26",
       "Headline": "බස්නාහිර පළාත් සභාවේ හිටපු විපක්ෂ නායක මංජු ශ්‍රී අරංගල අභාවප්‍රාප්ත වෙයි",
       "News Content": "බස්නාහිර පළාත් සභාවේ එක්සත් ජාතික පක්ෂය නියෝජනය කළ හිටපු විපක්ෂ නායක මංජු ශ්‍රී අරංගල අභාවප්‍රාප්ත වී තිබෙනවා.\nකොළඹ පිහිටි පෞද්ගලික රෝහලක ප්‍රතිකාර ලබමින් සිටියදී අද අලූයම ඔහු අභාවප්‍රාප්ත වී ඇති බවයි පවුලේ ඥාතියෙකු හිරු ප්‍රවෘත්ති අංශයට ප්‍රකාශ කළේ.\nවකුගඩු රෝගී තත්ත්වයක් හේතුවෙන් කලක සිට හිටපු විපක්ෂ නායකවරයා ප්‍රතිකාර ලබමින් සිට ඇති බව සඳහන්. මිය යන විට මංජු ශ්‍රී අරංගල 61 වන වියේ පසුවුණා.",
       "URL": "https://www.hirunews.lk/226474/බස්නාහිර-පළාත්-සභාවේ-හිටපු-විපක්ෂ-නායක-මංජු-ශ්‍රී-අරංගල-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3092"
}