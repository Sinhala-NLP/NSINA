{
       "Source": "hirunews",
       "Timestamp": "Monday, 18 September 2023 - 14:53",
       "Headline": "මධ්‍යම කඳුකරයේ බඹර ප්‍රහාර දැඩිවෙයි",
       "News Content": "මධ්‍යම කඳුකරයේ තේ වතු කම්කරුවන්ට මේ දිනවල නිරන්තරව එල්ලවන බඹර ප්‍රහාර හේතුවෙන් එම කම්කරු ප්‍රජාව දැඩි ලෙස අපහසුතාවයට පත්ව සිටින බව වාර්තා වෙනවා.\nමෙම වතු කම්කරුවන් තම දෛනික සේවා කටයුතුවල නිරතව සිටියදී තේ වතුවල පිහිටි විශාල ගස්වල හා තේ පඳුරුවල බැඳ ඇති මෙම බඹර කූඩු ක්ෂණිකව ඇවිස්සීමෙන් කම්කරුවන්ට පහර දෙන බව සඳහන්.\nමෙම බඹර ප්‍රහාරවලදී විශේෂයෙන් වතු කම්කරු කාන්තාවන් දැඩි ලෙස පීඩාවට පත්වන අයුරු දකගත හැකි වෙනවා.\nඋකුස්සන් බඹර කූඩු වලට පහර දීමෙන් හා වැසි සමඟ දැඩි සුළං පවතින අවස්ථාවලදී මෙම විශාල බඹර කූඩු කඩා වැටීමට සිදුවන අතර එහිදී ඇවිස්සෙන බඹරුන් කුපිතවී බිම් ප්‍රදේශයේ දළු නෙළමින් හා විවිධ සේවා කටයුතුවල නිරතව සිටින වතු කම්කරුවන්ට එලව එලවා පහරදිම් සිදු කරනු බවයි වාර්තා වෙන්නේ.\nමෙම බඔර ප්‍රහාර වලදී අසාධ්‍ය තත්වයෙන් සිටියදී මියගිය වතු කම්කරුවන් පිළිබඳ ශෝඛජනක සිද්ධීන්ද පසුගිය කාලයේ වාර්තාවී තිබුණා.\nමධ්‍යම කඳුකරයේ වතු කම්කරුවන් බඹර ප්‍රහාර වලට ලක්වීමෙන් අනතුරුව රෝහල් කරා ගෙන යාම අසීරු වන්නේ ප්‍රවාහන හා මාර්ග අපහසුතාවයන් හේතුවෙන් බවයි සඳහන් වෙන්නේ.\nතේ වතු ආශ්‍රිතව පිහිටි ගස්වල මහා පරිමාණයෙන් බැඳ ඇති ඹබර කූඩු විද්‍යාත්මක සැලැස්මකට ඉවත් කිරීම සඳහා වගකිවයුතු අංශ කඩිනම් පියවර ගන්නේ නම් තමන් ක්ෂණික බඹර ප්‍රහාරවලට ලක්වීම වැළකී යනබව වතු කම්කරු ප්‍රජාව පවසනවා.",
       "URL": "https://www.hirunews.lk/348651/මධ්‍යම-කඳුකරයේ-බඹර-ප්‍රහාර-දැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=22"
}