{
       "Source": "hirunews",
       "Timestamp": "Saturday, 31 March 2018 - 19:15",
       "Headline": "හිරු ධර්ම ප්‍රදීපය දිනය පුරා අගුණකොලපැලැස්ස - අලූත්වැව පුරාණ රජමහා විහාරයේ",
       "News Content": "බක්පුර පසලොස්වක පොහෝ දිනය වෙනුවෙන් හිරු ධර්ම ප්‍රදීපය වැඩසටහන අගුණකොලපැලැස්ස - අලූත්වැව පුරාණ රජමහා විහාරය කේන්ද්‍ර කරගෙන අද (31) ක්‍රියාත්මක වුණා.\nඒ අනුව, දවස පුරා සුවිශේෂී ආගමික වැඩසටහන් රැසක් ඔබ වෙත සමීප කෙරුණේ සම්බුදු චරිතාපදානය මෙන්ම දහම් කරුණු රැසක් පිලිබද දැනුවත් කරමින්.\nඋවැසි - උවැසියන් අෂ්ඨාංගශීලයේ සමාදන් කරමින් අද උදෑසන හිරු ධර්ම ප්‍රදීපය ආරම්භ වූ අතර, දහම් සිතුවිලි සමඟ බැදුණු බොදු ගීත ප්‍රචාරය කිරීම ද ඊට සමගාමීව සිදු කෙරුණා.\nඑසේම, විශේෂ ධර්ම දේශනා සහ ධර්ම සාකච්ඡා ශ්‍රවණය කිරීමට අප ශ්‍රාවකයන්ට අවස්ථාව සලසා දුන්නේ දහවල් සම්බුද්ධ පූජාවේ වැඩ කටයුතු ද සමීප කරමින්.\nඑසේම, පොහෝ දිනය වෙනුවෙන්ම සැකසුණු ගුවන් විදුලි නාට්‍යය පස්වරුවේ විකාශය වූ අතර, ප්‍රවෘත්ති විකාශයෙන් අනතුරුව විශේෂ කාව්‍යමය ධර්ම දේශනයක් ද පැවැත්වීමට නියමිතයි.",
       "URL": "https://www.hirunews.lk/187349/හිරු-ධර්ම-ප්‍රදීපය-දිනය-පුරා-අගුණකොලපැලැස්ස-අලූත්වැව-පුරාණ-රජමහා-විහාරයේ",
       "Category": "Local News",
       "Parent URL": "https://www.hirunews.lk/local-news.php?pageID=4010"
}