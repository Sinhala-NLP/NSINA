{
       "Source": "hirunews",
       "Timestamp": "Tuesday, 27 December 2016 - 16:54",
       "Headline": "කටුනායක විදේශ සේවා නියුක්ති කාර්යාංශ කාර්යාලය වැසෙන දිනය මෙන්න",
       "News Content": "කටුනායක ගුවන් තොටුපල පරිශ්‍රයේ පිහිටි විදේශ සේවා නියුක්ති කාර්යාංශයේ ලියාපදිංචි කිරීමේ කවුලුව ජනවාරි පළමුවනදා සිට නැවත දැනුම්දෙන තුරු වසා දමන බව එම කාර්යාංශය නිවේදනය කළා.\nගුවන් තොටුපලේ නවීකරණ කටයුතු ඊට හේතුවයි. ඒ අනුව විදේශ රැකියා සඳහා පිටත්වන ශ්‍රී ලාංකිකයන් අදාළ ලියාපදිංචිකිරීම් විදේශ සේවා නියුක්ති කාර්යාංශයේ ප්‍රධාන කාර්යාලයෙන් හෝ ප්‍රාදේශීය කාර්යාලවලින් සිදුකරගත යුතුයි.",
       "URL": "https://www.hirunews.lk/150702/කටුනායක-විදේශ-සේවා-නියුක්ති-කාර්යාංශ-කාර්යාලය-වැසෙන-දිනය-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4735"
}