{
       "Source": "hirunews",
       "Timestamp": "Tuesday, 15 November 2022 - 13:39",
       "Headline": "අලියෙකු ඝාතනය කර වළ දැමූ සැකකරුවන් සොයා වනජීවියෙන් විමර්ශන",
       "News Content": "දිඹුලාගල - කන්දේගම ගම්මානයේ විදුලි සැර වද්දවා වනඅලියෙකු ඝාතනය කිරීමෙන් පසු ගෙවත්තක වළ දැමූ පුද්ගලයින් සොයා වනජීවී දෙපාර්තමේන්තුව විමර්ශනයක් ආරම්භ කර තිබෙනවා.\nපසුගිය 12 වනදා මෙම වනඅලියා ඝාතනය කර ඇති අතර, පසුව කොටස්වලට කපා එම සත්ත්වයාගේ සිරුර මෙලෙස වලදමා ඇති බවටයි වනජිවි නිලධාරින් සැක කරන්නේ.\nමෙම වනඅලියා වළ දමා ඇත්තේ ගෙවත්තේ මිරිස්, කවුපි වගා කර ඇති අතර, විදුලි වැටක් ද පවතින බවයි අප වාර්තාකරු සඳහන් කළේ.\nඑම ගෙවත්තේ හිමිකරු ඇතුළු පිරිසක් මෙම ඝාතනය සිදු කරන්නට ඇති බවට සැක කරන අතර, අද පස්වරුවේ මෙම වනඅලියාගේ සිරුර පිළිබඳ පශ්චාත් මරණ පරීක්ෂණය පැවැත්වීමට නියමිතයි.",
       "URL": "https://www.hirunews.lk/320425/අලියෙකු-ඝාතනය-කර-වළ-දැමූ-සැකකරුවන්-සොයා-වනජීවියෙන්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=733"
}