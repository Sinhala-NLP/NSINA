{
       "Source": "hirunews",
       "Timestamp": "Tuesday, 09 November 2021 - 14:50",
       "Headline": "සපුගස්කන්දේ ඝාතනයට අත්අඩංගුවට ගැනුණු අඹුසැමි යුවළ රක්ෂිත බන්ධනාගාරයට (වීඩියෝ)",
       "News Content": "සපුගස්කන්ද - මාබිම - තෙල් පිරිපහදු සංකීර්ණය අසල මාර්ගයේ කසළ ගොඩක දමා ගොස් තිබියදී ගමන් බෑගයකින් සිරුර හමුවූ කාන්තාවගේ ඝාතනය සම්බන්ධයෙන් අත්අඩංගුවට ගැනුණු අඹුසැමි යුවළ ලබන 19 වනදා දක්වා රක්ෂිත බන්ධනාගාර ගතකර තිබෙනවා.\nමේ අතර මෙම අපරාධය සම්බන්ධයෙන් පොලීසිය මග හැර සිටි සැකකරුවෙකු අද (09) වැල්ලම්පිටිය ප්‍රදේශයේ දී අත්අඩංගුවට ගැනුණා.\nමෙලෙස අත්අඩංගුවට ගැනුනේ අද දින රක්ෂිත බන්ධනාගාර ගත කළ අඹුසැමි යුවළගේ, කාන්තාවගේ සහෝදරයායි.\nමාළිගාවත්ත මහල් නිවාස සංකීර්ණයේ පදිංචි 44 හැවිරිදි මොහොමඩ් සාෆී ෆාතිමා මුම්ටාස්ගේ දේහය, අත් පා ගැට ගසා ගමන් බෑගයක දමා තිබියදී හමුවූයේ පසුගිය 04 වනදායි.",
       "URL": "https://www.hirunews.lk/287481/සපුගස්කන්දේ-ඝාතනයට-අත්අඩංගුවට-ගැනුණු-අඹුසැමි-යුවළ-රක්ෂිත-බන්ධනාගාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1573"
}