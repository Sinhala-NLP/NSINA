{
       "Source": "hirunews",
       "Timestamp": "Tuesday, 31 August 2021 - 22:31",
       "Headline": "ලොවක් දිනූ දිනේෂ් ප්‍රියන්ත සහ දුලාන්ට ජපානයේදී උණුසුම් පිළිගැනීමක් - මහා සංඝරත්නයේ ආශිර්වාදයත් හිමිවෙයි (ඡායාරූප)",
       "News Content": "ශ්‍රී ලංකා නාමය ලෝකය ඉදිරියේ බබළවන්නට ඊයේ දිනයේ දී සමත් වූ පැරාලිම්පික් රන් පදක්කම් ලාභී දිනේෂ් ප්‍රියන්ත සහ ලෝකඩ පදක්කම් ලාභී දුලාන් කොඩිතුවක්කු අද ජපානයේ පිහිටි ශ්‍රී ලංකා තානාපති කාර්යාලට පැමිණ ඇති බව වාර්තා වනවා.\nඑහිදී මෙරට ජපාන තානාපති සංජිව් ගුණසේකර සහ තානාපති කාර්යාලයේ නිලධාරින් ඉතා උණුසුම් අයුරින් දිනේෂ් සහ දුලාන්ව පිළිගනු ලැබුවා.\nමෙරට ජපාන තානාපතිවරයා විසින් ඔවුන් දෙදෙනාට සමරු තිළිණ පිළිගැන්වීමක් ද එහිදී සිදුකර  තිබෙනවා.\nඑමෙන්ම මෙම අවස්ථාවට වැඩමකර සිටි ජපානයේ ප්‍රධාන සංඝනායක අතිපුජ්‍ය බානගල උපතිස්ස නාහිමියන් ඇතුළු මහා සංඝරත්නය විසින් දිනේෂ් ප්‍රියන්ත සහ දුලාන් කොඩිතුවක්කු හට ආශීර්වාද එක්කර සිටියා.",
       "URL": "https://www.hirunews.lk/281058/ලොවක්-දිනූ-දිනේෂ්-ප්‍රියන්ත-සහ-දුලාන්ට-ජපානයේදී-උණුසුම්-පිළිගැනීමක්-මහා-සංඝරත්නයේ-ආශිර්වාදයත්-හිමිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1719"
}