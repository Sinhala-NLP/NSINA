{
       "Source": "hirunews",
       "Timestamp": "Sunday, 12 July 2020 - 19:31",
       "Headline": "ජනපතිගෙන් ගොවීන්ට උපදෙසක් (වීඩියෝ)",
       "News Content": "කෘෂිභෝග අපනයනයේදී නිමි ද්‍රව්‍ය සැකසීමට ප්‍රමුඛතාවය දී වැඩි ලාභ උපයා ගැනීමට උත්සාහ කරන ලෙසට ජනාධිපති ගෝඨාභය රාජපක්ෂ ගොවීන්ට උපදෙස් ලබාදී තිබෙනවා.\nගම්මිරිස් ප්‍රතිඅපනයනය සම්පූර්ණයෙන්ම නතර කර ඇති බැවින් ඇට, කුඩු හෝ වෙනත් නිමි ද්‍රව්‍ය ලෙස ඇසුරුම් කර ගම්මිරිස් අපනයනය කරන ලෙසටයි ජනාධිපතිවරයා ගොවින් දැනුවත් කර ඇත්තේ.\nඅගය එකතු කිරීමේ ක්‍රමවේදය අනුගමනය කරමින් වැඩි විදේශ විනිමය ආදායමක් උපයා ගත හැකි බව ද ජනාධිපතිවරයා ප්‍රකාශ කළා.\nපොදුජන පෙරමුණෙන් මහ මැතිවරණයට තරඟ වදින අපේක්ෂකයින්ගේ ජයග්‍රහණය තහවුරු කිරීම සඳහා මහනුවර හසලක අද පැවති ජන හමුවකදීයි ජනාධිපති ගෝඨාභය රාජපක්ෂ මේ බව සඳහන් කළේ.\nඋඩුදුම්බර - හසලක නවරත්න ක්‍රීඩාංගණයේ සහ හසලක සති පොළ භූමියේ මෙම ජන හමු පැවැත්වුණා.",
       "URL": "https://www.hirunews.lk/245321/ජනපතිගෙන්-ගොවීන්ට-උපදෙසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2591"
}