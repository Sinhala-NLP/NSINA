{
       "Source": "hirunews",
       "Timestamp": "Thursday, 24 June 2021 - 7:47",
       "Headline": "ජනපතිගේ පොසොන් පොහොය දින පණිවිඩය",
       "News Content": "යහපත් රටක් ගොඩනැගීමට අදාළ වූ තථාගත දහමත් දස රාජධර්මයත් පදනම කර ගත් රාජ්‍ය සංකල්පය තම පාලනයේ ද පූර්වාදර්ශය කර ගන්නා බව ජනාධිපති ගෝඨාභය රාජපක්ෂ ප්‍රකාශ කළා.\nපොසොන් පොහොය නිමිත්තෙන් පණිවුඩයක් නිකුත් කරමිනුයි ජනාධිපතිවරයා මේ බව කියා සිටියේ.\nඅතීත සම්ප්‍රදායන් අනුව පොසොන් පෙරහර, තොරණ, දන්සැල් පවත්වමින් මහින්දාගමනය සැමරීමට වර්තමානයේ ඉඩ ඇහිරී ඇති බව සදහන් කරන ජනාධිපතිවරයා, පවතින කොරෝනා වසංගතයෙන් ආරක්ෂා වෙමින් දහමට අනුගතව අනුබුදු මිහිඳු මහරහතන් වහන්සේ සිහිපත් කළ යුතු ආකාරය පිළිබදව මහා සංඝරත්නයේ මඟ පෙන්වීම් ලැබී ඇති බවයි පෙන්වා දෙන්නේ.",
       "URL": "https://www.hirunews.lk/275187/ජනපතිගේ-පොසොන්-පොහොය-දින-පණිවිඩය",
       "Category": "Local News",
       "Parent URL": "https://www.hirunews.lk/local-news.php?pageID=1864"
}