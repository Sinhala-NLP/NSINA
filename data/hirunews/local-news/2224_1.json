{
       "Source": "hirunews",
       "Timestamp": "Saturday, 09 January 2021 - 7:41",
       "Headline": "2020 වසරේ සුරාබදු වැටලීම්වලින් රුපියල් මිලියන 146ක දඩ මුදල්",
       "News Content": "පසුගිය 2020 වසරේ සුරාබදු දෙපාර්තමේන්තුව සිදුකළ වැටලීම් 39,624 කින් රුපියල් මිලියන 146ක දඩ මුදල් අය කරගෙන තිබෙනවා.\nඑම වැටලීම්වලදී සුරාබදු දෙපාර්තමේන්තුව භාරයට ගෙන ගන්නා ලද නඩු භාණ්ඩවල මුළු වටිනාකම රුපියල් මිලියන 460කට අධික බවයි එහි මාධ්‍ය ප්‍රකාශක සුරාබදු කොමසාරිස් කපිල කුමාරසිංහ සඳහන් කළේ.\nඑලෙස සුරාබදු නිලධාරීන් භාරයට ගත් නඩු  භාණ්ඩ අතර මත්ද්‍රව්‍ය කිලෝග්‍රෑම් 200ක්ද වනවා.\nපසුගිය වසරේ සිදුකළ මෙම සමස්ත වැටලීම්වලදී 39,586 දෙනෙකු අත්අඩංගුවට ගෙන ඇති අතර, ඉන් 4,059 දෙනෙකුම කාන්තාවන් බවයි සුරාබදු කොමසාරිස් කපිල කුමාරසිංහ කියා සිටියේ.",
       "URL": "https://www.hirunews.lk/259206/2020-වසරේ-සුරාබදු-වැටලීම්වලින්-රුපියල්-මිලියන-146ක-දඩ-මුදල්",
       "Category": "Local News",
       "Parent URL": "https://www.hirunews.lk/local-news.php?pageID=2224"
}