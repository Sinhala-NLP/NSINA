{
       "Source": "hirunews",
       "Timestamp": "Friday, 14 October 2022 - 15:08",
       "Headline": "උසාවිය මඟ හැරීම නිසා ගලගොඩඅත්තේ ඥානසාර හිමි ව අත්අඩංගුවට ගැනීම සඳහා වරෙන්තු",
       "News Content": "බොදුබල සේනා සංවිධානයේ මහලේකම් පූජ්‍ය ගලගොඩාත්තේ ඥානසාර හිමි අත්අඩංගුවට ගැනීමට කොළඹ ප්‍රධාන මහේස්ත්‍රාත් අධිකරණය අද (14) වරෙන්තු නිකුත් කළා.\nඒ, ඥානසාර හිමියන්ට එරෙහි ව පවරා ඇති නඩුවකට අදාළ ව අධිකරණයේ පෙනී නො සිටීම හේතුවෙන්.\nමෙරට මුස්ලිම් ප්‍රජාවගේ සිත් රිදවන ආකාරයේ වෛරී ප්‍රකාශයක් කළ බවට එල්ල වූ චෝදනාවක් සම්බන්ධයෙනු යි ඥානසාර හිමියන්ට චෝදනා එල්ල වුණේ.\nඑම චෝදනා විභාග කිරීම සඳහා කොළඹ ප්‍රධාන මහේස්ත්‍රාත් අධිකරණයට උන් වහන්සේ අද පැමිණ සිටියේ නෑ.\nඥානසාර හිමියන් නො පැමිණීමට සාධාරණ හේතුවක් ඉදිරිපත් කිරීමට ද විත්තිකාර පාර්ශ්වය අපොහොසත් වී ඇති අතර, ඒ හේතුවෙන් අත්අඩංගුවට ගැනීමේ වරෙන්තුවක් නිකුත් කිරීමට යි අධිකරණය තීරණ කළේ.\nමේ සම්බන්ධයෙන් කොළඹ අපරාධ කොට්ඨාසය අධිකරණයට බී වාර්තාවක් ද ගොනු කර තිබුණා.",
       "URL": "https://www.hirunews.lk/317867/උසාවිය-මඟ-හැරීම-නිසා-ගලගොඩඅත්තේ-ඥානසාර-හිමි-ව-අත්අඩංගුවට-ගැනීම-සඳහා-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=803"
}