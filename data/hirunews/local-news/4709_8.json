{
       "Source": "hirunews",
       "Timestamp": "Saturday, 14 January 2017 - 19:22",
       "Headline": "ආණ්ඩුව තෝරගෙන දඩුවම් දෙනවා - ඩලස්",
       "News Content": "රජය නීතිය ක්‍රියාත්මක කරන්නේ තෝරාගත් කණ්ඩායමකට බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ඩලස් අලහප්පෙරුම මහතා පවසනවා.\nඔහු මේ බව ප්‍රකාශ කළේ හම්බන්තොට ඇති වූ කලහකාරී සිද්ධියෙන් අත්අඩංගුවට පත්වූවන්ගේ සුවදුක් විමසීමට තංගල්ල බන්ධනාගාරයට ගිය අවස්ථාවේදී.\nහම්බන්තොට ඇතිවූ කලහකාරී සිද්ධිය සම්බන්ධයෙන් අත්අඩංගුවට ගෙන තංගල්ල බන්ධනාගාරයේ රඳවා සිටින ස්වාමීන් වහන්සේ ඇතුලු රැඳවියන් පිරිසගේ සුවදුක් විමසීමටලපාර්ලිමේන්තු මන්ත්‍රී ඩලස් අලහප්පෙරුම මහතා ඇතුලු පිරිසක් අද එහි පැමිණියා.\nමේ අතර විමල් වීරවංශ මන්ත්‍රීවරයා රක්ෂිත බන්ධනාගාරගත කිරීමට විරෝධය පළ කරමින් දේව කන්නලව්වක් සහ පොල් ගැසීමක් සිදුකරනු ලැබුවේ එක්සත් ජනතා නිදහස් සන්ධානයේ පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත මහතාගේ ප්‍රධානත්වයෙන්.\nඒ, දංකොටුව සිංගක්කුලිය අයියනායක දේවාලයේදී.\nමේ අතර රක්ෂිත බන්ධනාගාර ගත කර සිටින විමල් වීරවංශ මහතාගේ රුව සහිත පෝස්ටරයක් දිවයිනේ ස්ථාන කිහිපයක අලවා තිබුණා.\nමෙම පෝස්ටරය පිළිබබඳව දකුණු පළාත් සභා මන්ත්‍රී අශෝක ධනවංශ මහතා තම අදහස් පළ කළා.",
       "URL": "https://www.hirunews.lk/152068/ආණ්ඩුව-තෝරගෙන-දඩුවම්-දෙනවා-ඩලස්",
       "Category": "Local News",
       "Parent URL": "https://www.hirunews.lk/local-news.php?pageID=4709"
}