{
       "Source": "hirunews",
       "Timestamp": "Sunday, 10 October 2021 - 19:14",
       "Headline": "නිදහසට කරුණු නොකියන බව ජනපති කියයි - නව ව්‍යවස්ථාව ලබන වසරේ   (වීඩියෝ)",
       "News Content": "නිදහසට කරුණු නොකියන බවත්, එක් නීතියක් එක් රටක් යටතේ දූෂණයෙන් තොරව රට ඉදිරියට ගෙන යාමට සහය දෙන ලෙසත් ජනාධිපති ගෝඨාභය රාජපක්ෂ ජනතාවගෙන් ඉල්ලීමක් කළා.\nජනාධිපතිවරයා මේ බව පැවසුවේ අදට යෙදී ඇති ශ්‍රී ලංකා යුද හමුදාවේ 72 වන සංවත්සරය වෙනුවෙන් පැවති ප්‍රධාන සැමරුම් උත්සවයට එක්වෙමින්.\nඑම උත්සවය සෞඛ්‍ය මාර්ගෝපදේශයන්ට යටත්ව පැවැත්වුණේ අනුරාධපුර - සාලියපුර ගජබා රෙජිමේන්තු මූලස්ථානයේදීයි.\n72 වන යුද හමුදා සැමරුම් උළෙලට පැමිණි ජනාධිපතිවරයා සාලියපුර ගජබා රෙජිමේන්තු කඳවුරේ අභිනවයෙන් ඉදිකළ සරඹ භූමිය විවෘත කර රණවිරු අයිතියට පත් කර තිබෙනවා.\nඑහිදී ජනාධිපතිවරයා උත්තමාචාර පෙළපාලිය ද නිරික්ෂණය කළ බවයි ජනාධිපති මාධ්‍ය අංශය සඳහන් කළේ.\nඉන් පසු උත්සව සභාව අමතමින් ජනාධිපති ගෝඨාභය රාජපක්ෂ ප්‍රකාශ කළේ ජනතාවට පොරොන්දු වූ පරිදි නව ව්‍යවස්ථාවක් සහ නව ඡන්ද ක්‍රමයක් ඇති කිරීමට ඉදිරියේදි කටයුතු කරන බවයි.",
       "URL": "https://www.hirunews.lk/284636/නිදහසට-කරුණු-නොකියන-බව-ජනපති-කියයි-නව-ව්‍යවස්ථාව-ලබන-වසරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1637"
}