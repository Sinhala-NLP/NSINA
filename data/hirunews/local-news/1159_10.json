{
       "Source": "hirunews",
       "Timestamp": "Thursday, 19 May 2022 - 10:48",
       "Headline": "ජගත් සමරවික්‍රම මන්ත්‍රී ධුරය සඳහා දිවුරුම් දෙයි",
       "News Content": "අමරකීර්ති අතුකෝරලගේ අභාවයෙන් පුරප්පාඩු වූ ශ්‍රී ලංකා පොදුජන පෙරමුණේ පොළොන්නරු දිස්ත්‍රික් මන්ත්‍රී ධුරය සඳහා පත් වූ ජගත් සමරවික්‍රම අද (19) පෙරවරුවේ දී දිව්රුම් දී තිබෙනවා.\nඒ අද පැවැත්වෙන පාර්ලිමේන්තු රැස්වීම ආරම්භයේ දී කථානායක මහින්ද යාපා අබේවර්ධන ඉදිරියේ දීයි.\nපසුගිය මැයි මස 09 වැනි දින රට තුළ සිදු වූ කලහකාරී තත්ත්වයේ දී බොහෝ මන්ත්‍රීවරුන්ගේ සහ ඇමතිවරුන්ගේ නිවාස සහ දේපල ගිනිබත් කිරීම සිදු කෙරුණා.\nඑහිදී මන්ත්‍රී අමරකීර්ති අතුකෝරල වෙඩි තබා ඝාතනය කෙරුණේ.\nමේ අතර, කොළඹ වරායට පැමිණ තිබූ ගෑස් අඩංගු නෞකාවේ තිබූ ගෑස් තොග ගෙන යාම සඳහා ලොරි නොපැමිණීම සම්බන්ධයෙන් කරුණු විමසීම සඳහා ලිට්රෝ සමාගම කැඳවන ලෙස කෝප් කමිටුවට අග්‍රාමාත්‍යවරයා අද දැනුම් දුන්නා.",
       "URL": "https://www.hirunews.lk/304715/ජගත්-සමරවික්‍රම-මන්ත්‍රී-ධුරය-සඳහා-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1159"
}