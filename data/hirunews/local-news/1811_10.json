{
       "Source": "hirunews",
       "Timestamp": "Monday, 19 July 2021 - 8:20",
       "Headline": "වර්ජනයේ නිරත ගුරු සංගම්වලට හෙට සාකච්ඡාවක්",
       "News Content": "ඔන්ලයින් ඉගැන්වීම් වර්ජනයේ නිරත ගුරු හා විදුහල්පති සංගම් වල නියෝජිතයින් සහ අධ්‍යාපන අමාත්‍ය මහාචාර්ය ජී.එල් පීරිස් අතර සාකච්ඡාවක් හෙට පැවැත්වීමට නියමිතයි.\nලංකා ගුරු සේවා සංගමයේ ලේකම් මහින්ද ජයසිංහ කියා සිටියේ මෙම සාකච්ඡාව මගින් ද සිය ගැටලු වලට විසදුම් නොලැබෙන්නේ නම් ලබන බ්‍රහස්පතින්දා කොළඹදී විරෝධතාවක් පැවැත්වීමටද සැලසුම් කර ඇති බවයි.\nවැටුප් විෂමතා ඇතුලු ගැටලු කිහිපයක් මුල් කර ගනිමින් ගුරු හා විදුහල්පති සංගම් කිහිපයක් ආරම්භ කර ඇති ඔන්ලයින් ඉගැන්වීම් කටයුතු වලින් ඉවත් වීමේ වෘත්තීය ක්‍රියා මාර්ගය අද 8 වන දිනටත් ක්‍රියාත්මකයි.\nමේ අතර ලක් දනවි විදුලි බලාගාරයේ සියයට 40ක කොටස් ප්‍රමාණයක් ඇමරිකානු සමාගමකට ලබා දීමට රජය ගෙන ඇති තිීරණයට එරෙහිව දැඩි ක්‍රියාමාර්ග වලට එළඹෙන බව විදුලි සේවක සංගමය පවසනවා.\nඑහි සභාපති රන්ජන් ජයලාල් මේ බව ප්‍රකාශ කළේ කොළඹ ඊයේ පැවති මාධ්‍ය හමුවකට එක් වෙමින්.",
       "URL": "https://www.hirunews.lk/277375/වර්ජනයේ-නිරත-ගුරු-සංගම්වලට-හෙට-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1811"
}