{
       "Source": "hirunews",
       "Timestamp": "Wednesday, 12 June 2019 - 7:32",
       "Headline": "පාස්කු ඉරිදා තේරීම් කාරක සභාවට හිටපු පොලිස්පති එන්.කේ. ඉලංගකෝන්",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් සොයාබැලීමට පත් කළ පාර්ලිමේන්තු තේරීම් කාරක සභාව හෙට පස්වරු දෙකට පාර්ලිමේන්තුවේදී යළි රැස්වනවා.\nඑහිදී හිටපු පොලිස්පති එන්.කේ. ඉලංගකෝන් සහ නීතිය හා සාමය අමාත්‍යාංශයේ හිටපු ලේකම්වරයා සාක්ෂි ලබාදීමට නියමිතයි.\nඊයේ මෙම තේරීම් කාරක සභාව හමුවේ බස්නාහිර පළාත් හිටපු ආණ්ඩුකාර අසාද් සාලි සාක්ෂි ලබාදුන් අතර, එහිදී ඔහු කියා සිටියේ පාස්කු ඉරිදා ප්‍රහාරයේ ප්‍රධාන සැකකරු ලෙස සැලකෙන සහරාන් හෂීම්ගේ ජාතික තවුහිද් ජමාත් සංවිධානයට හිටපු තැපැල් සේවා හා මුස්ලිම් ආගමික කටයුතු අමාත්‍ය ඒ.එච්.එම්. හලීම්ගේ සොහොයුරෙකු වන සායිම් නැමැත්තාගේ සහයෝගය ලැබී ඇති බවයි.\nහිටපු ආණ්ඩුකාර අසාද් සාලිට අමතරව සමස්ත ලංකා ජමියතුල් උලමා සංවිධානයේ සභාපති එම්.අයි.එම්. රිස්වි මවුලවිතුමන්ද, තේරීම් කාරක සභාව හමුවේ සාක්ෂි ලබාදුන්නා.",
       "URL": "https://www.hirunews.lk/218221/පාස්කු-ඉරිදා-තේරීම්-කාරක-සභාවට-හිටපු-පොලිස්පති-එන්-කේ-ඉලංගකෝන්",
       "Category": "Local News",
       "Parent URL": "https://www.hirunews.lk/local-news.php?pageID=3306"
}