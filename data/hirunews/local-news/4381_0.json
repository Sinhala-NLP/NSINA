{
       "Source": "hirunews",
       "Timestamp": "Tuesday, 08 August 2017 - 19:39",
       "Headline": "මෙවර ඇසල පෙරහර නිම කළ බවට වූ සන්නස් පත්‍රය ජනපතිට",
       "News Content": "මහනුවර ශ්‍රී දළදා මාළිගාවේ ඇසල පෙරහර මංගල්‍යය සාර්ථකව නිම කළ බවට වන සන්නස් පත්‍රය දියවඩන නිලමේ ප්‍රදීප් නිලංග දෑල විසින් අද (08) පස්වරුවේ ජනාධිපති මෛත්‍රීපාල සිරිසේනට පිළිගැන්වුවා.\nඒ, මහනුවර ජනාධිපති මන්දිරයේදියි. සම්ප්‍රදායානුකූලව පෙරහරකින් පැමිණි දියවඩන නිලමේ ප්‍රමුඛ පිරිස මෙම සන්නස භාර දුන් අතර, පසුව පෙරහරට එක්වූ කලාකරුවන් ජනාධිපතිවරයා අතින් තිළිණ ලැබුවා.\nමේ අතර, ජනාධිපති මෛත්‍රීපාල සිරිසේන අද පෙරවරුවේ ශ්‍රී දළදා සමිඳුන් වැඳ පුදාගෙන ආශිර්වාද ලබා ගත්තා.\nඅනතුරුව ජනාධිපතිවරයා අස්ගිරි - මල්වතු මහ නාහිමිවරුන් බැහැදුටු බවද ජනාධිපති මාධ්‍ය අංශය නිවේදනය කළා.",
       "URL": "https://www.hirunews.lk/167945/මෙවර-ඇසල-පෙරහර-නිම-කළ-බවට-වූ-සන්නස්-පත්‍රය-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=4381"
}