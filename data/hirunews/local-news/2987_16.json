{
       "Source": "hirunews",
       "Timestamp": "Tuesday, 24 December 2019 - 12:46",
       "Headline": "එජාපයට සහය දෙන කතා බොරු - දෙමළ සන්ධානයෙන් ප්‍රකාශයක්",
       "News Content": "ඉදිරි මහ මැතිවරණයේදී එක්සත් ජාතික පක්ෂ ආණ්ඩුවක් පිහිටුවීම සඳහා දෙමළ ජාතික සන්ධානය සහය ලබාදෙන බවට පළ වන වාර්තා සම්පූර්ණයෙන්ම අසත්‍ය බව එම සන්ධානයේ මාධ්‍ය ප්‍රකාශක, පාර්ලිමේන්තු මන්ත්‍රී එම්.ඒ.සුමන්දිරන් පවසනවා.\nහිරු ප්‍රවෘත්ති අංශය වෙත අදහස් දක්වමින් ඔහු කියා සිටියේ මේ දක්වා තම පක්ෂය එවැනි තීරණයක් ගෙන නොමැති බවයි.\nපසුගිය ඉරිදා කයිට්ස්හි දෙමළ ජාතික සන්ධාන කාර්යාලයේ පැවති රැස්වීමකින් අනතුරුව මන්ත්‍රීවරයා, මෙවැනි ප්‍රකාශයක් සිදුකළ බව මාධ්‍ය වාර්තා කර තිබුණා.\nකෙසේ වෙතත්, එදින තමන් රැදී සිටියේ උතුරු පළාතේ නොවන බවයි ඔහු කියා සිටියේ.",
       "URL": "https://www.hirunews.lk/230866/එජාපයට-සහය-දෙන-කතා-බොරු-දෙමළ-සන්ධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2987"
}