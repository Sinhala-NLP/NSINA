{
       "Source": "hirunews",
       "Timestamp": "Sunday, 08 January 2017 - 14:14",
       "Headline": "මෙරට මුහුදු සීමා උල්ලංඝනය කළ ඉන්දීය ධීවරයින් 10 දෙනෙකු නාවික හමුදා භාරයට",
       "News Content": "මෙරට මුහුදු සීමා උල්ලංඝනය කළ ඉන්දීය ධීවරයින් 10 දෙනෙකු නාවික හමුදාව මගින් ඊයේ අත්අඩංගුවට ගෙන තිබෙනවා.\nධීවරයින් හයදෙනෙකු ඩෙල්ෆ්ට් මුහුදු තීරයේදී සහ මන්නාරම උතුර මුහුදු තීරයේදී ධීවරයින් හතරදෙනෙකු එලෙස අත්අඩංගුවට ගෙන ඇතැයි සඳහන්.\nඔවුන් සතුව තිබූ යාත්‍රා දෙකක්ද නාවික හමුදා භාරයට ගෙන තිබෙනවා.\nධීවරයින් සහ යාත්‍රා වැඩිදුර විමර්ශන සඳහා මන්නාරම ධීවර පරීක්ෂක කාර්යාලය වෙත භාරදීමටයි කටයුතු කර ඇත්තේ.",
       "URL": "https://www.hirunews.lk/151563/මෙරට-මුහුදු-සීමා-උල්ලංඝනය-කළ-ඉන්දීය-ධීවරයින්-10-දෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4718"
}