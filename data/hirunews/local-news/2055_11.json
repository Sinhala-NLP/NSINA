{
       "Source": "hirunews",
       "Timestamp": "Monday, 29 March 2021 - 12:42",
       "Headline": "ලංකා ගුරු සංගමය විරෝධතාවක",
       "News Content": "ගුරුවරුන් හා විදුහල්පතිවරුන්ගේ දරුවන් තමන් සේවය කරන පාසල් වෙත ඇතුළත් කිරීමට ලබාදී තිබූ පහසුකම ඉවත් කර ඇති බවට චෝදනා කරමින් ලංකා ගුරු සේවා සංගමය මේ වනවිට නිහඬ විරෝධතාවක නිරතවනවා.\nඒ, බත්තරමුල්ලේ පිහිටි අධ්‍යාපන අමාත්‍යාංශය ඉදිරිපිටදියි.\nමේ අතර කැළණිය විශ්වවිද්‍යාලයේ සී.සී.ටී.වී. ඉවත් කිරීමේ සිද්ධියට අදාළව සිසුන් කිහිපදෙනෙකුගේ පන්ති තහනම් කිරීමේ සිද්ධිය සම්බන්ධයෙන් සාකච්ඡා කිරීම සඳහා අන්තර් විශ්වවිද්‍යාලයීය ශිෂ්‍ය බල මණ්ඩලයේ නියෝජිතයින් පිරිසක් මේ වනවිට අධ්‍යාපන අමාත්‍යාංශය වෙත පැමිණ තිබෙනවා.\nමේ අතර ජල යෝජනා ක්‍රමය කඩිනම් කර දෙන ලෙස ඉල්ලා ප්‍රදේශවාසීන් පිරිසක් අද පෙරවරුවේ මහනුවර - අංකෙළිපිටියේ සිට තලාතුඔය නගරය දක්වා විරෝධතා පා ගමනක නිරතවුණා.",
       "URL": "https://www.hirunews.lk/266878/ලංකා-ගුරු-සංගමය-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2055"
}