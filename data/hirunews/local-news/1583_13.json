{
       "Source": "hirunews",
       "Timestamp": "Friday, 05 November 2021 - 8:57",
       "Headline": "පොලිස් කොස්තාපල්වරයෙකු හෙරොයින් සමඟ අත් අඩංගුවට",
       "News Content": "තංගල්ල ප්‍රදේශයේ හෝටල් කාමරයක කාන්තාවක් සමඟ හෙරොයින් මත්ද්‍රව්‍ය අසුරමින් සිටි පොලිස් කොස්තාපල්වරයෙකු තංගල්ල කොට්ඨාස අපරාධ විමර්ශන ඒකකය මගින් අත් අඩංගුවට ගෙන තිබෙනවා.\nඊයේ රාත්‍රියේ  අත්අඩංගුවට ගත් 32 හැවිරිදි මෙම පොලිස් කොස්තාපල්වරයා අම්බලන්තොට - කොග්ගල්ල ප්‍රදේශයේ පදිංචි හුංගම පොලිස් ස්ථානයට අනුයුක්තව රාජකාරි කරමින් සිටි අයෙකු බවයි පොලීසිය සඳහන් කළේ.\nඅත්අඩංගුවට ගත් කාන්තාව 41 හැවිරිදි ගන්දර - තලල්ල ප්‍රදේශයේ පදිංචිකාරිනියක් වන අතර, ඇය, මෙම සැකකාර පොලිස් කොස්තාපල්වරයා සමඟ අනියම් සබඳතාවක් පවත්වා ගෙන යන බවද පරීක්ෂණවලදී අනාවරණ වී තිබෙනවා.\nමොවුන් සතුව තිබී පොලිස්  භාරයට ගනු ලැබූ හෙරොයින් ප්‍රමාණය ග්‍රෑම් 28යි මිලිග්‍රෑම් 580ක්.",
       "URL": "https://www.hirunews.lk/287049/පොලිස්-කොස්තාපල්වරයෙකු-හෙරොයින්-සමඟ-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1583"
}