{
       "Source": "hirunews",
       "Timestamp": "Saturday, 04 March 2017 - 20:00",
       "Headline": "ආණ්ඩු පෙරලීමට කල යුතු දෙයක් ඇමති අමරවීර කියයි",
       "News Content": "ආණ්ඩු පෙරලීමට නම් හිටපු කථානායක චමල් රාජපක්ෂ මහතා මෙන් සෙසු අයද ශ්‍රී ලංකා නිදහස් පක්ෂය සමග එක්විය යුතු බව එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා පවසනවා.\nඔහු මේ බව සඳහන් කළේ අද වලස්මුල්ලේ පැවති උත්සවයකට එක්වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින්.\nහිටපු කථානායක චමල් රාජපක්ෂ මහතා ශ්‍රී ලංකා නිදහස් පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පසුගිය දෙවැනිදා පැවති මධ්‍යම කාරක සභා රැස්වීමට සහභාගී වුණා.\nකෙසේ වෙතත්, ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂයේ වෙනත් කිසිදු මන්ත්‍රීවරයෙක් සහභාගීවී සිටියේ නැහැ.\nහිටපු අමාත්‍ය චමල් රාජපක්ෂ මහතා මේ අවස්ථාවට පැමිණීම සම්බන්ධයෙන් අද වලස්මුල්ලේ පැවති උත්සවයකින් අනතුරුව අමාත්‍ය මහින්ද අමරවීර මහතා අදහස් පළ කළා.",
       "URL": "https://www.hirunews.lk/156076/ආණ්ඩු-පෙරලීමට-කල-යුතු-දෙයක්-ඇමති-අමරවීර-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4631"
}