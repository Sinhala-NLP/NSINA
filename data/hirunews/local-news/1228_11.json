{
       "Source": "hirunews",
       "Timestamp": "Saturday, 16 April 2022 - 7:46",
       "Headline": "බක් පුර පස්ළොස්වක පොහෝ දිනය අදයි - හිරු සීල පාරමිතාව බෙල්ලන්විල රජමහා විහාරස්ථානයේ දී ඇරඹේ (වීඩියෝ)",
       "News Content": "බක් පුර පසලොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරු සීල පාරමිතා වැඩසටහන ඓතිහාසික බෙල්ලන්විල රජමහා විහාරස්ථානය කේන්ද්‍ර කර ගනිමින් මේ වනවිට පැවැත්වෙනවා.\nඋවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව ආරම්භ වුණා.\nඑම කටයුතු සහ ධර්මානුශාසනාව සිදු කළේ ඵෙතිහාසික බෙල්ලන්විල රජමහා විහාරාධිකාරී පූජ්‍ය බොරලැස්ගමුවේ තේමරතන හිමියන් විසින්.\nඋදෑසන 7.30ට පෝදා ධර්ම දේශනය, පූජ්‍ය දොඩම්පහල රාහුල හිමියන් විසින් සිදු කිරීමට නියමිත යි.\nඑමෙන්ම, ”දෙව්ලොව යන කරුණු” මාතෘකාව කරගත් විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙන්නේ බෙල්ලන්විල රාජමහා විහාරාධිපති ආචාර්ය බෙල්ලන්විල ධම්මරතන නාහිමියන්ගේ සහ මහචාර්ය පූජ්‍ය මැදගම්පිටියේ විජිත ධම්ම ස්වාමීන් වහන්සේගේ සහභාගීත්වයෙන්.\nඅනතුරුව පෙරවරු 11ට කාව්‍යමය ධර්ම දේශනාව කාව්‍ය ශූරී කාව්‍ය විශාරද පූජ්‍ය මාපිටියේ සිරිසුමන හිමියන් විසින් පවත්වනු ඇති.\nපස්වරු 3.30ට ගුරුවරුන්ට සැලකීම පිළිබඳව වන කාලීන ධර්ම සාකච්ඡාව මහාචාර්ය පූජ්‍ය අගලකඩ සිරිසුමන හිමියන් සහ ප්‍රවීන ජ්‍යොතිර්වේදී නිශාන්ත පෙරේරා මෙන්ම ප්‍රවීන දේශක අකිල විමංග සෙනවිරත්නගේ සහභාගීත්වයෙන් පැවැත්වෙනවා.",
       "URL": "https://www.hirunews.lk/302045/බක්-පුර-පස්ළොස්වක-පොහෝ-දිනය-අදයි-හිරු-සීල-පාරමිතාව-බෙල්ලන්විල-රජමහා-විහාරස්ථානයේ-දී-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1228"
}