{
       "Source": "hirunews",
       "Timestamp": "Saturday, 20 May 2017 - 19:12",
       "Headline": "හුදකලාවූ මව් සෙනෙහස",
       "News Content": "දරුවන් තුන්දෙනෙකු මෙලොවට බිහිකළත්, හුදකලාව කැළෑබද පෙදෙසක අඩි කිහිපයක් පොල්අතුවලින් වටකල පැලක ජීවත් වන අම්මා කෙනෙකු පිළිබදව හිරු ප්‍රවෘත්ති අංශයට අද (20) තොරතුරු වාර්තා වුණා.\nදඹුල්ල - වෑගොඩපොල - බලගොල්ලයාය ප්‍රදේශයේ කැළෑ රොදක අසරණව හුදකලාව දිවිගෙවන මෙම මවගේ වයස අවුරුදු 64 ක්.\nදියණියන් තුන්දෙනෙකු මොලොවට බිහිකළ ඇයගේ සැමියා දරුවන් කුඩාකලදීම ඇය අතහැර ගොස් තිබෙනවා.\nදහසකුත් දුක් කම්කටොලූමැද පැදුරු වියා උපයාගත් මුදලින් දියණියන්ට ඉගැන්වූ මෙම මව ඔවුන් සමාජයේ උසස් තැන්වලට යොමුකර තිබුණා.\nඑක් දියණියක් විවාහ වී සිටින්නේ ද වෘත්තීයෙන් ඉංජිනේරුවෙකු සමගයි.\nදරුවන්ගේ සුඛිත ජීවිතයට බාධා කරන්නට අකමැති වූ මේ අම්මා අද කැළෑ රොදක ගහක වැලක ඉදෙන දෙයක් කමින් කුසගිනි නිවාගෙන ජීවත් වනවා.\nහිරු වාර්තාකරු ඇය සොයා ගිය ගමනට ප්‍රදේශයේ ග්‍රාම නිලධාරිවරිය සහ සමෘද්ධි සංවර්ධන නිලධාරිනිය ද එක්වුණා.",
       "URL": "https://www.hirunews.lk/161776/හුදකලාවූ-මව්-සෙනෙහස",
       "Category": "Local News",
       "Parent URL": "https://www.hirunews.lk/local-news.php?pageID=4508"
}