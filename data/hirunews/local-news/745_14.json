{
       "Source": "hirunews",
       "Timestamp": "Thursday, 10 November 2022 - 8:13",
       "Headline": "මුදල් වංචාවකට මීගමුව ප්‍රදේශයේ පියතුමෙකු රිමාන්ඩ්",
       "News Content": "ප්‍රාඩෝ වර්ගයේ ජීප් රථයක් ජපානයේ සිට ගෙන්වා දෙන බව පවසා රුපියල් ලක්ෂ 80ක මුදලක් වංචා කිරීමේ සිද්ධියකට අත්අඩංගුවට ගත් මීගමුව ප්‍රදේශයේ පියතුමෙකු ලබන 22 දක්වා රක්ෂිත බන්ධනාගාර ගතකර තිබෙනවා.\nඒ සැකකාර පියතුමා ඊයේ (09) කොටුව මහේස්ත්‍රාත් තිළිණ ගමගේ හමුවට ඊයේ ඉදිරිපත් කිරීමෙන් අනතුරුව යි.\nමෙම පියතුමා වෙනුවෙන් අධිකරණයේ පෙනී සිටි නීතිඥවරයා සඳහන් කර ඇත්තේ, තම සේවාදායකයා මෙම මුදල් ශ්‍යාමලී සමරනායක නැමැත්තියක් වෙත ලබා දී ඇති බවත් ඇය කෝටි ගණනින් මුදල් වංචා කර ඇප මත සිටින කාන්තාවක් බවයි.\nඅදාල කාන්තාව වෙත මුදල් දුන් බවට ලේඛණයක් ඉදිරිපත් කළ හැකිදැයි මහේස්ත්‍රාත්වරයා සැකකාර පියතුමන්ගෙන් විමසා සිටි අතර එවැනි ලේඛනයක් ඉදිරිපත් කිරීමට එම පාර්ශවය අපොහොසත් වී තිබෙනවා. ඒ අනුවයි පියතුමා මෙලෙස රක්ෂිත බන්ධනාගාර ගත කර ඇත්තේ.",
       "URL": "https://www.hirunews.lk/320027/මුදල්-වංචාවකට-මීගමුව-ප්‍රදේශයේ-පියතුමෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=745"
}