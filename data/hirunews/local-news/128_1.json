{
       "Source": "hirunews",
       "Timestamp": "Thursday, 03 August 2023 - 16:14",
       "Headline": "සුප්‍රසිද්ධ දෙමළ මාධ්‍යවේදියෙකු වූ විමල් සොක්කලිංගම් දිවි ගමනින් සමුගනී",
       "News Content": "සුප්‍රසිද්ධ දෙමළ මාධ්‍යවේදියෙකු වූ විමල් සොක්කලිංගම් ලන්ඩන‍යේ දී විදුලි දුම්රියක ගැටි ඊයේ(02) මියගොස් තිබෙනවා.\nඅභාවප්‍රාප්ත මෙම මාධ්‍යවේදියා ශ්‍රි ලංකා ගුවන් විදුලි සංස්ථාවේ නිවේදකයෙකු වශයෙන් මාධ්‍ය ගමන ආරම්භ කර පසු කාලීනව ජාත්‍යන්තර මාධ්‍ය ආයතන කිහිපයකම මාධ්‍යවේදියෙකු වශයෙන් කටයුතු කර ඇති බවයි වාර්තා වෙන්නේ.\nලන්ඩනයේ පදිංචිව සිටි ඔහු ශාරිරික ව්‍යායාම්වලට නිවසින් බැහැරට ගොස් සිටි අවස්ථාවේ දී විදුලි දුම්රියක ගැටි ජීවිතක්ෂයට පත්ව තිබෙනවා.\nඔහු පසුගිය මැයි මාසයේ දී යාපනයට පැමිණ ඔහුගේ ග්‍රන්ථයක් එළිදැක්වීමේ උත්සවයට සහභාගී වී ඇති බව වාර්තා වෙනවා.\nකෙසේ වෙතත් මාධ්‍ය සඳහන් කරන්නේ මාධ්‍යවේදි විමල් සොක්කලිංගම්ගේ අවසන් කටයුතු මේ මාස 5 වෙනිදා ලන්ඩනයේ දී සිදු කිරිමට නියමිත බවයි.",
       "URL": "https://www.hirunews.lk/343497/සුප්‍රසිද්ධ-දෙමළ-මාධ්‍යවේදියෙකු-වූ-විමල්-සොක්කලිංගම්-දිවි-ගමනින්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=128"
}