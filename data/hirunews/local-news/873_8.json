{
       "Source": "hirunews",
       "Timestamp": "Monday, 12 September 2022 - 17:41",
       "Headline": "සමන්තාට මංගල සිහි වෙයි",
       "News Content": "දෙදින නිල සංචාරයක් සඳහා මෙරටට පැමිණි එක්සත් ජනපද නියෝජිතායතනයේ ප්‍රධානී සමන්තා පවර් දිවයිනෙන් පිටව යාමට පෙර මෙරට තම හිතවතා වූ අභාවප්‍රාප්ත හිටපු අමාත්‍ය මංගල සමරවිර පිළිබඳ මතකය ආවර්ජනය කළා.\nඇය තම මෙරට හිතවතා පිළිබඳ මතකය අවදි කරමින් ට්විටර් පණිවිඩයක් තබමින් කියා සිටියේ, මංගල සමරවීර යනු දක්ෂතාවෙන්, නිර්මාණශීලිත්වයෙන් සහ බුද්ධියෙන් හෙබි රටට මුල් තැන දුන් අයෙක් බවයි.\nඑසේ ම ඇය කියා සිටියේ තම මිතුරාගේ ආත්මය මෙරට තුළ යටපත් වී ඇති බවයි.\nඑහි දී ජනාධිපතිවරයා, විපක්ෂ නායකවරයා, පුද්ගලික ආයතන සහ සිවිල් සමාජය සමග තමා කරන ලද සාකච්ඡාවල දී මංගලගේ අදහස් වඩා විවාදාත්මකව ස්මතු වූ බව සිහිපත් කරන එක්සත් ජනපද නියෝජිතායතනයේ ප්‍රධානියා කියා සිටින්නේ එම සාකච්ඡාවල පසෙකින් මංගල සිටින්නා සෙයක් තමාට දැනුණු බවයි.\nතව ද ශ්‍රී ලාංකිකයන් මේ වන විට අභියෝගවලට මුහුණ දෙමින් ඒවා විඳදරා ගනිමින් සිටින අතර මංගලගේ ප්‍රඥාව, තරුණයන් සමඟ ඔහුගේ සම්බන්ධය සහ ඔහුගේ ප්‍රායෝගික විඥානවාදය මග හැරී ඇති බවත් ඔහුගේ වියෝව පිළිබඳව තමන් දුක්වන අතර ම, අපි සැමට ඔහුගේ මතකයන් තුළින් ආශ්වාදයක් ලබා ගත හැකි යැයි තමන් සිතන බවත් ඇය තම ට්විටර් සටහනේ වැඩිදුරටත් කියා සිටිනවා.\n(සමන්තා පවර් නිකුත් කළ ට්විටර් සටහන් පහතින්)",
       "URL": "https://www.hirunews.lk/315240/සමන්තාට-මංගල-සිහි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=873"
}