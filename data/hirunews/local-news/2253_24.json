{
       "Source": "hirunews",
       "Timestamp": "Friday, 25 December 2020 - 17:22",
       "Headline": "කූට ලේඛන සකසමින් ගුවන් ගතවීමට උත්සාහ කළ තරුණියක් අත්අඩංගුවට",
       "News Content": "වෙනත් පුද්ගලයෙකු සතු කූට ලෙස සකස් කළ කැනේඩියානු ගුවන් ගමන් බලපත්‍රයක් උපයෝගී කරගනිමින් එක්සත් අරාබි එමීර් රාජ්‍යය හරහා කැනඩාව වෙත පැනයාමට උත්සාහ කළ තරුණියක් කටුනායක ගුවන් තොටුපලේදී ආගමන විගමණ නිලධාරීන් විසින් අත්අඩංගුවට ගෙන තිබෙනවා.\nඅද අලුයම මෙලෙස අත්අඩංගුවට ගෙන ඇත්තේ යාපනය ප්‍රදේශයේ පදිංචි 22 හැවිරිදි තරුණියක් බවයි වාර්තාවන්නේ.\nඇය අද අලුයම එමිරේට්ස් ගුවන් සේවයට අයත් යානයකින් එක්සත් අරාබි එමීර් රාජ්‍යය බලා පිටත්ව යාම සඳහා පැමිණ සිටියදී මෙලෙස අත්අඩංගුවට ගෙන තිබෙනවා.",
       "URL": "https://www.hirunews.lk/257947/කූට-ලේඛන-සකසමින්-ගුවන්-ගතවීමට-උත්සාහ-කළ-තරුණියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2253"
}