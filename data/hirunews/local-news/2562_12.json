{
       "Source": "hirunews",
       "Timestamp": "Friday, 24 July 2020 - 19:33",
       "Headline": "අයිස් සමග ඇල්ලූ සුරාබදු නියාමක සේවයෙන් පහකෙරේ",
       "News Content": "පුත්තලම ප්‍රදේශයේදී අයිස් මත්ද්‍රව්‍ය සමග අත්අඩංගුවට ගත් සුරාබදු නියාමකවරයා සේවයෙන් පහ කර තිබෙනවා.\nසුරාබදු මාධ්‍ය ප්‍රකාශක නියෝජ්‍ය සුරාබදු කොමසාරිස් කපිල කුමාරසිංහ හිරු ප්‍රවෘත්ති අංශයට කියා සිටියේ සුරාබදු කොමසාරිස් ජනරාල්වරයා විසින් එම පියවර ගෙන ඇති බවයි.\nඊයේ අලූයම සැකකරු අයිස් මත්ද්‍රව්‍ය ග්‍රෑම් 200 කට ආසන්න ප්‍රමාණයක් අත්අඩංගුවට ගනු ලැබුවා.\nඔහු සමග සිටි තවත් 7 දෙනෙකු ද එහිදි අත්අඩංගුවට පත්වුණා.\nඅදාළ නියාමකවරයා පසුගිය වර්ෂයේදී කැබිතිගොල්ලෑව සුරාබදු ස්ථානයට අනුයුක්තව සිට ඇති අතර, එහිදී ද වැඩ තහනමකට ලක්ව වව්නියාව - සුරාබදු ස්ථානයට අනුයුක්තව සේවය කර තිබෙනවා.\nමොහු තවමත් පරිවාස කාලසීමාව සම්පූර්ණ කර නොමැති අතර, ඔහු පසුගිය 19 වනදා සිට අසනීප නිවාඩු වාර්තා කර සිටි බවයි විමර්ශනවලින් අනාවරණ වී ඇත්තේ.",
       "URL": "https://www.hirunews.lk/246325/අයිස්-සමග-ඇල්ලූ-සුරාබදු-නියාමක-සේවයෙන්-පහකෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2562"
}