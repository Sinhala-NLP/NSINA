{
       "Source": "hirunews",
       "Timestamp": "Friday, 25 December 2015 - 12:50",
       "Headline": "හදිසි අනතුරුවලින් 219ක් ජාතික රෝහලට",
       "News Content": "ගත වූ පැය 24ක කාලය තුළ හදිසි අනතුරු 219ක් කොළඹ ජාතික රෝහලට වාර්තා වූ බව එහි හදිසි අනතුරු අංශයේ ජාතික පුහුණු කිරීමේ හෙද නිලධාරිනී පුෂ්පා රම්‍යානි සොයිසා පවසනවා. හිරු ප්‍රවෘත්ති අංශය කළ විමසීමකදී ඇය කියා සිටියේ එම සංඛ්‍යාව පසුගිය වසරට සාපේක්ෂව සියයට 5ක අඩුවීමක් බවයි.\nමේ අතර, මහනුවර - යාපනය මාර්ගයේ තිරප්පනේ - ගල්වඩුවාගම ප්‍රදේශයේදී මෝටර් රථයක ගැටීමෙන් කාන්තාවන් දෙදෙනෙකු ඊයේ ජීවිතක්ෂයට පත්වුණා. තිරප්පනේ සිට ගල්වඩුවාගම ප්‍රදේශය වෙත මෝටර් රථය ගමන් කර ඇති අතර එහි ගැටීමෙන් බරපතල තුවාල ලබා අනුරාධපුර රෝහලට ඇතුළත් කිරීමේදී මෙම කාන්තාවන් මිය ගොස් තිබෙනවා. ඔවුන් වයස අවුරුදු 52ක් සහ 62ක් වන ගල්වඩුවාගම ප්‍රදේශයේ පදිංචිකාරිනියන්.",
       "URL": "https://www.hirunews.lk/122772/හදිසි-අනතුරුවලින්-219ක්-ජාතික-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=5235"
}