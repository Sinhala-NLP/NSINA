{
       "Source": "hirunews",
       "Timestamp": "Sunday, 07 May 2017 - 13:18",
       "Headline": "සෞඛ්‍ය අමාත්‍යාංශයෙන් සී.අයි.ඩී.යට පැමිණිල්ලක්",
       "News Content": "සෞඛ්‍ය සේවාවට හානිවන අයුරින් අසත්‍ය ප්‍රචාර පතුරවන සමාජජාලා වෙබ් අඩවි සම්බන්ධයෙන් සෞඛ්‍ය අමාත්‍යාංශය පරීක්ෂණයක් සිදුකරන්නැයි ඉල්ලමින් අපරාධ පරීක්ෂණ දෙපාර්තමේන්තුවට පැමිණිලි කර තිබෙනවා.\nඑම අමාත්‍යාංශය නිවේදනයක් නිකුත් කරමින් සඳහන් කළේ සෞඛ්‍ය අමාත්‍යවරයාගේ උපදෙස් මත බරවා රෝග මර්දන වැඩසටහන විසින් මෙම පැමිණිල්ල ගොනු කර ඇති බවයි.\nරෝග පරීක්ෂාවන් සඳහා රාත්‍රී කාලයේ රුධිරය ලබාගැනීමට පැමිණෙන නිලධාරින්ගේ මුවාවෙන් යම් පිරිසක් එච්.අයි.වී. ඒඩ්ස් ආසාදනය පතුරුවන බවට ඇතැම් සමාජජාල වෙබ් අඩවි පසුගියදා ප්‍රචාරයක් ගෙන ගොස් තිබුණා.",
       "URL": "https://www.hirunews.lk/160795/සෞඛ්‍ය-අමාත්‍යාංශයෙන්-සී-අයි-ඩී-යට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4529"
}