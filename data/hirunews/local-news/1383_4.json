{
       "Source": "hirunews",
       "Timestamp": "Tuesday, 01 February 2022 - 12:20",
       "Headline": "රජරට රැජින බිලිගත් එකම පවුලේ සිව්දෙනා (වීඩියෝ සහ ඡායාරූප)",
       "News Content": "ගාල්ල - බූස්ස ප්‍රදේශයේ දුම්රිය හරස් මාර්ගයක දී රජරට රැජින දුම්රියේ ත්‍රිරෝද රථයක් ගැටීමෙන් එකම පවුලේ ඥාතීන් සිව්දෙනෙකු ජීවිතක්ෂයට පත්ව තිබෙනවා.\nඅද (01) පෙරවරුවේ මෙම අනතුර සිදු වූ බවයි අප වාර්තාකරු සඳහන් කළේ.\nමෙම අනතුර සිදුව තිබෙන්නේ ගාල්ල - බූස්ස - වැල්ලබඩ දුම්රිය හරස් මාර්ගයේ දී බෙලිඅත්තේ සිට වව්නියාව බලා ධාවනය වූ රජරට රැජින දුම්රියේ ත්‍රිරෝද රථයක් ගැටීමෙන්.\nඅනතුර සිදුවන අවස්ථාවේ දී ත්‍රිරෝද රථයේ සිව් දෙනෙකු ගමන් කර ඇති බවයි අප වාර්තාකරු පැවසුවේ.\nත්‍රිරෝද රථයේ ගමන් කරමින් සිටි පියා, පුත්‍රයා සහ පුත්‍රයාගේ බිරිඳ මෙන්ම බිරිඳගේ මව මෙම අනතුරින් මියගොස් තිබෙනවා.\nමේ අතර මෙම අනතුරේ නවතම සී.සී.ටී.වී. දර්ශන ද මාධ්‍ය වෙත නිකුත් කර තිබෙනවා.",
       "URL": "https://www.hirunews.lk/295867/රජරට-රැජින-බිලිගත්-එකම-පවුලේ-සිව්දෙනා-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1383"
}