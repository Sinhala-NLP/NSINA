{
       "Source": "hirunews",
       "Timestamp": "Wednesday, 26 April 2023 - 10:57",
       "Headline": "කාබුල් ගුවන් තොටුපළට පහරදීමේ සිද්ධියේ මහමොලකරු ජීවිතක්ෂයට",
       "News Content": "2021 වසරේ කාබුල් ගුවන් තොටුපළට ප්‍රහාර එල්ල කිරීමේ සිද්ධියේ මහමොලකරු ලෙස සැලකෙන අයි.එස් ත්‍රස්ත නායකයා තලෙයිබාන් සටන්කාමීන් විසින් ඝාතනය කර තිබෙනවා.\nවිදෙස් මාධ්‍ය වාර්තා කළේ, මොහු මීට සති කිහිපයකට පෙර මියගොස් ඇති බවට වාර්තා පළ වුවද එම මරණය තහවුරු කිරීමට කාලයක් ගත වූ බවයි.\nතලේබාන් ප්‍රහාර හමුවේ ඇෆ්ගනිස්ථානයෙන් පලා යාමට උත්සාහ කරමින් සිටි ජනතාව ඉලක්ක කර 2021 අගෝස්තු මාසයේදී කාබුල් ගුවන් තොටුපළේ සිදුවූ බෝම්බ පිපිරීමෙන් සිවිල් වැසියන් 170 දෙනෙකු සහ ඇමරිකානු හමුදා සෙබළුන් 13 දෙනෙකු මියගියා.\nමියගිය අයිඑස් නායකයාගේ නම මෙතෙක් ප්‍රකාශ කර නැහැ.",
       "URL": "https://www.hirunews.lk/333480/කාබුල්-ගුවන්-තොටුපළට-පහරදීමේ-සිද්ධියේ-මහමොලකරු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=390"
}