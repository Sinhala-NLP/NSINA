{
       "Source": "hirunews",
       "Timestamp": "Thursday, 02 May 2019 - 12:40",
       "Headline": "ගලෙන්බිඳුණුවැවෙන් ඇල්ලූ යතුරුපැදියේ සැඟවූ මත් කුඩු",
       "News Content": "ගලෙන්බිඳුණුවැව, ගෝමරන්කල්ල  ප්‍රදේශයේ සිදුකළ සෝදිසි මෙහෙයුමකදී මත් කුඩු ග්‍රෑම් 28යි මිලිග්‍රෑම් 150 ක් සොයා ගැනීමට හැකිව තිබෙනවා.\nමේ සමඟ එක් සැකකරුවෙකු අත්අඩංගුවට ගෙන ඇති අතර ඔහුගෙන් කළ ප්‍රශ්න කිරීම් වලදී තවත් සැකකරුවන් තිදෙනෙක් අත්අඩංගුවට ගත් බවයි අප වාර්තාකරු සඳහන් කළේ.\nමෙලෙස අත්අඩංගුවට ගත් පුද්ගලයින් මිහින්තලේ සහ ගලෙන්බිඳුණු වැව පදිංචිකරුවන්.\nසැකකටයුතු යතුරුපැදියක් පරික්ෂා කිරීමේදී එහි සඟවා තිබියදී මෙම මත් කුඩු සොයාගැනීමට හැකිව ඇති අතර අත්අඩංගුවට ගැනුණු පුද්ගලයින් සිව්දෙනා අද (02) කහටගස්දිගිලිය මහේස්ත්‍රාත් අධිකරණය හමුවට ඉදිරිපත් කිරීමට නියමිතව තිබුණා.",
       "URL": "https://www.hirunews.lk/215593/ගලෙන්බිඳුණුවැවෙන්-ඇල්ලූ-යතුරුපැදියේ-සැඟවූ-මත්-කුඩු",
       "Category": "Local News",
       "Parent URL": "https://www.hirunews.lk/local-news.php?pageID=3373"
}