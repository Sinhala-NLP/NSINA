{
       "Source": "hirunews",
       "Timestamp": "Wednesday, 08 November 2017 - 14:12",
       "Headline": "ධීවර කර්මාන්තයට එල්ලවී ඇති බලපෑම ගැන සමස්ත ලංකා බහුදින ධීවර යාත්‍රා හිමියන් කනස්සල්ලෙන්",
       "News Content": "මාලදිවයිනේ සිට මාළු ආනයනය කර ප්‍රතිඅපනයනය කිරීම නිසා මෙරට ධීවර කර්මාන්තයට දැඩි බලපෑමක් එල්ල වී ඇති බව සමස්ත ලංකා බහුදින ධීවර යාත්‍රා හිමියන්ගේ සංගමය ප්‍රකාශ කළා.\nආයෝජන මණ්ඩල ව්‍යාපෘතියක් ලෙස මෙය ක්‍රියාත්මක වන බවයි වෙන්නප්පුව - නයිනමඩම ප්‍රදේශයේ ඊයේ (07) පැවති මාධ්‍ය හමුවකට එක්වෙමින් එම සංගමයේ සභාපති සුජිත් සමන්ත කියා සිටියේ.\nඅගෝස්තු මාසයේ සිට ලබන ජනවාරි මාසය දක්වා මෙරටට ඉහළ මත්ස්‍ය අස්වැන්නක් ලැබෙන බැවින් එම කාලයේදී විදෙස් රටවලින් මාළු ගෙන්වා ප්‍රතිඅපනයනය අත්හිටුවන ලෙස ඔහු එහිදී ඉල්ලීමක් කළා.",
       "URL": "https://www.hirunews.lk/175565/ධීවර-කර්මාන්තයට-එල්ලවී-ඇති-බලපෑම-ගැන-සමස්ත-ලංකා-බහුදින-යාත්‍රා-හිමියන්-කනස්සල්ලෙන්",
       "Category": "Local News",
       "Parent URL": "https://www.hirunews.lk/local-news.php?pageID=4229"
}