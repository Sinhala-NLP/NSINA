{
       "Source": "hirunews",
       "Timestamp": "Wednesday, 20 November 2019 - 12:41",
       "Headline": "තද සුළඟකින් බද්දේගම නිවාස 20කට හානි",
       "News Content": "දෙසැම්බර් මාසය දක්වා දිවයින පුරා උදෑසන කාලයේ මීදුම් තත්ත්වයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඅද උදෑසන කාලයේදී ද, කොළඹ නගරයට මෙන්ම, දිවයිනේ බොහෝ පළාත්වලට දැඩි මීදුම් තත්ත්වයක් පැවති බවයි හිරු වාර්තාකරුවන් ප්‍රකාශ කළේ.\nමේ අතර, සබරගමුව සහ බස්නාහිර පළාත්වලට සහ මහනුවර, නුවරඑළිය, යාපනය, ගාල්ල සහ මාතර දිස්ත්‍රික්කවල ඇතැම් ස්ථානවලට අද පස්වරුවේ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඉදිරි දිනවලදී උතුරු සහ නැගෙනහිර පළාත්වලට පවතින වැසි තත්ත්වයේ තරමක වැඩිවීමක් බලාපොරොත්තු විය හැකි බවයි එම දෙපාර්තමේන්තුව සදහන් කළේ.\nඑමෙන්ම, වැසි සමග ගාල්ල, බද්දේගම ප්‍රදේශයට ඊයේ පස්වරුවේ බලපෑ තද සුළං තත්ත්වයක් හේතුවෙන් නිවාස 20 කට පමණ හානි සිදුව තිබෙනවා.",
       "URL": "https://www.hirunews.lk/228620/තද-සුළඟකින්-බද්දේගම-නිවාස-20කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=3039"
}