{
       "Source": "hirunews",
       "Timestamp": "Saturday, 14 March 2020 - 9:21",
       "Headline": "දක්ෂිණ අධිවේගී මාර්ගයේ සිදුවූ අනතුරකින් පුද්ගලයෙකු මරුට -  (වීඩියෝ සහිතයි)",
       "News Content": "දක්ෂිණ අධිවේගී මාර්ගයේ බණ්ඩාරගම,බද්දෙගොඩ ප්‍රදේශයේදී ලොරි රථයක් වෑන් රථයක ගැටීමෙන් සිදුවූ අනතුරකින් එක් අයෙකු ජිවිතක්ෂයට පත්ව තිබෙනවා.\nඅද අලුයම සිදුවූ මේ අනතුරින් මියගොස් ඇත්තේ වෑන් රථයේ ගමන් කළ පොල්ගස්ඕවිට ප්‍රදේශයේ පදිංචි 43 හැවිරිදි පුද්ගලයෙක්.\nඅනතුරින් තුවාල ලැබූ කාන්තාවක් ඇතුළු 8 දෙනෙකු ප්‍රතිකාර සදහා හෝමාගම මුලික රෝහලට ඇතුලත් කර ඇති බවයි පොලිසිය කියා සිටියේ.\nපසුපසින් පැමිණි ලොරි රථය වෑන් රථයේ ගැටීමෙන් මෙම අනතුර සිදුව තිබෙනවා.\nඅනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද පානදුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/236477/දක්ෂිණ-අධිවේගී-මාර්ගයේ-සිදුවූ-අනතුරකින්-පුද්ගලයෙකු-මරුට-වීඩියෝ-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=2853"
}