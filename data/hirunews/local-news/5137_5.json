{
       "Source": "hirunews",
       "Timestamp": "Wednesday, 09 March 2016 - 8:06",
       "Headline": "ඌව පළාත් මන්ත්‍රී වැලිවිටගේ රථයේ ගැටී තරුණයෙකු මරුට",
       "News Content": "බුත්තල - කුකුරම්පොල මංසන්ධියේදී ඌව පළාත් සභා සන්ධාන මන්ත්‍රී චන්දන වැලිවිට ගමන් කළ කැබ්  රථයේ යතුරුපැදියක් ගැටීමෙන් යතුරුපැදියේ ගමන් ගත් තරුණයෙකු ජීවිතක්ෂයට පත්ව තිබෙනවා.\nබුත්තල පොලීසිය පැවසුවේ සිද්ධිය සම්බන්ධයෙන් පළාත් සභා මන්ත්‍රීවරයාගේ කැබ් රථයේ රියදුරා අත්අඩංගුවට ගෙන ඇති බවයි.\nඅනතුරින් ජීවිතක්ෂයට පත්ව ඇත්තේ අනුරාධපුර - නොච්චියාගම පදිංචි 19 හැවිරිදි යුද හමුදා සෙබලෙක්.\nතුවාල ලැබූ යතුරුපැදියේ ගමන් කළ පුද්ගලයන් දෙදෙනා බුත්තල රෝහලට ඇතුළත් කිරීමෙන් අනතුරුව මොණරාගල  - සිරිගල රෝහලට වැඩිදුර ප්‍රතිකාර සඳහා ඇතුළත් කිරීමට ගෙන යාමේදී මෙලෙස අදාළ තරුණයා ජීවිතක්ෂයට පත්ව තිබෙනවා.",
       "URL": "https://www.hirunews.lk/128117/ඌව-පළාත්-මන්ත්‍රී-වැලිවිටගේ-රථයේ-ගැටී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5137"
}