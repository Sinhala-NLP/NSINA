{
       "Source": "hirunews",
       "Timestamp": "Thursday, 05 May 2016 - 15:16",
       "Headline": "පොලිසියෙන් පැන සැගව සිටි විත්තිකරුවෙකු වසර 10 කට පසු අත්අඩංගුවට",
       "News Content": "බාලවයස්කාර දැරියක් දුෂණය කර සිරදඩුවම් විඳිමින් සිටියදී පොලිස් ග්‍රහණයෙන් පලාගොස් සැගව සිටි විත්තිකරුවෙකු වෙන්නප්පුව - වයික්කාල ප්‍රදේශයේදී හලාවත කොට්ඨාශ නොවිසඳුණු නඩු මෙහෙයුම් ඒකකය අද අත්අඩංගුවට ගත්තා.\n1997 වසරේදී 12 හැවිරිදි දැරියක් දුෂණය කර ඇගේ රන් කරාබු කොල්ලකෑමේ චෝදනාවට වරදකරු වී වසර 39 ක සිරදඩුවමක් නියමව සිටියදී සැකකරු පොලිස් ග්‍රහණයෙන් පලාගොස් තිබෙනවා.\nඉන් අනතුරුව වසර 10 ක කාලයක් සැගව සිටි සැකකරු වයික්කාල ප්‍රදේශයේ උළු මෝලක වෙනත් නමකින් පෙනී සිටියදීයි මෙලෙස අත්අඩංගුවට ගෙන ඇත්තේ.\nසැකකරු මේ වනවිට කාන්තාවන් 3 දෙනෙකු සමග විවාහ වී ඇති බව ද පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/132490/පොලිසියෙන්-පැන-සැගව-සිටි-විත්තිකරුවෙකු-වසර-10-කට-පසු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5059"
}