{
       "Source": "hirunews",
       "Timestamp": "Saturday, 08 July 2017 - 14:11",
       "Headline": "හම්බන්තොට දී පුද්ගලයෙකුට වෙඩි",
       "News Content": "හම්බන්තොට අධිකරණ හන්දිය අසලදී අද අලුයම සිදුවූ වෙඩි තැබීමකින් පුද්ගලයෙකු තුවාල ලබා තිබෙනවා.\nයතුරුපැදියකින් පැමිණි පුද්ගලයන් දෙදෙනෙකු විසින් අදාල වෙඩි තැබීම සිදුකර ඇති බවයි පොලිසිය පැවසුවේ.\nවෙඩි වැදීමෙන් තුවාල ලැබූ පුද්ගලයා හම්බන්තොට රෝහලට ඇතුලත් කිරිමෙන් පසු වැඩිදුර ප්‍රතිකාර සඳහා කරාපිටිය ශික්ෂණ රෝහල වෙත මාරුකර යවා තිබෙනවා.\nතුවාල ලැබූ පුද්ගලයා මේ වන විට හදිසි ප්‍රතිකාර ඒකකයේ ප්‍රතිකාර ලබන බවයි කරාපිටිය රෝහලේ ප්‍රකාශකයෙකු සඳහන් කළේ.\nවෙඩි වැදීමෙන් අදාළ පුද්ගලයාගේ එක් අතකට බරපතල තුවාල සිදුව තිබෙනවා.\nමෙලෙස වෙඩි වැදී තුවාල ලබා ඇත්තේ හම්බන්තොට - මයුරපුර ප්‍රදේශයේ පදිංචි පුද්ගලයෙක්.\nසැකකරුවන් කවුරුන් ද යන්න මෙතෙක් හඳුනාගෙන නොමැති අතර සිද්ධිය සම්බන්ධයෙන් වැඩිදුර විමර්ශන හම්බන්තොට පොලිසිය මගින් සිදු කරනු ලබනවා.",
       "URL": "https://www.hirunews.lk/165395/හම්බන්තොට-දී-පුද්ගලයෙකුට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4432"
}