{
       "Source": "hirunews",
       "Timestamp": "Saturday, 18 February 2023 - 13:44",
       "Headline": "වැඩ අවසන් නො කෙරූ ව්‍යාප්ෘතියක් පිළිබඳ කුරුණෑගල ගොවීන්ගෙන් දොස් මුරයක් (වීඩියෝ)",
       "News Content": "නව ශ්‍රවණාගාරයක් ඉදිකරන බව පවසමින් වැඩ අවසන් නොකෙරූ රුපියල් ලක්ෂ 236ක ව්‍යාපෘතියක් හේතුවෙන් අසරණ වූ ගොවීන් පිරිසක් පිළිබඳ කුරුණෑගලින් වාර්තා වනවා.\nගොවීන් පෙන්වා දෙන්නේ, නිලධාරීන්ගේ වැරදි ක්‍රියා හේතුවෙන් මේ වනවිට තම සංවිධාන සියල්ල අසාදු ලේඛණ ගත කිරීමට, මෙම සිද්ධියට වගකිව යුතු ගොවිජන කොමසාරිස් කාර්යාලයම කටයුතු කර ඇති බවයි.\nකුරුණෑගල දිස්ත්‍රික් ගොවිජන සංවර්ධන කොමසාරිස් දෙපාර්තමේන්තුව යටතේ නව ශ්‍රවණාගාරයක් ස්ථාපනය වෙනුවෙන් ගිවිසුමගතව ඇත්තේ ඉකුත් 2019 වසරේ මැයි 20 වැනි දායි.\nඑහි ඉදිකිරීම් සඳහා ඇස්තමේන්තු කර තිබූ මුදල රුපියල් ලක්ෂ 236ක්.\nඒ අනුව ප්‍රදේශයේ ගොවි සංගම් 11ක් යටතේ ඒ සඳහා ටෙන්ඩර් කැඳවීමක් සිදුකර 2019 වසරේ දෙසැම්බර් 21 දිනට වැඩ අවසන් කිරීමට ගිවිසුම්ගතව තිබෙනවා.\nමේ සම්බන්ධයෙන් අවධානය යොමුකරමින් කුරුණෑගල දිස්ත්‍රික් ගොවිජන සංවර්ධන නියෝජ්‍ය කොමසාරිස්වරිය ගොවින්ට දන්වා ඇත්තේ ඉදිකිරීම් ප්‍රමාද කිරීම මත අදාළ ගොවි සංවිධාන සියල්ල අසාදු ලේඛණගත කිරීමට සිදු වන බවයි.",
       "URL": "https://www.hirunews.lk/327699/වැඩ-අවසන්-නො-කෙරූ-ව්‍යාප්ෘතියක්-පිළිබඳ-කුරුණෑගල-ගොවීන්ගෙන්-දොස්-මුරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=528"
}