{
       "Source": "hirunews",
       "Timestamp": "Monday, 06 June 2022 - 12:59",
       "Headline": "තංගල්ලේ වෙඩි තැබීමට පැමිණි යතුරුපැදිය හමුවේ",
       "News Content": "තංගල්ල මොරකැටිආර ප්‍රදේශයේ ඊයේ රාති්‍රීයේ සිදු වු වෙඩි තැබිම සදහා සැකකරුවන් පැමිණි යතුරුපැදිය පොලිසිය විසින් අද උදෑසන සොයාගෙන තිබෙනවා.\nඒ, සිද්ධිය සිදුවු ස්ථානයට කිලෝමීටර 2 ක් පමණ දුරින් පිහිටි බෙලිඅත්ත - වැව්දත්ත ප්‍රදේශයේ දමා ගොස් තිබියදීයි.\nතංගල්ල - කතරගම මාර්ගයේ ගමන් ගත් කැබ් රථයක සිටි පුද්ගලයින් ඉලක්ක කරගනිමින් මෙම වෙඩි තැබීම සිදුවු අතර එහිදි රියදුරා මියගොස් කැබ් රථයේ සිටි තවත් දෙදෙනෙකු තුවාල ලැබුවා.\nමෙලෙස ජිවිතක්ෂයට පත්වුණේ තංගල්ල - කුඩාවැල්ල ප්‍රදේශයේ පදිංචි අසේල සම්පත් නැමැති බහුදින යාත්‍රා හිමිකරුවෙක්.\n2020 වසරේදි බහුදින යාත්‍රාවකින් මෙරටට මත්ද්‍රව්‍ය තොගයක් රැගෙන ඒම ඇතුලු සිද්ධීන් කිහිපයක සැකකරුවෙකු වන ඔහු මීට මාස කිහිපයකට පෙර ඇප ලබා නිදහස් වු අයෙකු බවයි වාර්තා වන්නේ.\nපසුගිය සදුදා සිට අද දිනය දක්වා දිවයිනේ ස්ථාන කිහිපයක සිදුවු වෙඩි තැබීම් වලින් පුද්ගලයින් 05 දෙනෙකු මියගොස් තුන් දෙනෙකු තුවාල ලබා තිබෙනවා.\nතංගල්ල - මොරකැටිආර ප්‍රදේශයේ ඊයේ සිදුවු වෙඩිතැබීමට අමතරව, බැස්ටියන් මාවත බස් නැවතුම්පල ආසන්නයේදි තවත් වෙඩිතැබීමක් සිදුවු අතර, අලුත්ගම - මොරගල්ල, පානදුර නිර්මල මාවත, සහ අහංගම පංචාලිය යන ප්‍රදේශවල අනෙක් වෙඩි තැබීම් සිදුවුණා.\nමින් බොහොමයක් යතුරුපැදිවලින් පැමිණ සිදු කළ වෙඩිතැබිම් වන අතර, ඊට සම්බන්ධ කිසිවෙකු මේ දක්වා අත්අඩංගුවට ගැනීමට පොලිසියට හැකිවී නැහැ.",
       "URL": "https://www.hirunews.lk/306366/තංගල්ලේ-වෙඩි-තැබීමට-පැමිණි-යතුරුපැදිය-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1115"
}