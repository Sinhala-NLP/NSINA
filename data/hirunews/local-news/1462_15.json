{
       "Source": "hirunews",
       "Timestamp": "Wednesday, 29 December 2021 - 15:13",
       "Headline": "බන්ධනාගාර රැඳවියෙකුට තැපැල් මගින් රැගෙන එන ලද පාර්සලයකින් හොරොයින් සොයා ගැනේ",
       "News Content": "අගුණකොලපැලැස්ස බන්ධනාගාරයේ රැඳවියෙකුගේ නමට තැපැල් සේවාව මගින් එවා තිබූ පාර්සලයක සඟවා තිබියදී හොරොයින් මිලිග්‍රෑම් 680 ක් සොයා ගැනීමට පොලිස් විශේෂ කාර්ය බලකාය සමත් වී තිබෙනවා.\nවිශේෂ කාර්ය බලකාය සඳහන් කළේ හෙරොයින් සම්බන්ධ වරදකට ජීවිතාන්තය දක්වා සිරදඬුවම් ලබා සිටින රැඳවියෙකුට එම පාර්සලය ලැබී තිබූ බවයි.\nඑම පාර්සලය තුල තිබූ කොට කලිසමක සූක්ෂමව මෙම හොරොයින් තොගය සඟවා තිබෙනවා.\nඅදාළ පාර්සලය වැඩිදුර විමර්ශන සඳහා අඟුණකොලපැලැස්ස පොලීසියට භාර දුන් බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/292479/බන්ධනාගාර-රැඳවියෙකුට-තැපැල්-මගින්-රැගෙන-එන-ලද-පාර්සලයකින්-හොරොයින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1462"
}