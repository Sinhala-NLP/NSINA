{
       "Source": "hirunews",
       "Timestamp": "Monday, 05 September 2022 - 7:49",
       "Headline": "ගෑස් මිල අද රෑ අඩුවේ (වීඩියෝ)",
       "News Content": "අද (05) මධ්‍යම රාත්‍රියේ සිට ගෑස් සිලින්ඩරයක මිල රුපියල් 100ත් 200ත් අතර අගයකින් පහත හෙලීමට නියමිතයි.\nගෑස් මිල ගණනය කරන සූත්‍රයට අනුව මෙම මිල අඩු කිරීම සිදුවන බවයි ලිට්රෝ සමාගම සඳහන් කළේ.\nපසුගිය අගෝස්තු මස 9 වනදා ද කිලෝග්‍රෑම් 12.5 ගෘහස්ථ ගෑස් සිලින්ඩරයක මිල රුපියල් 246කින් පහත දැමීමට ලිට්රෝ සමාගම පියවර ගත්තා.\nඒ අනුව ගෘහස්ථ ගෑස් සිලින්ඩරයක් මේ වනවිට අලෙවි වන්නේ රුපියල් 4,664ක මිලකටයි.\nකෙසේවෙතත් ගෑස් මිල අඩු වුවත් ආපනශාලවල ආහාර මිල ගණන් අඩු කිරිමට හැකියාවක් නොමැති බවයි සමස්ථ ලංකා ආපණශාලා හිමියන්ගේ සංගමයේ සභාපති අසේල සම්පත් කියා සිටියේ.",
       "URL": "https://www.hirunews.lk/314574/ගෑස්-මිල-අද-රෑ-අඩුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=891"
}