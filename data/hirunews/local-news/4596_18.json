{
       "Source": "hirunews",
       "Timestamp": "Saturday, 25 March 2017 - 11:44",
       "Headline": "රාජගිරියේ විශේෂ මෙහෙයුමක්",
       "News Content": "රාජගිරිය සහ වැලිකඩ පොලිස් වසම්වල සිදුකල විශේෂ අපරාධ නිවාරණ සෝදිසි මෙහෙයුමකින් වරෙන්තුකරුවන් 7 දෙනෙකු ඇතුලු 25 දෙනෙකු අත්අඩංගුවට ගෙන තිබෙනවා.\nඅද අලුයම 3.30 සිට උදෑසන 8.30 දක්වායි මෙහෙයුම සිදු කෙරුනේ.\nඊට වැලිකඩ පොලිසියේ නිලධාරීන්ට අමතරව පානදුර / මීගමුව / කැළණිය / කොළඹ උතුර සහ ගම්පහ යන කොට්ඨාශවලින් නිලධාරීන් 87 ක් සහ විශේෂ කාර්ය බලකා නිලධාරීන් 50 ක් සහභාගී වී තිබෙනවා.\nඑහිදී නීති විරෝධී මත්පැන් බෝතල් 100 ක් / ගංජා ග්‍රෑම් 10 ක් / හෙරොයින් ග්‍රෑම් 140 ක් සොයාගෙන ඇති අතර වරෙන්තුකරුවන් 7 දෙනෙකු ද අත්අඩංගුවට ගැනුනා.\nඊට අමතරව පුද්ගලයන් 18 දෙනෙකු සැකපිට අත්අඩංගුවට ගෙන තිබෙනවා.\nනීති  විරෝධීව  වැලි ප්‍රවාහනය කිරීම් ඇතුලු රථ වාහන නඩු ලබාගැනීම් 16 ක් ද සිදුකර ඇතැයි සඳහන්.\nඑමෙන්ම මෙම අපරාධ නිවාරණ සෝදිසියේදී හඳුනාගත් නිවාස 300 කට වැඩි ප්‍රමාණයක් පරීක්ෂා කර තිබෙනවා.\nවාහන 140 කට ආසන්න සංඛ්‍යාවක් විශේෂ පරීක්ෂාවට ලක්කෙරුනා.\nඅත්අඩංගුවට ගත් සැකකරුවන් සහ නඩු භාණ්ඩ අලුත්කඩේ අංක 4 මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/157684/රාජගිරියේ-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4596"
}