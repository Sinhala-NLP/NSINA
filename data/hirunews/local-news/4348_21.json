{
       "Source": "hirunews",
       "Timestamp": "Tuesday, 29 August 2017 - 7:30",
       "Headline": "උපන් දිනය සැමරීමට ගිය උසස් පෙළ සිසුන් 06 දෙනා බිළිගත්, අනතුරට හේතු හෙළිවේ (ඡායාරූප)",
       "News Content": "යාපනය - කයිට්ස් - එළිතිව් ජැටිය ආසන්න කලපුවේ දී මෙවර උසස් පෙළ විභාගයට පෙනී සිටි සිසුන් 06 දෙනෙකු ජීවිතක්ෂයට පත්වීමට හේතු වූයේ බීමත්ව සිටීම සහ ඔවුන් ගමන් කළ තෙප්පම නිසි ප්‍රමිතියෙන් තොරවීම බව අනාවරණ වී තිබෙනවා.\nපොලීසිය සඳහන් කළේ උසස් පෙළ විභාගය නිම වූ යාපනය නගරයේ පාසල් කිහිපයක සිසුන් 07 දෙනෙකු උපන් දිනය සැමරීමේ සාදයක් සඳහා කලපුව ආසන්නයට පැමිණ ඇති බවයි.\nඑම අවස්ථාවේදී ඔවුන් තෙප්පමට නැගීමට පෙර මත්පැන් ද පානය කර ඇති බවට පොලිස් පරීක්ෂණවලදී අනාවරණ වී තිබෙනවා.\nඑමෙන්ම ඔවුන් කලපුවේ ගමන් කළ තෙප්පම ද යාත්‍රා කිරීමට යෝග්‍ය නොවන අන්දමේ නිසි ප්‍රමිතියෙන් තොර එකක් බවයි පොලීසිය වැඩිදුරටත් සඳහන් කළේ.\nමිය ගිය සිසුන් යාපනය ප්‍රදේශයේම පදිංචි 19 සහ 20 වයස් කාණ්ඩවල පසුවන්නන්.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/169623/උපන්-දිනය-සැමරීමට-ගිය-උසස්-පෙළ-සිසුන්-06-දෙනා-බිළිගත්-අනතුරට-හේතු-හෙළිවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4348"
}