{
       "Source": "hirunews",
       "Timestamp": "Saturday, 23 April 2016 - 18:22",
       "Headline": "පාර්ලිමේන්තුවේ ප්‍රමාදයක්  විගණකාධිපති හෙළිකරයි",
       "News Content": "වංචා දුෂණ සම්බන්ධයෙන් සිදුකරන විමර්ශන අවසන් කර ඊට අදාළ වාර්තා රැසක් පාර්ලිමේන්තුවට ලබාදී ඇති බව විගණකාධිපති ගාමිණී විජේසිංහ ප්‍රකාශ කළා.\nමහනුවරදී අද (23) අස්ගිරි මල්වතු මහානාහිමිවරුන් බැහැ දැකීමෙන් අනතුරුව මාධ්‍ය වෙත අදහස් දක්වමින් ඔහු කියා සිටියේ අදාළ වාර්තා පාර්ලිමේන්තුවට ලබාදීමෙන් පසු ඉදිරි පියවර ගැනීමේ දී යම් ගැටලූ පැවතුණු බවයි.\nනව රජයේ වංචා, දුෂණ සිද්ධීන් පිළිබදව පරීක්ෂා නොකරන බවට විගණකාධිපති දෙපාර්තමේන්තුවට එල්ල වන චෝදනා සම්බන්ධයෙන් ද මෙහිදී මාධ්‍යවේදීන් කරුණු විමසුවා.\nඑහිදී ඔහු කියා සිටියේ විගනකාධිපති දෙපාර්තමේන්තුවට රජය කුමක්ද යන්න ගැටලූවක් නොවන බවයි.\nවිගණන පනත් කෙටුම්පතෙහි නව සංශෝධන තුළින් ජනතාවට යහපතක් සිදුවන බව ද විගණකාධිපති ගාමිණී විජේසිංහ ප්‍රකාශ කළා.\nනව විගණකාධිපතිවරයා එහිදී කියා සිටියේ නව සංශෝධිත විගණන පනත ඉදිරි සතියේ ගැසට් පත්‍රයක් මගින් ප්‍රකාශයට පත් කරන බවයි.",
       "URL": "https://www.hirunews.lk/131565/පාර්ලිමේන්තුවේ-ප්‍රමාදයක්-විගණකාධිපති-හෙළිකරයි",
       "Category": "Local News",
       "Parent URL": "https://www.hirunews.lk/local-news.php?pageID=5076"
}