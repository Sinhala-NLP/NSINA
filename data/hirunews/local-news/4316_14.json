{
       "Source": "hirunews",
       "Timestamp": "Monday, 18 September 2017 - 14:21",
       "Headline": "ඉදිරි අයවැයෙන් ලැබෙන සහන රැසක් ගැන හෙළිවෙයි",
       "News Content": "ධීවර කර්මාන්තය සඳහා යොදාගැනෙන නවීන යාත්‍රා වෙනුවෙන් සහන රැසක් ලබාදීමට තීරණය කර ඇති බව ධීවර හා ජලජ සම්පත් සංවර්ධන අමාත්‍යාංශය පවසනවා.\nලබන වසරේ අයවැය කේන්ද්‍ර කරගනිමින් මෙම සහන ලබාදීමට කටයුතු කරන බවයි එම අමාත්‍යාංශය ප්‍රකාශ කළේ.\nධීවර කර්මාන්තය සඳහා නවීන යාත්‍රා උපයෝගී කරගැනීමේදී නෙළාගන්නා මත්ස්‍ය ප්‍රමාණය ඉහළ යන අතර, එමඟින් අපනයනය සඳහා  වැඩි ඉඩකඩක් ලැබෙනු ඇති.\nමීට අමතරව දිවයින අභ්‍යන්තරයේ පිහිටි කලපු සහ ජලාශ 10 000 කට වැඩි ප්‍රමාණයක් ක්‍රමවත් සැළසුමක් යටතේ සංවර්ධනය කිරීමටද කටයුතු කරන බවයි ධීවර අමාත්‍යාංශය වැඩිදුරටත් ප්‍රකාශ කළේ.",
       "URL": "https://www.hirunews.lk/171209/ඉදිරි-අයවැයෙන්-ලැබෙන-සහන-රැසක්-ගැන-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4316"
}