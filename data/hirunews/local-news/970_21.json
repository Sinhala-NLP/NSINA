{
       "Source": "hirunews",
       "Timestamp": "Wednesday, 03 August 2022 - 7:35",
       "Headline": "ශ්‍රී ලාංකිකයන් ලක්ෂ 50කට ඉරුවාරදය",
       "News Content": "ශ්‍රී ලාංකිකයන් ලක්ෂ 50ක් පමණ මේ වන විට මිග්ග්‍රේන් හෙවත් ඉරුවාරදයෙන් පීඩා විඳින බව ඕස්ටේ්‍රලියාවේ මෙල්බර්න් නගරයේ වාසය කරන ස්නායු රෝග පිළිබඳ විශේෂඥයෙකු වන මහාචාර්ය තිස්ස විජේරත්න පවසනවා.\nඔහු පෙරේදා ආසියානු කලාපීය හිසරද සංගමයේ පස්වන සභාපතිවරයා ලෙස පත්වුණේ රටවල් 24ක ඒකච්ඡන්දයෙන්.\nලෝක ජනගහනයෙන් බිලියන 5කට ආසන්න ජනතාවට දුබලතාවය ඇති කරන ස්නායු රෝග අතරින් ඉරුවාරදය මුල් තැන ගනු ලබන්නේ මිනිස් දුබලතාවයෙන් සියයට 20කට ම මෙම රෝගය මුල් වීම හේතුවෙන්.\nමේ නිසා ශ්‍රී ලාංකික මෘදුකාංග නිර්මාණ ශිල්පින් පිරිසක් සමග එක්ව මහාචාර්ය තිස්ස විජේරත්න මෙම රෝගය පවතින්නේ දැයි නිශ්චිතව ම හඳුනාගැනීමට විශේෂ මෘදුකාංගයක් ද නිර්මාණය කර තිබෙනවා.",
       "URL": "https://www.hirunews.lk/311723/ශ්‍රී-ලාංකිකයන්-ලක්ෂ-50කට-ඉරුවාරදය",
       "Category": "Local News",
       "Parent URL": "https://www.hirunews.lk/local-news.php?pageID=970"
}