{
       "Source": "hirunews",
       "Timestamp": "Sunday, 03 July 2022 - 20:09",
       "Headline": "ආණ්ඩුව ඉල්ලා අස්විය යුතුයි - විපක්ෂ නායක (වීඩියෝ)",
       "News Content": "තවදුරටත් ආණ්ඩුවට රට කරගෙන යාමට නොහැකි බැවින් ජනපති සහ අගමැති ප්‍රමුඛ ආණ්ඩුව වහා ඉල්ලා අස්වීම හැරෙන්නට වෙනත් විකල්පයක් නොමැති බව විපක්ෂ නායක සජිත් ප්‍රේමදාස පවසනවා.\nඔහු මේ බව කියා සිටියේ විපක්ෂ නායක කාර්යාලයේ අද පැවති හමුවකට එක්වෙමින්.\nමේ අතර ඉන්ධන අර්බුදය, ගෑස් හිඟය සහ අත්‍යවශ්‍ය භාණ්ඩ මිල ඉහළ යාම ඇතුලු ගැටළුවලට විරෝධය පළ කරමින් සමගි ජනබලවේගයේ සාමාජිකයින් පිරිසක් අද දහවල් පන්දම් දල්ලාගෙන නාවලපිටිය නගරයේ විරෝධතාවක නිරතවුණා.\nනාවලපිටිය නගරයේ විරෝධතා පා ගමනක නිරතවූ ඔවුන් පසුව නගරයේ පිහිටි හින්දු කෝවිලට පැමිණ වත්මන් පාලකයන්ට විරෝධය පළ කරමින් පොල් ගැසීමක්ද සිදුකර තිබෙනවා. මේ ඔවුන් එහිදී විරෝධතාවයේ නිරත වූ ආකාරයයි.",
       "URL": "https://www.hirunews.lk/308944/ආණ්ඩුව-ඉල්ලා-අස්විය-යුතුයි-විපක්ෂ-නායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1049"
}