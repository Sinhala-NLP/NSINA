{
       "Source": "hirunews",
       "Timestamp": "Monday, 07 June 2021 - 6:29",
       "Headline": "අත්අඩංගුවට ගෙන පොලිසියට රැගෙන එමින් සිටියදී වාහනයකින් පිටතට පැන්න පුද්ගලයෙක් ජීවිතක්ෂයට",
       "News Content": "නිරෝධායන නීති උල්ලංඝනය කළ පුද්ගලයෙක් වාහනයකින් පොලීසියට රැගෙන එමින් සිටියදී අදාල පුද්ගලයා රථයෙන් බිමට පැනීම හේතුවෙන්  තුවාල ලබා රෝහල් ගත කර සිටියදී  මියගොස් තිබෙනවා.\nඅදාල පුද්ගලයා පානදුර ප්‍රදේශයේ දී ඊයේ පොලිසිය විසින් අත්අඩංගුවට ගෙන ඇති අතර ඔහු 48 හැවිරිදි වියේ පසුවූ අයෙක්.\nසැකකරු අත්අඩංගුවට ගත් උප පොලිස් පරීක්ෂකවරයා සහ පොලිස් සැරයන්වරයාගේ වැඩ තහනම්කර ඇති බවයි පොලිස් මාධ්‍ය ප්‍රකාශකවරයා සඳහන් කළේ.\nපොලිස් අධිකාරීවරයෙකුගේ ප්‍රධානත්වයෙන් මෙම සිද්ධිය සම්බන්ධයෙන් විමර්ශනයක ආරම්භකර තිබෙනවා.\nමියගිය පුද්ගලයා දැඩි ලෙස මත්කුඩු වලට ඇබ්බැහි වූවෙක් බවටයි අනාවරණය වී ඇත්තේ.",
       "URL": "https://www.hirunews.lk/273573/අත්අඩංගුවට-ගෙන-පොලිසියට-රැගෙන-එමින්-සිටියදී-වාහනයකින්-පිටතට-පැන්න-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1902"
}