{
       "Source": "hirunews",
       "Timestamp": "Tuesday, 26 April 2016 - 14:47",
       "Headline": "වී වලට සහතික මිලක් ඉල්ලු ජවිපෙ පෙත්සම ඉවතට",
       "News Content": "වී වලට සහතික මිලක් ලබාදෙන ලෙස ඉල්ලා ජනතා විමුක්ති පෙරමුණට අනුබද්ධ වෘත්තීය සමිති 3ක් ගොනු කළ පෙත්සම අද (26) අභියාචනාධිකරණය ප්‍රතික්ෂේප කළා.\nජනතා විමුක්ති පෙරමුණට අනුබද්ධ සමස්ත ලංකා ගොවිජන සේවා සම්මේලනයේ ගොවීන් 56 දෙනෙකු සහ කුඩා පරිමාණයේ සහල් මෝල් හිමියන් දෙදෙනෙකු එක්වයි මෙම පෙත්සම ගොනු කර තිබුණේ.\nඑහි වගඋත්තරකරුවන් ලෙස කෘෂිකර්ම අමාත්‍යවරයා ඇතුළු දස දෙනෙකු නම් කර තිබුණා.\nඑම පෙත්සම අද කැදවූ අවස්ථාවේදී අභියාචනාධිකරණය වගඋත්තරකරුවන්ට නොතීසි නිකුත් කිරීම ප්‍රතික්ෂේප කරමින් මෙම පෙත්සම නිශ්ප්‍රභ කළා.",
       "URL": "https://www.hirunews.lk/131792/වී-වලට-සහතික-මිලක්-ඉල්ලු-ජවිපෙ-පෙත්සම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=5072"
}