{
       "Source": "hirunews",
       "Timestamp": "Tuesday, 08 August 2017 - 15:11",
       "Headline": "අන්තරේ භික්ෂු බල මණ්ඩල කැදවුම්කාර හිමියන්ට ඇප",
       "News Content": "අන්තර් විශ්වවිද්‍යාලයීය භික්ෂු බල මණ්ඩලයේ කැදවුම්කරු පූජ්‍ය ටැම්පිටියේ සුගතානන්ද හිමියන් ඇප මත මුදා හැරීමට කොළඹ මහාධිකරණය අද නියෝග කළා.\nඒ, ඊට අදාළ නඩුව මහාධිකරණ විනිසුරු මනිලාල් වෛද්‍යතිලක හමුවේ කැදවූ අවස්ථාවේදියි.\nඑහිදී මහාධිකරණ විනිසුරුවරයා නියෝග කළේ රුපියල් දස දහසක මුදල් ඇපයක් සහ රුපියල් ලක්ෂ 5ක ශරීර ඇප 3ක් මත මුදා හරින ලෙසටයි.\nමේ අතර, අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකරගේ ඇප ඉල්ලීම හෙට සලකා බැලීමට නියමිතයි.\nසෞඛ්‍ය අමාත්‍යාංශයට බලහත්කාරයෙන් ඇතුළු වී එහි දේපළවලට හානි සිදුකිරීම සම්බන්ධයෙන් උන්වහන්සේ සහ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ඇතුළු තවත් සිසුන් 5 දෙනෙකු පසුගිය දා අත්අඩංගුවට ගත් අතර, ඉන් 3 දෙනෙකු පසුගිය සිකුරාදා මුදා හැරුණා.",
       "URL": "https://www.hirunews.lk/167924/අන්තරේ-භික්ෂු-බල-මණ්ඩල-කැදවුම්කාර-හිමියන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4381"
}