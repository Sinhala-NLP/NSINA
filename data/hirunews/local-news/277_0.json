{
       "Source": "hirunews",
       "Timestamp": "Monday, 12 June 2023 - 7:17",
       "Headline": "ජනාධිපති රනිල් වික්‍රමසිංහ බ්‍රිතාන්‍යයේ සහ ප්‍රංශයේ සංචාරයක",
       "News Content": "ජනාධිපති රනිල් වික්‍රමසිංහ ලබන 16 වැනිදා බ්‍රිතාන්‍යයේ සහ ප්‍රංශයේ නිල සංචාරයක් ආරම්භ කිරීමට නියමිතයි.\nඑම සංචාරයේ දී ණය ප්‍රතිව්‍යුහගත කිරීමේ ඉදිරි කටයුතු සම්බන්ධයෙන් සාකච්ඡා කරනු ඇති බවයි වාර්තා වන්නේ.\nප්‍රංශ සංචාරය අතරතුර පැරිස් සමාජය සමඟ හමුවක් ද පැවැත්වීමට සැළසුම් කර තිබෙනවා.\nපැරිස් සමාජය මීට පෙර සඳහන් කර තිබුණේ, මෙරට ණය අර්බුදය නිරාකරණයට සහ ආර්ථික ස්ථායීතාවයට සහය ලබාදෙන බවයි.\nඑමෙන්ම ජනාධිපති රනිල් වික්‍රමසිංහට නවදිල්ලි සංචාරයක් සඳහා ද ඇරයුම් ලැබී ඇති බව ඉන්දීය මාධ්‍ය වාර්තා කර තිබුණා.",
       "URL": "https://www.hirunews.lk/337666/ජනාධිපති-රනිල්-වික්‍රමසිංහ-බ්‍රිතාන්‍යයේ-සහ-ප්‍රංශයේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=277"
}