{
       "Source": "hirunews",
       "Timestamp": "Wednesday, 06 April 2022 - 13:37",
       "Headline": "ශ්‍රී ලංකාව ගැන ජගත් මානව හිමිකම් කොමිසමත් අවධානයෙන්",
       "News Content": "මෙරට ආර්ථික අර්බුදයට එරෙහිව ජනතාව සිදුකරන විරෝධතා සහ ඊට බලධාරීන් දක්වන ප්‍රතිචාරයන් සම්බන්ධයෙන් ජගත් මානව හිමිකම් කොමිසම අවදානයෙන් පසුවන බව එහි මාධ්‍ය ප්‍රකාශක ලීස් ත්රෝසෙල් ප්‍රකාශ කළා.\nඊයේ ජිනිවා නුවර පිහිටි ජගත් මානව හිමිකම් කොමසාරිස් කාර්යාලයේදී ප්‍රකාශයක් සිදුකරමින් ඇය සදහන් කරන්නේ අත්‍යාවශ්‍ය ආහාර ද්‍රව්‍යවල හිගය සහ විදුලිය විසන්ධිවීමට එරෙහිව පසුගිය මස තුළ සාමකාමීව පැවති විරෝධතා උග්‍ර වී ඇති බවයි.\nපසුගිය මස 31 වන දා ජනාධිපතිවරයාගේ නිවස අසළ විරෝධතාවක් පැවැත්වූ පසු හදිසි නීතිය ක්‍රියාත්මක කරනු ලැබුවා.\nපසුව පැය 36ක කාලයක් සදහා ඇඳිරි නීතිය ප්‍රකාශයට පත් කළ ලක් රජය පැය 15ක් සමාජ මාධ්‍ය අවහිර කරනු ලැබුවා.\nපසුව පොලීසිය විසින් අනිසි සහ අනවශ්‍ය ප්‍රචණ්ඩත්වයන් උද්ඝෝෂකයින්ට එරෙහිව භාවිත කළ බවයි ජගත් මානව හිමිකම් කොමිසමේ මාධ්‍ය ප්‍රකාශකවරිය ප්‍රකාශ කළේ.",
       "URL": "https://www.hirunews.lk/301330/ශ්‍රී-ලංකාව-ගැන-ජගත්-මානව-හිමිකම්-කොමිසමත්-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1246"
}