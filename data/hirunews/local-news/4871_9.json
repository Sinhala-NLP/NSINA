{
       "Source": "hirunews",
       "Timestamp": "Tuesday, 20 September 2016 - 16:12",
       "Headline": "කහන්තොට නීතිවිරෝධී මත්පැන් නිෂ්පාදනාගාරයක් වටලයි",
       "News Content": "අතුරුගිරිය - කහන්තොට - නන්දසාර මාවතේ නිවසක සූක්ෂම අයුරින් පවත්වාගෙන ගිය මහා පරිමාණ නීතිවිරෝධී මත්පැන් නිෂ්පාදනාගාරයක් වැටලූ නුගේගොඩ කොට්ඨාශ දුෂණ මර්දන ඒකකයේ නිලධාරීන් සැකකරුවන් දෙදෙනෙකු අත්අඩංගුවට ගෙන තිබෙනවා.\nඊයේ රාත්‍රියේ සිදුකළ වැටලීමේදී ගෝඩා බැරල් 47ක්, නීතිවිරෝධී මත්පැන් ලීටර් 500ක් සහ මත්පැන් පෙරීමට උපයෝගී කර ගන්නා රුපියල් ලක්ෂ 30ක් පමණ වටිනා උපකරණ ද පොලිස් භාරයට ගනු ලැබුවා.\nකුලී පදනම මත මසකට රුපියල් 30,000ක් ගෙවා මෙම නිවස සැකකරුවන් ලබාගෙන තිබූ අතර, වැටලීම සිදුකළ අවස්ථාවේදී ප්‍රධාන සැකකරු පළා ගොස් තිබෙනවා.",
       "URL": "https://www.hirunews.lk/143412/කහන්තොට-නීතිවිරෝධී-මත්පැන්-නිෂ්පාදනාගාරයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4871"
}