{
       "Source": "hirunews",
       "Timestamp": "Saturday, 05 December 2020 - 16:08",
       "Headline": "අනුරාධපුර පූජා භූමි සංවර්ධන මහා සැලැස්ම ජනපති විමසුමට",
       "News Content": "ඓතිහාසික අනුරාධපුර නගරයට ගොස් සිටින ජනාධිපති ගෝඨාභය රාජපක්ෂ අද (05) පෙරවරුවේ ජය ශ්‍රීමහා බෝධීන් වහන්සේ අභියස ආගමික වතාවත්වල නිරතව තිබෙනවා.\nජනාධිපතිවරයා අටමස්ථානාධිපති ආචාර්ය පූජ්‍ය පල්ලේගම සිරිනිවාස නාහිමියන් ද බැහැදැක ආශිර්වාද ලබා ගත් බවයි ජනාධිපති මාධ්‍ය අංශය සඳහන් කළේ.\nඅනතුරුව, ජනාධිපතිවරයා රුවන්වැලි මහාසෑ පුදබිමට ගොස් එහි විහාරාධිපති පූජ්‍ය පල්ලේගම හේමරතන නාහිමියන් බැහැදැක සුහද පිළිසඳරක නිරත වී තිබෙනවා.\nඑහිදී රුවන්වැලි මහාසෑ රඳුන් අභියස ආගමික වතාවත්වල නිරත වූ ජනාධිපතිවරයා අනුරාධපුර පූජා භූමි සංවර්ධන මහා සැලැස්ම ද විමර්ශනය කළ බව ජනාධිපති මාධ්‍ය අංශය නිවේදනය කළා.\nඑහි ඉදිකිරීම් 2024 වසරේ දෙසැම්බර් මාසයට පෙර අවසන් කිරීමට නියමිත අතර, රුපියල් මිලියන 450 ක වියදමින්, කලාප 3 ක් යටතේ ව්‍යාපෘති 28 ක් ලෙස සංවර්ධන සැලැස්ම ක්‍රියාවට නංවනු ඇති.",
       "URL": "https://www.hirunews.lk/256365/අනුරාධපුර-පූජා-භූමි-සංවර්ධන-මහා-සැලැස්ම-ජනපති-විමසුමට",
       "Category": "Local News",
       "Parent URL": "https://www.hirunews.lk/local-news.php?pageID=2293"
}