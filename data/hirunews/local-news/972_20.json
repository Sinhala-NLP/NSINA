{
       "Source": "hirunews",
       "Timestamp": "Tuesday, 02 August 2022 - 12:22",
       "Headline": "මුහුදේ පාවෙමින් තිබිය දී කේරළ ගංජා කිලෝ පන්සියයක් සොයා ගැනේ",
       "News Content": "තමිල්නාඩුවේ සිට මන්නාරමට ප්‍රවාහනය කරමින් තිබූ කේරළ ගංජා කිලෝ ග්‍රෑම් 500 ක පමණ ප්‍රමාණයක් ජාවාරම්කරුවන් විසින් ඊයේ (01) දා මුහුදට වීසි කොට පලා ගොස් තිබෙනවා.\nඑම කේරළ ගංජා ප්‍රමාණයෙන් කිලෝ ගැම් 199 ක් ඉන්දීය වෙරළාරක්ෂක භටයින් ධනුෂ්කොඩි ආසන්නයේ පිහිටි තුන්වන වැලි තටාකයේ මුර සංචාරයේ යෙදී සිටියදී සොයා ගෙන තිබෙනවා.\nකේරළ ගංජා ප්‍රමාණය බහා ලූ විශාල පෙට්ටියක කොටසක් ද මුහුදේ පාවී වෙරළට ගොඩ ගසා තිබූ අතර එහි සදහන් තොරතුරු වලට අනුව එහි කේරළ ගංජා කිලෝ ග්‍රෑම් 500 ක් පමණ තිබී ඇති බවයි එම වෙරළාරක්ෂක නිලධාරීන් සනාථ කරගෙන තිබෙන්නේ.\nමෙම කේරළ ගංජා තොගයෙන් තවත් කොටසක් ඉන්දීය ධීවරයින්ගේ දැලකට හසු වී තිබුණු බවට ද තොරතුරු ලැබී තිබෙනවා.",
       "URL": "https://www.hirunews.lk/311649/මුහුදේ-පාවෙමින්-තිබිය-දී-කේරළ-ගංජා-කිලෝ-පන්සියයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=972"
}