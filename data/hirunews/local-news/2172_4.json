{
       "Source": "hirunews",
       "Timestamp": "Wednesday, 03 February 2021 - 10:03",
       "Headline": "ඉන්දීය මහකොමසාරිස්වරයා ජනපති සහ අගමැති හමුවේ",
       "News Content": "මෙරට  ඉන්දීය මහ කොමසාරිස් ගෝපාල් බග්ලේ මහතා ජනාධිපති ගෝඨාභය රාජපක්ෂ, අග්‍රාමාත්‍ය මහින්ද රාජපක්ෂ සහ විදේශ අමාත්‍ය දිනේෂ් ගුණවර්ධන යන මහත්වරුන් ඊයේ හමුවූ බව ඉන්දීය මහ කොමසාරිස් කාර්යාල ආරංචි මාර්ග සදහන් කළා.\n‘ද හින්දු‘ පුවත්පත වාර්තා කළේ කොළඹ වරාය සංවර්ධන කටයුතු සම්බන්ධයෙන් මෙහිදී සාකච්ඡාවට ලක් වූ බවයි.\nකොළඹ වරායේ නැගෙනහිර පර්යන්තය සංවර්ධ කටයුතු 100%ක් ශ්‍රී ලංකා වරාය අධිකාරිය යටතේ සිදු කිරිමට කැබිනට් අනුමැතිය හිමිවීමෙන් පසු මෙලෙස මෙරට ඉන්දීය මහ කොමසාරිස්වරයා හා ජනාධිපතිවරයා, අග්‍රාමාත්‍යවරයා හා විදේශ අමාත්‍යවරයා අතර හමුව සිදුව තිබීම විශේෂත්වයක්.\nද හින්දු පුවත්පත වාර්තා කළේ 2019 වසරේ මැයි මාසයේදී කොළඹ වරායේ සංවර්ධන කටයුතු සම්බන්ධයෙන් ඉන්දියාව, ජපානය, සහ ශ්‍රී ලංකාව අතර ඇති කරගත් ත්‍රෛපාර්ශ්වික ගිවිසුම සම්බන්ධයෙන් එහිදී ඉන්දීය මහ කොමසාරිස්වරයා අවධානයට ලක්කර ඇති බවයි.\nඑම ගිවිසුමට අනුව කොළඹ වරායේ උපාය මාර්ගික පර්යන්තයක් ශ්‍රී ලංකා වරාය අධිකාරියට 51%ක අයිතියක් සහ ජපානය සහ ඉන්දියාව 49%ක් හිමිවන පරිදි ඒකාබද්ධව සංවර්ධනය කිරීම සඳහා එකඟතාවකට පැමිණ තිබුණා.\nඉන්දියාවේ අදානී සමාගම සහ ජපාන සමාගම එක්ව අදාළ ව්‍යාපෘතිය සඳහා ආයෝජන කිරීමට අපේක්ෂා කර තිබූ මුදල අමෙරිකානු ඩොලර් මිලියන 700ක්.\nකෙසේ වෙතත් මේ වන විට තීරණය කර ඇත්තේ නැගෙනහිර පර්යන්තය වෙනුවට කොළඹ වරායේ බටහිර පර්යන්තය සඳහාඑමආයෝජනසහයෝගීතාවලබාගැනීමටයි.\nනැගෙනහිර පර්යන්තයට අදාළ ගිවිසුමෙන් ශ්‍රී ලංකාව ඉවත්වීම සම්බන්ධයෙන් රාජ්‍ය තාන්ත්‍රිකව ඉන්දියාව කනස්සල්ලෙන් පසුවන බවටද මෙරට ඉන්දීය මහ කොමසාරිස්වරයා එම හමුවේදී අවධානය යොමු කොට තිබෙනවා.\nඑමෙන්ම අදාළගිවිසුම ඉවත් කිරීම සම්බන්ධයෙන් විකල්ප යෝජනාවක් තවමත් ඉන්දියාවට ලබාදී නොමැති බවයි හින්දු පුවත්පත වැඩිදුරටත් වාර්තා කරන්නේ.\nද හින්දු පුවත්පතට අනුව ඉන්දියාව මේ සම්බන්ධව දැනුවත් වී ඇත්තේ ඊයේ ප්‍රකාශයට පත් කළ කැබිනට් තීරණ හරහායි.\nමෙවැනි දැවැන්ත ව්‍යාපෘතියක අදාළ ගිවිසුමක් ශ්‍රී ලංකා රජය විසින් ඉවත් කරගත් දෙවන අවස්ථාව මෙය බවත් හින්දු පුවත්පත වාර්තා කරනවා.\nඑහි දැක්වෙන්නේ එලෙස ඉවත් කරගත් පළමුවැන්න ජනතා රජය සමග ඇතිකරගත් ඇමරිකානු ඩොලර් බිලියන 1.5ක සැහැල්ලු දුම්රිය ව්‍යාපෘතියට අදාළ ගිවිසුම බවයි.\nමේ අතර කොළඹ වරායේ බටහිර ජැටිය සංවර්ධනය සඳහා විදෙස් සමාගම් හවුල් කර ගැනීමට දුන් කැබිනට් අනුමැතියට එරෙහිව අද කොටුව දුම්රිය පොළ ඉදිරිපිට පත්‍රිකා බෙදාදීමක් සිදුවුණා.",
       "URL": "https://www.hirunews.lk/261519/ඉන්දීය-මහකොමසාරිස්වරයා-ජනපති-සහ-අගමැති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2172"
}