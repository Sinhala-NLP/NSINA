{
       "Source": "hirunews",
       "Timestamp": "Saturday, 14 October 2017 - 18:49",
       "Headline": "නව ව්‍යවස්ථාවෙන් රට බෙදෙන බව විමල් වීරවංශ කියයි",
       "News Content": "නව ව්‍යවස්ථාව මගින් රට බෙදා වෙන් කරන බව ජාතික නිදහස් පෙරමුණේ නායක පාර්ලිමේන්තු මන්ත්‍රි විමල් වීරවංශ පවසනවා.\nමන්ත්‍රිවරයා මේ බව ප්‍රකාශ කලේ එම පක්ෂය කොළඹ විහාර මහාදේවි එළිමහන් රංග පිඨයේ අද (14) සංවිධානය කර තිබු ජනහමුවක් අමතමින්.\nඑක්සත් ජාතීන්ගේ සංවිධානයෙන් වැටුප් ලබාගන්නා පිරිස් විසින් සකස් කරන ව්‍යවස්ථා කෙටුම්පතක් මෙරට වුවමනාවට සකස්වන්නක් නොවන බවයි ඔහු අවධාරණය කළේ.\nඑහිදී ඔහු සදහන් කළේ යුදමය වශයෙන් පරාජය කළ සතුරා ව්‍යවස්ථාමය වශයෙන් ශ්‍රී ලංකාව බෙදීමට උත්සාහ කරන බවයි.\nදෙමළ බෙදුම්වාදයේ මාර්ග සිතියම කරා කෙමෙන් කෙමෙන් ළගා වෙමින් පවතින බව ද ඔහු එහිදී තවදුරටත් කියා සිටියා.",
       "URL": "https://www.hirunews.lk/173498/නව-ව්‍යවස්ථාවෙන්-රට-බෙදෙන-බව-විමල්-වීරවංශ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4271"
}