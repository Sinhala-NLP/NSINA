{
       "Source": "hirunews",
       "Timestamp": "Wednesday, 23 August 2017 - 19:35",
       "Headline": "ලිහිසිතෙල් අලෙවිය මුවාවෙන් වැඩි මිළට ඩීසල් පෙට්‍රල් අලෙවි කිරීමේ ජාවාරමක්",
       "News Content": "කෑගල්ල - බුලත්කොහුපිටිය මොරොන්තොට ප්‍රදේශයේ පවත්වාගෙන යන ලිහිසිතෙල් අලෙවි කිරීමේ ව්‍යාපාරික ස්ථානයක් පිළිබද ලැබුනු රහසිගත තොරතුරකින් හෙළිකෙරුනේ ව්‍යාපාරික ස්ථානයේ පිටුපස කොටසේ අනවසරයෙන් මහාපරිමාන ඩීසල් හා පෙට්‍රල් ගබඩාවක් පවත්වාගෙන යන බවයි.\nමේ පිළිබද කළ මුලික විමර්ශනයේදී අනාවරණය වුණේ ප්‍රසිද්ධියේ වැඩිමිලට මෙම ස්ථානයේ ඩීසල් හා පෙට්‍රල් අලවිය සිදුකරන බවයි.\nඅවට නිවාස හා දේපල ද දැඩි අවධානමක හෙළමින් ඉතා අනාරක්ෂිත ලෙස මෙම ඉන්ධන ගබඩාව පවත්වාගෙන ගිය ස්ථානයේම ගෘහස්ථ ගෑස් සිලින්ඩර ගබඩාව ද පවත්වා ගෙන ගොස් තිබුනා.\nමෙහි ඇති අනාරක්ෂිත බව මෙන්ම නීතිවිරෝධීභාවය සැලකිල්ලට ගනිමින් ඛනිජ තෙල් නීතිගත සංස්ථාවේ විශේෂ විමර්ශන ඒකකය හිරු සී.අයි.ඒ සමග එක්ව මෙම ස්ථානය ඊයේ වැටලීමට කටයුතු කළා.",
       "URL": "https://www.hirunews.lk/169199/ලිහිසිතෙල්-අලෙවිය-මුවාවෙන්-වැඩි-මිළට-ඩීසල්-පෙට්‍රල්-අලෙවි-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4356"
}