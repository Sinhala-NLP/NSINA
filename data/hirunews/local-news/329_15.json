{
       "Source": "hirunews",
       "Timestamp": "Saturday, 20 May 2023 - 18:33",
       "Headline": "ලෝක බැංකුවේ කණ්ඩායමක් අනිද්දා ශ්‍රී ලංකාවේ",
       "News Content": "ලෝක බැංකුවේ නිරීක්ෂණ කණ්ඩායමක් අනිද්දා දිවයිනට පැමිණීමට නියමිතයි.\nඒ මෙරට සෞඛ්‍ය සේවාවට තවදුරටත් ලෝක බැංකු සහාය ලැබිය යුතු ද යන්න සොයා බැලීම සඳහායි.\nඑම නියෝජිත කණ්ඩායම මේ මස 30 වනදා දක්වා මෙරට රැදී සිටිනු ඇති.\nමෙම නියෝජිත කණ්ඩායම මෙරට ප්‍රාථමික සෞඛ්‍ය සේවා සවි බල ගැන්වීමට මෙතෙක් සිදුකළ කාර්යයන් වල ප්‍රගතිය සමාලෝචනය කිරීමට ද නියමිත බවයි ප්‍රාථමික සෞඛ්‍ය සේවා පද්ධතිය සවි බල ගැන්වීමේ ව්‍යාපෘති අධ්‍යක්ෂ වෛද්‍ය ජයසුන්දර බණ්ඩාර කියා සිටියේ.",
       "URL": "https://www.hirunews.lk/335754/ලෝක-බැංකුවේ-කණ්ඩායමක්-අනිද්දා-ශ්‍රී-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=329"
}