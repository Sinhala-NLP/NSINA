{
       "Source": "hirunews",
       "Timestamp": "Thursday, 19 May 2022 - 18:47",
       "Headline": "විශේෂ අවශ්‍යතා ඇති අයට ප්‍රමුඛතාව දෙන්නැයි ආයතන වෙත දැනුම්දීමක්",
       "News Content": "විශේෂ අවශ්‍යතා ඇති පුද්ගලයන් සඳහා අපහසුතාවයකින් තොරව අවශ්‍ය සේවා ලබා ගැනීමට අවශ්‍ය කටයුතු සලසන ලෙසට අත්‍යවශ්‍ය සේවා කොමසාරිස් ජනරාල්වරයා අදාළ රජයේ සහ පෞද්ගලික ආයතනවලින් ඉල්ලීමක් කරනවා.\nරටේ වර්තමානයේ පවතින තත්ත්වය හමුවේ විශේෂ අවශ්‍යතා ඇති පුද්ගලයින් අත්‍යවශ්‍ය සේවා ලබා ගැනීමේදී පෝලිම්වල අධික කාලයක් සිටීමට සිදුවීම හේතුවෙන් දැඩි අපහසුතාවන්ට ලක්වන බවටයි වාර්තා වී ඇත්තේ.\nඑබැවින් ඉන්ධන ආහාර ද්‍රව්‍ය සෞඛ්‍ය සේවා ඇතුලු අනෙකුත් අත්‍යවශ්‍ය සේවා ලබා ගැනීමේදී මෙම විශේෂ අවශ්‍යතා ඇති පුද්ගලයින්ට ප්‍රමුඛතාව ලබාදීමට කටයුතු සලසා දෙන ලෙසටයි අදාළ රජයේ සහ පෞද්ගලික ආයතනවලින් ඉල්ලා ඇත්තේ.",
       "URL": "https://www.hirunews.lk/304760/විශේෂ-අවශ්‍යතා-ඇති-අයට-ප්‍රමුඛතාව-දෙන්නැයි-ආයතන-වෙත-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1157"
}