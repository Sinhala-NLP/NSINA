{
       "Source": "hirunews",
       "Timestamp": "Saturday, 07 January 2017 - 8:57",
       "Headline": "සාගලට සහ චමල්ට අගමැති වගකීම් පවරයි",
       "News Content": "සංවර්ධන කටයුතු සඳහා හම්බන්තොට ප්‍රදේශයෙන් ඉඩම් ලබා ගැනීමේ කටයුත්ත අමාත්‍ය සාගල රත්නායකට සහ පාර්ලිමේන්තු මන්ත්‍රී චමල් රාජපක්ෂට පවරන බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව ප්‍රකාශ කළේ ඊයේ පස්වරුවේ හම්බන්තොට ප්‍රදේශයට ගොස් මහා සංඝරත්න බැහැ දුටු අවස්ථාවේදියි.\nඑහිදී අග්‍රාමාත්‍යවරයා මහා සංඝරත්නය සමඟ විශේෂ සාකච්ඡාවක නිරත වී තිබෙනවා.\nහම්බන්තොටින් අක්කර 1235ක භූමි ප්‍රමාණයක් පමණක් ආයෝජකයින්ට ලබාදෙන බව එහිදී අග්‍රාමාත්‍ය රනිල් වික්‍රමසිංහ මහා සංඝරත්නයට පොරොන්දු වී තිබෙනවා.\nහම්බන්තොට සිදුකෙරෙන ආයෝජන අදියර කිහිපයක් යටතේ ක්‍රියාත්මක කෙරෙන බව පැවසූ අග්‍රාමාත්‍යවරයා පළමු අදියර පමණක් ක්‍රියාත්මක කිරීමට සැලසුම් කර ඇති බවයි එහිදී ප්‍රකාශ කර ඇත්තේ.\nඅනෙක් අදියර තවමත් සාකච්ඡා මට්ටමේ පවතින බවත්, මහා සංඝරත්නය සමඟ සාකච්ඡා කර ඒ පිළිබඳ තීරණ ගන්නා බවත්, අග්‍රාමාත්‍යවරයා එහිදී වැඩිදුරටත් ප්‍රකාශ කළා.",
       "URL": "https://www.hirunews.lk/151479/සාගලට-සහ-චමල්ට-අගමැති-වගකීම්-පවරයි",
       "Category": "Local News",
       "Parent URL": "https://www.hirunews.lk/local-news.php?pageID=4720"
}