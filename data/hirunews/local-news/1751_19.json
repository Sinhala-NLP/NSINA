{
       "Source": "hirunews",
       "Timestamp": "Monday, 16 August 2021 - 9:43",
       "Headline": "ලක්ෂයකට වැඩි පිරිසක් ඊයේත් එන්නත්කරණයට",
       "News Content": "මෙරට කොරෝනා එන්නත්කරණ වැඩසටහන යටතේ පුද්ගලයින් එක්ලක්ෂ 17905 දෙනෙකුට ඊයේ දිනයේත් එන්නත් ලබාදී තිබෙනවා.\nඑහිදී සයිනොෆාම් දෙවන මාත්‍රාව පුද්ගලයින් 83,518 දෙනෙකුට ලබාදී ඇති අතර, එහි පළමු මාත්‍රාව 27,016කුට ලබාදී ඇති බවයි වසංගත රෝග විද්‍යා අංශය සඳහන් කළේ.\nකොවිෂීල්ඩ් එන්නතේ පළමු මාත්‍රාව ද ඊයේ 2,204 දෙනෙකුට ලබාදී තිබෙනවා. එමෙන්ම එහි දෙවන මාත්‍රාව 409 දෙනෙකුට ලබාදුන්නා.\nෆයිසර් එන්නතේ දෙවන මාත්‍රාව 4,697 කටත්, පළමු මාත්‍රාව 61 දෙනෙකුටත් ලබාදී තිබෙනවා.\nඒ අනුව, මේ වනවිට දිවයිනේ පුද්ගලයන් එක්කෝටි 18 ලක්ෂ 79,851 දෙනෙකුට කොරෝනා එන්නත් එක් මාත්‍රාවක් හෝ ලබාදී ඇති අතර පූර්ණ එන්නත්කරණය ලැබූ සංඛ්‍යාව හතළිස් හයලක්ෂ 16,266ක්.",
       "URL": "https://www.hirunews.lk/279817/ලක්ෂයකට-වැඩි-පිරිසක්-ඊයේත්-එන්නත්කරණයට",
       "Category": "Local News",
       "Parent URL": "https://www.hirunews.lk/local-news.php?pageID=1751"
}