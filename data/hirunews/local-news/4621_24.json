{
       "Source": "hirunews",
       "Timestamp": "Friday, 10 March 2017 - 7:51",
       "Headline": "තියුණු ආයුධයක් සහ ව්‍යාජ ලියකියවිලි සමග කාන්තාවන් දෙදෙනෙකු අත්අඩංගුවට",
       "News Content": "රත්මලාන ප්‍රදේශයේදී අන්සතු හැදුනුම්පත් සහ ව්‍යාජ ලියකියවිලි කිහිපයක් සමගින් කාන්තාවන් දෙදෙනෙකු අත්අඩංගුවට ගෙන තිබෙනවා.\nපොලිසිය සදහන් කළේ ඊයේ අත්අඩංගුවට ගත් මෙම කාන්තාවන් දෙදෙනා සතුව තිබී තියුණු ආයුධයක් ද සොයා ගත් බවයි.\nමීට අමතරව, අන්සතු ජාතික හැදුනුම්පත් 3 ක්, යුද හමුදා හැදුම්පතක්, විදේශ ගමන් බලපත්‍රයක් සහ වාහන ලියාපදිංචි සහතික පතක් එම කාන්තාවන් දෙදෙනා සතුව තිබී සොයා ගෙන ඇති බවයි පොලිසිය සදහන් කළේ.\nඅත්අඩංගුවට ගත් මෙම කාන්තාවන් දෙදෙනා රත්මලාන ප්‍රදේශයේ පදිංචිකාරිනියන් වන අතර, මොවුන් අද ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/156501/තියුණු-ආයුධයක්-සහ-ව්‍යාජ-ලියකියවිලි-සමග-කාන්තාවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4621"
}