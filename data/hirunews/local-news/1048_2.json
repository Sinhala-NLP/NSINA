{
       "Source": "hirunews",
       "Timestamp": "Monday, 04 July 2022 - 10:50",
       "Headline": "හෙරොයින් ප්‍රවාහනය කළ අයෙකු එස්.ටී.එෆ්. අත් අඩංගුවට",
       "News Content": "විශේෂ කා­­ර්ය බලකාය කල්මුණ කඳවුරේ නිලධාරීන්ට ලද තොරතුරකට අනුව ඊයේ (03) සිදු කරන ලද වැටලීමකදී හෙරොයින් ප්‍රවාහනය කරමින් සිටි අයෙකු අත්අඩංගුවට ගෙන තිබෙනවා.\nඒ කල්මුණ වෙරළ මාර්ගයේ අල් ෆලා ක්‍රීඩාංගනය අසල දී යි.\nඑහිදී හෙරොයින් සන්තකයේ තබාගෙන යතුරුපැදියකින් එම මත්ද්‍රව්‍ය ප්‍රවාහනය කළ වයස අවුරුදු 32ක කල්මුණකුඩි ප්‍රදේශයේ පදිංචි පුද්ගලයකුයි මෙලෙස අත්අඩංගුවට ගෙන ඇත්තේ.\nසැකකරුගෙන් සිදු කළ වැඩිදුර ප්‍රශ්න කිරීම්වලදී හෙළි වී ඇත්තේ මහපරිමාණයෙන් මෙම මත්ද්‍රව්‍ය ජාවාරම සිදු කරනු ලබන මත්ද්‍රව්‍ය ජාවාරම්කරුවන් විසින් ලබාදෙන හෙරොයින් කල්මුණ, කාත්තන්කුඩි හා මඩකලපුව යන ප්‍රදේශවල ගැනුම්කරුවන්ට දීර්ඝ කාලයක සිට බෙදාහැරීම සිදු කරන බවයි.\nසැකකරු සන්තකයේ තිබී හෙරොයින් ග්‍රෑම් 20 මිලිග්‍රෑම් 50ක් සොයාගැනුණා.",
       "URL": "https://www.hirunews.lk/308988/හෙරොයින්-ප්‍රවාහනය-කළ-අයෙකු-එස්-ටී-එෆ්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1048"
}