{
       "Source": "hirunews",
       "Timestamp": "Thursday, 17 August 2017 - 15:02",
       "Headline": "අන්තර්ජාල සේවා බදු ඉවතට - වාහන කිහිපයකත් බදු මුදල් අඩු වෙයි",
       "News Content": "අන්තර්ජාල සේවා ගාස්තු මත පනවා තිබූ සියයට 10 ක විදුලි සංදේශ බද්ද සම්පූර්ණයෙන්ම ඉවත් කිරීමට මුදල් අමාත්‍යාංශය තීරණය කර තිබෙනවා.\nකොළඹ දැන් පැවැත්වෙන මාධ්‍ය හමුවකට එක්වෙමින් මුදල් අමාත්‍ය මංගල සමරවීර මේ බව සදහන් කළා.\nමේ අතර ලොරි සහ කුඩා ප්‍රමාණයේ කැබ් රථ සඳහා වන බද්ද රුපියල් ලක්ෂ 3 කින් අඩුකර තිබෙනවා.\nඒ අනුව රුපියල් ලක්ෂ 10 ක් වන එම බද්ද රුපියල් ලක්ෂ 7 දක්වා අඩුවනු ඇති.\nඑංජින් ධාරිතාව 150CC ට අඩු යතුරුපැදි සඳහා වන බදු සියයට 90 කින් අඩු කරන බව ද මුදල් අමාත්‍ය මංගල සමරවීර අද පැවති මාධ්‍ය හමුවේදී කියාසිටියා.\nයතුරුපැදි සඳහා වු බදු මුදල් අඩු කිරීම අද මධ්‍යම රාත්‍රියේ සිට ක්‍රියාත්මක වන බවයි අමාත්‍යවරයා සඳහන් කළේ.\nඑම මාධ්‍ය හමුවට එක්වෙමින් අදහස් දැක්වූ මුදල් රාජ්‍ය අමාත්‍ය එරාන් වික්‍රමරත්න සදහන් කළේ අදාළ බදු අඩු කිරීම මැතිවරණ ඉලක්ක  කර ගනිමින් සිදුවූවක් නොවන බවයි.",
       "URL": "https://www.hirunews.lk/168674/අන්තර්ජාල-සේවා-බදු-ඉවතට-වාහන-කිහිපයකත්-මුදල්-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4366"
}