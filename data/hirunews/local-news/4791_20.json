{
       "Source": "hirunews",
       "Timestamp": "Thursday, 17 November 2016 - 14:54",
       "Headline": "වෙලේ සුදාගේ ඥාති සොහොයුරෙක් රිමාන්ඩ්",
       "News Content": "මත්ද්‍රව්‍ය ජාවාරම්කරවෙකු වන ගම්පොළ විදානගේ සමන්ත කුමාර හෙවත් වෙලේ සුදා උපයාගත් රුපියල් කෝටි 42 කට ආසන්න මුදලක් තම බැංකු ගිණුම්වලට බැර කිරීමේ චෝදනාවට ඔහුගේ ඥාති සහෝදරයෙකු රක්ෂිත බන්ධනාගාරගත කර තිබෙනවා.\nඒ, සැකකරු කොළඹ ප්‍රධාන මහේස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් අනතුරුවයි.\nමොහු වෙලේ සුදාගේ බිරිඳගේ සහෝදරියගේ සැමියා වන අතර, පසුගියදා අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබුණා.\nපසුව ඊයේ (16) ඔහු අධිකරණයට ඉදිරිපත් කෙරුණු අතර, ඒ අනුවයි ලබන 25 වනදා දක්වා ඔහු රක්ෂිත බන්ධනාගාරගත කිරීමටයි කොළඹ ප්‍රධාන මහේස්ත්‍රාත් ගිහාන් පිලපිටිය නියෝග කළේ.",
       "URL": "https://www.hirunews.lk/147745/වෙලේ-සුදාගේ-ඥාති-සොහොයුරෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4791"
}