{
       "Source": "hirunews",
       "Timestamp": "Thursday, 13 April 2017 - 14:36",
       "Headline": "වන අලි පහරදීම්වලට එරෙහිව ගලෙන්බිදුනුවැව විරෝධතා (ඡායාරූප)",
       "News Content": "වන අලි පහරදීම් පිළිබදව බලධාරින් අවධානයක් යොමු නොකිරීමට එරෙහිව අනුරාධපුර - කහටගස්දිගිලිය - ගලෙන්බිදුණු වැව මාර්ගයේ කෝමාරිකාවලදී අවට ගම්මාන කිහිපයක පදිංචිකරුවන් පිරිසක් අද (13) උද්ඝෝෂණයක නිරතවුණා.\nඅප වාර්තාකරු සදහන් කළේ කෝමාරිකාවල, හැට්ටුවැව, මුකිරියාව, රඹෑව, කිරිමැටියාව සහ වැලිගොල්ලෑව යන ගම්මානවල ජනතාව ඊට එක්ව සිටි බවයි.\nගත වූ මාස 3 ක කාලය තුළ වන අලි පහරදීම් වලින් ප්‍රදේශයේ පුද්ගලයින් 4 දෙනෙකු ජීවිතක්ෂයට පත්වී තිබෙනවා.\nඑහි ආසන්නතම සිදුවීම පෙරේදා වාර්තා වූ අතර, 22 හැවිරිදි තරුණයෙකු එහිදී මියගොස් තිබුණා. උද්ඝෝෂණයට එක්වූ ප්‍රදේශවාසීන් චෝදනා කළේ් වනජිවි නිලධාරින් රාජකාරිය නිසි පරිදි ඉටු නොකිරීම හේතුවෙන් මෙම තත්ත්වය මතුව ඇති බවයි.\nඋද්ඝෝෂණය හේතුවෙන් කහටගස්දිගිලිය - ගලෙන්බිදුනුවැව මාර්ගයේ ගමනාගමනයට ද බාධා එල්ල වුණා.\nපසුව කහටගස්දිගිලිය පොලිස් ස්ථානාධිපතිවරයා ඇතුළු නිලධාරින් පිරිසක් එම ස්ථානයට පැමිණ විරෝධතාවය සමථයකට පත් කිරීමට උත්සාහ කළ ද එහිදී ඇති වූයේ මෙවැනි උණුසුම් තත්ත්වයක්.\nමේ අතර, තණමල්විල, මීගස්වැව සහ නිකවැව ප්‍රදේශවලදී වන අලි පහරදීම් හේතුවෙන් පුද්ගලයින් තුන්දෙනෙකු බරපතල තුවාල ලබා තණමල්විල රෝහලට ඊයේ රාත්‍රියේ ඇතුළත් කෙරුණා. පසුව ඉන් දෙදෙනෙකු මියගියා.\nඡායාරූප - ගලෙන්බිඳුණුවැව චින්තක බාලසුරිය",
       "URL": "https://www.hirunews.lk/159141/වන-අලි-පහරදීම්වලට-එරෙහිව-ගලෙන්බිදුනුවැව-විරෝධතා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4564"
}