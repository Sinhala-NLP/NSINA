{
       "Source": "hirunews",
       "Timestamp": "Sunday, 08 August 2021 - 17:25",
       "Headline": "දකුණු පළාත් සභා හිටපු මන්ත්‍රි රංජිත් මුණසිංහ අත්අඩංගුවට (වීඩියෝ)",
       "News Content": "මාතර නගරයේ පැවති ගුරු විදුහල්පති විරෝධතාවක් අතරතුරදී නිරෝධායන නීති උල්ලංඝනය කිරීමේ චෝදනාව මත සමගි ජනබලවේගය නියෝජනය කරන හිටපු දකුණු පළාත් සභා මන්ත්‍රී රංජිත් මුණසිංහ අත්අඩංගුවට ගෙන තිබෙනවා.\nමේ අතර ගුරු විදුහල්පති වෘත්තිය සමිති සන්ධානය අද මාධ්‍ය හමුවක් කැඳවමින් කියා සිටියේ හෙට පැවැත්වෙන අමාත්‍ය මණ්ඩල රැස්වීමේදී තම වැටුප් විෂමතා ගැටළුවට විසඳුමක් ලබා නොදුනහොත් දියත් කර ඇති වෘත්තිය ක්‍රියාමාර්ගය අඛන්ඩව ක්‍රියාත්මක කරන බවයි.\nසමගි ජනබලවේගය නියෝජනය කරන හිටපු දකුණු පළාත් සභා මන්ත්‍රී රංජිත් මුණසිංහ අද මාතර පොලිසිය වෙත කැඳවා තිබූ අතර, ඔහු එහි පැමිණි අවස්ථාවේදියි පොලිසිය ඔහු අත්අඩංගුවට ගනු ලැබුවේ.\nහිටපු පළාත් සභා මන්ත්‍රීවරයා පසුගිය මස 20 වනදා මාතර නගරයේ පැවති අදාළ විරෝධතාවට මුව  ආවරණ නොමැතිව සහභාගිවී ඇති අතර, ඒ හේතුවෙනුයි ඔහුව අත්අඩංගුවට ගෙන ඇත්තේ.",
       "URL": "https://www.hirunews.lk/279206/දකුණු-පළාත්-සභා-හිටපු-මන්ත්‍රි-රංජිත්-මුණසිංහ-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1767"
}