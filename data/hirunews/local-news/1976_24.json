{
       "Source": "hirunews",
       "Timestamp": "Tuesday, 04 May 2021 - 10:46",
       "Headline": "පොලිතින් සහ ප්ලාස්ටික් තහනම උල්ලංඝනය කළ සමාගම් දෙකකට නීතිමය පියවර",
       "News Content": "පොලිතින් සහ ප්ලාස්ටික තහනම උල්ලංඝනය කළ සමාගම් දෙකකට විරුද්ධව වහාම නීතිමය පියවර ගන්නැයි පරිසර අමාත්‍යාංශය මධ්‍යම පරිසර අධිකාරියට උපදෙස් ලබාදී තිබෙනවා.\nපොලිතින් සහ ප්ලාස්ටික් භාවිතය අවම කිරීමේ අරමුණින් පසුගිය මාර්තු 31 වනදා නිෂ්පාදන කිහිපයක් තහනම් කෙරුණු අතර, ග්‍රෑම් විස්සට අඩු ආහාර ඖෂධ ගණයට අයත් නොවන පොලිතින් සහ ප්ලාස්ටික් ඇසුරුම් සැෂේ පැකට් ඇතුලු නිෂ්පාදන පහක් ඒ අනුව තහනම් කෙරුණා.\nකෙසේ වෙතත් එම තහනම නොතකා හරිමින් සමාගම් දෙකක් ග්‍රෑම් 24 සැෂේ පැකට් තවදුරටත් නිපදවනු ලබන බවටයි තොරතුරු ලැබී ඇත්තේ.\nඑම කරුණු සැළකිල්ලට ගනිමිනුයි අදාළ සමාගම්වලට නීතිය ක්‍රියාත්මක කිරීම සඳහා පරිසර අමාත්‍යාංශය විසින් මධ්‍යම පරිසර අධිකාරියට උපදෙස් ලබාදී ඇත්තේ.",
       "URL": "https://www.hirunews.lk/270384/පොලිතින්-සහ-ප්ලාස්ටික්-තහනම-උල්ලංඝනය-කළ-සමාගම්-දෙකකට-නීතිමය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1976"
}