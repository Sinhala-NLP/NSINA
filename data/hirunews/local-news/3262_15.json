{
       "Source": "hirunews",
       "Timestamp": "Saturday, 06 July 2019 - 21:38",
       "Headline": "එළවළු වැටෙන් එහා ජයටම ගිය කංසා හේන වැටලූ CIA මෙහෙයුම",
       "News Content": "හිරු සී.අයි.ඒ.හා සුරාබදු දෙපාර්තමේන්තුවේ ප්‍රධාන කාර්යාලයේ වැටලීම් ඒකකය එක්ව සිදුකළ මෙහෙයුමකින් උඩවලව රක්ෂිතය තුල පවත්වාගෙන ගිය රුපියල් ලක්ෂ 50 කට අධික වටිනාකමකින් යුතු කංසා හේන් තුනක් වටලනු ලැබුවා.\nමෙම කංසා හේන් අක්කර 3 ක පමණ ප්‍රදේශයක පවත්වාගෙන ගොස් තිබුණේ එළවළු වගාකරන මුවාවෙන්.\nපසුගිය දා හිරු සී.අයි.ඒ. වෙත රහසිගත තොරතුරක් ලැබුණේ උඩවලව රක්ෂිතයේ උඩමවුආර - උනල්කන්ද ප්‍රදේශයේ සුක්ෂම ලෙස පවත්වාගෙන යන කංසා හේනක් පිළිබදවයි.\nඒ අනුව වහා ක්‍රියාත්මක වූ හිරු සී.අයි.ඒ.හා සුරාබදු දෙපාර්තමේන්තු ප්‍රධාන කාර්යාලයේ වැටලීම් අංශය අදාල ප්‍රදේශය සොයා රාත්‍රි කාලයේම මෙහෙයුමක් ආරම්භ කළා.\nඒ ජාතික මත්ද්‍රව්‍ය නිවරණ සතිය ක්‍රියාත්මක වු ජුනි 28 වැනිදායි.\nඋඩවලව රක්ෂිතයේ උඩමව්ආර - උනල්කන්ද ප්‍රදේශයට ළගා වු අපට කංසා හේන නඩත්තු කරන පුද්ගලයින් රැදී සිටින වාඩිය සොයා ගත හැකි වුණා.",
       "URL": "https://www.hirunews.lk/219793/එළවළු-වැටෙන්-එහා-ජයටම-ගිය-කංසා-හේන-වැටලූ-cia-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3262"
}