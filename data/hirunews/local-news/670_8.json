{
       "Source": "hirunews",
       "Timestamp": "Tuesday, 13 December 2022 - 8:54",
       "Headline": "ගජමුතු සමග පස්දෙනෙකු පොලිස් අත් අඩංගුවට",
       "News Content": "කලවංචිකුඩි විශේෂ කාර්‍ය බලකාය විසින් සිදු කරන ලද සෝදිසි කිරීමක දී ගජමුතු සමග එය රැගෙන යමින් සිටි පුද්ගලයින් තිදෙනකු සහ ඊට ආධාර අනුබල දුන් තවත් පුද්ගලයින් දෙදෙනකු අත්අඩංගුවට ගෙන තිබෙනවා.\nපෙරේදා (11) පස්වරුවේ මෙම වැටලීම සිදු කර ඇත්තේ මහඔය - කෝන්වින්න ප්‍රදේශයේදියි.\nඑහිදී සැකකරුවන් සතුව තිබී වඳ වී යන ජාතික සම්පතක් ලෙස සැලකෙන දළ ඇතුන් මරා ලබාගත් ගජමුතු 05ක් සොයා ගැනීමට පොලිස් විශේෂ කාර්‍ය බලකායට හැකි වී තිබෙනවා.\nමොවුන් පස්දෙනා බිබිල,වැලිගම, බණ්ඩාරවෙල, අයිවෙල යන ප්‍රදේශවල පදිංචි වයස අවුරුදු 25,32,39,49 සහ 53 යන වයස්වල පසුවන්නන්.",
       "URL": "https://www.hirunews.lk/322571/ගජමුතු-සමග-පස්දෙනෙකු-පොලිස්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=670"
}