{
       "Source": "hirunews",
       "Timestamp": "Tuesday, 31 October 2017 - 12:21",
       "Headline": "කාන්තාවක් බියගැන් වූ තරුණයින් තිදෙනෙකුට සිර දඩුවම්",
       "News Content": "කාන්තාවක් බියගන්වා ඇය සතුව තිබූ මුදල් පසුම්බිය කොල්ලකෑම හා ඇයගේ රන් මාලය කඩාගෙන යාම යන චෝදනා සඳහා වරදකරුවන් වූ තරුණයින් තිදෙනෙකුට සිර දඩුවම් නියම කර තිබෙනවා.\nයාපනය නගරයේදී 2017 ජූලි මස 4 වනදා යතුරු පැදි දෙකකින් පැමිණි මෙම තරුණයින් තිදෙනා යාපනය නගරයේ සිට පාළු මාවතක් ඔස්සේ ගමන් කරමින් සිටි කාන්තාවකට පිහියක් පෙන්වා මෙම කොල්ල කෑම සිදු කර තිබුණා.\nඇයගේ මුදල් පසුම්බියේ රුපියල් 28000ක මුදලක් තිබූ බවයි වාර්තා වන්නේ.\nපොලීසිය විසින් මෙම තරුණයින් තිදෙනා අත්අඩංගුවටගත් පසු එම මුදල් හා රන් මාලය පොලිස් භාරයට ගෙන තිබෙනවා.\nයාපනය දිසාවිනිසුරුවරයා හමුවට අද(31) දින මෙම තරුණයින් තිදෙනා ඉදිරිපත්කරනු ලැබුවා.\nඑහිදී නියෝග කළේ මෙම තරුණයින්ට වසර තුනක සිර දඬුවම් සහ එක් අයෙකුට රුපියල් 3500 බැගින් වූ දඩයක්ද නියම කරන ලෙසයි.\nභාණ්ඩ හා මුදල් අයිතිකාරියට නැවත භාර දෙන ලෙසද නියෝග කර තිබෙනවා.\nමෙලෙස දඬුවම් ලැබුවේ යාපනයේ පදිංචි 20 හැවිරිදි සේකර් ධනංජන්, 21 හැවිරිදි රොබින්සන් රෙක්ස් සජීවන් සහ 24 හැවිරිදි ඇන්ටන් ජෙයම් යන පුද්ගලයින්.\nවවුනියාව - දිනසේන රතුගමගේ",
       "URL": "https://www.hirunews.lk/174879/කාන්තාවක්-බියගැන්-වූ-තරුණයින්-තිදෙනෙකුට-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=4243"
}