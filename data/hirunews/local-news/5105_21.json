{
       "Source": "hirunews",
       "Timestamp": "Saturday, 02 April 2016 - 10:05",
       "Headline": "බස් වර්ජනයට තවත් මාර්ග රැසක් එක්වෙයි",
       "News Content": "බස් රථ රියදුරෙකුට පහරදීමේ සිද්ධියකට අදාළව මාර්ග අංක 125 පාදුක්ක - පිටකොටුව පෞද්ගලික බස් සේවකයන් ආරම්භ කළ වර්ජනයට සහාය දක්වමින් තවත් මාර්ග රැසක් ධාවනයෙන් ඉවත්ව තිබෙනවා.\nපාදුක්ක පෞද්ගලික බස් හිමියන්ගේ සංගමයේ සභාපති තුෂාර පීරිස් සඳහන් කළේ ඉහළ බොපේ - මහරගම, මීපේ - පාදුක්ක, වග - පාදුක්ක යන මාර්ගවල පෞද්ගලික සේවකයින් ද වර්ජනයට සහාය පළ කරමින් ධාවනයෙන් ඉවත් වී ඇති බවයි.\nහෝමාගම ඩිපෝවේ නිලධාරියෙකු පනාගොඩ ප්‍රදේශයේදී පිරිසක් සමඟ පැමිණ අදාළ රියදුරාට පහර දීමේ සිද්ධියට අදාළව කිසිවෙකු අත්අඩංගුවට නොගැනීම මෙම වර්ජනයට හේතුවයි.",
       "URL": "https://www.hirunews.lk/129931/බස්-වර්ජනයට-තවත්-මාර්ග-රැසක්-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5105"
}