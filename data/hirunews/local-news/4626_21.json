{
       "Source": "hirunews",
       "Timestamp": "Tuesday, 07 March 2017 - 17:06",
       "Headline": "කෝටි 16 ක හෙරොයින් ගෙනා පුද්ගලයා රඳවාගෙන ප්‍රශ්න කිරීමට අධිකරණයෙන් අවසර",
       "News Content": "ග්‍රෑන්ඞ්පාස්  - නාගලගම්වීදිය ප්‍රදේශයේදී කෝටි 16 ක හෙරොයින් සමග අත්අඩංගුවට ගත් සැකකරු රඳවාගෙන ප්‍රශ්න කිරීම සඳහා අධිකරණය අවසර ලබාදී තිබෙනවා.\nග්‍රෑන්ඩ්පාස් පොලීසිය සැකකරු අද මාළිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි පොලීසිය සිදුකළ මෙම ඉල්ලීමට අවසර හිමිවී ඇත්තේ.\nහෙරොයින් කිලෝග්‍රෑම් 13ක් සමඟින් නාගලගම්වීදිය ප්‍රදේශයේදී ඊයේ පුද්ගලයෙකු අත්අඩංගුවට ගත් අතර, කළු පැහැති ගමන් මල්ලක බහා මෙම මත්කුඩු රැගෙන යමින් සිටියදීයි අත්අඩංගුවට ගනු ලැබුවේ.\nසැකකරු මෝදර ප්‍රදේශයේ පදිංචි 37 හැවිරිදි පුද්ගලයෙකු වන අතර, හෙරොයින් ජාවාරමෙන් උපයා ගන්නා ලද මිලියන 3කට ආසන්න මුදලක් ද  ඔහු සතුව තිබී සොයාගෙන  තිබුණා.",
       "URL": "https://www.hirunews.lk/156294/කෝටි-16-ක-හෙරොයින්-ගෙනා-පුද්ගලයා-රඳවාගෙන-ප්‍රශ්න-කිරීමට-අධිකරණයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4626"
}