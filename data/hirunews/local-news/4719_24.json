{
       "Source": "hirunews",
       "Timestamp": "Saturday, 07 January 2017 - 16:01",
       "Headline": "සඳුදා 119 විසන්ධි නොවන බව පොලිසිය කියයි",
       "News Content": "119 හදිසි ඇමතුම් මධ්‍යස්ථානයේ දුරකථන ජාලයේ අලුත්වැඩියාව ලබන සඳුදා සිදු නොවන බව පොලිස් මුලස්ථානය පවසනවා.\nනොවැළැක්විය හැකි කටයුත්තක් හේතුවෙන් අදාළ දුරකථන සමාගමට එදිනට පැමිණීමට නොහැකි බව දන්වා ඇති බවයි පොලිසිය නිවේදනය කලේ.\n119 හදිසි ඇමතුම් මධ්‍යස්ථානයේ අලුත්වැඩියාව සිදු කිරීමට නියමිතව තිබුනේ සඳුදා අලුයම 4 සිට 6 දක්වා කාලය තුලයි.\nකෙසේවෙතත් අලුත්වැඩියාව සිදු නොකෙරෙන බැවින් එදින 119 දුරකථන ජාලය විසන්ධි වීමක් සිදු නොකරන බව පොලිස් මුලස්ථානය ප්‍රකාශ කලා.\nමෙම අලුත්වැඩියාව සිදු කිරීමට හේතුව වී තිබුනේ හදිසි ඇමතුම් මධ්‍යස්ථානයේ දුරකථන ජාලය තුල වරින් වර ඇතිවන දෝශ තත්වයන් මගහරවා ගැනීම සඳහායි.",
       "URL": "https://www.hirunews.lk/151512/සඳුදා-119-විසන්ධි-නොවන-බව-පොලිසිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4719"
}