{
       "Source": "hirunews",
       "Timestamp": "Saturday, 18 May 2019 - 15:52",
       "Headline": "හෙට දිනයේත් ප්‍රදේශ කිහිපයකට උණුසුම් කාලගුණ තත්ත්වයක්",
       "News Content": "හෙටත් නැගෙනහිර පළාතේ මෙන්ම මන්නාරම, වව්නියාව සහ මුලතිව් දිස්ත්‍රික්කවල දැඩි උණුසුම් කාලගුණයක් පවතින බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිවේදනය කළේ හෙට දිනයේදී එම ප්‍රදේශවල මිනිස් සිරුරට දැනෙන උණුසුම වැඩි අවධානය යොමුකළ යුතු මට්ටමක පවතින්නේ යැයි අපේක්ෂා කරන බවයි.\nඑමෙන්ම ඊයේ දිනයේදී උපරිම උෂ්ණත්වය වූ සෙල්සියස් අංශක 38 ක අගය පොළොන්නරුව ප්‍රදේශයෙන් වාර්තා වී තිබුණා.\nමේ අතර, අද උදෑසන 8.30න් අවසන් වූ පැය 24 තුළ වැඩිම වර්ෂාපතනයක් ලැබී ඇත්තේ රන්ටැඹේ ප්‍රදේශයටයි. එය මිලිමීටර් 31.5 ක් බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/216615/හෙට-දිනයේත්-ප්‍රදේශ-කිහිපයකට-උණුසුම්-කාලගුණ-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3346"
}