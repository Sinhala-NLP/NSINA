{
       "Source": "hirunews",
       "Timestamp": "Friday, 19 May 2023 - 19:30",
       "Headline": "ජීවිතක්ෂයට පත් වූ ගෘහ සේවිකාවගේ දේහය දිවයිනට",
       "News Content": "සිංගප්පූරුවේ ගෘහ සේවයේ නිරතව සිටියදී මහල් නිවාස සංකීර්ණයක 8වන මහලෙන් වැටී ජීවිතක්ෂයට පත් වූ ලාංකික කාන්තාවගේ දේහය අද (19) දින මෙරටට ගෙන ඒමට නියමිතයි.\nමෙලෙස ජිවිතක්ෂයට පත්ව තිබුණේ දංකොටුව - මොටෑමුල්ල ප්‍රදේශයේ පදිංචිව සිට විදෙස් ගත වූ 41 හැවිරිදි විවාහක කාන්තාවක්.\nඇය සේවය කළ නිවසේ පුද්ගලයන්ගෙන් කරදර එල්ල වන බවත් තමන්ට ශ්‍රී ලංකාවට යාමට අවශ්‍ය බවත් ඇය සිය මිතුරියන්ට මිට පෙර ප්‍රකාශ කර ඇති බව සඳහන්.\nඇය මහල් නිවසෙන් ඇඳ වැටෙන ආකාරය කිසියම් පුද්ගලයෙකු විසින් වීඩියෝ ගතකර ඇති බවද වාර්තා වනවා.\nකෙසේ වෙතත් එය අනතුරක්ද දිවි නසා ගැනීමක්ද යන්න පිළිබඳව මෙතෙක් අනාවරණය වී නොමැත.",
       "URL": "https://www.hirunews.lk/335663/ජීවිතක්ෂයට-පත්-වූ-ගෘහ-සේවිකාවගේ-දේහය-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=332"
}