{
       "Source": "hirunews",
       "Timestamp": "Friday, 31 March 2023 - 15:22",
       "Headline": "රාජ්‍ය බුද්ධි සේවයේ ප්‍රධානී සලේ ගොනුකළ වන්දි නඩුවට දින නියම වෙයි",
       "News Content": "සිරිල් ගාමිණි පියතුමන්ගෙන් රුපියල් මිලියන 50 ක වන්දියක් අයකර දෙන නියෝගයක් නිකුත් කරන ලෙස ඉල්ලා රාජ්‍ය බුද්ධි සේවයේ ප්‍රධානී සුරේෂ් සලේ ගොනුකළ නඩුවක් සැප්තැම්බර් මස 04 වනදා විභාගයට ගැනීමට කොළඹ දිසා අධිකරණය අද , දින නියම කළා.\nඒ කොළඹ දිසා විනිසුරු පූර්ණිමා පරණගම ඉදිරියේ එය කැඳවූ අවස්ථාවේයි.\nඑහිදී පූර්ව නඩු විභාග සම්මන්ත්‍රණය අවසන් කළ දිසා විනිසුරුවරිය අදාළ නඩු විභාගය සඳහා දින නියම කළ බවයි අප අධිකරණ වාර්තාකරු සඳහන් කළේ.\nපාස්කු ප්‍රහාරයේ වින්දිතයින් වෙනුවෙන් අන්තර්ජාතික යුක්ති සංසදය විසින් 2021 වසරේ ඔක්තෝබර් 23 වනදා පැවැත්වූ සම්මන්ත්‍රණයකදී සිරිල් ගාමිණි පියතුමා කළ අදහස් දැක්වීමෙන් තම කීර්ති නාමයට වූ හානියට රුපියල් මිලියන 50 ක වන්දියක් අයකර දෙන ලෙස ඉල්ලමිනුයි රාජ්‍ය බුද්ධි සේවයේ සුරේෂ් සලේ මෙම නඩුව ගොනුකර තිබුණේ.",
       "URL": "https://www.hirunews.lk/331373/රාජ්‍ය-බුද්ධි-සේවයේ-ප්‍රධානී-සලේ-ගොනුකළ-වන්දි-නඩුවට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=443"
}