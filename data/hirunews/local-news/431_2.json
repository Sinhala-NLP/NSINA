{
       "Source": "hirunews",
       "Timestamp": "Thursday, 06 April 2023 - 11:58",
       "Headline": "මස් පිණිස ගවයන් ප්‍රවාහනය කල අයෙක් අත්අඩංගුවට",
       "News Content": "බලපත්‍ර නොමැතිව මස් පිණිස ගවයන් ප්‍රවාහනය කල ලොරි රථයක් සහ එහි රියදුරු නුවරඑලිය පොලිසිය විසින් අද(06) අලුයම අත්අඩංගුවට ගෙන තිබෙනවා.\nමෙම සැකකරු විසින් අඹේවෙල ප්‍රදේශයේ පිහිටි සත්ත්ව ගොවිපොලකින් ගවයන් තිදෙනෙකු මිලදී ගෙන ඇති අතර, නානුඔය පිහිටි ගව ඝාතකාගාරයක් වෙත මෙම සතුන් ප්‍රවාහනය කරමින් සිටිය අතරතුර දී යි මෙලෙස අත්අඩංගුවට පත් ව ඇත්තේ.\nසැකකරු අත්අඩංගුවට ගන්නා අවස්ථාවේ දී සැකකරු විසින් මෙම සතුන්ට පහර දී ඔවුන්ගේ පාද කඩා දමා ප්‍රමාණවත් ඉඩක් නොමැති ලොරි රථයකින් ප්‍රවාහනය කරමින් සිටි බවයි අප වාර්තාකරු පැවසුවේ.\nඅත්අඩංගුවට ගත් සැකකරු අද දින නුවරඑලිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/331824/මස්-පිණිස-ගවයන්-ප්‍රවාහනය-කල-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=431"
}