{
       "Source": "hirunews",
       "Timestamp": "Tuesday, 04 January 2022 - 8:21",
       "Headline": "චීන පොහොර ගැටලුව විසදෙයි",
       "News Content": "බැක්ටීරියා ඇතුළු අහිතකර ජීවීන් අඩංගු පොහොර තොගයක් මෙරටට ගෙන ආ බව කියන චීන සමාගමට හා එහි දේශීය නියෝජිතවරයාට මුදල් ගෙවීම වළක්වාලන ලෙස ඉල්ලා මහජන බැංකුව ඇතුළු පිරිසකට පවරා තිබූ නඩුව කොළඹ වාණිජ මහාධිකරණයේ දී සමථයකට පත් කෙරුණා.\nඒ අනුව මුදල් ගෙවීම වළක්වාලමින් පනවා තිබූ වාරණ නියෝගය ද විසුරුවා හැරීමට යි කොළඹ වාණිජ මහාධිකරණ විනිසුරු ප්‍රදීප් හෙට්ටිආරච්චි නියෝග කළේ.\nදෙපාර්ශවයේ නීතිඥවරුන් අධිකරණය හමුවේ මෝසමක් ගොනු කරමින් මෙම නඩු කටයුත්ත සමථයකට පත් කිරීමට අවසර දෙන ලෙස අධිකරණයෙන් ඉල්ලා සිටියා.\nසමථ කොන්දේසිවලට අනුව ප්‍රමිතියෙන් යුත් පොහොර සැපයීම වෙනුවෙන් පැමිණිලිකාර සමාගම ඇමරිකානු ඩොලර් මිලියන 6.7ක මුදලක් ගෙවීමට එකග වී තිබෙනවා.\nප්‍රමිතියෙන් යුතු පොහොර ලබා නො දෙන්නේ නම්, චීන සමාගම තැන්පත් කර ඇති මුදල් රාජ්‍ය සන්තක කිරීමට ද දෙපාර්ශවය අධිකරණය හමුවේ එකඟ වී ඇති බව සඳහන්.\nප්‍රමිතියෙන් යුතු පොහොර ලබා නො දෙන්නේ නම්, ඒවා ප්‍රතික්ෂේප කිරීමේ අයිතිය ද පැමිණිලිකාර පාර්ශවය සතු වන බවයි සමථ කොන්දේසිවල සඳහන් වූයේ.\nමේ යටතේ ප්‍රථමයෙන් මෙටි්‍රක් ටොන් 90,000ක කාබනික පොහොර ලබා ගැනීමට එකඟතාව පළ වී තිබුණ ද මුල් අදියර යටතේ මෙටි්‍රක් ටොන් 20ක පොහොර ලබා ගැනීමට ද සමථ කොන්දේසි ඔස්සේ පැමිණිලිකාර සමාගම එකඟ වී තිබෙනවා.",
       "URL": "https://www.hirunews.lk/292965/චීන-පොහොර-ගැටලුව-විසදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1450"
}