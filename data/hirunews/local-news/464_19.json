{
       "Source": "hirunews",
       "Timestamp": "Monday, 20 March 2023 - 13:19",
       "Headline": "ගැටුමක් විසඳීමට ගිය පොලිස් නිලධාරීන් පිරිසකට ප්‍රහාරයක්",
       "News Content": "අඹුසැමි අර්බුදයක් විසඳීමට ගිය පොලිස් නිලධාරීන් පිරිසකට මඩකලපුව - කාත්තන්කුඩි - ආරියම්පති ප්‍රදේශයේ දී ප්‍රහාරයක් එල්ලවී තිබෙනවා.\nඉන් පොලිස් සැරයන්වරයෙකු සහ කොස්තාපල්වරුන් දෙදෙනෙකු තුවාල ලබා ඇති බවයි පොලිසිය සඳහන් කළේ.\nලැබී තිබූ පැමිණිල්ලකට අනුව මෙම නිලධාරීන් ආරියම්පති ප්‍රදේශයේ නිවසකට ගොස් පැමිණිල්ල විභාග කිරීම ආරම්භ කර තිබෙනවා.\nඑහිදී එම නිවසේ සිටි පිරිමි පුද්ගලයා පහරදීම සිදුකර ඇති බවයි වාර්තාවන්නේ.\nඅදාළ පුද්ගලයා අත්අඩංගුවට ගෙන ඇති අතර, වැඩිදුර පරීක්ෂණවල දී අනාවරණ වී ඇත්තේ ඔහු යුද සමයේ හිටපු එල්.ටී.ටී.ඊ. සාමාජිකයෙකු බවයි.",
       "URL": "https://www.hirunews.lk/330448/ගැටුමක්-විසඳීමට-ගිය-පොලිස්-නිලධාරීන්-පිරිසකට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=464"
}