{
       "Source": "hirunews",
       "Timestamp": "Wednesday, 10 April 2019 - 17:11",
       "Headline": "ආරක්ෂක නිලධාරියෙකු සපා කෑ පුද්ගලයෙකු සොයා පොලිස් පරීක්ෂණ",
       "News Content": "ඇල්පිටිය ප්‍රාදේශීය ලේකම් කාර්යාලයට ඇතුලුවීමට උත්සාහ කළ පුද්ගලයෙකු සිදුකළ සපාකෑමක් හේතුවෙන් එහි ආරක්ෂක නිලධාරියෙකු රෝහල් ගතකර තිබෙනවා.\nඅද පෙරවරුවේ බීමත්ව යතුරුපැදියකින් පැමිණි එම පුද්ගලයා බලහත්කාරයෙන් ප්‍රාදේශීය ලේකම් කාර්යාලයට ඇතුලුවීමට සිදුකළ උත්සාහයේදී අදාළ ආරක්ෂක නිලධාරියා එය වළක්වා තිබෙනවා.\nඑම අවස්ථාවේ සැකකරු ආරක්ෂක නිලධාරියාගේ අත සපා කා පලාගොස් ඇති බවයි පොලීසිය කියා සිටියේ.\nසපාකෑමෙන් තුවාල ලැබූ ආරක්ෂක නිලධාරියා මේ වනවිට ඇල්පිටිය රෝහලේ ප්‍රතිකාර ලබනවා.\nසැකකරු හඳුනාගෙන නොමැති අතර, ඔහු සොයා විමර්ශනයක් සිදුකරන බවයි ඇල්පිටිය පොලීසිය සඳහන් කළේ.",
       "URL": "https://www.hirunews.lk/214213/ආරක්ෂක-නිලධාරියෙකු-සපා-කෑ-පුද්ගලයෙකු-සොයා-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3409"
}