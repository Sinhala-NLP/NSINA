{
       "Source": "hirunews",
       "Timestamp": "Friday, 20 January 2017 - 14:07",
       "Headline": "අල්ලස් ලබා ගත් මහජන සෞඛ්‍ය පරීක්ෂකවරයෙකු අත්අඩංගුවට",
       "News Content": "මහනුවර - තැන්නේකුඹුර සෞඛ්‍ය වෛද්‍ය නිලධාරි කාර්යාලයට අනුයුක්තව සේවය කළ මහජන සෞඛ්‍ය පරීක්ෂකවරයෙකු අල්ලස් ලබා ගැනීමට යාමේදී අත්අඩංගුවට ගෙන තිබෙනවා.\nරුපියල් දස දහසක අල්ලස් මුදලක් ලබා ගැනීමට යාමේදී අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරින් පිරිසක් විසින් සැකකරු අද අත්අඩංගුවට ගනු ලැබූ බව සඳහන්.\nඔහු මහනුවර ප්‍රදේශයේ පවත්වාගෙන යනු ලබන හෝටලයක් සඳහා මෙම වසරට අදාළ වෙළඳ බලපත්‍රය ලබා ගැනීමට අවශ්‍ය මහජන සෞඛ්‍ය පරීක්ෂකවරයාගේ නිර්දේශය ලබාදීම සඳහා මෙම අල්ලස් මුදල ඉල්ලා තිබෙනවා.\nසැකකරු අදාල අල්ලස් මුදල ලබා ගන්නා අවස්ථාවේදී අත්අඩංගුවට ගෙන ඇති අතර, අද මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/152506/අල්ලස්-ලබා-ගත්-මහජන-සෞඛ්‍ය-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4700"
}