{
       "Source": "hirunews",
       "Timestamp": "Tuesday, 09 July 2019 - 12:34",
       "Headline": "විශ්වාසභංගය ගැන තීන්දුවකට ටී.එන්.ඒ. අද රැස්වෙයි",
       "News Content": "රජයට එරෙහි විශ්වාසභංග යෝජනාව සම්බන්ධයෙන් තීරණය කිරීමේ විශේෂ සාකච්ඡාවක් අද පැවැත්වෙන බව දෙමළ ජාතික සන්ධානය පවසනවා.\nඑම සන්ධානයේ පාර්ලිමේන්තු මන්ත්‍රී එස්. ශ්‍රීධරන් හිරු ප්‍රවෘත්ති අංශයට සඳහන් කළේ දෙමළ ජනතාවගේ ගැටළු පිළිබඳ අවධානය යොමු කර විශ්වාසභංගය සම්බන්ධයෙන් තීරණයක් ගන්නා බවයි.\n‘‘අද 11ට පාර්ලිමේන්තු සංකීර්ණයේදී ටී,එන්.ඒ. පාර්ලිමේන්තු මන්ත්‍රීවරුන් සාකච්ඡාවක් කරනවා.\nඑහිදී විශ්වාසභංග යෝජනාව ගැන දීර්ඝ වශයෙන් සාකච්ඡා කරන්න නියමිතයි.\nවිශේෂයෙන් දෙමළ ජනතාවගේ ගැටළු සහ අභිලාශ ගැනත් මෙහිදී අවදානය යොමු කර එයාලගේ යහපත මුල් කර ගනිමින් විශ්වාසභංගය ගැන තීරණයකට එන්න පුළුවන් වෙයි කියලා අපි විශ්වාස කරනවා.’’\nමේ අතර, ඊ.පී.ආර්.එල්.එෆ්. නායක සුරේෂ් ප්‍රේමචන්ද්‍රන් ද විශ්වාසභංග යෝජනාව සම්බන්ධයෙන් මෙලෙස අදහස් පළ කළා.\n‘‘11 වන දා විශ්වාසභංග යෝජනාව පාර්ලිමේන්තුවේදි විවාදයට ගැනෙනවා.\nමේකට ඇස් වහගෙන ඡන්දය දෙන්නේ නැතිව දෙමළ ජනතාව මේ වෙද්දි මුහුණ දෙන මූලික ගැටළුවලට විසදුමක් ලබාදෙනවා කියලා අඩු ගානේ රජයෙන් පොරොන්දුවක් අරන් දෙමළ ජාතික සන්ධානය ඊට ඡන්දය දෙයි කියලයි අපි හිතන්නේ. ’’",
       "URL": "https://www.hirunews.lk/219957/විශ්වාසභංගය-ගැන-තීන්දුවකට-ටී-එන්-ඒ-අද-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3258"
}