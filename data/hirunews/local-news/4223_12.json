{
       "Source": "hirunews",
       "Timestamp": "Sunday, 12 November 2017 - 9:36",
       "Headline": "වැලිකන්දේ අනතුරකින් පුද්ගලයෙකු මරුට - 19 කට තුවාල (ඡායාරූප)",
       "News Content": "වැලිකන්ද නාමල්ගම ප්‍රදේශයේ සිදුවු රිය අනතුරකින් පුද්ගලයෙකු මියගොස් තවත් 19 දෙනෙකු තුවාල ලබා තිබෙනවා.\nඊයේ රාත්‍රී 8 ට පමණ අනතුර සිදුවී ඇත්තේ බස් රථයක් පෙරලීමෙන්.\nමියගොස් ඇත්තේ පාපැදියේ ගමන් කළ පුද්ගලයෙක්.\nඔහුගේ බිරිඳ බරපතල තුවාල ලබා පොළොන්නරුව මහ රෝහලට ඇතුලත් කර තිබෙනවා.\nමඩකලපුවේ සිට වැලිකන්ද දෙසට පැමිණි වෑන් රථයක් පාපැදියක් පසුකර යාමට උත්සාහ කරනු දුටු ඉදිරියෙන් පැමිණි ලංගම බස් රථයක් අනතුරක් වැලැක්වීමට උත්සාහ කිරීමේදී මාර්ගයෙන් ඉවතට පැන පෙරලී ගොස් තිබෙනවා.\nකෙසේවෙතත් වෑන් රථය පාපැදියේ ගැටීමෙන් එහි ගමන් කළ පුද්ගලයා මරණයට පත්වුනා.\nතුවාල ලබා ඇත්තේ බස් රථයේ ගමන් කළ පිරිසක්.\nඅනතුරට හේතුව වෑන් රථ රියදුරාගේ අපරීක්ෂාකාරී ධාවනය බවටයි අනාවරණ  වී ඇත්තේ.\nවෑන් රථ රියදුරා පොලිස් අත්අඩංගුවට ගෙන තිබෙනවා.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/175821/වැලිකන්දේ-අනතුරකින්-පුද්ගලයෙකු-මරුට-19-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4223"
}