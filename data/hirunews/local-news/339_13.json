{
       "Source": "hirunews",
       "Timestamp": "Tuesday, 16 May 2023 - 14:26",
       "Headline": "පාර්ලිමේන්තු නව මහලේකම්වරිය ලෙස කුෂාණි රෝහණධීර පත්කෙරේ",
       "News Content": "පාර්ලිමේන්තුවේ නව මහලේකම්වරිය ලෙස පාර්ලිමේන්තු නියෝජ්‍ය මහලේකම් සහ පාර්ලිමේන්තු කාර්ය මණ්ඩල ප්‍රධානි ලෙස කටයුතු කළ කුෂාණි අනුෂා රෝහණධීර පත්කර තිබෙනවා.\nජනාධිපති රනිල් වික්‍රමසිංහ විසින් ආණ්ඩුක්‍රම ව්‍යවස්ථා සභාවේ අනුමැතිය මත ලබන 23 වනදා සිට බලපැවැත්වෙන පරිදි මෙම නව පත්කිරීම සිදුකළ බවයි ජනාධිපති මාධ්‍ය අංශය සඳහන් කළේ.\nපාර්ලිමේන්තු මහලේකම් ධුරයේ මෙතෙක් කටයුතු කළ ධම්මික දසනායක විශ්‍රාම යාමත් සමඟයි එම ධුරය සඳහා ඇය පත්කරනු ලැබුවේ.\nඇය මෙරට පාර්ලිමේන්තු ඉතිහාසයේ පත්වූ දෙවන මහලේකම්වරියයි.\nමීට පෙර පාර්ලිමේන්තු මහලේකම්වරිය ලෙස ප්‍රියානි විජේසේකර 2002 සිට 2008 දක්වා කටයුතු කර තිබෙනවා.",
       "URL": "https://www.hirunews.lk/335356/පාර්ලිමේන්තු-නව-මහලේකම්වරිය-ලෙස-කුෂාණි-රෝහණධීර-පත්කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=339"
}