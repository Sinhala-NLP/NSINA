{
       "Source": "hirunews",
       "Timestamp": "Thursday, 12 May 2022 - 19:03",
       "Headline": "හිටපු අගමැතිගෙන් නව අගමැතිට සුබපැතුම්",
       "News Content": "අගමැති ධුරයේ දිවුරුම් දුන් එක්සත් ජාතික පක්ෂ නායක රනිල් වික්‍රමසිංහ වෙත හිටපු අගමැති මහින්ද රාජපක්ෂ සුබ පැතුම් එක්කර තිබෙනවා.\nසිය ට්විටර් ගිණුමේ සටහනක් තබමින් මහින්ද රාජපක්ෂ කියාසිටියේ මෙම අර්බුදකාරී අවස්ථාවේ අර්බුදකාරී තත්ත්වය මගහරවා ගැනීම වෙනුවෙන් අගමැතිවරයාට සුබ පැතුම් පළකරන බවයි.\nමේ අතර තමන් නව අගමැති රනිල් වික්‍රමසිංහ සමඟ වැඩ කිරීමට බලාපොරොත්තු වන බව එක්සත් ජනපද තානාපතිවරයා ට්විටර් පණිවුඩයක් නිකුත් කරමින් පවසනවා.\nඔහු කියා සිටියේ සර්වපාක්ෂික රජයක් ඉක්මනින් පිහිටුවීමත් අර්බුදය විසඳීමට සහ ස්ථාවරත්වය ප්‍රවර්ධනය කිරීමේ පළමු පියවර විය යුතු බවයි.\nමේ අතර ලංකා කම්කරු කොන්ග්‍රසයේ පාර්ලිමේන්තු මන්ත්‍රී ජීවන් තොණ්ඩමන් ට්විටර් පණිවුඩයක් නිකුත් කරමින් අග්‍රාමාත්‍ය රනිල් වික්‍රමසිංහ මහතාට ට්විටර් පණිවුඩයක් නිකුත් කරමින් සුබ පැතුම් එක්කර තිබෙනවා.\nප්‍රමාදයකින් තොරව විසඳිය යුතු ගැටලු රාශියක් පවතින බවත්, ගැටලු මඟහරවා ජාතිය ස්ථාවර කිරීමට අගමැතිවරයා ගන්නා උත්සාහයට ලංකා කම්කරු කොංග්‍රසයේ උපරිම සහයෝගය ලබා දෙන බවට සහතික වන බවයි ඔහු ප්‍රකාශ කර ඇත්තේ.",
       "URL": "https://www.hirunews.lk/304170/හිටපු-අගමැතිගෙන්-නව-අගමැතිට-සුබපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=1173"
}