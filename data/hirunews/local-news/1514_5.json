{
       "Source": "hirunews",
       "Timestamp": "Monday, 06 December 2021 - 12:50",
       "Headline": "තවදුරටත් දිවයිනේ ඇතැම් ප්‍රදේශ වලට විදුලි බිඳවැටීම් සිදු විය හැකියි (වීඩියෝ)",
       "News Content": "නොරොච්චෝලේ බලාගාරය අක්‍රිය වී ඇති ජනන යන්ත්‍ර මේවනවිට යථා තත්වයට පත් කෙරෙමින් පවතිනවා.\nඑතෙක් තවදුරටත් දිවයිනේ ඇතැම් ප්‍රදේශ වලට විදුලි බිඳවැටීම් සිදු විය හැකි බවයි විදුලි බල මණ්ඩලය සඳහන් කළේ.\nමේ අතර පසුගිය දා වෘත්තීය සමිති ක්‍රියාමාර්ගයක නිරත වූ විදුලි බල මණ්ඩලයේ ඉංජිනේරු සංගමය ජනාධිපතිවරයා සමග සාකච්ඡා කිරීමට නියමිතව තිබෙනවා.\nඅද(06)දින පස්වරු 2ට ජනාධිපති කාර්යාලයේදී මෙම සාකච්ඡාව පැවැත්වීමට නියමිත බවයි විදුලි බල මණ්ඩලයේ ඉංජිනේරු සංගමයේ සභාපති සෞම්‍ය කුමාරවඩු අප කළ විමසීමකදී සඳහන් කළේ.\nපසුගිය දිනවල විදුලිය බිඳ වැටීම් හිතා මතා සිදුකළ ඒවා බවට සැක මතුවන බව ලංකා විදුලිබල මණ්ඩලයේ ජ්‍යෙෂ්ඨ විදුලි ඉංජිනේරුවන්ගේ සංගමය පවසනවා.",
       "URL": "https://www.hirunews.lk/290168/තවදුරටත්-දිවයිනේ-ඇතැම්-ප්‍රදේශ-වලට-විදුලි-බිඳවැටීම්-සිදු-විය-හැකියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1514"
}