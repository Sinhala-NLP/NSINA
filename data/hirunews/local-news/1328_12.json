{
       "Source": "hirunews",
       "Timestamp": "Monday, 28 February 2022 - 7:35",
       "Headline": "කොළොන්නේ ගම් බිය වැද්දූ අපරාධ කල්ලියක සාමාජිකයින් අත්අඩංගුවට",
       "News Content": "ඇඹිලිපිටිය - කොළොන්න ප්‍රදේශයේ ගම් කිහිපයක ප්‍රදේශවාසින් බිය වද්දමින් කොල්ලකෑම් ඇතුළු තවත් අපරාධ රැසක් සිදුකළ කල්ලියක සාමාජිකයින් 3 දෙනෙකු අත්අඩංගුවට ගෙන තිබෙනවා.\nඑම කණ්ඩායමේ ඉතිරි සාමාජිකයින් අත්අඩංගුවට ගැනීම සඳහා විමර්ශන ආරම්භ කර ඇති බවයි පොලීසියේ ජ්‍යෙෂ්ඨ ප්‍රකාශකයෙකු සඳහන් කළේ.\nකොළොන්න - වව්ල්පෙන, කුඹුරුගමුව, හල්මිල්ල සහ ගොඩකුඹුර යන ප්‍රදේශවල ජනතාව බිය වද්දමින් ඔවුන් මෙලෙස කොල්ලකෑම් සිදුකර ඇති බව හිරු ප්‍රවෘත්ති ඔස්සේ මීට පෙර අනාවරණ කළා.\nමොවුන් නිවෙස්වලට පැන එහි සිටින පුද්ගලයින් බිය ගන්වා මුදල් සහ රන් ආභරණ කොල්ල කා පළා ගොස් ඇති අතර, එක් අවස්ථාවක දී කාන්තාවකට අතවර කිරීමේ සිද්ධියක් ද වාර්තා වුණා.",
       "URL": "https://www.hirunews.lk/298245/කොළොන්නේ-ගම්-බිය-වැද්දූ-අපරාධ-කල්ලියක-සාමාජිකයින්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1328"
}