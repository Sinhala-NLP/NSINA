{
       "Source": "hirunews",
       "Timestamp": "Tuesday, 24 August 2021 - 10:48",
       "Headline": "online visa ඔස්සේ පැමිණෙන සංචාරකයින්ට දින 180ක වීසා බලපත්‍රයක්",
       "News Content": "ආගමන හා විගමන දෙපාර්තමේන්තුව යටතේ ක්‍රියාත්මක වන මාර්ගගත විද්‍යුත් සංචාරක වීසා බලපත්‍ර ලබා දීමේ පද්ධතිය හෙවත් ඔන්ලයින් වීසා ක්‍රමය යටතේ මෙරට සංචාරය සඳහා පැමිණෙන විදේශිකයින්ට එකවර දින 180ක වීසා බලපත්‍රයක් ලබා දීමට පසුගියදා පැවති කැබිනට් මණ්ඩල රැස්වීමක දී තීරණය කෙරුණා.\nඒ අනුව පහත සඳහන් පරිදි වීසා ගාස්තු අය කරමින් එකී සංචාරක වීසා බලපත්‍ර නිකුත් කිරීම පිණිස ආරක්ෂක අමාත්‍යවරයා වශයෙන් ජනාධිපතිවරයා ඉදිරිපත් කළ යෝජනාවට කැබිනට් මණ්ඩල එකඟතාව හිමි වී තිබෙනවා.\nඒ අනුව සාර්ක් රටවල සංචාරකයින් සඳහා අමෙරිකානු ඩොලර් 70කුත් සාර්ක් නො වන සංචාරකයින් සඳහා අමෙරිකානු ඩොලර් 85කුත් අය කිරීමට යි තීරණය වී ඇත්තේ.\nඑමෙන්ම සිංගප්පූරුව, මාලදිවයින, සීෂෙල්ස් යන රටවල සංචාරකයින් සඳහා අමෙරිකානු ඩොලර් 50ක් අය කිරීමටත් තීරණය කෙරුණා.",
       "URL": "https://www.hirunews.lk/280484/online-visa-ඔස්සේ-පැමිණෙන-සංචාරකයින්ට-දින-180ක-වීසා-බලපත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=1734"
}