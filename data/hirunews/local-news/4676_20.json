{
       "Source": "hirunews",
       "Timestamp": "Sunday, 05 February 2017 - 7:20",
       "Headline": "රන්ජන් ගැන පරිපාලන සංගමයේ තීරණය අද",
       "News Content": "නියෝජ්‍ය අමාත්‍ය රන්ජන් රාමනායක දිවුලපිටිය ප්‍රාදේශීය ලේකම්වරියට බැන වැදීමේ සිද්ධිය සම්බන්ධයෙන් ශ්‍රී ලංකා පරිපාලන සේවා සංගමයේ ඉදිරි පියවර අද ප්‍රකාශයට පත් කිරීමට නියමිතයි.\nඑහි විධායක සභාවේ විශේෂ රැස්වීමක් සිකුරාදා කොළඹ දී පැවැත්වුණා.\nඑහිදී ගත් තීරණය අද ප්‍රකාශයට පත් කරන බවයි පරිපාලන සේවා සංගමයේ සභාපති රංජිත් ආරියරත්න කියා සිටියේ.\nගම්පහ - දිවුලපිටිය - දුනගහ ප්‍රදේශයේ සිදුකෙරෙන පස් කැපීමක් සම්බන්ධයෙන් සොයා බැලීමට ගිය අවස්ථාවේදී දිවුලපිටිය ප්‍රාදේශීය ලේකම්වරියට නියෝජ්‍ය අමාත්‍ය රන්ජන් රාමනායක දුරකථනයෙන් බැන වැදුණේ පසුගිය 26 වන දායි.\nනියෝජ්‍ය අමාත්‍යවරයාට ප්‍රාදේශීය ලේකම්වරියගෙන් සමාව ගැනීම සදහා ලබාදී තිබූ කාලසීමාව සිකුරාදා දිනයෙන් අවසන් වූ අතර, පරිපාලන සේවා සංගමය මීට පෙර ප්‍රකාශ කළේ නියෝජ්‍ය අමාත්‍යවරයා දිවුලපිටිය ප්‍රාදේශීය ලේකම්වරියගෙන් සමාව නොගතහොත් දිවයිනපුරා දැඩි වර්ජන ක්‍රියාමාර්ගයක් ආරම්භ කරන බවයි.",
       "URL": "https://www.hirunews.lk/153686/රන්ජන්-ගැන-පරිපාලන-සංගමයේ-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=4676"
}