{
       "Source": "hirunews",
       "Timestamp": "Thursday, 05 October 2017 - 8:38",
       "Headline": "අද ප්‍රදේශ කිහිපයකට තද වැසි",
       "News Content": "දිවයිනේ බොහෝ ප්‍රදේශවලට අද දිනයේදී වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ බස්නාහිර, සබරගමුව සහ මධ්‍යම පළාත්වලට මෙන්ම ගාල්ල, මාතර, බදුල්ල, මඩකලපුව සහ අම්පාර දිස්ත්‍රික්කවලට මිලිමීටර 75 ත් 100 ත් අතර තද වැසි ඇතිවිය හැකි බවයි.\nඑමෙන්ම ඉදිරි දින කිහිපයේදී ද දිවයින පුරා ගිගුරුම් සහිත වැසි ඇතිවිය හැකි බවද කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.\nමේ අතර, වර්ෂාවත් සමග උදෑසන කාලයේදී කදුකර ප්‍රදේශවල දැඩි මීදුම් තත්ත්වයක් පවතින අතර, විශේෂයෙන් හැටන් - නුවරඑළිය, වැලිමඩ ආදී ප්‍රදේශවල මෙම තත්ත්වය දක්නට ලැබෙන බවයි අප වාර්තාකරුවන් ප්‍රකාශ කළේ.\nමේ හේතුවෙන් විමසිල්ලෙන් සහ ඉදිරිපස ලාම්පු දල්වාගෙන රථ වාහන ධාවනය කරන ලෙසයි පොලිසිය රියදුරන්ගෙන් ඉල්ලා සිටින්නේ.",
       "URL": "https://www.hirunews.lk/172634/අද-ප්‍රදේශ-කිහිපයකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4287"
}