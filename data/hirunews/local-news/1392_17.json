{
       "Source": "hirunews",
       "Timestamp": "Friday, 28 January 2022 - 9:19",
       "Headline": "ඇමති මහින්දානන්ද කුඹුරකට බසියි (වීඩියෝ)",
       "News Content": "කළුතර බණ්ඩාරගම ප්‍රදෙශයේ කුඹුරු අක්කර 2000ක පමණ වී වගාවක් නිරීක්ෂණය කිරීමට කෘෂිකර්ම අමාත්‍ය මහින්දානන්ද අලුත්ගමගේ ඊයේ (27) එක්වුණා.\nඑහි දී ගොවීන් සමඟ සුහද පිළිසඳරකට එක් වූ අලුත්ගමගේ අමාත්‍යවරයා පැවසුවේ, කාබනික වගාව හරහා පෙර නො වූ විරී ආකාරයේ ප්‍රතිලාභ රැසක් හිමි වී ඇති බව යි.\nඅමාත්‍යවරයාගේ කතාවට එකඟ වූ ගොවීන් ද පැවසුවේ, වෙන දා තරම් මෙවර අස්වැන්නේ බොල් වී දක්නට නො ලැබුණු බවක්.\nවිශේෂයෙන් වගාවට හානි කරන කෘමි සතුන්ගේ ද සැලකිය යුතු අඩුවක් මෙවර අස්වැන්නේ දැකිය හැකි බව යි ගොවීන් සඳහන් කළේ.\nඑය විස්තර කරමින් අලුත්ගමගේ අමාත්‍යවරයා පැවසුවේ, කාබනික වගාව හරහා බත් කූරා, ගැඩවිලා, මකුළුවා වැනි සතුන්ගෙන් ස්වාභාවික ව කෘමි නාශකකරණය සිදු වී ඇති බව යි.",
       "URL": "https://www.hirunews.lk/295417/ඇමති-මහින්දානන්ද-කුඹුරකට-බසියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1392"
}