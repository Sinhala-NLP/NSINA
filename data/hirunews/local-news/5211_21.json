{
       "Source": "hirunews",
       "Timestamp": "Tuesday, 12 January 2016 - 19:53",
       "Headline": "තම බිළිඳා පොළොවේ ගසා මැරූ නරුම පියෙක් (ඡායාරූප)",
       "News Content": "මාස 9 ක් වයසැති තම බිළිඳා පොළොවේ ගසා ඝාතනය කල පුද්ගලයකු හැටන් දිඹුල ක්වීන්ස්බරි වතුයායේදී පොලිස් අත්අඩංගුවට ගෙන තිබෙනවා.\nඊයේ පස්වරු 2 යි 30 ට පමණ මෙම ඝාතනය සිදුව ඇති බවයි අප වාර්තාකරු සඳහන් කලේ.\nබිරිඳ සමග ඇතිකරගත් ආරවුලක් හේතුවෙන් සැකකරු මෙම අපරාධය සිදුකර ඇතැයි සඳහන්.\nනිදා සිටි බිළිඳා රැගෙන සැකකරු පොළොවේ ගසා තිබෙනවා.\nබරපතල තුවාල ලැබු කුඩා බිළිඳා නාවලපිටිය මුලික රෝහලට ඇතුලත් කරන අවස්ථාව වන විට ද මියගොස් තිබු බවයි හෙළිවී ඇත්තේ.\nසැකකරුගේ පහරකෑමෙන් තුවාල ලැබු කාන්තාව ද වැඩිදුර ප්‍රතිකාර සඳහා නුවරඑළිය මුලික රෝහලට මාරුකර යවා තිබෙනවා.\nඅත්අඩංගුවට ගත් සැකකරු හෙට හැට්න් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හැට්න් රංජිත් රාජපක්ෂ",
       "URL": "https://www.hirunews.lk/123897/තම-බිළිඳා-පොළොවේ-ගසා-මැරූ-නරුම-පියෙක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5211"
}