{
       "Source": "hirunews",
       "Timestamp": "Sunday, 24 October 2021 - 17:00",
       "Headline": "කොල්ලයක් ගැන ව්‍යාජ පැමිණිල්ලක් කළ කාන්තාවක් අත්අඩංගුවට",
       "News Content": "රුපියල් ලක්ෂ 17කට ආසන්න රන් භාණ්ඩ හා මුදල් කොල්ලකෑමේ සිද්ධියක් සම්බන්ධයෙන් පොලිසියට ව්‍යාජ පැමිණිල්ලක් සිදු කළ කාන්තාවක් අත්අඩංගුවට ගෙන තිබෙනවා.\nඅදාළ කාන්තාව පසුගිය දිනෙක මෙම මුදල් හා රන් භාණ්ඩ කොල්ලය සම්බන්ධයෙන් කළ පැමිණිල්ල අනුව පොලිසිය සිදු කළ වැඩිදුර විමර්ශනයක් අනුවයි, ඊයේ සැකකාර කාන්තාව අත්අඩංගුවට ගෙන ඇත්තේ.\nකොරෝනා මර්දන නිල ඇදුමින් සැරසුණු සය දෙනෙකුගෙන් යුත් කණ්ඩායමක් පැමිණ නිවසේ තිබු රන් භාණ්ඩ හා මුදල් කොල්ලකා පලා ගිය බවට එම කාන්තාව පොලිසියට පැමිණිලි කර තිබුණා.\nඒ අනුව මීගොඩ - මිනුවන්දෙනිය - බෙරුකැටිය ප්‍රදේශයේ කොල්ලකෑම සිදු වූ බව කියන නිවසට ගිය පොලිසිය සිදු කළ විමර්ශනවලදී ඇති වූ සැකයක් මත පැමිණිලිකාර කාන්තාවගෙන් දීර්ඝ ලෙස ප්‍රශ්න කර තිබෙනවා.\nඑහිදී අනාවරණ වී ඇත්තේ එම කාන්තාවම රන් භාණ්ඩ සොරකම් කර ඇති බවයි.\nසැකකාරිය සොරකම් කරන ලද රුපියල් ලක්ෂ 17කට ආසන්න රන් භාණ්ඩ නිවස පිටුපස වළ දමා තිබියදී සොයාගෙන තිබෙනවා.",
       "URL": "https://www.hirunews.lk/285940/කොල්ලයක්-ගැන-ව්‍යාජ-පැමිණිල්ලක්-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1608"
}