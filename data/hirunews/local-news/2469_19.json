{
       "Source": "hirunews",
       "Timestamp": "Tuesday, 08 September 2020 - 8:22",
       "Headline": "වැලිපේ සුරාජ් එස්.ටී.එෆ් අත්අඩංගුවට (වීඩියෝ)",
       "News Content": "දැනට රක්ෂිත බන්ධනාගාරගතව සිටින සංවිධානාත්මක අපරාධ කල්ලි නායකයෙකු වන සංජීව කුමාර සමරත්න හෙවත් මාකිලන්ගමුවේ සංජීව නැමැත්තාගේ ගෝලයෙකු වන වැලිපේ සුරාජ් නැමැත්තෙකු හෙරොයින් සහ ගිනි අවි සමඟින් මිනුවන්ගොඩ ප්‍රදේශයේදී ඊයේ අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථාවේදී ඔහු සතුව තිබී හෙරොයින් ග්‍රෑම් 4යි මිලිග්‍රෑම් 360ක්, වායු රයිෆලයක් සහ කඩු 03ක් සොයාගෙන ඇති බවයි වැටලීම සිදුකළ පොලිස් විශේෂ කාර්ය බලකාය සඳහන් කළේ.\nඅත්අඩංගුවට ගත් මෙම පුද්ගලයාට ඝාතන ඇතුළු තවත් විවිධ වැරදි සම්බන්ධයෙන් චෝදනා එල්ල වී තිබෙනවා.\nසැකකරු සමඟ තවත් අයෙකු අත්අඩංගුවට ගෙන ඇති අතර ඔහු යුද හමුදා වෛද්‍ය බලකායෙන් පළා ආ අයෙකු බවට ද හඳුනාගෙන ඇති බව සඳහන්.",
       "URL": "https://www.hirunews.lk/249690/වැලිපේ-සුරාජ්-එස්-ටී-එෆ්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2469"
}