{
       "Source": "hirunews",
       "Timestamp": "Saturday, 24 June 2023 - 15:19",
       "Headline": "ලක්ෂ 79ක් ජනතාව ආහාර මිලදී ගැනීමට මේස පුටුත් විකුණයි",
       "News Content": "රටේ නිවාස ලක්ෂ 19 ක පදිංචි ලක්ෂ 79ක පිරිසක් ආහාර මිලදී ගැනීම සඳහා ගෘහ භාණ්ඩ විකුණන බව සමීක්ෂණයකින් අනාවරණය වී තිබෙනවා.\nමෙම සමීක්ෂණය කර ඇත්තේ ආසියා පැසිෆික් කලාපය පුරා ක්‍රියාත්මක වන ප්‍රතිපත්ති චින්තන සාමුහිකය වන ලර්න් ඒෂියා ආයතනය මඟිනි.\nලර්න් ඒෂියා පවසන ආකාරයට නිවාස ලක්ෂ 19ක පදිංචි ජන ගහනය ලක්ෂ 79ක් වන අතර එම නිවාස ලක්ෂ 19 ක පදිංචි පිරිස මුළු ජන ගහණයෙන් සියයට 34ක් බව සඳහන්.\nආහාර මිලදී ගැනීමට අවශ්‍ය මුදල් සොයා ගැනීම සඳහා රූපවාහිනී, ගුවන්විදුලි, ශීතකරණ ආදී ඉලෙක්ට්‍රොනික් උපකරණවලට අමතරව මේස, පුටු පවා විකුණන බව මෙම ලර්න් ඒෂියා ආයතනය හෙළිකර සිටිනවා.",
       "URL": "https://www.hirunews.lk/338944/ලක්ෂ-79ක්-ජනතාව-ආහාර-මිලදී-ගැනීමට-මේස-පුටුත්-විකුණයි",
       "Category": "Local News",
       "Parent URL": "https://www.hirunews.lk/local-news.php?pageID=240"
}