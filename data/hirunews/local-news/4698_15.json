{
       "Source": "hirunews",
       "Timestamp": "Sunday, 22 January 2017 - 14:17",
       "Headline": "දෙහිවලදී පොලිස් නිලධාරියෙකුට පහරදුන් බස් රථ රියදුරෙකු අත්අඩංගුවට",
       "News Content": "දෙහිවල ප්‍රදේශයේදී පොලිස් නිළධාරියෙකුට පහරදුන් බව කියන බස් රථ රියදුරෙකු අත්අඩංගුවට ගෙන තිබෙනවා. දෙහිවල පොලීසිය සඳහන් කළේ අදාළ රියදුරා ඊයේ පස්වරුවේ මාර්ග රාජකාරියේ  නිරත පොලිස් නිලධාරියෙකුට එලෙස පහරදී ඇති බවයි.\nඅපරික්ෂාකාරී ලෙස බස් රථය පදවනු දුටු නිලධාරියා එම රියදුරුගෙන් ගමන් බලපත්‍රය සහ රියදුරු බලපත්‍රය ඉල්ලා සිටි අවස්ථාවේදී පරුෂ වචනයෙන් බැණ වැදී පහරදීම සිදුකර ඇති බවයි වාර්තාවන්නේ.\nපහරකෑමෙන් තුවාල ලැබූ පොලිස් නිලධාරියා කළුබෝවිල රෝහල වෙත ඇතුළත් කර ඇති අතර අත්අඩංගුවට ගත් බස් රථයේ රියදුරා අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/152614/දෙහිවලදී-පොලිස්-නිලධාරියෙකුට-පහරදුන්-බස්-රථ-රියදුරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4698"
}