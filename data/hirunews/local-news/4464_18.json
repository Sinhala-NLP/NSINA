{
       "Source": "hirunews",
       "Timestamp": "Sunday, 18 June 2017 - 7:25",
       "Headline": "දෙමළ සන්ධානය, උතුරේ මහ ඇමති අවුලට කඩිනම් විසඳුමක් අපේක්ෂාවෙන්",
       "News Content": "උතුර පළාත් සභාවේ මතුව ඇති ගැටළුව සම්බන්ධයෙන් කඩිනමින් විසඳුමක් ලැබෙනු ඇති බව දෙමළ ජාතික සන්ධානයේ නායක, විපක්ෂ නායක ආර්. සම්බන්ධන් පවසනවා.\nමොරටුවේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින් ඔහු එම අදහස් පළ කළා.\nඔහු කියා සිටියේ මෙම ගැටළුව විශාල එකක් නොවන බවත් ඒ සම්බන්ධව සියලූදෙනා එක්ව කටයුතු කළ යුතු බවයි.\nමේ අතර ටෙලෝ, ඊ.පී.ආර්.එල්.එෆ්., ප්ලොට්, යන දෙමළ ජාතික සන්ධානයේ හවුල්කාර පක්ෂවල නායකයින් සහ සාමාජිකයින්, ඊයේ පස්වරුවේ උතුර පළාත් ප්‍රධාන අමාත්‍ය සී.වී. විග්නේෂ්වරන් හමුවුණා.\nඒ, යාපනයේ පිහිටි ඔහුගේ නිල නිවසේදීයි. එම හමුවෙන් අනතුරුව මාධ්‍ය වෙත අදහස් දක්වමින් උතුර පළාත් ප්‍රධාන අමාත්‍ය සී.වී. විග්නේෂ්වරන් සඳහන් කළේ විපක්ෂ නායක ආර්. සම්බන්ධන් තමා වෙත යොමු කළ ලිපියට අදාළව තමා විසින්ද ඔහු වෙත ලිපියක් යොමුකළ බවයි.\nඑම ලිපියට ලබාදෙන පිළිතුරු අනුව ඉදිරියේදී කටයුතු කරන බවයි ප්‍රධාන අමාත්‍යවරයා තවදුරටත් එහිදී සඳහන් කළේ.",
       "URL": "https://www.hirunews.lk/163811/දෙමළ-සන්ධානය-උතුරේ-මහ-ඇමති-අවුලට-කඩිනම්-විසඳුමක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4464"
}