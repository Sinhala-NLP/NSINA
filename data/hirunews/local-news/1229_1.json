{
       "Source": "hirunews",
       "Timestamp": "Friday, 15 April 2022 - 19:21",
       "Headline": "ශ්‍රී ලංකාව සහ මූල්‍ය අරමුදල අතර සාකච්ඡාවට ඉන්දියාවත්",
       "News Content": "අන්තර්ජාතික මූල්‍ය අරමුදල සමඟ සාකච්ඡා කිරීම සඳහා ලබන සතියේ වොෂින්ටනය බලා යන මුදල් අමාත්‍ය ජනාධිපති නීතීඥ අලි සබ්රි ඉන්දීය අමාත්‍ය කණ්ඩායමක් සමඟ සාකච්ඡාවක නිරතවන බව ඉකොනොමික් ටයිම්ස් නැමති ඉන්දීය පුවත්පත හෙළිදරව් කළා.\nඉන්දීය නියෝජිත පිරිසක් වොෂින්ටනය බලා යන්නේ මූල්‍ය අරමුදලේ සාකච්ඡා සඳහා සහභාගිවීමටයි.\nඊට සමගාමීව පැවැත්වෙන ඉන්දු - ශ්‍රී ලංකා අමාත්‍ය හමුවේදී මෙරට ආර්ථික අර්බුදයේ බලපෑම අවම කරගැනීම සඳහා ඉන්දියාවට සහය විය හැකි ආකාරය පිළිබඳව තවදුරටත් සාකච්ඡා කරනු ඇති.\nමීට අමතරව බහුපාර්ශවික සහභාගීත්වය සහ ණය තිරසර භාවය පිළිබඳ ජනාධිපති උපදේශක කණ්ඩායම, මහ බැංකු අධිපතිවරයා සහ භාණ්ඩාගාර ලේකම්වරයාද ඉන්දියාව සමඟ සාකච්ඡා කිරීමට නියමිත බව ඉකොනොමික් ටයිම්ස් වැඩිදුරටත් අනාවරණ කළා.\nඑහිදී ඉන්දීය නියෝජිත පිරිස එරට ප්‍රධාන ආර්ථික උපදේශක සහ ආර්ථික කටයුතු පිළිබඳ ලේකම්වරයා විසින් නියෝජනය කරනු ඇති.",
       "URL": "https://www.hirunews.lk/302021/ශ්‍රී-ලංකාව-සහ-මූල්‍ය-අරමුදල-අතර-සාකච්ඡාවට-ඉන්දියාවත්",
       "Category": "Local News",
       "Parent URL": "https://www.hirunews.lk/local-news.php?pageID=1229"
}