{
       "Source": "hirunews",
       "Timestamp": "Monday, 04 July 2022 - 13:01",
       "Headline": "ඉන්ධන ප්‍රමුඛතාව ගැන ශ්‍රේෂ්ඨාධිකරණය නීතිපතිගෙන් වාර්තාවක් ඉල්ලයි",
       "News Content": "ඉන්ධන මිල දී ගැනීම සහ ඉන්ධන බෙදාහැරීමේදී ප්‍රමුඛත්වය ලබාදෙන ක්‍ෂේත්‍ර කවරේද යන්න පැහැදිළි කෙරෙන වාර්තාවක් ලබන 12 වනදාට පෙර අධිකරණයේ ගොනු කරන ලෙස ශ්‍රේෂ්ඨාධිකරණය නීතිපතිවරයාට නියම කර තිබෙනවා.\nඒ, ශ්‍රී ලංකා නීතීඥ සංගමය ඉදිරිපත් කළ මූලික අයිතිවාසිකම් පෙත්සම් දෙකක්, විජිත් මළල්ගොඩ, මහින්ද සමයවර්ධන සහ අර්ජුන ඔබේසේකර යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ සළකා බැලූ අවස්ථාවේදියි.\nඑම වාර්තාව අධිකරණය හමුවේ ගොනු කිරීමෙන් පසු ලබන 14 වනදා විවෘත අධිකරණයේ සළකා බලන ලෙස ද විනිසුරු මඩුල්ල නියෝග කළා.",
       "URL": "https://www.hirunews.lk/309001/ඉන්ධන-ප්‍රමුඛතාව-ගැන-ශ්‍රේෂ්ඨාධිකරණය-නීතිපතිගෙන්-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1047"
}