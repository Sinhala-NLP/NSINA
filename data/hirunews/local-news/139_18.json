{
       "Source": "hirunews",
       "Timestamp": "Sunday, 30 July 2023 - 14:35",
       "Headline": "තවත් ඉන්දිය බිත්තර මිලියන 7 ක් අලෙවියට",
       "News Content": "මීට මාස 3 කට පෙර ඉන්දියාවෙන් ආනයනය කරනු ලැබූ බිත්තර තවත් දින කිහිපයකින් කල් ඉකුත්වීමේ අවදානමක් පවතින බවට බිත්තර නිෂ්පාදකයින්ගේ සංගම් චෝදනා කරනවා.\nසමස්ත ලංකා බිත්තර නිෂ්පාදකයින්ගේ සංගමයේ සභාපති සරත් රත්නායක හිරු ප්‍රවෘත්ති අංශයට අදහස් දක්වමින් කියා සිටියේ නිසි ප්‍රමිතියකට ගබඩා කර නොමැතිවීම හේතුවෙන් බෙදාහරිනු ලබන ඇතැම් බිත්තර ද මේ වනවිට නරක්වී ඇති බවයි.\nමේ අතර රාජ්‍ය විවිධ නීතිගත සංස්ථාවේ සභාපති ආසිරි වලිසුන්දරගෙන් මේ සම්බන්ධයෙන් විමසීමක් කළ අතර, ඔහු කියා සිටියේ එලෙස බිත්තර කල් ඉකුත්වීමේ අවදානමක් ඇති බවට පළවන ප්‍රකාශ අසත්‍යය බවයි.\nඑමෙන්ම තවත් ඉන්දීය බිත්තර මිලියන 7 ක් ඉදිරි සතියේ සතොස සහ සුපිරි වෙළඳසැල් වෙත නිකුත් කරන රාජ්‍ය විවිධ නීතිගත සංස්ථාවේ සභාපතිවරයා වැඩිදුරටත් කියා සිටියා.",
       "URL": "https://www.hirunews.lk/343035/තවත්-ඉන්දිය-බිත්තර-මිලියන-7-ක්-අලෙවියට",
       "Category": "Local News",
       "Parent URL": "https://www.hirunews.lk/local-news.php?pageID=139"
}