{
       "Source": "hirunews",
       "Timestamp": "Monday, 07 February 2022 - 18:50",
       "Headline": "නැගෙනහිර පළාත් ප්‍රධාන ලේකම් ලෙස  තුසිත පී. වනිගසිංහ නැවත පත් කෙරේ",
       "News Content": "නැගෙනහිර පළාත් ප්‍රධාන ලේකම් ලෙස තුසිත පී. වනිගසිංහ මහතා නැවත පත් කර තිබෙනවා.\nඔහු අද (07) දහවල් ජනාධිපති කාර්යාලයේ දී ජනාධිපති ගෝඨාභය රාජපක්ෂ අතින් සිය පත්වීම් ලිපිය ලබා ගත් බවයි ජනාධිපති මාධ්‍ය අංශය කියාසිටියේ.\nශ්‍රී ලංකා පරිපාලන සේවයේ ජ්‍යෙෂ්ඨ නිලධාරියෙකු වන ඒ මහතා කෑගල්ල සහ අම්පාර දිස්ත්‍රික් ලේකම්වරයා ලෙස ද කටයුතු කළ අතර  රාජ්‍ය ආයතන ගණනාවකම ඉහළ තනතුරු හොබවා තිබෙනවා.\n2019 දෙසැම්බර් මාසයේ දී ද වනිගසිංහ මහතා නැගෙනහිර පළාත් ප්‍රධාන ලේකම් ධූරයට පත් කෙරුණා.",
       "URL": "https://www.hirunews.lk/296417/නැගෙනහිර-පළාත්-ප්‍රධාන-ලේකම්-ලෙස-තුසිත-පී-වනිගසිංහ-නැවත-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1370"
}