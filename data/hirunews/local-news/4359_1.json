{
       "Source": "hirunews",
       "Timestamp": "Tuesday, 22 August 2017 - 16:16",
       "Headline": "බෙල්ලන්විල පෙරහර හේතුවෙන් අනිද්දා විශේෂ රථ වාහන සැලැස්මක්",
       "News Content": "බෙල්ලන්විල රජමහා විහාරස්ථානයේ පෙරහර මංගල්‍යය අනිද්දා ආරම්භ වීමට නියමිතව ඇති බැවින්, පෙරහර පැවැත්වෙන කාලය තුළ 119 බස් මාර්ගයේ බොරලැස්ගමුව නගරයේ සිට බෙල්ලන්තර හන්දිය දක්වා වන කොටසේ ගමනාගමනය සීමා කිරීමට පොලිසිය පියවර ගෙන තිබෙනවා.\nපෙරහර රාත්‍රී 8.30ට ආරම්භ වන අතර, ඒ හේතුවෙන් මහරගම, පිලියන්දල, කොළඹ සිට දෙහිවල දෙසට ගමන් කරන රථ වාහනවලට පැපිලියාන හන්දියෙන් වමට හැරි, නැදිමාල හරහා ගමන් කළ හැකි බවයි පොලිස් මූලස්ථානය සදහන් කළේ.\nඑමෙන්ම, දෙහිවල දෙසින් පැමිණෙන රථ වාහන වලට ද පැපිලියානට ගමන් කර කොළඹ සහ බොරලැස්ගමුවට පැමිණිය හැකි බවයි පොලිසිය ප්‍රකාශ කළේ.\nමේ අතර සීනිගම ශ්‍රී මහා දෙවොල් දේවාලයේ වාර්ෂික පෙරහර ද ලබන 26 සහ 27 වනදා වීථි සංචාරය කිරීමට  නියමිතව තිබෙනවා.\nමේ හේතුවෙන් පෙරහර ගමන් ගන්නා කාලය තුල ගාලු පාරේ සීනිගම දේවාලයේ සිට තෙල්වත්ත හංදිය දක්වා වාහන ගමනාගමනය සීමා කෙරෙනු ඇති.",
       "URL": "https://www.hirunews.lk/169084/බෙල්ලන්විල-පෙරහර-හේතුවෙන්-අනිද්දා-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4359"
}