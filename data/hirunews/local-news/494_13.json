{
       "Source": "hirunews",
       "Timestamp": "Monday, 06 March 2023 - 13:36",
       "Headline": "ශ්‍රී ලංකා රජයේ ගුරුවරුන්ගේ සංගමයෙන් පොලිසියට චෝදනාවක්",
       "News Content": "අධ්‍යාපන අමාත්‍යංශයේ පැවති උද්ඝෝෂණයක් අතරතුර දී ගුරු මාරුවට පැමිණි ගුරුවරුන් දෙදෙනෙකු අත්අඩංගුවට ගැනීම සහ ඔවුන්ගෙන් තවදුරටත් ප්‍රකාශ ලබාගැනීමට එරෙහිව මානව හිමිකම් කොමිසමට පැමිණිලි කරන බව ශ්‍රී ලංකා රජයේ ගුරුවරුන්ගේ සංගමය පවසනවා.\nඅන්තර් විශ්වවිද්‍යාලයීය ශිෂ්‍යබල මණ්ඩලයේ කැඳවුම්කරු වසන්ත මුදලිගේ සහ අන්තර් විශ්වවිද්‍යාලයීය භික්ෂු බල මණ්ඩලයේ පිරිසක් පසුගිය 23 වැනිදා අධ්‍යාපන අමාත්‍යංශයට ඇතුළු වී උද්ඝෝෂණයක් නිරතවුණා.\nඑම අවස්ථාවේදියි මෙලෙස ගුරු මාරුවක් සඳහා අමාත්‍යාංශයට පැමිණ සිටි ගුරුවරුන් දෙදෙනෙකු අත්අඩංගුවට ගෙන තිබුණේ.\nඔවුන් දෙදෙනා ඇප මත මුදාහැර ඇති අතර, තවදුරටත් නිවෙස්වලට ගොස් විවිධ ප්‍රකාශ ලබාගනිමින් සිටින බවටයි රජයේ ගුරුවරුන්ගේ සංගමයේ ප්‍රධාන ලේකම් ෂෙහාන් දිසානායක මහනුවරදී මාධ්‍ය හමුවක් කැඳවමින් කියා සිටියේ.",
       "URL": "https://www.hirunews.lk/329137/ශ්‍රී-ලංකා-රජයේ-ගුරුවරුන්ගේ-සංගමයෙන්-පොලිසියට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=494"
}