{
       "Source": "hirunews",
       "Timestamp": "Thursday, 18 February 2021 - 13:26",
       "Headline": "හක්කිඳ පරිසර ආරක්ෂිත කලාපයේ වන විනාශයක්",
       "News Content": "මහනුවර - ගැටඹේ - වරාතැන්න ප්‍රදේශයේ පිහිටි හක්කිඳ පරිසර ආරක්ෂිත කලාපය මේ වනවිට විවිධ මිනිස් ක්‍රියාකාරකම් හේතුවෙන් විනාශ වෙමින් පවතින බව පරිසරවේදීන් පවසනවා.\nමෙම කලාපය හිටපු ජනාධිපති මෛත්‍රිපාල සිරිසේන විසින් පරිසර ආරක්ෂණ කලාපයක් බවට පත් කර ඇත්තේ, 2017 වසරේදී අතිවිශේෂ ගැසට් පත්‍රයක් මගින්.\nමහවැලි ගඟේ වැඩි දූපත් සංඛ්‍යාවක් මෙම ප්‍රදේශයෙන් හමුවන අතර, එම කලාපයට ආවේණික ශාඛ මෙන්ම සතුන් ද මෙහි වාසය කරන බවයි මධ්‍යම පළාත් පරිසර එකමුතුවේ සභාපති පරිසරවේදී ප්‍රදීප් සමරවික්‍රම කියා සිටියේ.",
       "URL": "https://www.hirunews.lk/262945/හක්කිඳ-පරිසර-ආරක්ෂිත-කලාපයේ-වන-විනාශයක්",
       "Category": "Local News",
       "Parent URL": "https://www.hirunews.lk/local-news.php?pageID=2139"
}