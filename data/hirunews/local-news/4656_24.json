{
       "Source": "hirunews",
       "Timestamp": "Friday, 17 February 2017 - 16:57",
       "Headline": "බිසෝ කොටුවේ අනතුරකින් කාන්තාවක් මිය යයි",
       "News Content": "රත්නපුර,ඇඹිලිපිටිය ප්‍රධාන මාර්ගයේ බිසෝ කොටුව මංසන්ධියේ අද සිදුවූ රිය අනතුරකින් කාන්තාවක් මිය ගොස් තවත් 4 දෙනෙකු තුවාල ලබා තිබෙනවා.\nත්‍රිරෝද රථයක් මාර්ගයෙන් ඉවතට පැන පෙරළී යාමෙන් මෙම අනතුර සිදුවී ඇති බවයි පොලීසිය සදහන් කළේ.\nඅනතුරෙන් තුවාල ලැබූ 5 දෙනෙකු ඇඹිලිපිටිය රෝහලට ඇතුළත් කළ අතර, ඉන් බරපතල තත්ත්වයේ පසුවූ කාන්තාවක් මෙලෙස ජීවිතක්ෂයට පත්වී ඇති බව පොලීසිය ප්‍රකාශ කළා.\nඇය කඳාන ප්‍රදේශයේ පදිංචිකාරිනියක්.",
       "URL": "https://www.hirunews.lk/154739/බිසෝ-කොටුවේ-අනතුරකින්-කාන්තාවක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4656"
}