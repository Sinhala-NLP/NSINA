{
       "Source": "hirunews",
       "Timestamp": "Monday, 10 July 2023 - 11:00",
       "Headline": "හැටන් කලාප අධ්‍යාපන කාර්යාලයේ නිල වෑන් රථය කලාප අධ්‍යක්ෂගේ පෞද්ගලික කටයුතු වලට",
       "News Content": "හැටන් කලාප අධ්‍යාපන කාර්යාලයට අයත් කේ. ඩී. එච්. වර්ගයේ වෑන් රථය වෙනත් පුද්ගලයෙකු විසින් බිමත්ව ධාවනය කර ඇති බවට හැටන් කලාපයේ ගුරුවරුන් පිරිසක් විසින් හැටන් පොලිසියට ඊයේ (09) දින පැමිණිල්ලක් කර තිබෙනවා.\nනුවරඑළිය මහාධිකරණයේ අතුරු තහනම් නියෝගයක් හේතුවෙන් දැනට සේවයෙන් ඉවත් වි සිටින හැටන් කලාප අධ්‍යාපන අධ්‍යක්ෂකවරයාගේ ඥාතියෙකුගේ හැටන් දික්ඔය පුලියාවත්ත ප්‍රදේශයේ පැවති මල්වර උත්සවයකට සහභාගි විම සදහා පිරිසක් එම වෑන් රථයෙන් වෙනත් පුද්ගලයෙකු විසින් රැගෙන ගොස් ඇති බවත් එම උත්සවයට අවශ්‍ය මත්පැන් රැගෙන ඒමටද අදාල වෑන් රථය භාවිතා කර ඇති බවටද එම ගුරුවරුන්\nවිසින් හැටන් පොලිසියට කර ඇති පැමිණිල්ලේ සඳහන් වෙනවා.\nඑම වෑන් රථය උත්සව ශාලාවෙන් පිටතට පැමිණෙන අවස්ථාවේ එම උත්සවයට සහභාගි වි සිටි ගුරුවරුන් පිරිසක් හැටන් කලාප අධ්‍යාපන කාර්යාලයට අයත් වෑන් රථය අධික ලෙස බිමත්ව සිටින වෑන් රථයේ නිල නොවන රියදුරෙකු විසින් වෑන් රථය හැටන් දෙසට ධාවනය කරන බවට හැටන් පොලිසියට දුරකථනය ඔස්සේ කළ දැනුම්දිමක් මත හැටන් පොලිසියේ නිලධාරින් විසින් වෑන් රථය හැටන් දික්ඔය ප්‍රධාන මාර්ගයේ අලුත්ගම ප්‍රදේශයේදි නතර කර පරික්ෂා කිරිමේදි එම වෑන් රථය ධාවනය කළ රියදුරු මාරු කර ඇති බවත් බිමත්ව වෑන් රථය ධාවනය කළ රියදුරාව අතරමගදි වෑන් රථයේ නිල රියදුරා විසින් මාරු කර ඇති බවටද එම ගුරුවරුන් විසින් කර ඇති පැමිණිල්ලේ වැඩිදුරටත් සඳහන් වෙනවා.\nවෑන් රථය හැටන් පොලිසියේ නිලධාරින් විසින් නතර කර පරික්ෂා කිරිමේදි වෑන් රථයේ සිටි පිරිස අතරින් එක් අයෙකු පමණක් කලාප අධයාපන කාර්යාලයේ සේවය කරන අයෙකු බවත් අනිත් පිරිස පිටස්තර පිරිසක් බවයි හැටන් පොලිසියට පැමිණිලි කර ඇති ගුරුවරුන් කියා සිටියා.\nතම කලාප කාර්යාලයට අයත් වෑන් රථය ධාවනය කරන අවස්ථාවේ කිසියම් පිරිසක් වෑන් රථය නතර කිරිමට උත්සහ කළ බවට එම වෑන් රථයේ නිල රියදුරා විසින්ද හැටන් පොලිසියට පැමිණිල්ලක් කර තිබෙනවා.\nදෙපාර්ශවයේම පැමිණිලි සම්බන්ධයෙන් විමර්ෂණයක් සිදු කරන බව හැටන් පොලිසියේ සුළු පැමිණිලි අංශයේ නිලධාරියෙකු අප වාර්තාකරුට පැවසුවා.\nමෙම සිදුවීමට අදාල වීඩියෝ දර්ශන තමන් සතුව ඇති බවට එම ගුරුවරුන් පිරිස හැටන් පොලීසියට දැනුම් දී ඇතැයි ද වෑන් රථය උත්සව ශාලාවෙන් පිටවන අවස්තාවේ වෑන් රථය ධාවනය කල රියදුරා අතරමගදි මාරු කර ඇති බවට අදාල විඩියෝ දර්ශන තමන් සතුව ඇති බවට එම ගුරුවරුන්\nවිසින් හැටන් පොලිසියට දැනුම් දි ඇත ද වාර්තා වෙනවා.\nහැටන් කලාප අධ්‍යාපන කාර්යාලයේ වෑන් රථය පෞද්ගලික උත්සවයක් සදහා වෙනත් රියදුරෙකු විසින් භාවිතා කිරිම සම්බන්ධයෙන් අප වාර්තාකරු හැටන් කලාප අධ්‍යාපන කාර්යාලයේ උසස් නිලධාරියෙකුගෙන් කරුණු විමසිමට උත්සහ කිරිමේදි එම නිලධාරියා කියා සිටියේ එම සිද්ධිය සම්බන්ධයෙන් තමන් කිසිවක් නොදන්නා බවයි.",
       "URL": "https://www.hirunews.lk/340693/හැටන්-කලාප-අධ්‍යාපන-කාර්යාලයේ-නිල-වෑන්-රථය-කලාප-අධ්‍යක්ෂගේ-පෞද්ගලික-කටයුතු-වලට",
       "Category": "Local News",
       "Parent URL": "https://www.hirunews.lk/local-news.php?pageID=197"
}