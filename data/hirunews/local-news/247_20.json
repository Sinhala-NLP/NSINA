{
       "Source": "hirunews",
       "Timestamp": "Thursday, 22 June 2023 - 8:39",
       "Headline": "ජනපතිගේ තීරණය නඩා යුෂෆ් අල් නෂිෆ් අඟයයි",
       "News Content": "පුරාවිද්‍යා, වනාන්තර සහ ආරක්ෂක හේතුන් මත ඉඩම් අත්පත්කර නොගන්නා බව ජනාධිපතිවරයා කළ ප්‍රකාශය එක්සත් ජාතීන්ගේ මානව හිමිකම් පිළිබඳ නියෝජ්‍ය මහ කොමසාරිස් නඩා යුෂෆ් අල් නෂිෆ් අඟය කර තිබෙනවා.\nඒ, එක්සත් ජාතීන්ගේ මානව හිමිකම් කවුන්සිලයේ 53 වැනි සැසිවාරය අමතමින්.\nඑහිදී ඇය කියා සිටියේ ප්‍රජාතන්ත්‍රවාදී නව ප්‍රවේශය, ගැඹුරු ආයතනික ප්‍රතිසංස්කරණය සහ වගවීම මෙන්ම ප්‍රතිසන්ධානය සදහා ඉදිරි අවස්ථා භාවිතා කරන ලෙසයි.\nජනාධිපතිවරයා දෙමළ දේශපාලන පක්ෂ සමඟ ආරම්භ කර ඇති සංවාදය හොද ආරම්භයක් බවත්, එය අගය කරන බවත් නියෝජ්‍ය මහ කොමසාරිස්වරිය සදහන් කර තිබෙනවා.\nඑමෙන්ම විරෝධතා සිදු කරන පුද්ගලයින් අත්අඩංගුවට ගැනීම මෙන්ම සිවිල් අවකාශ පාලනය කිරීමට දැඩි නීති භාවිතා කිරීම අවාසනාවන්ත තත්ත්වයක් බව ඇය පෙන්වා දෙනවා.\nමාර්තු මාසයේ ගැසට් කරන ලද නව ත්‍රස්ත විරෝධී පනත් කෙටුම්පත මඟින් නිදහස, සාමකාමීව රැස්වීම සහ කම්කරු අයිතිවාසිකම් සීමාවන බවද ඇය සදහන් කර තිබෙනවා.",
       "URL": "https://www.hirunews.lk/338673/ජනපතිගේ-තීරණය-නඩා-යුෂෆ්-අල්-නෂිෆ්-අඟයයි",
       "Category": "Local News",
       "Parent URL": "https://www.hirunews.lk/local-news.php?pageID=247"
}