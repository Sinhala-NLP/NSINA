{
       "Source": "hirunews",
       "Timestamp": "Sunday, 30 July 2017 - 7:39",
       "Headline": "වරාය ගිවිසුම ගැන තවත් තොරතුරු කරළියට",
       "News Content": "ගුවන්තොටුපල සහ වරාය ඉදිකළේ හම්බන්තොට ජනතාවට පමණක් නොවන බව හිටපු ජනාධිපති මහින්ද රාජපක්ෂ පවසනවා.\nඅත්සන් තැබුණු හම්බන්තොට වරාය ගිවිසුම සම්බන්ධයෙන් තංගල්ල - කාල්ටන් නිවසේදී ඊයේ අදහස් පළ කරමින් ඔහු මේ බව සදහන් කළා.\nරටකට ප්‍රධාන ගුවන් තොටුපල සහ වරාය දෙකක් අවශ්‍ය බව සඳහන් කළ ඔහු පෙන්වා දුන්නේ එම අවශ්‍යතාව පදනම් කරගනිමින් හම්බන්තොට වරාය සහ ගුවන් තොටුපල ඉදිකළ බවයි.\nමහින්ද රාජපක්ෂගේ නායකත්වයෙන් යුත් රජයක් යටතේ හම්බන්තොට වරාය නැවත ජන සතු කරන බව හිටපු අමාත්‍ය බැසිල් රාජපක්ෂ පවසනවා.\nගම්පහ - උඩුගම්පොල ප්‍රදේශයේ ඊයේ පැවති ජන රැළියකට එක්වෙමින් ඔහු මේ බව සදහන් කළා.",
       "URL": "https://www.hirunews.lk/167111/වරාය-ගිවිසුම-ගැන-තවත්-තොරතුරු-කරළියට",
       "Category": "Local News",
       "Parent URL": "https://www.hirunews.lk/local-news.php?pageID=4396"
}