{
       "Source": "hirunews",
       "Timestamp": "Tuesday, 07 February 2017 - 19:04",
       "Headline": "නැතිවූ දරුවෙකු හිරුගේ අනාවරණයෙන් පසු හමුවෙයි",
       "News Content": "මොරටුව ප්‍රදේශයේ ළමා සංවර්ධන මධ්‍යස්ථානයක රැඳී සිටියදී අතුරුදන්වූ දැරිය සොයාගෙන තිබෙනවා.\nදැරිය අතුරුදන්වීම සම්බන්ධයෙන් හිරු ප්‍රවෘත්ති අංශය අවස්ථා කිහිපයකදී ජනතාව දැනුවත් කළ අතර එහි ප්‍රතිඵලයක් ලෙස තම දියණිය සොයාගැනීමට හැකිවූ බවයි දැරියගේ පියා කියා සිටියේ.\nමනස සංවර්ධනය වීමේ ඌණතාවකින් පෙලූනු මෙම දැරිය මොරටුව ප්‍රදේශයේ අදාළ ළමා සංවර්ධන මධ්‍යස්ථානයේ නේවාසිකව අධ්‍යාපන කටයුතුවල නිරතවුණා.\nපසුව ඇය පෙරේදා අතුරුදන්වී ඇති බවට දැරියගේ මව්පියන් වෙත දැනුම්දී තිබූ අතර,  ඔවුන් ඒ පිළිබඳ පැමිණිලි කළේ පානදුර - උතුර පොලීසියටයි.\nහිරු ප්‍රවෘත්ති මගින් කළ අනාවරණයෙන් පසු අදාළ දැරිය හොරණ ප්‍රදේශයේ බස් නැවතුම්පලක සිටියදී ඊයේ රාත්‍රියේ පොලීසිය සොයාගත්තා.\nමේ වනවිට දැරිය මව්පියන්ට භාරදීමට කටයුතු කර තිබෙනවා.",
       "URL": "https://www.hirunews.lk/153908/නැතිවූ-දරුවෙකු-හිරුගේ-අනාවරණයෙන්-පසු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4672"
}