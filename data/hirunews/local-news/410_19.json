{
       "Source": "hirunews",
       "Timestamp": "Sunday, 16 April 2023 - 15:06",
       "Headline": "කුසල් මෙන්ඩිස් 08 වැනි ටෙස්ට් ශතකය වාර්තා කරයි",
       "News Content": "සංචාරක අයර්ලන්ත කණ්ඩායම සමග ගාල්ල ජාත්‍යන්තර ක්‍රිකට් ක්‍රීඩාංගණයේ දී අද (16) පෙරවරුවේ ආරම්භ වූ පළමු ටෙස්ට් තරගයේ පළමු ඉනිමේ දී ම කුසල් මෙන්ඩිස් සිය 08 වැනි ටෙස්ට් ශතකය වාර්තා කිරීමට සමත් වුණා.\nකාසියේ වාසිය දිනූ නායක දිමුත් තීරණය කළේ පළමුව පන්දුවට පහරදීමේ අවස්ථාව ශ්‍රී ලංකා කණ්ඩායමට ලබා ගැනීමටයි.\nඒ අනුව නිශාන් මධුෂ්ක සමග පිටියට පැමිණි දිමුත් ඉනිම සාර්ථකව ගොඩනගමින් සිටින විට දී Campher යොමු කළ පන්දුවකට නිශාන් දැවී යන්නේ ලකුණු 29ක් ලබා සිටියදියි.\nකෙසේවෙතත් ඉන් පසුව පිටියට එක් වූ කුසල් මෙන්ඩිස් නායක දිමුත් හා එක්ව ශ්‍රී ලංකා ඉනිම ශක්තිමත් ව ගොඩනගමින් සිටිනවා.\nකුසල් මෙන්ඩිස්ගේ අගනා ශතකයට හතරේ පහර 14ක් සහ හයේ පහරක් ඇතුළත්.\nමේ වනවිට නායක දිමුත් ද සිය 15 වැනි ටෙස්ට් ශතකය ලබා එක් අන්තයක පන්දුවට පහරදෙමින් සිටිනවා.\nශ්‍රී ලංකා ලකුණු පුවරුව මේ වනවිට කඩුල්ලක් දැවී ලකුණු 253ක්.",
       "URL": "https://www.hirunews.lk/332672/කුසල්-මෙන්ඩිස්-08-වැනි-ටෙස්ට්-ශතකය-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=410"
}