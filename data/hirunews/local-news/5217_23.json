{
       "Source": "hirunews",
       "Timestamp": "Friday, 08 January 2016 - 12:32",
       "Headline": "ශ්‍රී ලංකාවෙන් කොරියාවට ඩෙංගු",
       "News Content": "ශ්‍රී ලංකාවේ සංචාරයක නිරතවු කොරියානු ජාතිකයන් 6 දෙනෙකු ඩෙංගු රෝගය වැළඳී ඇතැයි දකුණු කොරියා සෞඛ්‍ය අංශ අනාවරණ කර තිබෙනවා.\nපසුගිය මාසයේ ඔවුන් ශ්‍රී ලංකාවේ සංචාරයේ නිරතවී ඇති අතර ඒ ස්වේච්ඡා වැඩසටහනක් සඳහායි.\nයළිත් කොරියාවට යාමෙන් පසු ඇතිවු රෝගී තත්වයන් මත සිදුකල පරීක්ෂණයකදීයි 6 දෙනෙකුට ඩෙංගු රෝගය වැළඳී ඇති බවට හෙළිවී ඇත්තේ.\nපසුගිය මාසයේ මෙරට සංචාරයේ නිරතවු කොරියානු ජාතිකයන් 35 දෙනෙකු අතරින් 6 දෙනෙකුට මෙලෙ රෝගය වැළඳී ඇතැයි සඳහන්.\nතවත් දෙදෙනෙකු පරීක්ෂණවල ප්‍රතිඵල අපේක්ෂාවෙන් සිටින අතර බොහෝ දුරට ඔවුන් දෙදෙනාට ද ඩෙංගු වැළඳී ඇති බවටයි කොරියා සෞඛ්‍ය අංශ සැක පළකරන්නේ.\nකොරියානු ජාතිකයන් කණ්ඩායමකට එක වර ඩෙංගු රෝගය වැළඳුනු පළමු අවස්ථාව ලෙසට මෙය සැලකෙනවා.\nඩෙංගු ආසාධනය වු මෙම පිරිසගේ තත්වය  බරපතල නොවන බව ද සඳහන්.\nහිස රුදාව සහ උණ යන රෝග ලක්ෂණවලින් පෙලුනු මෙම පිරිස ක්‍රමයෙන් සුව අතට පත්වෙමින් පවතින බවයි එරට සෞඛ්‍ය අංශ ප්‍රකාශකර ඇත්තේ.",
       "URL": "https://www.hirunews.lk/123606/ශ්‍රී-ලංකාවෙන්-කොරියාවට-ඩෙංගු",
       "Category": "Local News",
       "Parent URL": "https://www.hirunews.lk/local-news.php?pageID=5217"
}