{
       "Source": "hirunews",
       "Timestamp": "Saturday, 25 August 2018 - 18:47",
       "Headline": "වැලිකඩ බන්ධනාගාරයේ කාන්තා රැදවියෙකු මියයයි",
       "News Content": "වැලිකඩ බන්ධනාගාරයේ කාන්තා රැදවියෙකු අද පෙරවරුවේ ජීවිතක්ෂයට පත්ව තිබෙනවා.\nසිරකරු අයිතිවාසිකම් සුරැකීමේ කමිටුව සදහන් කරන්නේ පසුගියදා විරෝධතාවයේ නිරතවී තුවාල ලැබූ කාන්තාවක් මෙලෙස ජීවිතක්ෂයට පත්වන්නට ඇති බවට සැක මතුවන බවයි.\nමේ හේතුවෙන් අදාළ රැදවියගේ මරණය සම්බන්ධයෙන් කඩිනමින් පශ්චාත් මරණ පරීක්ෂණයක් පවත්වන ලෙසට ඉල්ලමින් ඔවුන් අද බොරැල්ල පොලීසියට පැමිණිල්ලක් ද ඉදිරිපත් කළා.\nමේ සම්බන්ධයෙන් අප බන්ධනාගාර මාධ්‍ය ප්‍රකාශක තුෂාර උපුල්දෙණියගෙන් විමසීමක් කළා.\nඑහිදී ඔහු ප්‍රකාශ කර සිටියේ අදාළ කාන්තා රැදවියෑ හෘදයාබාධයකින් මියගොස් ඇති බවට සැක පළ කරන අතර, මරණය සම්බන්ධයෙන් පශ්චාත් මරණ පරීක්ෂණය සිදුකිරීමට කටයුතු කරන බවයි.\nවිරෝධතාවයට සම්බන්ධ වූ කාන්තා රැදවියන් වෙනත් බන්ධනාගාර වෙත මාරු කර යවා ඇති බව ද ඔහු සදහන් කළා.",
       "URL": "https://www.hirunews.lk/198391/වැලිකඩ-බන්ධනාගාරයේ-කාන්තා-රැදවියෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3781"
}