{
       "Source": "hirunews",
       "Timestamp": "Monday, 01 May 2023 - 13:07",
       "Headline": "වෘෂණ කෝෂයක් කපා දැමීමෙන් පුද්ගලයෙකුට බරපතල තුවාල",
       "News Content": "බෙංගමුව ප්‍රදේශයේ පදිංචි පුද්ගලයකුගේ එක් වෘෂණ කෝෂයක් කපා දැමීම හේතුවෙන් බරපතල තුවාල ලබා රෝහල්ගත කර ඇතැයි ඌරුබොක්ක පොලීසිය පවසනවා.\nමෙසේ බරපතල ලෙස තුවාල ලබා ඇත්තේ, බෙංගමුව,දාබෝගල පාර පදිංචි සිටීන 53 හැවිරිදි අවිවාහක පුද්ගලයක්.\nතුවාලකරු නිවස ආසන්නයේ නිවසක තවත් පිරිසක් සමග මත්පැන් පානය කර නිවසට යන බවට පවසා පිටත්ව ගොස් ඇත.\nපසුව මත්පැන් පානය කළ නිවසේ පුද්ගලයන් පසු දින උදෑසන අවදිව දොර විවෘත කිරීමේදී නිවසට යන බවට පවසා ගිය එම පුද්ගලයා සිහි මුර්ඡාව නිවසේ ඉදිරිපස වැටී සිටී බවයි නිවෙස් හිමියා පොලීසියට පවසා ඇත්තේ.\nඅනතුරුව නිවෙස් හිමියා තුවාලකරුගේ ඥාතීන් දැනුවත් කර 1990 සුවසැරිය ගිලන්රථයට දැනුම් දී තුවාලකරු ඌරුබොක්ක ප්‍රාදේශීය රෝහලට ඇතුලත් කර ඇති අතර පසුව වැඩිදුර ප්‍රතිකාර සදහා ඇඹිලිපිටිය දිස්ත්‍රික් මහ රෝහලට මාරු කර යවා ඇත.",
       "URL": "https://www.hirunews.lk/333935/වෘෂණ-කෝෂයක්-කපා-දැමීමෙන්-පුද්ගලයෙකුට-බරපතල-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=377"
}