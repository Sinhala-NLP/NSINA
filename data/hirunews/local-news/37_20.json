{
       "Source": "hirunews",
       "Timestamp": "Monday, 11 September 2023 - 13:56",
       "Headline": "නොරොච්චෝලේ ඉංජිනේරු ගැටළුවක",
       "News Content": "නොරොච්චෝලේ විදුලිබලාගාරයේ මෙහෙයුම් අංශයේ සිටිය යුතු අවම විදුලි හා යාන්ත්‍රික ඉංජිනේරුවන් හිඟවීම හේතුවෙන් එම බලාගාරයේ කටයුතුවලට බලපෑමක් එල්ලවී තිබෙනවා.\nඑහි ඉංජිනේරුවන් 40 ක් සේවයේ නිරතව සිටිය යුතු වුවත් මේ වනවිට එහි සේවයේ නිරතවන්නේ 24 දෙනෙකු පමණක් බවයි අප කළ සොයාබැලීමකදී අනාවරණ වුණේ.\nමේ වන විටත් මෙහෙයුම් කටයුතු සදහා ඉංජිනේරුවන් සිටින්නේ 34 ක පමණක් වන අතර සෙසු පිරිස් විදේශ ගතවී තිබෙනවා.\nඉන් තවත් පුහුණු ඉංජිනේරුවන් 10 දෙනෙකු ඉදිරි මාස දෙක ඇතුළත විදෙස්ගතවීමට සූදානම්ව සිටින බවටයි වාර්තා වන්නේ.\nමේ අතර නොරොච්චෝලේ ලක්විජය බලාගාරයේ තුන්වැනි ජනන යන්ත්‍රයේ මෙහෙයුම් කටයුතු නොවැම්බර් මාසයේ සිට ආරම්භ කිරීමට සැළසුම් කර ඇති නමුත් පවතින පළපුරුදු විදුලි ඉංජිනේරුවන්ගේ හිගය හේතුවෙන් මෙම ජනන යන්ත්‍රයේ මෙහෙයුම් කටයුතු ආරම්භ කිරීම ගැටලු‍වක් වී ඇති බවටද වාර්තා වනවා.",
       "URL": "https://www.hirunews.lk/347919/නොරොච්චෝලේ-ඉංජිනේරු-ගැටළුවක",
       "Category": "Local News",
       "Parent URL": "https://www.hirunews.lk/local-news.php?pageID=37"
}