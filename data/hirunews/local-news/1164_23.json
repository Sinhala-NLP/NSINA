{
       "Source": "hirunews",
       "Timestamp": "Monday, 16 May 2022 - 14:53",
       "Headline": "අදානි සිමෙන්ති ක්ෂේත්‍රයටත් පිවිසෙයි - අම්බුජා මිල දී ගනී",
       "News Content": "වරාය - බලශක්ති ආදි ක්ෂේත්‍ර රැසකට විහිදුණු ව්‍යාපාර අධිරාජ්‍යයක් හිමි ඉන්දියාවේ ධනවත්ම පුද්ගලයා බවට පත්ව සිටින අදානි සමූහයේ සභාපති ගෞතම් අදානි විසින් අම්බුජා සිමෙන්ති සමාගමේ බහුතර කොටස් ඇමෙරිකානු ඩොලර් බිලියන 10 යි දශම 5කට මිල දී ගෙන තිබෙනවා.\nඅම්බුජා සිමෙන්ති සමාගමේ සියයට 63 යි දශම 9 ක කොටස් අදානි විසින් මෙලෙස මිල දී ගෙන ඇත්තේ ස්විට්සරලන්ත බහුජාතික සමාගමක් වන හොල්සිම් වෙතින්.\nඅම්බුජා මෙන්ම එහි අනුගත සමාගමක් වන ඒ.සී.සී. සමාගමේ කොටස් ද මිල දී ගැනීමත් සමග අදානි සමූහය ඉන්දියාවේ දෙවන විශාලතම සිමෙන්ති නිෂ්පාදකයා බවට පත්වනු ඇති.\nඉන්දියාවේ විශාලතම සිමෙන්ති නිෂ්පාදකයා වන්නේ අල්ට්‍රා - ටෙක් සිමෙන්ති නිෂ්පාදනය කරන ආදිත්‍ය බිර්ලා සමූහයයි.",
       "URL": "https://www.hirunews.lk/304507/අදානි-සිමෙන්ති-ක්ෂේත්‍රයටත්-පිවිසෙයි-අම්බුජා-මිල-දී-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1164"
}