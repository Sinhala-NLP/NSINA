{
       "Source": "hirunews",
       "Timestamp": "Monday, 31 December 2018 - 7:09",
       "Headline": "ප්‍රදේශ රැසකට අදත් වැසි නැහැ - උදෑසන සහ රාත්‍රිය සීතල වෙයි",
       "News Content": "දිවයිනේ බොහෝ පළාත්වල ප්‍රධාන වශයෙන් අද (31) දිනය තුල වැසි රහිත වියලි කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව පවසනවා.\nඋදෑසන සහ රාත්‍රී කාලයේ ශීත කාලගුණ තත්ත්වයක් අපේක්ෂා කර හැකි බවයි එම දෙපාර්තමේන්තුව වැඩිදුරටත් පවසන්නේ.\nකෙසේ වෙතත් නැගෙනහිර පළාතෙත් මුලතිව්, බදුල්ල සහ මාතලේ දිස්ත්‍රික්කවලත් සිහින් වැසි ඇති විය හැකි බව දැනුම් දෙනවා.\nමධ්‍යම, වයඹ, බස්නාහිර සහ ඌව පළාත්වලත් අම්පාර, මඩකලපුව සහ හම්බන්තොට දිස්ත්‍රික්කවලත් විටින් විට හමන පැයට කිලෝමීටර් 40 ක් දක්වා තරමක් තද සුළං ඇතිවිය හැකි බවයි එම දෙපාර්තමේන්තුව අද (31) උදෑසන නිකුත්කළ නිවේදනයේ දැක්වෙන්නේ.",
       "URL": "https://www.hirunews.lk/207133/ප්‍රදේශ-රැසකට-අදත්-වැසි-නැහැ-උදෑසන-සහ-රාත්‍රිය-සීතල-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3580"
}