{
       "Source": "hirunews",
       "Timestamp": "Friday, 09 June 2017 - 19:10",
       "Headline": "අගමැති, පොදුරාජ්‍ය මණ්ඩලීය මහලේකම් හමුවේ",
       "News Content": "ඇමරිකාවේ නිව්යෝක් හි සංචාරයක නිරතව සිටින අග්‍රාමාත්‍ය රනිල් වික්‍රමසිංහ, පොදුරාජ්‍ය මණ්ඩලීය මහලේකම් පැටි‍්‍රෂියා ස්කොට්ලන්ඩ් හමුවී තිබෙනවා.\nනිව්යෝක් නුවර පිහිටි ශ්‍රී ලංකා එක්සත් ජාතීන්ගේ නිත්‍ය නියෝජිත කාර්යාලයේ දී අදාළ හමුව සිදුවී ඇති බවයි අග්‍රාමාත්‍ය කාර්යාලය නිවේදනය කළේ.\nමෙහිදී පොදුරාජ්‍ය මණ්ඩලය සහ ශ්‍රී ලංකාව අතර සබදතා සහ අන්‍යෝන්‍ය වශයෙන් වැදගත් කරුණු කිහිපයක් සාකච්ඡා කර තිබෙනවා.\nපොදුරාජ්‍ය මණ්ඩලීය මහලේකම් පැටි‍්‍රෂියා ස්කොට්ලන්ඞ්ට ශ්‍රී ලංකාවේ සංචාරයක නිරත වන ලෙස අග්‍රාමාත්‍යවරයා මෙහිදී ආරාධනයක් ද සිදුකර ඇති බවයි නිවේදනයේ දැක්වෙන්නේ.\nපොදුරාජ්‍ය මණ්ඩලීය නියෝජ්‍ය මහලේකම්වරයා සහ පොදුරාජ්‍ය මණ්ඩලීය ලේකම් කාර්යාලයේ සාගර සහ ස්වභාවික සම්පත් අංශ ප්‍රධානියා ද මෙම සාකච්ඡා සඳහා එක්ව තිබෙනවා.",
       "URL": "https://www.hirunews.lk/163201/අගමැති-පොදුරාජ්‍ය-මණ්ඩලීය-මහලේකම්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4477"
}