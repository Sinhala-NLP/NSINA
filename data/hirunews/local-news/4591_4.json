{
       "Source": "hirunews",
       "Timestamp": "Wednesday, 29 March 2017 - 7:31",
       "Headline": "කීත් නොයාර් පැහැරගන්න යොදාගත් බවට සැකකෙරෙන වෑන් රථයක් සොයාගනී",
       "News Content": "මාධ්‍යවේදී කීත් නොයාර් පැහැර ගැනීමේ සිද්ධියට යොදා ගත් බවට සැක කෙරෙන වෑන් රථයක් පිළියන්දල ප්‍රදේශයේදී අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ විශේෂ පොලිස් කණ්ඩායමක් විසින් ඊයේ මෙම වෑන් රථය සොයාගෙන ඇති බවයි.\nමේ වන විට ලැබී ඇති තොරතුරුවලට අනුව කීත් නොයාර් පැහැර ගැනීමේ සිද්ධිය සම්බන්ධයෙන් අත්අඩංගුවේ සිටින යුද හමුදා මේජර්වරයෙකුට හිතවත් කාන්තාවකගේ නිවසේ තිබී මෙම වෑන් රථය සොයාගෙන තිබෙනවා.\nමාධ්‍යවේදී කීත් නොයාර් පැහැර ගැනීමේ සිද්ධිය සම්බන්ධයෙන් යුද හමුදා බුද්ධි අධ්‍යක්ෂ මණ්ඩල සාමාජිකයෙකු, යුද හමුදා මේජර්වරයෙකු ඇතුළු 5 දෙනෙකු අත්අඩංගුවට ගෙන අධිකරණයට ඉදිරිපත් කිරිමෙන් පසු රක්ෂිත බන්ධනාගාර ගත කෙරුණා.",
       "URL": "https://www.hirunews.lk/157977/කීත්-නොයාර්-පැහැරගන්න-යොදාගත්-බවට-සැකකෙරෙන-වෑන්-රථයක්-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=4591"
}