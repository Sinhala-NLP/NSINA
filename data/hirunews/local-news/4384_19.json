{
       "Source": "hirunews",
       "Timestamp": "Saturday, 05 August 2017 - 19:13",
       "Headline": "කාලයෙන් කාලයට ආණ්ඩු මාරුවීම රටේ අර්බුද රැසකට හේතුවක් - අස්ගිරි නියෝජ්‍ය ලේඛකාධිකාරි හිමියන් වරාය ඇමතිට කියයි",
       "News Content": "රටේ ජාතික පරිහානියට හේතුවී ඇත්තේ දේශපාලනඥයින් පොදු අරමුණිකින් තොරව පක්ෂවලට බෙදී කටයුතු කිරීම බව අස්ගිරි පාර්ශවයේ නියෝජ්‍ය ලේඛකාධිකාරි පූජ්‍ය නාරම්පනාවේ ආනන්ද හිමියන් පවසනවා.\nඋන්වහන්සේ මේ බව කියා සිටියේ අමාත්‍ය මහින්ද සමරසිංහ අද පෙරවරුවේ උන්වහන්සේ බැහැදැකීමට පැමිණි අවස්ථාවේදීයි.\nවරාය හා නාවික කටයුතු අමාත්‍ය මහින්ද සමරසිංහ අද (05) පෙරවරුවේ මහනුවරට පැමිණ මල්වතු අස්ගිරි මහානාහිමිවරුන් බැහැදැක හම්බන්තොට වරාය චීන සමාගමකට බදුදීමේ ගිවිසුම සම්බන්ධයෙන් මහානාහිමිවරුන් දැනුවත් කළා.\nඑහිදී කාලයෙන් කාලයට ආණ්ඩු වෙනස් වීම තුළ රටේ අර්බුද රැසක් නිර්මාණය වන බව සදහන් කළ පූජ්‍ය නාරම්පනාවේ ආනන්ද හිමියන් කියා සිටියේ එය ජාතික පරිහානියට හේතුවී ඇති බවයි.",
       "URL": "https://www.hirunews.lk/167714/කාලයෙන්-කාලයට-ආණ්ඩු-මාරුවීම-රටේ-අර්බුද-රැසකට-හේතුවක්-අස්ගිරි-නියෝජ්‍ය-ලේඛකාධිකාරි-හිමියන්-වරාය-ඇමතිට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4384"
}