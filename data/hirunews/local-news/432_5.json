{
       "Source": "hirunews",
       "Timestamp": "Wednesday, 05 April 2023 - 17:52",
       "Headline": "ප්‍රති ත්‍රස්ත පනතට නීතීඥ සංගමයේ විරෝධය (වීඩියෝ)",
       "News Content": "ත්‍රස්ත විරෝධී පනත් කෙටුම්පත පිළිබඳ පුළුල් සංවාදයක් සහ උපදේශනයක් සිදුකරන තුරු එය ඉදිරිපත් කිරීම කල්දමන ලෙස, ශ්‍රී ලංකා නීතිඥ සංගමය රජයෙන් ඉල්ලීමක් කරනවා.\nනිවේදනයක් නිකුත් කරමින් ශ්‍රී ලංකා නීතිඥ සංගමය පවසන්නේ ත්‍රස්ත විරෝධී පනත් කෙටුම්පත ගැසට් කර ඇත්තේ අදාළ පාර්ශ්වකරුවන් සමග ප්‍රමාණවත් උපදේශනයකින් තොරව බවයි.\nඒ අනුව පුළුල් සංවාදයක් සහ උපදේශනයක් සිදුකරන තුරු ත්‍රස්ත විරෝධී පනත් කෙටුම්පත ඉදිරිපත් කිරීම කල්දමන ලෙසයි ශ්‍රී ලංකා නීතිඥ සංගමය රජයෙන් ඉල්ලා සිටින්නේ.\nසිය නිවේදනය මගින් ඔවුන් වැඩිදුරටත් සඳහන් කළේ, පනත් කෙටුම්පතේ නිත්‍යානුකූලභාවය සහ එහි ප්‍රතිවිපාක සමාලෝචනය කිරීමට කමිටුවක් ද පත්කර ඇති බවයි.\nමේ අතර ත්‍රස්ත විරෝධී පනත් කෙටුම්පත සහ තවත් කරුණු සම්බන්ධයෙන් විවිධ පාර්ශ්ව අදහස් පළ කළා.\n(අදාල නිවේදනය පහතින්)",
       "URL": "https://www.hirunews.lk/331779/ප්‍රති-ත්‍රස්ත-පනතට-නීතීඥ-සංගමයේ-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=432"
}