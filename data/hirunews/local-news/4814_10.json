{
       "Source": "hirunews",
       "Timestamp": "Monday, 31 October 2016 - 18:06",
       "Headline": "සියලූම ශ්‍රී ලාංකිකයන්ට මත්ද්‍රව්‍යවලින් තොර ජීවිතයක් - ජනපති",
       "News Content": "දුම්කොළ, මධ්‍යසාර සහ අනෙකුත් මත්ද්‍රව්‍යවල අයහපත් බලපෑමෙන් තොර වූ ජීවිතයක් සියලූම ශ්‍රී ලාංකිකයන්ට උදාකරලීමට වත්මන් රජය කැප වී සිටින බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව සඳහන් කළේ මහනුවර දී අද ආරම්භ වූ මත්ද්‍රව්‍ය වැළැක්වීමේ ජාත්‍යන්තර සම්මන්ත්‍රණයේ සමාරම්භක රැස්වීමට අද උදෑසන එක්වෙමින්.\n21 වන සියවසේ මත්ද්‍රව්‍ය නිවාරණ සහ ප්‍රතිපත්ති සම්පාදනය කිරීම අරමුණු කර ගත් මෙම සමුළුව සඳහා රටවල් 23ක නියෝජිතයන් 93 දෙනෙකු සහභාගි වී සිටිනවා.\nමෙහිදී වැඩිදුරටත් අදහස් දැක්වූ ජනාධිපති මෛත්‍රීපාල සිරිසේන කියා සිටියේ දුම්වැටි ඇසුරුමෙහි සියයට 80ක රූපමය අනතුරු ඇගවීමක් යෙදවීමට හැකිවීම ජයග්‍රහණයක් බවයි.\nඑමෙන්ම දුම්වැටි සඳහා වන බද්ද ඉහළ නැංවීම සඳහා රජය කටයුතු කිරීම දුම්වැටි භාවිතය අධෛර්යමත් කිරීමට යෙදිය හැකි වඩාත් ඵලදායී ක්‍රියාමාර්ගය බවයි ජනාධිපතිවරයා එහිදී සදහන් කළේ.",
       "URL": "https://www.hirunews.lk/146505/සියලූම-ශ්‍රී-ලාංකිකයන්ට-මත්ද්‍රව්‍යවලින්-තොර-ජීවිතයක්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4814"
}