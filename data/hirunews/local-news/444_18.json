{
       "Source": "hirunews",
       "Timestamp": "Thursday, 30 March 2023 - 20:41",
       "Headline": "විශේෂඥ වෛද්‍යවරුන් දෙදෙනෙකු විදේශගත වීමෙන් ළමා වාට්ටුවක් වැසේ",
       "News Content": "අනුරාධපුර ශික්ෂණ රෝහලේ ළමා රෝග වාට්ටුව තාවකාලිකව වසා දැමීමට පාලනාධිකාරිය තීරණය කර තිබෙනවා.\nඒ, එම වාට්ටුව භාරව සිටි ළමා රෝග විශේෂඥ වෛද්‍යවරුන් දෙදෙනා නොමැතිවීම හේතුවෙන්.\nඑම තත්ත්වය හමුවේ වාට්ටු අංක 63 එම ළමා වාට්ටුවේ දරුවන් වෙනත් වාට්ටු දෙකකට තාවකාලිකව මාරු කර තිබෙනවා.\nරෝහලේ ප්‍රකාශකයෙකු සඳහන් කළේ අදාළ ළමා වාට්ටුව භාරව සිටි විශේෂඥ වෛද්‍යවරුන් දෙදෙනාම විදේශ ගතවීම හේතුවෙන් මෙලෙස වාට්ටුව වසා දමා ඇති බවයි.\nමේ සම්බන්ධයෙන් විමසීමට හිරු ප්‍රවෘත්ති අංශය අනුරාධපුර ශික්ෂණ රෝහලේ අධ්‍යක්ෂක වෛද්‍ය ඩී.එම්.එස්. සමරවීර සම්බන්ධ කර ගැනීමට උත්සාහ කළද ඔහු සාකච්ඡාවක නිරත වීම හේතුවෙන් එය සාර්ථක වූයේ නැහැ.",
       "URL": "https://www.hirunews.lk/331325/විශේෂඥ-වෛද්‍යවරුන්-දෙදෙනෙකු-විදේශගත-වීමෙන්-ළමා-වාට්ටුවක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=444"
}