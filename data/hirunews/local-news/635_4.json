{
       "Source": "hirunews",
       "Timestamp": "Friday, 30 December 2022 - 10:35",
       "Headline": "පාසල් ළමයින්ගේ බෑග් පරීක්ෂාව ගැන පොලිස්පතිගෙන් උපදෙස්",
       "News Content": "පාසල් ළමයින් පරීක්ෂා කළ යුත්තේ මත්ද්‍රව්‍ය සම්බන්ධ නිශ්චිත තොරතුරක් ඇත්නම් පමණක් බව පොලිස්පති සී.ඩී.වික්‍රමරත්න පවසනවා. ‍\nඒ අනුව නිකරුනේ පාසල් ළමයින් පරීක්ෂා කිරීමෙන් වළකින ලෙසයි පොලිස්පතිවරයා උපදෙස් ලබාදී ඇත්තේ.\nඑසේම, පාසල් ගුරුවරුන්, ශිෂ්‍ය නායකයින් සහ පාසල් සංවර්ධන සමිති නියෝජිතයින්ගෙන් සැදුම්ලත් කමිටුවක් හරහා පමණක් ඉදිරියේ දී පාසල් ළමයින්ගේ බෑග් පරීක්ෂා කිරීමට කටයුතු කරන බව අධ්‍යාපන අමාත්‍යාංශය පසුගියදා නිවේදනය කළා.\nඑහි දැක්වුණේ පන්ති කාමරය මෙන්ම පාසල් පරිශ්‍රය දරුවන්ට ප්‍රියජනක ස්ථානයක් මෙන්ම මානසික තෘප්තියක් සහිත ස්ථානයක් බවට පත් කිරීම සඳහා කටයුතු කරන බවයි.",
       "URL": "https://www.hirunews.lk/323871/පාසල්-ළමයින්ගේ-බෑග්-පරීක්ෂාව-ගැන-පොලිස්පතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=635"
}