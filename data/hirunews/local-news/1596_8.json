{
       "Source": "hirunews",
       "Timestamp": "Saturday, 30 October 2021 - 9:36",
       "Headline": "අල්ලස් ලබාගැනීමට යාමේදී අත්අඩංගුවට ගත් වනාතවිල්ලුව OIC රිමාන්ඩ්",
       "News Content": "උපකාර කිරීමට බව පවසා පැමිණිලිකාර කාන්තාවකගෙන් රුපියල් ලක්ෂයක මුදල් සහ ලිංගික අල්ලස් ලබාගැනීමට තැත් කිරීමේ චෝදනාවට අත්අඩංගුවට ගත් වනාතවිල්ලුව පොලිසියේ ස්ථානාධිපතිවරයා ලබන මස 11 වනදා දක්වා රක්ෂිත බන්ධනාගාර ගත කර තිබෙනවා.\nඒ, ඔහු පුත්තලම දිසා විනිසුරු අසේල ද සිල්වා වෙත ඉදිරිපත් කිරීමෙන් අනතුරුවයි.\nඅදාළ කාන්තාව කළ පැමිණිල්ලක් අනුව පසුගිය 28 වනදා පස්වරුවේ පුත්තලම ප්‍රදේශයේ ලැගුම්හලකදී අදාළ පොලිස් ස්ථානාධිපතිවරයා අල්ලස් හෝ දූෂණ චෝදනා විමර්ශන කොමිසම මගින් අත්අඩංගුවට ගනු ලැබුවා.",
       "URL": "https://www.hirunews.lk/286474/අල්ලස්-ලබාගැනීමට-යාමේදී-අත්අඩංගුවට-ගත්-වනාතවිල්ලුව-oic-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1596"
}