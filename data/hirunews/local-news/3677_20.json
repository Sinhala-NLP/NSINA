{
       "Source": "hirunews",
       "Timestamp": "Sunday, 28 October 2018 - 13:37",
       "Headline": "පළාත් කිහිපයකට අද පස්වරුවේත් මිලිමීටර 100 ඉක්මවූ තද වැසි",
       "News Content": "ඉදිරි පැය කිහිපය තුළ දිවයිනේ මධ්‍යම, ඌව සහ නැගෙනහිර පළාත්වල මිලිමීටර 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම උතුර, උතුරුමැද, නැගෙනහිර සහ ඌව පළාතේ මෙන්ම මාතලේ දිස්ත්‍රික්කයේත් අද (28) පස්වරුවේ තද වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nඑමෙන්ම දිවයිනට ගිණිකොණ දෙසින් වන බෙංගාල බොක්ක මුහුදු ප්‍රදේශයේ පහළ වායුගෝලයේ පවතින කැළඹිලි ස්වභාවය හේතුවෙන් එම මුහුදු ප්‍රදේශ විටින් විට රළු වියහැකි බව සඳහන්.\nඒ සම්බන්ධයෙන් නාවික සහ ධීවර ප්‍රජාව අවධානයෙන් සිටින ලෙසද කාලගුණ විද්‍යා දෙපාර්තමේන්තුව ඉල්ලීමක් කළා.",
       "URL": "https://www.hirunews.lk/203104/පළාත්-කිහිපයකට-අද-පස්වරුවේත්-මිලිමීටර-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3677"
}