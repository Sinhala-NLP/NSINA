{
       "Source": "hirunews",
       "Timestamp": "Saturday, 15 October 2022 - 15:07",
       "Headline": "ලක්ෂ 90ක මුදල් වංචා කළ පුද්ගලයෙකු අත්අඩංගුවට",
       "News Content": "රුපියල් ලක්ෂ 90ක මුදල් වංචාවක් කළ පුද්ගලයෙකු කහතුඩුව පොලීසිය විසින් අත්අඩංගුවට ගෙන තිබෙනවා.\nඊයේ උදෑසන පොල්ගස්ඕවිට ප්‍රදේශයේ නිවසකට පිරිසක් පැමිණ කලහකාරි ලෙස හැසිරෙන බවට කහතුඩුව පොලිසියට ලද තොරතුරක් මතයි පොලීසිය එම ස්ථානයට ගොස් විමර්ශන ආරම්භ කර ඇත්තේ.\nඑහිදී අනාවරණ වී ඇත්තේ අදාළ නිවසේ පදිංචි 28 හැවිරිදි පුද්ගලයෙකු මුදල් තැන්පතු භාර ගනිමින් මූල්‍ය ආයතනයක් පවත්වාගෙන යමින් මුදල් වංචා සිදුකර ඇති බවයි.\nකලහකාරි ලෙස හැසිරී ඇත්තේ ඔහුට මුදල් ලබාදුන් පුද්ගලයන් වන අතර ඔවුන්ගෙන් පොලිසිය පැමිණිලි සටහන් කර ගැනීමෙන් පසු සැකකරු අත්අඩංගුවට ගත් බවයි පොලිසිය සඳහන් කළේ.\nකොට්ටාව, මිරිහාන, පිලියන්දල සහ කහතුඩුව ප්‍රදේශවල පදිංචි 6 දෙනෙකු විසින් සැකකරුට එරෙහිව පැමිණිලි ඉදිරිපත් කර ඇති අතර සැකකරු රුපියල් ලක්ෂ 90 ක මුදල් වංචාවක් ඔවුන්ට සිදුකර ඇති බවටයි අනාවරණ වී ඇත්තේ.",
       "URL": "https://www.hirunews.lk/317950/ලක්ෂ-90ක-මුදල්-වංචා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=801"
}