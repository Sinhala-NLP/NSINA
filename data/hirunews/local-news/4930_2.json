{
       "Source": "hirunews",
       "Timestamp": "Tuesday, 09 August 2016 - 17:29",
       "Headline": "දැරියකට අලුත් පාඩමක් ඉගැන්වු ගුරුවරයා රිමාන්ඩ්",
       "News Content": "අනුරාධපුර ප්‍රසිද්ධ පාසැලක දැරියක් අපයෝජනය කල එම පාසැලේම ගුරුවරයකු පොලිස් අත්අඩංගුවට ගෙන තිබෙනවා.\nසැකකරු පාසැල් වේලාවෙන් පසු අමතර පංති පැවැත්වෙන අවස්ථාවක 8 ශ්‍රේණියේ ඉගෙනුම ලබන  දැරිය අපයෝජනය කිරීමට තැත්කර ඇති බවටයි හෙළිවී ඇත්තේ.\nඅදාළ පංතියට එදින පැමිණ ඇත්තේ ළමුන් දෙදෙනෙකු සහ එක් දැරියක් පමණයි.\nපිරිමි ළමුන් දෙදෙනාට ජංගම දුරකථනයෙන් ගීතයක් ඇසීමට ලබාදී පිටුපස පේලියක සිටි දැරිය අපයෝජනය කිරීමට සැකකාර ගුරුවරයා උත්සාහ කර තිබෙනවා.\nඇය ඒ සම්බන්ධයෙන් දෙමව්පියන් දැනුවත් කිරීමෙන් පසු ඔවුන් සිද්ධිය පිළිබඳ අනුරාධපුර පොලිසියේ ළමා හා කාන්තා අංශය දැනුවත් කර තිබෙනවා.\nඒ අනුවයි සැකකාර ගුරුවරයා අත්අඩංගුවට ගෙන ඇත්තේ.\nඔහු අනුරාධපුර මහේස්ත්‍රාත් අධිකරණයට ඉදිරිපත් කිරීමෙන් පසු ලබන 21 වනදා රක්ෂිත බන්ධනාගාර ගතකල බව අප වාර්තාකරු සඳහන් කලා.",
       "URL": "https://www.hirunews.lk/140210/දැරියකට-අලුත්-පාඩමක්-ඉගැන්වු-ගුරුවරයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4930"
}