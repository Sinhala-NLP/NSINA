{
       "Source": "hirunews",
       "Timestamp": "Tuesday, 30 June 2020 - 9:02",
       "Headline": "නාකොටික් රාජකාරි ආවරණයට DIG අපොන්සු",
       "News Content": "පොලිස් මත්ද්‍රව්‍ය නාශක කාර්යාංශයේ රාජකාරි කටයුතු ආවරණය කිරීම සඳහා නියෝජ්‍ය පොලිස්පති කේ. අපොන්සු පත් කිරීමට ජාතික පොලිස් කොමිසම ආවරණ අනුමැතිය ලබා දී තිබෙනවා.\nමෙම පත් කිරීමට අනුමැතිය ලැබී ඇත්තේ පොලිස් මත්ද්‍රව්‍ය නාශක කාර්යාංශයේ හිටපු නියෝජ්‍ය පොලිස්පතිවරයාට ස්ථාන මාරුවක් ලබාදීමට පොලිස් කොමිසමේ අනුමැතිය හිමිවීමත් සමඟයි.\nවැඩබලන පොලිස්පතිවරයාගේ ඉල්ලීම අනුව පොලිස් මත්ද්‍රව්‍ය නාශක කාර්යාංශයේ නියෝජ්‍ය පොලිස්පතිවරයා පොලිස් සුබසාධක කොට්ඨාශයේ නියෝජ්‍ය පොලිස්පතිවරයා ලෙස මාරු කර යැවීමටයි කොමිසමේ අනුමැතිය ලැබුනේ.\nමේ අතර, ඊයේ (29) දිනයේදී මත්ද්‍රව්‍ය ජාවාරමට චෝදනා එල්ල වී ඇති පොලිස් මත්ද්‍රව්‍ය නාශක කාර්යාංශයේ පොලිස් නිලධාරීන් 5 දෙනෙකුගේ වැඩ තහනම් කිරීමට ද පියවර ගෙන තිබුණා.",
       "URL": "https://www.hirunews.lk/244284/නාකොටික්-රාජකාරි-ආවරණයට-dig-අපොන්සු",
       "Category": "Local News",
       "Parent URL": "https://www.hirunews.lk/local-news.php?pageID=2622"
}