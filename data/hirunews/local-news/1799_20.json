{
       "Source": "hirunews",
       "Timestamp": "Saturday, 24 July 2021 - 8:48",
       "Headline": "ප්‍රදේශ කිහිපයකට තද වැසි - මුහුදත් රළු වෙයි",
       "News Content": "ගාල්ල සිට මාතර, හම්බන්තොට හරහා පොතුවිල් දක්වා වන මුහුදු ප්‍රදේශවල සහ පුත්තලම සිට මන්නාරම හරහා කන්කසන්තුරේ දක්වා මුහුදු ප්‍රදේශවල සුළඟේ වේගය පැයට කිලෝමීටර් 70 දක්වා ඉහළ යා හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nසෙසු මුහුදු ප්‍රදේශවල ද සුළඟේ වේගය පැයට කිලෝමීටර් 60 දක්වා වැඩි විය හැකියි.\nඒ හේතුවෙන් එම මුහුදු ප්‍රදේශ විටින් විට රළු විය හැකි බැවින් ධීවර හා නාවික ප්‍රජාවට අවදානයෙන් කටයුතු කරන ලෙස කාලගුණ විද්‍යා දෙපාර්තමේන්තුව ඉල්ලීමක් කරනවා.\nමේ, අතර, බස්නාහිර ඇතුළු පළාත් කිහිපයකට අද (24) දිනයේ තරමක තද වැසි ඇති විය හැකි බව කාර්යයේ නියුතු කාලගුණ විද්‍යාඥ නදීකා රණවීර ප්‍රකාශ කළා.",
       "URL": "https://www.hirunews.lk/277859/ප්‍රදේශ-කිහිපයකට-තද-වැසි-මුහුදත්-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1799"
}