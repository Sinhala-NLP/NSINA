{
       "Source": "hirunews",
       "Timestamp": "Sunday, 27 August 2023 - 10:15",
       "Headline": "අතුරුදන් වූ මිනුවන්ගොඩ මෙහෙණින් වහන්සේ තිදෙනා   නුවරඑළියෙන් හමුවෙලා",
       "News Content": "මිනුවන්ගොඩ, බොරළුවත්ත ප්‍රදේශයේ පිහිටි මෙහෙණි ආරාමයක සිට අතුරුදන් වූ බාලවයස්කාර මෙහෙණින් මෙහෙණින් වහන්සේ තිදෙනා නුවරඑළිය පොලිසිය මගින් මඟින් සොයාගෙන තිබෙනවා.\nවයස අවුරුදු 12, 15, 18 යන වයස්වල පසුවන මෙම මෙහෙණින් වහන්සේ තිදෙනා ඉකුත් (24) දින සිට මෙහෙණි ආරාමය සිටි වයස අවුරුදු (32) ක කාන්තාවක් සමග අතුරුදන්ව ඇති බවට මිනුවන්ගොඩ පොලිසියට මවුපියන් පැමිණිලි කළ බව පොලිස් මූලස්ථානය පවසනවා.\nසැකකාර කාන්තාව නුවරඑළිය ප්‍රදේශයේ පදිංචිකාරියක්.\nමෙහෙණින් වහන්සේ නුවරඑළිය ඇගේ ඥාති නිවෙසකට රැගෙන ගොස් සිටියදී එම නිවැසියන් මෙහෙණින් වහන්සේ තිදෙනා සහ කාන්තාව ඊයේ (26) නුවරඑළිය පොලිසියට බාර දී තිබෙනවා.\nප්‍රශ්න කිරීමේදී පවසා ඇත්තේ ආරාමයේ සිටින ප්‍රධාන මෙහෙණින් වහන්සේගේ කරදර නිසා කාන්තාව සමඟ පැමිණි බවයි.\nසැකකාර කාන්තාව සහ මෙහෙණින් වහන්සේ තිදෙනා වැඩිදුර පරීක්ෂණ සඳහා මිනුවන්ගොඩ පොලිසියට භාර දී තිබෙනවා.",
       "URL": "https://www.hirunews.lk/346238/අතුරුදන්-වූ-මිනුවන්ගොඩ-මෙහෙණින්-වහන්සේ-තිදෙනා-නුවරඑළියෙන්-හමුවෙලා",
       "Category": "Local News",
       "Parent URL": "https://www.hirunews.lk/local-news.php?pageID=69"
}