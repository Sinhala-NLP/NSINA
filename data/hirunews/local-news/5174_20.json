{
       "Source": "hirunews",
       "Timestamp": "Wednesday, 10 February 2016 - 15:37",
       "Headline": "ඇඹිලිපිටිය සිද්ධියේ මහේස්ත්‍රාත් පරීක්ෂණ තීන්දුව කල් යයි",
       "News Content": "පොලීසිය සමඟ ඇතිවූ ගැටුමකදී මියගිය ඇඹිලිපිටියේ සුමිත් ප්‍රසන්න ජයවර්ධනගේ මරණය සම්බන්ධයෙන් වන මහේස්ත්‍රාත් පරීක්ෂණයේ තීන්දුව ප්‍රකාශයට පත් කිරීම ලබන 17 වනදා දක්වා කල් තැබුණා.\nඇඹිලිපිටිය අතිරේක මහේස්ත්‍රාත් ප්‍රසන්න ප්‍රනාන්දු එම නියෝගය නිකුත් කළේ පශ්චාත් මරණ පරීක්ෂණ වාර්තාව අධිකරණයට නොලැබීම හේතුවෙන්.\nමරණ පරීක්ෂණයේදී 12 දෙනෙකු සාක්ෂි ලබාදී තිබුණා.\nසිද්ධිය සම්බන්ධයෙන් අත්අඩංගුවට ගත් ඇඹිලිපිටිය හිටපු සහකාර පොලිස් අධිකාරී ඞී.ඩබ්ලිව්.සී. ධර්මරත්න මේ වනවිට රිමාන්ඩ් භාරයේ පසුවනවා.",
       "URL": "https://www.hirunews.lk/125917/ඇඹිලිපිටිය-සිද්ධියේ-මහේස්ත්‍රාත්-පරීක්ෂණ-තීන්දුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=5174"
}