{
       "Source": "hirunews",
       "Timestamp": "Friday, 24 February 2023 - 7:45",
       "Headline": "කිරින්දේ දී එංගලන්ත තරුණියකට අතවර කිරීමට ගිය ධීවරයෙකු අත්අඩංගුවට",
       "News Content": "කිරින්ද ගොඩාන හන්දියේ නවාතැන්පලක් අසල මාර්ගයේ රැඳී සිටි එංගලන්ත ජාතික තරුණියකට අතවර කිරීමට තැත් කිරීම සම්බන්ධයෙන් අත්අඩංගුවට ගත් ධීවරයා රක්ෂිත බන්ධනාගාරගත කර තිබෙනවා.\nඒ, ඔහු ඊයේ තිස්සමහාරාම මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඑංගලන්ත ජාතික තරුණිය සිය මවුපියන් සමග කිරින්ද ඇතුළු අවට ප්‍රදේශවල සංචාරය කිරීමෙන් අනතුරුව රාත්‍රි නවාතැන් ගැනිම සදහා ප්‍රදේශයේ පිහිටි නවාතැන්පලක් අසලට පැමිණ ඇති බව සඳහන්.\nඑහිදී තරුණිය මාර්ගය අසල රැදී සිට ඇති අතර දෙමාපියන් දෙදෙනා අදාළ ලැගුම්හලට ගොස් ඇත්තේ නවාතැන් ගැනීමට හැකිදැයි පරීක්ෂා කිරීමටයි.\nඑම අවස්ථාවේ මාර්ගයේ ගමන් කරමින් සිටි සැකකරු එහි තනියම රැඳී සිටි තරුණියට අතවර කිරීමට තැත්කර ඇති අතර පසුව එංගලන්ත තරුණිය ඔහු සමග පොර බැදීමේදී සැකකාර ධීවරයා ජංගම දුරකතනයද දමා පළාගොස් ඇති බවයි පොලීසිය පැවසුවේ.\nඅනතුරුවයි සැකකරු පොලිසිය අත්අඩංගුවට ගෙන අධිකරණයට ඉදිරිපත් කර ඇත්තේ.\nමේ අතර දුම්රියේ ගමන් කරමින් සිටිය දී දුම්රිය මාර්ගයේ පිටත සිට විදේශීය සංචාරකයෙකුට සෙරප්පුවකින් පහර දීම සම්බන්ධයෙන් ඊයේ (23) අත්අඩංගුවට ගත් සැකකරු අද බණ්ඩාරවෙළ මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.\nපසුගිය අගහරුවාදා කොළඹ කොටුවේ සිට බදුල්ල දක්වා ධාවනය කෙරෙමින් තිබූ දුම්රියේ ගමන්කරමින් සිටිය දී මෙම විදේශිකයා අදාළ ප්‍රහාරයට ලක් වුණේ, බණ්ඩාරවෙළ සහ කිණිගම දුම්රිය ස්ථාන අතරදියි.",
       "URL": "https://www.hirunews.lk/328163/කිරින්දේ-දී-එංගලන්ත-තරුණියකට-අතවර-කිරීමට-ගිය-ධීවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=517"
}