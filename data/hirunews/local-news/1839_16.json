{
       "Source": "hirunews",
       "Timestamp": "Monday, 05 July 2021 - 20:14",
       "Headline": "අපයෝජකයා කොටු කළ CIA (වීඩියෝ)",
       "News Content": "ෆේස් බුක් හරහා කාන්තාවන් සමඟ මිතුරු වී ඔවුන්ගේ දර්ශන ලබාගෙන බලපෑම් සිදුකරන පුද්ගලයෙකු නීතියේ රැහැනට කොටු කර දීමට හිරු සී.අයි.ඒ. සමත් වුණා.\nඅද සී.අයි.ඒ. අනාවරණය ඒ පිළිබඳවයි.\nවයස අවුරුදු 40 ක් වන මෙම කාන්තාව සිය සැමියාගෙන් වෙන්ව දරුවා සමග ජීවත්වන්නේ ගල්ගමුව ප්‍රදේශයේයි.\nපසුගිය කාලයේ ෆේස්බුක් හරහා 31 හැවිරිදි එක්දරු පියෙකු මෙම කාන්තාව සමග මිතුරු වී තිබෙනවා.\nඑලෙස විවාහය සදහා කැමත්ත පළ කළ පසු මෙම පුද්ගලයා නිරන්තරයෙන් අදාළ කාන්තාව සමග බහින් බස්වීම් ඇති කරගෙන තිබුනා.\nඒ සම්බන්ධයෙන් හමු වී සාකච්ඡා කිරීමට අවශ්‍ය බවයි ඔහු පවසා ඇත්තේ.\nඒ අනුව පසුගිය දිනක මෙම කාන්තාව ලැගුම් හලක් වෙත රැගෙනයාමට කටයුතු කළා.\nඑහිදී කාන්තාවට විවිධ වධහිංසා පමුනුවා ජංගම දුරකථනයෙන් එම සිද්ධිය පටිගත කිරීමට තරම් මෙම පුද්ගලයා සාහසික වී තිබෙනවා.",
       "URL": "https://www.hirunews.lk/276171/අපයෝජකයා-කොටු-කළ-cia-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1839"
}