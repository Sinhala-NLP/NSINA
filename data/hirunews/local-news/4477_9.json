{
       "Source": "hirunews",
       "Timestamp": "Friday, 09 June 2017 - 17:10",
       "Headline": "ආසියානු සංවර්ධන බැංකුවෙන් ශ්‍රී ලංකාවට ඇමරිකානු ඩොලර් මිලියන 2ක්",
       "News Content": "ගං වතුරෙන් සහ නාය යාම්වලින් විපතට පත් ජනතාවට සහන සැලසීම සඳහා ශ්‍රී ලංකාවට ඇමරිකානු ඩොලර් මිලියන 2ක ප්‍රදානයක් ලබාදීමට ආසියානු සංවර්ධන බැංකුව එකඟත්වය පළ කර තිබෙනවා.\nඊට අදාළ ගිවිසුම අද දිනයේදී අත්සන් තැබුවේ මුදල් හා ජනමාධ්‍ය අමාත්‍යාංශ ලේකම් ආචාර්ය ආර්.එච්.එස්. සමරතුංග සහ ආසියානු සංවර්ධන බැංකුව වෙනුවෙන් එහි ශ්‍රී ලංකාවේ නේවාසික කාර්යාල ප්‍රධානී ටාඩාටේරෝ හයාෂි විසිනුයි.\nමෙම ආධාර මුදල මගින් ජනතාවට සහන සැලසීම සඳහා අවශ්‍ය ද්‍රව්‍ය මිලදී ගැනීමට නියමිත බව මුදල් අමාත්‍යාංශය නිවේදනය කළා.",
       "URL": "https://www.hirunews.lk/163192/ආසියානු-සංවර්ධන-බැංකුවෙන්-ශ්‍රී-ලංකාවට-ඇමරිකානු-ඩොලර්-මිලියන-2ක්",
       "Category": "Local News",
       "Parent URL": "https://www.hirunews.lk/local-news.php?pageID=4477"
}