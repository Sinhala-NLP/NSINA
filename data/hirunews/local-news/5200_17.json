{
       "Source": "hirunews",
       "Timestamp": "Friday, 22 January 2016 - 12:16",
       "Headline": "පෙම පිළි නොගත් ග්‍රාම නිලධාරිනිය පැහැරගනී (ඡායාරූප)",
       "News Content": "යාපනය ප්‍රදේශයේ ග්‍රාම නිලධාරිවරියක් පැහැරගෙන යාමේ චෝදනා මත පුද්ගලයන් තුන් දෙනෙකු පුදුකුඩිඉරිප්පු ප්‍රදේශයේදී අත්අඩංගුවට ගෙන තිබෙනවා.\nඊයේ පෙරවරුවේ සිය කාර්යාලය වෙත පැමිණෙමින් සිටියදී වෑන් රථයකින් පැමිණි පිරිසක් ග්‍රාම නිලධාරිවරියගේ සහෝදරයාට පහරදී ඇය පහැරගෙන ගොස් ඇති බවටයි හෙළිවී ඇත්තේ.\n25 හැවිරිදි ග්‍රාම නිලධාරීවරිය පැහැර ගැනීම සම්බන්ධයෙන් ඇයගේ සොහොයුරා කොඩිකාමම් පොලිසියට පැමිණිලි කර තිබෙනවා.\nඒ අනුව කල විමර්ශණයකදීයි සැකකරුවන් තුන්දෙනා අත්අඩංගුවට ගෙන ඇත්තේ.\nග්‍රාම නිලධාරීවරිය සමග ප්‍රේම සම්බන්ධතාවක් ඇතිකර ගැනීමට උත්සාහ කල 28 හැවිරිදි තරුණයකු ඇය පැහැර ගැනීමට උත්සාහ කර ඇති බවට සැක කෙරෙනවා.\nඇය අදාළ ප්‍රේම සම්බන්ධය ප්‍රතික්ෂේප කිරීම ඊට හේතුව බව සඳහන්.\nසිද්ධියට සම්බන්ධ ප්‍රධාන සැකකරු සහ ඊට සම්බන්ධ තවත් දෙදෙනෙකු අත්අඩංගුවට පත්වු පිරිස අතර වනවා.\nඑම සැකකරුවන් අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/124512/පෙම-පිළි-නොගත්-ග්‍රාම-නිලධාරිනිය-පැහැරගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5200"
}