{
       "Source": "hirunews",
       "Timestamp": "Tuesday, 31 August 2021 - 18:05",
       "Headline": "හෙරොයින් සමඟ අත්අඩංගුවට ගත් යාත්‍රාවෙන් විසි කළ බවට සැක කෙරෙන හෙරොයින් පාර්සලයක් අහුංගල්ලට",
       "News Content": "මාලදිවයිනට ආසන්න ගැඹුරු මුහුදේ දී නාවික හමුදාව විසින් අත්අඩංගුවට ගනු ලැබූ හෙරොයින්  ගෙන ආ යාත්‍රාවෙන් මුහුදට විසි කරන ලද බවට සැක කෙරෙන හෙරොයින් අඩංගු බෑගයක් අහුංගල්ල වෙරළට ගොඩගසා තිබියදී අද (31) සොයාගෙන තිබෙනවා.\nහිරු වාර්තාකරු සඳහන් කළේ අහුංගල්ල - එගොඩමුල්ල වෙරළ තීරයට මෙම හෙරොයින් අඩංගු බෑගය ගොඩගසා තිබූ බවයි.\nඅදාළ බෑගයෙහි හෙරොයින් කිලෝවක් පමණ අඩංගු බවට මත්ද්‍රව්‍ය නාශක කාර්යාංශය විසින් සිදුකරන ලද පරීක්ෂාවකදී අනාවරණ වී තිබෙනවා.\nනාවික හමුදාව විසින් අද (31) අලුයම හෙරොයින් කිලෝග්‍රෑම් 290ක් සමඟ සැකකරුවන් පස්දෙනෙකු ගැඹුරු මුහුදේදී අත්අඩංගුවට ගනු ලැබුවා.",
       "URL": "https://www.hirunews.lk/281038/හෙරොයින්-සමඟ-අත්අඩංගුවට-ගත්-යාත්‍රාවෙන්-විසි-කළ-බවට-සැක-කෙරෙන-හෙරොයින්-පාර්සලයක්-අහුංගල්ලට",
       "Category": "Local News",
       "Parent URL": "https://www.hirunews.lk/local-news.php?pageID=1719"
}