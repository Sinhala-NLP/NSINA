{
       "Source": "hirunews",
       "Timestamp": "Saturday, 10 September 2022 - 11:08",
       "Headline": "ජනපති කිරිවෙහෙර වැඳ පුදාගනී (වීඩියෝ)",
       "News Content": "ජනාධිපති රනිල් වික්‍රමසිංහ ඓතිහාසික කතරගම කිරිවෙහෙර චෛත්‍ය රාජයාණන් වහන්සේ වැඳ පුදා ගෙන තිබෙනවා.\nපසුව කිරිවෙහෙර රජමහා විහාරස්ථානයට පැමිණි ජනාධිපතිවරයා රුහුණු මාගම්පත්තුවේ ප්‍රධාන සංඝනායක, කතරගම කිරිවෙහෙර ඇතුළු පංච මහා විහාරයන්හි විහාරාධිපති පුජ්‍ය කොබවක ධම්මින්ද හිමියන් බැහැදැක ආශිර්වාද ලබාගෙන තිබුණා.\nඑමෙන්ම කිරිවෙහෙර වැද පුදා ගැනීම සඳහා පැමිණ සිටි බැතිමතුන් සමග ද ජනාධිපතිවරයා එහිදී සුහද කථාබහක නිරතවී තිබෙනවා.\nඅනතුරුව කතරගම පුද බිමේ පිහිටි ඓතිහාසික අෂ්ඨපල බෝධීන් වහන්සේ ද වැඳ පුදාගෙන ආශිර්වාද ලබා ගත් ජනාධිපතිවරයා ඓතිහාසික රුහුණු කතරගම මහා දේවාලයට ගොස් දේවාශිර්වාද ද ලබාගෙන තිබුණා.",
       "URL": "https://www.hirunews.lk/315033/ජනපති-කිරිවෙහෙර-වැඳ-පුදාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=878"
}