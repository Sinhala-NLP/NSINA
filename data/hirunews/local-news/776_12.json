{
       "Source": "hirunews",
       "Timestamp": "Thursday, 27 October 2022 - 6:59",
       "Headline": "සමාගම් ලියාපදිංචි ගාස්තු සංශෝධනයට",
       "News Content": "සමාගම් ලියාපදිංචි ගාස්තු සංශෝධනය කරමින් මුදල්, ආර්ථික ස්ථීායිකරන හා ජාතික ප්‍රතිපත්ති අමාත්‍යවරයා ලෙස ජනාධිපතිවරයා විසින් ගැසට් නිවේදනයක් නිකුත් කර තිබෙනවා.\nපසුගිය 25 වන දා සිට බලපැවැත්වෙන පරිදියි මෙම ගැසට් නිවේදනය නිකුත් කර ඇත්තේ.\nඒ අනුව සමාගම් හා සමිති ශීර්ෂයන් 25ක් යටතේ සංශෝධිත ගාස්තු නියම කර තිබෙනවා.\nසීමාසහිත පෞද්ගලික සමාගමක් ලියාපදිංචි කිරීම සඳහා සංශෝධිත ගාස්තුව දක්වා ඇත්තේ රුපියල් 4,600ක් ලෙසයි.\nසීමාසහිත පොදු සමාගමක් සඳහා ලියාපදිංචි ගාස්තුව රුපියල් 23,000ක් ලෙසත් දක්වා ඇති අතර සමාගමක නාමයක් අනුමත කිරීම සඳහා සශෝධිත ගාස්තුව රුපියල් 2,300ක් ලෙසත් මෙම ගැසට් නිවේදනය මගින් දක්වා තිබෙනවා.\nඑහි වැඩිදුරටත් දැක්වෙන්නේ මෙම සංශෝධිත ගාස්තුවලට වැට් බදු එකතු විය යුතු බව යි.\nඑම ගැසට් පත්‍රය පහතින්",
       "URL": "https://www.hirunews.lk/318918/සමාගම්-ලියාපදිංචි-ගාස්තු-සංශෝධනයට",
       "Category": "Local News",
       "Parent URL": "https://www.hirunews.lk/local-news.php?pageID=776"
}