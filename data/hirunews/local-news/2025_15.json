{
       "Source": "hirunews",
       "Timestamp": "Monday, 12 April 2021 - 11:15",
       "Headline": "පොල්තෙල් බහලුම් නැව්ගත කිරීම ඇරඹේ (වීඩියෝ)",
       "News Content": "ඇෆ්ලටොක්සීන් නැමති පිළිකාකාරකය අඩංගු බවට තහවුරු වූ ආනයනික පොල්තෙල් මෙටි්‍රක් ටොන් 105ක් ප්‍රතිඅපනයනය කිරීම සඳහා අද පෙරවරුවේ නැව් ගත කෙරුණා.\nසමාගම් 3කින් ආනයනය කළ පොල් තෙල්වල පිළිකාකාරක අඩංගු බවට පරීක්ෂණ වලදී තහවුරු වූ අතර මෙලෙස ප්‍රතිඅපනයනය කරන්නේ ඉන් එක් සමාගමකට අයත් පොල් තෙල් තොගයක්.\nකොළඹ වරායේදී එම කටයුතු සිදුවූ අතර, එම අවස්ථාවට එක්වෙමින් රේගු අධ්‍යක්ෂ ජෙනරාල්  විශ්‍රාමික මේජර් ජෙනරාල් විජිත රවිප්‍රිය කියා සිටියේ පිළිකා කාරක පොල්තෙල් මෙරටට ගෙන්වූ සමාගම්වලින් දඩ මුදල් අය කිරීමට ද පියවර ගන්නා බවයි.\nඇෆ්ලටොක්සීන් පිළිකාකාරකය අක්මවේ පිළිකාවන් සඳහා හේතු වන අතර ශ්‍රී ලංකාව තුළ එක් වසරකට වාර්තා වන අක්මා පිළිකා රෝගීන් සංඛ්‍යාන 800කට අධිකයි.",
       "URL": "https://www.hirunews.lk/268223/පොල්තෙල්-බහලුම්-නැව්ගත-කිරීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2025"
}