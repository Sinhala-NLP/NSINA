{
       "Source": "hirunews",
       "Timestamp": "Tuesday, 26 April 2022 - 9:45",
       "Headline": "රජයේ වෛද්‍ය නිලධාරීන්ගේ සංගමය ජනතා යෝජනා කැඳවයි",
       "News Content": "වර්තමාන අර්බුදය හමුවේ සැබෑ විසදුම් සකස් කිරීම සඳහා විෂය පථයන් 12 යටතේ ජනතා අදහස් කැදවීමට රජයේ වෛද්‍ය නිලධාරීන්ගේ සංගමය සූදානම් වනවා.\nඒ අනුව කෙටිකාලීන, මධ්‍යකාලීන හා දිගු කාලීන සැලසුම් හඳුනා ගනිමින් ඒ සඳහා ජාතික වැඩපිළිවෙලක් සකස් කිරීම සදහායි මෙම යෝජනා කැදවා ඇත්තේ.\nඑමෙන්ම පාර්ලිමේන්තුව නියෝජනය කරන ආණ්ඩු පක්ෂයේ සහ විපක්ෂයේ කණ්ඩායම් අවංක චේතනාවකින් මේ මොහොතේ සාමුහික ව කටයුතු කිරීම අවශ්‍ය බව ද රජයේ වෛද්‍ය නිලධාරීන්ගේ සංගමය පවසනවා.",
       "URL": "https://www.hirunews.lk/302839/රජයේ-වෛද්‍ය-නිලධාරීන්ගේ-සංගමය-ජනතා-යෝජනා-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1209"
}