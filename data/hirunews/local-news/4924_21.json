{
       "Source": "hirunews",
       "Timestamp": "Saturday, 13 August 2016 - 12:59",
       "Headline": "මුහුදු ප්‍රදේශවල පස්වරුවේ තද සුළං",
       "News Content": "දිවයින හරහා සහ දිවයින අවට මුහුදු ප්‍රදේශවල විටින් විට හමන පැයට කිලෝමීටර් 60ත්, 70ත් අතර තද සුළං බලාපොරොත්තු විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nපුත්තලම සිට මන්නාරම සහ කන්කසන්තුරේ හරහා ත්‍රිකුණාමලය දක්වා සහ හම්බන්තොට සිට පොතුවිල් හරහා මඩකලපුව දක්වා වෙරළට ඔබ්බෙන් මුහුදු ප්‍රදේශවල තද සුළං ඇති විය හැකියි.\nඑමෙන්ම දිවයින වටා සෙසු මුහුදු ප්‍රදේශවල ද සුළං වේගය ඉහළ යා හැකි අතර, මුහුද රළු විය හැකි බැවින් විමසිලිමත් වන ලෙස කාලගුණ විද්‍යා දෙපාර්තමේන්තුව ධීවර සහ නාවික ප්‍රජාව වෙතින් ඉල්ලීමක් කරනවා.",
       "URL": "https://www.hirunews.lk/140530/මුහුදු-ප්‍රදේශවල-පස්වරුවේ-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4924"
}