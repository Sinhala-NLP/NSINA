{
       "Source": "hirunews",
       "Timestamp": "Thursday, 10 June 2021 - 14:17",
       "Headline": "එක්ස්ප්‍රස් පර්ල් නෞකාවේ තෙල් කාන්දුව සෙවීමට සමුද්‍රීය පරිසර ආරක්ෂණ අධිකාරිය ජල සාම්පල ලබා ගනී",
       "News Content": "එක්ස්ප්‍රස් පර්ල් නෞකාවේ තෙල් කාන්දුවක් සිදුවන්නේ දැයි සොයා බැලීම සඳහා සමුද්‍රීය පරිසර ආරක්ෂණ අධිකාරිය ජල සාම්පල ලබාගෙන තිබෙනවා.\nපරිසර අමාත්‍යාංශය සඳහන් කළේ ඒ සඳහා එම අධිකාරියේ කණ්ඩායමක් මුහුදුබත් වෙමින් පවතින නෞකාව ආසන්නයට ගොස් ඇති බවයි.\nමෙම නෞකාවෙන් සිදුවිය හැකි පරිසර හානි අවදානම වසර 20 ක පමණ කාලයක් පවතිනු ඇති බව සැලකෙනවා.\nඑමෙන්ම, මුහුදුබත් වූ නෞකාවෙන් මෙරටට සිදුවූ පරිසර හානිය හේතුවෙන් ඊට සම්බන්ධ වූ සියලුදෙනාට නීතිය ක්‍රියාත්මක කළ යුතු බවයි පරිසර අමාත්‍ය මහින්ද අමරවීර කොළඹ අද පැවති මාධ්‍ය හමුවකදී සඳහන් කළේ.",
       "URL": "https://www.hirunews.lk/273927/එක්ස්ප්‍රස්-පර්ල්-නෞකාවේ-තෙල්-කාන්දුව-සෙවීමට-සමුද්‍රීය-පරිසර-ආරක්ෂණ-අධිකාරිය-ජල-සාම්පල-ලබා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1894"
}