{
       "Source": "hirunews",
       "Timestamp": "Monday, 17 July 2017 - 11:36",
       "Headline": "බිත්තියට යට වූ දරුවා අවසන් ගමන් යයි",
       "News Content": "බිත්තියක් සිරුර මතට කඩා වැටීමෙන් මිය ගිය දරුවාගේ අවසන් කටයුතු හැලි ඇළ මොරගොල්ල පොදු සුසාන භූමියේදී ඊයේ (16) සිදු කළ බව අප වාර්තාකරු සදහන් කළා.\nමුලුතැන්ගෙයි බිත්තියක් පසුගියදා සිව් හැවිරිදි දරුවාගේ ඇග මතට කඩා වැටී ඇති බවයි ඳහන් වන්නේ.\nමෙම කුඩා දරුවා සීයා සමීපයේ හැදී වැඩෙන අතර මව සහ පියා නිවසේ නොමැති බව සඳහන්.\nපියා කොළඹ ප්‍රදේශයේ රැකියාවක නිරතවන බවයි දරුවාගේ සීයා ප්‍රකාශකර ඇත්තේ.\nමරණ පරීක්ෂණයේදී ඔහු සාක්ෂි ලබාදෙමින් මෙලෙස සඳහන් කර තිබෙනවා.\n\"දරුවාගේ මවත් පියාත් ගෙදර නැහැ. මව ඇගළුම් ආයතනයක වැඩ කරනවා.  පියා  කොළඹ වැඩ කරනවා. මේ නිසා දරුවා මගේ ගෙදර ඉන්නවා. සිද්ධිය වු දින බදුල්ල නගරයට ගිහින් ඇවිත් වඩේ කාලා බීමත් බීලා මළ පහ කරන්න මුළුතැන් ගෙයි පිටුපස බිත්තිය ළගට ගිහින් වාඩි වෙලා සිටිනවා දැක්කා. මේ දරුවා වෙන දවස් වලත් මළ පහ කරන්නේ එම ස්ථානයේ. එක පාරටම හුළගක් ඇවිත් වහලයයි බිත්තියයි දරුවාගේ ඇග මතට කඩා වැටුනා. ඉක්මනට ටකරන් සහ ගඩොල් ඉවත් කර බැලුවාම මුහුණ ගහිස සහ නාසයෙන් ලේ ගලනවා දැක්කා. වහාම ත්‍රි රෝද රථයකින් දරුවා බදුල්ල මහ රෝහලට ගෙනාවත් මිය ගියා.\"\nමෙය බිත්තියක් සිරුර මතට කඩා වැටීමෙන් සිදුවු මරණීය තුවාල හේතුවෙන් සිදුවු මරණයක් බවට මරණ පරීක්ෂණයේදී හෙළිව තිබුණා.",
       "URL": "https://www.hirunews.lk/166062/බිත්තියට-යට-වූ-දරුවා-අවසන්-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4418"
}