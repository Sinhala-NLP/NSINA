{
       "Source": "hirunews",
       "Timestamp": "Monday, 06 September 2021 - 14:19",
       "Headline": "නවසීලන්තය යළි විවෘත කෙරේ",
       "News Content": "ඕක්ලන්ඩ් නුවර හැර නවසීලන්තයේ අනෙකුත් ප්‍රදේශවලට පනවා ඇති නිරෝධායන නීති බදාදා ලිහිල් කෙරෙන බව අද නිවේදනය කෙරුණා.\nඩෙල්ටා කොරෝනා ප්‍රභේදය මර්දනය කිරීමේ සටන අවසන් අදියරට පැමිණ ඇති බවයි එම තීරණය ප්‍රකාශයට පත්කරමින් අගමැතිනි ජසින්ඩා ආර්ඩ්න් ප්‍රකාශ කළේ.\nකොරෝනා වසංගතය ඉතා හොඳින් පාලනය කළ නවසීලන්තයේ නව කොරෝනා පොකුරක් ඇති වූයේ ඔස්ට්‍රේලියාවේ සිට පැමිණි සංචාරකයෙකුගෙන්.\nඉන් පසු ව රට පුරා දැඩි නිරෝධායන නීති පැනවීමට එරට රජය තීරණය කළා.\nදැන් අනෙකුත් ප්‍රදේශවල නිරෝධායන නීති ලිහිල් කළ ද මිලියන 1.7ක් වෙසෙන ඕක්ලන්ඩ් නුවර ලබන 14 වැනි දා දක්වා තවදුරටත් වසා තැබෙනු ඇති.",
       "URL": "https://www.hirunews.lk/281514/නවසීලන්තය-යළි-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1708"
}