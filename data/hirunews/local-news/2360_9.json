{
       "Source": "hirunews",
       "Timestamp": "Friday, 30 October 2020 - 22:52",
       "Headline": "බෝධි පූජා පිංකමක් අතරතුර ඇතෙකු කඩාවැදී සිදුකළ පහරදීමකින් කුඩා දරුවෙකු ජීවිතක්ෂයට (වීඩියෝ)",
       "News Content": "කරුවගස්වැව, රජවිගම විහාරස්ථානයේ අද (30) පස්වරුවේ පැවති බෝධි පූජා පිංකමක් අතරතුර ඇතෙකු කඩාවැදී සිදුකළ පහර දීමකින් කුඩා දරුවෙකු ජීවිතක්ෂයට පත්ව තිබෙනවා.\nඅප වාර්තාකරු පැවසුවේ සිව් හැවිරිදි වියේ පසු වූ පිරිමි දරුවෙක් මෙලෙස ජීවිතක්ෂයට පත්ව ඇති බවයි.\nවප් පොහෝ දිනය වෙනුවෙන් විහාරස්ථානයේ සංවිධානය කර තිබූ බෝධි පූජා පිංකම සඳහා අදාල දරුවා සිය මව සමඟින් සහභාගී වී ඇති අතර පිංකම අතර තුර විහාරස්ථානයට ඇතෙකු කඩා වැදී ඇති බවයි කරුවලගස්වැව පොලිසිය පැවසුවේ.\nඑම අවස්ථාවේ කලබලයට පත්වූ පිරිස දිවගොස් ඇති අතර එහිදී  මවගෙන් මිදුනු දරුවාට බෝමළුව ආසලදී ඇතා පහර දී තිබෙනවා.\nපසුව ගම්වාසින් විසින් මහත් පරිශ්‍රමයක් දරා ඇතා පලවා හැර ඇති අතර ප්‍රහාරයෙන් බරපතල තුවාල ලබා සිටි දරුවා ආණමඩුව මුලික රෝහලට ඇතුලත් කරන විටත් මියගොස් සිටි බවයි වාර්තා වන්නේ.",
       "URL": "https://www.hirunews.lk/253672/බෝධි-පූජා-පිංකමක්-අතරතුර-ඇතෙකු-කඩාවැදී-සිදුකළ-පහරදීමකින්-කුඩා-දරුවෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2360"
}