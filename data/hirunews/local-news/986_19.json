{
       "Source": "hirunews",
       "Timestamp": "Thursday, 28 July 2022 - 11:58",
       "Headline": "නියෝජ්‍ය සහ සහකාර ආණ්ඩු පක්‍ෂ සංවිධායකවරුන් පත් කරයි (ඡායාරූප)",
       "News Content": "පාර්ලිමේන්තුව නියෝජනය කිරීම සඳහා ආණ්ඩු පක්ෂයේ නියෝජ්‍ය සහ සහකාර සංවිධායකවරුන් රජය විසින් පත් කර තිබෙනවා.\nඅග්‍රාමාත්‍ය දිනේෂ් ගුණවර්ධන විසින් ඊයේ (27) පාර්ලිමේන්තුවේ අග්‍රාමාත්‍ය කාර්යාලයේ දී අදාළ පත්වීම් ලිපි ප්‍රදානය කළා.\nඒ අනුව ආණ්ඩු පක්ෂයේ නියෝජ්‍ය සංවිධායකවරුන් ලෙස පාර්ලිමේන්තු මන්ත්‍රීවරුන් වන සාගර කාරියවසම් සහ ජයන්ත කැටගොඩ පත් කර තිබෙනවා.\nමේ අතර කෝකිළා ගුණවර්ධන, මධුර විතානගේ සහ තිසුකුට්ටි ආරච්චි යන මන්ත්‍රීවරුන් ආණ්ඩු පක්ෂයේ සහකාර සංවිධායකවරුන් ලෙස පත් කර තිබෙනවා.\nසභානායක, අමාත්‍ය සුසිල් ප්‍රේමජයන්ත, ආණ්ඩු පක්ෂයේ ප්‍රධාන සංවිධායක, අමාත්‍ය ප්‍රසන්න රණතුංග, ආණ්ඩු පක්ෂයේ ප්‍රධාන සංවිධායක සහ ජනාධිපති අතිරේක ලේකම් චමින්ද කුලරත්න, සභානායක ලේකම් සහ අග්‍රාමාත්‍ය අතිරේක ලේකම් හර්ෂ විජේවර්ධන යන පිරිස මෙම අවස්ථාවට එක්ව සිටියා.",
       "URL": "https://www.hirunews.lk/311167/නියෝජ්‍ය-සහ-සහකාර-ආණ්ඩු-පක්‍ෂ-සංවිධායකවරුන්-පත්-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=986"
}