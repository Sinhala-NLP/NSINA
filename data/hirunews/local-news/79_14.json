{
       "Source": "hirunews",
       "Timestamp": "Wednesday, 23 August 2023 - 10:24",
       "Headline": "වකුගඩු, ආබාධිත සහ අඩු ආදායම්ලාභී වැඩිහිටි දීමනා සිකුරාදා සිට",
       "News Content": "ජූලි මාසය සඳහා වන වකුගඩු රෝගීන්ගේ දීමනාව, ආබාධිත දීමනාව සහ අඩු ආදායම්ලාභී වැඩිහිටි දීමනාව සඳහා රුපියල් මිලියන 2684ක් භාණ්ඩාගාරයෙන් සියලුම දිස්ත්‍රික් ලේකම් කාර්යාල වෙත යවා තිබෙන බව රාජ්‍ය අමාත්‍ය ෂෙහාන් සේමසිංහ පැවසුවා.\nපසුගිය දා ජනාධිපති රනිල් වික්‍රමසිංහ උපදෙස් දී තිබුණේ වකුගඩු, ආබාධිත සහ වැඩිහිටි දීමනා ලබා ගැනීමට පොරොත්තු නාමලේඛනයේ සිටින සියලු දෙනාට අස්වැසුම ය‍ටතේ එම දීමනා ලබාදෙන ලෙසයි.\nඒ අනුව, මෙම ප්‍රතිලාභ ලැබීමට දැනට පොරොත්තු නාමලේඛනයේ සිටින 35,000ක් දෙනාට මෙම දීමනාව ලබා දෙන බව රාජ්‍ය ඇමැතිවරයා වැඩිදුරටත් සඳහන් කළා.\nජූලි මාසයේ වැඩිහිටි දීමනාව, තැපැල් කාර්යාල මගින්ද, ආබාධිත සහ වකුගඩු දීමනා ප්‍රාදේශීය ලේකම් කාර්යාල මගින් ද, ලබන සිකුරාදා සිට ලබා ගත හැකි බව, මුදල් රාජ්‍ය අමාත්‍ය ෂෙහාන් සේමසිංහ පවසනවා.",
       "URL": "https://www.hirunews.lk/345791/වකුගඩු-ආබාධිත-සහ-අඩු-ආදායම්ලාභී-වැඩිහිටි-දීමනා-සිකුරාදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=79"
}