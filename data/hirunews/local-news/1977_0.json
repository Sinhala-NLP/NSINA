{
       "Source": "hirunews",
       "Timestamp": "Tuesday, 04 May 2021 - 10:45",
       "Headline": "දිවයින පුරා එළිමහන් ව්‍යායාම් සහ කායවර්ධන මධ්‍යස්ථාන 500ක්",
       "News Content": "කන්ටේනර් බහාලුම් භාවිත කර දිවයිනේ තෝරාගත් ස්ථාන ආශ්‍රිතව එළිමහන් ව්‍යායාම් සහ කායවර්ධන මධ්‍යස්ථාන 500ක් පිහිටුවීම සඳහා ක්‍රීඩා අමාත්‍යවරයා ඉදිරිපත් කළ යෝජනාවට කැබිනට අනුමැතිය හිමව තිබෙනවා.\n\"ජයගමු' තේමාව යත්තේ ක්‍රියාත්මක මෙම ව්‍යාපෘතිය සඳහා ඇස්තමේන්තු ගත වියදම රුපියල් මිලියන 625ක්.\nමෙම ව්‍යාපෘතිය ක්‍රියාත්මක කිරීම තුලින් වාර්ෂිකව 100,000 අධික පොදු මහජනතාවට සහ 5000ක පමණ ක්‍රීඩක ක්‍රීඩිකාවන්ට ප්‍රතිලාභ ලබා ගැනීමට හැකි බවයි රජය පවසන්නේ.\nමෙම කායවර්ධන මධ්‍යස්ථාන පවත්වාගෙන යාමට ප්‍රාදේශීය මට්ටමින් යෞවන සමාජ සහ ක්‍රීඩා සමාජ වෙත පැවරීමට කටයුතු සැලසුම් කර තිබෙනවා.\nඑක් කායවර්ධන මධ්‍යස්ථානයක් සඳහා අවම වශයෙන් එක් පුහුණුකරුවෙකු යෙදවීමට සැකසුම්කර ඇති අතර මෙම ව්‍යාපෘතිය 2021-2022 වසර වලදී ක්‍රියාත්මක කිරීමට නියමිතයි.\n2021 වසර තුල දිවයිනේ තෝරාගත් ස්ථාන 250ක් ආවරණය වන පරිදි මෙම එළිමහන් ව්‍යායාම් සහ කායවර්ධන මධ්‍යස්ථාන පිහිටවීමට සැලසුම් කර තිබෙනවා.",
       "URL": "https://www.hirunews.lk/270383/දිවයින-පුරා-එළිමහන්-ව්‍යායාම්-සහ-කායවර්ධන-මධ්‍යස්ථාන-500ක්",
       "Category": "Local News",
       "Parent URL": "https://www.hirunews.lk/local-news.php?pageID=1977"
}