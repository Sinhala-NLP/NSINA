{
       "Source": "hirunews",
       "Timestamp": "Sunday, 11 September 2022 - 20:46",
       "Headline": "පන්දුවාර 14කදී ශ්‍රී ලංකාව කඩුළු 5කට ලකුණු 106යි",
       "News Content": "ශ්‍රී ලංකාව සහ පාකිස්ථානය අතර ආසියානු කුසලානයේ අවසන් මහා තරගය දැන් ඩුබායිහිදී පැවැත්වෙනවා.\nපන්දුවාර 14ක් අවසානයේ ශ්‍රී ලංකා කණ්ඩායම කඩුලු 5ක් දැවී ලබා සිටින ලකුණු සංඛ්‍යාව 106ක්.\nපළමු කඩුල්ල ලෙසට කිසිදු ලකුණක් නොලබා සිටි ආරම්භක පිතිකරු කුසල් මෙන්ඩිස් දැවී ගියා. ශ්‍රී ලංකා ඉනිම ලකුණු 23ක්ව තිබියදී පැතුම් නිස්සංක දැවී ගියේ හැරිස් රාවුෆ්ගේ පන්දුවකට බාබර් අසාම් අතට උඩ පන්දුවක් ලබා දෙමින්.\nඔහු ලබා සිටි ලකුණු සංඛ්‍යාව 8ක්. ධනුෂ්ක ගුණතිලක එක් ලකුණක් ලබා සිටියදී හැරිස් රාවුෆ්ගේ පන්දුවක් කෙලින්ම කඩුල්ලේ වැදීමෙන් පිටියෙන් ඉවත් වීමට සිදුවුණා.\nධනංජය ද සිල්වා ලකුණු 28ක් ලබා සිටියදී හතරවන කඩුල්ල ලෙසට පිටියෙන් ඉවත්ව ගියේ පන්දු යැවූ ඉෆ්තිකාර් අහමඩ්ගේ අතටම උඩ පන්දුවක් ලබා දෙමින්.\nඒ වන විට ශ්‍රී ලංකා ලකුණු පුවරුව සටහන් වූයේ පන්දුවාර 7යි පන්දු 4ක් අවසානයේ ලකුණු 53ක් ලෙසටයි.\nලකුණු 58ක්ව තිබියදී ශ්‍රී ලංකා කණ්ඩායමේ ඉහළ බලාපොරොත්තුවක් තිබූ නායක දසුන් ශානක දැවී ගියා.\nඒ ශදාබ් ඛාන්ගේ පන්දුවක් කෙලින්ම කඩුල්ලේ දැවටීමෙන්. ඔහු ලබා සිටි ලකුණු සංඛ්‍යාව 2ක්.",
       "URL": "https://www.hirunews.lk/315170/පන්දුවාර-14කදී-ශ්‍රී-ලංකාව-කඩුළු-5කට-ලකුණු-106යි",
       "Category": "Local News",
       "Parent URL": "https://www.hirunews.lk/local-news.php?pageID=875"
}