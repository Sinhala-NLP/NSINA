{
       "Source": "hirunews",
       "Timestamp": "Monday, 20 March 2017 - 11:47",
       "Headline": "උඩුවේ හිමි අත්අඩංගුවට ගැනීමට වරෙන්තු",
       "News Content": "උඩුවේ ධම්මාලෝක හිමියන් අත්අඩංගුවට ගැනීමට අධිකරණය අද වරෙන්තු නිකුත් කළා.\nඒ කොළඹ අතිරේක මහේස්ත්‍රාත් දුලානි අමරසිංහ විසින්.\nමෙලෙස වරෙන්තු නිකුත් කර ඇත්තේ, එම හිමියන් වැඩ වසන කොළඹ 05, ඇලන් මැතිණියාරාම විහාරස්ථානය තුල මහජනතාවට බාධා වන අයුරින් ශබ්ද විකාශන යන්ත්‍ර  ක්‍රියාත්මක කිරීමට එරෙහිව ප්‍රදේශවාසීන් පවරා ඇති නඩුවට අද දින පෙනී නොසිටීම හේතුවෙන්.\nමිට පෙර අවස්ථා දෙකකදී එම නඩුවට පෙනී සිටින ලෙස උඩුවේ ධම්මාලෝක හිමියන්ට අධිකරණය විසින් සිතාසි යවා ඇති බවයි වාර්තා වන්නේ.",
       "URL": "https://www.hirunews.lk/157284/උඩුවේ-හිමි-අත්අඩංගුවට-ගැනීමට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=4604"
}