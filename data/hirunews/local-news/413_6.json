{
       "Source": "hirunews",
       "Timestamp": "Saturday, 15 April 2023 - 13:50",
       "Headline": "යුනෙස්කෝ සංවිධානයට ඩොලර් බිලියන 97ක අඩුවක්",
       "News Content": "2030 වසරේ දී ශ්‍රී ලංකාව ඇතුලු ලොව පුරා රටවල අධ්‍යාපන ඉලක්ක කරා ළඟාවීමට ඩොලර් බිලියන 97ක අඩුවක් පවතින බව එක්සත් ජාතීන්ගේ සංවිධානය පවසනවා.\nජගත් සංවිධානයේ ගෝලීය සංවර්ධන වෙනුවෙන් සැළසුම් කර ඇති තිරසාර සංවර්ධනය සඳහා වූ න්‍යාය පත්‍රයේ 4 වන ඉලක්කය වී ඇත්තේ 2030 වසරේ දී සැමට සාධාරණ හා ගුණාත්මක අධ්‍යාපනයක් ලබාදීමයි.\nඑක්සත් ජාතීන්ගේ අධ්‍යාපනික, විද්‍යාත්මක සහ සංස්කෘතික සංවිධානය හෙවත් යුනෙස්කෝ සංවිධානය ඒ සඳහා ඩොලර් ට්‍රිලියන 3ක අරමුදලක් අවශ්‍ය බවටයි ඇස්තමේන්තු කර තිබුණේ.\nනැගෙනහිර සහ දකුණු ආසියාවේ රටවල අඩු අධ්‍යාපන මට්ටමක් පැවතියත් ශ්‍රී ලංකාව ඉදිරියෙන් පසුවන බවටයි ජගත් සංවිධානය පවසන්නේ.\nඑමෙන්ම 2030 වසරේ ශ්‍රී ලංකාව ද්විතීයික අධ්‍යාපන මට්ටම සියයට 81ක් වනු ඇති බවද එම වාර්තාවල සඳහන්.\nඅඩුම අධ්‍යාපන මට්ටමක් පවතින්නේ අප්‍රිකානු මහද්වීපයේ උප සහරා කලාපයේයි.\nමධ්‍යම, නැගෙනහිර, දකුණ, සහ බටහිර අප්‍රිකානු රටවල ද්විතියික අධ්‍යාපනය ලැබිය යුතු පිරිසෙන් 60%ක් පාසල් නොයන අතර, ප්‍රාථමික අධ්‍යාපනය නොලබන සංඛ්‍යාව සියයට විස්සක්.\nඒ වෙනුවෙන් වසරකට පමණක් ඩොලර් බිලියන 70ක් වෙන් කළ යුතු බවයි ජගත් සංවිධානය පවසන්නේ.",
       "URL": "https://www.hirunews.lk/332578/යුනෙස්කෝ-සංවිධානයට-ඩොලර්-බිලියන-97ක-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=413"
}