{
       "Source": "hirunews",
       "Timestamp": "Saturday, 05 November 2022 - 11:32",
       "Headline": "වවුනියාව බස් අනතුරින් මිය ගිය තැනත්තියකගේ අනන්‍යතාව හෙළි වෙයි (වීඩියෝ)",
       "News Content": "වව්නියාව පොලිස් වසමේ 'A 09' මාර්ගයේ නොච්චිමොටේ පාලම අසල දී, යාපනය සිට වව්නියාව දෙසට ධාවනය වූ පෞද්ගලික බස් රථයක් පෙරළීයාමෙන් සිදු වූ මාරක අනතුරින් මිය ගිය තැනැත්තියකගේ අනන්‍යතාව හෙළිව තිබෙනවා.\nමෙලෙස මිය ගොස් ඇත්තේ, යාපනය විශ්වවිද්‍යාලයේ මනෝ වෛද්‍ය පීටයේ අධ්‍යන කටයුතුවල නියැලෙමින් සිටි රාමක්‍රිෂ්ණන් සයාකරි නමැති, නාවලපිටිය ප්‍රදේශයේ පදිංචි 23 හැවිරිදි සිසුවියක්.\nමේ වන විට ඇයගේ මෘත ශරීරය වව්නියාව මහ රෝහලේ මෘත ශරීරාගාරයේ තැම්පත් කර තිබෙනවා.\nමෙම අනතුරින් පුද්ගලයින් තිදෙනෙකු ජීවිතක්ෂයට පත් වූ අතර බස් රථයේ රියදුරු ඇතුළු මගීන් 17 දෙනෙකු තුවාල ලබා වව්නියාව රෝහලට ඇතුළත් කෙරුණා.\nඅනතුරට හේතුව බව පොලිස් මාධ්‍ය ප්‍රකාශක කාර්‍යාලය නිවේදනය කළේ, රියදුරුට වේගය පාලනය කරගත නොහැකි වීමයි.",
       "URL": "https://www.hirunews.lk/319663/වවුනියාව-බස්-අනතුරින්-මිය-ගිය-තැනත්තියකගේ-අනන්‍යතාව-හෙළි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=755"
}