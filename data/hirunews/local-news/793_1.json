{
       "Source": "hirunews",
       "Timestamp": "Wednesday, 19 October 2022 - 13:44",
       "Headline": "යක්කලමුල්ලේ වෙඩි තැබීමෙන් එක් අයෙකු මරුට",
       "News Content": "ගාල්ල - යක්කලමුල්ල, කලුවලගල , මාගෙදර ප්‍රදේශයේ සිදු වූ වෙඩි තැබීමෙන් තුවාල ලැබූ පුද්ගලයෙකු මිය ගොස් තිබෙනවා.\nසිව් හැවිරිදි කුඩා දරුවෙකු සහ තවත් අයෙකු කරාපිටිය ශික්ෂණ රෝහලට හා මාතර මහරෝහලට ඇතුළත් කර ඇති බවයි වාර්තා වන්නේ.\nනිවසක කුරුඳු තලමින් සිටි පිරිසක් ඉලක්ක කරගනිමින් යතුරු පැදියකින් පැමිණි දෙදෙනෙකු අද දහවල් මෙම වෙඩි තැබීම සිදුකර තිබුණා.\nකුඩා දරුවාට අමතරව 43 සහ 38 හැවිරිදි පුද්ගලයින් දෙදෙනෙකු එහි දී තුවාල ලැබූ අතර 38 හැවිරිදි පුද්ගලයා අකුරැස්ස දිසා රෝහලට ඇතුළත් කිරීමෙන් පසු මාරුකර යැවුණේ මාතර මහරෝහලට යි.\nකුඩා දරුවා සමඟ කරාපිටිය රෝහලට රැගෙන ආ 43 හැවිරිදි පුද්ගලයා රෝහලට ඇතුළත් කරන විටත් මිය ගොස් සිටි බව රෝහල් ප්‍රකාශකයෙකු සඳහන් කළා.\nකුඩා දරුවාගේ තත්වය බරපතල බවයි වාර්තා වන්නේ.\nවෙඩි තැබීමෙන් පසු පැමිණි සැකකරුවන් යතුරු පැදියෙන්ම පලා ගොස් තිබෙනවා.",
       "URL": "https://www.hirunews.lk/318270/යක්කලමුල්ලේ-වෙඩි-තැබීමෙන්-එක්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=793"
}