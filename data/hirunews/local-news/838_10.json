{
       "Source": "hirunews",
       "Timestamp": "Wednesday, 28 September 2022 - 17:12",
       "Headline": "සෞදියේදී පූර්ණ ආබාධිත තත්ත්වයට පත්වූ ශ්‍රී ලංකිකයෙකු දිවයිනට ගෙන්වයි",
       "News Content": "සෞදි අරාබියේ රියදුරු රැකියාවේ නිරතව සිටින අතරතුර මොලයේ ආබාධයක් හේතුවෙන් පූර්ණ ආබාධිත තත්ත්වයට පත්වූ පුද්ගලයෙකු විදේශ සේවා නියුක්ති කාර්යාංශය විසින් අද දිවයිනට ගෙන්වා තිබෙනවා.\nමොහු පුත්තලම - මදුරන්කුලිය ප්‍රදේශයේ පදිංචි 52 හැවිරිදි අයෙකු බවයි එම කාර්යාංශය සඳහන් කළේ.\n2019 වසරේ විදේශ ගතවී ඇති මෙම පුද්ගලයා දිවයිනට ගෙන්වා දෙන ලෙස ඔහුගේ ඥාතීන් විසින් කාර්යාංශයෙන් ඉල්ලීමක් කර තිබුණා.\nඒ අනුවයි, ලක්ෂ 15ට අධික වියදමක් දරමින් ඔහු ගෙන්වා ඇත්තේ.",
       "URL": "https://www.hirunews.lk/316541/සෞදියේදී-පූර්ණ-ආබාධිත-තත්ත්වයට-පත්වූ-ශ්‍රී-ලංකිකයෙකු-දිවයිනට-ගෙන්වයි",
       "Category": "Local News",
       "Parent URL": "https://www.hirunews.lk/local-news.php?pageID=838"
}