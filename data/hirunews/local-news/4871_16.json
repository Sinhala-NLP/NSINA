{
       "Source": "hirunews",
       "Timestamp": "Tuesday, 20 September 2016 - 14:39",
       "Headline": "ඇවන්ගාඩ් සභාපතිට ඇප ලබාදීමට එරෙහිව අල්ලස් කොමිසමෙන් ප්‍රතිශෝධිත අයදුම්පතක්",
       "News Content": "රුපියල් ලක්ෂ 355ක අයථා ගනුදෙනුවක් සම්බන්ධයෙන් ඇවන්ගාඩ් සමාගමේ සභාපති නිශ්ශංක සේනාධිපති සහ එහි අධ්‍යක්ෂවරයෙකු ලෙස කටයුතු කළ විශ්‍රාමික මේජර් ජෙනරාල් පාලිත ප්‍රනාන්දුට කොළඹ ප්‍රධාන මහේස්ත්‍රාත් අධිකරණයෙන් ඇප නියම කිරීමට එරෙහිව අල්ලස් කොමිසම අද මහාධිකරණය හමුවේ ප්‍රතිශෝධිත අයදුම්පතක් ගොනු කළා.\nඑහිදී මහාධිකරණය නිශ්ශංක සේනාධිපතිට සහ පාලිත ප්‍රනාන්දුට නොතීසි නිකුත් කළ අතර, ලබන ඔක්තෝම්බර් 17 වන දාට පෙර විරෝධතා ගොනු කරන ලෙසයි විනිසුරු එම්.සී.ඞී.එස්. මොරායස් නියෝග කළේ.\nමොවුන්ට ඇප ලබාදීම අවලංගු කරන ලෙස සහ කොළඹ ප්‍රධාන මහේස්ත්‍රාත් ගිහාන් පිලපිටිය ලබාදුන් නියෝගය බලරහිත කරන ලෙස අල්ලස් කොමිසම පෙත්සමෙන් ඉල්ලා තිබෙනවා.",
       "URL": "https://www.hirunews.lk/143401/ඇවන්ගාඩ්-සභාපතිට-ඇප-ලබාදීමට-එරෙහිව-අල්ලස්-කොමිසමෙන්-ප්‍රතිශෝධිත-අයදුම්පතක්",
       "Category": "Local News",
       "Parent URL": "https://www.hirunews.lk/local-news.php?pageID=4871"
}