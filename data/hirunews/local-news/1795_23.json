{
       "Source": "hirunews",
       "Timestamp": "Monday, 26 July 2021 - 6:59",
       "Headline": "ව්‍යාජ හැඳුනුම්පත් සහ ලිපි ලේඛන සැකසූ ස්ථානයක් වේවැල්දූව ප්‍රදේශයෙන් වටලයි",
       "News Content": "කිරිබත්ගොඩ, වේවැල්දූව ප්‍රදේශයේ පවත්වාගෙන ගිය ව්‍යාජ හැඳුනුම්පත් සහ ලිපි ලේඛන සකසන ස්ථානයක් ඊයේ (25) වටලා තිබෙනවා.\nකිරිබත්ගොඩ පොලිස් ස්ථානයට ලද තොරතුරකට අනුව මෙම වැටලීම සිදුකර ඇති අතර එහිදී 66 හැවිරිදි වියේ පසුවන අයෙක් අත්අඩංගුවට ගත් බවයි පොලිස් මාධ්‍ය ප්‍රකාශකවරයා සඳහන් කළේ.\nඑහිදී ව්‍යාජ ලෙස සකසන ලද හැඳුනුම්පත් 05ක්, රියදුරු බලපත්‍රයක්, ව්‍යාජ ලිපි ලේඛන සැකසීමට යොදාගන්නා අමුද්‍රව්‍ය ඇතුළු තවත් උපකරණ රැසක් සොයා ගැනීමට හැකිව තිබෙනවා.\nඅත්අඩංගුවට ගැනුණු සැකකරු අද (26) දින මහර අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/278013/ව්‍යාජ-හැඳුනුම්පත්-සහ-ලිපි-ලේඛන-සැකසූ-ස්ථානයක්-වේවැල්දූව-ප්‍රදේශයෙන්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=1795"
}