{
       "Source": "hirunews",
       "Timestamp": "Tuesday, 07 March 2017 - 15:27",
       "Headline": "බැදුම්කර කෝප් වාර්තාව ගැන නීතිපතිගෙන් පාර්ලිමේන්තුවට ලිපියක්",
       "News Content": "බැඳුම්කර සිද්ධියට අදාළව පාර්ලිමේන්තුවෙන් යොමුකළ කෝප් වාර්තාව සම්බන්ධයෙන් නීතිපතිවරයා ලිඛිත දැනුම්දීමක් සිදුකළ බව කතානායකවරයා අද පාර්ලිමේන්තුවට දැනුම් දුන්නා.\nඑය කථානායකවරයා විසින් සභා ගත කළ අතර එහිදී නීතිපතිවරයා සඳහන් කර තිබුණේ බැඳුම්කර ගණුදෙනුවලදී ඍජුවම ඊට සම්බන්ධ පාර්ශවයක් අලාභයක් සිදුකර ඇත්නම්, රජයට එම අලාභය අයකරගත හැකි බවයි.\nමේ අතර, අතුරුදන්වූවන් පිළිබඳ සොයා බැලීම සඳහා කාර්යාලයක් පිහිටුවීම සඳහා වන පනත් කෙටුම්පතද අද පාර්ලිමේන්තුවට ඉදිරිපත් කෙරුණා.",
       "URL": "https://www.hirunews.lk/156289/බැදුම්කර-කෝප්-වාර්තාව-ගැන-නීතිපතිගෙන්-පාර්ලිමේන්තුවට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4626"
}