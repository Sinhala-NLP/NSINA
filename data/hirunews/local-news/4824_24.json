{
       "Source": "hirunews",
       "Timestamp": "Monday, 24 October 2016 - 9:54",
       "Headline": "මෙරට ධීවරයින් තුන්දෙනෙකු ඉන්දීය නාවික හමුදා භාරයට",
       "News Content": "මුහුදු සීමා උල්ලංඝනය කිරීම හේතුවෙන් මෙරට ධීවරයින් තුන්දෙනෙකු ඉන්දීය නාවික හමුදාව අත්අඩංගුවට ගෙන තිබෙනවා.\nතමිල්නාඩුවේ රාමනාදපුරම් ප්‍රදේශයේදී ඊයේ මෙලෙස අත්අඩංගුවට ගෙන ඇත්තේ වවුනියාව සහ මන්නාරම ප්‍රදේශයේ පදිංචි ධීවරයන් තුන්දෙනෙකු බවයි ඉන්දීය වාර්තා සඳහන් කළේ.\nඅත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් අනතුරුව ලබන මස 5 වනදා දක්වා රක්ෂිත බන්ධනාගාර ගතකර තිඛෙනවා.\nඔවුන් චෙන්නායි පුලල් බන්ධනාගාරයේ මේ වනවිට රඳවා සිටින බවයි ඉන්දීය වාර්තාවල වැඩිදුරටත් දැක්වෙන්නේ.",
       "URL": "https://www.hirunews.lk/145929/මෙරට-ධීවරයින්-තුන්දෙනෙකු-ඉන්දීය-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4824"
}