{
       "Source": "hirunews",
       "Timestamp": "Friday, 12 May 2017 - 0:42",
       "Headline": "ඉන්දීය අගමැති ශ්‍රී ලංකා ජනපති හමුවෙයි",
       "News Content": "ජාත්‍යන්තර වෙසක් උළෙලට සහභාගී වීම සඳහා දිවයිනට පැමිණි ඉන්දීය අග්‍රාමාත්‍ය නරේන්ද්‍ර මෝදි ජනාධිපති මෛත්‍රීපාල හමුවී සාකච්ඡා කර තිබෙනවා.\nඒ කොටුව ජනාධිපති මන්දිරයේදීයි. එහිදී ඉන්දීය අග්‍රාමාත්‍යවරයා වෙනුවෙන් විශේෂ රාත්‍රී භෝජන සංග්‍රහයක් ද සංවිධාන කර තිබුනා.\nජනාධිපති මාධ්‍ය අංශය සඳහන් කළේ අග්‍රාමාත්‍ය රනිල් වික්‍රමසිංහ, විපක්ෂ නායක ආර් සම්බන්ධන් සහ උතුරු පළාත් ප්‍රධාන අමාත්‍ය සී වී විග්නේෂ්වරන් ඇතුලු පිරිසක් ද මෙම අවස්ථාවට එක්වු බවයි.\nජනාධිපති මාධ්‍ය අංශය සදහන් කළේ එහිදී දෙරට අතර, බුදු දහම සහ සංචාරක ප්‍රවර්ධනය කෙරෙහි අවධානය යොමුවූ බවයි.\nඉන්දීය අග්‍රාමාත්‍ය නරේන්ද්‍ර මෝදිගේ සංචාරය පිළිබදව ශ්‍රී ලංකාවේ ඉන්දීය මහකොමසාරිස් තරන්ජිත් සිං සන්ධු ගේ ප්‍රධානත්වයෙන් කොළඹදී මාධ්‍ය හමුවක් කැදවා තිබුණා.\nඑහිදී ඉන්දීය මහකොමසාරිස්වරයා අගමැති මෝදිගේ සංචාරයේ එතෙක් පියවර පැහැදිලි කළා.\nඑමෙන්ම, හිටපු ජනපති මහින්ද රාජපක්ෂ සහ අග්‍රාමාත්‍ය නරේන්ද්‍ර මෝදි අතර හමුවක් පසුව සිදුවී තිබෙනවා.",
       "URL": "https://www.hirunews.lk/161123/ඉන්දීය-අගමැති-ශ්‍රී-ලංකා-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4522"
}