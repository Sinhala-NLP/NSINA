{
       "Source": "hirunews",
       "Timestamp": "Sunday, 31 January 2021 - 13:40",
       "Headline": "යතුරුපැදි අනතුරකින් තරුණයන් දෙදෙනෙකු ජීවිතක්ෂයට (වීඩියෝ/ඡායාරූප)",
       "News Content": "පූඩළුඔය තවලම්තැන්න මාර්ගයේ නියංගම්දොර ප්‍රදේශයේදී සිදුවූ යතුරුපැදි අනතුරකින් තරුණයන් දෙදෙනෙකු ජීවිතක්ෂයට පත්වී තිබෙනවා.\nඅද උදෑසන 10.30ට පමණ මෙම අනතුර සිදුවී ඇත්තේ යතුරුපැදියක් සහ ටිපර් රථයක් මුහුණට මුහුණ ගැටීමෙන්.\nමියගොස් ඇත්තේ කටුකිතුල සහ කලපිටිය ප්‍රදේශවල පදිංචි අවුරුදු 19ක් වයසැති තරුණයන් දෙදෙනෙක්.\nඅධික වේගයෙන් ධාවනය වූ යතුරුපැදිය වේගය පාලනය කර ගැනීමට නොහැකිව ටිපර් රථයේ ගැටී ඇතැයි සඳහන්. මාර්ගයේ ඇද වැටුනු තරුණයන් දෙදෙනා බරපතල තුවාල ලබා එම ස්ථානයේදීම මියගොස් තිබෙනවා.\nඅනතුර සම්බන්ධයෙන් ටිපර් රථයේ රියදුරා අත්අඩංගුවට ගෙන ඇති අතර මළ සිරුරු නාවලපිටිය රේාහලට යොමු කෙරුණා.\nපූඩලුඔය පොලිසියයි විමර්ශණ සිදුකරන්නේ.\nඅනතුර සිදුවීමට පෙර තරුණයින් දෙදෙනා යතුරුපැදියේ ගමන් ගන්නා අයුරු පසුපස යතුරුපැදියේ ගිය මිතුරාගේ කැමරාවේ මෙලෙස සටහන්ව තිබුණා.",
       "URL": "https://www.hirunews.lk/261220/යතුරුපැදි-අනතුරකින්-තරුණයන්-දෙදෙනෙකු-ජීවිතක්ෂයට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2178"
}