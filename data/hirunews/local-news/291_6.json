{
       "Source": "hirunews",
       "Timestamp": "Tuesday, 06 June 2023 - 10:15",
       "Headline": "වසරේ ගත වූ කාලය තුළ වෙඩි තැබීම් සිද්ධීන් 27ක් වාර්තා වෙයි - 19ක් මරුට",
       "News Content": "වසරේ ගත වූ කාලය තුළ වෙඩි තැබීමේ සිද්ධීන් 27ක් වාර්තා වී ඇති බව පොලිසිය පවසනවා.\nපොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී නිහාල් තල්දුව සඳහන් කළේ, එම වෙඩි තැබීම්වලින් 19 දෙනෙකු ජීවිතක්ෂයට පත් ව ඇති බවයි.\nආසන්නතම සිදු වීම ඊයේ (05) මීගොඩ වල්පිට - බටවල ප්‍රදේශයෙන් වාර්තා වූ අතර එහි දී සමූපකාර රක්ෂණ සමාගමේ නව සභාපතිවරයා තුවාල ලැබුවා.\nඔහු තනතුරේ වැඩ භාරගැනීම සඳහා නිවසේ සිට සිය මෝටර් රථයෙන් ගමන් කරමින් සිටිය දී යතුරුපැදියකින් පැමිණි දෙදෙනෙකු මෙම වෙඩි තැබීම සිදු කර පලාගොස් තිබුණා.\nපොලිසිය සඳහන් කළේ, වෙඩිතැබීමේ සිද්ධිය සම්බන්ධයෙන් විමර්ශන සිදු කිරීම සඳහා පොලිස් කණ්ඩායම් 5ක් පත් කර ඇති බවයි.",
       "URL": "https://www.hirunews.lk/337176/වසරේ-ගත-වූ-කාලය-තුළ-වෙඩි-තැබීම්-සිද්ධීන්-27ක්-වාර්තා-වෙයි-19ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=291"
}