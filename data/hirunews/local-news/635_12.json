{
       "Source": "hirunews",
       "Timestamp": "Friday, 30 December 2022 - 8:20",
       "Headline": "විශේෂ ඩෙංගු මර්දන වැඩසටහනක් අද",
       "News Content": "විශේෂ ඩෙංගු මර්ධන වැඩසටහනක් අද (30) ආරම්භ වනවා.\nඑය හෙට දිනයේ ද ක්‍රියාත්මක බවයි සෞඛ්‍ය අමාත්‍යාංශය ප්‍රකාශ කළේ.\nඩෙංගු උණ රෝගීන්ගේ ශීඝ්‍ර ඉහළ යාම හමුවේ මෙය ක්‍රියාත්මක අතර මෙම දින දෙකෙහි නිවෙස් තුළ සහ අවට මෙන්ම තමන් රාජකාරී කරන ස්ථානය සහ ප්‍රදේශයේ පොදු ස්ථානවල මදුරුවන් බෝවිය හැකි ස්ථාන සොයා බලා ඒවා ඉවත් කිරීමට කටයුතු කළ යුතු බව යි සෞඛ්‍ය අමාත්‍යාංශය නිවේදනය කළේ.\nමේ වසරේ මේ දක්වා දිවයිනෙන් ඩෙංගු රෝගීන් හැත්තෑ හය දහස් හත්සිය හතළිස් නමයක් වාර්තා වී ඇති අතර, පසුගිය වසරට සාපේක්ෂ ව එය දෙගුණයකට වඩා වැඩි වීමක්.",
       "URL": "https://www.hirunews.lk/323857/විශේෂ-ඩෙංගු-මර්දන-වැඩසටහනක්-අද",
       "Category": "Local News",
       "Parent URL": "https://www.hirunews.lk/local-news.php?pageID=635"
}