{
       "Source": "hirunews",
       "Timestamp": "Monday, 09 January 2017 - 13:41",
       "Headline": "නීතීඥ සංගමයේ සභාපති ධුරයට තුන්දෙනෙකු නම් දෙයි",
       "News Content": "ලබන පෙබරවාරි මස 21 වනදා පැවැත්වෙන ශ්‍රී ලංකා නීතීඥ සංගමයේ නිලවරණය සඳහා නාමයෝජනා භාරගැනීම අද ආරම්භ වුණා.\nඒ අනුව සභාපති ධුරය සඳහා නීතීඥ යූ.ආර්. ද සිල්වා, නීතීඥ අනුර මැද්දෙගොඩ සහ නීතීඥ ආර්.ආර්.එස්. තංගරාජා  නාමයෝජනා භාරදුන් බවයි හිරු අධිකරණ වාර්තාකරු සඳහන් කළේ.\nනාමයෝජනා භාරගැනීම සිදු කෙරුණේ සොලිසිටර් ජනරාල් සුහද ගම්ලත් ප්‍රධානත්වයෙන් යුත් නාම යෝජනා මණ්ඩලයක් හමුවේයි.\nමෙහිදී  ශ්‍රී ලංකා නීතීඥ සංගමයේ ලේකම් ධුරය සඳහා දැනට එම තනතුරේ කටයුතු කරන නීතීඥ අමල් රන්දෙණිය ද අද නාමයෝජනා භාරදී තිබෙනවා.",
       "URL": "https://www.hirunews.lk/151641/නීතීඥ-සංගමයේ-සභාපති-ධුරයට-තුන්දෙනෙකු-නම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4717"
}