{
       "Source": "hirunews",
       "Timestamp": "Tuesday, 09 March 2021 - 14:08",
       "Headline": "ඉරණතිව් දූපතේ කොවිඩ් මරණ භූමදානය නොකරන ලකුණු (වීඩියෝ)",
       "News Content": "ඉරණතිව් දූපතේ කොරෝනා මරණ භූමදානය කිරීම සඳහා සෞඛ්‍ය අංශය මෙතෙක් තීන්දුවක් ලබාදී නොමැති බව සම කැබිනට් ප්‍රකාශක අමාත්‍ය රමේෂ් පතිරණ ප්‍රකාශ කළා.\nකෙසේ වෙතත්, කොරෝනා මරණ ඉරනතිව් දුපතේ භූමිදානය කිරීම පිළිබඳව මේ දිනවල විවිධ අදහස් පළ වන අතර, මහජන සෞඛ්‍ය පරීක්ෂක වරුන්ගේ සංගමයේ සභාපති උපුල් රෝහණ කියා සිටියේ මෙම තීරණය සම්බන්ධයෙන් යළි සලකා බලන ලෙස රජයෙන් ඉල්ලා සිටින බවයි.\nමහජන සෞඛ්‍ය සේවා නියෝජ්‍ය අධ්‍යක්ෂවරයා ලෙස කටයුතු කළ විශේෂඥ වෛද්‍ය හේමන්ත හේරත් ස්ථාන මාරු කර ඇති බවට මේ දිනවල පැතිර යන ප්‍රචාර සම්බන්ධයෙන් අප ඔහුගෙන් විමසීමක් කළා.\nඑහිදී ඔහු කියා සිටියේ තමා මෙතෙක් කටයුතු කළේ වැඩබලන මහජන සෞඛ්‍ය සේවා නියෝජ්‍ය අධ්‍යක්ෂවරයා ලෙස බවයි.\nඑම තනතුර සඳහා වෙනත් අයෙකු ස්ථිරව පත් කිරීම හේතුවෙන් තමන් මීට පෙර කටයුතු කළ ක්ෂය රෝග මර්දන ව්‍යාපාරයේ අධ්‍යක්ෂවරයා ලෙස යළි පත් කර ඇති බවද විශේෂඥ වෛද්‍ය හේමන්ත හේරත් සඳහන් කළා.\nඒ අනුව නව සෞඛ්‍ය සේවා නියෝජ්‍ය අධ්‍යක්ෂවරයා ලෙස පත් කර ඇත්තේ මීට පෙර සෞඛ්‍ය අමාත්‍යාංශයේ නිරෝධායන අංශයේ අධ්‍යක්ෂවරයා ලෙස කටයුතු කළ වෛද්‍ය මහේන්ද්‍ර ආනල්ඩ්.",
       "URL": "https://www.hirunews.lk/264814/ඉරණතිව්-දූපතේ-කොවිඩ්-මරණ-භූමදානය-නොකරන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2099"
}