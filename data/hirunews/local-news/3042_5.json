{
       "Source": "hirunews",
       "Timestamp": "Tuesday, 19 November 2019 - 7:30",
       "Headline": "වසර නිම වන තුරු වැසි වසින ලකුණු",
       "News Content": "දිවයිනට බලපා ඇති වැසි සහිත කාලගුණ තත්ත්වය වසර අවසානය වන තෙක් පැවතිය හැකි බවට තාරකා විද්‍යාඥ අනුර සී. පෙරේරා පවසනවා.\nමෙම වසරේ ජුලි මාසයේදී පමණ දිවයිනට බලපෑ මෙම අයහපත් කාලගුණ තත්ත්වය ලෝකයේ තවත් බොහෝ රටවලට මේ අයුරින්ම බලපෑ ඇති බවයි ඔහු සඳහන් කළේ.\nඊට හේතුව ග්‍රහයන්ගේ වෙනස්වීමක් හේතුවෙන් ඇති වූ ගුරුත්වාකර්ශනයේ බලපෑමක් බවයි තාරකා විද්‍යාඥ අනුර සී. පෙරේරා වැඩිදුරටත් සඳහන් කළේ.\nමේ අතර, කාලගුණ විද්‍යා දෙපාර්තමේන්තුව සඳහන් කළේ අද දිනයේදීත් සබරගමුව, බස්නාහිර සහ වයඹ පළාත්වලට මෙන්ම මහනුවර, නුවරඑළිය, ගාල්ල සහ මාතර යන දිස්ත්‍රික්කවලට ද ගිගුරුම් සහිත වැසි ඇති විය හැකි බවයි.",
       "URL": "https://www.hirunews.lk/228527/වසර-නිම-වන-තුරු-වැසි-වසින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3042"
}