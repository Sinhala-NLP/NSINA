{
       "Source": "hirunews",
       "Timestamp": "Friday, 20 January 2023 - 7:45",
       "Headline": "පුංචි ඡන්දයේ ඇප තැන්පත් කිරීමේ කාලය අදින් අවසන්",
       "News Content": "පළාත් පාලන ඡන්ද විමසීමේ ඇප තැන්පත් කිරීම සඳහා දේශපාලන පක්ෂවලට සහ ස්වාධීන කණ්ඩායම්වලට ලබාදී තිබූ කාලය අද මධ්‍යහ්න 12න් අවසන් වනවා.\nනාම යෝජනා භාරදීමට වෙන්කර ඇති කාලය හෙට දහවල් 12 ට අවසන් වීමට නියමිත බවයි මැතිවරණ කොමිසම නිවේදනය කළේ.\nමේ අතර, තර්ජන එල්ල වී ඇති මැතිවරණ කොමිෂන් සභාවේ සාමාජිකයන් දෙදෙනාට පොලිස් ආරක්ෂාව ලබා දී තිබෙනවා.\nඒ, ඊයේ දිනයේ සිට ක්‍රියාත්මක වන පරිදියි. ජී.එස්.බී. දිවාරත්න, කේ.පී.පී. පතිරණ යන මැතිවරණ කොමිසමේ සාමාජිකයන් දෙදෙනාට මෙලෙස තර්ජන එල්ල වී ඇති බව සඳහන්.\nඒ සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර ඇති බවයි විපක්ෂ නායක සජිත් ප්‍රේමදාස පාර්ලිමේන්තුවේ නැගූ ප්‍රශ්නයකට පිළිතුරු ලබා දෙමින් අග්‍රාමාත්‍ය දිනේෂ් ගුණර්ධන ඊයේ කියා සිටියේ.",
       "URL": "https://www.hirunews.lk/325454/පුංචි-ඡන්දයේ-ඇප-තැන්පත්-කිරීමේ-කාලය-අදින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=591"
}