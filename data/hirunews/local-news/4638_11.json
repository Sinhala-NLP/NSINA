{
       "Source": "hirunews",
       "Timestamp": "Tuesday, 28 February 2017 - 16:24",
       "Headline": "වැස්ස ගැන කාලගුණයෙන් නිවේදනයක්",
       "News Content": "මාර්තු මස 2 වනදා සිට 4 වනදා දක්වා දිවයිනේ පවතින වැසි තත්වයේ තවදුරටත් වර්ධනය වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් ඔවුන් ප්‍රකාශ කලේ ශ්‍රී ලංකාව ආසන්න වායුගෝලයේ පවතින කැළඹිලි ස්වභාවය හේතුවෙන් වැසි ඇති වන බවයි.\nඑමෙන්ම දිවයින හරහා සහ දිවයින වටා වන මුහුදු ප්‍රදේශවල විටින් විට හමන තරමක් තද සුළං ද ඇතිවිය හැකි බව දෙපාර්තමේන්තුව සඳහන් කලා.\nදිවයිනේ බොහෝ ප්‍රදේශවල අහස වළාකුලින් බරව පවතන අතර විටින් විට වැසි හෝ ගිගුරුම් සහිත වැසි ඇතිවනවා.\nනැගෙනහිර / ඌව / දකුණ / සබරගමුව / මධ්‍යම සහ උතුරු මැද පළාත්වල ඇතැම් ස්ථානවල මිලිමීටර් 100 ට වඩා වැඩි තද වැසි ද ඇතිවීමේ හැකියාවක් පවතින බවයි කාලගුණ විද්‍යා දෙපාර්තමේන්තුව සඳහන් කලේ.",
       "URL": "https://www.hirunews.lk/155697/වැස්ස-ගැන-කාලගුණයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4638"
}