{
       "Source": "hirunews",
       "Timestamp": "Tuesday, 01 September 2020 - 14:02",
       "Headline": "අගමැති උපදෙස් අනුව කොළඹ කොටස් වෙළදපොළ ඩිජිටල්කරණය වෙයි",
       "News Content": "අග්‍රාමාත්‍ය මහින්ද රාජපක්ෂගේ උපදෙස් මත ලබන 17 වන දා සිට කොළඹ කොටස් වෙළඳපොළේ සියලු කටයුතු ඩිජිටල්කරණය කිරීමට නියමිතයි.\nකොළඹ කොටස් වෙළදපොළ ඩිජිටල්කරණය කර අවසන් කිරීම දැනුම්දීම සඳහා සුරැකුම්පත් හා විනිමය කොමිෂන් සභාවේ නියෝජිතයින් පිරිසක් සහ අග්‍රාමාත්‍ය මහින්ද රාජපක්ෂ අතර ඊයේ සාකච්ඡාවක් පැවැත්වුණා.\nඑම කොමිෂන් සභාවේ සභාපති විරාජ් දයාරත්න සහ අධ්‍යක්ෂ ජනරාල් චින්තක මෙන්ඩිස් අග්‍රාමාත්‍ය මහින්ද රාජපක්ෂට සඳහන් කර ඇත්තේ කොරෝනා වසංගතය හේතුවෙන් දින 52ක් කොළඹ කොටස් වෙළදපොළේ කටයුතු අඩපණ වූ බවත්, ඩිජිටල්කරණයට ලක්කිරීමෙන් කොටස් වෙළදපොළ නව මුහුණුවරකින් කටයුතු කළ හැකි බවයි.",
       "URL": "https://www.hirunews.lk/249157/අගමැති-උපදෙස්-අනුව-කොළඹ-කොටස්-වෙළදපොළ-ඩිජිටල්කරණය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2484"
}