{
       "Source": "hirunews",
       "Timestamp": "Friday, 07 April 2023 - 23:35",
       "Headline": "තායිවානයේ එක්සත් ජනපද නියෝජිතයාට එරෙහිව චීනය සම්බාධක පනවයි",
       "News Content": "තායිවානයේ එක්සත් ජනපදයේ නියෝජිතයාට එරෙහිව අද (07) දින චීනය විසින් සම්බාධක පනවා තිබෙනවා.\nඑයට හේතුව තායිවාන ජනාධිපතිනි Tsai Ing-wen මෑත කාලීනව සිදුකළ එක්සත් ජනපදයේ සංචාරය අතරතුර කැලිෆෝනියාවේ දී එක්සත් ජනපද සභා කථානායක Kevin McCarthy හමුවීමට පළිගැනීමක් ලෙසයි සැලකෙන්නේ.\nචීනය මීට පෙර නිවේදනයක් නිකුත් කරමින් ප්‍රකාශ කළේ, තායිවානය එක්සත් ජනපදය සමඟ සම්බන්ධ වීමට එරෙහිව ප්‍රති ක්‍රියාමාර්ග ගන්නා බවයි.\nමෙම ප්‍රකාශය සම්බන්ධයෙන් නිවේදනයක් නිකුත් කරමින් චීනයේ තායිවාන කටයුතු කාර්යාලය විසින් ඊයේ (06) දින නිවේදනයක් නිකුත් කරමින් කියා සිටියේ,\n\"We will take resolute measures to punish the 'Taiwan independence' separatist forces and their actions, and resolutely safeguard our country's sovereignty and territorial integrity..\"\nයනුවෙන්.\nමීට අමතරව තවත් ආසියාව පදනම් කරගත් සංවිධාන දෙකකට, එක්සත් ජනපදය පදනම් කරගත් සංවිධාන දෙකකට ද චීනය විසින් සම්බාධක පනවා තිබෙනවා.\nඒ සඳහා නිවේදනයක් නිකුත් කරමින්, චීනයේ විදේශ අමාත්‍යාංශය රොනල්ඩ් රේගන් ජනාධිපති රීගන් පුස්තකාලය සහ එක්සත් ජනපදය පදනම් කරගත් conservative think tank ලෙස හඳුන්වන හඩ්සන් ආයතනයට මෙන්ම සංවිධාන ප්‍රධානීන්ට එරෙහිව සම්බාධක ප්‍රකාශයට පත් කළා.\nඑක්සත් ජනපදයේ තායිවානයේ නියෝජිත Hsiao Bi-Khim ද මේ නවතම චීන සම්බාධකවල ඉලක්යක් වූ අතර, වීනය විසින් ඇයට සහ ඇගේ පවුලේ අයට හොංකොං සහ මැකාවු ප්‍රධාන භූමියට ඇතුළුවීම දැඩි ලෙස තහනම් කෙරුණා.\nඇය චීන සම්බාධකවල ගොදුරක් බවට පත්වූයේ පසුගිය වසරේ අගෝස්තු මාසයේදී එවක එක්සත් ජනපද සභා කථානායක නැන්සි පෙලෝසි තායිපේ වෙත පැමිණීමෙන් පසුවයි.\nඑමෙන්ම තායිවානයේ ජාතික ආරක්ෂක අමාත්‍යාංශය පවන්නේ, චීන යුද නෞකා තුනක් සමඟ ප්‍රහාරක ජෙට් යානයක් සහ සබ්මැරීන් නාශක හෙලිකොප්ටරයක් ද දිවයිනේ ගුවන් ආරක්ෂක හඳුනාගැනීමේ කලාපයට පියාසර කළ බවයි.\nමේ හේතුවෙන් අද (07) දින වන විට අඛණ්ඩව දෙවන දිනටත් චීනයේ යුද නැව් සහ ගුවන් යානා තායිවානය ආසන්නයේ දක්නට ලැබුණ අතර තායිවානය වටා PLA ගුවන් යානා 1 ක් සහ PLAN යාත්‍රා 3 ක් අද පෙරවරු 6 (UTC+8) වන විට අනාවරණය කරගෙන තිබෙන බවට තායිවාන අමාත්‍යාංශය නිවේදනයක් නිකුත් කර තිබෙනවා.\nඒ අනුව පසුගිය (05) දින , තායිවානයේ ආරක්ෂක අමාත්‍යාංශය විසින් තායිවානයේ නැගෙනහිර වෙරළට නාවික සැතපුම් 200ක් (කිලෝමීටර් 370ක්) ඔබ්බෙන් චීනයේ ෂැන්ඩොං ගුවන් යානා ප්‍රවාහන නෞකාවක් ද සොයා ගැනුණා.",
       "URL": "https://www.hirunews.lk/331974/තායිවානයේ-එක්සත්-ජනපද-නියෝජිතයාට-එරෙහිව-චීනය-සම්බාධක-පනවයි",
       "Category": "Local News",
       "Parent URL": "https://www.hirunews.lk/local-news.php?pageID=427"
}