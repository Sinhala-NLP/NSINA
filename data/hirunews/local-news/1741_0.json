{
       "Source": "hirunews",
       "Timestamp": "Saturday, 21 August 2021 - 7:48",
       "Headline": "යාල වනෝද්‍යානයේ සතුන් අර්බුදයක",
       "News Content": "පවතින වැසි රහිත කාලගුණ තත්ත්වය හේතුවෙන් යාල වනෝද්‍යානය තුළ පවතින වැව් සිදී යාම නිසා වන සතුන් දැඩි පීඩාවකට පත්ව තිබෙනවා.\nකෙසේ වෙතත්, යාල වනජීවි කාර්යාලය බවුසර් යොදා ගනිමින් වන සතුන්ට අවශ්‍ය පානීය ජලය ලබාදීමට ද පියවර ගෙන ඇත්තේ.\nමෙලෙස වැව් සිදී යාමට ප්‍රධාන හේතුව වී ඇත්තේ වසර දෙකක පමණ කාලයක් තිස්සේ යාල වනෝද්‍යානයට නිසි පරිදි වර්ෂාව නොලැබීමයි.\nඑසේම යාල වනෝද්‍යානය හරහා ගලා බසින මැණික් ගඟේ ජල  මට්ටම ද විශාල ලෙස පහළ ගොස් තිබෙනවා.\nයාල වනෝද්‍යානය සතුව ජල බවුසර් 03ක් පැවතිය ද ඉන් දෙකක්ම මේ වන විට අක්‍රිය තත්ත්වයේ පවතින බවයි වාර්තා වන්නේ.\nඒ හේතුවෙන් ප්‍රමාණවත් තරම් ජලය යාල වනෝද්‍යානයේ සතුන් වෙනුවෙන් ලබාදීමට නම් අමතර බවුසර් දෙකක් අවශ්‍ය බවයි වනජීවි නිලධාරීන් සදහන් කළේ.",
       "URL": "https://www.hirunews.lk/280228/යාල-වනෝද්‍යානයේ-සතුන්-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=1741"
}