{
       "Source": "hirunews",
       "Timestamp": "Wednesday, 16 September 2020 - 12:53",
       "Headline": "දේශීය කර්මාන්තකරුවන්ට ණය පහසුකම් -  අගමැති",
       "News Content": "දේශීය කර්මාන්තකරුවන් දිරිමත් කිරීම සඳහා ඔවුන්ට ලිහිල් ප්‍රතිපත්තියක් යටතේ ණය පහසුකම් ලබාදිය යුතු බව අග්‍රාමාත්‍ය මහින්ද රාජපක්ෂ මහතා පවසනවා.\nඅද පෙරවරුවේ දියත උයන පරිශ්‍රයේ පැවති දේශීය කර්මාන්තකරුවන්ගේ ප්‍රදර්ශනයක් විවෘත කරමින් අග්‍රාමාත්‍යවරයා මේ බව සඳහන් කළා.\nශිල්ප තර්ස්ඩේ නමින් හස්ත කර්මාන්ත අලෙවි පොලක් හෙට සිට සෑම බ්‍රහස්පතින්දාවකම දියත උයන පරිශ්‍රයේ පැවැත්වීමට කර්මාන්ත අමාත්‍යාංශය කටයුතු කර තිබෙනවා.\nඑම වෙළදපොල අද සංකේතාත්මකව විවෘත කෙරුණේ අග්‍රාමාත්‍ය මහින්ද රාජපක්ෂ මහතා අතින්.",
       "URL": "https://www.hirunews.lk/250346/දේශීය-කර්මාන්තකරුවන්ට-ණය-පහසුකම්-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=2451"
}