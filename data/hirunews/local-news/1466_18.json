{
       "Source": "hirunews",
       "Timestamp": "Monday, 27 December 2021 - 17:45",
       "Headline": "සකුරායි ගුවන් සේවාවේ මෙහෙයුම් කටයුතු නවතයි",
       "News Content": "වහාම ක්‍රියාත්මක වන පරිදි සකුරා පෞද්ගලික ගුවන් සේවාවේ මෙහෙයුම් කටයුතු අත්හිටුවීමට තීරණය කළ බව ගුවන් තොටුපළ හා ගුවන් සේවා රාජ්‍ය අමාත්‍ය ඩී වී චානක පවසනවා.\nමෙම පෞද්ගලික ගුවන් සේවාවට අයත් සැහැල්ලු ගුවන් යානා දෙකක් සතියකට අඩු කාලයක් ඇතුළත එන්ජිමේ හටගත් කාර්මික දෝෂ හේතුවෙන් හදිසි ගොඩබෑම් සිදුකළා.\nඒ අතරින් පළමුවැන්න වන්නේ පසුගිය 22 දා කළුතර පයාගල ප්‍රදේශයේ වෙරළ තීරයට සිදු කළ හදිසි ගොඩබෑමයි.\nපුහුණු වන ගුවන් නියමුවන් දෙදෙනෙකු විසින් පැදවූ එම සැහැල්ලු ගුවන් යානය දෙවුන්දර දක්වා පියාසර කරමින් සිටියදීයි මෙලෙස හදිසි ගොඩබෑමකට ලක්වුයේ.\nඑමෙන්ම අද දින රත්මලානෙන් ගුවන් ගත වී සීගිරිය බලා ගොස් නැවත කොග්ගල ට යමින් සිටී එම ගුවන් සේවාවට අයත් තවත් සැහැල්ලු ගුවන් යානයක් එංජිමේ හටගත් යාන්ත්‍රික දෝශෂයක් හේතුවෙන් කිඹුලාපිටිය ප්‍රදේශයට හදිසි ගොඩබෑමක් සිදුකළා.\nමෙම සියලු සිදුවීම් සම්බන්ධයෙන් සිවිල් ගුවන් සේවා අධිකාරිය පරීක්ෂණයක් සිදුකිරීමට නියමිත අතර ඉන් පසුව අදාල ගුවන් සේවාවේ ඉදිරි මෙහෙයුම් කටයුතු සම්බන්ධයෙන් අවසන් තීරණයක් ගැනීමට නියමිතයි.",
       "URL": "https://www.hirunews.lk/292293/සකුරායි-ගුවන්-සේවාවේ-මෙහෙයුම්-කටයුතු-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=1466"
}