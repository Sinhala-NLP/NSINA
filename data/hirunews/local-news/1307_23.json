{
       "Source": "hirunews",
       "Timestamp": "Monday, 07 March 2022 - 20:37",
       "Headline": "මින් ඉදිරියට රුසියාවේ දොර වැහෙන රටවල් ලයිස්තුව මෙන්න",
       "News Content": "රුසියාව විසින් යුක්‍රේනය ආක්‍රමණය කිරීමෙන් අනතුරුව සිදුවන ඉහළම රාජතාන්ත්‍රික සාකච්ඡාව ලබන බ්‍රහස්පතින්දා දකුණු තුර්කියේ ඇන්ටාලියා හීදී පැවැත්වෙන බව තුර්කි රාජ්‍ය ඒජන්සිය නිවේදනය කරනවා.\nමෙහිදී රුසියානු විදේශ අමාත්‍ය සර්ගෙයි ලව්‍රොව් සහ යුක්‍රේන විදේශ අමාත්‍ය දිමිත්‍රෝ කුලේබා මුණගැසෙනු ඇති.\nමේ සම්බන්දයෙන් යුක්රේන විදේශ අමාත්‍යාංශ ප්‍රකාශකයෙකු අදහස් දක්වමින් කියා සිටියේ එවැනි හමුවක් පැවැත්වීමේ හැකියාව දැනට සලකා බලමින් සිටින බවයි.\nඔවුන් එවැනි හමුවක් පිළිබඳව තහවුරු කිරීමක් සිදු කළේ නැහැ.\nමේ වන විට රුසියාව විසින් යුක්‍රේනය ආක්‍රමණයකර සති දෙකකට ආසන්න කාලයක් ගත් වන අතර මීට දින දෙකකට පෙර රුසියාව විසින් තාවකාලික සටන් විරාමයක් ප්‍රකාශයට පත් කළේ තුවාල ලැබූ සහ රටින් පිටවන යුක්‍රේන ජාතිකයින් හට ඒ සඳහා අවස්ථාව ලබා දීම වෙනුවෙන්.\nකෙසේ වෙතත් යුක්රේන රජය එම සටන් විරාමය පිළිගනු ලැබුවේ නැහැ.\nමේ අතර රුසියානු රාජ්‍ය අමාත්‍යාංශය විසින් මේ වන විට ඔවුන්ට එදිරිවාදිකම් දක්වන රටවල ලයිස්තුවක් ප්‍රකාශයට පත්කර තිබෙනවා.\nඑම නිවේදනයත් සමග රාජ්‍ය අමාත්‍යංශය සඳහන් කරන්නේ එම රටවලට අයත් සමාගම් මෙන්ම පුරවැසියන්ට ද එරෙහිව රුසියාව මින් ඉදිරියට එදිරිවාදී ප්‍රතිපත්තියක් අනුගමනය කරන බවයි.\nමෙම ප්‍රතිපත්තියට අනුව මින් ඉදිරියට මෙම රටවල පුද්ගලයින්ට වීසා ලබා දීම එම රටවලට අයත් ව්‍යාපාරිකයින්ට රුසියාව තුළ ව්‍යාපාර සිදු කිරීම ආදී කටයුතු වලදී දැඩි සීමා පැනවෙනු ඇති.\nමෙම ලයිස්තුවට අන්තර්ගත රටවල් වන්නේ ඇමරිකා එක්සත් ජනපදය, යුරෝපා සංගමය සියලුම රටවල්, එක්සත් රාජධානිය, යුක්රේනය, මොන්ටිනීග්‍රෝ, ස්විට්සර්ලන්තය, ඇල්බේනියාව, ඇන්ඩෝරා, අයිස්ලන්තය, මොනාකෝ රාජ්‍යය, නෝර්වේ රාජ්‍යය, සැන් මැරීනෝ, උතුරු මැසිඩෝනියාව, ජපානය, දකුණු කොරියාව, ඕස්ට්‍රේලියාව, මයික්‍රොනීසියාව, නවසීලන්තය, සිංගප්පූරුව සහ තායිවානයයි.",
       "URL": "https://www.hirunews.lk/298904/මින්-ඉදිරියට-රුසියාවේ-දොර-වැහෙන-රටවල්-ලයිස්තුව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=1307"
}