{
       "Source": "hirunews",
       "Timestamp": "Friday, 13 July 2018 - 10:56",
       "Headline": "වාලම්පුරි සමඟ සැකකරුවන් දෙදෙනෙකු කිලිනොච්චියේදී අත්අඩංගුවට (ඡායාරූප)",
       "News Content": "කිලිනොච්චිය - ධර්මපුරම් - විශ්වමඩු ප්‍රදේශයේදී ට්‍රයිටන් වර්ගයේ වාලම්පුරි බවට සැක කෙරෙන මුහුදු බෙල්ලන් දෙදෙනෙකු සමඟ සැකකරුවන් දෙදෙනෙකු පොලිසිය අත්අඩංගුවට ගෙන තිබෙනවා.\nඊයේ පස්වරුවේ පොලිස් විශේෂ කාර්ය බලකාය විසින් යතුරුපැදියක් නවතා පරීක්ෂාවට ලක් කිරීමේදී මෙම වාලම්පුරි සමඟ සැකකරුවන් අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසැකකරුවන් කොඩිකාමම් ප්‍රදේශයේ පදිංචි 25 හැවිරිදි සහ 37 හැවිරිදි පුද්ගලයන් වන අතර, ඔවුන් අද කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි.\n( ඡායාරූප - රොමේෂ් මධුශංක )",
       "URL": "https://www.hirunews.lk/195111/වාලම්පුරි-සමඟ-සැකකරුවන්-දෙදෙනෙකු-කිලිනොච්චියේදී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3851"
}