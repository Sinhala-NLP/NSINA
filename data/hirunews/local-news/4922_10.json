{
       "Source": "hirunews",
       "Timestamp": "Monday, 15 August 2016 - 11:14",
       "Headline": "Update : නාමල් රාජපක්ෂ රිමාන්ඩ්",
       "News Content": "අත්අඩංගුවට ගත් පාර්ලිමේන්තු මන්ත්‍රී නාමල් රාජපක්ෂ ලබන 22 දක්වා රිමාන්ඩ් බන්ධනාගාරගත කර තිබෙනවා.\nඔහු අත්අඩංගුවට ගනු ලැබුවේ අද පොලිස් මූල්‍ය විමර්ශන කොට්ඨාසයට පැමිණි අවස්ථාවෙද්යි\nUpadate : Monday, August 15, 2016 :5.21\n...............................................................................................\nපාර්ලිමේන්තු මන්ත්‍රී නාමල් රාජපක්ෂ අද පෙරවරුවේ පොලිස් මූල්‍ය විමර්ශන කොට්ඨාසය මගින් අත්අඩංගුවට ගෙන තිබෙනවා.\nඒ මන්ත්‍රීවරයාට අයත් බව කියන ගවර්ස් කෝපරේෂන් ආයතනය, හෙලෝ කෝප් නමැති ආයතනයේ රුපියල් මිලයන 125ක කොටස් සැකකටයුතු ලෙස මිලදී ගැනීමේ සිද්ධියක් සම්බන්ධයෙන් ප්‍රකාශයක් ලබාදීම සඳහා පැමිණි අවස්ථාවේදියි.\nමෙම සැකකටයුතු  කොටස් ගණුදෙනුව සම්බන්ධයෙන් පොලිස් මූල්‍ය අපරාධ විමර්ශන කොට්ඨාසය වෙත පැමිණිලි කර තිබුණේ දූෂණ විරෝධී පෙරමුණ විසින්.\nUpdate : Monday, August 15, 2016 : 1.25\n..................................................................................\nපාර්ලිමේන්තු මන්ත්‍රී නාමල් රාජපක්ෂ අද පෙරවරුවේ යලිත් පොලිස් මූල්‍ය අපරාධ විමර්ශණ කොට්ඨාසය වෙත පැමිණියා.\nඒ මන්ත්‍රීවරයාට අයත් බව කියන ගවර්ස් කෝපරේෂන් ආයතනය, හෙලෝ කෝප් නමැති ආයතනයේ රුපියල් මිලයන 125ක කොටස් සැකකටයුතු ලෙස මිලදී ගැනීමේ සිද්ධියක් සම්බන්ධයෙන් ප්‍රකාශයක් ලබාදීම සඳහායි.\nමෙම සිද්ධිය සම්බන්ධයෙන් මන්ත්‍රීවරයාගෙන් මේ වනවිට ප්‍රකාශයක් සටහන් කරගනිමින් සිටින බවයි මූල්‍ය අපරාධ විමර්ශණ කොට්ඨසයේ ප්‍රකාශකයෙකු හිරු ප්‍රවෘත්ති අංශයට කියා සිටියේ.\nමෙම සැකකටයුතු  කොටස් ගණුදෙනුව සම්බන්ධයෙන් පොලිස් මූල්‍ය අපරාධ විමර්ශන කොට්ඨාසය වෙත පැමිණිලි කර තිබුණේ දූෂණ විරෝධී පෙරමුණ විසින්.\nඑමෙන්ම මෙම සිද්ධියට අදාලව පොලිස් මූල්‍ය අපරාධ විමර්ශන කොට්ඨාසය කොළඹ  කොටුව මහේස්ත්‍රාත් අධිකරණය හමුවේ නඩුවක්ද පවරා තිබෙනවා.\nමුදල් විශුද්ධිකරණ පනතට අනුව වරදක් සිදු කිරීමේ චෝදනාව යටතේ පාර්ලිමේන්තු මන්ත්‍රී නාමල් රාජපක්ෂ ඇතුළු 06 දෙනෙකුට වෙන වෙනම නඩු පැවරීමට කටයුතු කරන බව මූල්‍ය අපරාධ විමර්ශණ කොට්ඨාසය මීට පෙර කොළඹ කොටුව මහේස්ත්‍රාත් අධිකරණයට දැනුම් දුන්නා.\nඑහිදී ඔවුන් අධිකරණයෙන් ඉල්ලා සිටියේ රුපියල් මිලියන 15ක සහ මිලියන 30ක ගණුදෙනු දෙකක් සම්බන්ධයෙන් නාමල් රාජපක්ෂ මන්ත්‍රීවරයා ඇතුලු 06 දෙනා සැකකරුවන් ලෙස නම් කරන ලෙසයි.\nකෙසේ් වෙතත් මෙම නඩුව සැප්තැම්බර් මස 01 වැනිදා යලි කැදවනු ඇති.",
       "URL": "https://www.hirunews.lk/140663/update-නාමල්-රාජපක්ෂ-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4922"
}