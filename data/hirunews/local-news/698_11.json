{
       "Source": "hirunews",
       "Timestamp": "Wednesday, 30 November 2022 - 13:15",
       "Headline": "අදත් මැතිසබේ ධර්ම දේශනා (වීඩියෝ)",
       "News Content": "ධම්මපදය, වසල සූත්‍රය හා පරාභව සූත්‍රය සම්බන්ධයෙන් අදත් පාර්ලිමේන්තුවේ දී සංවාදයක් ඇතිවුණා.\nඒ විපක්ෂ නායක සජිත් ප්‍රේමදාස, ඊයේ (29) ජනාධිපතිවරයා ඉදිරිපත් කළ ධර්ම කාරණාවකට ප්‍රතිචාර දැක්වීමත් සමඟ යි.\nමෙහි දී විපක්ෂ නායකවරයා, සභානායක අමාත්‍ය සුසිල් ප්‍රේමජයන්ත් සහ කතානායකවරයා අතර සංවාදයක් ද ඇති වුණා.\nඑමෙන්ම, කොළඹ වරාය ආසන්නයේ අනතුරට ලක්වූ එක්ස්ප්‍රස් පර්ල් නෞකාවේ සී.සී.ටී.වී දත්ත මකා ඇති බවට විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල අද පාර්ලිමේන්තුවේදී චෝදනා කළා.\nඊට රාජ්‍ය අමාත්‍ය අරුන්දික ප්‍රනාන්දු මෙන්ම අමාත්‍ය නිමල් සිරිපාල ද සිල්වා පිළිතුරු ලබා දුන්නා.",
       "URL": "https://www.hirunews.lk/321633/අදත්-මැතිසබේ-ධර්ම-දේශනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=698"
}