{
       "Source": "hirunews",
       "Timestamp": "Thursday, 03 August 2023 - 21:57",
       "Headline": "දින 3ක් සෝපානයේ සිරවී කාන්තාවක් මරුට",
       "News Content": "උස්බෙකිස්තානයේ ටෂ්කන්ට් පළාතේ ඔල්ගා ලියොන්ටිවා ජූලි 24 වැනිදා අතුරුදන් වී තිබෙනවා.\nඇය රැකියාවට ගොස් නිවසට නොපැමිණීම නිසා ඇයගේ දෙමාපියන් පොලිසියට දන්වා ඇති බවයි වාර්තා වන්නේ.\nඑහිදී කළ සොයා බැලීමකදී අනාවරණය වී ඇත්තේ ඇය දින 3ක් සෝපානයේ සිරවී සිට ජීවිතක්ෂයට පත්ව ඇති බවයි.\nජූලි 24 වන දින ලියොන්ටිවා තට්ටු 9 ක ගොඩනැගිල්ලක සෝපානයකට ගොඩ වී ඇති අතර අනපේක්ෂිත කාර්මික දෝෂයක් හේතුවෙන් එම සෝපානය අතරමග නතර වී තිබෙනවා.\nකෙසේ වෙතත් හුස්ම හිරවීම නිසා ඇය සෝපානය තුළම මිය ගොස් සිටි බවයි විදෙස් මාධ්‍ය වාර්තා කරන්නේ.\nමේ සම්බන්ධයෙන් පොලිස් නිලධාරීන් චීනයේ සිට ලිෆ්ට් සමාගමට එරෙහිව නඩු පවරා තිබෙනවා.",
       "URL": "https://www.hirunews.lk/343523/දින-3ක්-සෝපානයේ-සිරවී-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=127"
}