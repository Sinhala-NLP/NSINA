{
       "Source": "hirunews",
       "Timestamp": "Friday, 18 August 2017 - 9:29",
       "Headline": "හිටපු ජ්‍යෙෂ්ඨ නියෝජ්‍ය පොලිස්පති හදිසි අනතුරකින් මියයයි",
       "News Content": "හිටපු ජ්‍යෙෂ්ඨ නියෝජ්‍ය පොලිස්පති බෝධි ලියනගේ හදිසි අනතුරකින් අභාවප්‍රාප්ත වී ඇතැයි වාර්තා වනවා.\nඅද (18) අලුයම 5ට පමණ ඔහු අභාවප්‍රාප්ත වී ඇති අතර, ඔහු නිවසේ පියගැට පෙළෙන් ඇද වැටී ඇත්තේ මොළයේ නහරයක් පිපිරීමෙන් බව මහනුවර රෝහල කියා සිටියා.\nඅනතුරින් පසු මහනුවර මහ රෝහලට ඇතුළත් කළ මොහු දින දෙකක් එහි ප්‍රතිකාර ලබමින් සිටි බවයි පොලිස් මාධ්‍ය ප්‍රකාශකවරයා සඳහන් කළේ\nපොලිස් විශේෂ කාර්ය බලකායේ පළමු අණදෙන නිලධාරියා වන්නේද හිටපු ජ්‍යෙෂ්ට නියෝජ්‍ය පොලිස්පති බෝධි ලියනගේයි.\nඔහුගේ අවසන් කටයුතු ලබන ඉරිදා (20) නුවර, කටුගස්තොට දී සිදුකරන බවයි පොලිස් මාධ්‍ය ප්‍රකාශකවරයා අප කළ විමසීමේදී වැඩිදුරටත් සඳහන් කළේ.\nකෙසේ වෙතත් මරණය සම්බන්ධයෙන් මරණ පරීක්ෂණයක් පවත්වන බවයි රෝහල් අධ්‍යක්ෂ වෛද්‍ය සමන් රත්නායක පැවසුවේ.",
       "URL": "https://www.hirunews.lk/168734/හිටපු-ජ්‍යෙෂ්ඨ-නියෝජ්‍ය-පොලිස්පති-හදිසි-අනතුරකින්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4365"
}