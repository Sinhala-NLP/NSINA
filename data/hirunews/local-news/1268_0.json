{
       "Source": "hirunews",
       "Timestamp": "Sunday, 27 March 2022 - 14:17",
       "Headline": "රුසියාවෙන් ඇමරිකානු ජනපතිට ප්‍රහාරත්මක පණිවුඩයක්",
       "News Content": "සිය මෙහෙයුම් නැගෙනහිර යුක්රේනය වෙත යොමුකරන බවට ප්‍රකාශ කළ ද, රුසියානු හමුදා බටහිර යුක්රේනයේ ලිවීව් නගරයට දැවැන්ත රොකට් ප්‍රහාරයක් එල්ල කර තිබෙනවා.\nනගරයෙන් පිපිරුම් හඬ අඛණ්ඩ ව අසන්නට ලැබුණු බවයි විදෙස් වාර්තා සඳහන් කළේ.\nමෙලෙස ලිවීව් නගරය වෙත ප්‍රහාර එල්ල කිරීමට රුසියාව පෙළඹී ඇත්තේ ඇමරිකානු ජනාධිපතිවරයාගේ පෝලන්ත සංචාරය ඉලක්ක කරගෙන බව නගරාධිපතිවරයා සඳහන් කළා.\nලිවීව් පිහිටා ඇත්තේ පෝලන්ත දේශසීමාවට කිලෝමීටර 70 ක් තරම් සමීපයෙන්.\nඊට ප්‍රහාර එල්ල කිරීම මගින් රුසියාව ඇමරිකානු ජනාධිපතිවරයා වෙත කිසියම් පණිවුඩයක් ලබාදීමට උත්සාහ කරන බවයි ලිවීව් නගරාධිපති ඇන්ඩි්‍ර සැඩෝවි කියා සිටියේ.\nපෝලන්තයේ දී ජනපති බයිඩ්න් රුසියානු ජනාධිපති පුටින් දැඩි ලෙස විවේචනය කළ අතර, එම ප්‍රකාශ දැඩි සංවාදයට බදුන් වුණා.\nමේ අතර යුක්රේනයේ සිවිල් වැසියන්ගේ ආරක්ෂාව උදෙසා ඩොලර් මිලියන 100 ක මූල්‍යාධාර සපයන බව ජනපති ජෝ බයිඩ්න් ප්‍රකාශ කළා.",
       "URL": "https://www.hirunews.lk/300519/රුසියාවෙන්-ඇමරිකානු-ජනපතිට-ප්‍රහාරත්මක-පණිවුඩයක්",
       "Category": "Local News",
       "Parent URL": "https://www.hirunews.lk/local-news.php?pageID=1268"
}