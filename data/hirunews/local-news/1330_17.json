{
       "Source": "hirunews",
       "Timestamp": "Sunday, 27 February 2022 - 7:51",
       "Headline": "මෙරට දී අසරණ වූ යුක්රේන ජාතිකයින්ට සහාය දීමේ සූදානමක්",
       "News Content": "මව් රටට යෑමට නොහැකිව මෙරට තුළ සිටින යුක්රේන ජාතිකයින්ට නවාතැන් ලබාදීමට සූදානම් බව කළුතර ප්‍රදේශයේ විශ්‍රාමික යුද හමුදා හෙද නිලධාරියෙකු පවසනවා.\nඒ, රුසියානු ආක්‍රමණය හමුවේ මෙරට සිටින යුක්රේන ජාතිකයින් මුහුණ පා ඇති අසීරුතා පිළිබඳව හිරු ප්‍රවෘත්ති ඔස්සේ ඊයේ අනාවරණ කිරීමත් සමඟයි.\nරුසියානු - යුක්රේන යුද්ධය වර්ධනය වීමත් සමඟ මෙරටට පැමිණ සිටින යුක්රේන සංචාරකයින් යළි මව් රටට යාමට නොහැකිව දැඩි පීඩාවකට පත්ව සිටිනවා.\nඑම සංචාරකයින් පවසන්නේ තමන් රැඳී සිටින හෝටල්වලට මුදල් ගෙවීමේ ගැටලුවකට පවා මේ වනවිට තමන් මුහුණ දී සිටින බවයි.",
       "URL": "https://www.hirunews.lk/298157/මෙරට-දී-අසරණ-වූ-යුක්රේන-ජාතිකයින්ට-සහාය-දීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1330"
}