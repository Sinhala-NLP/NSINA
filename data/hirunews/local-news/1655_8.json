{
       "Source": "hirunews",
       "Timestamp": "Saturday, 02 October 2021 - 8:19",
       "Headline": "අත්හිටුවා තිබූ ලොතරැයි දිනුම් ඇදීම යළි අද සිට",
       "News Content": "නිරෝධායන ඇඳිරි නීතිය හේතුවෙන් අත්හිටුවා තිබූ ලොතරැයි දිනුම් ඇදීම් අද සිට ආරම්භ කෙරෙන බව ජාතික ලොතරැයි මණ්ඩලයේ සභාපති ලලිත් පියුම් පෙරේරා පවසනවා.\nඑමෙන්ම ලොතරැයි අලෙවි කටයුතු ද අද (02) සිට ආරම්භ කෙරෙනු ඇති.\nමේ අතර, ඔන්ලයින් ක්‍රමයට ලොතරැයි අලෙවි කිරීමේ ක්‍රමවේදය වඩාත් පුළුල් කිරීමට මේ වන විට ශක්‍යතා අධ්‍යයනයක් සිදුකරමින් පවතින බවයි ඔහු කියා සිටියේ.\nකෙසේ වෙතත්, ලොතරැයි අලෙවියේ සිටින 25,000කට ආසන්න යැපෙන්නන්ට ගැටලුවක් නො වන අයුරින් එය සිදුකිරීමටයි නියමිතව ඇත්තේ.\nකඩදාසි ලොතරැයි ක්‍රමයට තිත තබන බවට ඇතැම් ප්‍රචාර පැවතිය ද එලෙස සිදුකිරීමට කිසිදු අපේක්ෂාවක් නො මැති බව ද සභාපතිවරයා සඳහන් කළා.\nඑසේම අලෙවි ජාලයට කිසිදු ආකාරයකට බලපෑමක් ඉන් සිදු නොවන බවයි පැවසෙන්නේ.\nපවතින කොරෝනා වසංගත තත්ත්වය වැනි අවස්ථාවල දී අලෙවි ජාලය බිඳ වැටීම සහ ලොතරැයි අලෙවියේ සිටින සාමාජිකයන්ගේ ආදායම් තත්ත්වය පිළිබදව අවදානය යොමු කරමින් මෙලෙස ඔන්ලයින් ලොතරැයි අලෙවිය වඩාත් පුළුල් කිරීමට කටයුතු කරන බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/283814/අත්හිටුවා-තිබූ-ලොතරැයි-දිනුම්-ඇදීම-යළි-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=1655"
}