{
       "Source": "hirunews",
       "Timestamp": "Sunday, 30 April 2023 - 13:02",
       "Headline": "පුත්තලමේ දේවස්ථානයක් බිඳ මුදල සොරකම් කරයි",
       "News Content": "පුත්තලම ප්‍රදේශයේ කතෝලික දේවස්ථානයක පුනරුත්ථාපනය වෙමින් සිටි තරුණයෙකු එම දේවස්ථානයේ කාර්යාලයක් බිඳ රුපියල් 495,000ක මුදලක් ද රැගෙන පලාගොස් තිබෙනවා.\nඑහිදී එම දේවස්ථානයේ ළමා ව්‍යාපෘති කළමනාකරු විසින් පුත්තලම පොලීසියට පැමිණිල්ලක් ඉදිරිපත් කර තිබෙනවා.\nඅධික ලෙස මත්ද්‍රව්‍යයට ඇබ්බැහි වීම හේතුවෙන් පුනරුත්ථාපනය වීමට අවශ්‍ය බව පවසා දේවස්ථානයට පැමිණ ඇති මෙම තරුණයා කොළඹ ප්‍රදේශයේ පදිංචිකරුවෙක්.\nමෙම තරුණයාගේ නිවස පරික්ෂා කිරීමට පුත්තලම පොලිසියේ නිළධාරීන් ගියද එවිට ඔහු ප්‍රදේශයෙන් පළාගොස් ඇති බවයි පොලීසිය සඳහන් කරන්නේ.",
       "URL": "https://www.hirunews.lk/333846/පුත්තලමේ-දේවස්ථානයක්-බිඳ-මුදල-සොරකම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=380"
}