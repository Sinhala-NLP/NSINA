{
       "Source": "hirunews",
       "Timestamp": "Wednesday, 25 January 2023 - 8:48",
       "Headline": "සියලු රාජ්‍ය සේවකයන්ට අද වැටුප් ලැබෙන බවට නිවේදනයක්",
       "News Content": "නියමිත පරිදි සියලු රාජ්‍ය සේවකයන්ගේ වැටුප් අද දිනයේ ගෙවීමට කටයුතු කරන බව මුදල් රාජ්‍ය අමාත්‍ය රංජිත් සියඹලාපිටිය ප්‍රකාශ කළා. ඒ අනුව විධායක නොවන සහ විධායක සේවකයන්ගේ වැටුප මෙලෙස අද ලබාදීමට නියමිත යි.\nමුදල් අමාත්‍යාංශය පෙරේදා ප්‍රකාශ කළේ රාජ්‍ය සේවකයන්ගේ වැටුප් අද දිනයේ ගෙවන අතර, ඇතැම් විට විධායක සේවකයන්ගේ වැටුප ගෙවීමට දිනක් පමණ ප්‍රමාද විය හැකි බව යි.\nකෙසේ වෙතත් අද දිනයේ මෙලෙස සියලු රාජ්‍ය සේවකයන්ගේ වැටුප් ගෙවන බවයි ඊයේ පස්වරුවේ මුදල් රාජ්‍ය අමාත්‍යවරයා සඳහන් කළේ.",
       "URL": "https://www.hirunews.lk/325828/සියලු-රාජ්‍ය-සේවකයන්ට-අද-වැටුප්-ලැබෙන-බවට-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=580"
}