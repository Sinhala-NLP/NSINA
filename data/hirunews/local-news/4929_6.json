{
       "Source": "hirunews",
       "Timestamp": "Wednesday, 10 August 2016 - 11:01",
       "Headline": "හන්තානේ සිසුවියන් අපයෝජන සිද්ධියේ දෙවන සැකකරු දැලේ",
       "News Content": "මහනුවර - හන්තාන ප්‍රදේශයේදී අධ්‍යාපන ආයතනයක සිසුවියන් පිරිසකට ලිංගික අතවර කිරීමේ සිද්ධියේ දෙවන සැකකරු වන නිමල් පීරිස් නමැත්තා පොලිසිය අත්අඩංගුවට ගෙන තිබෙනවා.\nඒ ඔහු අද අලුයම මහනුවර පොලිසිය වෙත භාරවීමෙන් අනතුරුවයි.\nමෙම සිද්ධියේ ප්‍රධාන සැකකරු වන චන්දිමාල් ගමගේ නමැත්තා මීට පෙර පොලිසිය මගින් අත්අඩංගුවට ගත් අතර, ඔහු මේ වනවිට රක්ෂිත බන්ධනාගාර ගත කර තිබෙනවා.\nඅධ්‍යයන පොදු සහතික පත්‍ර සාමාන්‍ය පෙළ විභාගයෙන් අසමත් වන සිසු සිසුවියන්ගේ මානසික තත්ත්වය වර්ධනය කිරීම සඳහා මොවුන් මානව හා නායකත්ව විද්‍යා පීඨය නමින් ආයතනයක් පවත්වාගෙන ගොස් තිබුණා.\nඑහි සිටි සිසුවියන් පිරිසක් ලිංගික අපයෝජනයට ලක් කළ බවටයි සැකකරුවන්ට චෝදනා එල්ල වන්නේ.",
       "URL": "https://www.hirunews.lk/140272/හන්තානේ-සිසුවියන්-අපයෝජන-සිද්ධියේ-දෙවන-සැකකරු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4929"
}