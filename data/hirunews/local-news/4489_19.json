{
       "Source": "hirunews",
       "Timestamp": "Wednesday, 31 May 2017 - 22:05",
       "Headline": "දිවුරුම්දුන් අවස්ථාවට පැමිණි අනෝමා ගමගේ කිසිදු අමාත්‍ය ධූරයක දිවුරුම් නොදුන්නේ ඇයි ?",
       "News Content": "නව රාජ්‍ය අමාත්‍යවරුන් සහ නියෝජ්‍ය අමාත්‍යවරුන් දිවුරුම් දීම සඳහා ජනාධිපති ලේකම් කාර්යාලයට පැමිණි අවස්ථාවේ ඛනිජ තෙල් නියෝජ්‍ය අමාත්‍යවරියවන අනෝමා ගමගේද එහි පැමිණ සිටියා.\nආචාර්ය හර්ෂද සිල්වාගේ ට්විටර් ගිණුමේ පළකර තිබු ඡායාරූපයේ ද නියෝජ්‍ය ඇමතිනී අනෝමා ගමගේද සිටින ආකාරය දැක්වෙනවා.\nකෙසේ වෙතත් ඇය කිසිඳු නව අමාත්‍ය ධූරයක දිවුරුම් දුන්නේ නෑ.\nදේශපාලන ආරංචි මාර්ග සඳහන් කරන ආකාරයට ඇයට විදේශ කටයුතු නියෝජ්‍ය අමාත්‍ය ධූරය ලබා දී වසන්ත සේනානායකට ඛනිජ තෙල් නියෝජ්‍ය අමාත්‍ය ධූරය ලබාදීමට නියමිතව තිබු බවයි වාර්තාවන්නේ.\nඑහෙත් විදේශ කටයුතු නියෝජ්‍ය අමාත්‍ය ධූරය ලබාගැනීමට අනෝමා ගමගේ අකමැත්ත පළකර ඇතැයිද එම ආරංචි සඳහන් කළා.\nඑහෙත් රජය මේ සම්බන්ධයෙන් නිශ්චිත ප්‍රකාශයක් කර නෑ.\nකෙසේවෙතත් විදේශ කටයුතු රාජ්‍ය අමාත්‍යවරයා ලෙස වසන්ත සේනානායක දිවුරුම් දුන් අවස්ථාවේ ජනාධිපතිවරයා ඔහුට කුමක් හෝ පවසන ආකාරයක් පහත වීඩියෝවේ දැක්වෙනවා.",
       "URL": "https://www.hirunews.lk/162569/දිවුරුම්දුන්-අවස්ථාවට-පැමිණි-අනෝමා-ගමගේ-කිසිදු-අමාත්‍ය-ධූරයක-දිවුරුම්-නොදුන්නේ-ඇයි",
       "Category": "Local News",
       "Parent URL": "https://www.hirunews.lk/local-news.php?pageID=4489"
}