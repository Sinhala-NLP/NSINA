{
       "Source": "hirunews",
       "Timestamp": "Monday, 12 June 2023 - 17:03",
       "Headline": "මන්ත්‍රී අමරකීර්ති අතුකෝරල ඝාතනය සම්බන්ධයෙන් නඩුවට විශේෂ ත්‍රිපුද්ගල විනිසුරු මඩුල්ලක්",
       "News Content": "හිටපු පාර්ලිමේන්තු අමරකීර්ති අතුකෝරළ සහ ඔහුගේ ආරක්ෂාවට සිටි පොලිස් නිලධාරියා පහරදී ඝාතනය කිරීම සම්බන්ධයෙන් වන නඩුව විභාග කිරීම සඳහා විශේෂ ත්‍රිපුද්ගල විනිසුරු මඩුල්ලක් පත්කර තිබෙනවා.\nනීතිපතිවරයාගේ ඉල්ලීම පරිදි මෙම පත්කිරීම සිදුකර ඇත්තේ අගවිනිසුරු ජයන්ත ජයසූරිය විසින්.\nමෙලෙස පත්කරන ලද ත්‍රිපුද්ගල විනිසුරුවරුන් වන්නේ සහන් යාපා බණ්ඩාර, රශ්මි සින්ගප්පුලි සහ රුවන් පතිරණයි.\nමෙම සිද්ධියට අදාළව විත්තිකරුවන් 42 දෙනෙකුට එරෙහිව නීතිපතිවරයා විසින් ගම්පහ මහාධිකරණය හමුවේ අධි චෝදනා ගොනු කර තිබෙනවා.\nඑම නඩුව ලබන 19 වනදා කැඳවීමට නියමිතයි.\nපසුගිය වසරේ මැයි මස 09 වනදා හිටපු පාර්ලිමේන්තු මන්ත්‍රී අමරකීර්ති අතුකෝරළ සහ ඔහුගේ ආරක්ෂාවට සිටි පොලිස් නිලධාරියා පහරදී ඝාතනය කෙරුණේ නිට්ටඹුව නගර මධ්‍යයේදීයි.",
       "URL": "https://www.hirunews.lk/337738/මන්ත්‍රී-අමරකීර්ති-අතුකෝරල-ඝාතනය-සම්බන්ධයෙන්-නඩුවට-විශේෂ-ත්‍රිපුද්ගල-විනිසුරු-මඩුල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=274"
}