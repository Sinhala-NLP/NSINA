{
       "Source": "hirunews",
       "Timestamp": "Tuesday, 15 December 2020 - 15:27",
       "Headline": "වැලි කැපීමට එරෙහිව මහ පාරට බැස්ස මිනිස්සු  (වීඩියෝ)",
       "News Content": "වැලි කැනීම් හේතුවෙන් සිදුවන දැවැන්ත පරිසර විනාශයට එරෙහිව මාදම්පේ සුදුවැල්ල ප්‍රදේශවාසීන් පිරිසක් විරෝධතාවක නිරත වුණා.\nමාදම්පේ ප්‍රාදේශිය ලේකම්වරයා පවසන්නේ එම වැලි කැනීම් සඳහා අවසර ලබා දී ඇත්තේ සිය විරෝධය නොතකමින් බවයි.\nදීර්ඝ කාලයක් පුරා  සිදුවන මහා පරිමාණ වැලි කැපීමට එරෙහිව මාදම්පේ - සුදුවැල්ල ගම්මානයේ ජනතාව මාදම්පේ ප්‍රාදේශීය ලේකම් කාර්යාලය ඉදිරිපිටට පා ගමනින් පැමිණ  විරෝධතාවක නිරතවුණා.\nවැලි කැනීම් නිසා දැවැන්ත පාරිසරික හානියක් සිදුව ඇති බව විරෝධතාකරුවන් පෙන්වා දෙනවා.\nමේ හේතුවෙන් ජල උල්පත් සිඳී ගොස් තමන් උග්‍ර පානීය ජල හිඟයකටද මුහුණ දී සිටින බව ඔවුන් සඳහන් කළා.\nවිරෝධතාකරුවන් අතරට පැමිණි මාදම්පේ ප්‍රාදේශීය ලේකම්වරයා පැමිණ කරුණු පැහැදිලි කරන අවස්ථාවේදී ඇතිවුයේ ද උණුසුම් තත්ත්වයක්.\nමේ අතර එහි පැමිණි පුද්ගලයෙක් විරෝධතාවට එක්ව සිටින ඇතැමුන් වැලි ව්‍යාපාරිකයින්ගෙන් කප්පම් ලබා ගන්නා බවට චෝදනා කිරීමතðසමග ඇති වූ උණුසුම් තත්ත්වය පාලනය කිරීමට පොලිසියද මැදිහත් වුණා.\nවැලි කැණීම් කිරීම සඳහා අවසර දී ඇත්තේ තම විරෝධය නොතකමින් බව මාදම්පේ ප්‍රදේශීය ලේකම්වරයා මෙහිදී කියා සිටියා.\nප්‍රදේශයේ ජනතාවගේ විරෝධයක් පවතින බැවින් වැලි කැපීම සඳහා ලබා දී ඇති බලපත්‍ර තාවකාලිකව අත්හිටුවීමට කටයුතු කරන ලෙස ප්‍රදේශීය ලේකම්වරයා විසින් භූ විද්‍යා සමීක්ෂණ හා පතල් හා කැණීම් කාර්යංශය වෙත දැනුම්දීම සඳහා සකස් කරන ලද ලිපියේ පිටපතක් ලබාදීමෙන් අනතුරුව විරෝධතාවය අවසන් කෙරුණා.",
       "URL": "https://www.hirunews.lk/257090/වැලි-කැපීමට-එරෙහිව-මහ-පාරට-බැස්ස-මිනිස්සු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2273"
}