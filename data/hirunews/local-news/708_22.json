{
       "Source": "hirunews",
       "Timestamp": "Friday, 25 November 2022 - 18:01",
       "Headline": "ඊබ්‍රහීම් සද්‍රාන්ගෙන් විශිෂ්ට ශතකයක්",
       "News Content": "සංචාරක ඇෆ්ගනිස්තාන කණ්ඩායම හා ශ්‍රී ලංකා කණ්ඩායම අතර අද (25) මහනුවර - පල්ලෙකැලේ ක්‍රිකට් ක්‍රීඩාංගණයේ දී ආරම්භ වූ පළමු තරගයේ දී ශතකයක් වාර්තා කිරීමට ඇෆ්ගනිස්තාන කණ්ඩායමේ Ibrahim Zadran සමත් වුණා.\nමෙම ශතකය ඔහු එක්දින ක්‍රිකට් දිවියේ ලබාගත් දෙවැනි ශතකයයි.\nඊබ්‍රහීම් හට මෙම ශතකය රැස් කිරීමට වැය වූ පන්දු ගණන 120ක්.\nඒ සඳහා හතරේ පහරවල් 11ක් ඊට ඇතුළත් වුණා.\nලකුණු 106ක් ලබා සිටිය දී ඊබ්‍රහීම් දැවී ගියේ මහීෂ් තීක්ෂණ යොමු කළ පන්දුවකට එල්ල කළ උඩ පන්දුවක් වනිඳු හසරංග විසින් අල්ලා ගනු ලැබීමත් සමගයි.\nමේ වනවිට ඇෆ්ගනිස්තාන කණ්ඩායම කඩුලු 05ක් දැවී ලකුණු 277ක් ලබා සිටිනවා.\nමේ ක්‍රියාත්මක වන්නේ ඔවුන්ගේ 48 වැනි පන්දුවාරයේ දෙවැනි පන්දුවයි.",
       "URL": "https://www.hirunews.lk/321275/ඊබ්‍රහීම්-සද්‍රාන්ගෙන්-විශිෂ්ට-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=708"
}