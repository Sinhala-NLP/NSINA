{
       "Source": "hirunews",
       "Timestamp": "Sunday, 13 December 2020 - 9:34",
       "Headline": "නිරෝධායන නීති උල්ලංඝනය කළ තවත් 60 දෙනෙකු අත්අඩංගුවට",
       "News Content": "මුව ආවරණ නොපැළඳීම ඇතුළු නිරෝධායන නීති උල්ලංඝනය කිරීම සම්බන්ධයෙන් පුද්ගලයින් 60 දෙනෙකු ගතවූ පැය 24 ක කාලය තුළ අත්අඩංගුවට ගෙන තිබෙනවා.\nපොලිසිය පැවසුවේ වැටලීම් ආරම්භ කළ පසුගිය ඔක්තෝම්බර් 30 වැනිදා සිට මේ දක්වා වූ ගත වූ කාලය තුළ පුද්ගලයින් 1,349 ක් අත්අඩංගුවට ගෙන ඇති බවයි.\nඔවුන් සම්බන්ධයෙන් තවදුරටත් විමර්ශන සිදුකරන අතර, නිරෝධායන නීතිවලට අනුගත වෙමින් සහ සෞඛ්‍ය අංශ ලබාදෙන උපදෙස් අනුගමනය කරමින් කටයුතු කරන ලෙසයි පොලිසිය ජනතාවගෙන් ඉල්ලා සිටින්නේ.",
       "URL": "https://www.hirunews.lk/256911/නිරෝධායන-නීති-උල්ලංඝනය-කළ-තවත්-60-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2278"
}