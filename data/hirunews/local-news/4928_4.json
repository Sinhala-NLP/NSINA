{
       "Source": "hirunews",
       "Timestamp": "Thursday, 11 August 2016 - 8:14",
       "Headline": "කුමන්ත්‍රණකරුවන් ගැන හිටපු ජනපති කනස්සල්ලෙන් - ඇමති ඩිලාන් හෙළි කරයි",
       "News Content": "ඒකාබද්ධ විපක්ෂයේ පාද යාත්‍රාවේ පැමිණ, ශ්‍රී ලංකා නිදහස් පක්ෂ මූලස්ථානය ඉදිරිපිටදී හූ හඬ නැගූ කුමන්ත්‍රණකරුවන්, හිටපු ජනාධිපති මහින්ද රාජපක්ෂ හඳුනාගෙන ඇති බව රාජ්‍ය අමාත්‍ය ඩිලාන් පෙරේරා පවසනවා.\nබදුල්ල ප්‍රදේශයේ ඊයේ පැවති ජනහමුවකට එක්වෙමින් ඔහු මෙලෙස අදහස් පළ කළා.\n‘‘අපි කිසිම ආකාරයක කුමන්ත්‍රණයකට හසුවිය යුතු වන්නේ නැහැ.\nඅපේ අප්පච්චි කොරියාවේදී මට ඇහුනා කියනවා.\nඑතුමාගේ ආණ්ඩු කාලයේදී එතුමා වටේ ගොඩක් කුමන්ත්‍රණකාරයෝ හිටියා කියලා එතුමාට දැන් තේරෙනවා කියලා.\nඑතුමා ඒක කියන්න ඇත්තේ මම හිතන්නේම අර පාද යාත්‍රාවේ කුමන්ත්‍රණකාරී ලෙස පක්ෂ මූලස්ථානයට හූ තිවීම සම්බන්ධයෙන් එතුමා ඉන්නේ බොහෝම කණස්සල්ලෙන්.\nඒ පාද යාත්‍රාවේ ආවේත් කුමන්ත්‍රණකාරයෝ කියලා එතුමා දැන් දන්නවා.\nඒ නිසා එවැනි කුමන්ත්‍රණකාරයන්ගෙන් එතුමා ප්‍රවේශම් වෙන්න  ඕනේ කියලා එතුමාට කොරියාවේදී හිතුණා.\nඒ නිසා එතුමා මං හිතන්නේ අනාගතයේදී එවැනි කුමන්ත්‍රණකාරයන්ගෙන් මිදෙන බවට තමයි ප්‍රකාශයක් කරේ.\nඒ සඳහා සැප්තැම්බර් මාසේ 04 වැනිදා අපේ පක්ෂයේ සංවත්සරය තියෙනකොට අපි කිරුලපනයි, ගාල්ලයි හැටියට වෙන් නොවී, කිරුලපනයි - ගාල්ලෙයි දෙපැත්තෙම ඒ කට්ටිය එකට එකතු වෙලා කුරුණෑගලට ගිහිල්ලා පක්ෂයේ 65 වැනි සංවත්සරය සාර්ථක කරන්ට මං හිතන්නේ මේ වෙලාවේ තමයි එතුමා නිවැරදිව ඒ කුමන්ත්‍රණකාරයින්ව හඳුනාගෙන තිබුණේ. ’’",
       "URL": "https://www.hirunews.lk/140333/කුමන්ත්‍රණකරුවන්-ගැන-හිටපු-ජනපති-කනස්සල්ලෙන්-ඇමති-ඩිලාන්-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4928"
}