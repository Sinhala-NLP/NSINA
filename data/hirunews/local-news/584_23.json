{
       "Source": "hirunews",
       "Timestamp": "Monday, 23 January 2023 - 8:09",
       "Headline": "පීලිපැනීමකින් මුහුදුබඩ මාර්ගයේ දුම්රිය ගමනාගමනයට බාධා",
       "News Content": "පීලිපැනීමක් හේතුවෙන් මුහුදුබඩ මාර්ගයේ දුම්රිය ගමනාගමනයට බාධා එල්ල වී තිබෙනවා.\nදුම්රිය දෙපාර්තමේන්තුවේ නියෝජ්‍ය සාමාන්‍යාධිකාරි ගාමිණී සෙනෙවිරත්න සඳහන් කළේ ගාල්ලේ සිට පැමිණි සමුද්‍රදේවී දුම්රිය අද (23) පෙරවරුවේ කළුතර දුම්රිය ස්ථානයේදී පීලිපැනීමට ලක්ව ඇති බවයි.\nමේ හේතුවෙන් කොළඹ කොටුව බලා පැමිණීමට නියමිත දුම්රිය දෙකක් ප්‍රමාද වී ධාවනය වනු ඇති බව කළුතර දුම්රිය ස්ථානයෙන් හිරු ප්‍රවෘත්ති අංශය කළ විමසීමක දී සඳහන් කළා.",
       "URL": "https://www.hirunews.lk/325680/පීලිපැනීමකින්-මුහුදුබඩ-මාර්ගයේ-දුම්රිය-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=584"
}