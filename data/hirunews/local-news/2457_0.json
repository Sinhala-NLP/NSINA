{
       "Source": "hirunews",
       "Timestamp": "Monday, 14 September 2020 - 7:29",
       "Headline": "එජාප කෘත්‍යාධිකාරිය පස්වරුවේ",
       "News Content": "එක්සත් ජාතික පක්ෂයේ ප්‍රතිසංවිධාන කටයුතු සම්බන්ධයෙන් සාකච්ඡා කෙරෙන කෘත්‍යාධිකාරී මණ්ඩල රැස්වීම සිරිකොත පක්ෂ මූලස්ථානයේදී අද පස්වරුවේ පැවැත්වෙනවා.\nඑක්සත් ජාතික පක්ෂයේ පුරප්පාඩු වී පවතින නියෝජ්‍ය නායක සහ සභාපති තනතුරු කඩිනමින් සම්පූර්ණ කිරීමට පක්ෂ නායක රනිල් වික්‍රමසිංහ මීට පෙර උපදෙස් දුන් අතර, එම තනතුරු සඳහා වන යෝජනා සම්බන්ධයෙන් සළකා බැලීම මෙම කෘත්‍යාධිකාරී මණ්ඩල රැස්වීමේදී සිදුවනු ඇතැයි ආරංචි මාර්ග සඳහන් කළා.\nපක්ෂයේ මහ ලේකම් ධුරයද පූර්ණකාලීන තනතුරක් ලෙස ක්‍රියාත්මක කිරීම සම්බන්ධයෙන් ඉදිරිපත්ව ඇති පක්ෂ අභ්‍යන්තර යෝජනා සම්බන්ධයෙන්ද මෙම රැස්වීමේදී දීර්ඝ වශයෙන් සාකච්ඡා කිරීමට නියමිතයි.\nඅදාළ තනතුර සම්බන්ධයෙන් පක්ෂයේ සියලු දෙනාගේ එකඟතාව පළවූ සැනින් පත් කිරීම සිදු කෙරෙන බවයි ආරංචි මාර්ග ප්‍රකාශ කළේ.\nආණ්ඩුව විසින් ගෙන ඒමට නියමිත විසිවන ආණ්ඩුක්‍රම ව්‍යවස්ථා සංශෝධනය සම්බන්ධයෙන්ද දීර්ඝ විශ්ලේෂනයක් කෘත්‍යාධිකාරී මණ්ඩල රැස්වීමේදී සිදුකිරීමට නියමිත බවද වාර්තාවනවා.",
       "URL": "https://www.hirunews.lk/250145/එජාප-කෘත්‍යාධිකාරිය-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}