{
       "Source": "hirunews",
       "Timestamp": "Sunday, 27 December 2020 - 18:51",
       "Headline": "පළාත් සභා මැතිවරණය ගැන ආණ්ඩු පක්ෂයේ සාකච්ඡාවක් හෙට (වීඩියෝ)",
       "News Content": "පළාත් සභා කෙරෙහි ජනතාවගේ විශ්වාසය සහ අභිමතය දෙදරා ගොස් ඇති පසුබිමක පළාත් සභා මැතිවරණයක් පැවැත්වීමට යෝජනා කිරීම දැඩි කනස්සල්ලට හේතු වන බව බුද්ධ ශාසන කාර්ය සාධක මණ්ඩලය පවසනවා.\nනිවේදනයක් නිකුත් කරමින් එම මණ්ඩලය රජයෙන් ඉල්ලා සිටින්නේ රටට ගැලපෙන පළාත් පාලන ආයතන හා ගම්සභා ක්‍රමය යථාවත් කොට ශක්තිමත් කරන ලෙසයි.\nබුද්ධ  ශාසන කාර්ය සාධක මණ්ඩලය නිකුත් කළ එම නිවේදනයේ දැක්වෙන්නේ මහ මැතිවරණයෙන් පසු නව ව්‍යවස්ථාවක් සැකසීමට දුන් පොරොන්දුව ඉටු කිරීම කිරීම සඳහා රජය විශේෂ විද්වත් මණ්ඩලයක් පත් කිරීම ගැන සතුටු වන බවයි.\nඑහෙත් එම බලාපොරොත්තු විනාශ කරමින් පළාත් සභා මැතිවරණයක් පැවැත්වීමට යෝජනා කිරීම තමන්ගේ දැඩි කනස්සල්ලට හේතු වී ඇති බව එම නිවේදනයේ සඳහන්.\nමේ අතර පළාත් සභා මැතිවරණය පැවැත්වීම සම්බන්ධයෙන් භික්ෂූන් වහන්සේ ඇතුළු තවත් පාර්ශ්ව විවිධ අදහස් පළ කළා.\nමේ අතර හෙට පැවැත්වෙන ආණ්ඩුවේ පක්ෂ නායක රැස්වීමේදී පළාත් සභා මැතිවරණය සම්බන්ධයෙන්  ද සාකච්ඡා කිරීමට නියමිත බව හිරු ප්‍රවෘත්ති වෙත අදහස් දක්වමින් අමාත්‍ය උදය ගම්මන්පිල මහතා සඳහන් කළා.",
       "URL": "https://www.hirunews.lk/258081/පළාත්-සභා-මැතිවරණය-ගැන-ආණ්ඩු-පක්ෂයේ-සාකච්ඡාවක්-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2250"
}