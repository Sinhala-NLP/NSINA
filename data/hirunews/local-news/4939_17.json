{
       "Source": "hirunews",
       "Timestamp": "Tuesday, 02 August 2016 - 15:28",
       "Headline": "සයිටම් නඩුවක් සැප්තැම්බර් 14 ට කල් යයි",
       "News Content": "පාර්ශවකරුවන් 06 දෙනෙකුට මාලඹේ පෞද්ගලික වෛද්‍ය විද්‍යාලය සම්බන්ධයෙන් වන පෙත්සමට මැදිහත්කරුවන් වීමට අවසර ලබාදීම පිළිබඳ තීරණය සැප්තැම්බර් 14 වැනිදා ප්‍රකාශයට පත් කරන බව අභියාචනාධිකරණය අද (02) ප්‍රකාශ කළා.\nඒ, අභියාචනාධිකරණ සභාපති විනිසුරු විජිත් මලල්ගොඩ සහ පී‍්‍රති පද්මන් සුරසේන යන විනිසුරුවරුන් හමුවේ පෙත්සම විභාගයට ගත් අවස්ථාවේදීයි.\nශ්‍රී ලංකා වෛද්‍ය සභාවේ ලියාපදිංචිය ලබාදෙන ලෙස ඉල්ලා මාලඹේ පෞද්ගලික වෛද්‍ය විද්‍යාලයේ සිසුවියක් අභියාචනාධිකරණය හමුවේ මෙම පෙත්සම ගොනු කර තිබෙනවා.\nඊට මැදිහත්වීමට අවස්ථාවක් ලබාදෙන ලෙස රජයේ වෛද්‍ය නිලධාරී සංගමය, සමස්ත ලංකා වෛද්‍ය නිලධාරී සංගමය ඇතුළු පාර්ශව 06ක් අවසර ඉල්ලා ඇති බව සඳහන්. පෙත්සමේ වගඋත්තරකරුවන් ලෙස සෞඛ්‍ය අමාත්‍යාංශයේ ලේකම්වරයා ඇතුළු පිරිසක් නම් කර තිබෙනවා.",
       "URL": "https://www.hirunews.lk/139649/සයිටම්-නඩුවක්-සැප්තැම්බර්-14-ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4939"
}