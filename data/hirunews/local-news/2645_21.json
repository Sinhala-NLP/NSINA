{
       "Source": "hirunews",
       "Timestamp": "Saturday, 20 June 2020 - 10:17",
       "Headline": "වෑන් රථයක්, බස් රථයක ගැටී අවුරුදු 3ක දරුවෙක් ජීවිතක්ෂයට",
       "News Content": "රත්නපුර, පැල්මඩුල්ල ප්‍රධාන මාර්ගයේ දිප්පිටිගල ප්‍රදේශයේදී වෑන් රථයක් බස් රථයක ගැටීමෙන් සිදුවූ අනතුරකදී වෑන් රථයේ සිටි වයස අවුරුදු 3ක් පමණ වයසැති පිරිමි දරුවෙක් අද (20) අලුයම එම ස්ථානයේදීම ජීවිතක්ෂයට පත්වී තිබෙනවා.\nවේගයෙන් පැමිණි වෑන් රථය බස් රථය ඉස්සර කිරීමට යාමේදී වෑන් රථයේ කවුලුවකින් ඔලුව එලියට දමාගෙන සිටි කුඩා දරුවා බස් රථයේ ගැටී මෙම අනතුරට මුහුණ පා ඇති බවයි අප වාර්තාකරු පැවසුවේ.\nසිද්ධිය සම්බන්ධයෙන් පැල්මඩුල්ල පොලීසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/243508/වෑන්-රථයක්-බස්-රථයක-ගැටී-අවුරුදු-3ක-දරුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2645"
}