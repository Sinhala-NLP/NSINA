{
       "Source": "hirunews",
       "Timestamp": "Sunday, 31 October 2021 - 13:36",
       "Headline": "හපුතලේ - කොළඹ ප්‍රධාන මාර්ගයේ දැඩි මීදුම් තත්ත්වයක්",
       "News Content": "පවතින අයහපත් කාලගුණ තත්ත්වය හේතුවෙන් හපුතලේ - කොළඹ ප්‍රධාන මාර්ගයේ බෙරගල සිට හපුතලේ දක්වා කොටසේ දැඩි මීදුම් තත්ත්වයක් පවතින බව වාර්තාවනවා.\nබදුල්ල දිස්ත්‍රික් ආපදා කළමනාකරණ මධ්‍යස්ථානය සඳහන් කළේ, වැසි තත්ත්වයත් සමඟ මෙලෙස අධික මීදුමක් පැවතීම එම ප්‍රදේශයට සාමාන්‍ය තත්ත්වයක් බවයි.\nඑසේම මෙලෙස පවතින දැඩි මීදුම් තත්ත්වය ක්‍ෂණිකව පහව ගොස් යළි ඇතිවන බව ද ඔහු සඳහන් කළා.\nමේ හේතුවෙන් මාර්ගයේ රථවාහන ධාවනය කිරීමේදී සැලකිලිමත් වන ලෙසයි, පොලීසිය ජනතාවගෙන් ඉල්ලා සිටියේ.",
       "URL": "https://www.hirunews.lk/286595/හපුතලේ-කොළඹ-ප්‍රධාන-මාර්ගයේ-දැඩි-මීදුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1593"
}