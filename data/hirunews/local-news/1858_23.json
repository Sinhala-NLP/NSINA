{
       "Source": "hirunews",
       "Timestamp": "Saturday, 26 June 2021 - 16:02",
       "Headline": "දෑත් ගැට ගැසූ මළ සිරුරක් කැළණි ගඟෙන් හමුවෙයි",
       "News Content": "කඩුවෙල - නවගමුව - රණාල ප්‍රදේශයේදී කැළණි ගඟේ පාවෙමින් තිබූ දෙඅත් ගැට ගැසූ සිරුර කට්ටඩියෙකුගේ බවට අනාවරණ වී තිබෙනවා. 54 හැවිරිදි මොහු හංවැල්ල - ඇඹුල්ගම ප්‍රදේශයේ තාවකාලිකව පදිංචිව සිට ඇත්තේ සිය අනියම් බිරිඳ සමගයි.\nමෙම පුද්ගලයා ඝාතනය කිරීමට හේතුව මෙතෙක් අනාවරණ වී නොමැති අතර පරීක්ෂණ කණ්ඩායම් 2 ක් විමර්ශන සිදුකරමින් සිටින බව පොලිස් මාධ්‍ය ප්‍රකාශක, ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළා.\nමේ අතර, බේරුවල - රොක්ලන්ඩ් වත්තේදී යකඩ මුගුරකින් පහර දී සිය පියා ඝාතනය කල පුත්‍රයෙකු පොලීසිය අත්අඩංගුවට ගනු ලැබුවා.\nමියගිය පුද්ගලයා සහ ඔහුගේ පුත්‍රයා විසින් පවත්වාගෙන යන වඩු මඩුවක් තුල ඇතිවූ මත ගැටුමක් දුරදිග යාමෙන් මෙම ඝාතනය සිදුව ඇති බවටයි හෙළි වුණේ.\nමියගිය පුද්ගලයාගේ දේහය පිළිබඳ පශ්චාත් මරණ පරීක්ෂණය හෙට දිනයේ සිදුකිරීමට නියමිතයි.",
       "URL": "https://www.hirunews.lk/275399/දෑත්-ගැට-ගැසූ-මළ-සිරුරක්-කැළණි-ගඟෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1858"
}