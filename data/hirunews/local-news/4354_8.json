{
       "Source": "hirunews",
       "Timestamp": "Friday, 25 August 2017 - 14:50",
       "Headline": "update: කලගෙඩිහේනේ ඉන්ධන පිරවුම්හලක ඇතිවු ගින්න නිවාදැමේ",
       "News Content": "කොළඹ - නුවර ප්‍රධාන මාර්ගයේ නිට්ටඹුව - කලගෙඩිහේනේ පිහිටි ඉන්ධන පිරවුම්හලේ සහ ඒ අසළ නවතා තිබූ බවුසරයක හට ගත් ගින්න මේ වන විට පාලනය කර තිබෙනවා.\nගම්පහ ගිනි නිවීමේ ඒකකය සඳහන් කළේ අද පස්වරු 2ට පමණ මෙම ගින්න හට ගත් බවයි.\nගින්න මැඬ පැවැත්වීම සඳහා ගම්පහ ගිනි නිවීමේ ඒකකයේ ආපදා රථවලට අමතරව මීගමුවෙන්  සහ කොළඹින් ද ගිනි නිවීමේ රථ පැමිණ ඇති බව සඳහන්.\nගින්න හේතුවෙන් කොළඹ - නුවර මාර්ගය - කලගෙඩිහේන අවට ප්‍රදේශයේ දැඩි රථ වාහන තදබදයක් ද පවතින බවයි හිරු වාර්තාකරුවන් කියා සිටියේ.\nupdate : Friday, 25 August 2017 - 15.50\n----------------------------------------------------------------\nකොළඹ - නුවර ප්‍රධාන මාර්ගයේ නිට්ටඹුව - කලගෙඩිහේනේ පිහිටි ඉන්ධන පිරවුම්හලේ සහ ඒ අසළ නවතා තිබූ බවුසරයක ගින්නක් හටගෙන තිබෙනවා.\nගම්පහ ගිනි නිවීමේ ඒකකය සඳහන් කළේ අද පස්වරු 2ට පමණ මෙම ගින්න හට ගත් බවයි.\nමේ වන විටත්  එය මැඩ පැවැත්වීම සඳහා ගිනි නිවීමේ රථ කිහිපයක් පිටත් කර යැවූ බව එම ඒකකය වැඩිදුරටත් සඳහන් කළා.\nගින්න හේතුවෙන් කොළඹ - නුවර මාර්ගය - කලගෙඩිහේන අවට ප්‍රදේශයේ දැඩි රථ වාහන තදබදයක් ද පවතින බවයි හිරු වාර්තාකරුවන් කියා සිටියේ.",
       "URL": "https://www.hirunews.lk/169340/update-කලගෙඩිහේනේ-ඉන්ධන-පිරවුම්හලක-ඇතිවු-ගින්න-නිවාදැමේ",
       "Category": "Local News",
       "Parent URL": "https://www.hirunews.lk/local-news.php?pageID=4354"
}