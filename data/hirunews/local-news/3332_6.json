{
       "Source": "hirunews",
       "Timestamp": "Monday, 27 May 2019 - 13:51",
       "Headline": "ත්‍රස්ත ප්‍රහාරයට ඇල්ලූ විදුහල්පති ඇතුළු පස්දෙනා රිමාන්ඩ්",
       "News Content": "පාස්කු ඉරිදා ප්‍රහාරයට සම්බන්ධ ත්‍රස්ත කණ්ඩායමට ආධාර අනුබල දුන් බවට සැකපිට අත්අඩංගුවට ගත් හොරොව්පතාන ප්‍රදේශයේ විදුහල්පතිවරයා ඇතුළු පස්දෙනා ලබන මස 4 වනදා දක්වා රක්ෂිත බන්ධනාගාර ගත කෙරුණා.\nඒ සැකකරුවන් කැබිතිගොල්ලෑව මහේස්ත්‍රාත් අධිකරණයට අද ඉදිරිපත් කිරීමෙන් අනතුරුවයි. පසුගිය 23 වනදා අත්අඩංගුවට ගත් මෙම පස්දෙනා අතරට විදුහල්පතිවරයාට අමතරව නියෝජ්‍ය විදුහල්පතිවරයෙකු ද වනවා.\nමොවුන් දැනට රක්ෂිත බන්ධනාගාරගත කර සිටින ජාතික තව්හිත් ජමාත් සංවිධානයේ සාමාජිකයෙකු වන අබ්දුල් මජීඩ් මොහොමඞ් නියාස් යන පුද්ගලයා සමඟ සමීප සබඳතා පවත්වා ඇති බවටද  මූලික පරීක්ෂණවලදි අනාවරණ වී තිබෙනවා.",
       "URL": "https://www.hirunews.lk/217183/ත්‍රස්ත-ප්‍රහාරයට-ඇල්ලූ-විදුහල්පති-ඇතුළු-පස්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3332"
}