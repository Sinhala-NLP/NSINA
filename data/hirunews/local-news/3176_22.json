{
       "Source": "hirunews",
       "Timestamp": "Tuesday, 27 August 2019 - 17:02",
       "Headline": "සුරාබදු දෙපාර්තමේන්තුවට පැමිණිලි රැසක් - රා ලීටර 9,000 කුත් අත්අඩංගුවට",
       "News Content": "සුරාබදු දෙපාර්තමේන්තුව විසින් නීතිවිරෝධී මත්පැන් ජාවාරම් සම්බන්ධයෙන් දැනුම්දීම සඳහා ක්ෂණික දුරකතන ඇමතුම් අංකය හඳුන්වා දුන් පළමු සතිය තුළ පැමිණිලි 473 ක් ලැබී ඇති බව එම දෙපාර්තමේන්තුව පවසනවා.\nනීතිවිරෝධී ලෙස මත්පැන් නිපදවීම, ළඟ තබා ගැනීම සහ ප්‍රවාහනය කිරීම මෙම පැමිණිලි අතර වන බවයි එම දෙපාර්තමේන්තුව සඳහන් කළේ.\nඒ අනුව එවැනි තොරතුරු වෙතොත් 1913 යන පැය 24 පුරා ක්‍රියාත්මක ක්ෂණික දුරකතන ඇමතුම් අංකයට දැනුම් දෙන ලෙසද සුරාබදු දෙපාර්තමේන්තුව ජනතාවගෙන් ඉල්ලීමක් කළා.\nමේ අතර මාරවිල - මූදුකටුව සහ තලවිල ප්‍රදේශයේ සිදුකළ විශේෂ වැටලීමකදී කෘත්‍රිම රා ලීටර 9,000 ක් සුරාබදු දෙපාර්තමේන්තුව අත්අඩංගුවට ගෙන තිබෙනවා.",
       "URL": "https://www.hirunews.lk/223081/සුරාබදු-දෙපාර්තමේන්තුවට-පැමිණිලි-රැසක්-රා-ලීටර-9000-කුත්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3176"
}