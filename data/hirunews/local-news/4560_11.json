{
       "Source": "hirunews",
       "Timestamp": "Monday, 17 April 2017 - 10:33",
       "Headline": "දන්සැල් සඳහා ආධාර එකතු කිරීමේ දී නව ක්‍රමවේදයක්",
       "News Content": "පොහෝ දිනයන්හී  සිදු කරන ආගමික වැඩසටහන්වල ප්‍රමිතිය පිළිබඳ බෞද්ධ කටයුතු දෙපාර්තමේන්තුවේ අවධානය යොමුව තිබෙනවා.\nඒ අනුව එළඹෙන වෙසක්, පොසොන් සහ ඇසල පොහෝ දිනයන් සම්බන්ධයෙන් විශේෂ අවධානයක් යොමුව ඇති බවයි සඳහන් වන්නේ.\nඊට අදාළ විධිවිධාන ඇතුලත් චක්‍ර ලේඛයක් දිවයිනේ සියළු දිස්ත්‍රික්ක හා ප්‍රාදේශිය ලේකම්වරුන් සහ විහාරාධීපති හිමිවරුන් වෙත යොමු කිරීමට ද කොමසාරිස් ජනරාල්වරයා පියවර ගෙන තිබෙනවා.\nඒ අනුව දන්සැල් සඳහා ආධාර එකතු කිරීමේ දී ප්‍රදේශයේ විහාරාධිපති ස්වාමීන් වහන්සේගේ සහ ග්‍රාම නිළධාරීවරයාගේ නිර්දේශය අනිවාර්ය කර තිබෙනවා.\nඑමෙන්ම සංදර්ශන කටයුතු ද මහජනතාවට හිරිහැරයක් නොවන පරිදි සංවිධාන කළ යුතු බව බෞද්ධ කටයුතු කොමසාරිස් ජනරාල් නිමල් කොටවලගෙදර මහතා අවධාරණය කරනවා.\nනිසි ප්‍රමිතියෙන් තොර පිරිකර සම්බන්ධයෙන් ද බෞද්ධ කටයුතු දෙපාර්තමේන්තුවේ අවධානය යොමුව තිබෙනවා.\nඑවැනි පිරිකර අලෙවි කරන්නන් පිළිබඳ පාරිභෝගික අධිකාරිය දැනුවත්කිරීමට කටයුතු කරන බව ද නිමල් කොටවෙලගෙදර මහතා අප කළ විමසීමක දී සඳහන් කළා.",
       "URL": "https://www.hirunews.lk/159334/දන්සැල්-සඳහා-ආධාර-එකතු-කිරීමේ-දී-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=4560"
}