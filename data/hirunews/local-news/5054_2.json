{
       "Source": "hirunews",
       "Timestamp": "Monday, 09 May 2016 - 13:43",
       "Headline": "මන්ත්‍රීවරුන්ගේ විනය ගැන නිදහස් පක්ෂ මධ්‍යම කාරක සභාවේදී සාකච්ඡාවට",
       "News Content": "පාර්ලිමේන්තුව තුළ ශ්‍රී ලංකා නිදහස් පක්ෂ මන්ත්‍රිවරුන්ගේ හැසිරීම සම්බන්ධයෙන් මීළග මධ්‍යම කාරක සභාවේදී සාකච්ඡා කරන බව පක්ෂයේ ජ්‍යෙෂ්ඨ උප සභාපති අමාත්‍ය නිමල් සිරිපාල පවසනවා.\nඔහු මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nදැනටමත් පාර්ලිමේන්තු මන්ත්‍රීවරුන් සඳහා ආචාර ධර්ම පද්ධතියක් හඳුන්වාදීමට පියවර ගනිමින් සිටිනවා. කෙසේ වෙතත් මන්ත්‍රීවරුන් තම විනය පිළිබඳව ස්වයං වාරණයකට පැමිණිය යුතු බවයි ඔහු එහිදී කියා සිටියේ.\nනිදහස් පක්ෂය දෙඩක වේ යන බියක් පාක්ෂිකයන් තුළ පැවතියේ නම්  එය මැයි දිනයෙන් පසු දුරු වූ බවද අමාත්‍ය නිමල් සිරිපාල මෙහිදී ප්‍රකාශ කළා.",
       "URL": "https://www.hirunews.lk/132766/මන්ත්‍රීවරුන්ගේ-විනය-ගැන-නිදහස්-පක්ෂ-මධ්‍යම-කාරක-සභාවේදී-සාකච්ඡාවට",
       "Category": "Local News",
       "Parent URL": "https://www.hirunews.lk/local-news.php?pageID=5054"
}