{
       "Source": "hirunews",
       "Timestamp": "Saturday, 01 July 2023 - 22:05",
       "Headline": "ඉදිරි තරඟ සඳහා ළහිරු කුමාර ක්‍රීඩා නොකරයි",
       "News Content": "ශ්‍රී ලංකා ක්‍රිකට් කණ්ඩායමේ වේගපන්දු යවන ක්‍රීඩක ලහිරු කුමාර ඉදිරි තරඟ සඳහා ක්‍රීඩා නොකරන බව නිවේදනය කර තිබෙනවා.\nශ්‍රී ලංකා ක්‍රිකට් ආයතනය මේ බව නිවේදනය කර සිටියා.\nළහිරු කුමාර පසුගියදා නෙදර්ලන්ත කණ්ඩායම සමග පැවති තරඟය අතරතුර ආබාධයකට ලක්වුණා.\nමෙයින් පසු ඔහු යළි දිවයිනට පැමිණීමට නියමිත බවත් තවදුරටත් ප්‍රතිකාර කිරීමට නියමිත බවත් වාර්තා වෙනවා.\nළහිරු කුමාර වෙනුවට සහන් ආරච්චිගේ සංචිතයට ඇතුළත් කර ඇති බව සඳහන්.\nආබාධයකට ලක්වීම හේතුවෙන් ශ්‍රී ලංකා වේගපන්දු යවන ක්‍රීඩක දුෂ්මන්ත සමීර ලෝක කුසලාන සුදුසුකම් ලැබීමේ තරගාවලියට ක්‍රීඩා නොකරන බව මීට පෙර ප්‍රකාශ කෙරුණා.\nඔහු වෙනුවට ඩිල්ෂාන් මධුශංක කණ්ඩායමට ඇතුළත් කර ඇති බවයි වාර්තා වෙන්නේ.",
       "URL": "https://www.hirunews.lk/339701/ඉදිරි-තරඟ-සඳහා-ළහිරු-කුමාර-ක්‍රීඩා-නොකරයි",
       "Category": "Local News",
       "Parent URL": "https://www.hirunews.lk/local-news.php?pageID=221"
}