{
       "Source": "hirunews",
       "Timestamp": "Friday, 04 February 2022 - 17:17",
       "Headline": "කඩදාසි කන්ටේනර් 8 ක් කොළඹ වරායේ සිර වේ",
       "News Content": "රජයේ පොත්පත් සහ ලියකියවිලි මුද්‍රණය සඳහා රජයේ මුද්‍රණ දෙපාර්තමේන්තුව විදේශයන්ගෙන් ගෙන්වූ කඩදාසි අඩංගු කන්ටේනර් 8 ක් කොළඹ වරායේ සිරව ඇති බව වාර්තා වනවා.\nඩොලර් නොමැතිවීමෙන් මෙලෙස මෙම කන්ටේනර් තොගය වරාය තුළ සිරව ඇති බවත් මේ හේතුවෙන් මුද්‍රණ දෙපාර්තමේන්තුවේ කටයුතුවලට බාධා ද එල්ල වී ඇති බවත් සඳහන්.\nමේ සම්බන්ධයෙන් අප කළ විමසීමක දී රජයේ මුද්‍රණාලයාධිපතිනි ගංගානී කල්පනා ලියනගේ කියා සිටියේ අදාළ කන්ටේනර් නිදහස් කර ගැනීම සඳහා මහා භාණ්ඩාගාරය සමග සාකච්ඡා කර ඇති බවයි.\nකෙසේ වෙතත්, තවත් මාස 6කට අවශ්‍ය මුද්‍රණ කඩදාසි රජයේ මුද්‍රණ දෙපාර්තමේන්තුව සතුව පවතින බව ද ඇය සඳහන් කළා.",
       "URL": "https://www.hirunews.lk/296168/කඩදාසි-කන්ටේනර්-8-ක්-කොළඹ-වරායේ-සිර-වේ",
       "Category": "Local News",
       "Parent URL": "https://www.hirunews.lk/local-news.php?pageID=1376"
}