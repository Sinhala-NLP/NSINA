{
       "Source": "hirunews",
       "Timestamp": "Wednesday, 14 June 2023 - 21:36",
       "Headline": "මත්පැන් දන්සැලක් දෙන බවට සමාජ මාධ්‍යයේ ප්‍රචාරය කළ තරුණයින් ඇප මත මුදාහැරේ",
       "News Content": "මත්පැන් දන්සලක් ලබාදෙන බවට සමාජ මාධ්‍ය ඔස්සේ ප්‍රචාරය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් හය දෙනෙකු ඇප මත මුදාහැරීමට\nකොළඹ ප්‍රධාන මහේස්ත්‍රාත් අධිකරණය අද (14) නියෝග කළා.\nඅපරාධ පරීක්ෂණ දෙපාර්තමේන්තුවේ පරිගණක අපරාධ අංශය මගින් අත්අඩංගුවට ගත් සැකකරුවන් අද (14) කොළඹ ප්‍රධාන මහේස්ත්‍රාත් අධිකරණය හමුවට ඉදිරිපත් කෙරුණු අතර එහිදී එක් සැකකරුවෙකු රුපියල් 25,000 බැගින් වූ ශරීර ඇප මත මුදා හරින ලෙසටයි අධිකරණය නියෝග කළේ.\nකටුනායක පදිංචි වයස 20ත් 25ත් අතර පසුවන තරුණයන් 06 දෙනෙකු මෙලෙස අත්අඩංගුවේ සිට ඇප මත මුදා හැර ඇති බවයි වැඩිදුරටත් වාර්තා වන්නේ,",
       "URL": "https://www.hirunews.lk/337957/මත්පැන්-දන්සැලක්-දෙන-බවට-සමාජ-මාධ්‍යයේ-ප්‍රචාරය-කළ-තරුණයින්-ඇප-මත-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=268"
}