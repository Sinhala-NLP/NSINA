{
       "Source": "hirunews",
       "Timestamp": "Sunday, 13 December 2020 - 12:41",
       "Headline": "ලග්ගල තලගොයිආර වගා ඉඩම්වලට ජලය සැපයෙන ඇළ වසා දැමීම පිළිබඳ චෝදනා",
       "News Content": "ලග්ගල - තලගොයිආර ප්‍රදේශයේ  වගාකර ඇති රජයේ  ඉඩම්වලට ජලය සපයන ඇළ මාර්ගය ප්‍රාදේශීය ලේකම්වරයා විසින් වසා ඇති බව ප්‍රදේශවාසීන් චෝදනා කරනවා.\nප්‍රදේශවාසීන්  පවසන්නේ ජලය නොමැතිකම නිසා වගාවන් විනාශ වීම හේතුවෙන්  ඔවුන් දැඩි අසීරුතාවලට මුහුණපා ඇති බවයි.\nකෙසේ වෙතත්, ලග්ගල ප්‍රාදේශීය ලේකම් එස්.විජයකුමාර කියාසිටියේ ප්‍රදේශවාසීන් විසින් ර‍ජයේ ඉඩම් අනවසරයෙන් අල්ලාගෙන වගා කටයුතු සිදුකරන අතර, වී වගාව කරගෙන යන මුවාවෙන් එම ඉඩම්වල මැණික් ගැරීමේ ක්‍රියාවලියක නිරත වන බවයි.\nමේ නිසා මෙම ඇළ මාර්ගය වසා දැමුවද, ඉදිරියේදී නීත්‍යනුකුලව ප්‍රදේශවාසීන්ට එම ඉඩම් ලබා දීමට කටයුතු කරන බවයි ඔහු සඳහන් කළේ.",
       "URL": "https://www.hirunews.lk/256920/ලග්ගල-තලගොයිආර-වගා-ඉඩම්වලට-ජලය-සැපයෙන-ඇළ-වසා-දැමීම-පිළිබඳ-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2277"
}