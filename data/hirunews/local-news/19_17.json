{
       "Source": "hirunews",
       "Timestamp": "Tuesday, 19 September 2023 - 20:42",
       "Headline": "යාපනය රෝහලෙන් අතක් ඉවත් කළ වෛශාලි නැවත පාසලට",
       "News Content": "උණ වැළදී යාපනය ශික්ෂණ රෝහලට ඇතුළත් කිරීමෙන් පසු අතක කොටසක් ඉවත් කළ වෛශාලි නමැති දැරිය ඉගෙනීමේ කටයුතු සඳහා අද පාසල් ගොස් තිබෙනවා.\nවිද්‍යාලයේ විදුහල්පතිවරුන්, ගුරුවරුන් සහ සිසුන් විසින් ඇයට ආදරණීය පිළිගැනීමක් ලබා දුන් බවයි අප වාර්තාකරු සඳහන් කළේ.\nමේ අතර දැරියගේ වම් අත සහ මැණික් කටුව ඉවත් කිරීම සම්බන්ධයෙන් යාපනය ශික්ෂණ රෝහලේ අධිකරණ වෛද්‍ය නිලධාරිවරයාගේ වාර්තාව යාපනය මහේස්ත්‍රාත් අධිකරණය වෙත භාරදී ඇති බවයි වාර්තා වන්නේ.\nයාපනය ශික්ෂණ රෝහලේ 12 වාට්ටුවට උණ රෝගයක් වැළඳීම හේතුවෙන් දැරිය පසුගිය මස අගදී රෝහලට ඇතුළත් කෙරුණා.\nදැරියගේ අත, මැණික් කටුව සමඟ ඉවත් කර ඇත්තේ ඇගේ අතේ කැනියුලාවක් වැරදි ලෙස සවි කර තිබීමෙන් පසුවයි.\nමේ සම්බන්ධයෙන් දැරියගේ දෙමාපියන් යාපනය පොලිස් ස්ථානයට පැමිණිල්ලක් කර තිබුණා.",
       "URL": "https://www.hirunews.lk/348797/යාපනය-රෝහලෙන්-අතක්-ඉවත්-කළ-වෛශාලි-නැවත-පාසලට",
       "Category": "Local News",
       "Parent URL": "https://www.hirunews.lk/local-news.php?pageID=19"
}