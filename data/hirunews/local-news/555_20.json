{
       "Source": "hirunews",
       "Timestamp": "Sunday, 05 February 2023 - 19:15",
       "Headline": "ගැටලුවක් නැහැ - පනත කියවා එන්නැයි උපයෝගිතා කොමිසමේ සභාපති කියයි",
       "News Content": "දැනට පුරප්පාඩුව පවතින මහජන උපයෝගිතා කොමිසමේ සාමාජිකයින් කඩිනමින් පත්කරන්නේ නම් බාධාවකින් තොරව කොමිසමේ කටයුතු කරගෙන යාමට හැකි බව එහි සභාපති ජනක රත්නායක පවසනවා.\nඔහු කියා සිටියේ ඩග්ලස් නානායක්කාර කොමිසමේ සාමාජිකයෙකු ලෙස පත්කර ඇත්තේ නිසි ක්‍රමවේදය අනුව බවයි.\nකෙසේ වෙතත් පත්වන නව සාමාජිකයන් මහජන උපයෝගිතා කොමිෂන් සභා පනත සහ විදුලිබල පනතද කියවා පැමිණිය යුතු බවයි සභාපතිවරයා කියා සිටියේ.\nමහජන උපයෝගිතා කොමිෂන් සභාවේ සාමාජිකයන් ලෙස කටයුතු කළ මහාචාර්ය මොහාන් සමරනායක සහ උදේනි වික්‍රමසිංහ පසුගිය සතියේ ඉල්ලා අස්වුණා.\nකොමිසමේ සභාපති ජනක රත්නායකගේ අත්තනෝමතික ක්‍රියාකලාපය සහ වෘත්තිමයභාවයකින් තොරව කටයුතු කිරීම යන හේතු මත ඔවුන් එම ධුරවලින් ඉල්ලා අස්වූ බවයි විදුලිබල හා බලශක්ති අමාත්‍යංශය නිවේදනය කළේ.\nමේ අතර හෙට විදුලි කප්පාදුව පැය 02 කට අඩු කිරීමට ලංකා විදුලිබල මණ්ඩලය තීරණය කර තිබෙනවා.",
       "URL": "https://www.hirunews.lk/326743/ගැටලුවක්-නැහැ-පනත-කියවා-එන්නැයි-උපයෝගිතා-කොමිසමේ-සභාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=555"
}