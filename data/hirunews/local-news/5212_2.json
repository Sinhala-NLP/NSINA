{
       "Source": "hirunews",
       "Timestamp": "Tuesday, 12 January 2016 - 17:14",
       "Headline": "පුජාවකට ආධාර ගන්න කිලෝමීටර් 300 ක් පයින් ඇවිත්",
       "News Content": "අනුරාධපුර රුවන්වැලි සෑය ඉදිරිපිට පැවැත්වෙන කප්රුක පුජාවකට ආධාර ලබාගැනීමට ශ්‍රී පාද මලුව දක්වා පුද්ගලයකු කිලෝමීටර් 300 කට වැඩි දුරක් පා ගමනින් තිබෙනවා.\nරාජාංගණය ප්‍රදේශයේ පදිංචි තිදරු පියෙකු වන මෙම පුද්ගලයා පසුගිය 3 වනදා අනුරාධපුරයෙන් ශ්‍රී පාද මලුව දක්වා සිය පාද යාත්‍රාව ආරම්භ කර ඇත්තේ.\nතමා දිනකට කිලෝමීටර් 30 ක් පමණ ගමන් කරන බව ඔහු ප්‍රකාශකර තිබෙනවා.\nවාරියපොළ / රඹුක්කන / කඩුගන්නාව / මහනුවර / ගම්පොළ / ගිනිගත්හේන පසුකරමින් නෝට්න්බ්‍රිජ් දක්වා පැමිණ තිබෙනවා.\nමෙම පුද්ගලයා හෙට ශ්‍රි පාද මලුව දක්වා ගම්න කිරීමට අපේක්ෂාවෙන් පසුවන අතර රැගෙන ආ අට පිරිකර ශ්‍රී පාද මලුවට පුජා කිරීමට නියමිතයි.\nපාද යාත්‍රාවේ යෙදුනු කාලය තුල බැතිමතුන් විසින් ලබාදුන් ආධාර මුදල්වලින් කප්රුක පුජාව පැවැත්වීමට අදහස් කරගෙන සිටින බව ඔහු සඳහන් කර තිබෙනවා.\nඡායාරූප - රංජිත් රාජපක්ෂ",
       "URL": "https://www.hirunews.lk/123888/පුජාවකට-ආධාර-ගන්න-කිලෝමීටර්-300-ක්-පයින්-ඇවිත්",
       "Category": "Local News",
       "Parent URL": "https://www.hirunews.lk/local-news.php?pageID=5212"
}