{
       "Source": "hirunews",
       "Timestamp": "Wednesday, 26 October 2022 - 21:45",
       "Headline": "සුනාක් කැබිනට්ටුව සාදයි",
       "News Content": "බ්‍රිතාන්‍යයේ නව අග්‍රාමාත්‍ය රිෂී සුනාක් සිය කැබිනට් මණ්ඩලය පත් කරගෙන තිබෙනවා.\nඒ අනුව උප අග්‍රාමාත්‍යවරයා ලෙස සහ අධිකරණ ලේකම්වරයා ලෙස පත් කෙරුණේ බොරිස් ජොන්සන් රජයේ එම ධුරයේම කටයුතු කළ ඩොමිනික් රාබ්.\nකරාටේ කළුපටි ශූරයෙකු වෙන ඔහු නීතිඥවරයෙකු ලෙස දේශපාලන දිවිය ආරම්භ කළ පුද්ගලයෙක්.\nස්වදේශ කටයුතු ලේකම්වරිය ලෙස ස්වේලා බ්‍රාවමන් පත් කෙරුණා.\nමීට පෙර එම ධුරයේ කටයුතු කළේ ග්‍රෑන්ඩ් ෂැප්ස් වන අතර, ඔහු ධුරයේ වගකීම භාර ගෙන දින 6කට පසුවයි රිෂී සුනක්ගේ නව කැබිනට් මණ්ඩලයෙන් ඔහු නෙරපා හැර ඇත්තේ.\nවිදේශ කටයුතු ලේකම් ලෙස ජේම්ස් ක්ලෙවර් සහ ආරක්ෂක ලේකම් ලෙස බෙන් වැලස් පත් කෙරුණා.\nඒ සමඟ කැබිනට් මණ්ඩලයේ ලේකම් ධුර 30ක් සඳහා නව ලේකම්වරු ද පත් කර තිබෙනවා.",
       "URL": "https://www.hirunews.lk/318913/සුනාක්-කැබිනට්ටුව-සාදයි",
       "Category": "Local News",
       "Parent URL": "https://www.hirunews.lk/local-news.php?pageID=776"
}