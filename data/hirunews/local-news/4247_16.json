{
       "Source": "hirunews",
       "Timestamp": "Sunday, 29 October 2017 - 7:42",
       "Headline": "අද සිට වැසි තත්ත්වයේ වැඩිවීමක් - පළාත් කිහිපයකට මිලිමීටර 100 ඉක්මවූ තද වැසි",
       "News Content": "පහළ වායුගෝලයේ පවතින කැළඹිලි ස්වභාවය වර්ධනය වීම හේතුවෙන් ඉදිරි දින කිහිපයේදී තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nසබරගමුව, මධ්‍යම, ඌව සහ උතුර පළාත්වල මෙන්ම අම්පාර සහ හම්බන්තොට දිස්ත්‍රික්කවල මිලිමීටර 100 ඉක්මවූ තද වැසි ඇතිවිය හැකි බවයි ඔවුන්  වැඩිදුරටත් සඳහන් කළේ.\nඑමෙන්ම දිවයිනේ පළාත් කිහිපයක උදය කාලමේ මීදුම් තත්ත්වයක්ද දක්නට ලැබෙන බව කාලගුණ විදයා දෙපාර්තමේන්තුවේ කාර්යයේ නියුතු කාලගුණ විද්‍යාඥ ජනක කුමාර සඳහන් කළා.\nමේ අතර රත්නපුරය, මහනුවර, මාතලේ සහ කෑගල්ල දිස්ත්‍රික්කවලට ඊයේ රාත්‍රියේ පැනවූ නායයෑමේ අවදානම අද පස්වරු 8.30 දක්වා ක්‍රියාත්මක බව ජාතික ගොඩනැගිලි පර්යේෂණ සංවිධානය පවසනවා.\nපසුගිය පැය 24 ක කාලය තුළ මිලිමීටර 75 ඉක්මවූ වර්ෂාපතනය හේතුවෙන් මෙම නිවේදනය නිකුත් කළ බව සඳහන්. නායයෑම්, බෑවුම් කඩාවැටීම්, පස් කණ්ඩි කඩාවැටීම්, පොළොව ගිලා බැසීම් අවදානම් පිළිබඳව එම දිස්ත්‍රික්කවල ජනතාවට අවධානයෙන් පසුවන ලෙසයි එම සංවිධානය ඉල්ලා සිටින්නේ.",
       "URL": "https://www.hirunews.lk/174697/අද-සිට-වැසි-තත්ත්වයේ-වැඩිවීමක්-පළාත්-කිහිපයකට-මිලිමීටර-100-ඉක්මවූ-තද",
       "Category": "Local News",
       "Parent URL": "https://www.hirunews.lk/local-news.php?pageID=4247"
}