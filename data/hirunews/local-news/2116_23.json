{
       "Source": "hirunews",
       "Timestamp": "Tuesday, 02 March 2021 - 6:47",
       "Headline": "වේල්ලවීදියේ ගමන් බෑගයක තිබී හමුවූ මළ සිරුර හංවැල්ලේ සිට ගෙනවිත් ඇති බවට තොරතුරු හෙළිවෙයි",
       "News Content": "කොළඹ - වේල්ලවීදිය ප්‍රදේශයේ දී ගමන් බෑගයක තිබී ඊයේ සොයාගත් කාන්තා මළ සිරුර හංවැල්ල ප්‍රදේශයේ සිට කොළඹ රැගෙන ඇවිත් ඇති බවට පොලිසිය තොරතුරු අනාවරණය කරගෙන තිබෙනවා.\nඅදාල ගමන් බෑගය පුද්ගලයෙකු විසින් හංවැල්ල - කොළඹ පුද්ගලික බස් රථයක දමාගෙන රැගෙන ඇවිත් ඇති බවටයි කරුණු අනාවරණය වී ඇත්තේ.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සදහන් කළේ ප්‍රදේශවාසීන්ගෙන් ලද තොරතුරකට අනුව අදාළ මළ සිරුර සහිත බෑගය සොයාගත් බවයි.\nකිසියම් පුද්ගලයෙකු විසින් ගමන් බෑගය එම ස්ථානයට ගෙනවිත් දමන අයුරු අසල සවිකර තිබූ සී.සී.ටී.වී. කැමරාවල පටිගත වී තිබුණා.\nඑම දර්ශන ඔස්සේ මේ වන විටත් පොලිසිය සැකකරු සම්බන්ධයෙන් විමර්ශන ආරම්භ කර ඇති අතර න අදාළ කාන්තාවගේ අනන්‍යතාව මෙතෙක් තහවුරු වී නැහැ.",
       "URL": "https://www.hirunews.lk/264056/වේල්ලවීදියේ-ගමන්-බෑගයක-තිබී-හමුවූ-මළ-සිරුර-හංවැල්ලේ-සිට-ගෙනවිත්-ඇති-බවට-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2116"
}