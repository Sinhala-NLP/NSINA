{
       "Source": "hirunews",
       "Timestamp": "Friday, 27 May 2022 - 9:48",
       "Headline": "''රට ම වවමු එකට දිනමු\" - වගා සංග්‍රාමය ඇරඹෙයි",
       "News Content": "වර්තර්තමානයේ රටට මුහුණ පෑමට සිදුව ඇති ආහාර අර්බුදයට මුහුණදීම සඳහා ජනතාව පෙළ ගැස්වීමේ ක්‍රියාමාර්ගයක් ලෙස \"රට ම වවමු එකට දිනමු\" යන තේමාව යටතේ වගා සංග්‍රාමයක් ආරම්භ කර තිබෙනවා.\nඒ කෘෂිකර්ම දෙපාර්තමේන්තුවේ සියලු ම වෘත්තීය සමිතිවල එකමුතුවෙන්.\nමෙම වැඩ වැඩපිළිවෙළේ යටතේ දඹුල්ල පැල්වෙහෙර කෘෂිකර්ම විද්යාලයේ ගෙවතු වගා වැඩසටහන් පුහුණු කිරීම 25 දින දවස පුරා ක්රියාත්මක කෙරුණු බව වාර්තා වනවා.\nගෙවත්තක් සකසා ගන්නා ආකාරය පිළිබඳ කෘෂිකර්ම විද්යාලයේ විවිධ අංශවල සිසු සිසුවියන්ට හා සේවක සේවිකාවන්ට දැනුම ලබාද දී එම දැනුම තම ප්‍රදේශයේ ගම්මානවලට නිවෙස්වලට ජනතාව වෙත රැගෙන යෑම මෙහි අරමුණ බව යි කෘෂිකර්ම විද්යාලයේ නිලධාරින් පවසන්නේ.\nඒ අනුව ඉතාමත් සරල ක්‍රම ඔස්සේ තම ගෙවත්තේ වගා ආරම්භ කිරීම යටතේ මෙම වැඩසටහන සිදු කිරීමට සැලසුම් සකස් කොට තිබෙනවා.\nවවමු, සකසමු, සුරකිමු යන ප්රධාන තේමාවන් තුනක් ඔස්සේ මෙම වැඩසටහන ක්‍රියාත්මක වනු ඇති.",
       "URL": "https://www.hirunews.lk/305414/රට-ම-වවමු-එකට-දිනමු-වගා-සංග්‍රාමය-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1140"
}