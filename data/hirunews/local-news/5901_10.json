{
       "Source": "hirunews",
       "Timestamp": "Monday, 22 July 2013 - 8:48",
       "Headline": "ආපදා ගැන ශ්‍රී ලංකාවේ අත්දැකීම් ආදර්ශයට ගත හැකි බවට ප්‍රකාශයක්.",
       "News Content": "ලෝකයේ  ඕනෑම රටක මානුෂීය ආපදා වාතාවරණයන්හිදී ශ්‍රී ලංකාව ඒ සම්බන්ධයෙන් ලබා ඇති අත්දැකීම් ආදර්ශයට ගත හැකි බව ජිනිවා හි ජගත් සංවිධාන කාර්යාලයේ ශ්‍රී ලංකා නියෝජිත රවීනාථ ආරියසිංහ පවසනවා. තිස් වසරක බෙදුම්වාදී ත්‍රස්තවාදී අරගලය නිමා කළ ශ්‍රී ලංකාව 2004 වසරේ දී ආසියානු සුනාමි රළ පහරට ද ගොදුරු වුණා. යුදමය තත්ත්වයන් හිදී පැන නගින මානුෂීය වාතාවරණයන්වලදී ශ්‍රී ලංකාව ලබා ඇති අත්දැකිම් අතිශය ප්‍රයෝජනවත් විය හැකියි. ජිනිවා ජගත් සංවිධාන කාර්යාලයේ ශ්‍රී ලංකා නියෝජිත රවිනාථ ආරියසිංහ මේ බව ප්‍රකාශ කළේ එක්සත් ජාතීන්ගේ ආර්ථික සහ සමාජ මණ්ඩලයේ සැසි වාරයකට ජිනිවා හිදී සහභාගි වෙමින්.",
       "URL": "https://www.hirunews.lk/63516/ආපදා-ගැන-ශ්‍රී-ලංකාවේ-අත්දැකීම්-ආදර්ශයට-ගත-හැකි-බවට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=5901"
}