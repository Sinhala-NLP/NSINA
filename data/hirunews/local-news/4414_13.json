{
       "Source": "hirunews",
       "Timestamp": "Wednesday, 19 July 2017 - 11:23",
       "Headline": "අධික වේගය තරුණයන් දෙදෙනෙක් බිලිගනී (ඡායාරූප)",
       "News Content": "බෙන්තොට පොලිස් බල ප්‍රදේශයේ 18 වන දින රාත්‍රි 11 .15 ට පමණ ඇල්පිටිය අලුත්ගම මාර්ගයේ සිදු වු යතුරු පැදි අනතුරකින් තරුණයන් දෙදෙනෙක් මිය ගොස් තිබෙනවා.\nඇල්පිටිය අලුත්ගම මාර්ගයේ අඹන්තොට ප්‍රදේශයේ දී ධාවනය වෙමින් තිබු යතුරු පැදිය අධික වේගය පාලනය කර ගත නොහැකිව අසල තිබු තාප්පයක ගැටී මෙම බරපල තුවාල ලැබු තරුණයන් දෙදෙනො බලපිටිය රෝහලට ඇතුලත් කිරීමෙන් පසුව මියගොස් ඇතැයි වාර්තා වුනා.\nමෙසේ මියගොස් ඇත්තේ, වයස අවුරුදු 20ක් පමණ වු බවන්ත කංකානම්ගේ සමීර ලක්ෂාන් හා වයස අවුරුදු 21ක් පමණ වු  උඩු පොරේ රාජපක්ෂ ගෙදර ලක්ෂිත මධුෂාන් නැමැති හමුදා සෙබලෙකු බවයි අප වාර්තාකරු පැවසුවේ.\nමෙම තරුණයන් දෙදෙනොම මැදවේල බෙන්තොට පදිංචිකරුවන්.\nමේ වන විට දේහයන් බලපිටිය රෝහලේ මෘත ශරීර තැම්පත් කර ඇති අතර,  පශ්චාත් මරණ පරික්ෂණය අද(19) වන දින සිදු කිරීමට නියමිතයි.",
       "URL": "https://www.hirunews.lk/166232/අධික-වේගය-තරුණයන්-දෙදෙනෙක්-බිලිගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4414"
}