{
       "Source": "hirunews",
       "Timestamp": "Friday, 15 July 2022 - 12:02",
       "Headline": "කථානායකවරයාගේ ප්‍රධානත්වයෙන් විශේෂ පක්ෂ නායක රැස්වීමක්",
       "News Content": "කථානායකවරයාගේ ප්‍රධානත්වයෙන් විශේෂ පක්ෂ නායක රැස්වීමක් අද (15) පැවැත්වීමට නියමිත ව තිබෙනවා.\nපාර්ලිමේන්තු සන්නිවේදන දෙපාර්තමේන්තුව සදහන් කළේ, කථානායක මහින්ද යාපා අබේවර්ධනගේ ප්‍රධානත්වයෙන් අද උදෑසන 10ට මෙම පක්ෂ නායක රැස්වීම පැවැත්වීමට නියමිත බව යි.\nඅදාළ රැස්වීම පිළිබඳ සියලු පක්ෂ නායකයින් දැනුම්වත් කර ඇති අතර, පාර්ලිමේන්තු කටයුතු පිළිබඳ කාරක සභාවේ සාමාජිකයින් ද ඊට සහභාගි වනු ඇති.\nඅග්‍රාමාත්‍යධුරය සම්බන්ධයෙන් පක්ෂ නායකයින් පැමිණ ඇති එකඟතා පිළිබඳ සාකච්ඡා කිරිම මෙහි ප්‍රධාන අරමුණ වන බව යි වාර්තා වන්නේ.",
       "URL": "https://www.hirunews.lk/310035/කථානායකවරයාගේ-ප්‍රධානත්වයෙන්-විශේෂ-පක්ෂ-නායක-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1020"
}