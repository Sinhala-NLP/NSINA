{
       "Source": "hirunews",
       "Timestamp": "Thursday, 02 February 2023 - 10:52",
       "Headline": "පුරාවස්තු සෙවීමේ අරමුණින් කැණීම් කරමින් සිටි සැකකරුවන් 06 දෙනෙකු අත්අඩංගුවට",
       "News Content": "ගෝනගංආර, දෙමෝදරමුල්ල ප්‍රදේශයේ දී පුරාවස්තු සෙවීමේ අරමුණින් කැණීම් කරමින් සිටි සැකකරුවන් 06 දෙනෙකු පොලිසිය විසින් අත්අඩංගුවට ගෙන තිබෙනවා.\nඊයේ (01) රාත්‍රී පොලිසියට ලැබුණු තොරතුරකට අනුවයි මෙම වැටලීම කර ඇත්තේ.\nපොලිසිය පවසන්නේ එහිදී කැණීම් උපකරණ හා පූජා භාණ්ඩ කිහිපයක් ද සොයා ගත් බවයි.\n23 සහ 33 හැවිරිදි සැකකරුවන් අඹගස්දෝව, ඌවපරණගම, පොල්පිතිගම, අකුරැස්ස, රිදීගම හා අඹන්පොල යන ප්‍රදේශවල පදිංචිකරුවන්.\nඔවුන් අද (02) වැල්ලවාය මහේස්ත්‍රාත් අධිකරණයට ඉදිරපත් කිරීමට නියමිතයි.",
       "URL": "https://www.hirunews.lk/326467/පුරාවස්තු-සෙවීමේ-අරමුණින්-කැණීම්-කරමින්-සිටි-සැකකරුවන්-06-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=563"
}