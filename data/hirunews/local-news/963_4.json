{
       "Source": "hirunews",
       "Timestamp": "Friday, 05 August 2022 - 14:32",
       "Headline": "පොලීසිය දින නියම කළත්, අරගලකරුවන්ට නීතිපති කල් දෙයි (වීඩියෝ)",
       "News Content": "නිසි නීතිමය ප්‍රතිපාදන අනුගමනය කිරීමකින් තොරව ලබන 10 වනදා තෙක් ගාලුමුවදොර ගෝඨාගෝගම අරගල භූමියේ පවතින අනවසර ඉදිකිරීම් ඉවත් කිරීමෙන් වළකින බවට නීතිපතිවරයා අභියාචනාධිකරණය හමුවේ ප්‍රතිඥාවක් ලබා දී තිබෙනවා.\nඒ අරගල භූමියේ ඇති අනවසර ඉදිකිරීම් සහ බෝගවගාවන් අද පස්වරු 05ට පෙර ඉවත්කර ගන්නා ලෙසට පොලිසිය කර ඇති නියෝගය බල රහිත කරන ලෙස ඉල්ලා ගොනු කර තිබූ පෙත්සම් 04ක් අද විභාගයට ගත් අවස්ථාවේදියී.\nමේ පිළිබද අවශ්‍ය උපදෙස් කඩිනමින් පොලිසිපතිවරයාට ලබා දෙන බව නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් සුමති ධර්මවර්ධන අභියාචනාධිකරණයට එහිදී දැනුම්දුන් බවයි හිරු අධිකරණ වාර්තාකරු සදහන් කළේ.\nකෙසේ වෙතත් අදාළ කාලසීමාව තුළ මෙම අනවසර ඉදිකිරීම් ඉවත් කිරීම සම්බන්ධයෙන් වන මූලික නීතිමය පියවර ආරම්භ කිරීමට වගඋත්තරකරුවන්ට බාධාවක් නොමැති බවද එහිදී අභියාචනාධිකරණය ප්‍රකාශ කළා.\nඑමෙන්ම අදාළ ප්‍රදේශයෙන් ස්වේච්ඡාවෙන් ඉවත් වීමට කැමති පුද්ගලයින්ට ඒ සදහා මෙම එකඟතාව බාධාවක් නොවන බවද අභියාචනාධිකරණය සදහන් කළ බවයි අප අධිකරණ වාර්තාකරු සදහන් කළේ.\nඅරගල භූමියේ තිබෙන අනවසර ඉදිකිරීම සහ බෝගවගාවන් අද පස්වරු 05ට පෙර ඉවත්කරගන්නා ලෙසට පොලිසිය විසින් කර ඇති නියෝගය බල රහිත කරන ලෙස ඉල්ලා ගොනු කළ තිබූ පෙත්සම් අද විභාගයට ගත් අවස්ථාවේදියි නීතිපතිවරයා මෙම ප්‍රතිඥාව ලබාදී ඇත්තේ.\nහිරු අධිකරණ වාර්තාකරු සදහන් කළේ මේ සම්බන්ධයෙන් පොලිස්පතිවරයාටද අවශ්‍ය උපදෙස් කඩිනමින් ලබා දෙන බව නීතිපතිවරයා වෙනුවෙන් පෙනී සිටි අතිරේක සොලිසිටර් ජෙනරාල් සුමති ධර්මවර්ධන අභියාචනාධිකරණයට දන්වා සිටි බවයි.\nකෙසේ වෙතත් අදාළ කාලසීමාව තුල මෙම අනවසර ඉදිකිරීම් ඉවත් කිරීම සම්බන්ධයෙන් වන මූලික නීතිමය පියවර ආරම්භ කිරීමට වගඋත්තරකරුවන්ට බාධාවක් නොමැති බවද අධිකරණය ප්‍රකාශ කර තිබෙනවා.\nඑමෙන්ම අදාළ ප්‍රදේශයෙන් ස්වේච්ඡාවෙන් ඉවත් වීමට කැමති පුද්ගලයින්ට ඉන් ඉවත්ව යෑමට මෙම එකගතාව බාධාවක් නොවන බවත් අධිකරණය සදහන් කර තිබුණා.",
       "URL": "https://www.hirunews.lk/311969/පොලීසිය-දින-නියම-කළත්-අරගලකරුවන්ට-නීතිපති-කල්-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=963"
}