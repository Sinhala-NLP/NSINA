{
       "Source": "hirunews",
       "Timestamp": "Wednesday, 08 May 2019 - 9:36",
       "Headline": "අනුරාධපුරයේ ගොවිපළකින් විද්‍යුත් උපකරණ සොයා ගැනේ",
       "News Content": "අනුරාධපුර - පරසන්ගස්වැව - හැලඹගස්වැව ප්‍රදේශයේ ගොවිපළක තිබී විද්‍යුත් උපකරණ තොගයක් සොයාගෙන තිබෙනවා.\nපරසන්ගස්වැව පොලිසියට ලද තොරතුරකට අනුව ඊයේ පස්වරුවේ සිදුකළ හදිසි සෝදිසියකදී මෙම විද්‍යුත් උපකරණ තොගය සොයාගෙන ඇති බව සඳහන්.\nනවීන පන්නයේ ආරක්ෂිත කැමරාවක්, ඩී.වී.ආර්. යන්ත්‍රයක්, ස්කෑන් යන්ත්‍රයක්, දේශීය විදේශීය බැංකුවලින් නිකුත් කළ ඒ.ටී.එම්. කාඞ් 10ක් සහ චෙක් පොත් 16ක් මෙලෙස සොයා ගත් දෑ අතර වනවා.\nගොවිපළේ සේවය කළ පුද්ගලයෙකු අත්අඩංගුවට ගෙන ඇති අතර එහි හිමිකරු සොයා විමර්ශණ ක්‍රියාත්මක බවයි පොලිසිය සඳහන් කළේ.",
       "URL": "https://www.hirunews.lk/215979/අනුරාධපුරයේ-ගොවිපළකින්-විද්‍යුත්-උපකරණ-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3363"
}