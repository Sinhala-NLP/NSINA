{
       "Source": "hirunews",
       "Timestamp": "Monday, 12 October 2020 - 13:04",
       "Headline": "නිලධාරීන්ට එරෙහිව කතරගම හේන් ගොවීන්ගේ චෝදනාව (වීඩියෝ)",
       "News Content": "කතරගම කඳසුරිඳුගම සාම්ප්‍රදායික හේන් ගොවීන්ට අඩවි වන නිලධාරීන්ගෙන් නිරන්තරයෙන් හිරිහැර සිදුවන බව එම ගොවීන් පවසනවා.\nකෙසේ වෙතත් එම චෝදනා ප්‍රතික්ෂේප කරන කතරගම අඩවි වන නිලධාරීන් ප්‍රකාශ කළේ මේ සම්බන්ධයෙන් කතරගම පොලීසියට පැමිණිල්ලක්ද සිදු කර ඇති බවයි.\nකතරගම වැඩසිටි කන්ද පාමුල කඳසුරිඳුගම පුහුල් ආර ගොවි ජනපදයේ බහුතරයක් සාම්ප්‍රදායික හේන් ගොවිතැනින් ජීවත් වනවා.\nවසර ගණනාවක් තිස්සේ පාරම්පරිකව සිදු කරගෙන එන මෙම හේන් ගොවිතැනට කතරගම අඩවි වන නිලධාරීන්ගෙන් නිරන්තරයෙන් හිරිහැර සිදු වන බව ගොවීන් චෝදනා කරනවා.\nගොවීන් චෝදනා කරන්නේ තමන් ජීවත් වන පැල්පත් වලට පැමිණ අඩවි වන නිලධාරීන් විසින් සිය බඩු භාණ්ඩද විනාශ කරන බවයි.\nමේ සම්බන්ධයෙන් කළ විමසීමකදී විෂයභාර රාජ්‍ය අමාත්‍ය විමලවීර දිසානායක මහතා සඳහන් කළේ අදාළ ගොවීන්ගේ ලිඛිත දැනුම්දීමක් තිබේනම් මේ සම්බන්ධයෙන් පරීක්ෂණයක් සිදුකළ හැකි බවයි.",
       "URL": "https://www.hirunews.lk/252362/නිලධාරීන්ට-එරෙහිව-කතරගම-හේන්-ගොවීන්ගේ-චෝදනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2394"
}