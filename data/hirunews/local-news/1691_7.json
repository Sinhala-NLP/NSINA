{
       "Source": "hirunews",
       "Timestamp": "Wednesday, 15 September 2021 - 12:53",
       "Headline": "ලාංකික තරුණියක් මුල් වරට නෝර්වේ මැතිසබයට",
       "News Content": "ශ්‍රී ලාංකික තරුණියක් නෝර්වේ පාර්ලිමේන්තුවට තේරී පත්වී තිබෙනවා.\nඒ , පසුගිය දා පැවති නෝර්වේ පාර්ලිමේන්තු මැතිවරණයෙන් කම්කරු පක්ෂයෙන් තරඟ කර ජයග්‍රහණය කිරීමෙන්.\nමෙලෙස නෝර්වේ පාර්ලිමේන්තුවට තේරී ඇත්තේ යාපනය ප්‍රදේශයේ උපත ලද කම්සාජිනී ගුණරත්නම් නැමති තරුණියක්.\nඇය වයස අවුරුදු 3දී සිය දෙමාපියන් සමඟ සරණාගතයින් ලෙස නෝර්වේ රාජ්‍යයට ගොස් තිබෙනවා.\nපසුව ඔස්ලෝ හි පුරවැසිභාවය ලබා ගැනීමෙන් අනතුරුව ඇය 2007 වසරේදී පළමුවරට ඔස්ලෝ හි නාගරික මන්ත්‍රීවරියක ලෙස තේරී පත්වූ අතර 2015 වසරේදී එහි නියෝජ්‍ය නගරාධිපතිවරිය ලෙස ද කටයුතු කළා.\nනෝර්වේ පාර්ලිමේන්තුවට තේරී පත්වූ පළමු ලාංකික කාන්තාව ඇය ලෙසයි ඉතිහාසයට එක්වන්නේ.",
       "URL": "https://www.hirunews.lk/282258/ලාංකික-තරුණියක්-මුල්-වරට-නෝර්වේ-මැතිසබයට",
       "Category": "Local News",
       "Parent URL": "https://www.hirunews.lk/local-news.php?pageID=1691"
}