{
       "Source": "hirunews",
       "Timestamp": "Monday, 04 May 2020 - 13:53",
       "Headline": "අකුරැස්ස සභාපති ඇතුලු පස්දෙනා පොලිස් ඇප මත මුදාහැරේ",
       "News Content": "ඇඳිරි නීති බලපත්‍රයක් නොමැතිව අකුරැස්සේ සිට ශ්‍රී පාදස්ථානය දක්වා යාමට පැමිණීමේදී අත්අඩංගුවට ගත් අකුරැස්ස ප්‍රාදේශීය සභාවේ සභාපතිවරයා ඇතුළු 5 දෙනා පොලිස් ඇප මත මුදාහැර තිබෙනවා.\nසැකකරුවන්ට ලබන මස 6 වනදා හැටන් මහේස්ත්‍රාත් අධිකරණය හමුවේ පෙනී සිටින ලෙසයි පොලිසිය දැනුම් දී ඇත්තේ.\nමාවුස්සාකැළේ පොලිස් මුරපොළේදී ඊයේ මොවුන් අත්අඩංගුවට ගනු ලැබුවා.\nසැකකරුවන් පොලිස් ඇප මත මුදාහැරියද මොවුන් පැමිණි ලොරි රථය තවදුරටත් පොලිස් භාරයේ පවතිනවා.",
       "URL": "https://www.hirunews.lk/240035/අකුරැස්ස-සභාපති-ඇතුලු-පස්දෙනා-පොලිස්-ඇප-මත-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=2755"
}