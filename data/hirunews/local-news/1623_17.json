{
       "Source": "hirunews",
       "Timestamp": "Sunday, 17 October 2021 - 7:22",
       "Headline": "ඡන්ද නාමලේඛණයේ නම නැත්නම් දැනුම් දීමට 21 සිට අවස්ථාව",
       "News Content": "2020 ඡන්ද හිමි නාමලේඛණයේ තම නම අන්තර්ගතව නොමැති නම් ලබන 21 වැනිදා සිට නොවැම්බර් 17 දක්වා ඒ පිළිබඳව දැනුම්දීමට අවස්ථාව හිමිවනවා.\nඑසේම, අදාළ කාලසීමාව තුළදී  විරෝධතා දැක්වීමට ද හැකියාව පවතින බවයි මැතිවරණ කොමිෂන් සභාව ප්‍රකාශ කළේ.\nමේ වනවිටත් එම ඡන්ද හිමි නාමලේඛණය දිසාපති කාර්යාල, මැතිවරණ කාර්යාල, ප්‍රාදේශීය ලේකම් කාර්යාලවල සහ ප්‍රාදේශීය සභාවල මෙන්ම ග්‍රාම නිලධාරී කාර්යාලවලද ප්‍රදර්ශනය කර තිබෙනවා.\nවයස අවුරුදු 18 සම්පූර්ණ වූ විගසම තරුණයින්ට ඡන්ද අයිතිය ලැබෙන පරිදි ඡන්ද හිමියන් ලියාපදිංචි කිරීමේ පනත් කෙටුම්පත පසුගියදා පාර්ලිමේන්තුවේ දී සම්මත වුණා.\nඒ අනුව අවුරුදු 18 සම්පූර්ණ වන තරුණයින්ගේ නම් ඇතුළත් පරිපූරක ඡන්ද හිමි ලැයිස්තු මාස 04 කට වරක් සකස් කිරීමට මෙමගින් අවස්ථාව සැලසෙනවා.\nදැනට පවතින ක්‍රමය යටතේ වසරේ ජනවාරි මස පළමු දිනට දින කිහිපයකට හෝ පසුව වයස අවුරුදු 18 සම්පූර්ණ කළ තරුණයින්ට ඊළඟ වර්ෂයේ මැයි 31 දිනට පෙර ඡන්ද විමසීමක් පැවැත්වුවහොත් ඡන්දය ප්‍රකාශ කිරීමට හිමිකම් ලැබෙන්නේ නැහැ.\nඑහෙත් නව සංශෝධනය අනුව තරුණයින්ට ඡන්දය ඉක්මණින් ලියාපදිංචි කර ගැනීමේ අවස්ථාව ලැබෙනවා.",
       "URL": "https://www.hirunews.lk/285217/ඡන්ද-නාමලේඛණයේ-නම-නැත්නම්-දැනුම්-දීමට-21-සිට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=1623"
}