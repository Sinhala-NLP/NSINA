{
       "Source": "hirunews",
       "Timestamp": "Thursday, 28 October 2021 - 13:40",
       "Headline": "වගාකරුවන්ට ලබන වසරේ සිට තේ පැළ නොමිළේ",
       "News Content": "තේ වගා කිරීමට කැමති ඕනෑම වගාකරුවෙකුට ලබන වසරේ සිට තේ පැළ නොමිළේ ලබාදීමට කටයුතු කරන බව වැවිළි අමාත්‍යාංශය ප්‍රකාශ කළා.\nනව ක්‍රමවේදයකට අනුව තේ වගා කිරීම සඳහා තේ වගාකරුවන් ඉදිරිපත්වීම තුළින් ඉදිරි වසර 3 ඇතුළත මෙරට තේ කර්මාන්තයේ වෙනසක් සිදු කිරීමට හැකි වනු ඇති බවයි එම අමාත්‍යාංශය සදහන් කළේ.\nපවතින ක්‍රමවේදයට අනුව තේ අස්වැන්න ලබා ගැනීමට වසර තුන හමාරක් හෝ හතරක් ගත වන බැවින් වගාකරුවන් අධෛර්යට පත්වීම නිසා නව ක්‍රමවේදය හඳුන්වා දීමට කටයුතු කර තිබෙනවා.\nඑසේම බිම් සකස් කිරීම සඳහා මූල්‍ය සහනාධාර ලබාදීමට ද කටයුතු කරන බවයි වැවිලි අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/286289/වගාකරුවන්ට-ලබන-වසරේ-සිට-තේ-පැළ-නොමිළේ",
       "Category": "Local News",
       "Parent URL": "https://www.hirunews.lk/local-news.php?pageID=1600"
}