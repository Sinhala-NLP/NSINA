{
       "Source": "hirunews",
       "Timestamp": "Tuesday, 05 September 2023 - 17:37",
       "Headline": "දේශීය ආදායම් පනත් කෙටුම්පත් විවාදය හෙට සහ අනිද්දා",
       "News Content": "දේශීය ආදායම් සහ සමාජ ආරක්ෂණ දායකත්ව බදු සංශෝධන පනත් කෙටුම්පත හෙට (06) සහ අනිද්දා(07) පස්වරුවේ විවාදයට ගැනීමට තීරණය කර තිබෙනවා.\nඒ, කථානායක මහින්ද යාපා අබේවර්ධනගේ ප්‍රධානත්වයෙන් පාර්ලිමේන්තු කටයුතු පිළිබඳ කාරක සභාව අද රැස්වූ අවස්ථාවේදියි.\nඒ අනුව පස්වරු 4.30 සිට පස්වරු හත දක්වා අදාළ කෙටුම්පත් සම්බන්ධයෙන් විවාදය පැවැත්වෙන අතර, ඡන්ද විමසීම හත්වන බ්‍රහස්පතින්දා පස්වරු 7.30 ට පැවැත්වීමට නියමිතයි.\nහෙට සිට අටවනදා දක්වා සෞඛ්‍ය අමාත්‍යවරයාට එරෙහිව ඉදිරිපත්ව තිබෙන විශ්වාසභංග යෝජනාව විවාදයට ගැනීමට නියමිත අතර, සිකුරාදා පස්වරු 5.30 එහි ඡන්ද විමසීම පැවැත්වීමට නියමිතයි.",
       "URL": "https://www.hirunews.lk/347246/දේශීය-ආදායම්-පනත්-කෙටුම්පත්-විවාදය-හෙට-සහ-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=50"
}