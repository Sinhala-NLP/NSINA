{
       "Source": "hirunews",
       "Timestamp": "Friday, 18 March 2022 - 10:18",
       "Headline": "ජල ටැංකියකින් පුද්ගල මළ සිරුරක් හමුවෙයි",
       "News Content": "වැලිමඩ ප්‍රදේශයේ හෝටලයක ජල ටැංකියක තිබී පුද්ගල මළ සිරුරක් පොලිසිය සොයාගෙන තිබෙනවා.\nලද තොරතුරකට අනුව මෙම මළ සිරුර ඊයේ සොයාගෙන ඇති අතර, එහි දී අනාවරණ වී ඇත්තේ, එම හෝටලයේම සේවය කරන පුද්ගලයෙකු මෙලෙස ජල ටැංකියට වැටී ජීවිතක්ෂයට පත්ව ඇති බවයි.\nඅඹගස්දෝව ප්‍රදේශයේ පදිංචි 24 හැවිරිදි මෙම පුද්ගලයා දීර්ඝකාලීනව මීමැස්මොර රෝගයෙන් පෙළුනු අයෙකු බව සඳහන්.\nඑසේම බණ්ඩාරගම එස්.ඕ.එස්. වත්ත ප්‍රදේශයේ දී 14 හැවිරිදි දරුවෙකු ඇළකට වැටී දියේ ගිලී ජීවිතක්ෂයට පත්ව තිබෙනවා.\nප්‍රදේශවාසීන් දරුවා ගිලෙමින් සිටිය දී බේරාගෙන හල්තොට රෝහලට ඇතුළත් කිරීමෙන් අනතුරුව යි මියගොස් ඇත්තේ.\nඅසල්වැසි කාන්තාවක් සමඟ මෙම දරුවා දර කැඩීමට ගොස් සිටිය දී ඇළට වැටී තිබූ දර අත්තක් ගැනීමට යාමේ දි මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/299755/ජල-ටැංකියකින්-පුද්ගල-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1286"
}