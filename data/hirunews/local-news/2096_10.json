{
       "Source": "hirunews",
       "Timestamp": "Thursday, 11 March 2021 - 8:03",
       "Headline": "නාමල් උයනේ කැණීම් අද සිට",
       "News Content": "අනුරාධපුර මුල් යුගයට අයත් බෞද්ධ සිද්ධස්ථානයක් වන ජාතික නාමල් උයන ව්‍යාපෘතියේ ප්‍රථම කැණීම් කටයුතු අද ආරම්භ වනවා.\nනාමල් උයන ව්‍යාපෘතියේ නිර්මාතෘ පූජ්‍ය වනවාසි රාහුල හිමියන්ගේ අනුශාසනා පරිදි මධ්‍යම සංස්කෘතික අරමුදල මගින් මෙහි කැණීම් කටයුතු උදෑසන 10 ට ආරම්භ කිරීමට නියමිතයි.\n1991 වසරේ ආරම්භ කළ ජාතික නාමල් උයන ව්‍යාපෘතිය 2018 වසරේ සිට මධ්‍යම සංස්කෘතික අරමුලේ ව්‍යාපෘතියක් ලෙස ක්‍රියාත්මක වනවා.\nඅක්කර 2,000 කින් යුත් මෙම භූමි ප්‍රදේශය ජාතික උරුමයක් ලෙස ප්‍රකාශ කිරීමට කෙටුම්පත් සකස් කරමින් පවතින අතර, පාරිසරික සංචාරක කර්මාන්ත ව්‍යාපෘතියක් ලෙස කේබල් කාර් ව්‍යාපෘතියක් ආරම්භ කිරීමට ද රජයේ අවධානය යොමුව ඇති බවයි මධ්‍යම සංස්කෘතික අරමුදල සඳහන් කළේ.",
       "URL": "https://www.hirunews.lk/264989/නාමල්-උයනේ-කැණීම්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=2096"
}