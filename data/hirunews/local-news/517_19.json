{
       "Source": "hirunews",
       "Timestamp": "Thursday, 23 February 2023 - 18:24",
       "Headline": "මැතිවරණය කැඳවූයේ සම්මත ව්‍යවස්ථා නීතිමය රාමුවටයි - මැ.කො.සභාපති",
       "News Content": "ශ්‍රී ලංකා ප්‍රජාතාන්ත්‍රික සමාජවාදී ජනරජයේ ආණ්ඩුක්‍රම ව්‍යවස්ථාව ප්‍රකාරව නීත්‍යනුකූලව මැතිවරණය ප්‍රකාශයට පත් කළ බව මැතිවරණ කොමිෂන් සභාවේ සභාපති නිමල් පුංචිහේවා පවසනවා.\nපළාත් පාලන මැතිවරණය සියලු ම මැතිවරණ කොමිෂන් සභාවේ සාමාජිකයින්ගේ සහභාගීත්වයෙන් සහ සාකච්ඡාවෙන් යුතුව සිදු කළ ක්‍රියාවලියක් බව ද හෙතෙම සඳහන් කළා.\nමැතිවරණ ක්‍රියාවලිය ඉදිරියට ගෙන යාමට මුදල් ලබා නොදීම හේතුවෙන් 2023 පළාත් පාලන මැතිවරණය සම්බන්ධයෙන් වන අවසන් තීරණයකට එළැඹීමට මැතිවරණ කොමිෂන් සභාව තීන්දු කළ බව එහි සභාපතිවරයා හිරු ප්‍රවෘත්ති සිදු කළ විමසීමක දී සඳහන් කර තිබෙනවා.\nඒ අනුව හෙට (24) දිනයේ දී මැතිවරණ කොමිෂන් සභාවේ සාමාජිකයින් රැස්වනු ඇති.",
       "URL": "https://www.hirunews.lk/328128/මැතිවරණය-කැඳවූයේ-සම්මත-ව්‍යවස්ථා-නීතිමය-රාමුවටයි-මැ-කො-සභාපති",
       "Category": "Local News",
       "Parent URL": "https://www.hirunews.lk/local-news.php?pageID=517"
}