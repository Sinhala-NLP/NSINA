{
       "Source": "hirunews",
       "Timestamp": "Monday, 11 January 2016 - 10:35",
       "Headline": "තරුණයෙකුගේ ඝාතනයකින් වැලිමඩත් කැළඹෙයි",
       "News Content": "මත්පැන් අලෙවි සැළකදී පහර කෑමට ලක්වු බව කියන තරුණයෙකු මිය යාමේ සිද්ධියක් මුල් කරගනිමින් බණ්ඩාරවෙළ වැලිමඩ ඩයරබා ප්‍රදේශයේ නොසනුන්තාවක් හට ගෙන තිබෙනවා.\nහිරු වාර්තාකරු පැවසුවේ ඊයේ රාත්‍රියේ ඩයරබා මංසන්ධියේ පිහිටි මත්පැන් අලෙවි සැලද  ප්‍රදේශවාසීන් විසින් විනාශ කර ඇති බවයි.\nමත්පැන් අලෙවිසැලේ පිරිසක් පහරදී  අදාළ තරුණයාට බරපතල තුවාල සිදුකර තිබුණේ පසුගිය 31 වනදා රාත්‍රියේයී.\nබදුල්ල මහ රෝහලේ ප්‍රතිකාර ලබමින් සිටි 27 හැවිරිදි  ඔහු  ඊයේ පස්වරුවේ ජීවිතක්ෂයට පත්වුණා.\nඒත් සමගයි වැලිමඩ ජනතාව  අතර නොසන්සුන්තාවත් හට ගෙන ඇත්තේ\nරෝහලේ තැන්පත් කර ඇති මෘත දේහය අදාළ මත්පැන් අලෙවි සැළ ඉදිරිපිටට රැගෙන විත් විරෝධතාවයේ නිරත වීමට ප්‍රදේශවාසීන් සුදානම් වන බවට තොරතුරු වාර්තාවනවා.\nකෙසේ වෙතත් එය වැළැක්වීමට පොලිසීය  අධිකරණ ක්‍රියාමාර්ගයකට යොමු වීමට ක්‍රියාකරන බවයි අනාවරණ වන්නේ.\nතරුණයාට පහරදීමේ සිද්ධියට සම්බන්ධ සැකකරුවන් අත්අඩංගුවට ගන්නා ලෙස බල කරමින් ඉකුත් හතරවනදා ප්‍රදේශවාසීන් මෙම ස්ථානයේ විරෝධතාවකද නිරතවුණා.\nකෙසේ වෙතත් මෙම සිද්ධිය සම්බන්ධයෙන් සැකපිට දෙදෙනෙකු  අත්අඩංගුවට ගෙන අධිකරණයට ඉදිරිපත් කිරීමෙන් පසුව රක්ෂිත බන්ධනාගාර ගත කළා.",
       "URL": "https://www.hirunews.lk/123774/තරුණයෙකුගේ-ඝාතනයකින්-වැලිමඩත්-කැළඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=5214"
}