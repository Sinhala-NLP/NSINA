{
       "Source": "hirunews",
       "Timestamp": "Saturday, 09 September 2017 - 12:43",
       "Headline": "යුද්ධයෙන් මිය ගිය ජනතාව සැමරීමට ස්මාරකයක්",
       "News Content": "යුද්ධයෙන් මියගිය සියලූ ජන කොටස් වෙනුවෙන් ස්මාරකයක් අනුරාධපුරයේ නිර්මාණය කිරීමට සැලසුමක් පවතින බව ආරක්ෂක රාජ්‍ය අමාත්‍ය රුවන් විජේවර්ධන පවසනවා.\nඔහු මේ බව කියා සිටියේ යුද්ධයෙන් මියගිය දෙමළ ජනතාව වෙනුවෙන් පොදු ස්මාරකයක් නිර්මාණය කල යුතු බවට ඊ.පී.ඩී.පී පක්ෂයේ මහ ලේකම් පාර්ලිමේන්තු මන්ත්‍රී ඩග්ලස් දේවානන්දා ඊයේ පාර්ලිමේන්තුවේදී සිදුකල ප්‍රකාශයට පිලිතුරු ලබා දෙමින්.\nපෞද්ගලික යෝජනාවක් ඉදිරිපත් කරමින් දේවානන්දා මන්ත්‍රීවරයා කියා සිටියේ දෙමල ජනතාවගේ හැගීම්වලට ගරු කරමින් මියගිය ජනතාවගේ ඥාතීන් වෙනුවෙන් මෙය ඉටු කලයුතු බවයි.\nඊට පිලිතුරු දුන් ආරක්ෂක රාජ්‍ය අමාත්‍ය රුවන් විජේවර්ධන ඔහුගේ යෝජනාවට විරුද්ධ නොවන නමුත් යුද්ධයෙන් මියගිය  සියලූ ජන කොටස් වෙනුවෙන් ස්මාරකයක් නිර්මාණය කළ යුතු බව අවධාරණය කළා.\nකෙසේ නමුත් එය සියලූ දෙනාටම පොදු ස්ථානයක් වන අනුරාධපුරයේ ඉදිකිරිමට සැලසුම් සකස් කර ඇති බවයි රාජ්‍ය අමාත්‍ය රුවන් විජේවර්ධන එහිදි කියා සිටියේ.\nඒ අනුව සෑම වසරකම මැයි මස 03 වන සිකුරාදා මෙලෙස යුද්ධයෙන් මියගිය අය සැමරිය හැකි බව රාජ්‍ය අමාත්‍යවරයා වැඩිදුරටත් සදහන් කළා.",
       "URL": "https://www.hirunews.lk/170511/යුද්ධයෙන්-මිය-ගිය-ජනතාව-සැමරීමට-ස්මාරකයක්",
       "Category": "Local News",
       "Parent URL": "https://www.hirunews.lk/local-news.php?pageID=4331"
}