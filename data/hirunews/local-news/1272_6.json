{
       "Source": "hirunews",
       "Timestamp": "Friday, 25 March 2022 - 14:05",
       "Headline": "මල්වාන නඩුවට අදාළ සාක්ෂි විමසීම් නැවතෙයි (වීඩියෝ)",
       "News Content": "මල්වාන ප්‍රදේශයෙන් අක්කර 16ක් මිලට ගෙන එහි සුවිසල් නිවසක් ඉදිකර රජයේ මුදල් අවභාවිත කිරිමේ චෝදනාව යටතේ අමාත්‍ය බැසිල් රාජපක්ෂට සහ තිරුකුමාර් නඩේෂන්ට එරෙහි නඩුව සම්බන්ධයෙන් මින් ඉදිරියට සාක්ෂි විමසීමක් සිදුනොකරන බව නීතිපති දෙපාර්තමේන්තුව අද ගම්පහ මහාධිකරණයට දැනුම් දුන්නා.\nඑම නඩුව ගම්පහ මහාධිකරණ විනිසුරු නිමල් රණවීර ඉදිරියේ අද විභාගයට ගැණුනු අතර, එහිදී මුදල් අමාත්‍ය බැසිල් රාජපක්ෂ ද අධිකරණය හමුවේ පෙනී සිටි බවයි හිරු අධිකරණ වාර්තාකරු සඳහන් කළේ.\nපැමිණිල්ල විසින් කැඳවන ලද පළමුවන සාක්ෂිකරු, මූල්‍ය අපරාධ කොට්ඨාශයට පැමිණිල්ලක් කර නොමැති බවත්, ලබාදී ඇති ප්‍රකාශයේ අත්සන පිළිගත නොහැකි බවත් සාක්ෂි දෙමින් පවසා සිටින බැවින් මින් ඉදිරියට සාක්ෂි විමසීමක් සිදුනොකරන බවයි නීතිපති දෙපාර්තමේන්තුව වෙනුවෙන් පෙනී සිටි රජයේ නියෝජ්‍ය සොලිසිටර් ජනරාල්වරයා මහාධිකරණය හමුවේ දැනුම් දුන්නේ.",
       "URL": "https://www.hirunews.lk/300364/මල්වාන-නඩුවට-අදාළ-සාක්ෂි-විමසීම්-නැවතෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1272"
}