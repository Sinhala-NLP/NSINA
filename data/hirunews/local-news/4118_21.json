{
       "Source": "hirunews",
       "Timestamp": "Friday, 19 January 2018 - 7:58",
       "Headline": "යාපනය විශ්වවිද්‍යාලයේ යලි ගැටුම්",
       "News Content": "යාපනය විශ්වවිද්‍යාලයේ කලා පීඨයේ දෙවන වසර සහ තුන්වන වසර සිසුන් දෙපිරිසක් අතර යළි ගැටුමක් හට ගෙන තිබෙනවා.\nපොලීසිය සදහන් කළේ ඊයේ රාත්‍රියේ විශ්වවිද්‍යාලය ඉදිරිපිට මාර්ගයේදී මෙම ගැටුම හට ගෙන ඇති බවයි.\nකෙසේ වෙතත්, පොලීසිය මැදිහත් වී එය සමතයකට පත් කර තිබෙනවා.\nතාවකාලිකව වසා දමා තිබූ කලාපීඨයේ දෙවන වසර සහ තුන්වන වසර ඊයේ දිනයේදී යළි ආරම්භ කෙරුණා.\nමීට පෙර එය වසා දැමුණේ ද එම පීඨයේ සිසුන් අතර ගැටුමක් ඇතිවීම හේතුවෙන්.\nඑහිදී ද සිසුන් තුන්දෙනෙකු තුවාල ලබා රෝහල් ගත කෙරුණා.",
       "URL": "https://www.hirunews.lk/181448/යාපනය-විශ්වවිද්‍යාලයේ-යලි-ගැටුම්",
       "Category": "Local News",
       "Parent URL": "https://www.hirunews.lk/local-news.php?pageID=4118"
}