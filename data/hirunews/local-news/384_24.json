{
       "Source": "hirunews",
       "Timestamp": "Friday, 28 April 2023 - 10:45",
       "Headline": "ප්‍රභාත් ජයසූරියගෙන් ලෝක වාර්තාවක්",
       "News Content": "අඩුම ටෙස්ට් තරඟ සංඛ්‍යාවකින් කඩුළු 50 ක් ලබාගත් ලොව පළමු දඟ පන්දු යවන්නා බවට ප්‍රභාත් ජයසූරිය අද පත් වී තිබෙනවා.\nඒ, අයර්ලන්තය සමඟ ගාල්ල ජාත්‍යන්තර ක්‍රීඩාංගනයේ පැවැත්වෙන දෙවන ටෙස්ට් තරඟයේදී පෝල් ස්ටර්ලින්ගේ ගේ කඩුල්ල බිඳහෙලීමත් සමඟයි.\nඑසේම ඔහු අඩුම ටෙස්ට් තරග සංඛ්‍යාවකින් කඩුලු 50 ක් බිඳ හෙලූ පළමු ශ්‍රී ලාංකික ක්‍රීඩකයා බවට පත්වුණා.\nමීට පෙර ටෙස්ට් තරඟ 06 කදී කඩුළු 50 දවාගත් ඕස්ට්‍රේලියාවේ වේග පන්දු යවන ක්‍රීඩක චාල්ස් තෝමස් ටර්නර් වේගවත්ම ටෙස්ට් කඩුලු 50 දවාගත් ක්‍රීඩකයා වනවා.\nප්‍රභාත් ජයසූරිය කඩුලු 50 දවාගනිමින් අද මෙම දක්ෂතාව දක්වන විට ඔහු තරග කර ඇති ටෙස්ට් තරග සංඛ්‍යාව හතක්.",
       "URL": "https://www.hirunews.lk/333669/ප්‍රභාත්-ජයසූරියගෙන්-ලෝක-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=384"
}