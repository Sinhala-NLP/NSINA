{
       "Source": "hirunews",
       "Timestamp": "Wednesday, 24 January 2018 - 12:49",
       "Headline": "නැගෙනහිර මුහුද රළු වෙයි",
       "News Content": "එලඹෙන 27 වනදා සිට වායුගෝලයේ කැලඹිලි සහිත තත්ත්වයක් හේතුවෙන් නැගෙනහිර මුහුද රළු විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ වර්ෂාවත් සමඟ තාවකාලික තද සුළං ද ඇතිවිය හැකි බවයි.\nමේ වනවිටත් මුලතිව්, කෝකිලායි ප්‍රදේශවල මුහුද රළු වීම නිසා ධීවරයින් මුහුදු යාමෙන් වැලකී සිටින බවයි අප වාර්තාකරුවන් සඳහන් කළේ.\nකාලගුණ විද්‍යා දෙපාර්තමේන්තුවේ අධ්‍යක්ෂ අතුල කරුණානායක ධීවරයින්ගෙන් ඉල්ලා සිටියේ ඉදිරි දින කිහිපය තුල මුහුද තවදුරටත් රළු විය හැකි බැවින් ධීවර කටයුතුවලින් වැලකී සිටින ලෙසයි.",
       "URL": "https://www.hirunews.lk/181892/නැගෙනහිර-මුහුද-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4110"
}