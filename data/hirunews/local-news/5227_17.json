{
       "Source": "hirunews",
       "Timestamp": "Thursday, 31 December 2015 - 12:43",
       "Headline": "2015 යතුරුපැදි අනතුරුවලින් මරණ දහසක්",
       "News Content": "මෙම වසරේ සිදුවු යතුරුපැදි අනතුරුවලින් පුද්ගලයන් දහසක් මියගොස් ඇතැයි පොලිසිය පවසනවා.\nයතුරුපැදිය පැදවු පුද්ගලයන් මෙන්ම පසුපැදිකරුවන් ඒ අතර වන බවයි නිවේදනයක් නිකුත් කරමින් පොලිසිය සඳහන් කලේ.\nමෙම මරණ සංඛ්‍යාව වාර්තාවී ඇත්තේ ඊයේ දිනය දක්වායි.\nයතුරුපැදිය පාලනය කර ගැනීමට නොහැකිව පෙරලී යාමෙන් සිදුවු අනතුරුවලින් මියගිය පැදිකරුවන් හා පසුපැදිකරුවන් සංඛ්‍යාව 299 ක්.\nයතුරුපැදිකරුවන් මංතීරු නීතිය උල්ලංඝණය කිරීම හේතුවෙන් සහ වෙනත් වාහනවල ගැටීමෙන් මියගිය සංඛ්‍යාව 367 ක්.\nමංතීරු නීතිය උල්ලංඝණය කල වෙනත් වාහන යතුරුපැදිවල ගැටීමෙන් යතුරුපැදිකරුවන් හා පසුපැදිකරුවන් 334 දෙනෙකු මරණයට පත්ව තිබෙනවා.\nපොලිසිය පෙන්වා දෙන්නේ 2015 වසරේ සිදුවු රිය අනතුරුවලින් වැඩි වශයෙන් මරණයට පත්ව ඇත්තේ යතුරුපැදිවල ගමන්කල පුද්ගලයන් බවයි.",
       "URL": "https://www.hirunews.lk/123141/2015-යතුරුපැදි-අනතුරුවලින්-මරණ-දහසක්",
       "Category": "Local News",
       "Parent URL": "https://www.hirunews.lk/local-news.php?pageID=5227"
}