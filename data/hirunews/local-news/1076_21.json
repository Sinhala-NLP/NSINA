{
       "Source": "hirunews",
       "Timestamp": "Wednesday, 22 June 2022 - 12:58",
       "Headline": "වන අලි පහරදීමෙන් පුද්ගලයෙකු මියයයි (වීඩියෝ)",
       "News Content": "අනුරාධපුර - සාලියපුර ප්‍රදේශයේ පාසලකට කඩා වැදුණු වන අලියෙකු පහරදීමෙන් පුද්ගලයෙකු මියගොස් තිබෙනවා.\nපොලීසිය සඳහන් කළේ ගම්මානය අවට පිහිටි කැළෑබද ප්‍රදේශයකින් ගම්වැදී ඇති මෙම සත්ත්වයා ගම පුරා සැරිසරා සාලියපුර මධ්‍ය මහා විද්‍යාලයට ඊයේ පස්වරුවේ කඩා වැදී එහි පිටියේ සිටි පුද්ගලයෙකු පසුපස හඹා ගොස් පහර දී ඇති බවයි.\nමෙලෙස මියගොස් ඇත්තේ අනුරාධපුර - සාලියපුර ප්‍රදේශයේ පදිංචි 43 හැවිරිදි විවාහක පුද්ගලයෙක්.\nමෙම වන අලියා ප්‍රදේශයේ සැරිසරනු දුටු කිහිප දෙනෙකු මෙලෙස අදහස් පළ කළා.\nඊයේ සිදුවූ මෙම සිද්ධියත් සමඟ දරුවන් පාසල් එවීමටද දෙමව්පියන් බියක් දක්වන අතර, අද දිනයේ සාලියපුර මධ්‍ය මහා විද්‍යාලයේ සිසුන්ට නිවාඩු ලබාදීමටයි විදුහල්පතිවරයා පියවර ගනු ලැබුවේ.\nමෙම වන අලියා වසර 5ක පමණ කාලයක සිට මෙම ගම්මානයට පිවිසෙන බවයි ප්‍රදේශවාසීන් සඳහන් කළේ.\nඑම කාලය තුල මෙම වන අලියාගේ ප්‍රහාරයෙන් පුද්ගලයන් 5 දෙනෙකු මිය ගොස් තිබෙනවා.",
       "URL": "https://www.hirunews.lk/307870/වන-අලි-පහරදීමෙන්-පුද්ගලයෙකු-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1076"
}