{
       "Source": "hirunews",
       "Timestamp": "Sunday, 09 July 2023 - 13:46",
       "Headline": "මංගල උත්සවයකට සහභාගිවීමට අවසර නොදුන්නැයි සිත් තැවුලෙන් 13 හැවිරිදි දැරියක් දිවි නසාගනී",
       "News Content": "විවාහ මංගල උත්සවයකට සහභාගිවීමට අවසර ලබා නොදීම හේතුවෙන් සිත් තැවුලට පත්වූ 13 හැවිරිදි සිසුවියක් සියදිවි හානිකර ගෙන තිබෙනවා.\nපොලිසිය ප්‍රකාශ කළේ අලුත්ගම - අටළුගම ප්‍රදේශයේ සිසුවියක් මෙලෙස සියදිවි හානිකරගෙ ඇති බවයි.\nපෙරේදා (05) දිනයේ පාසල් නේවාසිකාගාරයේ සිට නිවසට පැමිණි අවස්ථාවේ ඇය සිය මවගෙන් විවාහ මංගල උත්සවයකට යාම සඳහා අවසර ඉල්ලා තිබෙනවා.\nඑහිදී මව උපදෙස් ලබාදී ඇත්තේ ඊට සිදුවියගේ සහභාගිත්වය අත්‍යවශ්‍ය නොවන බවත්, නේවාසිකගාරයට ගොස් පාසල් යෑමට සූදානම් වන ලෙසයි.\nඑදින රාත්‍රීයේ නිවසේ නාන කාමරය වෙත ගිය සිය දියණිය පැමිණීම ප්‍රමාදවීම සම්බන්ධයෙන් සිදුකළ සොයා බැලීමකදී එහි දොර කඩා ඊට ඇතුලුවූ නිවැසියන්ට දැකගැනීමට හැකිවූයේ ඇය සියදිවි හානිකරගෙන ඇති බවයි.\nමෙවැනි සිදුවීම් වාර්තාවීම සම්බන්ධයෙන් හිරු ප්‍රවෘත්ති අංශය කරාපිටිය ශික්ෂණ රෝහලේ විශේඥඥ වෛද්‍ය රූමි රූබන්ගෙන් විමසීමක් කළ අවස්ථාවේදී ඔහු පවසා සිටියේ සිය ආවේග පාලනය කරගැනීමට නොහැකි දරුවන් සම්බන්ධයෙන් නිසි අවධායෙන් කටයුතු කළ යුතු බවත්, ඔවුන්ගේ මානසික මට්ටම් සම්බන්ධයෙන් දෙමාපියන් වඩාත් සැළකිලිමත් විය යුතු බවයි.",
       "URL": "https://www.hirunews.lk/340577/මංගල-උත්සවයකට-සහභාගිවීමට-අවසර-නොදුන්නැයි-සිත්-තැවුලෙන්-13-හැවිරිදි-දැරියක්-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=200"
}