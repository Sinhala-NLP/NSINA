{
       "Source": "hirunews",
       "Timestamp": "Wednesday, 10 July 2019 - 15:14",
       "Headline": "කෝටි එකහමාරකට ආසන්න මත්පෙති තොගයක් සමඟ පුද්ගලයෙකු අත්අඩංගුවට (ඡායාරූප)",
       "News Content": "රුපියල් එක්කෝටි 47 ලක්ෂ 60,000 ක් වටිනා එක්ස්ටසි මත්පෙති 2952 ක් සමඟ පුද්ගලයෙකු කොළඹ - මධ්‍යම තැපැල් හුවමාරුවේදී රේගුව අත්අඩංගුවට ගෙන තිබෙනවා.\nඔහු ගල්කිස්ස ප්‍රදේශයේ පදිංචි 25 හැවිරිදි තරුණයෙක්.\nබෙල්ජියමේ සිට එවූ මත්පෙති අඩංගු පාර්සලයක් ලබාගැනීමට පැමිණීමේදියි සැකකරු අත්අඩංගුවට ගෙන ඇත්තේ.\nපාද සම්භාහනයට යොදාගන්නා උපකරණයක් සහිත පාර්සලයක් තුළ සූක්ෂම ලෙස මෙම මත්පෙති සඟවා තිබූ බව රේගුව  සඳහන් කළා.",
       "URL": "https://www.hirunews.lk/220035/කෝටි-එකහමාරකට-ආසන්න-මත්පෙති-තොගයක්-සමඟ-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3255"
}