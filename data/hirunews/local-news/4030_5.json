{
       "Source": "hirunews",
       "Timestamp": "Tuesday, 20 March 2018 - 6:47",
       "Headline": "වඩමාරච්චි, තාලයඩි වෙරළ තීරයේ පුද්ගල මළ සිරුරක්",
       "News Content": "යාපනය, වඩමාරච්චි නැගෙනහිර තාලයඩි වෙරළ තීරයේ තිබි පිරිමි පුද්ගලයෙකුගේ මළ සිරුරක් ඊයේ (19) සොයාගෙන තිබෙනවා.\nපොලිසිය පැවසුවේ සොයාගත් මළ සිරුර මැදි වයසේ පසුවන පුද්ගලයෙකුගේ වන අතර පශ්චාත් මරණ පරීක්ෂණ වෙනුවෙන් සිරුර කිලිනොච්චිය රෝහල මෘත ශරීරාගාරයේ තැන්පත් කර ඇති බවයි.\nපසුගියදා නයාරු ප්‍රදේශයෙන් මුහුදු ගිය ධීවරයින් තිදෙනෙකු අතුරුදන්වීම හේතුවෙන් අදාළ මළ සිරුර හමුවු බවට වන තොරතුර මත නායාරු ධීවර ජනතාවද මළ සිරුර පරීක්ෂා කර ඇති එය අතුරුදහන්වු ධීවරයින්ගේ නොවන බවට හඳුනාගෙන තිබෙනවා.\nසිද්ධිය සම්බන්ධයෙන් පලෙයි පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/186344/වඩමාරච්චි-තාලයඩි-වෙරළ-තීරයේ-පුද්ගල-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4030"
}