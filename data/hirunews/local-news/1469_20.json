{
       "Source": "hirunews",
       "Timestamp": "Sunday, 26 December 2021 - 8:23",
       "Headline": "කුඩා ට්‍රක් සහ ලොරි හිඟයක්",
       "News Content": "පනවා ඇති වාහන ආනයන තහනම හේතුවෙන් මේ වනවිට රට තුළ කුඩා ට්‍රක් රථ සහ ලොරි රථ හිඟයක් හටගෙන ඇති බව වාහන ආනයනකරුවන්ගේ සංගමය පවසනවා.\nඑහි සභාපති ඉන්දික සම්පත් මෙරෙන්චිගේ හිරු ප්‍රවෘත්ති අංශයට කියා සිටියේ වාහන ආනයන තහනම තුලින් ඇති වන ගැටලු විසඳා ගැනීම සඳහා විදෙස් රටවල භාවිත කරන ලද වාහන අඩු මිලට ආනයනය කිරීමේ විකල්ප ක්‍රමවේදයන්ට හෝ යොමු විය යුතු බවයි.\nමේ වනවිට ක්‍රියාත්මක වාහන ආනයනයට අවසර ලබා නොදීමේ තත්වය හමුවේ වෙළඳපොලේ වාහන සහ අමතර කොටස්වල මිල ගණන් ඉහළ ගොස් තිබෙනවා.",
       "URL": "https://www.hirunews.lk/292147/කුඩා-ට්‍රක්-සහ-ලොරි-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=1469"
}