{
       "Source": "hirunews",
       "Timestamp": "Saturday, 19 June 2021 - 19:40",
       "Headline": "ඊයේ (18) දිනයේ කොවිඩ් ආසාදිත මරණ 54ක්",
       "News Content": "ඊයේ (18) දිනයේ කොවිඩ් ආසාදිත මරණ 54ක් සිදුවී ඇති බවට සෞඛ්‍ය සේවා අධ්‍යක්ෂ ජනරාල්වරයා විසින් අද තහවුරු කර තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 2534 ක් ලෙසටයි.\nමියගිය පිරිස අතර පිරිමි පුද්ගලයන් 31ක් සහ කාන්තාවන් 23 දෙනෙකු වනවා.\nඒ අතර අවුරුදු 30ත් 59ත් අතර කාන්තාවන් 4 දෙනෙකු සහ පිරිමි පුද්ගලයන් 5 දෙනෙකු වන බවටයි සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කර ඇත්තේ.\nඅවුරුදු 60 සහ ඊට වැඩි කාන්තාවන් 18 දෙනෙකු සහ පිරිමි පුද්ගලයන් 25 දෙනෙකු මියගිය පිරිස අතර වනවා.\nඅවුරුදු 30ට අඩු කාන්තාවක් සහ පිරිමි පුද්ගලයෙක් ද මෙම මියගිය පිරිසට අයත්.",
       "URL": "https://www.hirunews.lk/274757/ඊයේ-18-දිනයේ-කොවිඩ්-ආසාදිත-මරණ-54ක්",
       "Category": "Local News",
       "Parent URL": "https://www.hirunews.lk/local-news.php?pageID=1873"
}