{
       "Source": "hirunews",
       "Timestamp": "Monday, 17 May 2021 - 15:21",
       "Headline": "කොළඹ වරාය නගර පළමු ව්‍යාපෘතිය සඳහා රජයේ මුදල් පිළිබද කාරක සභාවේ අනුමැතිය",
       "News Content": "ඇමරිකානු ඩොලර් බිලියන 100ක ආයෝජනයකින් යුත් කොළඹ වරාය නගරයේ පළමු ව්‍යාපෘතිය අදියර දෙකකින් ක්‍රියාත්මක වීමට නියමිතව ඇති බවට රජයේ මුදල් පිළිබද කාරක සභාවේදී අනාවරණ වී තිබෙනවා.\nපාර්ලිමේන්තු මන්ත්‍රී අනුර ප්‍රියදර්ශන යාපා සභාපතීත්වය දරණ මෙම මුදල් කාරක සභාව පසුගියදා රැස්වූ අවස්ථාවේදී අනාවරණ වුණේ පළමු අදියර, අන්තර්ජාතික ඒ ශ්‍රේණියේ මහල් සමූහයකින් යුතු නවීන කාර්යාල කුළුණකින් ද, උසස් ස්තරයේ නිවාස කුළුනු දෙකකින්ද, සිල්ලර වෙළඳ පීඨිකාවකින්ද සමන්විත බවයි.\nදෙවන අදියර ද අන්තර්ජාතික ඒ ශ්‍රේණියේ මහල් සමූහයකින් යුතු නවීන කාර්යාල කුළුණුකින්ද, සිල්ලර වෙළද පීඨිකාවකින්ද යුක්ත බව එහිදී හෙළි වී තිබෙනවා.\nබදු සහන රාශියක් ලබාදෙන මෙම ව්‍යාපෘති අනිවාර්යෙන්ම රටේ සමස්ත ආර්ථිකයට ඍජු දායකත්වයක් දැක්විය යුතු බව ආයෝජන මණ්ඩලය වෙත අවධාරණය කර සිටි රජයේ මුදල් කාරක සභාව ඊට සිය අනුමැතිය ලබා දුන් බව පාර්ලිමේන්තුවේ සන්නිවේදන ඒකකය කියා සිටියේ.",
       "URL": "https://www.hirunews.lk/271623/කොළඹ-වරාය-නගර-පළමු-ව්‍යාපෘතිය-සඳහා-රජයේ-මුදල්-පිළිබද-කාරක-සභාවේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1947"
}