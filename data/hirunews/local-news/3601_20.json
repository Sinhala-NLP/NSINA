{
       "Source": "hirunews",
       "Timestamp": "Monday, 17 December 2018 - 10:01",
       "Headline": "අනතුරුවලින් තුන්දෙනෙකු මරුට",
       "News Content": "කල්පිටිය, පොල්ගහවෙල සහ ගොකරැල්ල ප්‍රදේශවල සිදුවූ අනතුරුවලින් යතුරුපැදිකරුවන් තුන්දෙනෙකු ජීවිතක්ෂයට පත්ව තිබෙනවා.\nකල්පිටිය - පාලකුඩා ප්‍රදේශයේ දී ලොරි රථයක යතුරපැදියක් ගැටී ඊයේ සිදුවූ අනතුරකින් අවුරුදු 40ක් වයසැති තලවිල ප්‍රදේශයේ පදිංචි පුද්ගලයෙකු මියගියා.\nපොල්ගහවෙල - කුරුණෑගල මාර්ගයේ මැද්දලන්ද ප්‍රදේශයේදී ද යතුරුපැදියක් මාර්ගයෙන් ඉවතට පැන තාප්පයක ගැටීමෙන් සිදුවූ අනතුරකින් 22 හැවිරිදි තරුණයෙක් ජීවිතක්ෂයට පත්ව තිබෙනවා.\nඑමෙන්ම  දඹුල්ල - කුරුණෑගල මාර්ගයේ පන්නල ප්‍රදේශයේදී යතුරුපැදියක් පෞද්ගලික බස් රථයක ගැටීමෙන් සිදුවූ තවත් අනතුරකින් 26 හැවිරිදි තරුණයෙකු මියගිය බවයි පොලීසිය සඳහන් කළේ.",
       "URL": "https://www.hirunews.lk/206289/අනතුරුවලින්-තුන්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3601"
}