{
       "Source": "hirunews",
       "Timestamp": "Sunday, 31 January 2021 - 15:18",
       "Headline": "පරවියන් සොරකමේ ආ පාසල් සිසුවෙක් සහ තරුණයෙකු පොලිස් අත්අඩංගුවේ",
       "News Content": "ගාල්ල ප්‍රදේශයේ වෙළඳ සංකිර්ණයක සුරල් සතුන් අලෙවි කරන වෙළඳසැලකට රාත්‍රී කාලයේ ඇතුළු වී එහි සිටි පරෙවියන් සොරාගෙන යාමට තැත්කළ දෙදෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 13 හැවිරිදි පාසල් සිසුවෙක් සහ 18 හැවිරිදි තරුණයෙක්.\nමොවුන් දෙදෙනා එක්ව රුපියල් 4100ක් වටිනා පරෙවියන් සිව්දෙනෙක් මෙලෙස සොරා ගැනීමට තැත්කර තිබෙනවා.\nවෙළඳසැල තුල කිසියම් අයෙක් සිටින බවට ලැබුනු තොරතුරකට අනුව ක්‍රියාත්මක වූ පොලිස් නිලධාරීන් වෙළඳසැලේ පිටුපස දොර කඩා එය තුලට ඇතුල් වී සිටි  සැකකරුවන් පරෙවියන් රැගෙන පිටව යාමට උත්සාහ කරන අවස්ථාවේදීයි අත්අඩංගුවට ගෙන ඇත්තේ.",
       "URL": "https://www.hirunews.lk/261232/පරවියන්-සොරකමේ-ආ-පාසල්-සිසුවෙක්-සහ-තරුණයෙකු-පොලිස්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=2178"
}