{
       "Source": "hirunews",
       "Timestamp": "Sunday, 23 May 2021 - 15:05",
       "Headline": "වැලිගම මරණයට ඥාතීන් සාධාරණය ඉල්ලයි (වීඩියෝ)",
       "News Content": "පොලිස් නිලධාරීන් දෙදෙනෙකු බලා සිටියදී සිදුකළ පහරදීමකින් පසු ඇදවැටී බස් රථයකට යටවීමෙන් මියගිය වැලිගම පුද්ගලයාට සාධාරණයක් ඉටු කරන ලෙස ඔහුගේ ඥාතීන් ඉල්ලා සිටිනවා.\nඅදාළ පුද්ගලයාට පහර දීමේ සිද්ධියේ දර්ශන ඊයේ අප වාර්තා කළා.\nඅදාළ සිද්ධියේදී මියගොස් තිබුණේ 47 හැවිරිදි තිදරු පියෙක්.\nඑම පවුලේ මව හා තවත් දරුවන් දෙදෙනෙක් නිවසේ නිරෝධානයට ලක්කර තිබීම හේතුවෙන් පවුලේ සාමාජිකයින්ට රාත්‍රි ආහාරය රැගෙන ඒම සඳහා මෙම පුද්ගලයා වැලිගම නගරයට පැමිණ තිබුණේ පසුගිය 17 වැනිදා රාත්‍රීයේයි.\nඑහිදි කිසියම් පිරිසක් මොහුට පහරදී ඇති බව වාර්තා වුණා.\nඔහුගේ බිරිඳ හා දරුවන් පැවසුවේ වැලිගම පොලිසිය විසින් ඔහුට පහරදි ප්‍රධාන මාර්ගයට ගෙනවිත් දමා තිබියදි බස් රථයකට යටවී ජීවිතක්ෂයට පත්ව ඇති බවයි.\nකෙසේ වෙතත් එම අවස්ථාවේ නිකුත් වූ ක්‍ක්‍ඔඪ දර්ශනවල ඔහු බස් රථයට යටවන දර්ශනය පමණක් සටහන් වීම සම්බන්ධයෙන් පවුලේ ඥාතීන් සැක පළ කළා.\nඑවන් පසුබිමක ඥාතීන්ගේ සැකය තහවුරු කරමින් ඊයේ දිනයේ නිකුත් වූ CCTV දර්ශන අනුව පෙනීයන්නේ පොලිස් නිලධාරීන් දෙදෙනෙකු බලා සිටියදී කිසියම් පුද්ගලයෙකු අදාළ තිදරු පියාට පහර දීම නිසා ඔහු ඇදවැටී බස් රථයකට යටවන බවයි.\nමේ සම්බන්ධයෙන් සාධාරණ පරික්ෂණයක් පවත්වන ලෙස පවුලේ ඥාතීන් ඉල්ලා සිටිනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා සඳහන් කළේ සිද්ධිය සම්බන්ධයෙන් වැඩ තහනමට ලක්කර සිටි පොලිස් නිලධාරීන් දෙදෙනා පෙරේදා රාත්‍රීයේ අත්අඩංගුවට ගෙන මාතර මහේස්ත්‍රාත්වරයා හමුවට ඉදිරිපත් කිරීමෙන්පසු ලබන 28 වැනිදා දක්වා රක්ෂිත බන්ධනාගාරගත කර ඇති බවයි.\nසිද්ධියේදී මියගිය පුද්ගලයාට කොවිඩ් 19 ආසාදනය වීම හේතුවෙන් දේහය පවුලේ ඥාතීන්ට ලබාදී නොමැති අතරල ඥාතීන්ඉල්ලා සිටින්නේ නැවතත් කොවිඩ් පරීක්ෂණයක් පවත්වන ලෙසයි.",
       "URL": "https://www.hirunews.lk/272215/වැලිගම-මරණයට-ඥාතීන්-සාධාරණය-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1934"
}