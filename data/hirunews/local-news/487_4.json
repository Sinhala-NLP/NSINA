{
       "Source": "hirunews",
       "Timestamp": "Thursday, 09 March 2023 - 17:15",
       "Headline": "ඉන්දියාව සහ පාකිස්ථානය අතර යුද අවදානමක්!",
       "News Content": "ඉන්දියාව සහ පාකිස්ථානය අතර යුද අවදානමක් මතුව ඇතැයි විදෙස් මාධ්‍ය වාර්තා කරනවා.\nඑක්සත් ජනපද ජාතික බුද්ධි අධ්‍යක්ෂ මණ්ඩලය විසින් ප්‍රකාශයට පත් කරන ලද 2023 වාර්ෂික තර්ජන තක්සේරු වාර්තාවේ මේ බව සඳහන් කර ඇති බවයි දෙරටේ මාධ්‍ය පෙන්වාදෙන්නේ.\nඉන්දියාවට එරෙහි ත්‍රස්තවාදී කණ්ඩායම් හට සහාය දෙන බවට වන චෝදනාවක් ද පාකිස්ථානය වෙත එල්ල ව තිබෙනවා.\nනමුත් විදෙස් මාධ්‍ය වාර්තා පෙන්වාදෙන්නේ ඉන්දීය අගමැති මෝදිගේ නායකත්වයෙන් යුත් සන්නද්ධ සේනාවල ප්‍රතිප්‍රහාර දරුණු විය හැකි බවයි.\nකාශ්මීරයේ ප්‍රචණ්ඩත්වය සහ එහි මේ වනවිට පැතිර යන නොසන්සුන්කාරීත්වය රටවල් දෙක අතරම යුද තර්ජනයක් ඇති විය හැකි බවටත් වාර්තාවනවා.\nමීට අමතරව නැගෙනහිර ලඩාක් දේශසීමා ද චීන හමුදා සංකේන්ද්‍රණයක් ක්‍රියාත්මක වන කලාපයක් වන අතර පසුගිය දා ඉන්දීය සෙබළුන් ඊට ඇතුල්ව ඇති බවටත් ඉන්දියාවට චීනයෙන් චෝදනා එල්ල වුණා.\nමෙම ගැටලු 2020 වසරේ සිට දේශසීමා සම්බන්ධයෙන් ඉහළ යාමේ ප්‍රවණතාවක් ද දක්නට ලැබෙනවා.\nදෙරට අතරේ යුදමය ගැටලු සාකච්ඡා මාර්ගයෙන් ද යම් තරමක් විසඳාගත්ත ද මේ වනවිට ඉන්දියාව සහ පාකිස්තානය යුද්ධයකට අත වනන සේයාවක් පෙන්නුම් කෙරෙන බවත් විදෙස් මාධ්‍ය වාර්තා සඳහන් කරනවා.",
       "URL": "https://www.hirunews.lk/329466/ඉන්දියාව-සහ-පාකිස්ථානය-අතර-යුද-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=487"
}