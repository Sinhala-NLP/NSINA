{
       "Source": "hirunews",
       "Timestamp": "Sunday, 15 January 2017 - 12:15",
       "Headline": "ආබාධිත රණවිරුවන්ගේ සේවා විශ්‍රාම වැටුප ලබන මාසයේ",
       "News Content": "ආබාධිත රණවිරුවන්ගේ සේවා විශ්‍රාම වැටුප ලබන මාසයේ සිට ලබාදීමට තීරණය කර ඇති බව ආරක්ෂක ලේකම් කරුණාසේන හෙට්ටිආරච්චි ප්‍රකාශ කළා.\nඒ අනුව වසර 10 ක සේවා කාලය සම්පූර්ණ නොකළ නිලධාරින්ට සහ වසර 12 ක් සම්පූර්ණ නොකළ  සෙසු නිළයන් සඳහා මෙම විශ්‍රාම වැටුප ලබාදීමට කටයුතු කරන බවයි ආරක්ෂක ලේකම්වරයා හිරු ප්‍රවෘත්ති අංශයට සඳහන් කළේ.\nජනාධිපති මෛත්‍රිපාල සිරිසේන ලබාදුන් පොරොන්දුවක් මත එම කටයුතු සිදුකරනා බව ලේකම්වරයා කියා සිටියා.\nසේවා විශ්‍රාම වැටුප ලබාදෙන ලෙස ඉල්ලා ආබාධිත රණවිරුවන් අවස්ථා කිහිපයකදී විරෝධතාවල ද නිරතවුණා.\nපසුගිය වසරේ නොවැම්බර් 7 වනදා ජනාධිපති ලේකම් කාර්යාලය ඉදිරිපිට පැවැති විරෝධතාවකදී උණුසුම් තත්ත්වයක්ද ඇතිවූ අතර, විරෝධතාකරුවන් විසුරුවා හැරීම සඳහා පොලීසිය ජල ප්‍රහාරයක්ද එල්ල කළා.",
       "URL": "https://www.hirunews.lk/152089/ආබාධිත-රණවිරුවන්ගේ-සේවා-විශ්‍රාම-වැටුප-ලබන-මාසයේ",
       "Category": "Local News",
       "Parent URL": "https://www.hirunews.lk/local-news.php?pageID=4708"
}