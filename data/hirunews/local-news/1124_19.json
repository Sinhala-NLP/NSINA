{
       "Source": "hirunews",
       "Timestamp": "Thursday, 02 June 2022 - 14:02",
       "Headline": "ප්‍රදේශ කිහිපයකට මිලිමීටර් 100 ඉක්මවූ තද වැසි (වීඩියෝ)",
       "News Content": "බස්නාහිර, සබරගමුව සහ වයඹ පළාත්වලටත් මහනුවර, නුවරඑළිය, ගාල්ල සහ මාතර දිස්ත්‍රික්කවල ඇතැම් ප්‍රදේශවලටත් මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේත්තුව ප්‍රකාශ කළා.\nඋතුරු සහ උතුරු මැද පළාත්වලටත් ත්‍රිකුණාමලය සහ හම්බන්තොට දිස්ත්‍රික්වලටත් විටින් විට පැයට කිලෝමීටර් 40 ක පමණ තද සුළං ඇතිවිය හැකි බවයි එම දෙපාර්තමේන්තුව සඳහන් කළේ.\nමේ අතර, ත්‍රිකුණාමලය සිට කන්කසන්තුරය පුත්තලම, කොළඹ ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 50 ත් 60 ත් දක්වා ඉහළ යා හැකියි.\nමේ අතර, ගිං ගගේ ජල මට්ටම මේ වනවිට පහත වැටෙමින් පවතින අතර මාපලගම ප්‍රදේශයේ ජලයෙන් යට වූ මාර්ග තවමත් ජලයෙන් යට වී ඇති හෙයින් එම ප්‍රදේශයේ ගමනාගමනට බාධා ඇති වී ඇති බවයි හිරු වාර්තාකරුවන් සඳහන් කළේ.\nඑමෙන්ම, ගිංගගේ ජලය බැස යාමට බාධාවක් වූ මාපලගම ප්‍රධාන පාලමේ රැදී තිබූ උණ පඳුර ද අද (02) ඉවත් කිරීමට කටයුතු කර තිබෙනවා.",
       "URL": "https://www.hirunews.lk/306013/ප්‍රදේශ-කිහිපයකට-මිලිමීටර්-100-ඉක්මවූ-තද-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1124"
}