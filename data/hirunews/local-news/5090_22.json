{
       "Source": "hirunews",
       "Timestamp": "Wednesday, 13 April 2016 - 8:30",
       "Headline": "UPDATE: උදරයේ ලක්ෂ 20 ක කුඩු",
       "News Content": "පාකිස්තාන ජාතිකයෙකු සමඟ කටුනායක ගුවන් තොටුපලේදී අද (13) පෙරවරුවේ අත්අඩංගුවට ගැනුණු හෙරොයින් ගුලි තිස්තුනේ වටිනාකම රුපියල් ලක්ෂ 20 කට ආසන්න බව පොලිස් මත්ද්‍රව්‍ය නාශක කාර්යාංශය පවසනවා.\n57 හැවිරිදි මෙම පාකිස්තානු ජාතිකයා හෙරොයින් ගුලි 33 ක් ගිල ලාහෝර් නුවර සිට ශ්‍රී ලංකාවට පැමිණි අවස්ථාවේදීයි අත්අඩංගුවට ගනු ලැබුවේ.\nමොහු මීට පෙර අවස්ථා කිහිපයකදීම ශ්‍රී ලංකාවට පැමිණ ඇති බවද මූලික පරීක්ෂණවලදී අනාවරණය වී තිබෙනවා.\nකෙසේ වෙතත් සැකකරු විසින් ගිල දමන ලද හෙරොයින් පිටතට ගැනීම සඳහා ඔහු මේ වනවිට මීගමුව මහ රෝහලට ඇතුළත් කර ඇති බව සඳහන්.\n-----------------------------------------\nහොරොයින් කරල් ගිල ශ්‍රී ලංකාවට පැමිණි පාකිස්ථාන ජාතිකයෙකු කටුනායක ගුවන් තොටුපොළේදී අත්අඩංගුවට ගෙන තිබෙනවා.\nමෙම පුද්ගලයා හොරොයින් ගුලි 38 ක් ගිල ඇති බවයි හිරු වාර්තාකරු පැවසුවේ.",
       "URL": "https://www.hirunews.lk/130754/update-උදරයේ-ලක්ෂ-20-ක-කුඩු",
       "Category": "Local News",
       "Parent URL": "https://www.hirunews.lk/local-news.php?pageID=5090"
}