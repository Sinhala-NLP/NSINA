{
       "Source": "hirunews",
       "Timestamp": "Friday, 26 January 2018 - 19:07",
       "Headline": "සන්ධාන අපේක්ෂකයෙකුට පොහොට්ටු ආධාරකරුවන්ගෙන් ප්‍රහාරයක්",
       "News Content": "සන්ධාන අපේක්ෂකයෙකු ගමන්ගත් වාහනයකට ශ්‍රී ලංකා පොදුජන පෙරමුණෙන් තරඟ වදින අපේක්ෂකයෙකුගේ ආධාරකරුවන් පිරිසක් සීගිරිය ප්‍රදේශයේදී පහරදී තිබෙනවා.\nඒ සම්බන්ධයෙන් පොදුජන පෙරමුණේ අපේක්ෂකයාගේ ආධාරකරුවන් තුන් දෙනෙකු අත්අඩංගුවට ගත් බවයි පොලිසිය ප්‍රකාශ කළේ.\nඑමෙන්ම, ආගරපතන ප්‍රාදේශීය සභාවට ජනතා විමුක්ති පෙරමුණෙන් තරඟ වදින අපේක්ෂකයෙකුගේ නිවසද ඊයේ රාත්‍රියේ ගිනිගෙන විනාශ වී තිබුණා.\nමේ අතර, තැපැල් ඡුන්ද ප්‍රකාශ කිරීමේ තුන්වන දිනය වන අද, එම කටයුතු සාමකාමීව සිදුකෙරුණු බව මැතිවරණ නිරීක්ෂණ සංවිධාන පවසනවා.\nඅද තැපැල් ඡන්දය භාවිත කිරීමට නොහැකි වූ රාජ්‍ය නිලධාරීන්ට ලබන මස පලමුවනදා සහ දෙවනදා දිස්ත්‍රික් ලේකම් කාර්යාලයේදී තැපැල් ඡන්දය සලකුණු කිරීමට අවස්ථාව හිමිවන බවයි අතිරේක මැතිවරණ කොමසාරිස් එම්.එම්. මොහොමඞ් කියා සිටියේ.\nඑසේම ඊයේ දිනයේදී පළාත් පාලන මැතිවරණයට අදාළව තැපැල් ඡුන්දය සලකුණු කරන අවස්ථාව ඡායාරූප ගතකර සමාජජාල වෙබ් අඩවි හරහා ප්‍රසිද්ධ කළ රාජ්‍ය නිලධාරීන් තුන් දෙනෙකු සම්බන්ධයෙන් විනය පියවර ගැනීමට මැතිවරණ කොමිසම තීරණය කළා.",
       "URL": "https://www.hirunews.lk/182132/සන්ධාන-අපේක්ෂකයෙකුට-පොහොට්ටු-ආධාරකරුවන්ගෙන්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4106"
}