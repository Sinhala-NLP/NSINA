{
       "Source": "hirunews",
       "Timestamp": "Sunday, 02 July 2023 - 13:07",
       "Headline": "පොලිස් අත්අඩංගුවෙන් පළාගිය සැකකරු ගොඩනැගිල්ලකින් බිමට වැටී මරුදකී",
       "News Content": "පොලිස් අත්අඩංගුවෙන් පළා ගිය සැකකරුවෙකු කොටහේන පොලිස් වසමේ දී ගොඩනැඟිල්ලකින් බිමට වැටී බරපතළ තුවාල ලබා කොළඹ ජාතික රෝහලට  ඇතුළත් කිරීමේ දී මියගොස් ඇති බව පොලීසිය පවසයි.\nවේල්ල වීදිය, කොටුව , කෙසෙල්වත්ත පොලිස් ස්ථාන වලට වාර්තා වී ඇති අපරාධ හයකට සම්බන්ධ මෙම සැකකරු කොළඹ මධ්‍යම කොට්ඨාස අපරාධ විමර්ශන ඒකකයේ නිලධාරීන් විසින්පසුගිය 29 වැනිදා අත්අඩංගුවට ගෙන තිබුණා.හෙරොයින් මත්ද්‍රව්‍ය සහ ව්‍යාජ ජාතික හැඳුනුම්පතක් සන්තකයේ තිබියදී අත්අඩංගුවට ගෙන ඇති අතර මෙම සැකකරු සම්බන්ධව අදාළ විමර්ශන වලට දේපළ සොයා ගැනීම සඳහා කොටහේන පොලිස් වසමේ පිහිටි මහල් නිවාස සංකීර්ණයක ට ගොස් තිබෙනවා.\nඑම අවස්ථාවේදී අත් විලංගු සහිතව සැකකරු පලාගොස්  ගොඩනැගිල්ලෙන් බිමට පැන ඇති බව පොලිසිය පවසයි.",
       "URL": "https://www.hirunews.lk/339735/පොලිස්-අත්අඩංගුවෙන්-පළාගිය-සැකකරු-ගොඩනැගිල්ලකින්-බිමට-වැටී-මරුදකී",
       "Category": "Local News",
       "Parent URL": "https://www.hirunews.lk/local-news.php?pageID=220"
}