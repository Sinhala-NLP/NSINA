{
       "Source": "hirunews",
       "Timestamp": "Saturday, 01 February 2020 - 13:42",
       "Headline": "නිදහස් දිනය වෙනුවෙන් ජාතික ධජය ඔසවා තබන්නැයි ඉල්ලීමක්",
       "News Content": "පෙබරවාරි 4 වන දාට යෙදෙන 72 වන ජාතික නිදහස් දිනය වෙනුවෙන් අද සිට සතියක් ජාතික ධජය ඔසවා තබන ලෙස පෞද්ගලික හා රාජ්‍ය ආයතන වෙත රජය දැනුම් දී තිබෙනවා.\nමීට අමතරව නිදහස් දිනයට සමගාමීව රට පුරා රුක් රෝපණ වැඩසටහනක් ද සංවිධානය කර ඇති බවයි රාජ්‍ය පරිපාලන හා ස්වදේශ කටයුතු අමාත්‍යාංශය සඳහන් කළේ.\nමෙවර නිදහස් දින ජාතික උත්සවය කොළඹ නිදහස් චතුරස‍්‍රය කේන්ද්‍ර කර ගනිමින් පැවැත්වෙනවා.\nඑහි ත්‍රිවිධ හමුදා සහ පොලිස් ආචාරය පෙළපාලිය සඳහා නිලධාරීන් 7267ක් සහභාගිවීමට නියමිතයි.",
       "URL": "https://www.hirunews.lk/233495/නිදහස්-දිනය-වෙනුවෙන්-ජාතික-ධජය-ඔසවා-තබන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2923"
}