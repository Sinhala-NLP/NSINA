{
       "Source": "hirunews",
       "Timestamp": "Monday, 16 August 2021 - 13:49",
       "Headline": "නව සෞඛ්‍ය අමාත්‍යවරයාගෙන් ඉල්ලීමක්",
       "News Content": "තමාව නව සෞඛ්‍ය අමාත්‍යවරයා ලෙස පත් කිරීම සම්බන්ධයෙන් ජනාධිපතිවරයාට සහ අග්‍රාමාත්‍යවරයාට ස්තූතිය පළ කරන බව අමාත්‍ය කෙහෙළිය රඹුක්වැල්ල පවසනවා.\nසෞඛ්‍ය අමාත්‍ය ධුරයේ අද දිවුරුම් දීමෙන් අනතුරුව ට්විටර් පණිවුඩයක් නිකුත් කරමින් ඔහු මේ බව සඳහන් කළා.\nකොරෝනා වසංගතය හසුරුවමින් මේ දක්වා සිදුකළ විශිෂ්ඨ කාර්ය පිළිබඳව ඔහු හිටපු සෞඛ්‍ය අමාත්‍ය පවිත්‍රා වන්නිආරච්චිට එමඟින් ස්තූතිය ද පළ කර තිබෙනවා.\nකෙසේ වෙතත් කොරෝනා වසංගතය පරාජය කිරීම සඳහා සියලු පුරවැසියන්ගේ සාමූහික සමාජ වගකීම අවශ්‍ය බවයි නව සෞඛ්‍ය අමාත්‍ය කෙහෙළිය රඹුක්වැල්ල සිය ට්විටර් පණිවුඩයෙන් පෙන්වාදී ඇත්තේ.",
       "URL": "https://www.hirunews.lk/279838/නව-සෞඛ්‍ය-අමාත්‍යවරයාගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1751"
}