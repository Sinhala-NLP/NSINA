{
       "Source": "hirunews",
       "Timestamp": "Thursday, 02 July 2020 - 17:52",
       "Headline": "හෙරොයින් අලෙවියේ නිරතවූ බස් රථ සේවකයන් දෙදෙනෙකු අත්අඩංගුවට (වීඩියෝ)",
       "News Content": "හම්බන්තොට තිස්සමහාරාම සහ කිරින්ද අවට ප්‍රදේශවල තරුණයන් ඉලක්ක කර ගනිමින් හෙරොයින් ජාවාරමේ නිරතවූ පෞද්ගලික බස් රථ කොන්දොස්තරවරයෙකු සහ රියදුරෙකු සුරාබදු නිලධාරීන් විසින් අත්අඩංගුවට ගෙන තිබෙනවා.\nලැබුනු තොරතුරකට අනුව උපාය දූතයෙකු යොදවා ගනිමිනුයි වැටලීම සිදුකර ඇත්තේ.\nඑහිදී බස් රථය නවතා මත්කුඩු අලෙවි කරමින් සිටියදී සැකකරුවන් අත්අඩංගුවට ගත් බව අප වාර්තාකරු සඳහන් කළා.\nඅවුරුදු 23 සහ 28 වයස්වල පසුවන සැකකරුවන් දෙදෙනා පල්ලෙමලල සහ තිස්සමහාරාම ප්‍රදේශවල පදිංචිකරුවන්.\nඔවුන් සතුව තිබී අලෙවියට සූදානම් කර තිබූ හෙරොයින් මිලිග්‍රෑම් 300ක් ද සොයාගෙන තිබෙනවා.\nසැකකරුවන් හෙට හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/244516/හෙරොයින්-අලෙවියේ-නිරතවූ-බස්-රථ-සේවකයන්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2615"
}