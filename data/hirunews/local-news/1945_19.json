{
       "Source": "hirunews",
       "Timestamp": "Tuesday, 18 May 2021 - 13:36",
       "Headline": "12 වන යුද සැමරුමදා අගමැතිගෙන් පාර්ලිමේන්තුවට ප්‍රකාශයක් (වීඩියෝ)",
       "News Content": "යුද්ධයේදී එරෙහිවූ අයුරින් රටට, ජාතියට ද්‍රෝහි බලවේග, කොරෝනා වසංගතයට එරෙහිව ත්‍රිවිධ හමුදාව යෙදවීමට විරෝධය පළ කරන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nවිජයග්‍රහණයේ 12 වන සැමරුම වෙනුවෙන් පාර්ලිමේන්තුවේදී විශේෂ ප්‍රකාශයක් කරමින් අග්‍රාමත්‍යවරයා සඳහන් කළේ රණවිරුවන්, සුව විරුවන් බවට පත්ව රට කොරෝනා වසංගතයෙන් බේරාගැනීමට මේ වනවිට සටන් වදින බවයි.\nමේ අතර යුද සැමරුමට සමගාමීව යුද හමුදාවේ නිලධාරීන් 452 කුට සහ සෙසු නිලයන් 4,289 දෙනෙකුට උසස්වීම් ලබාදී තිබෙනවා.\nජනාධිපතිවරයාගේ උපදෙස් මත එලෙස උසස්වීම් ලැබූ පිරිසට බ්‍රිගේඩියර්වරුන් 12 දෙනෙකු, කර්නල්වරු 37 දෙනෙකු සහ ලුතිනන් කර්නල් 39 දෙනෙකු ද වන බවයි හමුදා මාධ්‍ය ඒකකය කියා සිටියේ.",
       "URL": "https://www.hirunews.lk/271718/12-වන-යුද-සැමරුමදා-අගමැතිගෙන්-පාර්ලිමේන්තුවට-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1945"
}