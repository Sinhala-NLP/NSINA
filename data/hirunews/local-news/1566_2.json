{
       "Source": "hirunews",
       "Timestamp": "Friday, 12 November 2021 - 14:46",
       "Headline": "රාජ්‍ය ආයතනවල දුරකථන වියදම සියයට 25කින් කපා හැරීමට පියවර (වීඩියෝ)",
       "News Content": "රාජ්‍ය ආයතනවල දුරකථන වියද ම ද සියයට 25කින් කපා හැරීමට පියවර ගන්නා බව මුදල් අමාත්‍ය බැසිල් රාජපක්ෂ ප්‍රකාශ කළා.\nඑමෙන්ම අමාත්‍යංශවල පරිපූරක ඇස්තමේන්තු ඉල්ලීමෙන් වළකින ලෙසටයි ඔහු කියාසිටියේ.\nමේ අතර\nපාර්ලිමේන්තු මන්ත්‍රීවරුන්ගේ විශ්‍රාම වැටුප් ලැබීමේ කාලය වසර 10ක් දක්වා දීර්ඝ කරන බව ද 2022 වසර සඳහා වන අයවැය පාර්ලිමේන්තුවට ඉදිරිපත් කරමින් ඔහු කියාසිටියා.\nවිශ්‍රාම වැටුප් විෂමතා ඉවත් කිරීමට නව වැටුප් ව්‍යූහයක් ද යෝජනා කර තිබෙනවා.\nශ්‍රම බලකාය ශක්තිමත් කිරීමට රාජ්‍ය සේවයේ විශ්‍රාම ගන්නා වයස අවුරුදු 65 දක්වා දීර්ඝ කිරීමට ද පියවර ගන්නා බවයි මුදල් අමාත්‍යවරයා කියාසිටියේ.\nසමෘද්ධි ප්‍රතිලාභීන් තෝරා ගැනීමට තාර්ඛික ක්‍රමවේදයක් සකස් කිරීමට පියවර ගන්නා බවද මුදල් අමාත්‍යවරයා ප්‍රකාශ කළා.\nඑමෙන්ම රාජ්‍ය නිලධාරීන්ගේ සහ ඇමතිවරුන්ගේ ඉන්ධන දීමනාව මාසයකට ලීටර් 5කින් අඩු කිරීමට ද පියවර ගැනෙනු ඇති.",
       "URL": "https://www.hirunews.lk/287806/රාජ්‍ය-ආයතනවල-දුරකථන-වියදම-සියයට-25කින්-කපා-හැරීමට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1566"
}