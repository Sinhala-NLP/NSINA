{
       "Source": "hirunews",
       "Timestamp": "Monday, 20 July 2020 - 6:29",
       "Headline": "නීතිවිරෝධී වත්කම් සහ බුද්ධිමය දේපල විශේෂ විමර්ශන ඒකකය ස්ථාපිත කිරීමට අදාල චක්‍රලේක නිකුත් වෙයි",
       "News Content": "නීතිවිරෝධී වත්කම් සහ බුද්ධිමය දේපළ වැරදි සම්බන්ධව නව විමර්ශන ඒකකයක් ස්ථාපිත කිරීම සඳහා වන චක්‍රලේඛය වැඩබලන පොලිස්පති සී.ඩී. වික්‍රමරත්න විසින් නිකුත් කර තිබෙනවා.\nපොලීසිය සිදුකරනු ලබන විමර්ශනවලදී අනාවරණ වන සැකකරුවන් හා ඒ හා සම්බන්ධිත බැංකු ගිණුම් පිළිබඳ වැඩිදුර විමර්ශන සඳහාත් මත්ද්‍රව්‍ය ජාවාරමේ නිරත පුද්ගලයන් ඇතුළු අපරාධ කල්ලි සාමාජිකයන් විසින් නීතිවිරෝධීව උපයා ඇති වත්කම් පිළිබදවත් එම ඒකකය මගින් විමර්ශන සිදුකිරීමට නියමිතයි.\nඅදාළ නව විමර්ශන ඒකකය අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිගේ අධීක්ෂණය මත ජ්‍යෙෂ්ඨ පොලිස් අධිකාරීවරයෙකු හෝ පොලිස් අධිකාරීවරයෙකු යටතේ කොළඹ - චැතම් වීදියේ අංක 54 දරණ ස්ථානයේ අද (20) සිට ස්ථාපිත කිරීමට කටයුතු යොදා තිබෙනවා.",
       "URL": "https://www.hirunews.lk/245928/නීතිවිරෝධී-වත්කම්-සහ-බුද්ධිමය-දේපල-විශේෂ-විමර්ශන-ඒකකය-ස්ථාපිත-කිරීමට-අදාල-චක්‍රලේක-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2573"
}