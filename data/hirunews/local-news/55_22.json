{
       "Source": "hirunews",
       "Timestamp": "Saturday, 02 September 2023 - 20:37",
       "Headline": "'මෛත්‍රීට වඩා ජනපති රනිල් සුදුසුයි' - රාජ්‍ය ඇමති රාගවන් කියයි (වීඩියෝ)",
       "News Content": "මෛත්‍රීට වඩා ජනපති රනිල් සුදුසුයි - රාජ්‍ය ඇමති රාගවන් කියයි\nමීළග ජනාධිපති ධුරයට සුදුසු වන්නේ හිටපු ජනාධිපති මෛත්‍රීපාල සිරිසේන නොව වත්මන් ජනාධිපති රනිල් වික්‍රමසිංහ බව රාජ්‍ය අමාත්‍ය සුරේන් රාගවන් පවසනවා.\nශ්‍රී ලංකා නිදහස් පක්ෂයේ ජාතික ලැයිස්තුවෙන් පාර්ලිමේන්තු මන්ත්‍රී ධුරයට පත් රාජ්‍ය අමාත්‍ය සුරේන් රාගවන් මේ බව කියා සිටියේ හිරු මාධ්‍ය ජාලයේ සහෝදර නාලිකාවක් වන සූර්්‍යයන් එෆ් එම් නාලිකාවේ විලුදගල් වැඩසටහන සමග එක්වෙමින්.\nඑහිදී මීළග ජනාධිපති ධුරයට වඩා සුදුසු හිටපු ජනාධිපති මෛත්‍රීපාල සිරිසේන ද වත්මන් ජනාධිපති රනිල් වික්‍රමසිංහ ද යනුවෙන් ඔහුට ප්‍රශ්නයක් යොමුවුණා.\nරාජ්‍ය අමාත්‍යවරයා ඊට ප්‍රතිචාර දක්වමින් කියා සිටියේ රට අර්බුදයට පත්වූ අවස්ථාවේ නායකත්වය භාර ගැනීමට සිටියේ ජනාධිපති රනිල් වික්‍රමසිංහ පමණක් බැවින් ඉරිදි වසර 5 ක කාලය සඳහා ද ඔහු ජනාධිපති ධුරයට සුදුසු බවයි.",
       "URL": "https://www.hirunews.lk/346938/මෛත්‍රීට-වඩා-ජනපති-රනිල්-සුදුසුයි-රාජ්‍ය-ඇමති-රාගවන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=55"
}