{
       "Source": "hirunews",
       "Timestamp": "Saturday, 15 July 2023 - 14:09",
       "Headline": "වන අලි උවදුරෙන් බැටකන ජනතාවගේ දුක්ගැනවිලි",
       "News Content": "මෙරට බොහෝ ග්‍රාමීය ප්‍රදේශ වල ජනතාව වන අලි උවදුර හේතුවෙන් පීඩාවට පත්වීම කාලාන්තරයක් තිස්සේ පවතින නොවිසඳුණු ගැටලුවක්.\nවන අලි ගැටළුවට නිසි විසඳුමක් අවශ්‍ය බව බොහෝ අවස්ථා වලදි පෙන්වා දී ඇතත් දිගින් දිගටම වන අලි තර්ජන වලින් බැටකන ජනතාවගේ දුක්ගැනවිල්ලෙන් පෙනී යන්නේ එම ගැටලුව මෙතෙක් කිසිවෙකුගේ අවධානයට ලක් වී නොමැති බවයි\nමහියංගනය ප්‍රාදේශිය ලේඛම් කොට්ඨාසයට අයත් ගිරාඳුරුකොට්ටේ, උල්හිටියාව දියවර ගම්මානයේ ගතවූ දින දෙක තුළ නිවාස හයකට වන අලි පහර දි විනාශ කර තිබෙනවා.\nමෙම ප්‍රදේශයේ පදිංචිව සිටින පවුල් 150 කට ආසන්න පිරිසක් නිරන්තරයෙන් වන අලි ගැටලුව හේතුවෙන් පීඩා විඳිනවා\nමෙම අලි රංචුවෙන් වෙන්වි සිටින වන අලි කිහිප දෙනෙකු ඉතා දරුණු ලෙස හැසිරමින් දහවල් කාලයේදීත් ගම් වැදී නිවාස වලට හානි සිදු කරන බවයි ගම්වාසින් පවසන්නේ\nප්‍රදේශවාසින් චෝදනා කරන්නේ වනජීවි නිළධාරින් මේ සම්බන්ධයෙන් නිසි ලෙස රාජකාරි ඉටු නොකරන බවයි\nමේ අතර සූරියවැව මදුනාගල ප්‍රදේශයේ පුද්ගලයෙකු වන අලි පහර දීමකින් මියගොස් තිබෙනවා.\nමෙලෙස මියගොස් ඇත්තේ 63 හැවරිදි පුද්ගලයෙක්.ගතවූ දින තුනක කාලය තුළදී හම්බන්තොට ප්‍රදේශයේ සිදු වු වන අලි පහර දීම් වලින් පුද්ගලයින් තිදෙනෙකු මියගොස් ඇති බවයි අප වාර්තාකරු සඳහන් කළේ. ඒ හම්බන්තොට කටුවැව අම්බලන්ගොඩ කොග්ගල දකුණු කඩවැ හා සූරියවැව මදුනාගල ප්‍රදේශවලයි\nමෙලෙස වන අලි මිනිස් ජීවිතවලට කෙතරම් හානි සිදුකළත් එවන් පසුබිමක පවා මිනිසුන් අලින්ගේ ජීවිත බේරා ගැනීමට පසුබට වන්නේ නැහැ.\nමේ ඊට කදිම නිදසුනක් .\nමැදිරිගිරිය දහම්වැව ප්‍රදේශයේ අතහැර දැමූ ළිඳකට වැටි සිටි මාස දෙකක පමණ වන අලි පැටවෙකු ගොඩගැනීමට ප්‍රෙද්ශවාසීන් වන ජීවි නිළධාරින් සහ මහවැලි අධීකාරියේ නිලධාරීන්ගේ සහය ඇතිව කටයුතු කළා.\nඅනතුරුව අලි පැටවා ගිරිතලේ වනජීවි පශු වෛද්‍ය ඒකකය වෙත රැගෙන ගියා",
       "URL": "https://www.hirunews.lk/341299/වන-අලි-උවදුරෙන්-බැටකන-ජනතාවගේ-දුක්ගැනවිලි",
       "Category": "Local News",
       "Parent URL": "https://www.hirunews.lk/local-news.php?pageID=182"
}