{
       "Source": "hirunews",
       "Timestamp": "Saturday, 23 January 2021 - 6:50",
       "Headline": "පොඩී ලැසීගේ ගෝලයෙකු ආයුධ සමඟ මීටියාගොඩ දී අල්ලයි",
       "News Content": "මීටියාගොඩ, හරන්නාගල ප්‍රදේශයේදී විශේෂ කාර්ය බලකා මූලස්ථානයේ නිලධාරීන්ට ලද තොරතුරකට අනුව ගිනි අවි සහ උණ්ඩ සමඟ ඊයේ (22) රාත්‍රියේ පුද්ගලයෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මේ වන විට රක්ෂිත බන්ධනාගාරයේ පසුව පොඩී ලැසීගේ ගෝලයෙකු බවයි වාර්තා වන්නේ.\n30 හැවිරිදි වියේ පසුවන සැකකරු හිටපු නාවික හමුදා සෙබළෙකු වනවා.\nමොහු සන්තකයේ තිබී චීනයේ නිෂ්පාදිත NP 34 වර්ගයේ මිලි මීටර් 09 වර්ගයේ උණ්ඩ යෙදිය හැකි ස්වයංක්‍රීය පිස්තෝල 01ක්, මිලි මීටර් 09 ජීව උණ්ඩ 02ක් සහ මිලි මීටර් 38 වර්ගයේ උණ්ඩ 06ක් යෙදිය හැකි ආකාරයට සකස් කරන ලද මෙරට නිෂ්පාදිත ගිනි අවියක් සොයාගෙන තිබෙනවා.\nසැකකරු බලපිටිය මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලිසිය පැවසුවේ.",
       "URL": "https://www.hirunews.lk/260469/පොඩී-ලැසීගේ-ගෝලයෙකු-ආයුධ-සමඟ-මීටියාගොඩ-දී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2194"
}