{
       "Source": "hirunews",
       "Timestamp": "Saturday, 06 August 2016 - 7:44",
       "Headline": "පිටස්තර සිසුන් උසස් පෙළ ලියූ නුවරඑළිය පාසලේ විදුහල්පතිගේ වැඩ තහනම්",
       "News Content": "පිටස්තර ශිෂ්‍යයින් නුවරඑළිය දිස්ත්‍රික්කයෙන් අධ්‍යයන පොදු සහතික පත්‍ර උසස් පෙළ විභාගයට ඉදිරිපත්වීම සම්බන්ධයෙන් සිදුකළ පරීක්ෂණයෙන් පසු අදාළ විද්‍යාලයේ විදුහල්පතිවරයාගේ වැඩ තහනම් කර ඇති බව අධ්‍යාපන රාජ්‍ය අමාත්‍ය වී. රාධක්‍රිෂ්නන් පවසනවා.\nසිද්ධිය පිළිබදව තමාට වාර්තා වූ සැණින් ඒ පිළිබදව විභාග කොමසාරිස්වරයා දැනුවත් කර අදාළ විදුහලේ විදුහල්පතිවරයාගේ වැඩ තහනම් කිරීමට කටයුතු කළ බවයි ඔහු ප්‍රකාශ කළේ.\nසිද්ධිය පිළිබදව මධ්‍යම පළාත් අධ්‍යාපන අධ්‍යක්ෂවරයාගේ අධීක්ෂණය යටතේ විිමර්ශනයක් සිදුකෙරෙන බව ද රාජ්‍ය අමාත්‍යවරයා හිරු ප්‍රවෘත්ති අංශය කළ විමසීමකදී කියා සිටියා.",
       "URL": "https://www.hirunews.lk/139929/පිටස්තර-සිසුන්-උසස්-පෙළ-ලියූ-නුවරඑළිය-පාසලේ-විදුහල්පතිගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4934"
}