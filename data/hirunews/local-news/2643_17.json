{
       "Source": "hirunews",
       "Timestamp": "Sunday, 21 June 2020 - 10:33",
       "Headline": "චීනයෙන් කොවිඩ් 19 නව ආසාදිතයන් 26ක් (වීඩියෝ)",
       "News Content": "චීනයෙන් ඊයේ දිනයේදීද කොවිඩ් 19 ආසාදිතයන් 26 දෙනෙකු හඳුනාගෙන ඇති අතර, ඉන් විසි දෙදෙනෙකුම බීජිං නුවරින් හමුවූ බව එරට ජාතික සෞඛ්‍ය කොමිසම නිවේදනය කළා.\nමිලියන 20ක ජනගහණයක් සහිත බීජිං පුරවරයෙන් නැවතත් කොරෝනා ආසාදිතයන් හමුවීම ආරම්භ වූයේ පසුගිය 11 වනදායි.\nනගරයේ නිරිතදිග ප්‍රදේශයේ පිහිටි ආහාර තොග වෙළඳපොල ආශ්‍රිතව එලෙස වෛරසය පැතිරීම ආරම්භ වූ අතර, මේ වනවිට ආසාදිතයන් 227දෙනෙකු හඳුනාගෙන තිබෙනවා.\nකොවිඩ් 19 වෛරසය මුලින්ම ආරම්භ වූයේද චීනයේ වූහාන් නගරයෙන්.\nමේ වනවිට චීනයේ සමස්ත කොරෝනා ආසාදිත සංඛ්‍යාව 83,378ක් වන අතර, මරණ සංඛ්‍යාව 4,634ක්.",
       "URL": "https://www.hirunews.lk/243582/චීනයෙන්-කොවිඩ්-19-නව-ආසාදිතයන්-26ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2643"
}