{
       "Source": "hirunews",
       "Timestamp": "Monday, 27 June 2022 - 7:56",
       "Headline": "හිඟ ඖෂධ සොයාගෙන්න නොමිලේ සේවාවක්",
       "News Content": "ඖෂධ හිඟය හමුවේ සොයා ගැනීමට අපහසු ඖෂධ පවතින ස්ථාන සහ ඒවා සපයා ගත හැකි ස්ථාන පිළිබඳ තොරතුරු ලබා ලබාදීමේ ක්‍රමවේදයක් සමස්ත ලංකා ඔසුසැල් හිමියන්ගේ සංගමය විසින් සකස් කර තිබෙනවා.\nපවතින ඩොලර් අර්බුදය හේතුවෙන් අත්‍යවශ්‍ය ඖෂධ රැසක් රජයේ රෝහල්වල මෙන්ම පෞද්ගලික ඔසුසල්වල ද නොමැති තත්වයක් පවතින බැවින් රෝගීන් පත්ව ඇති අපහසුතාව සැලකිල්ලට ගෙන එම වැඩපිළිවෙළ ආරම්භ කළ බවයි එම සංගමය සඳහන් කළේ.\n045 22 75 636 අංකයෙන් හෝ 077 19 77 177 වට්ස්ඇප් අංකයෙන් හිඟ ඖෂධ පිළිබද විමසීම් සිදු කළ හැකියි.\nමේ අතර රජයේ රෝහල්වල ප්‍රතිකාර ලබන රෝගීන්ට අවශ්‍ය ඖෂධ නොමැති අවස්ථාවලදී එම ඖෂධ සොයා ගැනීමට ඒ පිළිබඳ තොරතුරු හා විමසීම් සෞඛ්‍ය ප්‍රවර්ධන කාර්යාංශයේ සුවසැරිය තොරතුරු සේවයේ 1999 අංකය ඇමතීමෙන් ද ලබා ගත හැකියි.",
       "URL": "https://www.hirunews.lk/308273/හිඟ-ඖෂධ-සොයාගෙන්න-නොමිලේ-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=1066"
}