{
       "Source": "hirunews",
       "Timestamp": "Wednesday, 31 May 2017 - 8:22",
       "Headline": "ආපදාවන්ට ලක්වූවන්ට ඊශ්‍රායලයෙන් ආධාර",
       "News Content": "ආපදා තත්වයෙන් විපතට පත් ජනතාව සදහා ඊශ්‍රායල් රජයෙන් ද ආධාර තොගයක් ලබා දී තිබෙනවා.\nවිදේශ කටයුතු අමාත්‍යංශය සදහන් කළේ ඊයේ පස්වරුවේ අමාත්‍යංශ පරිශ්‍රයේ දී අදාළ සහනාධාර ලබා දීම සිදු කළ බවයි.\nමේ අතර ඉන්දියාවෙන් රැගෙන එන ලද, සහනාධාර රැගත් තුන්වෙනි නෞකාව ඊයේ පස්වරුවේ කොළඹ වරායට පැමිණියා.\nඑහිදී ශ්‍රී ලංකාවේ ඉන්දීය මහකොමසාරිස් තරංජිත් සිං විසින් විදේශ කටයුතු අමාත්‍ය රවී කරුණානායකට එම සහනාධාර තොගය නිළ වශයෙන් භාර දීම සිදු කළා.\nමේ අතර, පාකිස්තානයෙන්ද සහනාධාර රැගත් නෞකාවක් ඊයේ පස්වරුවේ මෙරටට ළඟාවුණා.",
       "URL": "https://www.hirunews.lk/162497/ආපදාවන්ට-ලක්වූවන්ට-ඊශ්‍රායලයෙන්-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=4491"
}