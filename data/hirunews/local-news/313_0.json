{
       "Source": "hirunews",
       "Timestamp": "Saturday, 27 May 2023 - 14:36",
       "Headline": "ලෝක කුසලාන සුදුසුකම් ලබා ගැනීමේ තරගාවලියේ කාලසටහන ප්‍රකාශයට",
       "News Content": "සිම්බාබ්වේ හිදී පැවැත්වීමට නියමිත ලෝක කුසලාන සුදුසුකම් ලබා ගැනීමේ තරගාවලියේ පුහුණු තරග කාලසටහන ජාත්‍යන්තර ක්‍රිකට් කවුන්සිලය විසින් ප්‍රකාශයට පත් කර තිබෙනවා.\nඒ අනුව, ලබන මස 18 වැනිදා තරගාවලිය ආරම්භ වීමට පෙර සියලු‍ කණ්ඩායම් පුහුණු තරග දෙකකට සහභාගී විය යුතුයි.\nකණ්ඩායම් 10ක් සුදුසුකම් ලබා ගැනීමේ ස්ථාන දෙකක් සඳහා මෙම තරගාවලියේ දී තරග වැදීමට නියමිත අතර සුපිරි හය දෙනාගේ වටයේ පළමු ස්ථාන දෙක දිනා ගන්නා කණ්ඩායම් මේ වසරේ එක්දින ලෝක කුසලානය සඳහා සුදුසුකම් ලබනවා.",
       "URL": "https://www.hirunews.lk/336374/ලෝක-කුසලාන-සුදුසුකම්-ලබා-ගැනීමේ-තරගාවලියේ-කාලසටහන-ප්‍රකාශයට",
       "Category": "Local News",
       "Parent URL": "https://www.hirunews.lk/local-news.php?pageID=313"
}