{
       "Source": "hirunews",
       "Timestamp": "Saturday, 29 October 2022 - 19:56",
       "Headline": "ජාතික රෝහලේ යළිත් එක්ස් - රේ ප්‍රශ්නයක්",
       "News Content": "දිවයින පුරා රෝහල් වල ඖෂධ හිඟයක් පැවතියත්, ජිවිතාරක්ෂක ඖෂධවල හිඟයක් නොමැති බව සෞඛ්‍ය අමාත්‍ය ආචාර්ය කෙහෙළිය රඹුක්වැල්ල ප්‍රකාශ කළා.\nමහනුවරදී අද මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් අමාත්‍යවරයා කියා සිටියේ අත්‍යාවශ්‍ය ඖෂධ තුන්සිය අසූ හතරෙන් ඇතැම් ඖෂධවල හිඟයක් සහ ශල්‍යකර්ම සඳහා භාවිත කෙරෙන උපකරණවල හිඟයක් පවතින බවයි.\nමේ අතර, කොළඹ ජාතික රෝහලේ එක්ස් - රේ ලබා ගැනීම සම්බන්ධයෙන් යළි ගැටලු මතුව ඇති බව සමස්ත ලංකා හෙද සංගමයේ ප්‍රධාන ලේකම් එස්.බී. මැදිවත්ත ප්‍රකාශ කළා.",
       "URL": "https://www.hirunews.lk/319147/ජාතික-රෝහලේ-යළිත්-එක්ස්-රේ-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=769"
}