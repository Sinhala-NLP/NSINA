{
       "Source": "hirunews",
       "Timestamp": "Sunday, 04 August 2019 - 17:26",
       "Headline": "\"යතිවර සමරු පහය\" විවෘත කිරීම ජනපති සහභාගීත්වයෙන්",
       "News Content": "බෙල්ලන්විල රාජමහා විහාරයේ ,යතිවර සමරු පහය, ගුණානුස්මරණ මන්දිරය විවෘත කිරීම ජනාධිපති මෛත්‍රීපාල සිරිසේනගේ සහභාගිත්වයෙන් අද (04) පෙරවරුවේ සිදු කෙරුණා.\nබෙල්ලන්විල විහාරස්ථානයේ හිටපු විහාරාධිපති පූජ්‍ය බෙල්ලන්විල සෝමරතන නායක හිමිපාණන් සහ මහාචාර්ය පූජ්‍ය බෙල්ලන්විල විමලරතන අනුනායක හිමිපාණන් ගුණානුස්මරණය කිරීම වෙනුවෙන් මෙම නව මන්දිරය ඉදි කර තිබෙනවා.\nඅස්ගිරි පාර්ශ්වයේ මහානායක අතිපූජ්‍ය වරකාගොඩ ශ්‍රී ඥානරතන හිමියන් මෙහි මුලසුන හෙඹ වූ අතර ශ්‍රී ලංකා අමරපුර මහානිකායේ මහානායක අග්ගමහා පණ්ඩිත පූජ්‍ය කොටුගොඩ ධම්මාවාස හිමියන් ප්‍රමුඛ මහා සංඝරත්නය ද විපක්ෂ නායක මහින්ද රාජපක්ෂ ඇතුළු පක්ෂ විපක්ෂ දේශපාලන නියෝජිතයෝ රැසක් ද මෙම අවස්ථාවට එක්ව සිටියා.",
       "URL": "https://www.hirunews.lk/221539/යතිවර-සමරු-පහය-විවෘත-කිරීම-ජනපති-සහභාගීත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3216"
}