{
       "Source": "hirunews",
       "Timestamp": "Tuesday, 13 June 2023 - 8:08",
       "Headline": "අදානි සමූහය වැඩ අරඹයි",
       "News Content": "මන්නාරම සහ පුනරීන් ප්‍රදේශවල ඉදිකිරීමට යෝජිත මෙගාවොට් 500ක ධාරිතාවයකින් යුත් සූර්ය සහ සුළං පුනර්ජනනීය බලශක්ති ව්‍යාපෘතියේ කටයුතු ආරම්භ කිරිම සම්බන්ධයෙන් විශේෂ සාකච්ඡාවක් පවත්වා තිබෙනවා.\nඒ, විදුලිබල හා බලශක්ති අමාත්‍ය කංචන විජේසේකර සහ ඉන්දියාවේ අදානි සමූහයේ කළමණාකරණ අධ්‍යක්ෂක සහ ප්‍රධාන විධායක නිලධාරී අනිල් සර්ධානා ඇතුලු පිරිසකගේ ප්‍රධානත්වයෙන්.\nඊයේ (12) පැවති මෙම හමුවේ දී ව්‍යාපෘතිය ක්‍රියාත්මක කිරීමේ දී ඇතිවන ගැටළු, අභියෝග සහ ඉදිකිරීම් කාල රාමුව පිළිබඳව සාකච්ඡා කර තිබෙනවා.\nඑහිදී අදානි සමූහය ප්‍රකාශ කර ඇත්තේ අදාළ ව්‍යාපෘතිය ලබන වසරේ දෙසැම්බර් මස වන විට අවසන් කිරීම තම අපේක්ෂාව බවයි.",
       "URL": "https://www.hirunews.lk/337770/අදානි-සමූහය-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=274"
}