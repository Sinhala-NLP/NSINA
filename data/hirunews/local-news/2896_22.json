{
       "Source": "hirunews",
       "Timestamp": "Monday, 17 February 2020 - 13:30",
       "Headline": "ජනාධිපති කාර්යාලය ඉදිරිපිට විරෝධතා දෙකක්",
       "News Content": "රණවිරු අයිතිවාසිකම් සුරැකීමේ ජාතික බලවේගය ජනාධිපති කාර්යාලය ඉදිරිපිට මේ වනවිට විරෝධතාවයක නිරත වනවා. විශ්‍රාමික අබාධිත රණවිරුවන් මෙලෙස විරෝධතාවයේ නිරතවන්නේ ජිවිතාන්තය දක්වා තමන්ට මුළු වැටුපම ලබා දෙන ලෙසට ඉල්ලමින්.\nවිරෝධතාවයේ නිරත වන විශ්‍රාමික අබාධිත රණවිරුවන් සහ ඔවුන්ගේ බිරින්දෑවරුන් අද දහවල් කොළඹ කොටුව දුම්රිය පොළ ඉදිරිපිට සිට පාගමනින් ජනාධිපති කාර්යාලය දක්වා පැමිණියා.\nමේ වනවිට බලධාරීන් ඔවුන්ට සාකච්ඡාවක් ලබාදී ඇති බවයි එහි සිටින හිරු වාර්තාකරු කියා සිටියේ. මේ අතර ජාතික නිවාස සංවර්ධන අධිකාරියේ රැකියා අහිමිවූ පිරිසක්ද ජනාධිපති කාර්යාලය ඉදිරිපිට මේ වනවිට විරෝධතාවක් ආරම්භ කර තිබෙනවා.\nමිට ටික වේලාවකට පෙර ඔවුන්ගෙන් කිහිපදෙනෙකු සාකච්ඡාවක් සඳහා ජනාධිපති කාර්යාලය තුළට රැගෙන ගිය බවයි හිරු වාර්තාකරු වැඩිදුරටත් ප්‍රකාශ කළේ.",
       "URL": "https://www.hirunews.lk/234630/ජනාධිපති-කාර්යාලය-ඉදිරිපිට-විරෝධතා-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2896"
}