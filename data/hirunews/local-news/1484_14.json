{
       "Source": "hirunews",
       "Timestamp": "Sunday, 19 December 2021 - 8:45",
       "Headline": "පුදුකුඩිඉරිප්පුවේදී අතුරුදන් වූ දැරියගේ සිරුර හමුවේ",
       "News Content": "පුදුකුඩිඉරිප්පු - මුන්ගිල්ලාරු උතුරු - උදයාර්කට්ටු ප්‍රදේශයේ පදිංචිව සිට අතුරුදන් වූ 12 හැවිරිදි දැරියගේ සිරුර ප්‍රදේශයේ කැලෑවක තිබී ඊයේ (18) සොයා ගත්තා.\nමෙම දැරිය පසුගිය 15 වැනිදා පස්වරුවේ සිට අතුරුදන්ව ඇති බවට පොලිසියට පැමිණිල්ලක් ලැබී තිබුණා.\nඒ අනුව මුලතිව් මහේස්ත්‍රාත් අධිකරණයට කරුණු වාර්තා කළ පොලිසිය විමර්ශන ආරම්භ කළ අතර, ඊයේ උදයාර්කට්ටු ප්‍රදේශයේම කැලෑබද ප්‍රදේශයක තිබී අතුරුදන් වූ දැරියගේ සිරුර සොයාගෙන තිබෙනවා.\nමෘත ශරීරය සම්බන්ධයෙන් පශ්චාත් මරණ පරීක්ෂණය මාන්චෝලෙයි රෝහලේදී පැවැත්වීමට නියමිතයි.\nමෙම මරණය සාහසික ක්‍රියාවක් ද යන්න සොයා විමර්ශන සිදු කරන බවයි පොලිසිය ප්‍රකාශ කළේ.",
       "URL": "https://www.hirunews.lk/291476/පුදුකුඩිඉරිප්පුවේදී-අතුරුදන්-වූ-දැරියගේ-සිරුර-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}