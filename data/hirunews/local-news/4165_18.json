{
       "Source": "hirunews",
       "Timestamp": "Tuesday, 19 December 2017 - 15:46",
       "Headline": "ඇසිඩ් ගැසුවාට ලක්ෂ 550ක් ඉල්ලන නඩුවට වෙන දේ",
       "News Content": "උතුරු මැද පළාත් ආයූර්වේද කොමසාරිස්වරයාට ඇසිඩ් ප්‍රහාරයක් එල්ල කිරීමේ සිද්ධියට අදාළව රුපියල් ලක්ෂ 550 ක වන්දියක් ඉල්ලා ගොනුකර ඇති නඩුව විභාගයට ගැනීමට අධිකරණය අද තීරණය කළා.\nඒ අනුව ලබන ජනවාරි මස 15 වනදා සිට එය විභාග කිරීමටයි අනුරාධපුර දිසා විනිසුරු සහ අතිරේක මහේස්ත්‍රාත් චමරී ධනන්සූරිය නියෝග කළේ.\n2013 වසරේ පෙබරවාරි මාසයේ දිනකදී උතුරු මැද පළාත් ආයූර්වේද කොමසාරිස් වෛද්‍ය කුමාර අල්විස්ට එල්ලවූ ඇසිඞ් ප්‍රහාරයෙන් ඔහුට බරපතල තුවාල සිදුවූ අතර, ඊට අදාළව මින්නේරිය ආයූර්වේද රෝහලේ වෛද්‍යවරයෙකු, හිටපු හමුදා සෙබලෙකු සහ තවත් පුද්ගලයෙකු වගඋත්තරකරුවන් කරමින් මෙම නඩුව පවරා තිබෙනවා.\nවිරෝධතා ඇත්නම් ජනවාරි 15 වනදා ගොනුකරන ලෙසද මෙහිදී වගඋත්තරකරුවන්ට නියෝග කෙරුණා.",
       "URL": "https://www.hirunews.lk/178787/ඇසිඩ්-ගැසුවාට-ලක්ෂ-550ක්-ඉල්ලන-නඩුවට-වෙන-දේ",
       "Category": "Local News",
       "Parent URL": "https://www.hirunews.lk/local-news.php?pageID=4165"
}