{
       "Source": "hirunews",
       "Timestamp": "Tuesday, 04 July 2023 - 10:52",
       "Headline": "යාපනයේ මැලේරියාව යළි හිස ඔසවයි",
       "News Content": "යාපනයේ වැසියන්ට මැලේරියා රෝගය වැලඳීමේ අවදානම යළිත් වැඩි වී ඇතැයි යාපනය ශික්ෂණ රෝහලේ මැලේරියා හා වසංගත ඒකකය සදහන් කරනවා.\nයාපනයෙන් මැලේරියා රෝගීන් දෙදෙනෙකු අලුතින් හමු වී ඇති අතර මීට ඉහතදී මැලේරියා රෝගීන් පස් දෙනෙකු ද හමු වී තිබුණා.\nමීට පෙර හමු වූ මැලේරියා රෝගීන් ඇනෝපිලස් පැල්සිපාරම් ගණයට අයත් වු අතර මෙවර හමු වූ රෝගීන් ඇනෝපිලස් ස්ටෙෆෙන්සි (Anopheles stephensi ) ගණයට අයත් බව යාපනය රෝහල සදහන් කරනවා.\nලෝක සෞඛ්‍ය සංවිධානය විසින් මැලේරියා රෝගය ශ්‍රී ලංකාවෙන් තුරන් වී ඇති බවට සහතිකයක් නිකුත් වී කර ඇතත් ශ්‍රී ලාංකිකයින් අප්‍රිකානු හා මැලේරියාව පවතින වෙනත් රටවලට ගමන් බිමන් යාම නිසා ශ්‍රී ලංකාවේ\nමැලේරියා උවදුර සියයට සියයකින් තුරන් වී නොමැති බව ද, යාපනය ශික්ෂණ රෝහලේ මැලේරියා හා වසංගත ඒකක අංශය ප්‍රකාශ කරනවා.",
       "URL": "https://www.hirunews.lk/339958/යාපනයේ-මැලේරියාව-යළි-හිස-ඔසවයි",
       "Category": "Local News",
       "Parent URL": "https://www.hirunews.lk/local-news.php?pageID=214"
}