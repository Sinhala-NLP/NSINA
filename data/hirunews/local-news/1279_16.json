{
       "Source": "hirunews",
       "Timestamp": "Tuesday, 22 March 2022 - 8:15",
       "Headline": "අද ආණ්ඩු පක්ෂයේ විශේෂ රැස්වීම් දෙකක්",
       "News Content": "ආණ්ඩු පක්ෂයේ විශේෂ රැස්වීම් දෙකක් අද (21) දිනයේදී පැවැත්වීමට නියමිතයි.\nජනාධිපති ගෝඨාභය රාජපක්ෂගේ ප්‍රධානත්වයෙන් පස්වරු 6ට අරලියගහ මන්දිරයේදී ආණ්ඩු පක්ෂයේ මැති ඇමතිවරුන්ගේ සහභාගීත්වයෙන් රැස්වීමක් පැවැත්වීමට නියමිත වනවා.\nඑහිදී රට තුළ මතුව ඇති ආර්ථික අර්බුදය සම්බන්ධයෙන් සාකච්ඡා කිරීමට නියමිත බවයි වාර්තා වුණේ.\nඑසේම ජනාධිපතිවරයා සමඟ පැවැත්වීමට නියමිත සාකච්ඡාවට පෙර අද පෙරවරුවේ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් තවත් සාකච්ඡාවක් පැවැත්වෙනවා.\nපාර්ලිමේන්තු සංකීර්ණයේදී පෙරවරු 11.30ට අදාළ සාකච්ඡාව පැවැත්වෙන බවයි ආණ්ඩු පක්ෂ අභ්‍යන්තර ආරංචි මාර්ග සඳහන් කළේ.",
       "URL": "https://www.hirunews.lk/300054/අද-ආණ්ඩු-පක්ෂයේ-විශේෂ-රැස්වීම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1279"
}