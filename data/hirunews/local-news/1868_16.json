{
       "Source": "hirunews",
       "Timestamp": "Tuesday, 22 June 2021 - 10:29",
       "Headline": "ඊයේ වැඩිම ආසාදිතයන් ගම්පහින් (වීඩියෝ)",
       "News Content": "ඊයේ මෙරටින් වාර්තාවූ ආසාදිතයන් 2,131 අතරින් වැඩිම පිරිසක් ගම්පහ දිස්ත්‍රික්කයෙන් වාර්තාවී තිබෙනවා.\nඑම සංඛ්‍යාව 271 ක්.\nකොළඹ දිස්ත්‍රික්කයෙන් ආසාදිතයන් 229 දෙනෙකු වාර්තාවී ඇති අතර, රත්නපුරයෙන් හඳුනාගෙන ඇති ආසාදිත සංඛ්‍යාව 208 ක්.\nමඩකලපුවෙන් ආසාදිතයින් 177 දෙනෙකු, පොළොන්නරුවෙන් 144 දෙනෙකු, කළුතරින් 140 දෙනෙකු, පුත්තලමින් 118 දෙනෙකු ද ඊයේ වාර්තා වී තිබෙනවා.\nකොරෝනා නව ප්‍රභේදයන් මෙරට පැතිරයාම වළක්වාගැනීමට නිසි පියවර ගැනීම කඩිනමින් අවශ්‍ය බව සෞඛ්‍ය වෘත්තියවේදීන්ගේ විද්වත් සංගමයේ සභාපති රවී කුමුදේශ් ප්‍රකාශ කළා.\nමේ අතර දිස්ත්‍රික්ක මට්ටමින් සංචාරක සංවර්ධන සැලැස්මක් සකස් කිරීම සඳහා යෝජනා ලබාදෙන ලෙස සංචාරක අමාත්‍ය ප්‍රසන්න රණතුංග දිස්ත්‍රික් සම්බන්ධීකරණ කමිටු සභාපතිවරුන්ගෙන් ඉල්ලා තිබෙනවා.\nමේ යටතේ ඒ ඒ දිස්ත්‍රික්ක වල දැනටමත් ඇති සංචාරක කලාප සංවර්ධනය කිරීමටත් නව සංචාරක ආකර්ෂණීය ස්ථාන හඳුනාගෙන ඒවා ප්‍රවර්ධනය කිරීමටත් ප්‍රමුඛතාවය ලබාදෙන ලෙසයි ඔහු ඉල්ලා ඇත්තේ.\nකොවිඩ් එන්නත්කරණය ලොවපුරා සිදුකිරීමටත් සමඟ ලෝකයේ සංචාරක කර්මාන්තය යථා තත්ත්වයට පත්වනු ඇති බවයි අමාත්‍යවරයා කියා සිටියේ.",
       "URL": "https://www.hirunews.lk/274999/ඊයේ-වැඩිම-ආසාදිතයන්-ගම්පහින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1868"
}