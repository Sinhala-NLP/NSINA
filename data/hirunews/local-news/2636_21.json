{
       "Source": "hirunews",
       "Timestamp": "Wednesday, 24 June 2020 - 8:48",
       "Headline": "උතුරු කොරියාව යුදමය ක්‍රියාමාර්ගයක් හකුළා ගනී",
       "News Content": "උතුරු කොරියාව, දකුණු කොරියාවට එරෙහි යුදමය ක්‍රියාමාර්ග ගැනීම සඳහා වන සැලසුම් අත්හිටුවා තිබෙනවා.\nවිදෙස් මාධ්‍ය ප්‍රකාශ කළේ බලධාරීන් සමඟ උතුරු කොරියානු ජනාධිපති කිම් ජොං අන් පැවැත්වූ සාකච්ඡාවකින් අනතුරුව මෙම තීරණය ගෙන ඇති බවයි.\nදෙරට අතර දේශසීමාවේ පිහිටි යුද මුක්ත කලාපයේ සිය හමුදා මෙන්ම යුද උපකරණ ස්ථාපිත කරන බවට පසුගිය දා උතුරු කොරියානු නායකයා අනතුරු අගවා සිටියේ දකුණු කොරියාවේ සිට දේශපාලනික මතවාදයන් විවිධ ස්වරූපයන්ගෙන් උතුරු කොරියාව වෙත පැමිණීම හේතුවෙන්.",
       "URL": "https://www.hirunews.lk/243804/උතුරු-කොරියාව-යුදමය-ක්‍රියාමාර්ගයක්-හකුළා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2636"
}