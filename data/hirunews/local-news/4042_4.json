{
       "Source": "hirunews",
       "Timestamp": "Monday, 12 March 2018 - 13:00",
       "Headline": "මොරගහකන්ද - කළුගඟ ව්‍යාපෘතිය සියයට 75 ක් අවසන්",
       "News Content": "මොරගහකන්ද - කළුගඟ සංවර්ධන ව්‍යාපෘතිය යටතේ ඉදි කෙරෙන කළු ගඟ ජලාශයේ භෞතික ඉදිකිරීම් කටයුතු මේ වනවිට සියයට 75 කින් අවසන් කර තිබෙනවා.\nමෙම ව්‍යාපෘතියේ නිරීක්ෂණ චාරිකාවකට එක්වෙමින් අමාත්‍ය මහින්ද අමරවීර සඳහන් කළේ මේ වසර අවසානයේදී මෙම ව්‍යාපෘතිය මගින් අනුරාධපුර දිස්ත්‍රික්කයේ ඉහළ කොටසට මෙන්ම වවුනියාව, පදවිය හා කිලිනොච්චිය යන ප්‍රදේශවලට ජලය බෙදාහැරීමට හැකිවන බවයි.\nමෙම ව්‍යාපෘතිය සඳහා ඇස්තමේන්තු ගත මුදල ඇමරිකන් ඩොලර් මිලියන 136 ක්.\nමෙහි සමස්ත ජල ධාරිතාව ඝන කියුබ් මීටර 218 ක් වන අතර, ඉන් අවට කුඩා ජලාශ 100කට පමණ ජලය බෙදාහැරීමට නියමිතයි.",
       "URL": "https://www.hirunews.lk/185693/මොරගහකන්ද-කළුගඟ-ව්‍යාපෘතිය-සියයට-75-ක්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4042"
}