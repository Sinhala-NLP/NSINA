{
       "Source": "hirunews",
       "Timestamp": "Monday, 24 January 2022 - 9:59",
       "Headline": "ලක්ෂ 40ක අබිං සමඟ පුද්ගලයකු විශේෂ කාර්ය බලකා අත්අඩංගුවට",
       "News Content": "විශේෂ කාර්ය බලකායේ අනදෙන නිලධාරී නියෝජ්‍ය පොලිස්පති උපදෙස් පරිදි කලවංචිකුඩි කඳවුරේ නිලධාරීන්ට, වාලච්චේන යුධ හමුදා කදවුරේ බුද්ධි අංශය මගින් ලබා දෙන ලද තොරතුරකට අනුව, පොලිස් නිලධාරීන් කණ්ඩායමක් විසින් වාලච්චේන පොලිස් වසමේ කල්කුඩා මාර්ගයේ දී වැටලීමක් සිදුකර තිබෙනවා.\nසැකකරු විසින් ඊයේ (23) දින අබිං හෙවත් OPIUM නැමැති විෂ මත්ද්‍රව්‍ය සන්තකයේ තබාගෙන ත්‍රීරෝද රථයකින් ප්‍රවාහනය කරමින් සිටියදීයි, පොලිස් අත්අඩංගුවට පත්ව ඇත්තේ.\nඅත්අඩංගුවට පත්වන අවස්ථාවේ සැකකරු සන්තකව, රුපියල් ලක්ෂ 40ක වටිනාකමකින් යුත් අබිං හෙවත් OPIUM නැමැති විෂ මත්ද්‍රව්‍ය ග්‍රෑම් 460ක් තිබූ බවට සදහන්.\nසැකකරු කල්කුඩා ප්‍රදේශයේ පදිංචි වයස අවුරුදු 72 ක පුද්ගලයෙක්.\nවැඩිදුර විමර්ශන කටයුතු සඳහා වාලච්චේන පොලිසිය සිදු කරයි.",
       "URL": "https://www.hirunews.lk/294942/ලක්ෂ-40ක-අබිං-සමඟ-පුද්ගලයකු-විශේෂ-කාර්ය-බලකා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1403"
}