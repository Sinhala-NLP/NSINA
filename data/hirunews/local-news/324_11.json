{
       "Source": "hirunews",
       "Timestamp": "Tuesday, 23 May 2023 - 6:36",
       "Headline": "සිංගප්පූරු සහ ජපාන සංචාරයක් සඳහා ජනපති දිවයිනෙන් පිටත්ව යයි (වීඩියෝ)",
       "News Content": "සිංගප්පූරුවේ සහ ජපානයේ නිල සංචාරය අරඹමින් ජනාධිපති රනිල් වික්‍රමසිංහ අද(23) අලුයම 12යි 30ට දිවයිනෙන් පිටත්ව ගියා.\nමුලින්ම සිංගප්පූරුව වෙත පිටත්ව යන ජනාධිපතිවරයා එරට නීතිය හා ස්වදේශ කටයුතු අමාත්‍ය කේ. ෂන්මුගන් ඇතුළු ඉහළ පෙළේ රාජ්‍යත්‍රාන්ත්‍රිකයින් මුණගැසී සාකච්ඡා කරනු ඇති.\nඅද අළුයම මලයාසියානු ගුවන් සේවයට අයත් එම්.එච් 178 දරන ගුවන් යානයෙන් ජනාධිපතිවරයාට අමතරව ජනාධිපති ආර්යා මහාචාර්ය මෛත්‍රී වික්‍රමසිංහ, ජනාධිපති උපදේශක මෙන්ම ජනාධිපති කාර්ය මණ්ඩල ප්‍රධානි සාගල රත්නායක ඇතුලු පිරිසක් දිවයිනෙන් පිටත්ව ගොස් තිබෙනවා.\nඔවුන් පළමුවෙන් මලයාසියාවේ ක්වාලම්පූර් නුවර වෙත ගොස් එතැන් සිට වෙනත් ගුවන් යානයකින් සිංගප්පූරුව බලා පිටත්ව යාමට නියමිතයි.\nමෙම සංචාරයෙන් පසුව ජනාධිපතිවරයා ඇතුලු ධූත පිරිස ජපානයේ ටෝකියෝ නුවර පැවැත්වෙන ආසියාවේ අනාගතය නමැති 28 වන ජාත්‍යන්තර සමුළුවටද සහභාගි වනු ඇති.\nඑය අනිද්දා(25) ආරම්භ වන අතර 26 වනදා දක්වා පැවැත්වීමට නියමිතයි.\nජපානයේ රැදී සිටින කාලය තුළ ජනාධිපති රනිල් වික්‍රමසිංහ ජපාන අග්‍රාමාත්‍ය ෆුමියෝ කිෂීඩා හමුවන අතර ජපාන විදේශ මුදල් මෙන්ම ඩිජිටල්කරණය පිළිබඳ අමාත්‍යවරුන් සමඟ ද සාකච්ඡා කිරීමට සැලසුම් කර තිබෙනවා.\nජනාධිපතිවරයා ඇතුලු ධූර පිරිස මේ මස 27 වනදා යලි දිවයිනට පැමිණීමට නියමිතයි.",
       "URL": "https://www.hirunews.lk/335963/සිංගප්පූරු-සහ-ජපාන-සංචාරයක්-සඳහා-ජනපති-දිවයිනෙන්-පිටත්ව-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=324"
}