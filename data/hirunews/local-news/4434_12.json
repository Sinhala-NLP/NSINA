{
       "Source": "hirunews",
       "Timestamp": "Friday, 07 July 2017 - 7:37",
       "Headline": "මීරිගම මුදල් කොල්ලයේ සැකකරුවන් අත්අඩංගුවට",
       "News Content": "මීරිගම ප්‍රදේශයේදී ගිනි අවි පෙන්වා පෞද්ගලික බැංකුවකින් රුපියල් දහඅට ලක්ෂයකට වැඩි මුදලක් කොල්ලකෑමේ සිද්ධිය සම්බන්ධයෙන් සැකකරුවන් 3 දෙනෙකු ඊයේ (06) අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ඔවුන් සතුව තිබී ටී - 56 ගිනි අවියක්, මැගසිනයක් සහ උණ්ඩ 30ක්, කොල්ලකෑම සදහා පැමිණි යතුරුපැදිය, රුපියල් 140,000ක් සහ ජංගම දුරකථන 5 ක් ද සොයා ගත් බවයි.\nසැකකරුවන් පන්නිපිටිය, හෝමාගම සහ අතුරුගිරිය යන ප්‍රදේශවල පදිංචිකරුවන් වනවා.\nපසුගිය මැයි මස 26 වැනිදා මීරිගම ප්‍රදේශයේ පෞද්ගලික බැංකුවකට යතුරුපැදියකින් පැමිණි පුද්ගලයින් දෙදෙනෙකු විසින් ගිනි අවි පෙන්වා මෙම කොල්ලකෑම සිදුකර තිබුණා.\nඑහිදී සැකකරුවන් කොල්ලකනු ලැබු මුදල රුපියල් 1878100 ක්.\nපෑලියගොඩ දිසා අපරාධ කොට්ඨාශය මගින් අත්අඩංගුවට ගත් සැකකරුවන් මීරිගම පොලිසිය මගින් අද අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/165278/මීරිගම-මුදල්-කොල්ලයේ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4434"
}