{
       "Source": "hirunews",
       "Timestamp": "Monday, 25 September 2023 - 12:51",
       "Headline": "යාපනයේ විජේට කැනඩාවේ නියෝජ්‍ය අමාත්‍ය ධුරයක්",
       "News Content": "ශ්‍රී ලංකාවේ පුද්ගලයකුට කැනඩාවේ ඔන්රියෝ ප්‍රාන්තයේ නියෝජ්‍ය අමාත්‍ය ධුරයක් හිමිව තිබෙනවා.\nමෙලෙස කැනඩාවේ නියෝජ්‍ය අමාත්‍ය ධුරයක් හිමි වුණේ යාපනයේ වැල්වෙට්ටිතුරේ ගම්මානයේ උපත ලද විජේ තනිකාසලම් නමැති පුද්ගලයකුටයි.\nඔහු කැනඩාවේ ඔන්රියෝ ප්‍රාන්තයේ නියෝජ‍ය ගමනාගමන අමාත්‍යවරයා වශයෙන් වැඩ බාර ගෙන තිබෙනවා.\nඔහු මීට පෙර කැනඩාවේ ඔන්රියෝ ප්‍රාන්තයේ පළාත් සභාවේ මන්ත්‍රීවරයකු වශයෙන් කටයුතු කර ඇති බව සඳහන්.\n45 හැවිරිදි විජේ තනිකාසලම් මීට වසර 11 කට ඉහතදී රැකියාවක් සඳහා කැනඩාවට ගොස් කැනඩාවේ පුරවැසිභාවය ඇති දෙමළ කාන්තාවක් සමඟ විවාහ වූ අයෙක්.\nවිජේ තනිකාසලම්ට ද කැනඩාවේ පුරවැසිභාවය ලැබීමෙන් පසු ඔහු එරට ඔන්රියෝ ප්‍රාන්තයේ දේශපාලන කටයුතුවල නිරත වී තිබෙනවා.\nමේ වන විට විජේ තනිකාසලම්ගේ පවුලේ මුල් සාමාජිකයන්\nයාපනයේ වැල්වෙට්ටිතුරේ ප්‍රදේශයේ නොමැති අතර වැඩි පිරිසක් කැනඩාවට ගොස් සිටින බවයි වාර්තා වන්නේ.",
       "URL": "https://www.hirunews.lk/349330/යාපනයේ-විජේට-කැනඩාවේ-නියෝජ්‍ය-අමාත්‍ය-ධුරයක්",
       "Category": "Local News",
       "Parent URL": "https://www.hirunews.lk/local-news.php?pageID=9"
}