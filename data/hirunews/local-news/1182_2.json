{
       "Source": "hirunews",
       "Timestamp": "Monday, 09 May 2022 - 10:12",
       "Headline": "නීති විරෝධී වැලි ටිපරයකින් අල්ලස් ගත් පොලිස් නිලධාරීන් තිදෙනෙකුට ස්ථාන මාරු",
       "News Content": "නීති විරෝධී වැලි ටිපර් රථයක් නිදහස් කිරීම සඳහා රුපියල් දස දහසක අල්ලස් මුදලක් ලබා ගත් බවට චෝදනා ලද යාපනය කෝපායි පොලීසියේ නිලධාරීන් තිදෙනෙක්ට කයිට්ස් පොලිස් ස්ථානය දක්වා ස්ථාන මාරුවක් ලබා දී තිබෙනවා.\nඒ අදාළ චෝදනාවට සම්බන්ධ පරීක්ෂණ කටයුතු නිමවන තුරුයි.\nයාපනය පොලිස් ස්ථානාධිපති ප්‍රියන්ත ලියනගේට ලැබුණු පැමිණිල්ලක් අනුව ස්ථානාධිපතිවරයා අදාළ නිලධාරීන් තිදෙනා කැඳවා ඔවුන් විසින් ලබා ගත් අල්ලස් මුදල් නැවත බාර දෙන ලෙස උපදෙස් දී තිබෙනවා.\nඑලෙස ම මෙමෙ සිද්ධියට අදාල පරීක්ෂණ කටයුතු සහකාර පොලිස් අධිකාරීවරයෙක් යටතේ පවත්වන්නැයි ද උපදෙස් දී තිබෙනවා.\nකෙසේ නමුත් අදාළ පරීක්ෂණ කටයුතු අවසන් වන තුරුයි සැකකාර නිලධාරීන් තිදෙනා කයිට්ස් පොලිස් ස්ථානය වෙත මාරු කොට යවා ඇත්තේ.",
       "URL": "https://www.hirunews.lk/303894/නීති-විරෝධී-වැලි-ටිපරයකින්-අල්ලස්-ගත්-පොලිස්-නිලධාරීන්-තිදෙනෙකුට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=1182"
}