{
       "Source": "hirunews",
       "Timestamp": "Monday, 15 May 2017 - 8:40",
       "Headline": "අහිංසක කුඩා හිමි නමකට නිකරුණේ පහරදෙයි (ඡායාරූප)",
       "News Content": "මැර පිරිසකගේ  පහර දීමකට ලක් වූ පොළොන්නරුවේ සාමනේර හිමි නමක් ඊයේ (14) දා ප්‍රතිකාර සදහා පොලොන්නරුව මහා රෝහලට ඇතුලත් කොට තිබෙනවා.\nමෙසේ පහර කෑමට ලක්ව ඇත්තේ පොලොන්නරුව ඕනෑගම මැද මලුව මහා විහාරයේ වැඩ විසු දහා හතර හැවිරිදි සේවාගම විනය රතන නමැති කුඩා හිමි නමක්.\nවිහාරස්ථානයට පැමිණියා යයි කියන මෙම පිරිස පොලු වලින් තමන් වහන්සේට පහර දුන් බව විනය රතන හිමියන් පවසනවා.\nවිහාරස්ථානයේ වැඩ වසන නිකපිටියේ චන්දිම නමැති හිමි නම සොයා මෙම පිරිස කැබ් රථයකින් ඊයේ රාත්‍රී 7.45 ට පමණ මෙසේ ඇවිත් පහර දී පල ගොස් තිබෙනවා.\nමේ අනුව විහාරස්ථානයට මේ වන විට පොලිස් ආරක්ෂාව යොදවා ඇති අයුරුද එහි ගිය අපට දක්නට ලැබුණා.\nපොලොන්නරුව පොලිසිය මේ පිළිබඳව වැඩි දුර විමර්ශන සිදු කරනවා.",
       "URL": "https://www.hirunews.lk/161357/අහිංසක-කුඩා-හිමි-නමකට-නිකරුණේ-පහරදෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4517"
}