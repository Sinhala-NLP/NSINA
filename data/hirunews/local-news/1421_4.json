{
       "Source": "hirunews",
       "Timestamp": "Sunday, 16 January 2022 - 16:57",
       "Headline": "තවත් කොරෝනා මරණ 14ක්",
       "News Content": "ශ්‍රී ලංකාවෙන් තවත් කොරෝනා මරණ 14ක් වාර්තාවී තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (15) තහවුරු කරන ලද මෙම මරණ 14ත් සමග මෙරට සමස්ත මරණ සංඛ්‍යාව දැක්වෙන්නේ 15211ක් ලෙසටයි.\nමෙම මරණ අතර කාන්තාවන් 10ක් සහ පිරිමි 4 දෙනෙකු  වනවා.\nවයස අවුරුදු 30ට අඩු වයස් කාණ්ඩයේ කිසිදු මරණයක් මෙම මරණ 14 අතර නැහැ.\nඅවුරුදු 30ත් 59ත් අතර වයස් කාණ්ඩයේ මරණ 4ක් වන අතර ඒ කාන්තාවන් දෙදෙනෙකු සහ පිරිමි දෙදෙනෙකු වශයෙන්.\nඅවුරුදු 60 සහ ඊට වැඩි වයස් කාණ්ඩයේ කාන්තාවන් 08ක් සහ පිරිමි දෙදෙනෙකු වශයෙන් මරණ 10ක් වාර්තාවී තිබෙනවා.\nමේ අතර ශ්‍රී ලංකාවෙන් මේ දක්වා කොරෝනා ආසාදිතයන් 595657ක් හඳුනාගෙන තිබෙනවා.\nඉන් 12250ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවන අතර සුවය ලබා නිවෙස්වෙත පිටත්ව ගොස් ඇති සංඛ්‍යාව 568210ක්.",
       "URL": "https://www.hirunews.lk/294176/තවත්-කොරෝනා-මරණ-14ක්",
       "Category": "Local News",
       "Parent URL": "https://www.hirunews.lk/local-news.php?pageID=1421"
}