{
       "Source": "hirunews",
       "Timestamp": "Saturday, 09 September 2023 - 10:24",
       "Headline": "තියුණු ආයුධයකින් පහරදී පුද්ගලයෙකු මරුට",
       "News Content": "දකුණු කළුතර - කොළඹගේවත්ත ප්‍රදේශයේ කැපුම් තුවාල සහිතව රෝහල් ගත කළ පුද්ගලයෙකු ජිවිතක්ෂයට පත්ව තිබෙනවා.\nමෙලෙස මියගොස් ඇත්තේ අවුරුදු 61 ක් වයසැති කොළඹගේවත්ත ප්‍රදේශයේම පදිංචිකරුවෙක්.\nඔහු ඊයේ දහවල් අවමංගල්‍ය උත්සවයකට සහභාගි වීමට යන බව පවසා නිවසින් පිටත්ව ගොස් ඇති අතර නැවත නිවසට නොපැමිණීම හේතුවෙන් සොයා බැලීමේදී අසල නිවසක් ඉදිරිපිට තුවාල ලබා සිටින බවට තොරතුරු ලැබී තිබෙනවා.\nඒ අනුව ඔහු රෝහල් ගත කර ඇති අතර පෞද්ගලික ආරවුලක් හේතුවෙන් මෙම ඝාතනය සිදුව ඇති බවයි පොලීසිය සදහන් කළේ. සිද්ධියට අදාල සැකකරු හදුනාගෙන ඇති අතර ඔහු අත්අඩංගුවට ගැනීම සදහා වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/347679/තියුණු-ආයුධයකින්-පහරදී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=42"
}