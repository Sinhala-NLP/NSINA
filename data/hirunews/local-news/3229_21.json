{
       "Source": "hirunews",
       "Timestamp": "Thursday, 25 July 2019 - 13:51",
       "Headline": "කසල කන්ටේනර් ගැන නීතිපති දෙපාර්තමේන්තුවෙන් සහතිකයක්",
       "News Content": "එංගලන්තයේ සිට මෙරටට ගෙන ආ විෂ අපද්‍රව්‍ය සහිත කසල කන්ටේනර් තොගය සම්බන්ධයෙන් ලබන සදුදා වනතෙක් නීතියට පටහැනිව හෝ පරිසරයට හානිකර ලෙස කිසිදු කටයුත්තක් සිදුනොකරන බව මධ්‍යම පරිසර අධිකාරිය වෙනුවෙන් පෙනී සිටි නීතිපති දෙපාර්තමේන්තුව අභියාචනාධිකරණයට අද දැනුම් දුන්නා.\nඒ පරිසර යුක්ති කේන්ද්‍රය එම කසල කන්ටේනර් තොගය සම්බන්ධයෙන් අභියාචනාධිකරණයට ගොනුකර ඇති පෙත්සමක් සලකා බැලූණු අවස්ථාවේදීයි.\nපෙත්සම්කාර පාර්ශවය වෙනුවෙන් කරුණු දක්වමින් නීතිඥවරුන් අධිකරණයෙන් ඉල්ලා සිටියේ මෙලෙස රට තුළට භයානක අපද්‍රව්‍ය ගෙන යාම හෝ නීතිවිරෝධීව බැහැර කිරීම වළක්වන නියෝගයක් ලබාදෙන ලෙසයි.\nඑමෙන්ම, එම කසල නැවත ප්‍රතිඅපනයනය කිරීමට නියෝගයක් ලබාදෙන ලෙස ද පෙත්සම්කාර පාර්ශවය ඉල්ලා සිටියා.\nඑමෙන්ම, මෙම කසල කන්ටේනර් සම්බන්ධයෙන් රේගු දෙපාර්තමේන්තුව සහ මධ්‍යම පරිසර අධිකාරිය ගනු ලබන ක්‍රියාමාර්ග සහ ස්ථාවරය දැනුම් දෙන ලෙස ද අභියාචනාධිකරණ සභාපති විනිසුරු යසන්ත කෝදාගොඩ සහ අර්ජුන ඔබේසේකර නියෝග කළා.",
       "URL": "https://www.hirunews.lk/221001/කසල-කන්ටේනර්-ගැන-නීතිපති-දෙපාර්තමේන්තුවෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=3229"
}