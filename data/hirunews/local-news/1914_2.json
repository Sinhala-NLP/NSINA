{
       "Source": "hirunews",
       "Timestamp": "Tuesday, 01 June 2021 - 16:05",
       "Headline": "ගුවන් තොටුපළ විවෘත කර පැය 12කදී මගීන් 768ක් දිවයිනට",
       "News Content": "ගුවන් තොටුපළ අද දිනයේ යළි විවෘත කිරීමත් සමග දහවල් 12 දක්වා කාලසීමාව තුළ කටුනායක බණ්ඩාරනායක ජාත්‍යන්තර ගුවන් තොටුපළට මගීන් 768 දෙනෙකු විදෙස් රටවල සිට පැමිණ තිබෙනවා.\nගුවන් තොටුපළ කාර්ය භාර නිලධාරීවරයා ප්‍රකාශ කළේ ගුවන් යානා 10කින් මෙම පිරිස මෙරටට පැමිණ ඇති බවයි. ඔවුන් කටාර්, සෞදි, ඕමාන්, එක්සත් අරාබි එමීර් රාජ්‍යය,ජර්මනිය සහ මාලදිවයින යන රටවල සිට මෙලෙස පැමිණ තිබුණා.\nඑසේම අද දහවල් 12 සිට මධ්‍යම රාත්‍රී 12 වන තුරු තවත් මගීන් 296 දෙනෙකු යානා කිහිපයකින් කටුනායක ගුවන් තොටුපළ වෙත ළඟාවීමට නියමිත බවයි නියමිත බවයි ගුවන් තොටුපළ තොටුපළේ කාර්ය භාර නිලධාරිවරයා වැඩිදුරටත් ප්‍රකාශ කළේ.",
       "URL": "https://www.hirunews.lk/273079/ගුවන්-තොටුපළ-විවෘත-කර-පැය-12කදී-මගීන්-768ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1914"
}