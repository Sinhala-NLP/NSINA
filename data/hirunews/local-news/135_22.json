{
       "Source": "hirunews",
       "Timestamp": "Monday, 31 July 2023 - 16:37",
       "Headline": "බටහිර ඉන්දීය කොදෙව් වයස අවුරුදු 19න් පහළ ශ්‍රී ලංකාවට",
       "News Content": "යොවුන් ටෙස්ට් තරග දෙකකින් සහ යොවුන් එක්දින තරග 3කින් සමන්විත තරග සංචාරයක් සඳහා බටහිර ඉන්දීය කොදෙව් වයස අවුරුදු 19න් පහළ සංචිතය ශ්‍රී ලංකාවට පැමිණීමට නියමිතයි.\nඅගෝස්තු සහ සැප්තැම්බර් මාසවල දී ක්‍රියාත්මක වීමට නියමිත මෙම සංචාරය එක්දින තරගාවලියෙන් ආරම්භ වීමට නියමිත අතර එම තරග අගෝස්තු 27 වැනිදා සිට සැප්තැම්බර් 1 වැනිදා දක්වා පැවැත්වීමට නියමිතයි.\nඉන් අනතුරුව සැප්තැම්බර් 5 වැනිදා සිට 15 වැනිදා දක්වා ටෙස්ට් තරගාවලිය පැවැත්වීමට නියමිතයි.\nතරගාවලිය සඳහා යොදා ගන්නා ක්‍රීඩාංගණ මේ වන තෙක් නිවේදනය කර නොමැති නමුත් බොහෝ විට දඹුල්ල ජාත්‍යන්තර ක්‍රිකට් ක්‍රීඩාංගණයේ දී මෙම තරග පැවැත්වෙනු ඇති.\nතරග කාලසටහන\nයොවුන් එක්දින තරගාවලිය\nපළමු තරගය – අගෝස්තු 27\nදෙවැනි තරගය – අගෝස්තු 30\nතෙවැනි තරගය – සැප්තැම්බර් 1\nයොවුන් ටෙස්ට් තරගාවලිය\nපළමු තරගය – සැප්තැම්බර් 5 වැනිදා සිට 8 වැනිදා දක්වා\nදෙවැනි තරගය – සැප්තැම්බර් 12 වැනිදා සිට 15 වැනිදා දක්වා",
       "URL": "https://www.hirunews.lk/343182/බටහිර-ඉන්දීය-කොදෙව්-වයස-අවුරුදු-19න්-පහළ-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=135"
}