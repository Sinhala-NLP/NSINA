{
       "Source": "hirunews",
       "Timestamp": "Thursday, 08 April 2021 - 10:57",
       "Headline": "වන අලි ප්‍රහාරයකින් 52 හැවිරිදි ගොවි මහතෙකු ජීවිතක්ෂයට",
       "News Content": "පොළොන්නරුව දිඹුලාගල ප්‍රාදේශීය ලේකම් කොට්ඨාශයට අයත් සිරිපුර රත්මල් කන්ඩිය ප්‍රදේශයේ පුද්ගලයෙකු අද (08) අලුයම වන අලි ප්‍රහාරයකින් ජීවිතක්ෂයට පත්ව තිබෙනවා.\nතිදරු පියෙකු වන ඔහු වන අලි ප්‍රහාරයෙන් අනතුරුව දෙහිඅත්තකණ්ඩිය රෝහල කරා රැගෙන යමින් සිටියදීයි මරුමුවට පත්ව තිබෙන්නේ.\nමෙසේ මියගොස් ඇත්තේ අංක 163 රත්මල් කන්ඩිය ලිපිනයේ පදිංචි ප්‍රේමරත්න නමැති 52 හැවිරිදි ගොවි මහතෙක්.\nඅවමංගලය උත්සවයකට සහභාගී වී නැවත නිවස කරා පැමිණෙමින් සිටියදී මොහු වන අලි ප්‍රහාරයට ලක්ව ඇති බව සිරිපුර පොලිසිය සඳහන් කළා.\nසිරිපුර පොලිසිය මේ සම්බන්ධයෙන් වැඩිදුර විමර්ශන සිදු කරණු ලබනවා.",
       "URL": "https://www.hirunews.lk/267848/වන-අලි-ප්‍රහාරයකින්-52-හැවිරිදි-ගොවි-මහතෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2034"
}