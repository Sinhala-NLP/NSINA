{
       "Source": "hirunews",
       "Timestamp": "Saturday, 17 November 2018 - 22:51",
       "Headline": "සර්ව පාක්ෂික හමුවක් ජනපති ප්‍රධානත්වයෙන්",
       "News Content": "පාර්ලිමේන්තුව නියෝජනය කරන සියලූ දේශපාලන පක්ෂවල සහභාගිත්වයෙන් සර්ව පාක්ෂික හමුවක් හෙට (18) ප.ව 5.00 ට ජනාධිපති මෛත්‍රීපාල සිරිසේනගේ ප්‍රධානත්වයෙන් ජනාධිපති කාර්යාලයේ දී පැවැත් වෙනවා.\nපාර්ලිමේන්තුව තුළ පසුගිය දිනවල ඇති වූ දේශපාලන නොසන්සුන්තාව සහ ගැටුම්කාරී තත්ත්වය අවසන් කර පාර්ලිමේන්තුවේ කටයුතු යහපත්ව පවත්වාගෙන යාමට සියලූ දේශපාලන පක්ෂ අතර එකඟතාවයක් ඇති කර ගැනීමේ අරමුණින් ජනාධිපතිවරයා මෙම හමුව කැඳවා ඇති බවයි ජනාධිපති මාධ්‍ය අංශය කියාසිටියේ.\nපාර්ලිමේන්තුව නියෝජනය කරන සියලූ දේශපාලන පක්ෂ නායකයන්ට මීට සහභාගීවීමට ආරාධනා කර ඇති අතර, කථානායක ගරු කරූ ජයසූරියට ද මෙම හමුව සදහා  ආරාධනා කර තිබෙනවා.\nමෙම සාකච්ඡාවට තමන් ද එක්වන බවයි විපක්ෂ නායක ආර්. සම්බන්ධන් හිරු ප්‍රවෘත්ති අංශය කළ විමසීමකදී සඳහන් කළේ.\nසාකච්ඡාවට දෙමළ ප්‍රගතිශීලි සන්ධානය ද එක්වන බව එහි නායක හිටපු අමාත්‍ය මනෝ ගනේෂන් ප්‍රකාශ කළා.",
       "URL": "https://www.hirunews.lk/204419/සර්ව-පාක්ෂික-හමුවක්-ජනපති-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3646"
}