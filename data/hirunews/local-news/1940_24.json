{
       "Source": "hirunews",
       "Timestamp": "Thursday, 20 May 2021 - 13:43",
       "Headline": "ඉදි කිරීම් අවසන් කර මසක් ඉක්ම යන්නටත් පෙර කඩා වැටුණු වේල්ල (වීඩියෝ)",
       "News Content": "පසුගිය දිනවල ඇදහැලුණු අධික වැස්සත් සමඟ ගංවතුර යළි කාලීන මාතෘකාවක් බවට පත්වුණා.\nඑවන් පසුබිමක ඉදි කිරීම් අවසන් කර මසක් ඉක්ම යන්නටත් මත්තෙන් හංවැල්ල ලෝලෙවල් මාර්ගයේ ගංවතුර පාලනය කිරීමට ඉදි කෙරුණු වේල්ලේ කොටසක් කඩා වැටීමෙන් පුවතක්ද අපට වාර්තා වුණා.\nකැලණි ගග පිටාර ගැලීමෙන් ලෝලෙවල් මාර්ගය ජලයෙන් යටවීම වැළැක්වීම සඳහා අතීතයේ සිට හංවැල්ල පොල්වත්ත ප්‍රදේශයේ වේල්ලක් ඉදි කර තිබූ අතර කාලයත් සමග එය විනාශ වී තිබුණා.\nරුපියල් මිලියන 40ක පමණ වියදමක් දරා වාරිමාර්ග දෙපාර්තමේන්තුව විසින් මෙම නව වේල්ල ඉදි කෙරුණේ ඒ අනුවයි.\nඑහෙත් නව වේල්ල ඉදි කර මසක් ඉක්ම යන්නටත් මත්තෙන් එහි කොටසක් කැඩී ගොස් ඇත්තේ ඉදිකිරීම් ප්‍රමිතිය පිළිබඳව රටටම පසක් කර දෙමින්.\nජනතාව චෝදනා කරන්නේ නිසි අධීක්ෂණයකින් තොරව වේල්ලේ කටයුතු සිදු කිරීම හේතුවෙන් බැම්ම මෙලෙස කඩා වැටී ඇති බවයි.",
       "URL": "https://www.hirunews.lk/271931/ඉදි-කිරීම්-අවසන්-කර-මසක්-ඉක්ම-යන්නටත්-පෙර-කඩා-වැටුණු-වේල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1940"
}