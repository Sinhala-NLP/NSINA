{
       "Source": "hirunews",
       "Timestamp": "Sunday, 31 October 2021 - 13:13",
       "Headline": "ප්‍රදේශ කිහිපයක ගොවීන් මහ කන්නයේ ගොවිතැන් අරඹයි (වීඩියෝ)",
       "News Content": "රසායනික පොහොර ඉල්ලා උද්ඝෝෂණ සිදුකරන පසුබිමක ඇතැම් ගොවීන් කාබනික පොහොර යොදාගනිමින් මහකන්නයේ ගොවිතැන් කටයුතු ආරම්භ කර තිබෙනවා.\nකෙසේ වෙතත්, පොළොන්නරුව - බකමුණ ප්‍රදේශයේ ගොවි සංවිධාන 41ක නියෝජිතයින් අද 08 වන දිනටත් උපවාසයේ නිරත වන්නේ සිය වගාවන් සදහා පොහොර ලබා දෙන ලෙස ඉල්ලමින්.\nමේ අතර, රසායනික පොහොර ඉල්ලා ඇතැම් ප්‍රදේශවල ගොවි ජනතාව මහමගට පැමිණ උද්ඝෝෂණවල නිරතවන පසුබිමක එවැනිම පිරිසක් තමන් භාවිත කළ පොහොර නිසා අද ගිලනුන් බවට පත්ව සිටිනවා.\nවකුගඩු රෝගයෙන් පීඩා විදින ඔවුන් අපට හමුවුයේ අනුරාධපුරයෙන්.\nමේ අතර, බකමූණ - දමනයාය ප්‍රදේශයේ සහ පොළොන්නරුව මහවැලි බී කලාපයේ දිඹුලාගල ගොවීන් සිය වගා කටයුතු ආරම්භ කිරීම සදහා ඇලවෙලි සකස් කිරීම ආරම්භ කර තිබෙනවා.\nමහවැලි එච් කලාපයේ ගොවීන් කාබනික පොහොර භාවිතයෙන් වගාකටයුතු ආරම්භ කිරීමට සුදානම් අතර ඔවුන් මහවැලි එච් කලාපයේ ව්‍යාපාර කළමනාකාරවරයා හමුවී ජලය නිකුත් කිරීමට අදාල නැකත් පත්‍රය භාරදෙනු ලැබුවා.",
       "URL": "https://www.hirunews.lk/286590/ප්‍රදේශ-කිහිපයක-ගොවීන්-මහ-කන්නයේ-ගොවිතැන්-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1593"
}