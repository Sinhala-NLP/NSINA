{
       "Source": "hirunews",
       "Timestamp": "Tuesday, 15 June 2021 - 14:49",
       "Headline": "නීතිවිරෝධී මත්පැන් නිෂ්පාදනාගාරය වැටලූ CIA මෙහෙයුම (වීඩියෝ)",
       "News Content": "හෝමාගම - අතුරුගිරිය ප්‍රදේශයේ නිවසක් තුල පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වැටලීමට සුරාබදු විශේෂ මෙහෙයුම් ඒකකය සමත් වුණා.\nඅද සී.අයි.ඒ.අනාවරණය ඒ පිළිබඳවයි.\nහෝමාගම - අතුරුගිරිය දෙවන පටුමග නිවසක් කුලීපදනම මත ලබාගෙන මෙම නීති විරෝධී මත්පැන් නිෂ්පාදනාගාරයක් පවත්වාගෙන යන බවට රහසිගත තොරතුරක් සුරාබදු දෙපාර්තමේන්තුවේ විශේෂ මෙහෙයුම් ඒකකයට ලැබී තිබුනා.\nඑම තොරතුර අනුවයි අදාල නිවස ආශ්‍රිතව සිදුවන ක්‍රියාකාරකම් සුරා බදු දෙපාර්තමේන්තුව හා හිරු සී.අයි.ඒ.කණ්ඩායම එක්ව දින ගනනාවක් නිරීක්ෂණය කළේ.\nසෑම විටම අදාල නිවසේ කිසිවෙකුත් නොසිටින බව පෙන්වීම සදහා නිවසේ ගේට්ටුවට පිටතින් ඉබි යතුරු දමා අගුලුළා තැබීමයි මත්පැන් ජාවාරම්කරුවන් ක්‍රියා කර තිබුනේ.\nඅදාල ස්ථානයේ සියළු තොරතුරු තහවුරු කර ගැනීමෙන් අනතුරුව ඊයේ අදාල නිවස වැටලීමට මෙලෙස සැලසුම් සකස් කෙරුණා.",
       "URL": "https://www.hirunews.lk/274367/නීතිවිරෝධී-මත්පැන්-නිෂ්පාදනාගාරය-වැටලූ-cia-මෙහෙයුම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1883"
}