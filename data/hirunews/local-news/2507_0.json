{
       "Source": "hirunews",
       "Timestamp": "Friday, 21 August 2020 - 17:29",
       "Headline": "මන්දකට හසුවී මියගිය කළු කොටියාගේ සංරක්ෂණය කළ සිරුර වනජීවී ඇමතිවරයාගේ නිරීක්ෂණයට (වීඩියෝ)",
       "News Content": "ලක්ෂපාන වාලමලෙයි ප්‍රදේශයේදී මන්දකට හසුවීමෙන් මියගිය කළු කොටියාගේ සංරක්ෂණය කරන ලද සිරුර අද වනජීවී අමාත්‍ය සී.බී. රත්නායකගේ නිරීක්ෂණයට ලක්වුනා.\nකොළඹ ජාතික කෞතුකාගාරයේයි කළු කොටියාගේ සිරුර මහජන ප්‍රදර්ශණය සඳහා සංරක්ෂණය කර තබා ඇත්තේ.\nවාලමලෙයි ප්‍රදේශයේ එළවළු වගා ගොවිපලක සතුන් දඩයම් කිරීම සඳහා අටවා තිබු මන්දකට හසුවීමෙන් තුවාල ලබා සිටි කළු කොටියා වැඩිදුර ප්‍රතිකාර සඳහා උඩවලව පශු වෛද්‍ය රෝහල වෙත ගෙන ගොස් සිටියදී මරණයට පත්වුනා.\nඅනතුරුව සිද්ධිය සම්බන්ධයෙන් වනජීවී නිලධාරීන් අධිකරණයට කළ කරුණු දැක්වීම අනුව අධිකරණය නියෝග කර තිබුනේ කොටියාගේ සිරුර සංරක්ෂණය කරන ලෙසටයි.",
       "URL": "https://www.hirunews.lk/248329/මන්දකට-හසුවී-මියගිය-කළු-කොටියාගේ-සංරක්ෂණය-කළ-සිරුර-වනජීවී-ඇමතිවරයාගේ-නිරීක්ෂණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2507"
}