{
       "Source": "hirunews",
       "Timestamp": "Monday, 17 April 2017 - 10:19",
       "Headline": "වගා ළිඳකින් වන අලි 4ක් ගොඩගනී - වෙඩි තැබීමෙන් එක් අලියෙකු මරුට (ඡායාරූප)",
       "News Content": "වවුනියාව - ඕමන්ත ප්‍රදේශයේ කොම්බුවයිත්තකුලම් වැව ආසන්නයේ පිහිටි වගා ළිඳකට වැටී සිටි වන අලි හතරදෙනෙකු ප්‍රදේශවාසීන්ගේ සහය ඇතිව අද උදෑසන ගොඩ ගෙන තිබෙනවා.\nවනජීවී දෙපාර්තමේන්තුව සඳහන් කළේ මව් ඇතින්න, කුඩා අලි පැටවුන් සහ තවත් අලියෙකු මෙලෙස වගා ළිඳට වැටී සිටියදී ගොඩට ගත් බවයි.\nමෙහිදී ගොඩගත් ඇතින්නක් අවට සිටි පිරිස්වලට පහරදීමට යාම හේතුවෙන් ආරක්ෂිත පියවරක් ලෙස තැබු වෙඩිල්ලකින් එම ඇතින්න මියගොස් තිබෙනවා.\nඇතින්න ගොඩට ගෙන කැලයට පළවා හැරීමෙන් අනතුරුව අනෙක් අලින් ගොඩ ගැනීමට යාමේදී කැළයට පළවා හරිනු ලැබු ඇතින්න යළිත් පැමිණ වනජීවී නිලධාරීන්ට සහ ප්‍රදේශවාසීන්ට පහරදීමට උත්සාහ කර ඇතැයි සඳහන්.\nඑහිදීයි වනජීවී නිලධාරීන් ඇතින්නට වෙඩි තබා ඇත්තේ.\nඑම වෙඩි ප්‍රහාරයෙන් සත්වයා මියගොස් ඇති අතර ඇතින්නගේ අවසන් කටයුතු වනජීවි නිලධාරීන් විසින් සිදුකරන බව අප වාර්තාකරු සඳහන් කළා.\nඡායාරූප - වව්නියාව රොමේෂ් මදුසංක / මාධව කුලසූරිය",
       "URL": "https://www.hirunews.lk/159333/වගා-ළිඳකින්-වන-අලි-4ක්-ගොඩගනී-වෙඩි-තැබීමෙන්-එක්-අලියෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4560"
}