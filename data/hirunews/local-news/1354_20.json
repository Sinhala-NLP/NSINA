{
       "Source": "hirunews",
       "Timestamp": "Tuesday, 15 February 2022 - 18:14",
       "Headline": "වසර 28කට පසුව ශේන් වෝන්ගෙන් ආන්දෝලනාත්මක හෙළිදරව්වක්",
       "News Content": "හිටපු ඔස්ට්‍රෙලියානු සුපිරි දඟ පන්දු යවන්නෙකු වන ශේන් වෝන් ආන්දෝලනාත්මක හෙළිදරව්වක් සිදු කර තිබෙනවා.\nඒ ඉදිරියේ දී ජනගත කිරීමට නියමිත ඔහුගේ චරිතාපදානය ඇතුළත් වෝන් නම් වාර්තාමය වැඩසටහනේ අදහස් දක්වමින්.\nඑම වැඩ වැඩසටහන් එක් අවස්ථාවක ශේන් වෝන් 1994 වර්ෂයේ පාකිස්ථානයේ පැවති ටෙස්ට් තරගයක් පිළිබඳ ඔහුගේ මතකය අවදි කරමින් ඔහු පවසන්නේ, එය ඔහුගේ පළමු පාකිස්තාන් තරග සංචාරය බවයි.\nතරගයේ සිවු වැනි දිනය නිමාවීමෙන් අනතුරුව ඔහු සිය කාමර සගයා වන ටීම් මේ සමග කාමරයේ රැඳී සිටිය දී පාකිස්තාන කණ්ඩායම් නායක සලීම් මලික් ඔවුන්ව මුණ ගැසීමට වුවමණා බව පවසා ඇත්තේ, ශේන් වෝන් රැඳී සිටි කාමරයට දුරකථන ඇමතුමක් ලබා දෙමින්.\nඑහිදී ඔහු පවසා ඇත්තේ, ශේන් වෝන් මුණ ගැසිය යුතු බව යි.\nඉන්පසුව සලීම් මලික් ඔවුන්ගේ කාමරයට පැමිණි සිදු කළ ඉල්ලීම සම්බන්ධයෙන් ශේන් වෝන් මෙම සම්මුඛ සාකච්ඡාවේ දී හෙළිදරව් කර තිබෙනවා.\nඑලෙස කාමරයට පැමිණි සලීම් මලික් ශේන් වෝන්ගෙන් සහ ටින් මේ ගෙන් ඉල්ලා ඇත්තේ, හෙට තරගයේ අවසාන දිනය වන බැවින් පාකිස්තාන කණ්ඩායමට ජයග්‍රහණය කිරීම සඳහා සහාය වන ලෙස යි.\nකඩුලු ලබා ගැනීම ඉලක්ක නො කර පන්දු යවන ලෙස ඔහු ඉල්ලා තිබෙනවා.\nමීට හේතු වශයෙන් ඔහු සලීම් මලික් දක්වා ඇත්තේ එම තරගය පාකිස්තාන කණ්ඩායම පරාජය වුව හොත් ඔවුන්ගේ නිවාස ගිනි තබා ඔවුන් හට ද බරපතළ තර්ජන එල්ල වන තත්වයක් උද්ගත වී ඇති බවයි.\nඑලෙස තරගය පාකිස්ථාන කණ්ඩායමට ජයග්‍රහණය කිරීමට ඉඩ සලසන්නේ නම් ඒ වෙනුවෙන් එක් අයෙකු හට ඇමෙරිකානු ඩොලර් ලක්ෂ දෙක බැගින් ලබාදීමට සලීම් මලික් කැමැති වූ බවත් මෙහි දී ප්‍රකාශ කර තිබෙනවා.\nකෙසේ වෙතත් මෙම යෝජනාව එක හෙළා ප්‍රතික්ෂේප කරන ෂේන් වෝන් සහ ටිම් මේ දෙදෙනා සලීම් මලික්ගේ මෙම යෝජනාව සම්බන්ධයෙන් ඔස්ට්‍රෙලියානු කණ්ඩායමේ නායකයා වන මාක් වෝ හට දැනුම් දී තිබෙනවා.\nඉන් අනතුරු ව ඔවුන් විසින් එම යෝජනාව පිළිබඳ ඔස්ට්‍රෙලියානු කණ්ඩායමේ පුහුණුකරු වන බොබ් සිම්සන් හටත් දැනුම් දුන් බවයි ෂේන් වෝන් පවසන්නේ.\nඉන් පසුව ඔවුන් මේ සම්බන්ධයෙන් තරග තීරකවරයා වන ජෝන් රීඩ් හට ද දැනුම් දී තිබෙනවා.\nකෙසේ වෙතත් එම තරගය ඔස්ට්‍රෙලියානු කණ්ඩායම ජයග්‍රහණයේ එළිපත්තට පැමිණිය ද ඉන්සමාම් උල් හක් ප්‍රමුක පාකිස්තාන කණ්ඩායම එක් කඩුල්ලකකින් ජයග්‍රහණය කිරීමට සමත් වූ බව ෂේන් වෝන් පවසනවා.\nපාකිස්තාන කණ්ඩායම ජයග්‍රාහී ලකුණ රැස් කළේ ද තමන් යොමු පන්දු වාරයක දී බවයි ඔහු එම සාකච්ඡාවේ දී පවසා සිටින්නේ.\nකෙසේ වෙතත් මුදලට තරග පාවාදීමේ සහ ඔට්ටු තැබීමේ චෝදනා හේතුවෙන් පාකිස්තාන ක්‍රිකට් නායක සලීම් මලික් 2000 වසරේ දී වරදකරු වීම හේතුවෙන් ජීවිතාන්තය දක්වා බලපැවැත්වෙන ක්‍රිකට් තරග තහනමකට ද ලක් කෙරුණා.",
       "URL": "https://www.hirunews.lk/297111/වසර-28කට-පසුව-ශේන්-වෝන්ගෙන්-ආන්දෝලනාත්මක-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1354"
}