{
       "Source": "hirunews",
       "Timestamp": "Thursday, 18 March 2021 - 8:52",
       "Headline": "මියන්මාර අත්අඩංගුවේ සිටින පුතුන් දෙදෙනා ගෙනවිත් දෙන්නැයි මවක් ඉල්ලයි",
       "News Content": "මියන්මාර අත්අඩංගුවේ පසුවන ශ්‍රී ලාංකික ධීවරයින් පිරිස අතර සිටින තම පුතුන් දෙදෙනා කඩිනමින් දිවයිනට ගෙන්වා දෙන ලෙස දෙබරවැව පදිංචි මවක් රජයෙන් ඉල්ලා සිටිනවා.\nසාගර කුමාර - 04 යාත්‍රාව පසුගිය ජනවාරි 21 වනදා හලාවත, මාරවිල ධීවරයන් හත්දෙනෙකු සමඟ සහ මයෝමි බහුදින යාත්‍රාව ධීවරයන් පස්දෙනෙකු සමඟ මුහුදු ගොස් තිබුණේ පසුගිය ජනවාරි 27 වනදායි.\nත්‍රිකුණාමල වරායෙන් නික්මුණු මෙම ධීවර යාත්‍රා මියන්මාර මුහුදු සීමාවට ගොස් ඇත්තේ දිය රළකට හසුවී ගසාගෙන යාමෙන්.\nමයෝමි ධීවර යාත්‍රාවේ සිටි දරුවන් දෙදෙනා මෙලෙස මියන්මාරයේ ආරක්ෂක අංශ භාරයට පත්වීමෙන් තමන් දැඩි අපහසුතාවයට පත්ව ඇති බවයි මේ වනවිට අසනීප තත්ත්වයෙන් පසුවන 69 හැවිරිදි දෙබරවැව පදිංචි කේ.ජයසීලි කියා සිටියේ.",
       "URL": "https://www.hirunews.lk/265710/මියන්මාර-අත්අඩංගුවේ-සිටින-පුතුන්-දෙදෙනා-ගෙනවිත්-දෙන්නැයි-මවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2081"
}