{
       "Source": "hirunews",
       "Timestamp": "Wednesday, 18 December 2019 - 9:13",
       "Headline": "ඇස්පෙනීමේ දුර්වලතා හේතුවෙන් රියදුරු බලපත් අයදුම්කරුවන් සියයට 55 ක් වෛද්‍ය පරීක්ෂණයෙන් අසමත්",
       "News Content": "ජාතික ප්‍රවාහන වෛද්‍ය ආයතනය මගින් මෙම වසරේ පවත්වන ලද රියදුරු බලපත්‍ර අයදුම්කරුවන් සඳහා වන වෛද්‍ය පරීක්ෂණවලින් සියයට 55.35 ක් අසමත්ව ඇත්තේ ඇස්පෙනීමේ දුර්වලතා නිසා බවට අනාවරණ වී තිබෙනවා.\nවිෂයභාර අමාත්‍යාංශය සඳහන් කළේ මේ වසරේ මේ වනවිට සිදුකර ඇති සමස්ත වෛද්‍ය පරීක්ෂණ සංඛ්‍යාව 872,769 ක් බවයි. සෞඛ්‍ය හේතුන් මත වෛද්‍ය පරීක්ෂණයෙන් තාවකාලිකව අසමත් රියදුරු බලපත් අයදුම්කරුවන් සංඛ්‍යාව එක්ලක්ෂ එක්දහස් පන්සිය අනූ හයක්.\nකායික ආබාධ, වලිප්පුව සහ මානසික රෝගාබාධ හේතුවෙන් අසමත්ව ඇති සංඛ්‍යාව සියයට 15 ක්. අධි රුධිර පීඩනය නිසා සියයට 25.35 ක් අසමත්ව ඇති බවයි මගී ප්‍රවාහන කළමනාකරණ අමාත්‍යාංශය සඳහන් කළේ.",
       "URL": "https://www.hirunews.lk/230482/ඇස්පෙනීමේ-දුර්වලතා-හේතුවෙන්-රියදුරු-බලපත්-අයදුම්කරුවන්-සියයට-55-ක්-වෛද්‍ය-පරීක්ෂණයෙන්-අසමත්",
       "Category": "Local News",
       "Parent URL": "https://www.hirunews.lk/local-news.php?pageID=2996"
}