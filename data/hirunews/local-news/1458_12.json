{
       "Source": "hirunews",
       "Timestamp": "Friday, 31 December 2021 - 10:08",
       "Headline": "ඇවැසි මොහොතේ මිතුරා මඟ හැරි බවට සුබ්‍රමානියන් ස්වාමිගෙන් චෝදනා",
       "News Content": "ශ්‍රී ලංකාව, ඉන්දීය සාගරයේ දිගුකාලීන මිතුරෙකු ලෙස පවත්වා ගැනීමට නම් වත්මන් රජයට ඩොලර් බිලියන 10ක ණය මුදලක් ලබාදිය යුතුව තිබූ බව ඉන්දීය භාරතිය ජනතා පක්ෂ දේශපාලනඥයෙකු වන ආචාර්ය සුබ්‍රමානියන් ස්වාමි පවසනවා.\nට්විටර් පණිවුඩයක් නිකුත් කරමින් ඔහු සඳහන් කළේ, එසේ නො වුණ හොත් ශ්‍රී ලංකාව තුළ චීනයේ බලපෑම තවදුරටත් ඉහළ යා හැකි බවයි.\nනරේන්ද්‍ර මෝදි රජය විදේශ ප්‍රතිපත්ති රැසකින් අසමත් වී ඇති අතර, ශ්‍රී ලංකාව තවත් උදාහරණයක් පමණක් බව යි ඔහු වැඩිදුරටත් කියා සිටියේ.\nජ්‍යෙෂ්ඨ ඉන්දීය දේශපාලනඥයෙකු වන ආචාර්ය සුබ්‍රමානියන් ස්වාමි ඉන්දියාව සහ ශ්‍රී ලංකාව අතර ශක්තිමත් මිතුරුදමක් අඛණ්ඩ ව පවත්වාගත යුතු බව අවධාරණය කරන නායකයෙක්.",
       "URL": "https://www.hirunews.lk/292636/ඇවැසි-මොහොතේ-මිතුරා-මඟ-හැරි-බවට-සුබ්‍රමානියන්-ස්වාමිගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1458"
}