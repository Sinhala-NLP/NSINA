{
       "Source": "hirunews",
       "Timestamp": "Wednesday, 12 April 2023 - 13:39",
       "Headline": "හිරු පුවත ඵල දරයි - ප්‍රවාහන ඇමති හදිසියේම කතරගම බස් නැවතුම්පොළට",
       "News Content": "ප්‍රවාහන අමාත්‍ය බන්දුල ගුණවර්ධන අද (12) දින පෙරවරුවේ කතරගම බස් නැවතුම්පොලේ හදිසි නිරීක්ෂණ චාරිකාවක නිරත වුණා.\nඒ හිරු ප්‍රවෘත්ති තුලින් පෙරේදා(10) දිනයේ එම බස් නැවතුම්පොල පිළිබඳ සිදුකළ අනාවරණයත් සමගයි.\nරුහුණු මහා කතරගම පුදබිම දේශීය බැතිමතුන් පමණක් නොව විදේශිකයන්ගේ ද ගෞරවයට පාත්‍ර වූවක්.\nඑවන් ස්ථානයක ප්‍රධාන බස් නැවතුම්පොල නිසි පරිදි නඩත්තු නොකිරීම හේතුවෙන් පැමිණෙන ජනතාව දැඩි අපහසුතාවයට පත්වන බවයි හිරු ප්‍රවෘත්ති වෙත අදහස් දක්වමින් ප්‍රදේශවාසීන් චෝදනා කර සිටියේ.\nමෙහි නඩත්තු කටයුතු කතරගම ප්‍රාදේශීය සභාව මගින් නිසි පරිදි සිදුනොකරන බවට ද ඔවුන් වැඩිදුරටත් කියා සිටියා.\nකතරගම බස් නැවතුම්පොලේ ගොඩනැගිලි සහ වහල දිරාපත් වෙමින් පවතින අතර මෙය යාචකයින්ගේ තෝතැන්නක් බවට ද පත්ව තිබෙනවා.",
       "URL": "https://www.hirunews.lk/332384/හිරු-පුවත-ඵල-දරයි-ප්‍රවාහන-ඇමති-හදිසියේම-කතරගම-බස්-නැවතුම්පොළට",
       "Category": "Local News",
       "Parent URL": "https://www.hirunews.lk/local-news.php?pageID=418"
}