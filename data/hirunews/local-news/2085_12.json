{
       "Source": "hirunews",
       "Timestamp": "Tuesday, 16 March 2021 - 11:22",
       "Headline": "එක්සත් ජාතීන්ගේ සාම සාධක හමුදාවට චීනයෙන් කොරෝනා එන්නත් තුන් ලක්ෂයක්",
       "News Content": "එක්සත් ජාතීන්ගේ සාම සාධක හමුදා සඳහා කොරෝනා වෛරසය වැලැක්වීමේ එන්නත් මාත්‍රා තුන් ලක්ෂයක් ලබාදෙන බව චීනය ප්‍රකාශ කළා.\nනිව්යෝක් නුවර ජගත් සංවිධාන මූලස්ථානයේ චීන තානාපති ෂෑන් ජුන් ප්‍රකාශ කළේ විශේෂයෙන් අප්‍රිකාවේ සාම සාධක මෙහෙයුම් වල නිරත සෙබලුන් සඳහා එහි දී ප්‍රමුඛත්වයක් ලබා දීය යුතු බවයි.\nඉන්දියාව විසින් ද ජගත් සාම සාධක හමුදා වෙත කොරෝනා එන්නත් මාත්‍රා දෙලක්ෂයක් ලබා දීමට ප්‍රතිඥා දුන්නා.\nලොව පුරා සාම සාධක මෙහෙවරේ නිරත එක්සත් ජාතීන්ගේ සාම සාධක භට සංඛ්‍යාව ලක්ෂයකට අධිකයි. ඒ සඳහා ශ්‍රී ලංකාව ද අඛණ්ඩ දායකත්වය දක්වනවා.",
       "URL": "https://www.hirunews.lk/265479/එක්සත්-ජාතීන්ගේ-සාම-සාධක-හමුදාවට-චීනයෙන්-කොරෝනා-එන්නත්-තුන්-ලක්ෂයක්",
       "Category": "Local News",
       "Parent URL": "https://www.hirunews.lk/local-news.php?pageID=2085"
}