{
       "Source": "hirunews",
       "Timestamp": "Saturday, 29 April 2023 - 10:58",
       "Headline": "එක්ස්ප්‍රස් පර්ල් පගාව ගැන සොයන්න පාර්ලිමේන්තු තේරීම් කාරක සභාවක්",
       "News Content": "අධිකරණ බන්ධනාගාර කටයුතු සහ ව්‍යවස්ථා ප්‍රතිසංස්කරණ අමාත්‍ය විජේදාස රාජපක්ෂ විසින් පසුගිය 25වන දා එක්ස්ප්‍රස් පර්ල් නෞකාවට අදාළව නඩු පැවරීම ප්‍රමාද කිරීමට සඳහා ලබාගත් අල්ලසක් පිළිබ්ඳව පාර්ලිමේන්තුවේ දී ප්‍රකාශයක් සිදු කරනු ලැබුවා.\nඒ එක්ස්ප්‍රස් පර්ල් නෞකාවට අදාළව නඩු පැවරීම ප්‍රමාද කිරීමට සඳහා ඇමරිකානු ඩොලර් කෝටි 25 ක අල්ලසක් ගත් බවටයි ඔහු ප්‍රකාශ කර සිටියේ.\nතවද ඔහු එහිදී ලිපිනයන් සහ ගිණුම් අංක සහිතව හෙළිදරව්වක් ද සිදු කරනු ලැබුවා.\nඑහි දී ඒ පිළිබඳ සොයා බැලීම සඳහා විශේෂ පාර්ලිමේන්තු තේරීම් කාරක සභාවක් පත්කිරීමටයි රජයේ අවධානය යොමු වී තිබෙන්නේ.\nසිද්ධියේ සුලමුල නිවැරදිව හෙළි කරගැනීම සඳහා එවැනි පාර්ලිමේන්තු විශේෂ තේරීම කාරක සභාවක් පත් කරන ලෙස අධිකරණ ඇමතිවරයාත්, නීතිඥ චන්දිම වීරක්කොඩි ඇතුළු විපක්ෂ මන්ත්‍රීවරුන් ගණනාවකුත් කථානායකවරයාගෙන් ඉල්ලා තිබෙනවා.\nඑක්ස්ප්‍රස් පර්ල් අල්ලස් සිද්ධිය සම්බන්ධයෙන් අල්ලස් හෝ දූෂණ චෝදනා විමර්ශන කොමිෂන් සභාවට පැමිණිලි යොමු කිරීමට විපක්ෂයේ දේශපාලන පක්ෂ සූදානම් වෙමින් පවතින බවයි වාර්තා වන්නේ.",
       "URL": "https://www.hirunews.lk/333745/එක්ස්ප්‍රස්-පර්ල්-පගාව-ගැන-සොයන්න-පාර්ලිමේන්තු-තේරීම්-කාරක-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=382"
}