{
       "Source": "hirunews",
       "Timestamp": "Tuesday, 16 October 2018 - 16:50",
       "Headline": "නෝර්වුඩ් නිව්වැලිගම ප්‍රදේශයේ තවත් පස් කන්දක් නායයාමේ අවධානමක (ඡායාරූප)",
       "News Content": "නෝර්වුඩ් නිව්වැලිගම ප්‍රදේශයේ කාසල්රී ජලාශයට ඉහළින් පිහිටි තවත් පස් කන්දක් නායයාමේ අවධානමක පවතින බව ජාතික ගොඩනැගිලි පර්යේෂණායතනය පවසනවා.\nඑහි නුවරඑළිය කාර්යාලයේ භූ විද්‍යාඥ සමන්ත බෝගහපිටියමේ බව සඳහන් කර ඇත්තේ නායයාමට ලක්වු ප්‍රදේශයේ නිරීක්ෂණයකට එක්වෙමින්.\nජලාශයට ඉහළ සිට විහිදී ඇති ගල් තලාවක් මත තිබු පස් තට්ටුවක් මෙලෙස නායගොස් ඇති අතර ප්‍රධාන මාර්ගයට ඉහළින් ඇති තවත් පස් කන්දක් නායයාමේ  අවධානමක පවතින බව ඔහු සඳහන් කර තිබෙනවා.\nමෙම ස්ථානයේ පිහිටි තවත් නිවාස දෙකක් නායයාමේ අවධානමක පවතින අතර එම නාය සක්‍රිය වීමෙන් පසු පරීක්ෂණ සිදු කර නව මාර්ගයක් ඉදි කිරීමට නිර්දේශ ලබාදෙන බව ද සමන්ත බෝගහපිටිය මහතා සඳහන් කර තිබෙනවා.\nනායයාමට ලක්වු ස්ථානයට ඉහළින් තේ වතු යාය හරහා සැහැල්ලු වාහන පමණක් ධාවනය කිරීමට විකල්ප මාර්ගයක් ඇති අතර එහි ප්‍රතිසංස්කරණ කටයුතු මේ වන විට ආරම්භ වී තිබෙනවා.\nමෙම නායයාම හේතුවෙන් පවුල් 7 කට අයත් සාමාජිකයන් 30 දෙනෙකු පමණ මේ වන විට ඔවුන්ගේ ඥාති නිවෙස්වල තාවකාලිකව නවාතැන්ගෙන සිටිනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/202256/නෝර්වුඩ්-නිව්වැලිගම-ප්‍රදේශයේ-තවත්-පස්-කන්දක්-නායයාමේ-අවධානමක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3696"
}