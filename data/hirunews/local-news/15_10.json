{
       "Source": "hirunews",
       "Timestamp": "Thursday, 21 September 2023 - 17:47",
       "Headline": "මල්ලිව මැරූ වරදට අයියාට එල්ලුම්ගහ නියම වෙලා",
       "News Content": "එකකුස උපන් සහෝදරයාට පිහියෙන් ඇන ඝාතනය කළ වැඩිමල් සොහොයුරාට අද (21) අධිකරණයෙන් මරණ දඬුවම් හිමි වී තිබෙනවා.\nඅනාවරණය වී ඇත්තේ මිට වසර 7කට පෙර මෙම ඝාතනය අදාළ විත්තිකරු විසින්ම සිදු කළ බවට සඳහන් පැමිණිල්ල සැකයකින් තොරව ඔප්පු වූ බවයි.\nඝාතනය සිදු කළ පුද්ගලයා වයස අවුරුදු 48ක වැල්ලම්පිටිය කැලණී නදීගම පදිංචිකරුවෙක්.\nමේ සම්බන්ධයෙන් වසර ගණනාවක් තිස්සේ නඩු විභාගය පැවති අතර එහිදී අනාවරණය වුයේ පවුල් ආරවුලක් හේතුවෙන් එකම පවුලේ වැඩිමහල් සහෝදරයා විසින් බාල සහෝදරයා ඝාතනය කර ඇති බවයි.",
       "URL": "https://www.hirunews.lk/349003/මල්ලිව-මැරූ-වරදට-අයියාට-එල්ලුම්ගහ-නියම-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=15"
}