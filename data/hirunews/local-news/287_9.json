{
       "Source": "hirunews",
       "Timestamp": "Wednesday, 07 June 2023 - 17:42",
       "Headline": "බෙන්සිමා සෞදියේ අල්-ඉටිහාඩ් කණ්ඩායම සමග ගිවිසුම් ගත වෙයි",
       "News Content": "බැලන් ඩි’ඔර් සම්මානයෙන් පිදුම් ලද සුපිරි පාපන්දු ක්‍රීඩක කරීම් බෙන්සිමා සෞදි අරාබියේ අල්-ඉටිහාඩ් පාපන්දු සමාජය වෙත යාමට තීරණය කර තිබෙනවා.\n35 හැවිරිදි බෙන්සිමා මේ වන විට ශූරතා 25ක් දිනා ගත් ක්‍රීඩකයෙක්.\nරියාල් මැඩ්රිඩ් කණ්ඩායම සමඟින් ශූරතා රැසක් ජයග්‍රහණය කළ ඔහු මේ වසරේ දී රියාල් මැඩ්රිඩ් හැර යන බව සඳහන් වුනා.\nක්‍රිස්ටියානෝ රොනාල්ඩෝ හට පමණක් දෙවැනි වෙමින් රියාල් මැඩ්රිඩ් කණ්ඩායම වෙනුවෙන් වැඩිම ගෝල ලබා ගත් ක්‍රීඩකයින් අතර ඔහු දෙවැනි තැන පසුවන්නේ ගෝල 354ක් සමඟින්.\nරියාල් මැඩ්රිඩ් කණ්ඩායම වෙනුවෙන් ගෝල 450ක් වාර්තා කළ රොනාල්ඩෝ ද මේ වන විට ක්‍රීඩා කරන්නේ සෞදි අරාබියානු ලීගයේ අල් නසර් කණ්ඩායම වෙනුවෙන්.",
       "URL": "https://www.hirunews.lk/337303/බෙන්සිමා-සෞදියේ-අල්-ඉටිහාඩ්-කණ්ඩායම-සමග-ගිවිසුම්-ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=287"
}