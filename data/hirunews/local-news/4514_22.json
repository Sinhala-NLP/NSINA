{
       "Source": "hirunews",
       "Timestamp": "Tuesday, 16 May 2017 - 15:31",
       "Headline": "යතුරුපැදියෙන් ගිය පුද්ගලයකුගේ සිරුර ඔයකින් හමුවෙයි (ඡායාරූප)",
       "News Content": "තොඩුවාව - මාදම්පේ මාර්ගයේ ලුණුඔය පාලමේ යතුරුපැදියක් ගැටී සිදුවු අනතුරකින් පුද්ගලයකු මියගොස් තිබෙනවා.\nයතුරුපැදිය පාලමේ ගැටීමෙන් පසු යතුරුපැදිකරු ඔයට වැටී මියගොස් ඇති බවටයි අනාවරණ වී ඇත්තේ.\nඅද දහවල් 11 ට පමණ සිදුවු අනතුරින් මරණයට පත්වී ඇත්තේ මාදම්පේ එගොඩයාය ප්‍රදේශයේ පදිංචි 72 හැවිරිදි පුද්ගලයෙක්.\nඔහු මාදම්පේ ප්‍රදේශයේ ආපන ශාලාවක් පවත්වාගෙන යන අයෙක් වන අතර ඊට අවශ්‍ය මාලු මිළදී ගැනීම සඳහා තොඩුවාව ප්‍රදේශයට යන අතරතුර අනතුට ලක්ව තිබෙනවා.\nමාරවිල පොලිසියයි මේ පිළිබඳ විමර්ශණ මෙහෙයවන්නේ.\nඡායාරූප - පුත්තලම ජුඩ් සමන්ත",
       "URL": "https://www.hirunews.lk/161465/යතුරුපැදියෙන්-ගිය-පුද්ගලයකුගේ-සිරුර-ඔයකින්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4514"
}