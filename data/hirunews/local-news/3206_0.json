{
       "Source": "hirunews",
       "Timestamp": "Saturday, 10 August 2019 - 17:06",
       "Headline": "ග්ලූකෝස් කලවම් කර කසල තේ නිෂ්පාදනය කළ කර්මාන්තශාලාවක් වටලයි",
       "News Content": "මිනිස් පරිභෝජනයට නුසුදුසු ග්ලූකෝස් සහිත විෂ රසායන ද්‍රව්‍ය යොදා තේ කොළ නිෂ්පාදනය කල රත්නපුර - කිරිඇල්ල - මිනිපුර ප්‍රදේශයේ පිහිටි කර්මාන්තශාලාවක් වටලා එහි සිටි පුද්ගලයින් 3 දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඅත්අඩංගුවට පත්වූවන් අතර වතු අධිකාරිවරයෙකු, සහකාර වතු අධිකාරිවරයෙකු සහ කර්මාන්තශාලාවේ නිලධාරියෙකු සිටින බව සඳහන්.\nඊයේ සිදුකළ වැටලීමේදී එම කර්මාන්තශාලාවේ තිබූ ග්ලූකෝස් ද්‍රාවණය සහිත කවලම් කරන ලද කසල තේ කිලෝග්‍රෑම් 736ක්, නිෂ්පාදනය කර බෙදා හැරීමට සැකසූ කසල තේ කිලෝග්‍රෑම් 840ක් සහ කසල තේ වලට කවලම් කිරීමට යොදා ගන්නා ග්ලූකෝස් කිලෝග්‍රෑම් 142ක් විශේෂ කාර්ය බලකා භාරයට ගෙන තිබෙනවා.",
       "URL": "https://www.hirunews.lk/221958/ග්ලූකෝස්-කලවම්-කර-කසල-තේ-නිෂ්පාදනය-කළ-කර්මාන්තශාලාවක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3206"
}