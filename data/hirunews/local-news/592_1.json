{
       "Source": "hirunews",
       "Timestamp": "Thursday, 19 January 2023 - 15:07",
       "Headline": "මාවනැල්ල ප්‍රදේශයේ බුදුපිළිමවලට හානි කිරීමේ නඩුව අවසන්",
       "News Content": "මාවනැල්ල ප්‍රදේශයේ බුදුපිළිමවලට හානි කිරීමේ සිද්ධිය සම්බන්ධයෙන් පුද්ගලයින් 16 දෙනෙකුට පවරා තිබූ නඩු විභාගය අවසන් කර තිබෙනවා.\nඒ කෑගල්ල ත්‍රිපුද්ගල මහාධිකරණ විනිසුරුවරුන්ගේ ප්‍රධානත්වයෙන් ඊයේ එම නඩුව විභාගයට ගත් අවස්ථාවේදීයි.\nඑහිදී 08 වන සහ 09 වන සැකකරුට එරෙහිව ගොනුකර තිබූ චෝදනාවන්වලට වරද පිළිගෙන තිබෙනවා.\nඑම අවස්ථාවේදී විනිසුරු මඩුල්ල නියෝග කළේ අදාළ චූදිතයන්ට මාස 06 බැගින් හා මාස 18 බැගින් වූ ලිහිල් සිරදඩුවම් නියමකර වසර 07කට අත්හිටුවන ලෙසටයි.\nමීට අමතරව ඔවුන්ට එක් චෝදනාවකට රුපියල් 10,000 බැගින් දඩ නියම කිරීමට පියවර ගෙන තිබෙනවා.\nමීට පෙර නඩු විභාගය කැඳවූ අවස්ථාවේදී චූදිතයන් 11 දෙනෙකු වරද පිළිගැනීම හේතුවෙන් නීතිපතිගේ එකඟතාව මත නිදහස් කරනු ලැබුවා.",
       "URL": "https://www.hirunews.lk/325411/මාවනැල්ල-ප්‍රදේශයේ-බුදුපිළිමවලට-හානි-කිරීමේ-නඩුව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=592"
}