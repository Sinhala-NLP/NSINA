{
       "Source": "hirunews",
       "Timestamp": "Thursday, 17 February 2022 - 13:11",
       "Headline": "කරාපිටියේ ළමා පිළිකා ප්‍රතිකාර ඒකකය වැසේ (වීඩියෝ)",
       "News Content": "විශේෂඥ වෛද්‍යවරයෙකු නොමැතිවීම හේතුවෙන් ගාල්ල - කරාපිටිය ශික්ෂණ රෝහලේ ස්ථාපිත විශේෂ ළමා පිළිකා ප්‍රතිකාර ඒකකය වැසී ගොස් තිබෙනවා.\nදකුණු පලාත තුළ ස්ථාපිත එක ම ළමා පිලිකා රෝග ප්‍රතිකාර ඒකකය මෙය වන අතර, 2007 වසරේ සිට මේ දක්වා ඉන් ප්‍රතිකාර ගෙන ඇති සංඛ්‍යාව අතිමහත් බවයි රෝහල් කාර්ය මණ්ඩලය සදහන් කළේ.\nප්‍රතිකාර කිරීම සදහා අවශ්‍ය සියලු පහසුකම සහ හෙද නිළධාරීන්ගෙන් ද සමන්විත මෙම ඒකකය මගින් 2021 වසරේ සැප්තැම්බර් මාසය දක්වා අඛණ්ඩව ප්‍රතිකාර කිරීම් සිදු කර තිබෙනවා.\nකෙසේ හෝ හැකි ඉක්මනින් සිය දරුවන්ගේ ජිවිත අනතුරේ නො දමා පිළිකා ඒකකයට අවශ්‍ය වෛද්‍යවරයෙකු ලබා දෙන ලෙසයි පිළිකා රෝගයෙන් පිඩා විදින දරුවන්ගේ දෙමාපියන් බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/297263/කරාපිටියේ-ළමා-පිළිකා-ප්‍රතිකාර-ඒකකය-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1351"
}