{
       "Source": "hirunews",
       "Timestamp": "Monday, 07 November 2022 - 20:16",
       "Headline": "විපක්ෂයේ රැසක් කරනමකට අර අදින ලකුණු",
       "News Content": "සමගි ජනබලවේගය ඇතුළු විපක්ෂය නියෝජනය කරන පක්ෂ කිහිපයක මන්ත්‍රීවරුන් ජනාධිපතිවරයාට සහය පළකරමින් ඉදිරියේ දී ආණ්ඩුව සමඟ එක්වීමට නියමිත බව වාර්තා වනවා.\nරට ගොඩගැනීමට සර්ව පාක්ෂික ආණ්ඩුවක් පිහිටුවීම සඳහා ඔවුන් මෙලෙස ආණ්ඩුව සමඟ එක්වීමට නියමිත බවයි දේශපාලන ආරංචි මාර්ග සඳහන් කළේ.\nසමගි ජන බලවේගය ඇතුළු පාර්ලිමේන්තුවේ විපක්ෂ කණ්ඩායම් නියෝජනය කරන 13 දෙනෙකු පමණ දැනටමත් මේ සඳහා සහය පළකිරීමට එකඟතාව පළකර තිබෙනවා.\nමෙලෙස ආණ්ඩුව සමඟ එක්වන සමගි ජන බලවේගයේ ප්‍රබලයින් ඇතුළු විරුද්ධ පක්ෂ නියෝජිතයන් කිහිපදෙනෙකු සඳහා අමාත්‍ය ධුර පිරිනැමීමට ද නියමිතයි.\nඉදිරි අයවැය පාර්ලිමේන්තුවට ඉදිරිපත් කිරීමෙන් අනතුරුව මෙම අමාත්‍ය ධුර ලබා දීම සිදුකෙරෙන බවයි විශ්වාසදායි දේශපාලන ආරංචි මාර්ග සඳහන් කළේ.",
       "URL": "https://www.hirunews.lk/319841/විපක්ෂයේ-රැසක්-කරනමකට-අර-අදින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=751"
}