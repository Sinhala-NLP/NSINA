{
       "Source": "hirunews",
       "Timestamp": "Saturday, 15 October 2022 - 17:13",
       "Headline": "රට ම මැතිවරණයක් ඉල්ලුවත්, පාලකයන් නිහඬයි! - ලාල් කාන්ත",
       "News Content": "සමස්ත රටේ ජනතාව පාර්ලිමේන්තු මැතිවරණයක් ඉල්ලා සිටියත්, එය ලබා දිමට වත්මන් පාලකයින් කටයුතු නො කරන බව ජනතා විමුක්ති පෙරමුණේ දේශපාලන මණ්ඩල සභික කේ. ඩී ලාල් කාන්ත පවසයි.\nඔහු ඒ බව කියා සිටියේ 'විකෘති පාලනයෙන් ජනතා පාලනයට' යන මැයෙන් අද (15) හැටන්හි දී පැවති, ජනතා විමුක්ති පෙරමුණේ නුවරඑලිය දිස්ත්‍රික් විධායක සභාව අමතමින්.\nමෙහි දී, වැඩිදුරටත් අදහස් දැක් වු කේ. ඩී ලාල් කාන්ත කියා සිටියේ, මේ වන විට පාර්ලිමේන්තුවේ සැබැ ජනවරමක් නොමැතිව විකෘති වූ ජන වරමක්\nපෙන්නුම් කරන බවයි.\nමේ අතර, රටේ ජනතාව පමණක් නොව ලෝකයේ සියළුම රටවල්වල නායකයින්ගේ අප්‍රසාදයට ලක් වු වත්මන් පාලකයින් වෙනුවට සැබැ ජනවරමකින්\nපාර්ලිමේන්තුවට නායකයින් තොරාපත් කර ගැනිමට මැතිවරණයක් ඉල්ලා සිටිය ද එය ලබා නොදිම තුළින් පෙන්නුම් කෙරෙන්නේ ප්‍රජාතන්ත්‍රවාදය නැති වි ගොස් ඇති බවයි යනුවෙන් ද ඔහු පැවසුවා.\n20 වෙනි ආණ්ඩුක්‍රම ව්‍යවස්ථා සංශෝධනයට ජනතා විමුක්ති පෙරමුණෙන් රටට යහපත් යෝජනා රැසක් ඉදිරිපත් කළ බවත්, එම යෝජනා සම්මත\nකරන්නේ නම් පාර්ලිමේන්තුවේ ඔළුගෙඩි වලින් තොරාපත් කර ගන්නා ජනාධිපතිවරයෙක්ට විධායක ජනාධිපතිවරයෙකු වශයෙන් කටයුතු කල හැක්කේ මාස හයක කාලයක් පමණක් බවයි ඔහු කියා සිටියේ.\nමෙරටට ඩොලර් ලැබෙන සියළුම ක්‍රමවේද වත්මන් පාලකයින් විසින් නැති කර ඇති බව පැවසූ ද ඔහු වැඩිදුරටත් කියා සිටියේ, ආර්ථික වශයෙන් රට වැටි ඇති අවස්ථාවක වත්මන් පාලකයින් ජනතාව පිට බදු පටවන බවත්, ඉදිරියේ දී තවත් බදු පැනවිමට නියමිත බවයි.",
       "URL": "https://www.hirunews.lk/317962/රට-ම-මැතිවරණයක්-ඉල්ලුවත්-පාලකයන්-නිහඬයි-ලාල්-කාන්ත",
       "Category": "Local News",
       "Parent URL": "https://www.hirunews.lk/local-news.php?pageID=800"
}