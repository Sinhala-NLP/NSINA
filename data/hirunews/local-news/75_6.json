{
       "Source": "hirunews",
       "Timestamp": "Thursday, 24 August 2023 - 20:14",
       "Headline": "2025 දී මැණික් අපනයනයෙන් ඩොලර් බිලියන 2ක ආදායම් අපේක්ෂාවක්",
       "News Content": "2025 වනවිට මැණික් අපනයනයෙන් වාර්ෂිකව ඩොලර් බිලියන 2ක ආදායමක් ලැබෙනු ඇතැයි අපේක්ෂා කරන බව ජාතික මැණික් හා ස්වාර්ණාභරණ අධිකාරියේ සභාපති පවසනවා.\nඔහු ප්‍රකාශ කරන්නේ මේ වසරේ මුල් මාස 7 ඇතුළත මැණික් අපනයනය තුළින් දැනටමත් ඇමෙරිකානු ඩොලර් මිලියන 312ක ආදායමක් උපයාගෙන ඇති බවත් මෙම වසර අවසනය වන විට ඉපැයීම් අමෙරිකානු ඩොලර් මිලියන 500 දක්වා ළඟා වනු ඇති බවයි.\nනීතිවිරෝධී මැණික් අපනයනය මැඩලීමේ අරමුණින් ජනාධිපති රනිල් වික්‍රමසිංහ මහතාගේ උපදෙස් පරිදි වැඩපිළිවෙලක් ක්‍රියාත්මක කිරීම කෙරෙහි ද අවධානය යොමු වී තිබෙනවා.\nමෙම නීතිවිරෝධී අපනයනය ඇමෙරිකානු ඩොලර් බිලියන 2 ඉලක්කය සපුරා ගැනීම සඳහා සැලකිය යුතු අභියෝගයක් එල්ල වී තිබෙන බව ඔහු පවසනවා.\nඔහු වැඩිදුරටත් පවසන්නේ එහි ප්‍රතිඵලයක් වශයෙන් රට තුළ වෙන්දේසි මගින් විදේශීය ගැණුම්කරුවන්ට සෘජු මැණික් මිලදී ගැනීමට පහසුකම් සැලසීමට අවශ්‍ය පියවර කඩිනමින් ගන්නා බවයි.",
       "URL": "https://www.hirunews.lk/345990/2025-දී-මැණික්-අපනයනයෙන්-ඩොලර්-බිලියන-2ක-ආදායම්-අපේක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=75"
}