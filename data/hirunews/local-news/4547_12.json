{
       "Source": "hirunews",
       "Timestamp": "Tuesday, 25 April 2017 - 19:12",
       "Headline": "ජී.එස්.පී. ප්ලස් කොන්දේසි ගැන පාර්ලිමේන්තුව දැනුවත් කළ යුතුයි - ඒකාබද්ධ විපක්ෂය",
       "News Content": "ආණ්ඩුව ජී.එස්.පී. ප්ලස් සහනාධාරය ලබාගන්නේ කුමන කොන්දේසිවලට යටත්වද යන්න අවම වශයෙන් පාර්ලිමේන්තුව හෝ දැනුවත් කළ යුතු බව ඒකාබද්ධ විපක්ෂය  නියෝජනය කරන පාර්ලිමේන්තු මන්ත්‍රී බන්දුල ගුණවර්ධන ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.\nමේ අතර ඒකාබද්ධ විපක්ෂය මෙවර පවත්වන මැයි රැලිය ඉතිහාස ගතවන බව පාර්ලිමේන්තු මන්ත්‍රී ප්‍රසන්න රණතුංග ප්‍රකාශ කළේ කොළඹ අද කැඳවා තිබූ තවත් මාධ්‍ය හමුවකට එක්වෙමින්.\nඒකාබද්ධ විපක්ෂය සහ ශ්‍රී ලංකා නිදහස් පක්ෂයේ ආණ්ඩුවේ කොටස් එක්වී මීළඟ මැතිවරණ සඳහා තරග කරන බව ඇතමුන් ප්‍රකාශ කළත් ඒ සම්බන්ධයෙන් මෙතෙක් කිසිදු සාකච්ඡාවක් ආරම්භ කර නොමැති බවයි මන්ත්‍රීවරයා කියා සිටියේ.\nහිටපු අමාත්‍ය බැසිල් රාජපක්ෂ ද ඒකාබද්ධ විපක්ෂයේ මැයි රැලිය පිලිබද අදහස් පළකළා.\nගාලූ මුවදොර පිටියේ මැයි රැළියක් පැවැත්වීම විශාල අභියෝගයක් බව ඔහු කියා සිටියේ මල්වානේ පිහිටි ඉඩම සම්බන්ධයෙන් වූ නඩුවට පෙනී සිටීම සඳහා පූගොඩ මහේස්ත්‍රාත් අධිකරණය වෙත අද පැමිණි අවස්ථාවේදියි.\nහිටපු අමාත්‍ය බැසිල් රාජපක්ෂට එරෙහිව පූගොඩ මහේස්ත්‍රාත් අධිකරණයේ ගොනුකර තිබූ මෙම නඩුව මහේස්ත්‍රාත් නිලූපුලී ලංකාපුර විභාග කර අවසන් කළේ සැකකරුට එරෙහිව නීතිපතිවරයා විසින් ගම්පහ මහාධිකරණයේ අධි චෝදනා ගොනුකර තිබීම හේතුවෙන්.",
       "URL": "https://www.hirunews.lk/159970/ජී-එස්-පී-ප්ලස්-කොන්දේසි-ගැන-පාර්ලිමේන්තුව-දැනුවත්-කළ-යුතුයි-ඒකාබද්ධ-විපක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4547"
}