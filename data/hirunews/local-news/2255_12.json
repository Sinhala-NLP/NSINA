{
       "Source": "hirunews",
       "Timestamp": "Thursday, 24 December 2020 - 20:35",
       "Headline": "ආයුර්වේද දෙපාර්තමේන්තුවේ සහතිකය ධම්මික බණ්ඩාර ප්‍රතික්ෂේප කරයි (වීඩියෝ)",
       "News Content": "කොවිඩ් මර්දන ඖෂධයක් යැයි පවසමින් කෑගල්ලේ ධම්මික බණ්ඩාර මහතා විසින් නිපදවූ පැණිය සඳහා ආයුර්වේද දෙපාර්තමේන්තුව විසින් සහතිකයක් නිකුත් කිරීම පිළිබඳ තමා දැනුවත් නොමැති බව දේශීය වෙදකම් ප්‍රවර්ධන රාජ්‍ය අමාත්‍ය සිසිර ජයකොඩි මහතා පවසනවා.\nමේ අතර අදාළ පැණිය සම්බන්ධයෙන් අදත් පාර්ශ්ව රැසක් විවිධ අදහස් පළ කළා.\nධම්මික බණ්ඩාර මහතාට ඖෂධ නිෂ්පාදනාගාරයක් පවත්වාගෙන යාමට සහ ඔහු විසින් නිෂ්පාදනය කළ පැණිය භාවිත කිරීමට අවසර ලබාදෙමින් ආයුර්වේද දෙපාර්තමේන්තුව විසින් නිකුත් කර තිබූ සහතිකය ධම්මික බණ්ඩාර මහතා විසින් ප්‍රතික්ෂේප කර සිටියා.\nමේ සම්බන්ධයෙන් මාධ්‍යවේදීන්, විෂයභාර රාජ්‍ය අමාත්‍ය සිසිර ජයකොඩි මහතාගෙන් ප්‍රශ්න කළා.\nමේ අතර අප කළ විමසීමකදී ආයුර්වේද කොමසාරිස් චතුර කුමාරතුංග මහතා පැවසුවේ තම දෙපාර්තමේන්තුව විසින් ධම්මික බණ්ඩාර මහතා වෙත නිෂ්පාදනාගාර බලපත්‍රයක් නිකුත් කළ බවයි.\nකෙසේ වෙතත් ඔහු නිෂ්පාදනය කරන පැණිය කොවිඩ් සඳහා සුදුසුද යන්න පිළිබඳව තවමත් පරීක්ෂණ සිදුකෙරෙනවා.\nමේ අතර අදාළ ආයුර්වේද පැණිය සම්බන්ධයෙන් අදත් විවිධ පාර්ශ්ව අදහස් පළ කළා.",
       "URL": "https://www.hirunews.lk/257880/ආයුර්වේද-දෙපාර්තමේන්තුවේ-සහතිකය-ධම්මික-බණ්ඩාර-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2255"
}