{
       "Source": "hirunews",
       "Timestamp": "Tuesday, 20 August 2019 - 7:26",
       "Headline": "කොළඹ කසල දුම්රියෙන් අරුවක්කාලු වෙත",
       "News Content": "කොළඹ නගර සීමාවේ එක්රැස් වන කසල දුම්රියෙන් අරුවක්කාරු කසල අංගනය වෙත රැගෙන යාමේ නියමු ව්‍යාපෘතිය එළඹෙන සෙනසුරාදා ආරම්භ කරන බව දුම්රිය සාමාන්‍යාධිකාරී ඩිලන්ත ප්‍රනාන්දු පවසනවා.\nකසල පැටවූ රථ දෙකක් දුම්රිය අංගනයෙන් දුම්රියේ පටවාගෙන යමින් එම ව්‍යාපෘතිය අත්හදා බලන බවයි කොළඹ ඊයේ පැවැති මාධ්‍ය හමුවකට එක්වෙමින් ඔහු වැඩිදුරටත් සඳහන් කළේ.\nඑම ක්‍රමය සාර්ථක වුවහොත් කසල දුම්රියෙන් අරුවක්කාරු දක්වා ගෙන යාමට කටයුතු කරන බව ද ඔහු කියා සිටියා.\nඑමෙන්ම, හම්බන්තොට දිස්ත්‍රික්කයේ ස්ථාන දෙකකින් වළ දමා තිබියදී හමුවූ රෝහල් සායනික අපද්‍රව්‍ය අද යළි ගොඩගැනීමට නියමිතයි.\nදිස්ත්‍රික් සෞඛ්‍ය සේවා අධ්‍යක්ෂිකා වෛද්‍ය දීපිකා පටබැදිගේ හිරු ප්‍රවෘත්ති අංශයට සදහන් කළේ මෙලෙස වළ දමා ඇත්තේ තම දිස්ත්‍රික්කයේ රෝහල්වලින් ඉවත් කරන ලද අපද්‍රව්‍ය නොවන බවයි.\nමේ අතර, මුලතිව් - නයාරු සිට කෝකිලායි දක්වා වෙරළ තීරයට ඊයේ දහවල් කළු පැහැති තාර වැනි යමක් ගොඩ ගසා ඇති බවට හිරු වාර්තාකරු සඳහන් කළා.",
       "URL": "https://www.hirunews.lk/222570/කොළඹ-කසල-දුම්රියෙන්-අරුවක්කාලු-වෙත",
       "Category": "Local News",
       "Parent URL": "https://www.hirunews.lk/local-news.php?pageID=3190"
}