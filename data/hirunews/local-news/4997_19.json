{
       "Source": "hirunews",
       "Timestamp": "Tuesday, 21 June 2016 - 7:39",
       "Headline": "විධායක ජනාධිපති ධුරය අහෝසි කරනවාට විරුද්ධයි- ඇමති පාඨලී චම්පික",
       "News Content": "විධායක ජනාධිපති ක්‍රමය අහෝසි කිරීමට තමන් විරුද්ධ බව අමාත්‍ය පාඨලී චම්පික රණවක පවසනවා.\n\"ප්‍රවේශමෙන් මූල්‍ය ආගාධයක් ඉදිරියෙන්\" කෘතිය එළිදැක්වීම සඳහා කොළඹ ඊයේ සංවිධාන කර තිබූ උත්සවයකට සහභාගි වෙමිනුයි අමාත්‍යවරයා මේ බව කියා සිටියේ.\nඑහිදී වැඩිදුරටත් අදහස් දැක්වූ පාඨලී චම්පික අමාත්‍යවරයා කියා සිටියේ සුළුතර ආණ්ඩුවක් හිමි පාර්ලිමේන්තුවකින් ගැටුම් නිර්මාණය වීමේ වැඩි ඉඩකඩක් පවතින බවයි.\nවත්මන් පාර්ලිමේන්තුව ඊට නිදර්ශනයක් බව ද ඔහු පෙන්වා දුන්නා.\nඒ හේතුවෙන් විධායක ජනාධිපති ධුරය අවශ්‍ය බවයි අමාත්‍යවරයා වැඩිදුරටත් සදහන් කළේ.",
       "URL": "https://www.hirunews.lk/136056/විධායක-ජනාධිපති-ධුරය-අහෝසි-කරනවාට-විරුද්ධයි-ඇමති-පාඨලී-චම්පික",
       "Category": "Local News",
       "Parent URL": "https://www.hirunews.lk/local-news.php?pageID=4997"
}