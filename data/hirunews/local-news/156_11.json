{
       "Source": "hirunews",
       "Timestamp": "Monday, 24 July 2023 - 13:05",
       "Headline": "අලුත උපන් බිලිඳු මළ සිරුරක් කෙසෙල්ගමු ඔයේ",
       "News Content": "අලුත උපන් බිලිඳු මළ සිරුරක් කෙසෙල්ගමු ඔයට ජලය ගලා බසිනා ඇළ මාර්ගයක තිබි අද (24) හමු වුණ බව නෝර්වුඩ් පොලිසිය පවසනවා.\nහැටන් - බගවන්තලාව ප්‍රධාන මාර්ගයේ සාන්ත ජොන් ටිලරි වත්ත ප්‍රදේශයේ ප්‍රධාන මාර්ගයේ කුඩා පාලමක් යට ඇළ මාර්ගයේ තිබි මෙම බිලිඳු මළ සිරුර සොයා ගත් බවයි නොර්වුඩ් පොලිසිය කියා සිටියේ.\nඑම මාර්ගයේ ගමන් ගත් වතු කම්කරුවන් පිරිසක් කෙසෙල්ගමු ඔයට ජලය ගලා බසිනා ඇළ මාර්ගයේ පොලිතින් උරයක දමා බිලිඳු මළ සිරුරක් පාවෙමින් තිබෙන බවට නෝර්වුඩ් පොලිසියට කළ දැනුම් දීමක් මත නොර්වුඩ් පොලිසිය විසින් බිලිඳු මළ සිරුර සොයාගෙන තිබෙනවා.\nඅලුත උපන් බිලිඳාගේ සිරුර ඇළ මාර්ගයට ගෙනැවිත් දමන්නට ඇති බවට නොර්වුඩ් පොලිසිය සැක කරනවා.\nබිලිඳා බිහි කළ මව සොයා නෝර්වුඩ් පොලිසිය අංශ කිහිපයක් ඔස්සේ විමර්ශනයක් ආරම්භ කර තිබෙනවා.",
       "URL": "https://www.hirunews.lk/342338/අලුත-උපන්-බිලිඳු-මළ-සිරුරක්-කෙසෙල්ගමු-ඔයේ",
       "Category": "Local News",
       "Parent URL": "https://www.hirunews.lk/local-news.php?pageID=156"
}