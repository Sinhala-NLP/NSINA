{
       "Source": "hirunews",
       "Timestamp": "Thursday, 14 April 2022 - 13:59",
       "Headline": "ව්‍යාජ මුදල් නෝට්ටු ගැන අවධානයෙන් පසුවන්නැ යි පොලීසියෙන් දැනුම්දීමක්",
       "News Content": "ව්‍යාජ මුදල් නෝට්ටු සංසරණය විය හැකි බැවින් තවදුරටත් ඒ පිලිබඳව අවධානයෙන් කටයුතු කරන ලෙස පොලීසිය, ජනතාවට දැනුම් දෙනවා.\nගම්පහ - දාරලුව ප්‍රදේශයේ පදිංචි 29 හැවිරිදි පුද්ගලයෙකු ළග තිබී ව්‍යාජ රුපියල් දහසේ නෝට්ටු 34ක් සහ 5000 නෝට්ටු කිහිපයක් පොලීසිය ඊයේ සොයා ගත් අතර, ඒ පිලිබඳව අවධානය යොමුකරමිනුයි පොලීසිය මෙම දැනුම් දීම සිදු කරන්නේ.\nඑම සිද්ධියේ දී අත්අඩංගුවට ගත් පුද්ගලයා ව්‍යාජ මුදල් නෝට්ටු සකස් කිරීම සඳහා යොදා ගත් පරිගණකය ඇතුළු උපකරණ කිහිපයක් ද පොලිස් භාරයට ගෙන තිබුණා.\nඑම සිද්ධිය පිලිබඳ විමර්ශන මේ වනවිට අපරාධ පරීක්ෂණ දෙපාර්තමේන්තුවට භාරදී ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළේ.",
       "URL": "https://www.hirunews.lk/301944/ව්‍යාජ-මුදල්-නෝට්ටු-ගැන-අවධානයෙන්-පසුවන්නැ-යි-පොලීසියෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1231"
}