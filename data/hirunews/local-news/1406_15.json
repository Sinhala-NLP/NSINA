{
       "Source": "hirunews",
       "Timestamp": "Saturday, 22 January 2022 - 19:13",
       "Headline": "අයි.පී එල් වෙන්දේසිය සඳහා උපයන ලන්සු හිමි ක්‍රීඩක ලැයිස්තුව ප්‍රකාශයට පත් කෙරේ",
       "News Content": "2022 ඉන්දීය ප්‍රිමියර් ලීග් තරගාවලියේ ක්‍රීඩක වෙන්දේසිය සඳහා උපරිම ලන්සු හිමිවන ක්‍රීඩක ලැයිස්තු දැන් ප්‍රකාශයට පත් කර තිබෙනවා.\nඑහිදී ඩේවිඩ් වෝනර්, මිචෙල් මාෂ්, ශකීබ් අල් හසන්, කගීසෝ රබාඩා ඇතුළු ක්‍රීඩකයන් 49 දෙනෙකුට ඉන්දීය රුපියල් කෝටි දෙකක උපරිම ලන්සුවක් හිමිවී ඇති අතර කෝටි එකහමාරේ ලන්සුවක් හිමි ක්‍රීඩකයන් සංඛ්‍යාව 20 ක්.\nඉන්දීය රුපියල් කෝටියක් එනම් ශ්‍රී ලංකා මුදලින් රුපියල් දෙකෝටි අසූහය ලක්ෂයක් හිමිවන ක්‍රීඩක ලැයිස්තුවට ශ්‍රී ලංකාවේ තුන් ඉරියව්වෙන්ම දස්කම් දක්වන ක්‍රීඩක වනිදු හසරංග ද ඇතුළත්.\nක්‍රීඩක වෙන්දේසිය ලබන පෙබරවාරි 12 සහ 13 වනදා බෙංගලූර් හිදී පැවැත්වීමට නියමිතයි. මෙවර අයි.පී.එල් තරගාවලියට සහභාගි වීම සඳහා ලියාපදිංචි ක්‍රීඩක සංඛ්‍යාව 1214 ක්.",
       "URL": "https://www.hirunews.lk/294811/අයි-පී-එල්-වෙන්දේසිය-සඳහා-උපයන-ලන්සු-හිමි-ක්‍රීඩක-ලැයිස්තුව-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1406"
}