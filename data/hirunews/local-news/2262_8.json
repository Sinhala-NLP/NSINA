{
       "Source": "hirunews",
       "Timestamp": "Monday, 21 December 2020 - 12:55",
       "Headline": "ආගරපතන සභාපතිගේ දෙවන පී.සී.ආර්. පරීක්ෂණයත් පොසිටිව් (වීඩියෝ)",
       "News Content": "ආගරපතන ප්‍රාදේශීය සභාවේ සභාපති කදීර් සෙල්වම්ට අද (21) සිදුකළ දෙවන පී.සී.ආර්. පරීක්ෂණයෙන් ද ඔහුට වෛරසය ආසාදිත බවට යළි තහවුරු වී තිබෙනවා.\nඔහු සහභාගි වූ මංගල උත්සවයක පුද්ගලයෙකුට වෛරසය ආසාදනය වී ඇති බවට අනාවරණ වීම හේතුවෙන් පසුගිය 16 වන දා සභාපතිවරයා ඇතුළු පවුලේ පිරිසට පී.සී.ආර්. පරීක්ෂණ සිදුකර ඇති අතර, එහිදී අනාවරණ වුණේ ඔහුට වෛරසය ආසාදනය වී ඇති බවටයි.\nපී.සී.ආර්. පරීක්ෂණ ප්‍රතිඵල වාර්තා ලැබීමට පෙර නිරෝධායන උපදෙස් නොතකා ආගරපතන ප්‍රාදේශීය සභා සභාපතිවරයා පසුගිය 17 වන දා පැවති රැස්වීම් කිහිපයකට සහභාගි වී තිබුණා.\nඑම චෝදනා මත ඔහුට එරෙහිව නීතිමය පියවර ගන්නා බවයි තලවකැළේ - ලිදුල සෞඛ්‍ය වෛද්‍ය නිලධාරී ජනත් අබේගුණවර්ධන සඳහන් කළේ.",
       "URL": "https://www.hirunews.lk/257553/ආගරපතන-සභාපතිගේ-දෙවන-පී-සී-ආර්-පරීක්ෂණයත්-පොසිටිව්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2262"
}