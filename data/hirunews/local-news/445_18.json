{
       "Source": "hirunews",
       "Timestamp": "Thursday, 30 March 2023 - 13:33",
       "Headline": "පිල්ලෙයාන්ට එරෙහිව මඩකලපුවේ විරෝධතාවයක්",
       "News Content": "රාජ්‍ය අමාත්‍ය සිවනේෂතුරෙයි චන්ද්‍රකාන්තන් හෙවත් පිල්ලෙයාන්ට විරෝධය පළ කරමින් මඩකලපුව දිස්ත්‍රික් ලේකම් කාර්යාලය ඉදිරිපිට අද (30) විරෝධතාවක් පැවැත්වුණා.\nඊට දෙමළ ජාතික සන්ධානයේ පාර්ලිමේන්තු මන්ත්‍රී ශානක්‍යන් රාසමානික්කම් ඇතුළු පිරිසක් එක්ව සිටි බවයි ප්‍රදේශයේ හිරු වාර්තාකරු කියා සිටියේ.\nවිරෝධතාවය පැවැත්වෙන අතරතුරදී එම ස්ථානයට රාජ්‍ය අමාත්‍ය එස්. වියාලේන්ද්‍රන් ද පැමිණ තිබෙනවා.\nරාජ්‍ය අමාත්‍යවරයා, ඉඩම් බලහත්කාරයෙන් අත්පත් කර ගැනීම ඇතුළු දූෂණ සිදුකරන බවට මෙම පිරිස චෝදනා කරනවා.",
       "URL": "https://www.hirunews.lk/331291/පිල්ලෙයාන්ට-එරෙහිව-මඩකලපුවේ-විරෝධතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=445"
}