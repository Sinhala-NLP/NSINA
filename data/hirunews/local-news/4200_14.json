{
       "Source": "hirunews",
       "Timestamp": "Sunday, 26 November 2017 - 11:05",
       "Headline": "යාපනයේ ඉඩමකින් අවි තොගයක් මතුවේ (ඡායාරූප)",
       "News Content": "යාපනය - පොම්බවේලි ප්‍රදේශයේ අතහැර දමා තිබූ ඉඩමක තිබී ආයුධ තොගයක් පොලීසිය සොයාගෙන තිබෙනවා.\nඅද උදෑසන සොයාගත්  මෙම ආයුධ අතර ටී 56 ගිනි අවි 10ක්, මෝටාර් උණ්ඩ 6 ක්, සහ පතොරම් තොගයක් තිබූ බවයි පොලීසිය සඳහන් කළේ.\nමෙම ආයුධ මළබැඳී ඇති අතර, ඒවා එල්.ටී.ටී.ඊ. සංවිධානය විසින් පසුගිය යුද සමයේදී සඟවා තිබූ ආයුධ තොගයක් බවට පොලීසිය සැක පළ කරනවා.\nමෙම ආයුධ තොගය යාපනය මහේස්ත්‍රාත් අධිකරණ නියෝග යටතේ නිෂ්ක්‍රිය කිරීමට නියමිත බවයි පොලීසිය වැඩිදුරටත් සඳහන් කළේ.\nඡායාරූප - වවුනියාව, මාධව කුලසූරිය / වවුනියාව, රොමේෂ් මධුසංක / වවුනියාව, දිනසේන රතුගමගේ",
       "URL": "https://www.hirunews.lk/176949/යාපනයේ-ඉඩමකින්-අවි-තොගයක්-මතුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4200"
}