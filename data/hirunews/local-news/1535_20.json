{
       "Source": "hirunews",
       "Timestamp": "Friday, 26 November 2021 - 17:08",
       "Headline": "පැවරුණු වගකීම නිසි ලෙස තේරුම් ගෙන කටයුතු කරන ලෙස ඇමති සබ්‍රිගෙන් ඉල්ලීමක්",
       "News Content": "බන්ධනාගාර දෙපාර්තමේන්තුවට බඳවාගත් ආධුනික II පෙළ ජේලර් හා පුනරුත්ථාපන නිලධාරීන්ගේ විසිරයාමේ නිල පෙරට්ටුව අද (26) දින පැවැත්වුණා.\nඒ අධිකරණ අමාත්‍ය ජනාධිපති නීතිඥ අලි සබ්රිගේ ප්‍රධානත්වයෙන් බන්ධනාගාර ක්‍රීඩාංගණයේ දීයි.\nමෙම නිලධාරීන් සඳහා ගිනිඅවි පුහුණුව, කැරලි මර්දනය පිළිබඳ විශේෂ කාර්ය බලකාය විසින් මෙහෙයවනු ලැබූ පුහුණුව ලබා දී ඇති අතර, ගිනි නිවීමේ විශේෂ පුහුණුව ශ්‍රී ලංකා ගුවන් හමුදාවේ ගිනි නිවීමේ ඒකකය මගින් ලබා දෙනු ලැබුවා.\nමෙම විසිර යාමෙන් පසු ගනේමුල්ල කොමාන්ඩෝ රෙජිමේන්තුව මගින් මෙහෙයවන විනය ආරක්ෂාව සම්බන්ධ විශේෂ පුහුණුවකට ද මෙම පිරිස සම්බන්ධ කිරීමට කටයුතු කෙරුණා.\nආධුනික II පෙළ ජේලර් පිරිමි නිලධාරීන් 65ක්, කාන්තා නිලධාරිනියන් 05ක් හා II පෙළ පුනරුත්ථාපන නිලධාරින් පිරිමි 12ක්, කාන්තා නිලධාරිනියන් දෙදෙනකු සිව්මසක පුහුණුවෙන් පසු විසිරයාම මෙහිදී සිදුව තිබෙනවා.\nමෙම අවස්ථාවට එක්වෙමින් අධිකරණ අමාත්‍යවරයා ඉයා සිටියේ, සාර්ථක පුහුණුවකින් පසු විසිර යන නිලධාරීන් හට සුවිශේෂී වගකීම් සමුදායක් පැවරී ඇති බවයි.\nවර්තමානයේ පවතින ලෝක වසංගතය හමුවේ වුව ද මෙම ක්ෂේත්‍රය සඳහා ලබා දී ඇති ප්‍රමුඛත්වය සලකා බලා මෙම බඳවා ගැනීම් සිදුකර ඇති බව සඳහන් කල අමාත්‍යවරයා වැඩිදුරටත් පැවසුවේ, තනතුරට අනුව ඔබට පැවරී ඇති රාජකාරීය සහ පුරවැසියකු ලෙස පැවරී ඇති යුතුකම මනාව තේරුම් ගෙන රාජකාරී කටයුතු සිදු කළ යුතු අතර, බන්ධනාගාරගත රැඳවියන් ආරක්ෂා කිරීමට කැපවීම “සිරකරුවෝ ද මනුෂ්‍යයෝ ය ” යන්න තාප්පවලට පමණක් සීමා නොවිය යුතු බවයි.",
       "URL": "https://www.hirunews.lk/289259/පැවරුණු-වගකීම-නිසි-ලෙස-තේරුම්-ගෙන-කටයුතු-කරන-ලෙස-ඇමති-සබ්‍රිගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1535"
}