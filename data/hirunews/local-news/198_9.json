{
       "Source": "hirunews",
       "Timestamp": "Monday, 10 July 2023 - 6:37",
       "Headline": "බස් රථයක් කන්ටේනර් ට්‍රක් රථයක ගැටී දෙදෙනෙක් මරුට",
       "News Content": "අඹන්පොල පොලිස් වසමේ පාදෙණිය - අනුරාධපුර මාර්ගයේ අඹන්පොළ මධ්‍ය මහා විද්‍යාලය ආසන්නයේදී තවත් බස් රථ අනතුරක් අද (10) අලුයම සිදුව තිබෙනවා.\nපාදෙණියේ සිට අනුරාධපුරය බලා ධාවනය වූ වන්දනාකරුවන් පිරිසක් රැගත් බස් රථයක් කන්ටේනර් රථයක පසුපස ගැටී සිදුවූ මෙම අනතුරින් පුද්ගලයින් දෙදෙනෙකු ජීවිතක්ෂයට පත්වුණා..\nඔවුන් අවුරුදු 32 සහ 71 වයස්වල පසුවන තලාව ප්‍රදේශයේ පදිංචි පුද්ගලයින් බව පොලිසිය සඳහන් කළා.\nමෙම අනතුරින් තවත් පුද්ගලයින් 29 දෙනෙකු තුවාල ලැබූ අතර ඔවුන් අඹන්පොල සහ ගල්ගමුව රෝහල් වෙත ඇතුළත් කර තිබෙනවා.",
       "URL": "https://www.hirunews.lk/340658/බස්-රථයක්-කන්ටේනර්-ට්‍රක්-රථයක-ගැටී-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=198"
}