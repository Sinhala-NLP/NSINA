{
       "Source": "hirunews",
       "Timestamp": "Tuesday, 08 August 2023 - 17:08",
       "Headline": "පාර්ලිමේන්තුවේ ගෘහ පාලන අංශයේ සේවිකාවන්ට ලිංගික හිංසන  (වීඩියෝ)",
       "News Content": "පාර්ලිමේන්තුවේ ගෘහ පාලන අංශයේ කාන්තාවන්ට ලිංගික හිංසනයන් සිදුවන බවට සමාජ මාධ්‍ය හා පුවත්පත් වල තොරතුරු ඵලවී ඇති බව පාර්ලිමේන්තු මන්ත්‍රීණි රෝහිණි කවිරත්න අද (08) පාර්ලිමේන්තුවේදී ප්‍රකාශකළා.\nඇය වැඩිදුරටත් ප්‍රකාශ කළේ ගෘහ පාලන අංශයේ කාන්තාවන්ට මෙලෙස ලිංගික හිංසනයන් සිදුවී ඇති බවත් මේ වනවිට ඔවුන්ගෙන් එවැනි ලිංගික හිංසනයන් සිදුවී නොමැති බවට ලිපි හා ප්‍රකාශ ලබා ගැනීමක් ද සිදුවී ඇති බවට තමන්ට වාර්තා වී ඇති බවයි.\nමේ පිළිබඳව සොයා බැලීම සඳහා පාර්ලිමේන්තුවේ මහලේකම් කුෂාණි රෝහණධීරගේ අධීක්ෂණය යටතේ ජ්‍යේෂ්ඨ නිලධාරිනියන් තිදෙනෙකුගෙන් සමන්විත කමිටුවක් මගින් ආයතනික පරීක්ෂණයක් සිදුවන බවද ඇය ප්‍රකාශකලා.\nමීට පිළිතුරුදුන් මූලාසනයේ සිට නියෝජ්‍ය කථානායක අජිත් රාජපක්ෂ ප්‍රකාශ කළේ එම ලිංගික හිංසන පිළිබඳ සොයාබලන කමිටුව ඊයේ (07) සිට විමර්ෂණ කටයුතු ආරම්භකර ඇති බවයි.",
       "URL": "https://www.hirunews.lk/344114/පාර්ලිමේන්තුවේ-ගෘහ-පාලන-අංශයේ-සේවිකාවන්ට-ලිංගික-හිංසන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=113"
}