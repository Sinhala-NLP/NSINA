{
       "Source": "hirunews",
       "Timestamp": "Wednesday, 14 December 2016 - 16:24",
       "Headline": "බිරිඳ සහ දරුවන් දෙදෙනා ඝාතනය කළ පුද්ගලයා යළි රිමාන්ඩ්",
       "News Content": "ත්‍රිකුණාමලය - උප්පුවේලි - කන්නියා ප්‍රදේශයේදී සිය බිරිඳ සහ දියණියන් දෙදෙනා ඝාතනය කළ පුද්ගලයා මේ මස 28 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ සැකකරු ත්‍රිකුණාමලය මහේස්ත්‍රාත් ටී. සරවනරාජා හමුවට අද ඉදිරිපත් කළ අවස්ථාවේදියි.\nසැකකරු විසින් තියුණු ආයුධවලින් පහරදී මෙම පිරිස ඝාතනය කරනු ලැබුවේ පසුගිය සැප්තැම්බර් මස 13 වනදායි.\nමොහු විසින් ඝාතනය කරනු ලැබුවේ ඔහුගේ බිරිඳ සහ කුඩා දියණියන් දෙදෙනායි.",
       "URL": "https://www.hirunews.lk/149686/බිරිඳ-සහ-දරුවන්-දෙදෙනා-ඝාතනය-කළ-පුද්ගලයා-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4754"
}