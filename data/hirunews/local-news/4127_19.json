{
       "Source": "hirunews",
       "Timestamp": "Saturday, 13 January 2018 - 13:42",
       "Headline": "යාපනය කසලවලට තහනම් නියෝගයක්",
       "News Content": "යාපනය - කරෙයිනගර් වරාය මාර්ගයේ කසල බැහැර කිරීම නතර කරන ලෙස යාපනය - මල්ලක්කාම් මහේස්ත්‍රාත් අධිකරණයෙන් තහනම් නියෝගයක් නිකුත් කර තිබෙනවා.\nඒ,  ප්‍රදේශයේ කසල බැහැර කිරීම නිසා නවාලි, අරාලි යන ප්‍රදේශවල ගම්මාන 7ක ජනතාව පීඩා විදින බවට පවසමින් යාපනයේ ස්වේච්ඡා සංවිධාන දෙකක් යාපනය නගර සභාවට එරෙහිව ගොනු කළ පෙත්සමක් ඊයේ (12) සලකා බැලීමෙන් අනතුරුවයි.\nඑහිදී යාපනය - මලක්කාම් මහේස්ත්‍රාත් අන්තෝනි පිල්ලේ ජස්ටින් යාපනය මහ නගර සභාවේ ලේකම්වරයා වෙත නියෝග කළේ මහජනතාවගේ සෞඛ්‍යයට තර්ජනයක් වන බැවින් එම ප්‍රදේශයේ කසල බැහැර කිරීම නතර කරන ලෙසයි.",
       "URL": "https://www.hirunews.lk/180963/යාපනය-කසලවලට-තහනම්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4127"
}