{
       "Source": "hirunews",
       "Timestamp": "Tuesday, 01 August 2023 - 9:47",
       "Headline": "නවනගල සහ කුරුමිණියාගල කඳු රක්ෂිතවල හටගත් ගින්න නිවා දමයි",
       "News Content": "පවතින වියළි කාලගුණයත් සමඟ ප්‍රදේශ දෙකක රක්ෂිත ගිනි ගැනීම් වාර්තා වී තිබෙනවා.\nඋඩුදුම්බර - නවනගල කන්ද රක්ෂිතයේ ඊයේ (31) උදෑසන සිට හටගත් ගින්න මේ වන විට නිවා දමා ඇති අතර ගින්නෙන් අක්කර 50කට වැඩි භූමි ප්‍රමාණයන් විනාශ වී ඇති බවයි පොලිසිය ප්‍රකාශ කළේ.\nඑමෙන්ම වැල්ලවාය - ආනපල්ලම - කුරුමිණියාගල කඳු රක්ෂිතයේ ද ගින්නක් හටගෙන තිබෙනවා.\nඊයේ රාත්‍රීයේ හටගත් ගින්න මේ වන විට නිවා දමා ඇති අතර ගින්නෙන් අක්කර 20කට වැඩි භූමි ප්‍රමාණයක් ගිනිගෙන් විනාශ වී ඇති බවයි හිරු වාර්තාකරු සඳහන් කළේ.\nරක්ෂිතවල ගිනි ගැනීම් සහ ගිනි තැබීම් වාර්තා වන්නේ නම් ඒ පිළිබඳ 117 දුරකතන අංකයට දැනුම් දීමේ හැකියාව පවතින බවයි ජාතික ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/343247/නවනගල-සහ-කුරුමිණියාගල-කඳු-රක්ෂිතවල-හටගත්-ගින්න-නිවා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=134"
}