{
       "Source": "hirunews",
       "Timestamp": "Sunday, 10 December 2017 - 11:58",
       "Headline": "අද සමරන \"අයිතිය\"",
       "News Content": "එක්සත් ජාතීන්ගේ මහ සභාව විසින් මානව හිමිකම් පිිළිබඳ විශ්ව ප්‍රකාශය එළි දැක්වූ 1948 වසරේ දෙසැම්බර් 10 වනදා සිහිපත් කරමින් අද නැවතත් ලෝක මානව හිමිකම් දිනය සැමරෙනවා.\nමෙවර ජගත් මානව හිමිකම් දිනයේ සිට ලබන වසරේ එළඹෙන එහි 70 වන සංවත්සරය සදහා වසරක් පුරා දිවෙන ප්‍රවර්ධන වැඩසටහනක් ආාරම්භ වනවා.\nජාතිය, වර්ගය, වර්ණය, භාෂාව, දේශපාලන මතිමතාන්තර, සමාජ පසුබිම, දේපළ, උපත හෝ වෙනත්  ඕනෑම සාධකයකින් තොරව මිනිසත් බවට සමානාත්මතාවයෙන් ගරු කිරීම ලෝක මානව හිමිකම් දිනයේ අවධාරණය කෙරෙන ප්‍රධාන කරුණයි.\nමෙවර ලෝක මානව හිමිකම් දිනයේ තේමාව වන්නේ මානව හිමිකම් වෙනුවෙන් නැගී සිටින්න. යන්නයි.",
       "URL": "https://www.hirunews.lk/178037/අද-සමරන-අයිතිය",
       "Category": "Local News",
       "Parent URL": "https://www.hirunews.lk/local-news.php?pageID=4179"
}