{
       "Source": "hirunews",
       "Timestamp": "Sunday, 12 September 2021 - 6:19",
       "Headline": "නිරෝධායන ඇඳිරි නීතිය උල්ලංඝණය කළ 669ක් අත්අඩංගුවට (වීඩියෝ)",
       "News Content": "නිරෝධායන ඇඳිරි නීතිය උල්ලංඝණය කිරීමට අදාළව ගතවූ පැය 24ක කාලය තුල සැකකරුවන් 669ක් අත්අඩංගුවට ගෙන ඇතැයි පොලිසිය පවසනවා.\nවාහන 38ක් ද පොලිස් භාරයට ගෙන ඇතැයි සඳහන්.\nකොරෝනා වෛරස් ව්‍යාප්තිය හමුවේ සංචරණ සීමා පැනවීම ආරම්භයේ සිට මේ දක්වා අදාළ නීති උල්ලංඝණයට අදාළව මේ දක්වා අත්අඩංගුවට ගෙන ඇති සංඛ්‍යාව 69957ක්.\nමේ අතර බස්නාහිර පළාතට ඇතුලුවන සහ පිටවන ස්ථාන 13ක ස්ථාපිත පොලිස් මාර්ග බාධකවලදී පුද්ගලයන් 1982ක් පරීක්ෂාවට ලක්කර ඇති අතර වාහන 1431ක් ද පරීක්ෂාවට ලක්කර තිබෙනවා.\nමාර්ග බාධක හරහා ගමන් කිරීමට පැමිණ නියමිත අවසර නොමැතිවීම හේතුවෙන් පුද්ගලයන් 242ක් සහ වාහන 318ක් ආපසු හරවා යැවුනු බවයි පොලිසිය කියාසිටියේ.",
       "URL": "https://www.hirunews.lk/281979/නිරෝධායන-ඇඳිරි-නීතිය-උල්ලංඝණය-කළ-669ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1698"
}