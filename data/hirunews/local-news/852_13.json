{
       "Source": "hirunews",
       "Timestamp": "Thursday, 22 September 2022 - 10:13",
       "Headline": "ගෑස් ඉල්ලුම පහත වැටෙයි",
       "News Content": "ගෑස් සඳහා පැවති දෛනික ඉල්ලුම පහත වැටී ඇති බව ලිට්‍රෝ සමාගමේ සභාපති මුදිත පීරිස් පවසනවා.\nඊට හේතුව ලෙස ඔහු සඳහන් කරන්නේ ජනතාව විසින් ගෑස් භාවිතය ඉතා අරපිරිමැස්මෙන් සිදු කිරීමයි.\nමේ අතර මේ වසරේ දෙසැම්බර් දක්වා නව ගෑස් සිලින්ඩර් දේශීය වෙළෙඳපොළට නිකුත් නො කරන බව ද ලිට්‍රෝ සමාගම පවසනවා.\nඒ, ලිට්‍රෝ සමාගමේ දැනට ක්‍රියාත්මක විදේශගතව සිටින ශ්‍රී ලාංකිකයින්ට මෙරට වෙසෙන සිය ඥාතීන් වෙනුවෙන් නව සිලින්ඩර් ඇණවුම් කිරීමේ ව්‍යාපෘතිය හේතුවෙන්.\nරට මුහුණ පා ඇති ඩොලර් අර්බුදයට පිළියමක් ලෙස ලිට්‍රෝ සමාගම පසුගිය දා මෙම ක්‍රමවේදය හඳුන්වා දුන් අතර මේ වන විට විදේශගත ශ්‍රී ලාංකිකයින් සැලකිය යුතු පිරිසක් ඩොලර් ගෙවා නව සිලින්ඩර් ඇණවුම් කර ඇති බවයි ලිට්‍රෝ සමාගමේ සභාපති පවසන්නේ.",
       "URL": "https://www.hirunews.lk/316003/ගෑස්-ඉල්ලුම-පහත-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=852"
}