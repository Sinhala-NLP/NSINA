{
       "Source": "hirunews",
       "Timestamp": "Wednesday, 26 October 2022 - 9:13",
       "Headline": "අපරාධයක් සඳහා ගබඩා කර තිබූ තියුණු ආයුධ කිහිපයක් සමඟ හයදෙනෙකු අත්අඩංගුවට",
       "News Content": "යම් අපරාධයක් කිරීමේ චේතනාවෙන් කඩු ඇතුලු තියුණු ආයුධ කිහිපයක් ළඟ තබාගෙන සිටි තරුණයන් හයදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nවිශේෂ කාර්ය බලකා මූලස්ථාන කඳවුරට අනුයුක්තව කොළඹ ප්‍රදේශයේ ආරක්ෂාව සම්බන්ධයෙන් යොදා ඇති දිවා රාත්‍රී යතුරුපැදි සංචාරක රාජකාරි නිලධාරීන්ට ලද තොරතුරක් අනුව ඊයේ මෙම වැටලීම සිදුකරන ලද්දේ වැල්ලම්පිටිය, වෙළේවත්ත සහ කොටුවිල යන ප්‍රදේශවලයි.\nඑහිදී මොවුන් ළඟ තිබී මන්නා පිහි, කඩු සහ කිනිසි කිහිපයක් පොලිස් භාරයට ගෙන තිබෙනවා. මොවුන් අවුරුදු 20 ත් 27 ත් අතර පසුවන්නන් බවයි පොලිස් විශේෂ කාර්ය බලකාය කියා සිටියේ.",
       "URL": "https://www.hirunews.lk/318841/අපරාධයක්-සඳහා-ගබඩා-කර-තිබූ-තියුණු-ආයුධ-කිහිපයක්-සමඟ-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=778"
}