{
       "Source": "hirunews",
       "Timestamp": "Tuesday, 26 October 2021 - 11:23",
       "Headline": "යුරෝ මිලියනයක වටිනාකමකින් යුත් ව්‍යාජ මුදල් නෝට්ටුවක් සමඟ දෙදෙනෙකු අත්අඩංගුවට",
       "News Content": "දෙමටගොඩ ගුවන් පාළම අසල දී යුරෝ මිලියනයක වටිනාකමක් ඇති බවට සඳහන් ව්‍යාජ ලෙස සකස් කරන ලද මුදල් නෝට්ටුවක් සමඟ කාන්තාවක් සහ පුද්ගලයෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ මොවුන් අදාළ ව්‍යාජ මුදල් නෝට්ටුව රුපියල්වලට හුවමාරු කිරීමට උත්සාහ කිරීමේදි මෙලෙස අත්අඩංගුවට ගෙන ඇත්තේ, වැල්ලම්පිටිය ප්‍රදේශයේ පදිංචි 50 හැවිරිදි කාන්තාවක් සහ ජාඇල - කොටුගොඩ ප්‍රදේශයේ පදිංචි 45 හැවිරිදි පුද්ගලයෙක්.\nමෙම ව්‍යාජ මුදල් නෝට්ටුව යුරෝපීය රටවල ජාලගතව මුදල් වංචාවේ යෙදෙන පුද්ගලයින් මාර්ගයෙන් ලබාගෙන ඇති බවට සැකකරුවන්ගෙන් කළ ප්‍රශ්න කිරීම්වලදී අනාවරණ වී තිබෙනවා.",
       "URL": "https://www.hirunews.lk/286084/යුරෝ-මිලියනයක-වටිනාකමකින්-යුත්-ව්‍යාජ-මුදල්-නෝට්ටුවක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1605"
}