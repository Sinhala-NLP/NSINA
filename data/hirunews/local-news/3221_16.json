{
       "Source": "hirunews",
       "Timestamp": "Thursday, 01 August 2019 - 19:43",
       "Headline": "පොලිස් භාරයේ තිබූ හරක් ලොරියක්, කොල්ලකෑ පිරිසක් සොයා මහියංගනයේ මෙහෙයුමක්",
       "News Content": "මහියංගනය - පගරගම්මන ප්‍රදේශයේදි අත්අඩංගුවට ගත් ගවයන් පැටවූ ලොරි රථයක් පොලීසිය වෙත රැගෙන යමින් තිබියදී පොලීසියට තර්ජනය කර ගවයන් 10 දෙනෙකු යළි රැගෙන ගිය සැකකරුවන් පිරිසක් සොයා මේ වනවිට මෙහෙයුමක් ක්‍රියාත්මකයි.\nපොලීසිය සදහන් කළේ අද අලූයම 2 ට පමණ බදුල්ල බලා ගවයන් රැගෙන යමින් තිබූ මෙම ලොරි රථය ප්‍රදේශවාසීන් පිරිසක් විසින් තම භාරයට ගෙන මැදඔය ශ්‍රී ගංගාරාම විහාරස්ථානයට භාරදී ඇති බවයි.\nපසුව විහාරස්ථානයේ හිමිවරුන් සහ ගම්වාසීන් අදාල ගවයන් මහියංගනය පොලීසිය වෙත භාරදී තිබුණා.\nඒ අනුව පොලිස් නිලධාරියෙකු සමග මෙම ගවයන් මහියංගනය පොලිස් ස්ථානය වෙත රැගෙන එමින් සිටියදී කිසියම් පිරිසක් පගරගම්මන ප්‍රදේශයේදී රියදුරුට සහ නිලධාරියාට තර්ජනය කර ගවයින් රැගෙන ගොස් තිබෙනවා.\nපසුව, පොලීසිය එම සැකකරුවන් සහ ගවයින් සොයා විශේෂ මෙහෙයුමක් ආරම්භ කළ අතර ඒ සදහා මහියංගනය අවට පොලිස් ස්ථාන 3 ක නිලධාරින් ද එක්ව සිටි බවයි හිරු වාර්තාකරු සදහන් කළේ.\nමේ වනවිට ගවයන් සොයා ගෙන ඇති අතර සැකකරුවෙකු අත්අඩංගුවට ගෙන තිබෙනවා.\nපගරගම්මන ප්‍රදේශයේ පදිංචිකරුවන් සහ පොලීසිය අතර එහිදී උණුසුම් සංවාදයක් ද සිදුවුණා.",
       "URL": "https://www.hirunews.lk/221320/පොලිස්-භාරයේ-තිබූ-හරක්-ලොරියක්-කොල්ලකෑ-පිරිසක්-සොයා-මහියංගනයේ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=3221"
}