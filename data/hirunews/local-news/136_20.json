{
       "Source": "hirunews",
       "Timestamp": "Monday, 31 July 2023 - 12:42",
       "Headline": "යාපනයේ කෝවිල් කොල්ලකෑ අයෙකු අත්අඩංගුවට",
       "News Content": "යාපනයේ මනිපායි ප්‍රදේශයේ කෝවිල් හතරක් කඩා මුදල් හා රන් භාණ්ඩ සොරකම් කළ පුද්ගලයෙකු අත්අඩංගුවට ගෙන තිබෙනවා.\nපරීක්ෂණ පැවැත්වූ පොලීසියට ඔහුගේ බැංකු ගිණුම් වල රුපියල් කෝටි තුනකට ආසන්න මුදලක් තැන්පත් කොට ඇති අයුරු විමර්ශනය වී ඇති අතර මනිපායි ප්‍රදේශයේ ප්‍රධාන කෝවිල් හතරක් කොල්ලකෑම සදහා මෙම කොල්ලකරු යාපනයට පැමිණ ඇත්තේ කොළඹ සිටයි.\nමෙම කොල්ලකෑම් වලින් පසුව ඔහු ආපසු කොළඹට ගොස් ඇති අතර යළිත් කෝවිලක් කොල්ලකෑම සඳහා යාපනයට පැමිණ සිටියදීයි මනිපායී පොලීසිය විසින් ඔහුව අත්අඩංගුවට ගෙන තිබෙන්නේ.\nමේ පුද්ගලයා අත් අඩංගුවට ගෙන ඇත්තේ මනිපායී කෝවිල්වල සවිකොට තිබූ සී.සී.ටීවී කැමරාවල තිබූ දර්ශනවල ආධාරයෙන් වන අතර\nසැකකරු යාපනය අධිකරණය වෙත ඉදිරිපත් කිරීමට පියවර ඇති බව සඳහන්.",
       "URL": "https://www.hirunews.lk/343146/යාපනයේ-කෝවිල්-කොල්ලකෑ-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=136"
}