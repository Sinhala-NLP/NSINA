{
       "Source": "hirunews",
       "Timestamp": "Tuesday, 07 June 2022 - 14:24",
       "Headline": "මෙරට ජනතාවට ප්‍රමාණවත් ආහාර සහ ඖෂධ රැස් කරන්න එක්සත් ජාතීන්ගේ සංවිධානයේ අවධානය (වීඩියෝ)",
       "News Content": "ශ්‍රී ලාංකික ජනතාවට ප්‍රමාණවත් ආහාර සහ ඖෂධ ලබා දීම සඳහා මාස හතරකට අවශ්‍ය ඩොලර් මිලියන 48කට ආසන්න මුදලක් රැස් කිරීමට එක්සත් ජාතීන්ගේ සංවිධානය අවධානය යොමු ව ඇති බව වාර්තා වනවා.\nශ්‍රී ලංකාව සඳහා වන එක්සත් ජාතීන්ගේ ගෝලීය මානුෂීය අභියාචන සැලසුම අවසන් කිරීම සඳහා වූ සාකච්ඡාවක දී අග්‍රාමාත්‍ය රනිල් වික්‍රමසිංහට එක්සත් ජාතීන්ගේ මෙරටට නේවාසික සම්බන්ධීකාරක හනා සිංගර්-හැම්ඩි මහත්මිය ඒ බව කියා සිටියා.\nඒ ඊයේ (06) පැවැති සාකච්ඡාවක දී.\nතව ද, කෘෂිකාර්මික හා ආහාර සුරක්ෂිතතාව සඳහා ඩොලර් මිලියන 34.5 ක් ද, කාන්තාවන් සහ ළමයින් ගේ සෞඛ්‍ය සඳහා ඩොලර් මිලියන 8 ක් ද, පාසල් දරුවන්ට ආහාර වේලක් ලබා දීම ඇතුළුව ළමුන්ගේ ආරක්ෂාව සඳහා ඩොලර් මිලියන 4.8 ක් ද වෙන් කිරීමට සැලසුම් කර ඇති බව ද ඇය ප්‍රකාශ කළා.",
       "URL": "https://www.hirunews.lk/306471/මෙරට-ජනතාවට-ප්‍රමාණවත්-ආහාර-සහ-ඖෂධ-රැස්-කරන්න-එක්සත්-ජාතීන්ගේ-සංවිධානයේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1113"
}