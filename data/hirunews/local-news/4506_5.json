{
       "Source": "hirunews",
       "Timestamp": "Sunday, 21 May 2017 - 20:34",
       "Headline": "වකුගඩුව දෙන තුරු ශ්‍රී ලාංකික කාන්තාවක් සෞදියේ සිර කර ගනී",
       "News Content": "වකුගඩුව ලබාදෙනතුරු මෙරටට පැමිණීමට ඉඩ ලබානොදී සෞදියේ සිර කරගෙන සිටින  මව, ගෙන්වා දෙන ලෙස ඇගේ කුඩා දියණියන් තුන්දෙනා රජයෙන් ඉල්ලීමක් කරනවා.\nදඹුල්ල - කණ්ඩලම පාර ප්‍රදේශයේ පදිංචි 36 හැවිරිදි ඩබ්ලිව්.ඩබ්ලිව්. ඉන්ද්‍රකාන්ති තම දරුවන් තුන්දෙනා හදා වඩා ගැනීම සඳහා සෞදිගේ ගෘහ සේවයට ගොස් ඇත්තේ මීට වසර දෙකකට පමණ පෙරයි.\nදරුවන්ගේ පියා වෙනත් විවාහයක් සිදුකරගෙන ඇති අතර, ඔවුන් රැක බලා ගනු ලබන්නේ මිත්තණිය සහ ඥාති කාන්තාවක් විසින්.\nමේ සම්බන්ධයෙන් හිරු ප්‍රවෘත්ති අංශය විදේශ සේවා නියුක්ති කාර්යාංශයෙන් විමසීමක් කළ අතර, එහි ප්‍රකාශකයෙකු සඳහන් කළේ තම කාර්යාංශයට මේ සම්බන්ධයෙන් තවමත් පැමිණිල්ලක් ලැබී නොමැති බවයි.",
       "URL": "https://www.hirunews.lk/161851/වකුගඩුව-දෙන-තුරු-ශ්‍රී-ලාංකික-කාන්තාවක්-සෞදියේ-සිර-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4506"
}