{
       "Source": "hirunews",
       "Timestamp": "Wednesday, 11 January 2017 - 13:25",
       "Headline": "හම්බන්තොට කලහකාරීව හැසිරුනු දෙදෙනෙකු යළි රිමාන්ඩ්",
       "News Content": "හම්බන්තොට මිරිජ්ජවිල ප්‍රදේශයේ ආයෝජන ප්‍රවර්ධන කලාපයට මුල්ගල් තැබීමේ උත්සවයේදී කලහකාරීව හැසිරීමේ චෝදනාවට අත්අඩංගුවට ගෙන රක්ෂිත බන්ධනාගාර ගත කර සිටි දෙදෙනෙකු ලබන 16 වනදා දක්වා යළි රක්ෂිත බන්ධනාගාර ගතකර තිබෙනවා.\nහම්බන්තොට මහේස්ත්‍රාත් අධිකරණයයි අද මෙම නියෝගය ලබාදුන්නේ.\nපොලිසිය සඳහන් කලේ මේ අනුව මෙම සිද්ධියට අදාළව මේවන විට 34 දෙනෙකු ලබන 16 වනදා දක්වා රක්ෂිත බන්ධනාගාර ගතව පසුවන බවයි.\nපසුගිය 7 වනදා මිරිජ්ජවිල ආයෝජන කලාපයට මුල්ගල් තැබීමේ උත්සවයේදී හම්බන්තොට සහ අම්බලන්තොට ප්‍රදේශවල ඇතිවු කලහකාරී තත්වය හේතුවෙන් රජයේ හා පෞද්ගලික දේපළ විනාශ වී අලාභ  හානි සිදුව ඇතැයි ද පොලිසිය සඳහන් කලා.",
       "URL": "https://www.hirunews.lk/151815/හම්බන්තොට-කලහකාරීව-හැසිරුනු-දෙදෙනෙකු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}