{
       "Source": "hirunews",
       "Timestamp": "Wednesday, 18 October 2017 - 13:53",
       "Headline": "Update : කොළොන්නාවේ සිද්ධියට තවත් කාන්තාවක් අත්අඩංගුවට",
       "News Content": "අතුරුදන්ව සිට පසුව ගම්පහ පොලීසියට භාරවූ කොළොන්නාවේ 14 හැවිරිදි දැරිය රඳවාගෙන සිටි කාන්තාවක පොලීසිය අත්අඩංගුවට ගෙන තිබෙනවා.\nවැල්ලම්පිටිය පොලීිසියේ ප්‍රකාශකයෙකු සඳහන් කළේ දැරිය සමග පොලීසියට පැමිණි ඇය ඉදිරි පරීක්ෂණ සඳහා අත්අඩංගුවට ගත් බවයි.\nමෙම දැරිය සමග අතුරුදන්ව සිට පොලිසියට භාර වූ 19 හැවිරිදි එක්දරු මව සහ 15 හැවිරිදි අනෙක් තරුණියගේ පෙම්වතා ද මේ වනවිට පොලිස් අත්අඩංගුවේ පසුවනවා.\nUpdate : Wednesday, October 18, 2017 16.00\n-----------------------------------------------------\nකොලොන්නාව - සාලමුල්ල ප්‍රදේශයේදී අතුරුදන්වූ බවට වාර්තා වී පසුව පොලිසියට භාර වූ 19 හැවිරිදි තරුණිය සහ 15 හැවිරිදි තරුණියගේ පෙම්වතා අත්අඩංගුවට ගෙන තිබෙනවා.\nවැල්ලම්පිටිය පොලිීසිය සදහන් කළේ 17 හැවිරිදි අදාළ තරුණයා සහ 19 හැවිරිදි තරුණිය ඉදිරියේදී අධිකරණය වෙත ඉදිරිපත් කරන බවයි.\nඊට අමතරව, අතුරුදන් වූ 15 හැවිරිදි තරුණිය සහ ගම්පහ පොලීසියට භාර වූ 14 හැවිරිදි තරුණිය වෛද්‍ය පරීක්ෂණයක් සදහා යොමුකිරීමට නියමිත බව පොලීසිය සදහන් කළා.\nපසුගිය සෙනසුරාදා මෙම තරුණියන් තුන්දෙනා අතුරුදන් වූ අතර, ලද තොරතුරකට අනුව 15 හැවිරිදි දැරියගේ පෙම්වතා ඊයේ රාත්‍රියේ වැල්ලම්පිටිය පොලීසියට රැගෙනවිත් ප්‍රශ්න කෙරුණා. ඉන් අනතුරුවයි අතුරුදන් වූ තරුණියන් තුන්දෙනා පොලීසියට භාර වුණේ.",
       "URL": "https://www.hirunews.lk/173826/update-කොළොන්නාවේ-සිද්ධියට-තවත්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4265"
}