{
       "Source": "hirunews",
       "Timestamp": "Friday, 02 June 2017 - 18:48",
       "Headline": "මියගිය මසුන් විශාල සංඛ්‍යාවක් නැගෙනහිර වෙරළට ගොඩ ගසයි  (ඡායාරූප)",
       "News Content": "මුලතිව්, නන්දිකඩාල් කලපුවේ, මුල්ලිවයික්කාල් හා වට්ටුවාක්කල් මුහුදු තීරයේදී මිය ගිය කුඩා මසුන් විශාල ප්‍රමාණයක් අද (02) සහ පසුගිය දින කිහිපයේදී ගොඩ ගසා තිබූ බව මුලතිව් ධීවරයින් පවසනවා.\nමසුන් විශාල සංඛ්‍යාවක් මෙසේ මියයන්නට හේතුව තවමත් අනාවරණය වී නොමැති අතර ධීවරයින් පවසන්නේ කිසියම් විෂ සහිත ද්‍රව්‍යයක් හෝ කාලගුණික වෙනස් වීමත් සමග ඇති වූ අධික උෂ්ණත්වය හේතුවෙන් මෙම සතුන් මෙලෙස මියයන්නට ඇති බවටයි.\nවෙරළට ගොඩගසා ඇති මිය ගිය මසුන් හේතුවෙන් ප්‍රදේශයේ දැඩි දුර්ඝන්ධයක්ද හට ගෙන ඇති අතර ධීවරයින් එක්ව මියගිය මාළුන් ඉවත් කිරීමේ කටයුතු වල නිරත වන බවයි අප වාර්තාකරු සදහන් කළේ.\nඡායාරූප - වන්නි රොමේෂ් මධුසංක",
       "URL": "https://www.hirunews.lk/162699/මියගිය-මසුන්-විශාල-සංඛ්‍යාවක්-නැගෙනහිර-වෙරළට-ගොඩ-ගසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4487"
}