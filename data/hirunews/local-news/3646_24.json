{
       "Source": "hirunews",
       "Timestamp": "Saturday, 17 November 2018 - 15:14",
       "Headline": "මාදුරුඔය ජාතික වනෝද්‍යානයේ දඩයමේ ගිය තුන්දෙනෙකු අත්අඩංගුවට",
       "News Content": "මාදුරුඔය ජාතික වනෝද්‍යානය තුළ නීතිවිරෝධීව සතුන් දඩයම් කරමින් සිටි පුද්ගලයින් තුන්දෙනෙකු අත්අඩංගුවට ගෙන තිබෙනවා.\nමාදුරුඔය - කන්දේගම - අඩවිවන නිලධාරින් අද (17) අලුයම ඝණ කැලෑ ප්‍රදේශයේ සිදුකළ මෙහෙයුමකදී මෙම සැකකරුවන් අත්අඩංගුවට ගෙන ඇති අතර එහිදී ගිනි අවි දෙකක් ද සොයා ගෙන තිබෙනවා.\nමීට අමතරව, සැකකරුවන් සන්තකයේ තිබී ඝාතනය කළ සතුන්ගේ මස් තොගයක්, වෙඩි බෙහෙත් , ඊයම් බෝල සහ ජීව උණ්ඩ දෙකක් ද සොයා ගත් බවයි වනජිවි නිලධාරින් සදහන් කළේ.",
       "URL": "https://www.hirunews.lk/204398/මාදුරුඔය-ජාතික-වනෝද්‍යානයේ-දඩයමේ-ගිය-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3646"
}