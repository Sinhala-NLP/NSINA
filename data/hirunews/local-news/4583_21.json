{
       "Source": "hirunews",
       "Timestamp": "Saturday, 01 April 2017 - 14:25",
       "Headline": "කේරළ ගංජා කිලෝ 4ක් සමඟ පුද්ගලයෙකු මන්නාරමේදී අත්අඩංගුවට",
       "News Content": "කේරළ ගංජා කිලෝ ග්‍රෑම් 4ක් සමඟ පුද්ගලයෙකු මන්නාරම බස් නැවතුම්පොළේදී නාවික හමුදාව අත්අඩංගුවට ගෙන තිබෙනවා.\nකල්පිටියේ සිට මන්නාරමට පැමිණි පෞද්ගලික බස් රථයකින් සැකකරු පැමිණ ඇති බවටයි තොරතුරු ලැබී ඇත්තේ.\nඒ අනුව මන්නාරම මත්ද්‍රව්‍ය කාර්යාංශ නිලධාරීන් සහ නාවික හමුදා බුද්ධි අංශ නිලධාරීන් එක්ව මෙම පුද්ගලයා අත්අඩංගුවට ගෙන තිබෙනවා.\n44 හැවිරිදි සැකකරු මන්නාරම ප්‍රදේශයේ පදිංචිකරුවෙකු බවයි නාවික හමුදා මාධ්‍ය ප්‍රකාශක, ලුතිනන් කමාන්ඩර් චමින්ද වළාකුළුගේ ප්‍රකාශ කළේ.",
       "URL": "https://www.hirunews.lk/158265/කේරළ-ගංජා-කිලෝ-4ක්-සමඟ-පුද්ගලයෙකු-මන්නාරමේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}