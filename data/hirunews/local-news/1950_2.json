{
       "Source": "hirunews",
       "Timestamp": "Sunday, 16 May 2021 - 15:09",
       "Headline": "ගෝඩා මුසු වූ ජලය පානය කළ 35 දෙනෙකු රෝහල්ගත කෙරේ (වීඩියෝ)",
       "News Content": "රත්නපුර - ලෙල්ලුපිටිය - මාක්ස් වත්ත සහ පොල්ගස්තැන්න ප්‍රදේශවාසීන් පානීය ජලය ලබා ගන්නා ඉන්දොල ඇළට ගෝඩා එක් කිරීමේ සිද්ධියට අදාළව සැකකරුවන් දෙදෙනෙකු අත්අඩංගුවට ගෙන තිබෙනවා.\nපෙරේදා රාත්‍රියේ මොවුන් විසින් මෙම ඇළට ගෝඩා එක් කර ඇති බවයි පොලීසිය සඳහන් කළේ.\nඅනතුරුව එහි ජලය පානය කළ පුද්ගලයින් 35කට ආසන්න සංඛ්‍යාවක් පැල්මඩුල්ල ප්‍රාදේශීය රෝහලට ඇතුළත් කර තිබෙනවා.\nඉන් වැඩි පිරිසක් කාන්තාවන් සහ ළමයින්. සිද්ධියට අදාළව තවත් සැකකරුවන් කිහිප දෙනෙකු අත්අඩංගුවට ගැනීම සඳහා පොලීසිය විමර්ශන සිදුකරනවා.",
       "URL": "https://www.hirunews.lk/271522/ගෝඩා-මුසු-වූ-ජලය-පානය-කළ-35-දෙනෙකු-රෝහල්ගත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1950"
}