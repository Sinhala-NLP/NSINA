{
       "Source": "hirunews",
       "Timestamp": "Tuesday, 16 February 2016 - 14:41",
       "Headline": "මහවිරු දිනය සමරන්න නිත්‍යානුකුල අයිතිය ඉල්ලයි",
       "News Content": "එල් ටී ටී ඊ මහ විරුවන් සැමරීමට නීත්‍යානුකුල අනුමැතිය ලබාදෙන්නැයි නව ආණ්ඩුක්‍රම ව්‍යවස්ථාව සඳහා මහජන අදහස් ලබාගැනීමේ කොමිසමට යෝජනාවක් ලැබී තිබෙනවා.\nඑමෙන්ම එල් ටී ටී ඊ මහවිරුවන් අනුමත කල යුතු බවටයි එම යෝජනාව මගින් ඉල්ලා ඇත්තේ.\nයාපනය නැගෙනහිර ප්‍රදේශයේ ජීවත්වන පුද්ගලයකු විසින් අදාළ යෝජනාව ඊයේ ඉදිරිපත් කර ඇති බව අප වාර්තාකරු සඳහන් කලා.\nඑම යෝජනාව මගින් පෙන්වාදී ඇත්තේ ජාතියේ විමුක්තිය වෙනුවෙන් අරගල කර තම ජීවිත පරිත්‍යාග කල මහ විරුවන් අනුමත කර ඔවුන් සිහිපත් කිරීමට නොවැමිබර් 27වන දිනය වෙන්කල යුතු බවයි.\nනව ආණ්ඩුක්‍රම ව්‍යවස්ථාවට මහජන අදහස් ලබාගැනීමේ කොමිසම අද දිනයේදීත් යාපනයේ ජනතාවගෙන් අදහස් හා යෝජනා ලබාගැනීම සිදුකරන බවයි එම කමිටුවේ සභාපති ලාල් විජේනායක මහතා සඳහන් කලේ.\nඊට අමතරව උතුරු පළාත් ප්‍රධාන අමාත්‍ය සී වී විග්නේෂ්වරන් මහතාගේ ප්‍රධානත්වයෙන් පත්කර ඇති කමිටුවකින් ද අදහස් ලබාගන්නා බව ලාල් විජේනායක මහතා වැඩිදුරටත් ප්‍රකාශ කලා.",
       "URL": "https://www.hirunews.lk/126413/මහවිරු-දිනය-සමරන්න-නිත්‍යානුකුල-අයිතිය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5166"
}