{
       "Source": "hirunews",
       "Timestamp": "Wednesday, 30 March 2022 - 10:09",
       "Headline": "ජනපති, බිම්ස්ටෙක් සමුළුව අමතයි",
       "News Content": "බිම්ස්ටෙක් හෙවත් බහුආංශික තාක්ෂණික සහ ආර්ථික සහයෝගීතාව පිළිබඳව වන බෙංගාල බොක්ක ආශ්‍රිත රටවල සංවිධානයේ පස්වන රාජ්‍ය නායක සමුළුව අද පෙරවරුවේ ජනාධිපති ගෝඨාභය රාජපක්ෂ අමතනු ලැබුවා.\nඑහි දී ජනාධිපතිවරයා සදහන් කළේ, බෙංගාලබොක්ක ආශ්‍රිත රටවල් අයත් කලාපය ත්‍රස්තවාදය, අන්තවාදය සහ මත්ද්‍රව්‍ය ජාවාරම්වලින් ආරක්ෂා කර ගත යුතු බවයි.\nඑමෙන්ම මෙම කලාපයට ලොව ආර්ථික වර්ධනයේ යාන්ත්‍රණය හිමි බැවින් නිසි සංවර්ධනයක් කරා රැගෙන යාම සියලු දෙනාගේ අපේක්ෂාව බව ද ජනාධිපතිවරයා එහි දී වැඩිදුරටත් සදහන් කර තිබෙනවා.",
       "URL": "https://www.hirunews.lk/300762/ජනපති-බිම්ස්ටෙක්-සමුළුව-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=1261"
}