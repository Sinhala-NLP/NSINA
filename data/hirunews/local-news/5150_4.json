{
       "Source": "hirunews",
       "Timestamp": "Sunday, 28 February 2016 - 7:50",
       "Headline": "කල්මුණේ බැංකුවකදී කළමනාකාරිනිය ගෙළ කපා ඝාතනය කෙරේ",
       "News Content": "කල්මුණේ ප්‍රදේශයේ සංවර්ධන බැංකුවක් තුළදී එහි කළමනාකාරිනිය ගෙළ කපා ඝාතනය කර තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ඊයේ පස්වරුවේ මෙම ඝාතනය සිදුව ඇති බවයි.\nඇය 33 හැවිරිදි  කල්මුණේ - නච්පට්ටිමුන ප්‍රදේශයේ පදිංචිකාරිනියක්.\nසිද්ධිය සම්බන්ධයෙන් 40 හැවිරිදි සැකකරුවෙකු කල්මුණේ පොලිසිය අත්අඩංගුවට ගෙන තිබෙනවා.\nමියගිය කාන්තාවගේ සිරුර පිළිබඳ පශ්චාත් මරණ පරීක්ෂණය සිදුකිරීම සඳහා අම්පාර රෝහල වෙත රැගෙන ගොස් තිබෙනවා.\nඑම මරණ පරීක්ෂණය අද දිනයේ සිදුකිරීමට නියමිත බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/127311/කල්මුණේ-බැංකුවකදී-කළමනාකාරිනිය-ගෙළ-කපා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5150"
}