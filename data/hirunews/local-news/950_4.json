{
       "Source": "hirunews",
       "Timestamp": "Thursday, 11 August 2022 - 8:20",
       "Headline": "හිරු ශීල භාවනා වැඩසටහන ඵෙතිහාසික කෑරගල පද්මාවතී රජමහා විහාරස්ථානයේ (වීඩියෝ)",
       "News Content": "නිකිණි පුර පසළොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරු සීල පාරමිතා වැඩසටහන ඵෙතිහාසික කෑරගල පද්මාවතී රජමහා විහාරස්ථානය කේන්ද්‍ර කර ගනිමින් මේ වනවිට ක්‍රියාත්මකයි.\nඋවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව අද පෙරවරුවේ ආරම්භ වුණා. එම කටයුතු සහ ධර්මානුශාසනාව සිදු කළේ ඵෙතිහාසික කෑරගල පද්මාවතී රජමහා විහාරස්ථානයේ විහාරාධිපති පූජ්‍ය රාජවෙල නන්දරතන හිමියන් විසින්.\nඋදෑසන 7.30 ට පෝදා ධර්ම දේශනය, පූජ්‍ය බලංගොඩ රාධ හිමියන් විසින් සිදුකිරීමට නියමිතයි.\nඑමෙන්ම, “සත්පුරුෂ ගුණාංග” මාතෘකාව කරගත් විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙන්නේ පූජ්‍ය කොටනෙළුවේ පුණ්‍යානන්ද හිමියන් සහ පූජ්‍ය හසලක සීලවිමල හිමියන්ගේ සහභාගීත්වයෙන්.\nඅනතුරුව පෙරවරු 10 ට කාව්‍යමය ධර්ම දේශනාව කාව්‍යශූරී, කාව්‍ය විශාරද පූජ්‍ය නවගත්තේගම සිරිසුගත හිමියන් විසින් පවත්වනු ඇති.\nපස්වරු 3.30ට “සසර හා කර්මය” පිළිබඳව වන කාලීන ධර්ම සාකච්ඡාව පූජ්‍ය තණමල්විල රාහුල හිමියන්, ප්‍රවීන ජ්‍යොතිර්වේදී නිශාන්ත පෙරේරා සහ ප්‍රවීන දේශක අකිල විමංගගේ සහභාගීත්වයෙන් පැවැත්වෙනවා.",
       "URL": "https://www.hirunews.lk/312442/හිරු-ශීල-භාවනා-වැඩසටහන-ඵෙතිහාසික-කෑරගල-පද්මාවතී-රජමහා-විහාරස්ථානයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=950"
}