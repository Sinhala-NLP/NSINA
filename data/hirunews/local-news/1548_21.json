{
       "Source": "hirunews",
       "Timestamp": "Saturday, 20 November 2021 - 20:16",
       "Headline": "ප්‍රමිතියෙන් තොර කොම්පෝස්ට් පොහොර ජාවාරමක් ගැන අනාවරණයක් (වීඩියෝ)",
       "News Content": "රසායනික පොහොර සීමා කරමින් කාබනික පොහොර ව්‍යාප්ත කිරීමට රජය ගත් ප්‍රතිපත්තිමය තීන්දුවක් සමඟ මෙරට තුල පොහොර සම්බන්ධයෙන් දැඩි අර්බුධකාරී වාතාවරණයක් මතුව තිබෙනවා.\nඑවන් පසුබිමක ප්‍රමිතියෙන් තොර කොම්පෝස්ට් පොහොර රටපුරා බෙදාහරිමින් මඩිය තර කරගන්නා කුරුණෑගල ප්‍රදේශයේ අලුත්ම ජාවාරමක් පිළිබඳවයි අද සී.අයි.ඒ. අනාවරණය.\nමහා පරිමානයෙන් පොහොර නිෂ්පාදනය කර රට පුරා බෙදාහරින මෙම මධ්‍යස්ථානය පිහිටා ඇත්තේ කුරුණෑගල - ගිරිබාව ප්‍රදේශයේ.\nමෙරට නම ගිය මහා පරිමාන පොහොර සමාගමක් විසින් සති පතා කිලෝ 60,000 බැගින් පොහොර සපයන ලෙස මෙම මධ්‍යස්ථානයට ඇනවුමක් ලබා දී තිබෙනවා.\nඑම පොහොර ලබාදීමට අමතරව මෙම නිෂ්පාදනාගාරය මගින්ම ඇසුරුම් කර වෙනත් නමකින් ද වෙළදපලට මහා පරිමානයෙන් පොහොර නිකුත් කරන බවයි හිරු සී.අයි.ඒ.කළ සොයාබැලීමේදී අනාවරණය වුණේ.\nඔවුන්ගේ පොහොර අලෙවි නියෝජිතයෙකු ලෙස ඉදිරියේදී සම්බන්ධවීමට බලාපොරොත්තු වන බව අඟවමින්,කොම්පෝස්ට් පොහොර ජාවාරම සිදුවන ආකාරය සොයාබැලීම සඳහා අප එම ස්ථානයට මෙලෙස ලඟාවුණා.",
       "URL": "https://www.hirunews.lk/288665/ප්‍රමිතියෙන්-තොර-කොම්පෝස්ට්-පොහොර-ජාවාරමක්-ගැන-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1548"
}