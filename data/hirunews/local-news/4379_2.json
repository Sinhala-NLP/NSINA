{
       "Source": "hirunews",
       "Timestamp": "Wednesday, 09 August 2017 - 19:24",
       "Headline": "විදෙස් ආයෝජකයින්ට සින්නක්කර ඔප්පු ලබානොදීම ස්ථිරයි - ජනපති",
       "News Content": "විදේශීය ආයෝජකයින් මෙරට සිදුකරන ව්‍යාපෘතිවලදී රටේ ඉඩම් සින්නක්කරව ඔවුන්ට ලබානොදෙන ප්‍රතිපත්තිය ස්ථිර බව ජනාධිපති මෛත්‍රීපාල සිරිසේන ප්‍රකාශ කළා.\nහම්බන්තොට වරාය ව්‍යාපෘතිය පිළිබඳව සිහිපත් කරමින් ජනාධිපතිවරයා මේ බව කියා සිටියේ චීන - ශ්‍රී ලංකා තානාපති සබඳතාවලට 60 වසරක් සපිරීම වෙනුවෙන් අද (09) පැවති විද්වත් සාකච්ඡාවකට කොළඹදී එක්වෙමින්.\nමේ අතර, තුර්කියේ හිටපු අග්‍රාමාත්‍ය අහමට් ඩවුටොග්ලූ අද ජනාධිපති ලේකම් කාර්යාලයේදී ජනාධිපති මෛත්‍රීපාල සිරිසේන හමුවුණා.\nඑමෙන්ම, මත්ද්‍රව්‍ය වැටලිමක් සදහා ගිය පොලිස් මත්ද්‍රව්‍ය කාර්යාංශයේ නිලධාරින් පිරිසකට පසුගියදා පිලියන්දලදී එල්ල වූ වෙඩි ප්‍රහාරයකට මැදිව මියගිය දැරියගේ දෙමව්පියන් අද උදෑසන ජනාධිපති කාර්යාලයේදි ජනාධිපති මෛත්‍රීපාල සිරිසේන හමුවුණා.\nඑහිදී බරපතල තුවාල ලැබු ඔවුන්ගේ වැඩිමහල් පුතු සහ බාල දියණියද මෙම අවස්ථාවට එක්වූ බවයි ජනාධිපති මාධ්‍ය අංශය ප්‍රකාශ කළේ. මෙහිදි තුවාල ලැබු දරුවන් දෙදෙනාගේ ඉදිරි වෛද්‍ය ප්‍රතිකාර කටයුතු පිළිබඳ විමසා බැලූ ජනාධිපතිවරයා පවුලේ ඉදිරි කටයුතු වෙනුවෙන් මුදල් පරිත්‍යාගයක්ද සිදු කර තිබෙනවා.",
       "URL": "https://www.hirunews.lk/168035/විදෙස්-ආයෝජකයින්ට-සින්නක්කර-ඔප්පු-ලබානොදීම-ස්ථිරයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4379"
}