{
       "Source": "hirunews",
       "Timestamp": "Wednesday, 17 May 2017 - 20:33",
       "Headline": "වසරක් ගතවන මොහොතේ සාමසර කන්ද වැසියන් මියගිය ඥාතීන් සිහි කරයි",
       "News Content": "මුළු රටම කම්පා කළ සාමසර කන්ද නාය ගොස් අදට වසරක්.\nකාලය ඉක්ම ගියත් තවමත් ඛේදවාචකයේ දුක්බර මතයන් සිත් සතන් තුළින් ඉවත්ව ගොස් නැහැ.\nඅනෝරා මහ වැසි ඇදහැලුණු සන්ද්‍යාවක අරණායක සාමසරකන්ද හිටි හැටියේ ගිගුම් දුන්නේ කිසිවෙකුත් බලාපොරොත්තු නොවූ නිමේෂයකයි.\nමුළු ගම්මානයක් යටකරමින් නාය ගිය සාමසර කන්ද ජීවිත 37 ක් බිලිගෙන තවත් 100 කට වැඩිපිරිසක් මහපොළව යට අතුරුදන් කලේ ඔවුන්ගේ මතකය පමණක් මිහිපිට ඉතිරි කරමින්.\nමේ මහා ඛේදවාචකය සිදු වී අදට වසරක් සම්පූර්ණ වන මොහොතේ මියගිය තම ඥාතී හිතමිත්‍රදීන් සිහි කරන්නට සාමසර වැසියන් අමතක කළේ නැහැ.",
       "URL": "https://www.hirunews.lk/161559/වසරක්-ගතවන-මොහොතේ-සාමසර-කන්ද-වැසියන්-මියගිය-ඥාතීන්-සිහි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4512"
}