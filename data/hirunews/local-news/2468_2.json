{
       "Source": "hirunews",
       "Timestamp": "Tuesday, 08 September 2020 - 20:56",
       "Headline": "මහ කන්නයට අවශ්‍ය පොහොර හිඟයකින් තොරව සපයන්න - ජනපති (වීඩියෝ)",
       "News Content": "මහ කන්නයට අවශ්‍ය පොහොර හිඟයකින් තොරව සැපයීමට වහාම පියවර ගන්නැයි ජනාධිපති ගෝඨාභය රාජපක්ෂ නිලධාරීන්ට උපදෙස් දී තිබෙනවා.\nඒ රජය, ඉදිරි මහ කන්නයේදී මෙරට කෘෂි ඉතිහාසයේ වගා පෙරළියක් අපේක්ෂාවෙන් බවයි ජනාධිපති මාධ්‍ය අංශය ප්‍රකාශ කළේ.\nමේ වසරේ ආනයනය කළ පොහොර සඳහා නිසි පරිදි ගෙවීම් කර ඇති බවත් වතුවලට හා ගොවියාට අවශ්‍ය පොහොර නියමිත ප්‍රමාණයට, කලට වේලාවට සහ ඉහළ ප්‍රමිතියකින් සපයා දිය යුතු බවත් ජනධිපතිවරයා අවධාරණය කර තිබෙනවා.\nපොහාර නිෂ්පාදන හා සැපයුම්, රසායනික පොහොර හා කෘමිනාශක භාවිත නියාමන රාජ්‍ය අමාත්‍යාංශයේ ඉදිරි සැලසුම් පිළිබඳ අද (08) පස්වරුවේ ජනාධිපති කාර්යාලයේ පැවති සාකච්ඡාවේදී ජනධිපතිවරයා මේ බව ප්‍රකාශ කර තිබෙනවා.",
       "URL": "https://www.hirunews.lk/249750/මහ-කන්නයට-අවශ්‍ය-පොහොර-හිඟයකින්-තොරව-සපයන්න-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2468"
}