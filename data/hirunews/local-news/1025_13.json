{
       "Source": "hirunews",
       "Timestamp": "Wednesday, 13 July 2022 - 7:29",
       "Headline": "විදේශගත වීමට තැත් කළ තවත් 55ක් අත් අඩංගුවට",
       "News Content": "හම්බන්තොට මුහුදු සීමාවට නාවික සැතපුම් 400ක් පමණ දුරින් බහුදින ධීවර යාත්‍රාවකින් නීති විරෝධී ලෙස විදෙස් රටකට පළා යාමට තැත් කළ 55 දෙනෙකු අත්අඩංගුවට ගෙන තිබෙනවා.\nහම්බන්තොට නාවික හමුදා කදවුරේ නිලධාරීන් විසින් ඊයේ සිය භාරයට ගත් මොවුන් හම්බන්තොට වරාය පොලිසියට ඉදිරිපත් කරනු ලැබුවා.\nසැකකරුවන් අතර වයස අවුරුදු 3ත් 16ත් අතර ළමයින් 05 දෙනෙකු, අවුරුදු 22ත් 50ත් අතර වයසේ පසු වන කාන්තාවන් 03 දෙනෙකු ඇතුළු 50 දෙනෙකු වනවා.\nමොවුන් මාම්පුරිය, මුලතිව්, ත්‍රිකුණාමලය, මන්නාරම, නිලාවේලි, කිලිනොච්චිය, වව්නියාව, මූතූර් සහ සාම්බල්තිව් ප්‍රදේශවල පදිංචිකරුවන්.",
       "URL": "https://www.hirunews.lk/309840/විදේශගත-වීමට-තැත්-කළ-තවත්-55ක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1025"
}