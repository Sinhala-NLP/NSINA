{
       "Source": "hirunews",
       "Timestamp": "Friday, 19 May 2017 - 12:54",
       "Headline": "ගතවු පැය 24 වැඩිම වර්ෂාපතනය කොළඹට",
       "News Content": "අන්තර් මෝසම් කාලගුණ තත්ත්වය හේතුවෙන් දිවයිනේ නිරිත දිග කොටසට තව දුරටත් මිලිමීටර් 100 ඉක්මවු තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඅද උදැසන 8.30 න් අවසන් වු පැය 24 තුළ වැඩිම වර්ෂාතනය ලැබී ඇත්තේ කොළඹ දිස්ත්‍රික්කයටයි.\nඑය මිලිමිටර් 90.2 ක්. ඊයේ ඇදහැලූණු ධාරානිපාත වර්ෂාපතනය හේතුවෙන් කොළඹ දිස්ත්‍රික්කයේ පවුල් 102 අයත් පුද්ගලයින් 439 දෙනෙක් ද පීඩාවට ලක්ව සිටිනවා.\nමේ අතර කොහිලවත්ත සුසාන භුමිය ආසන්නයෙන් කැළණි ගගේ කොටසක් නාය යෑම නිසා තොටළග සිට අඹතලේ මංසන්ධියේ දක්වා දිවෙන මාර්ගයේ ගමනා ගමන කටයුතු සිමාකර තිබෙනවා.\nඒ හේතුවෙන් එම මාර්ගයේ බර වාහන ධාවන නොකරන ලෙසයි  පොලිසිය රියදුරන්ගෙන් ඉල්ලා සිටින්නේ.",
       "URL": "https://www.hirunews.lk/161673/ගතවු-පැය-24-වැඩිම-වර්ෂාපතනය-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4510"
}