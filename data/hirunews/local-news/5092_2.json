{
       "Source": "hirunews",
       "Timestamp": "Tuesday, 12 April 2016 - 10:36",
       "Headline": "මැදවච්චියේ යතුරුපැදි අනතුරකින් පුද්ගලයෙකු ජීවිතක්ෂයට",
       "News Content": "තිදෙනෙකු ගමන් ගත් යතුරුපැදියක් මැදවච්චිය - වහමල්ගොල්ලෑව - කනදරාඔය පාලම අසළ දී මාර්ගයෙන් ඉවතට පැන සිදුවූ අනතුරකින් එක් අයෙකු මිය ගොස් තුන්දෙනෙකු බරපතල තුවාල ලබා රෝහල් ගත කර තිබෙනවා.\nඉදිරියෙන් පැමිණි වාහනයකට ඉඩ දීමට ගිය අවස්ථාවේදී මාර්ගයේ ගමන් ගත් කාන්තාවකගේ ඇගේ හැපී මෙම යතුරුපැදිය ගසක හැපී ඇති බවයි මැදවච්චිය පොලීසිය සදහන් කළේ.\nඅනතුරෙන් තුවාල  ලැබූ යතුරුපැදියේ ගමන් කළ තිදෙනා සහ කාන්තාව මැදවච්චිය රෝහලට ඇතුළත් කිරීමෙන් පසු අනුරාධපුර ශික්ෂණ රෝහල වෙත මාරු කර යැවුණා.\nඅනතුරෙන් මිය ගොස් ඇත්තේ යතුරුපැදියේ මැද ගමන් කළ 38 හැවිරිදි මැදවච්චිය - වහමල්ගොල්ලෑව ප්‍රදේශයේ පදිංචිකරුවෙක්.",
       "URL": "https://www.hirunews.lk/130691/මැදවච්චියේ-යතුරුපැදි-අනතුරකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=5092"
}