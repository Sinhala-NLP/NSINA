{
       "Source": "hirunews",
       "Timestamp": "Wednesday, 18 January 2017 - 18:09",
       "Headline": "සමලිංගික යෝජනාවලට රජය විරුද්ධයි - ඇමති රාජිත",
       "News Content": "පුත්තලම - ඉරණවිල ප්‍රදේශයේ පිහිටා තිබූ ඇමරිකන් හඬ සම්ප්‍රේෂණ මධ්‍යස්ථානයට අයත් ඉඩම් යළි පවරාගැනීමට රජය කටයුතු කළ බව සම කැබිනට් ප්‍රකාශක අමාත්‍ය රාජිත සේනාරත්න අද ප්‍රකාශ කළා.\nඒ, කැබිනට් තීරණ දැනුම්දීමේ මාධ්‍ය හමුවට කොළඹදී අද එක්වෙමින්.\nඑහිදී ජී.එස්.පී. ප්ලස් බදු සහනය ලබාගැනීම සඳහා සමලිංගික අයිතිවාසිකම් පිළිබඳව කොන්දේසියකට රජය යටත් වූ බවට පැතිර යන මාධ්‍ය වාර්තා සම්බන්ධයෙන්ද අමාත්‍යවරයා අදහස් දක්වා සිටියා.\nඔහු කියා සිටියේ එවැනි කොන්දේසිවලට රජය එකඟ නොවූ බවයි.\nපූජ්‍ය අතුරලියේ රතන හිමියන් ආණ්ඩුවෙන් ඉවත්වී ස්වාධීන වීම පිළිබඳව ද මෙහිදී මාධ්‍යවේදීන් අමාත්‍යවරයාගෙන් විමසූ අතර, යම් විරෝධතාවක් ඇත්නම් පාර්ලිමේන්තුවේදී එය ඉදිරිපත් කළ හැකි බව අමාත්‍යවරයා සඳහන් කළා.",
       "URL": "https://www.hirunews.lk/152360/සමලිංගික-යෝජනාවලට-රජය-විරුද්ධයි-ඇමති-රාජිත",
       "Category": "Local News",
       "Parent URL": "https://www.hirunews.lk/local-news.php?pageID=4703"
}