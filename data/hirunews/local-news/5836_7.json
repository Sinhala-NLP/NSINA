{
       "Source": "hirunews",
       "Timestamp": "Friday, 13 September 2013 - 7:46",
       "Headline": "අදත් ප්‍රදේශ රැසකට තද වැසි.",
       "News Content": "දිවයිනේ බස්නාහිර, දකුණ, සබරගමුව, උතුරුමැද, වයඹ, මධ්‍යම සහ උතුරුපළාත්වල  අද (13) දිනය තුළ වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා. ඒ පිළිබඳ පැහැදිලි කරන කාර්යයේ නියුතු කාලගුණ විද්‍යාඥ කේ.ඞී.සුජීව.\n[MP3]s67092[/MP3]\nමේ අතර, නාවලපිටිය - මීපිටිය ප්‍රදේශයේ පස් කන්දක් කඩා වැටීම හේතුවෙන් හැටන් - මහනුවර ප්‍රධාන මාර්ගයේ රථවාහන ගමනාගමනය අද අලූයම සිට මුළුමනින්ම අඩාල වී ඇති බව පොලිසිය ප්‍රකාශ කළා. මේ නිසා විකල්ප මාර්ග භාවිත කරන ලෙසයි පොලිසිය රියදුරන්ගෙන් ඉල්ලා සිටියේ. වර්ෂාපතනයත් සමඟ මෙම ප්‍රදේශයේ දැඩි මීදුම් තත්ත්වයක් ද පවතින බව සඳහන්.\n[JPG]67092_1[/JPG]\n[JPG]67092_2[/JPG]\n[JPG]67092_3[/JPG]\n[JPG]67092_4[/JPG]\n[JPG]67092_5[/JPG]\n[JPG]67092_6[/JPG]\n[JPG]67092_7[/JPG]\n[JPG]67092_8[/JPG]\n[JPG]67092_9[/JPG]\nමීට අමතරව, ඉහළ ප්‍රදේශවල වර්ෂාපතනය හේතුවෙන් කැළණි ගඟ පිටාර මට්ටමේ පවතින බව ජාතික ආපදා කළමනාකරණ මධ්‍යස්ථානය ප්‍රකාශ කළා. එමෙන්ම, කැළණි ගඟ ආශ්‍රිත පහත් බිම් ප්‍රදේශවල ජනතාවට අවධානයෙන් පසුවන ලෙස ද එම මධ්‍යස්ථානය ඉල්ලා සිටිනවා.\nඡායාරූප - රංජිත් රාජපක්ෂ",
       "URL": "https://www.hirunews.lk/67092/අදත්-ප්‍රදේශ-රැසකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=5836"
}