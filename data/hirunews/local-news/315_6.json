{
       "Source": "hirunews",
       "Timestamp": "Friday, 26 May 2023 - 17:14",
       "Headline": "\"ගංජා පැළ 25ක් නෑ, 8 යි තිබුණේ\" - ගොඩකවෙල PHI කියයි",
       "News Content": "මාධ්‍ය වාර්තා පළ වූ ආකාරයට තමන් ජීවත් වන නිවසට අයත් වත්තේ ගංජා පැල 25ක් වගා කර නොතිබූ අතර තිබුනේ ගංජා පැල 8ක් පමණක් බව ගොඩකවෙල මහජන සෞඛ්‍ය පරීක්ෂකවරයා පවසනවා. එමෙන්ම තමන් එම නිවසේ ජිවත් වන නමුත් නිවසේ හිමිකාරිත්වය ඇත්තේ තම මාමණ්ඩියට බව ද ඔහු සඳහන් කරනවා.\nගොඩකවෙල පොලීසියට ලද තොරතුරක් ගොඩකවෙල මහජන සෞඛ්‍ය පරීක්ෂකවරයා වාසය කරන නිවස පරික්ෂා කිරීමේ දී නිවසේ ස්ථාන කිහිපයක අඩි 3ක පමණ ගංජා ගස් සොයාගත් බවයි පොලිසිය පැවසුවේ.\nඑම අවස්ථාවේ මහජන සෞඛ්‍ය පරීක්ෂකවරයා නිවසේ නොසිටි නිසා ඔහුගේ බිරිඳගේ පියා අත්අඩංගුවට ගෙන තිබෙනවා.\nපසුව එම සැකකරු සහ එම ගංජා පැල ඇඹිලිපිටිය මහේස්ත්‍රාත් වෙත ඉදිරිපත් කිරීමෙන් අනතුරුව සැකකරු විසින් වරද පිලිගැනීම හේතුවෙන් ඔහුට රුපියල් හය දහසක දඩයක් නියම කර තිබෙනවා.",
       "URL": "https://www.hirunews.lk/336303/ගංජා-පැළ-25ක්-නෑ-8-යි-තිබුණේ-ගොඩකවෙල-phi-කියයි",
       "Category": "Local News",
       "Parent URL": "https://www.hirunews.lk/local-news.php?pageID=315"
}