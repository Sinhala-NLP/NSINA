{
       "Source": "hirunews",
       "Timestamp": "Saturday, 22 October 2016 - 16:42",
       "Headline": "ඉන්දියානු විදේශ ලේකම් දිවයිනට",
       "News Content": "ඉන්දීය විදේශ ලේකම් එස්. ජෙයශංකර් අද පස්වරුවේ දිවයිනට පැමිණියා.\nදින තුනක් මෙරට රැඳී සිටින ඔහු රජයේ ප්‍රධානීන් රැසක් සමඟ සාකච්ඡා පැවැත්වීමට නියමිතයි.\nඉන්දීය විදේශ ලේකම්වරයාගේ මෙම සංචාරයේදී දෙරට අතර ආර්ථික හා වෙළඳ සබඳතා පිළිබඳව අංශ කිහිපයක් ඔස්සේ සාකච්ඡා කෙරෙන බවයි මීට පෙර ඉන්දීය මාධ්‍ය වාර්තා කළේ.\nමේ අතර ශ්‍රී ලංකා නාවික හමුදාවේ සයුර සහ සුරනිමල නෞකා අද (22) සිට 28 වනදා දක්වා ඉන්දියාවේ පුහුණු කටයුත්තකට එක්වනවා.\nඑම නෞකා කොළඹ වරායෙන් අද පිටත්ව  ගිය අතර, හෙට කොචින් වරායට ළඟාවීමට නියමිතයි.\nනාවික හමුදාවේ නිලධාරීන් සහ භටයින් 304 දෙනෙකු මෙම සංචාරයට එක්වීමද විශේෂත්වයක්.\nඔවුන් ඉන්දියානු නාවික හමුදාවේ දකුණු විධානයේ පුහුණු පාසල් දෙකක් නිරීක්ෂණය කරන අතර ප්‍රායෝගික ක්‍රියාකාරකම් රැසකටද එක්වන බව නාවික හමුදාව නිවේදනය කළා.\nදෙරටේ නාවික හමුදා අතර ද්විපාර්ශවික සබඳතා වර්ධනය කරගැනීම මෙහි අරමුණයි.",
       "URL": "https://www.hirunews.lk/145832/ඉන්දියානු-විදේශ-ලේකම්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4826"
}