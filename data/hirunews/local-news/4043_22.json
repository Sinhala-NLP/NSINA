{
       "Source": "hirunews",
       "Timestamp": "Sunday, 11 March 2018 - 10:40",
       "Headline": "බස් රථයකින් ඇද වැටීමෙන් පුද්ගලයෙකු මරුට",
       "News Content": "හලාවත ඉනිගොඩවෙල ප්‍රදේශයේදී බස් රථයකින් ඇද වැටීමෙන් පුද්ගලයෙකු මියගොස් තිබෙනවා.\nඅද අලුයම 2.15 ට පමණ මඩු දේවස්ථානය බලා යමින් සිටි බස් රථයකින් මෙම පුද්ගලයා ඇද වැටී ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ උස්වැටකෙයියාව ප්‍රදේශයේ පදිංචිව සිටි 54 හැවිරිදි පුද්ගලයෙක්. වන්දනා නඩයක් සමගින් මඩු දේවස්ථානය බලා යමින් සිටි මෙම පුද්ගලයා බස් රථයේ පා පුවරුවේ ගමන් කරමින් සිටියදී ඇද වැටී ඇතැයි සඳහන්.\nඑහිදී තුවාල ලැබු ඔහු හලාවත මහ රෝහලට ඇතුලත් කර තිබෙනවා.\nඔහුගේ තත්වය බරපතල වීම හේතුවෙන් කොළඹ ජාතික රෝහලට මාරුකර යවා ඇති අතර රෝහලට රැගෙන එන අතරවාරයේ මෙම පුද්ගලයා මියගොස් ඇති බවයි වාර්තා වන්නේ.\nඅනතුරට සම්බන්ධ බස් රථයේ රියදුරා හලාවත පොලිසිය විසින් අත්ඩංගුවට ගෙන තිබෙනවා.",
       "URL": "https://www.hirunews.lk/185607/බස්-රථයකින්-ඇද-වැටීමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4043"
}