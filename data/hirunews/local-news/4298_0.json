{
       "Source": "hirunews",
       "Timestamp": "Thursday, 28 September 2017 - 20:14",
       "Headline": "ගර්භණී මව්වරුන් පිරිසක් අනාරක්ෂිත තත්වයේ",
       "News Content": "ගර්භණී මව්වරුන් යනු නිසි ආරක්ෂාවක් යටතේ කාලය ගත කලයුතු පිරිසක්.\nනමුත් ඔවුන් ආරක්ෂාව වෙනුවෙන් පැමිණෙන ස්ථානයකම අනාරක්ෂිතව සිටීමට සිදුවන පුවතක් බලංගොඩ ප්‍රදේශයෙන් අපට වාර්තා වුණා.\nග්‍රාමසේවා වසම් 12 කට අයත් ගර්භණී මාතාවන් 80 කට අධික පිරිසක්  බලංගොඩ රාස්සගල පවුල් සෞඛ්‍ය සේවා මධ්‍යස්ථානයෙන් සේවා සපයා ගන්නවා.\nරාස්සගල ග්‍රාමීය රෝහල තුළ මීට පෙර සෞඛ්‍ය සේවා මධ්‍යස්ථානය ස්ථාපනය කර තිබුණත් නායයාමේ අවධානමක් හේතුවෙන් එය මෙම ස්ථානයට රැගෙන විත් තිබෙනවා.\nකෙසේ වෙතත් මෙහි සායන කටයුතු සදහා පැමිණෙන ගර්භණී මව්වරුන්ට ප්‍රමාණවත් පහසුකම්වත් නොමැති වීම කනගාටුවට කරුණක්.\nවැසි දිනවලදී මව්වරුන් තම වාරය පැමිණෙන තුරු බලා සිටින්නේ මේ ආකාරයෙන්.",
       "URL": "https://www.hirunews.lk/172099/ගර්භණී-මව්වරුන්-පිරිසක්-අනාරක්ෂිත-තත්වයේ",
       "Category": "Local News",
       "Parent URL": "https://www.hirunews.lk/local-news.php?pageID=4298"
}