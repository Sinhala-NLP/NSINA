{
       "Source": "hirunews",
       "Timestamp": "Monday, 21 February 2022 - 7:56",
       "Headline": "පළාත් සභාවට පෙර පුංචි ඡන්දය ?",
       "News Content": "පළාත් සභා මැතිවරණයට පෙර රජය පළාත් පාලන ආයතන ඡන්ද විමසීම පවත්වනු ඇති බව ශ්‍රී ලංකා නිදහස් පක්ෂයේ ජ්‍යෙෂ්ඨ උපසභාපති අමාත්‍ය නිමල් සිරිපාල ද සිල්වා පවසනවා.\nවව්නියාව දිස්ත්‍රික් කම්කරු කාර්යාලයේ ඊයේ පැවති ප්‍රගති සමාලෝචන රැස්වීමෙන් අනතුරු ව මාධ්‍ය වෙත අදහස් දක්වමිනුයි ඔහු මේ බව කියා සිටියේ.\nමේ අතර අධ්‍යාපන අමාත්‍ය දිනේෂ් ගුණවර්ධන මතුගම නගර ශාලාවේ ඊයේ පැවති සමුළුවකට එක්වෙමින් කියා සිටියේ තරුණ නියෝජනය සහතික කර කඩිනමින් නිර්දේශ ලබාදී මිශ්‍ර ඡන්ද ක්‍රමයකින් පළාත්පාලන ඡන්දය පැවැත්විය යුතු බවයි.",
       "URL": "https://www.hirunews.lk/297574/පළාත්-සභාවට-පෙර-පුංචි-ඡන්දය",
       "Category": "Local News",
       "Parent URL": "https://www.hirunews.lk/local-news.php?pageID=1344"
}