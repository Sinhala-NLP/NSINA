{
       "Source": "hirunews",
       "Timestamp": "Sunday, 07 August 2022 - 23:17",
       "Headline": "කාසල්රි ජලාශයේ අමතර ජල ධාරිතාවක් රදවා ගැනීමට සවි කළ නව ගෙට්ටු පද්ධතිය සාර්ථකයි",
       "News Content": "කාසල්රී ජලාශයේ පවතින ජල ධාරිතාවයට වඩා, වෙල්ල පිටාර මට්ටමේ සිට අඩි හතරක ජල ධාරිතාවක් රඳවා ගැනීම සඳහා නව ගෙට්ටු පද්ධතිය සවි කිරිම සාර්ථකව නිම කර තිබෙනවා.\nඒ අනුව මෙම නව ගේට්ටුව මගින්, පවත්නා උපරිම ජලධාරිතා මට්ටමට වඩා අඩි 4 ක උස ප්‍රමාණයක ජල ධාරිතාවක් රදවා ගැනීම තුළින් අමතර විදුලිය මෙගාවෝට් 9 ක් නිෂ්පාදනය කළ හැකි බව ලංකා විදුලිබල මණ්ඩලය පවසනවා.\nඒ සදහා වන නියමු ව්‍යාපෘතියක් ලෙස මෙරට ප්‍රථම වරට වායු බැලුන් ආධාරයෙන් ක්‍රියාත්මක වන ගෙට්ටු පද්ධතියක් සවි කීරිම ආරම්භ කළේ 2022\nවසරේ පෙබරවාරි මාසයේ සිටයි.\nලංකා විදුලි බල මණ්ඩලයේ වාරි ඉංජිනේරුවන් හා ඇමරිකාවේ ඉංජිනේරුවන් එක්ව මෙහි සංවර්ධන කටයුතු කර තිබෙනවා.\nඒ අනුව කාසල්රි ජලාශයට ගේට්ටු 14 ක් සවි කර තිබෙනවා.\nමෙම ව්‍යාපෘතිය මගින් අදාළ ගේට්ටුවලට ස්වංක්‍රිය සංවේදක සවි කර ඇති අතර, ඒ මගින් පීඩනය හා ජල ධාරිතාව ඉහළ යාම සම්බන්ධයෙන් පරිගණක දත්ත පත්ධතියයේ සටහන් කරගනු ලබනවා.\nමේ අතර පසුගිය දින කීපය පුරා ජලාශ ආශ්‍රිත ජල පෝෂක ප්‍රදේශවලට පැවති අධික වර්ෂාවත් සමග කාසල්රි ජලාශයේ ජල මට්ටම පිටාර මට්ටම ඉක්මවා වාන් දමමින් පවතින වකවානුවක 'මෙම නව ගේට්ටු වල ක්‍රියාකාරිත්වය සම්බන්ධව ශක්‍යතා අධ්‍යයනයක් කිරිමක් ඊයේ (06) සිදු කරනු ලැබුවා.\nඒ අනුව නව ගෙට්ටුවක් සෙන්ටිමිටර් 4ක ප්‍රමාණයක් විවෘත කර පරික්ෂා කරන ලද අතර එමගින් නව ගේට්ටු පද්ධතිය සවිකිරිම් සාර්ථක බව වාරි ඉංජිනේරුවන් තහවුරු කර තිබෙනවා.",
       "URL": "https://www.hirunews.lk/312194/කාසල්රි-ජලාශයේ-අමතර-ජල-ධාරිතාවක්-රදවා-ගැනීමට-සවි-කළ-නව-ගෙට්ටු-පද්ධතිය-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=957"
}