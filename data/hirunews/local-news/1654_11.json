{
       "Source": "hirunews",
       "Timestamp": "Saturday, 02 October 2021 - 13:47",
       "Headline": "ජගත් මහ මණ්ඩල සභාපති කොවිෂීල්ඩ් එන්නත පිළිගනී",
       "News Content": "එක්සත් ජාතීන්ගේ මහ මණ්ඩල සභාපති අබ්දුල්ලා ෂාහීඩ්ට ඉන්දියාවේ පූනේහි සීරම් ආයතනය මගින් නිෂ්පාදනය කරන ලද කොවිෂීල්ඩ් එන්නත ලබා නොගන්නා ලෙස ඉල්ලීම් ඉදිරිපත්ව තිබියදී තමන් එම එන්නත ලබා ගත් බව ඔහු අනාවරණ කළා.\nඒ, ඊයේ පැවති මාධ්‍ය හමුවකට එක්වෙමින් එන්නත්වල පිළිගැනීම සම්බන්ධයෙන් මාධ්‍යවේදියෙකු කළ ප්‍රශ්න කිරීමකට ප්‍රතිචාර දක්වමින්.\nබ්‍රිතාන්‍ය හා ස්වීඩන ඖෂධ නිෂ්පාදන සමාගමක් වන ඇස්ට්‍රාසෙනෙකා සමාගමක් මගින් වැඩි දියුණු කරන ලද කොවිෂීල්ඩ් එන්නත ඉන්දියාවේ ද නිපදවනු ලබනවා.\nඑම එන්නත ලබා නොගන්නා ලෙස වෛද්‍ය ක්ෂේත්‍රයට සම්බන්ධ අයෙක් තමන්ට ප්‍රකාශ කළ ද තමන් ඊට සිනා සී ප්‍රතිචාර දැක්වූ බවයි මහ මණ්ඩල සභාපතිවරයා අදාළ මාධ්‍ය හමුවේදී ප්‍රකාශ කර ඇත්තේ.\nකොපමණ රටවල් සංඛ්‍යාවක් කොවිෂීල්ඩ් එන්නත පිළිගන්නේ ද නැද්ද යන්න තමන් නොදන්නා නමුත් රටවල් බෙහෝ ප්‍රමාණයක් එම කොවිෂීල්ඩ් එන්නත ලබාගෙන ඇති බව ද ඔහු එහිදී සදහන් කළා.",
       "URL": "https://www.hirunews.lk/283846/ජගත්-මහ-මණ්ඩල-සභාපති-කොවිෂීල්ඩ්-එන්නත-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=1654"
}