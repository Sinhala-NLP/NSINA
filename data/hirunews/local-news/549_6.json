{
       "Source": "hirunews",
       "Timestamp": "Wednesday, 08 February 2023 - 15:24",
       "Headline": "පාස්කු ප්‍රහාර මාලාවේ බෝම්බකරුවෙකුගේ බිරිඳකට ඇප",
       "News Content": "පාස්කු ප්‍රහාර මාලාවට අදාළව මරාගෙන මැරෙන බෝම්බ ප්‍රහාරයක් එල්ල කළ මොහොමඩ් මුබාරක් නැමැත්තාගේ බිරිඳ රුපියල් මිලියනය බැගින් වූ ශරීර ඇප දෙකක් මත මුදා හරින ලෙසට අධිකරණය නියෝග කර තිබෙනවා.\nඒ ඊට අදාළ නඩුව අද (08) කොටුව මහේස්ත්‍රාත් තිලිණ ගමගේ හමුවේ කැඳවූ අවස්ථාවේ දීයි.\nමෙලෙස ඇප මත මුදා හැරියේ අයේෂා සිද්ධිකා මොහොමඩ් වසීම් යන කාන්තාවයි.\nනීතිපතිවරයාගේ උපදෙස් මත සැකකාරිය මුදා හැරීමට උපදෙස් ලබාදී ඇති බවයි මෝසමක් ගොනුකරමින් ඇයගේ නීතිඥවරුන් අධිකරණයට දැනුම් දුන්නේ.\nඒ අනුව ඇය මුදා හරින ලෙසට කොටුව මහේස්ත්‍රාත්වරයා නියෝග කර තිබෙනවා.",
       "URL": "https://www.hirunews.lk/326978/පාස්කු-ප්‍රහාර-මාලාවේ-බෝම්බකරුවෙකුගේ-බිරිඳකට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=549"
}