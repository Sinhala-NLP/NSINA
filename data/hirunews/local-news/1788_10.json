{
       "Source": "hirunews",
       "Timestamp": "Thursday, 29 July 2021 - 13:55",
       "Headline": "අමාත්‍ය විමල් වීරවංශ ස්වයං නිරෝධායනයට",
       "News Content": "සිය ආරක්ෂක අංශයේ සේවයේ නියුතු කිහිපදෙනෙකු කොරෝනා ආසාදිතයින් ලෙස හඳුනා ගැනීම නිසා තමන් අද සිට දින 14 ක් නිවසේ සිට නිරෝධායනයට ලක් වීමට තීරණය කළ බව අමාත්‍ය විමල් වීරවංශ පවසනවා.\nසිය නිල ෆේස්බුක් ගිණුමේ සටහනක් තබමින් අමාත්‍යවරයා වැඩිදුරටත් කියා සිටියේ කර්මාන්ත අමාත්‍යාංශයේ අමාත්‍ය කාර්යාලය ද විෂබීජහරණය කිරීමට පියවර ගත් අතර, දින 14 ක් එම අංශය ද වසා ඇති බවයි.\nඅමාත්‍යාංශයේ කටයුතු සාමාන්‍ය පරිදි සිදුකෙරෙන්නේ වුව ද හැකිතාක් දුරස්ථ ක්‍රම මගින් එම කටයුතු සිදුකරන ලෙසයි අමාත්‍යවරයා දැනුම් දෙන්නේ.",
       "URL": "https://www.hirunews.lk/278326/අමාත්‍ය-විමල්-වීරවංශ-ස්වයං-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=1788"
}