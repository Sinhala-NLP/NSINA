{
       "Source": "hirunews",
       "Timestamp": "Monday, 08 April 2019 - 14:16",
       "Headline": "මහවැව සහ ගිරාදුරුකෝට්ටේට හෙට හිරු මුදුන් වෙයි",
       "News Content": "මහවැව, අලලුව, කන්දනුවර, ගිරාඳුරුකෝට්ටේ සහ එල්ලෙගොඩ යන ප්‍රදේශවලට හෙට දිනයේ හිරු මුදුන්ව පවතින බව කාලගුණ විද්‍යා දෙපාර්තමේන්තුව සඳහන් කළා.\nඑමෙන්ම අද පෙරවරු 8.30 න් අවසන් වූ ගෙවුණු පැය 24 තුළ උපරිම උෂ්ණත්වය වවුනියාව ප්‍රදේශයෙන් වාර්තා වුණා.\nඑය සෙල්සියස් අංශක 37.6 ක්. එමෙන්ම අවම උෂ්ණත්වය වූ සෙල්සියස් අංශක 10.1 වාර්තාවන්නේ නුවරඑළිය දිස්ත්‍රික්කයෙන්.\nදහවල් කාලය තුළ උපරිම උෂ්ණත්වය අනුරාධපුරය, යාපනය, මහඉලුප්පල්ලම සහ වවුනියාව යන ප්‍රදේශවලින් වාර්තාවූ අතර, එය එම ප්‍රදේශවල සාමාන්‍ය උෂ්ණත්වයට වඩා සෙල්සියස් අංශක 3 ක වැඩිවීමක්.",
       "URL": "https://www.hirunews.lk/214073/මහවැව-සහ-ගිරාදුරුකෝට්ටේට-හෙට-හිරු-මුදුන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3413"
}