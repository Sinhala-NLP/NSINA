{
       "Source": "hirunews",
       "Timestamp": "Tuesday, 29 August 2023 - 16:21",
       "Headline": "අද රාත්‍රියේ මහනුවර නගරයේ විශේෂ රථ වාහන සැලැස්මක්",
       "News Content": "මහනුවර ඇසළ පෙරහර මංගල්‍යයේ සිවුවන රන්දෝලි පෙරහර වීථි සංචාරය කරන අද (29) රාත්‍රියේ මහනුවර නගරයට විශේෂ ආරක්ෂක වැඩපිළිවෙළක් සහ රථ වාහන සැලැස්මක් ක්‍රියාත්මක කෙරෙන බව පොලිසිය පවසනවා.\nපසුගිය 21 වන දා සිට අනිද්දා (31) දිනය දක්වා නුවර දළදා පෙරහර මංගල්‍යය උත්කර්ෂවත් අන්දමින් පැවැත්වීමට කටයුතු\nසූදානම් කර තිබෙනවා.\nඅද රාත්‍රී 7.15ට යෙදෙන සුබ මොහොතින් සිවු වන දළදා රන්දෝලි පෙරහර යටිනුවර වීදිය, හරස් වීදිය, කොටුගොඩැල්ල වීදිය, කන්දේ වීදිය, ඩී.එස්. සේනානායක වීදිය ඔස්සේ පැමිණ රජ වීදියෙන් ඉහළට ගමන් කර මාලිගාවට පැමිණෙනවා ඇති.\nපොලිසිය දැනුම් දෙන්නේ එම කාලය තුළ අදාළ මාර්ගයේ ගමන් කරන ජනතාවට විකල්ප මාර්ග යොදා ගන්න ලෙසයි.",
       "URL": "https://www.hirunews.lk/346537/අද-රාත්‍රියේ-මහනුවර-නගරයේ-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=64"
}