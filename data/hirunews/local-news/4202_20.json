{
       "Source": "hirunews",
       "Timestamp": "Friday, 24 November 2017 - 16:24",
       "Headline": "වංචා, දුෂණවලට එරෙහිව ජනතාව සමඟ සටන් කිරීමට සූදානම් බව ජනපති කියයි",
       "News Content": "වංචා, දූෂණවලට එරෙහිව තීන්දු තීරණ ගන්නා විට තමාට විරුද්ධව චෝදනා එල්ල කරන්නේ නම් සියලූ තනතුරු අතහැර ජනතාව සමඟ එක්ව එම සටන ඉදිරියට ගෙන යාමට සූදානම් බව ජනාධිපති මෛත්‍රීපාල සිරිසේන ප්‍රකාශ කළා.\nඒ, නිකවැරටියේ අද පැවැති ජන හමුවක් අමතමින්.\nවැරදි කළ නිසා නිදහස් පක්ෂ අපේක්ෂකයා 2015 වසරේදී පරාජයට පත්වූ බවත්, ආණ්ඩුවේ සිටිමින් එක්සත් ජාතික පක්ෂයේ පිරිස් ද එලෙසින් වැරදි සිදුකරන්නේ නම්, එය ජනතාව අනුමත නොකරන බවත්, ජනාධිපතිවරයා මෙහිදී කියා සිටියා.\nඑහිදී අදහස් දැක්වූ ජනාධිපති මෛත්‍රීපාල සිරිසේන ප්‍රකාශ කළේ පැවති දුෂිත පාලනය වෙනස් කර ජනතාව අලූත් ආණ්ඩුවක් බලයට පත් කර ගත්තේ නිවැරදි වැඩපිළිවෙලක් සඳහා බවයි.\nඒ අනුව ජනතා අපේක්ෂා ඉටු කිරීමට, නිවැරදි ගමනක් යාමට සියලූ දෙනා සූදානම් විය යුතු බවයි ජනාධිපතිවරයා මෙහිදී අවධාරණය කළේ.\nපළාත් පාලන මැතිවරණය කල් දැමීම පිළිබදව චෝදනා එල්ල කල ද නිදහස් පක්ෂයට අවශ්‍යව ඇත්තේ ඉතා ඉක්මනින් මැතිවරණයකට යාම බව ද එහිදී ජනාධිපතිවරයා ප්‍රකාශ කළා.\nඑක්සත් ජාතික පක්ෂයේ පිරිස් ද ආණ්ඩුව තුළ සිටිමින් පසුගිය රජය සිදුකළ වැරදි සහ අඩුපාඩු එලෙසම සිදුකරන්නේ නම් ජනතාව එය අනුමත නොකරන බවයි ජනාධිපතිවරයා එහිදී වැඩිදුරටත් සදහන් කර සිටියේ.\nමෙම  අවස්ථාවට රාජ්‍ය අමාත්‍ය ඩිලාන් පෙරේරා ද එක්ව සිටියා.\nඑහිදී රාජ්‍ය අමාත්‍යවරයා කියා සිටියේ බැඳුම්කර කොමිසම පත් කිරීම සම්බන්ධයෙන් එක්සත් ජාතික පක්ෂය ජනාධිපතිවරයාට චෝදනා එල්ල කරමින් සිටින බවයි.",
       "URL": "https://www.hirunews.lk/176848/වංචා-දුෂණවලට-එරෙහිව-ජනතාව-සමඟ-සටන්-කිරීමට-සූදානම්-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4202"
}