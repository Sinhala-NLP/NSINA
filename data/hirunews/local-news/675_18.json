{
       "Source": "hirunews",
       "Timestamp": "Saturday, 10 December 2022 - 17:09",
       "Headline": "කොල්ලුපිටියේ මාරක රිය අනතුරක් - එක් අයෙකු මරුට (වීඩියෝ)",
       "News Content": "කොල්ලුපිටිය පොලිස් වසමේ ගාලු පාර - කොල්ලුපිටිය කාගිල්ස් බැංකුව ඉදිරිපිට සිදු වූ මෝටර් රථ අනතුරකින් එක් අයෙකු ජීවිතක්ෂයට පත්ව තිබෙනවා.\nඅද (10) පෙරවරුවේ බම්බලපිටිය දෙස සිට ගාලු මුවදොර දෙසට ධාවනය වූ කා‍ර් රථයක් ඉදිරියෙන් එම දෙසටම ගමන් කරමින් සිටි ත්‍රීරෝද රථයක පසුපස ගැටීමෙන් මෙම අනතුර සිදු වුණා.\nඅනතුරින් ජීවිතක්ෂයට පත්ව ඇත්තේ ත්‍රීරෝද රථයෙහි රියදුරුයි.\nබරපතළ තුවාල ලැබූ මෙම පුද්ගලයා කොළඹ ජාතික රෝහලට ඇතුළත් කිරීමේ දී ජීවිතක්ෂයට පත්වුණා.\nමෙලෙස මියගොස් ඇත්තේ 58 හැවිරිදි පොල්ගස් ඕවිට පදිංචිකරුවෙක්.\nමෝටර් රථය පැදවූ රියදුරු අනතුරින් පසුව පලා ගොස් තිබෙන අතර, අනතුර සිදුවන විට කාර් රථයේ කාන්තාවන් තිදෙනෙකු සහ එක් පිරිමි පුද්ගලයෙකු සිට ඇති බවත් පොලිස් විමර්ශනවලින් හෙළි වී තිබෙනවා.\nඅනතුරින් තුවාල ලැබූ 29 -31 හැවිරිදි වියෙහි පසු වූ කාන්තාවන් දෙදෙනකු කොළඹ ජාතික රෝහලේ මේ වනවිට ප්‍රතිකාර ලබමිනි පසුවනවා.\nසිද්ධිය සම්බන්ධයෙන් කොල්ලුපිටිය පොලිසිය විමර්ශන ක්‍රියාත්මක කර තිබෙනවා.",
       "URL": "https://www.hirunews.lk/322382/කොල්ලුපිටියේ-මාරක-රිය-අනතුරක්-එක්-අයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}