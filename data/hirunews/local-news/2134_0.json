{
       "Source": "hirunews",
       "Timestamp": "Sunday, 21 February 2021 - 7:54",
       "Headline": "ලක්ෂ 25ක හෑෂ් ඔයිල් පැලවත්තේදී අත්අඩංගුවට",
       "News Content": "රුපියල් මිලියන දෙකකට වැඩි වටිනාකමකින් යුත් හෑෂ් ඔයිල් මත්ද්‍රව්‍ය බෝතල් 06 ක් සමග සැකකරුවෙකු පොලිස් විශේෂ කාර්ය බලකාය තලංගම - පැලවත්ත ප්‍රදේශයේ සිදුකළ මෙහෙයුමකදී සොයාගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ 32 හැවිරිදි සැකකරු ඊයේ සිය නිවසේදී මෙම මත්ද්‍රව්‍ය තොගය සමඟ අත්අඩංගුවට ගත් බවයි.\nකලක සිට මොහු මෙම ජාවාරම සිදුකළේ ද යන්න පිළිබඳව පරික්ෂණ පවත්වන බව ද පොලීසිය සඳහන් කළා.\nමීට පෙර පසුගිය මස 27 වනදා ශ්‍රී ලංකාවෙන් පළමු වරට සොයා ගනු ලැබූ හෑෂ් ඔයිල් නමැති මත්ද්‍රව්‍ය සමඟ පුද්ගලයෙකු කොළඹ සංවිධානාත්මක අපරාධ නිවාරණ කොට්ඨාශය අත්අඩංගුවට ගනු ලැබුවේ මහරගම ඇරැව්වල ප්‍රදේශයෙන්. එහි වටිනාකම රුපියල් ලක්ෂ 60 කට අධිකයි.",
       "URL": "https://www.hirunews.lk/263207/ලක්ෂ-25ක-හෑෂ්-ඔයිල්-පැලවත්තේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2134"
}