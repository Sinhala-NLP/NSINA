{
       "Source": "hirunews",
       "Timestamp": "Friday, 12 May 2023 - 20:40",
       "Headline": "බංග්ලාදේශය පරදා ශ්‍රී ලංකා කාන්තා ක්‍රිකට් කණ්ඩායමට තරගාවලි ජයක්",
       "News Content": "සංචාරක බංග්ලාදේශ කාන්තා ක්‍රිකට් කණ්ඩායමට එරෙහි විස්සයි විස්ස ක්‍රිකට් තරගාවලිය දෙකට එකක් ලෙස ජයග්‍රහණය කිරීමට ශ්‍රී ලංකා කාන්තා ක්‍රිකට් කණ්ඩායම සමත් වුණා.\nඒ කොළඹ එස් එස් සී ක්‍රීඩාංගනයේ අද පැවති තුන්වන සහ අවසන් විස්සයි විස්ස තරගය ලකුණු 44 කින් ජය ගනිමින්.\nතරගයේ මුලින් පන්දුවට පහරදුන් ශ්‍රී ලංකා කාන්තා ක්‍රිකට් කණ්ඩායම නියමිත පන්දු වාර 20 තුලදී කඩුලු 3 ක් දැවී ලකුණු 158 ක් ලබා ගත්තා.\nඑහිදී නිලක්ෂි ද සිල්වා නොදැවී ලකුණු 63 යි.\nපිලිතුරු ඉනිම ක්‍රීඩා කළ බංග්ලාදේශ කණ්ඩායමට නියමිත පන්දුවාර 20 තුලදී කඩුලු 7 ක් දැවී ලබා ගත හැකිවූයේ ලකුණු 114 ක් පමණයි.",
       "URL": "https://www.hirunews.lk/335012/බංග්ලාදේශය-පරදා-ශ්‍රී-ලංකා-කාන්තා-ක්‍රිකට්-කණ්ඩායමට-තරගාවලි-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=348"
}