{
       "Source": "hirunews",
       "Timestamp": "Tuesday, 13 October 2020 - 17:45",
       "Headline": "වැරදුණු පංචායුද සොරකම CCTV කැමරාවේ සටහන් වෙයි",
       "News Content": "තලවකැලේ නගරයේ පිහිටි ස්වර්ණාභරණ වෙලදසැලකින් පංචායුදයක් සොරකම් කළ දෙදරු මවක් තලවකැලේ පොලිසිය විසින් (13) දින සැකපිට අත්අඩංගුවට ගෙන තිබෙනවා.\nතලවකැලේ ස්වර්ණාභරණ වෙලදසැලකට අද (13) දින පැමිණි කාන්තාවක් තම පුතාට පංචායුදයක් මිල දි ගැනිමට අවශ්‍යය බව ස්වර්ණාභරණ වෙලදසැලේ සේවකයින්ට පැවසිමෙන් පසු එම වෙලදසැලේ සේවකයින් විසින් පංචායුද කිහිපයක් රැගෙන මේසය මත තබා එම කාන්තාවට පෙන්වන අවස්තාවේ සැකකාර කාන්තාව විසින් එක් පංචායුදයක් ඉතා සුක්ෂම ලෙස අතට ගෙන සගවාගෙන තිබෙනවා.\nතමන්ට පෙන් වු පංචායුද ගැලපෙන්නේ නැති බව පවසා වෙලදසැලින් පිටව යාමට සැකකාර කාන්තාව උත්සහ කිරිමේදි ස්වර්ණාභරණ වෙලදසැලේ සේවකයින් විසින් එක් පංචායුදයක් අඩු බවත් , එම පංචායුදය සැකකාර කාන්තාව ගත්තේදැයි සේවකයින් විමසු විට තමන් පංචායුදය නොගත් බව පවසා ඇති බවයි සඳහන් වන්නේ.\nමේ පිලිබදව පොලිසියට දැනුම් දෙන බවට වෙලදසැලේ සේවකයින් පැවසිමෙන් පසු එම කාන්තාව අත තිබු පංචායුදය මේසය මත තබා වෙලදසැලේ සේවකයින්ට බැන වදිමින් වෙලදසැලින් පිටව යාමට උත්සාහ කර තිබෙනවා.\nපසුව එ පිලිබදව ස්වර්ණාභරණ වෙලදසැලේ සේවකයින් විසින් තලවකැලේ පොලිසියට පැමිණිලි කිරිමෙන් පසු සැකකාර කාන්තාව අත්අඩංගුවට ගෙන ඇති බවයි අප වාර්තාකරු ප්‍රකාශ කළේ.\nදිඹුල මවුන්වර්නන් වතු යායේ පදිංචි සැකකාර කාන්තාව නුවරඑලිය මහෙස්ත්‍රාත් අධිකරණය වෙත ඉදිරිපත් කරන බව තලවකැලේ පොලිසිය සඳහන් කළා.",
       "URL": "https://www.hirunews.lk/252474/වැරදුණු-පංචායුද-සොරකම-cctv-කැමරාවේ-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2392"
}