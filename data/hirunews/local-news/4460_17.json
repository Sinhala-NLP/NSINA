{
       "Source": "hirunews",
       "Timestamp": "Tuesday, 20 June 2017 - 16:25",
       "Headline": "පාසල් දැරියකට අසැබි වැඩක් කළ පුද්ගලයෙක් රිමාන්ඩ්",
       "News Content": "බාලවයස්කාර පාසල් සිසුවියකට ජනනේන්ද්‍රිය පෙන්වු බවට චෝදනා මත අත්අඩංගුවට ගත් සැකකරුවෙකු ලබන 30 වනදා දක්වා රක්ෂිත බන්ධනාගාර ගතකර තිබෙනවා.\nඅනුරාධපුර ප්‍රධාන මහේස්ත්‍රාත්වරයායි මෙම නියෝගය ලබාදුන්නේ.\nපෞද්ගලික බස් රථයකින් ගමන් කරමින් සිටියදී පාසල් සිසුවියකට ජනනේන්ද්‍රිය පෙන්වා ඇති බවට දැරියගේ මව විසින් ළමා  හා කාන්තා කාර්යාංශයට කළ පැමිණිල්ලකට අනුවයි සැකකරු අත්අඩංගුවට ගැනුනේ.\nදස හැවිරිදි දැරිය ඇගේ මව, මිත්තනිය හා ඥාති සහෝදරයෙකු සමග පණ්ඩුලගම සිට අනුරාධපුර පැරණි නගරය දක්වා ධාවනය වන පෞද්ගලික බස් රථයකින් ශ්‍රී මහ බෝධිය වැදපුදා ගැනීමට පැමිණි අවස්ථාවේ සැකකාර ගුවන් හමුදා සෙබළා අනුරාධපුර නව නගරයේදී බස් රථයට ගොඩවී දැරිය අසුන්ගෙන සිටි අසුන ආසන්නයේ ගමන්කර ඇතැයි පොලිසිය අධිකරණයට දන්වා තිබෙනවා.\nඑහිදීයි මෙම පුද්ගලයා දැරියට ජනනේද්‍රිය පෙන්වා ඇත්තේ.\nසැකකරු එක්වරක් දැරියගේ හිස අතගා පසුව ඇයට ඔහු ඇද සිටි කලිසිමේ සිපරය ගලවා ජනනේද්‍රිය පෙන්වා තිබෙන බවත් හෙළිවී තිබෙනවා.\nඇය ඒ සම්බන්ධයෙන් සිය මවට දැන්වීමත් සමග සැකකරු බස් රථයෙන් බැස පළාගොස් තිබෙනවා.\nපසුව බස් රථයේ සිටි පිරිස එක්වී එම පුද්ගලයා අල්ලාගෙන පොලිසියට භාරදී ඇති බවයි අප වාර්තාකරු කියාසිටියේ.\nඔහු නාවලපිටිය ප්‍රදේශයේ පදිංචි 36 හැවිරිදි දෙදරු පියෙක් බව සඳහන්.",
       "URL": "https://www.hirunews.lk/164009/පාසල්-දැරියකට-අසැබි-වැඩක්-කළ-පුද්ගලයෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4460"
}