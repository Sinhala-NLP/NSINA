{
       "Source": "hirunews",
       "Timestamp": "Sunday, 15 January 2023 - 11:41",
       "Headline": "ඊසි කෑෂ් ක්‍රමයට හෙරොයින් බෙදූ මව, දියණිය සහ පුතා අත්අඩංගුවට",
       "News Content": "ඊසි කෑෂ් ක්‍රමයට රුපියල් ලක්ෂ 10 ක් වටිනා හෙරොයින් තොගයක් ත්‍රිරෝද රථයකින් රැගෙන යමින් සිටි මව, දියණිය සහ පුතා අත්අඩංගුවට ගෙන තිබෙනවා.\nකොස්ගොඩ - පිටියේගොඩ පදිංචි 50 හැවිරිදි මව, අහුන්ගල්ල ප්‍රදේශයේ සංචාරක හෝටලයක හිමිකාරියක් බවයි පොලිසිය සඳහන් කළේ.\nඅත්අඩංගුවට ගන්නා අවස්ථාවේ ඇය සතුව හෙරොයින් ග්‍රෑම් 9 කට ආසන්න ප්‍රමාණයක්, 32 හැවිරිදි දියණිය සතුව හෙරොයින් ග්‍රෑම් 5 යි මිලිග්‍රෑම් 720 ක් සහ 25 හැවිරිදි පුත්‍රයා සතුව හෙරොයින් ග්‍රෑම් 10යි මිලිග්‍රෑම් 420 ක් තිබී සොයාගෙන තිබෙනවා.\nහෙරොයින් ප්‍රවාහනයට යොදාගත් ත්‍රිරෝද රථය සහ ඔවුන් සතුව තිබූ ජංගම දුරකථන 3 ක්ද පොලිස් භාරයට ගෙන ඇති බව සඳහන්.",
       "URL": "https://www.hirunews.lk/325080/ඊසි-කෑෂ්-ක්‍රමයට-හෙරොයින්-බෙදූ-මව-දියණිය-සහ-පුතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=601"
}