{
       "Source": "hirunews",
       "Timestamp": "Sunday, 18 December 2016 - 8:45",
       "Headline": "යොවුන් පාර්ලිමේන්තු මැතිවරණය ඇරඹේ",
       "News Content": "යොවුන් පාර්ලිමේන්තු මැතිවරණය දිවයින පුරා පිහිටි ඡන්ද මධ්‍යස්ථාන 661 කදී මේ වනවිට ආරම්භ වී තිබෙනවා.\nඅද උදෑසන 7 ට ආරම්භ වූ ඡන්ද විමසීම පස්වරු 4 දක්වා පැවැත්වෙනු ඇති.\nමැතිවරණය සදහා යෞවන සමාජ තරුණ තරුණියන් 916 දෙනෙකු ඉදිරිපත්ව සිටින අතර, මෙවර ඡන්දය භාවිතා කළ හැකි මුළු ඡන්ද දායකයින් සංඛ්‍යාව තුන්ලක්ෂ 40,000 ක්.\nප්‍රාදේශීය ලේකම් කොට්ඨාශ මට්ටමින් යොවුන් පාර්ලිමේන්තු මන්ත්‍රීවරුන් 160 දෙනෙකු තෝරා ගැනීමට නියමිත අතර, මෙවර තෝරා පත්කෙරෙන මුළු මන්ත්‍රීවරුන් සංඛ්‍යාව 225 ක්.\nජාතික තරුණ සේවා සභාව, ජාතික ප්‍රතිපත්ති හා ආර්ථික කටයුතු අමාත්‍යාංශය මෙන්ම ශ්‍රී ලංකා යෞවන සමාජ සම්මේලනය එක්ව මෙය සංවිධාන කර තිබෙනවා.",
       "URL": "https://www.hirunews.lk/149971/යොවුන්-පාර්ලිමේන්තු-මැතිවරණය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4748"
}