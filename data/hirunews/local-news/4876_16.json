{
       "Source": "hirunews",
       "Timestamp": "Friday, 16 September 2016 - 19:11",
       "Headline": "දකුණු පළාතේ ක්‍රියාත්මක සුක්ෂම හෙරොයින් ජාවාරමේ තවත් තොරතුරු හෙළිවෙයි",
       "News Content": "හිරු සී.අයි.ඒ හරහා ඊයේ අප හෙළිකලේ පාතාල ලෝකය හරහා දකණු පළාතට හෙරොයින් ව්‍යාප්ත කිරීමේ සුක්ෂම ජාවාරම පිළිබඳවයි.\nආර්ථික අපහසුතා ඇති දකුණේ තරුණයන් සොයා ඔවුන්ව හෙරොයින් බෙදාහැරීමේ නියෝජිතයන් ලෙස පත්කර ගැනීම මේ ජාවාරමේ මුලික සැලැස්මයි.\nඉන් අනතුරුව දකුණේ තෝරාගත් පාසල්, පාලම් සහ බෝක්කු අසල මෙම හෙරොයින් සුක්ෂම ලෙස සගවා තැබීමට පාතාල ක්‍රියාකරීන්ගෙන් ඔවුන්ට උපදෙස් ලැබෙනවා.\nඅනතුරුව විකුණන්නා සහ මිලදී ගන්නා අතර මෙම හෙරෙයින් ගණුදෙනුව සිදුවන්නේ අපූර් ආකාරයකටයි.\nහෙරොයින් මිලදී ගන්නා පුද්ගලයන් දුරකථන හරහා මුදල් හුවමාරු කරනා ක්‍රම ඔස්සේ පාතාල ක්‍රියාකාරිකයින්ට රුපියල් 2500 ක මුදලක් යැවීම සිදුකරනවා.\nඑම මුදල් ලබාගත් පසු පාතාල සාමාජිකයන් නැවතත් හෙරොයින් සැගවු තැනැත්තාට ඇමතුමක් ලබාදෙන්නේ ගැණුම්කරුට හෙරොයින් සඟවා ඇති අදාල ස්ථානය දැනුම්දීම සදහායි.\nමෙලෙස සගවා තබන එක් හෙරොයින් කැබැල්ලකට නියෝජිතයාට ලබාදෙන මුදල රුපියල් 250 ක්.\nඔහුට එම මුදල් ගෙවීම් සිදුකරන්නේද දුරකථන හරහා මුදල් හුවමාරු කරනා ක්‍රම ඔස්සේයි.\nදකුණු පළාත උඩු යටිකුරු කර ජංගම දුරකථන හරහා මුදල් හුවමාරු කරමින් සිදුකරනා මෙම මහා පරිමාන හෙරොයින් ජාවාරම තවමත් මෙරට ආරක්ෂක අංශවලට පවා හසුකර ගැනීමට හැකියාවක් ලැබී නැහැ.\nඊට හේතුව මෙම ජාවාරම එතරම් සුක්ෂම අයුරින් සිදුකිරීමට පාතාල ක්‍රියාකාරීන් කටයුතු කිරීමයි.",
       "URL": "https://www.hirunews.lk/143139/දකුණු-පළාතේ-ක්‍රියාත්මක-සුක්ෂම-හෙරොයින්-ජාවාරමේ-තවත්-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4876"
}