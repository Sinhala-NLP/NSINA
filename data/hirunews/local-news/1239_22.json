{
       "Source": "hirunews",
       "Timestamp": "Sunday, 10 April 2022 - 8:23",
       "Headline": "ඉම්රාන් ඛාන්, පාකිස්ථාන අගමැති නිල නිවසෙන් නික්මෙයි (වීඩියෝ)",
       "News Content": "පාකිස්ථාන ජාතික සභාව හෙවත් පාර්ලිමේන්තුවේ දී තමාට එරෙහි විශ්වාසභංගය සම්මත කිරීමට සුළු වේලාවකට පෙර අග්‍රාමාත්‍ය ඉම්රාන් ඛාන් සිය නිල නිවසින් නික්මී තිබෙනවා.\nඔහුගේ පාකිස්ථාන තෙහෙරික් ඊ ඉන්සාෆ් පක්ෂයේ ජ්‍යෙෂ්ඨ නායකයෙකු වන ෆයිසාල් ජාවේඩ් ඛාන් කියා සිටියේ අගමැති ඉම්රාන් ඛාන් ගෞරවනීය අන්දමින් නිල නිවසින් නික්මුණු අතර, ඔහු කිසිවිටකත් පීඩනය යටතේ දණ නොනමන බවයි.\nඑමෙන්ම සමස්ත පාකිස්ථානය ම ඉහළට ඔසවා තැබීමට ඔහු සමත් වූ බවත් ෆයිසාල් ජාවේඩ් ඛාන් වැඩිදුරටත් සඳහන් කළා.\nවිශ්වාසභංග යෝජනාව පිළිබඳ ඡන්ද විමසීම ඊයේ මැදියම් රැයේදී පැවැත්වීමට පෙර ඉම්රාන් ඛාන්ගේ පක්ෂයේ කථානායක අසාද් කේසර් සිය තනතුරෙන් ඉවත් වී ජාතික සභාවේ කටයුතු පාකිස්ථාන මුස්ලිම් ලීගයේ නවාස් පාර්ශ්වය වෙත පවරනු ලැබුවා.",
       "URL": "https://www.hirunews.lk/301604/ඉම්රාන්-ඛාන්-පාකිස්ථාන-අගමැති-නිල-නිවසෙන්-නික්මෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1239"
}