{
       "Source": "hirunews",
       "Timestamp": "Monday, 25 April 2016 - 13:31",
       "Headline": "කරුවලගස්වැව සුසාන භූමියේ ඇට සැකිලි කාගේද ?",
       "News Content": "කරුවලගස්වැව පොදු සුසාන භූමියේ තිබී නාඳුනන කාන්තා මළ සිරුරක කොටස් පොලිසිය විසින් සොයා ගෙන තිබෙනවා.\nපොලිස් හදිසි ඇමතුම් අංශයට ලද තොරතුරකට අනුව ඊයේ (24) මෙම ශරීර කොටස් සොයා ගෙන ඇති අතර මළ සිරුර තිබූ ස්ථානය ආසන්නයේ තිබී මිනි පෙට්ටියක් ද හමුවී ඇති බවයි කරුවලගස්වැව පොලිසිය සඳහන් කළේ.\nඑම ශරීර කොටස් මාස 5 කට පමණ පෙර මියගිය අයෙකුගේ බවට පොලිසිය සැකකරනවා.\nමෑතකදී මියගිය අයෙකු මෙම සුසාන භූමියේ මිහිදන් කර නොමැති බවත් ඒ අනුව පිටස්තර ප්‍රදේශයකින් මෙම මළ සිරුරේ කොටස් සහ මිනි පෙට්ටිය මෙම ස්ථානයට ගෙනවිත් දමන්නට ඇති බවටයි පොලිසිය සැක කරන්නේ.\nඊයේ අදාළ ස්ථානයට පැමිණි පුත්තලම වැඩබලන මහේස්ත්‍රාත් ඉක්බාල් මොහොමඞ් පොලිසියට නියෝග කළේ මෙම ශරීර කොටස් පිළිබද පශ්චාත් මරණ පරීක්ෂණයක් පවත්වා ඒ පිළිබද තොරතුරු අධිකරණයට වාර්තා කරන ලෙසයි.\nඒ අනුව මළ සිරුර පිළිබද පශ්චාත් මරණ පරීක්ෂණ අද පස්වරුවේ පුත්තලම රෝහලේදී සිදුකෙරෙනවා.",
       "URL": "https://www.hirunews.lk/131694/කරුවලගස්වැව-සුසාන-භූමියේ-ඇට-සැකිලි-කාගේද",
       "Category": "Local News",
       "Parent URL": "https://www.hirunews.lk/local-news.php?pageID=5073"
}