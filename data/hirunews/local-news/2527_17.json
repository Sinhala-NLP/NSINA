{
       "Source": "hirunews",
       "Timestamp": "Tuesday, 11 August 2020 - 8:14",
       "Headline": "ග්‍රෑන්ඩ්පාස් ප්‍රදේශයේ විශේෂ සෝදිසි මෙහෙයුමකින් 112 ක් අත්අඩංගුවට",
       "News Content": "ග්‍රෑන්ඩ්පාස් ප්‍රදේශයේ ඊයේ සිදුකළ විශේෂ පොලිස් සෝදිසි මෙහෙයුමකදී පුද්ගලයින් 112 දෙනෙකු අත්අඩංගුවට ගෙන තිබෙනවා.\nකොළඹ - උතුර කොට්ඨාශයට අයත් පොලිස් ස්ථානවල නිලධාරීන් 125 දෙනෙකු පමණ මෙම සෝදිසි මෙහෙයුම සඳහා එක්ව සිටි බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑහිදී හෙරොයින් සහ ගංජා සමඟින් සැකකරුවන් 51 දෙනෙකු අත්අඩංගුවට ගනු ලැබුවා.\nමීට අමතරව විවිධ වැරදි සම්බන්ධයෙන් ද පොලීසියට අවශ්‍යව සිටි පුද්ගලයින් 61 දෙනෙකු අත්අඩංගුවට ගෙන ඇති අතර, ඔවුන් අද මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nමේ අතර, මත්ද්‍රව්‍ය සම්බන්ධ තොරතුරු සහ මුදල් විශුද්ධිකරණය යටතේ තොරතුරු ලබාදීමට හඳුන්වා දුන් 1997 සහ 1917 යන දුරකථන අංකවලට පැමිණිලි 2000 ට වැඩි ප්‍රමාණයක් ලැබී ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි ජාලිය සේනාරත්න ප්‍රකාශ කළා.\nපොලිස් මූලස්ථානයේ ඊයේ පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/247555/ග්‍රෑන්ඩ්පාස්-ප්‍රදේශයේ-විශේෂ-සෝදිසි-මෙහෙයුමකින්-112-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2527"
}