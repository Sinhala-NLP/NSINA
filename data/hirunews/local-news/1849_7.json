{
       "Source": "hirunews",
       "Timestamp": "Thursday, 01 July 2021 - 10:50",
       "Headline": "විනය විරෝධී ක්‍රියාවල නිරත වන පොලිස් නිලධාරීන්ට දැඩි ක්‍රියාමාර්ග (වීඩියෝ)",
       "News Content": "පාදුක්ක බෝපේ ප්‍රදේශයේ පදිංචි 16 හැවිරිදි දැරියකට සමාජ මාධ්‍ය ඔස්සේ අසභ්‍ය දර්ශන එවා තර්ජනය කිරීමක් සම්බන්ධයෙන් පාදුක්ක පොලිසියට පැමිණිලි කිරිමට ගිය අවස්ථාවේ ඇගේ පියා සිර ගත කිරිම සහ දැරියගේ මවට පොලිස් නිලධාරින් විසින් අතවර කිරිමේ සිද්ධියක් අප ඊයේ දින වාර්තා කලා.\nවිනය විරෝධී ක්‍රියාවල නිරත වන පොලිස් නිලධාරීන්ට එරෙහිව දැඩි ක්‍රියාමාර්ග ගැනීමට පොලිස්පතිවරයා තීරණය කර තිබෙනවා.\nඒ, නෙලුව පොලිසියේ නිලධාරියෙකු අතවර සිද්ධියක් සම්බන්ධයෙන් අත්අඩංගුවට ගැනීම ඇතුළු පසුගිය දින දෙක තුළ වාර්තා වූ පොලිස් නිලධාරීන් හා සම්බන්ධ සිද්ධීන් සැලකිල්ලට ගනිමින්.\nවිෂය භාර අමාත්‍යවරයා ලබාදී ඇති උපදෙස් අනුව මෙම තීරණය ගෙන ඇති අතර, විනය විරෝධී ක්‍රියාවලට සම්බන්ධ වන නිලධාරීන් භාරව සිටින උසස් නිලධාරීන් සම්බන්ධයෙන්ද ක්‍රියාමාර්ග ගැනීමටයි තීරණය කර ඇත්තේ.",
       "URL": "https://www.hirunews.lk/275758/විනය-විරෝධී-ක්‍රියාවල-නිරත-වන-පොලිස්-නිලධාරීන්ට-දැඩි-ක්‍රියාමාර්ග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1849"
}