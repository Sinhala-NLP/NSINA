{
       "Source": "hirunews",
       "Timestamp": "Tuesday, 21 July 2020 - 6:30",
       "Headline": "පළාත් පහකට අදත් වැසි (වීඩියෝ)",
       "News Content": "බස්නාහිර, සබරගමුව, මධ්‍යම සහ දකුණු පළාත්වල අද (21) දිනය තුල තැනින් තැන වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව නිව්වේදනය කරනවා.\nදිවයිනේ සෙසු ප්‍රදේශවල අද (21) සවස් කාලයේ හෝ රාත්‍රී කාලයේදී තැනින් තැන වැසි හෝ ගිඟුරුම් සහිත වැසි ඇති විය හැකියි.\nසබරගමුව, දකුණු, මධ්‍යම සහ ඌව පළාත්වල ඇතැම් ස්ථාන වලට මිලි මීටර් 50ට වැඩි තරමක තද වැසි අපේක්ෂා කළ හැකි බවයි එම දෙපාර්තමේන්තුව වැඩිදුරටත් දැනුම් දෙන්නේ.\nගිඟුරුම් සහිත වැසි ඇති වන විට අකුණු මඟින් සහ තාවකාලික තද සුළං මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් එම දෙපාර්තමේන්තුව ඉල්ලා සිටිනවා.",
       "URL": "https://www.hirunews.lk/246019/පළාත්-පහකට-අදත්-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2571"
}