{
       "Source": "hirunews",
       "Timestamp": "Monday, 17 August 2020 - 12:56",
       "Headline": "කිරිඳිවැල OICගේ වැඩ තහනම් (වීඩියෝ)",
       "News Content": "කිරිඳිවැල පොලීසියේ ස්ථානාධිපතිවරයාගේ වැඩ වහාම ක්‍රියාත්මක වන පරිදි තහනම් කර තිබෙනවා.\nවැඩබලන පොලිස්පති සී.ඩී. වික්‍රමරත්නගේ නියෝගයක් අනුව මෙම වැඩතහනම පනවා ඇති බවයි පොලිස් කොමිෂන් සභාව සඳහන් කළේ.\nපසුගියදා පොලිස් වෙඩි පහරින් ජීවිතක්ෂයට පත්වූ සංවිධානාත්මක අපරාධ කල්ලි සාමාජිකයෙකු වන අසිත හේමතිලක හෙවත් 'සොල්ටා' නැමැත්තාගේ අපරාධ රැසක් වසන් කිරීම ඇතුළු චෝදනා රැසක් මොහුට එල්ල වනවා.\nසංවිධානාත්මක අපරාධකරුවෙකු වන ලසන්ත චන්දන පෙරේරා හෙවත් අංගොඩ ලොක්කාගේ ප්‍රධාන වෙඩික්කරු ලෙස 'සොල්ටා' කටයුතු කළා.\nඑමෙන්ම අදාළ ස්ථානාධිපතිවරයා තම නිල නිවසේදී මොහු සමඟ මත්පැන් සාදයක් පවත්වා ඇති බවටද තොරතුරු ලැබී ඇති බවයි වාර්තාවන්නේ.\n'සෝල්ටා' බස්නාහිර පළාත් අපරාධ කොට්ඨාසයේ නිලධාරීන් මගින් අත්අඩංගුවට ගෙන සඟවා තිබූ ආයුධ සොයාගැනීම සඳහා මාළඹේ - චන්ද්‍රිකා කුමාරණතුංග මාවතට රැගෙන ආ අවස්ථාවේ පොලීසියට අත්බෝම්බ ප්‍රහාරයක් එල්ල කිරීමට තැත් කිරීමේදී පොලිස් වෙඩි පහරින් ජීවිතක්ෂයට පත්වුණේ පසුගිය 11 වනදායි.",
       "URL": "https://www.hirunews.lk/248015/කිරිඳිවැල-oicගේ-වැඩ-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2516"
}