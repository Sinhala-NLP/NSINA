{
       "Source": "hirunews",
       "Timestamp": "Saturday, 29 January 2022 - 12:56",
       "Headline": "මහ සංඝරත්නයේ වගකීම ගැන අස්ගිරි පාර්ශ්වයෙන් මතක් කිරීමක්",
       "News Content": "යහපත් දේ යහපත් ලෙසත්, අයහපත් දේ අයහපත් ලෙසත් දැකීම මහා සංඝරත්නයේ යුතුකම සහ වගකීම බව අස්ගිරි පාර්ශ්වයේ අනුනායක පූජ්‍ය වෙඬරුවේ උපාලි හිමියන් පවසනවා.\nඅයහපත් දේ සාරවත් ලෙස දැකීම නිසා ඇතැම් පිරිස් ගුණධර්මවලින් ඈත් වී මුල අමතක කරන තත්ත්වයට පත්ව ඇති බවයි උන්වහන්සේ සඳහන් කළේ.\nඒ ඊයේ (28) පස්වරුවේ දී අස්ගිරි පාර්ශ්වයේ අනුනායක පූජ්‍ය වෙඬරුවේ උපාලි හිමියන්ගේ 69 වන ජන්ම දිනය නිමිත්තෙන් වෙඬරුව සිට බතලවතුපිටිය හරහා වෙළපහළ දක්වා රුපියල් ලක්ෂ 80ක වියදමකින් ප්‍රතිසංස්කරණය කරන ලද මාර්ගය විවෘත කිරීමේ අවස්ථාවට එක්වෙමින්.\nඑමෙන්ම නාහිමියන්ගේ ජන්ම දිනය නිමිත්තෙන් වෙළපහළ සිට උඩගම්මැද්ද දක්වා යෝජිත මාර්ග ප්‍රතිසංස්කරණ ව්‍යාපෘතිය ද ආරම්භ කෙරුණේ, මධ්‍යම පළාත් ආණ්ඩුකාර නීතිඥ ලලිත්.යූ.ගමගේ ගේ ප්‍රධානත්වයෙන්.\nධර්මයෙන් ඈත් වුණු මිනිසා යකඩ මිනිසකු බවට පත් වන බව සිහිපත් කළ අනුනායක හිමියන් යහපත් පුද්ගලයෙකු බිහි කිරීමට නම් ගුණධර්ම අනුගමනය කිරීම වඩා වැදගත් වන බව ද මෙහිදී වැඩිදුරටත් ප්‍රකාශ කළා.",
       "URL": "https://www.hirunews.lk/295554/මහ-සංඝරත්නයේ-වගකීම-ගැන-අස්ගිරි-පාර්ශ්වයෙන්-මතක්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1389"
}