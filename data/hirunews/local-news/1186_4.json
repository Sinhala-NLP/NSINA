{
       "Source": "hirunews",
       "Timestamp": "Saturday, 07 May 2022 - 12:58",
       "Headline": "හොරා කෑ ධනය ජන සතු කරනු ! - පේරාදෙණිය මහ ශිෂ්‍ය සංගමය වීදි බසිති  (වීඩියෝ හා ඡායාරූප)",
       "News Content": "පේරාදෙණිය මහා ශිෂ්‍ය සංගමය විසින් ඊයේ දින (06) හර්තාල් ව්‍යාපාරයට සමගාමී ව විරෝධතාවක් පවත්වනු ලැබුවා.\nඒ මහනුවර නගර මධ්‍යයේ දී යි.\nපේරාදෙණිය විශ්වවිද්‍යාල පරිශ්‍රයේ සිට මහනුවර දක්වා පා ගමනින් මෙම විරෝධතාව විශ්වවිද්‍යාල විද්‍යාර්ථීන් විසින් පවත්වනු ලැබූ බවයි හිරු වාර්තාකරු පැවසුවේ.\nමෙම විරෝධතාව සඳහා මහනුවර ප්‍රදේශවාසීන්ගේ සහාය මෙන්ම විශ්වවිද්‍යාල ආචාර්ය මණ්ඩලය මෙන්ම අනධ්‍යයන සේවක මණ්ඩලයේ සහ වෘත්තීය සමිතිවල සහාය නොමද ව හිමි වුණා.\nවත්මන් රජය විසින් හොරා කෑ ජන මුදල් වහාම ජනසතු කරන ලෙසත්, දූෂිත දේශපාලකයින් වහාම පාර්ලිමේන්තුවෙන් නික්ම ගෙදරා යා යුතු බවටත් පවසමිනුයි විශ්වවිද්‍යාල විද්‍යාර්ථින් මෙම විරෝධතාව පැවැත්වූයේ.\n74 වසරක සිට මෙරට ආර්ථික‍ය බංකොලොත් කරමින් රට විනාශය කරා ඇද දැමූ සමස්ත පාලකයින්ට එරෙහිව සටන් පාඨ කියමින් මෙම විරෝධතාව පැවැත්වුණා.",
       "URL": "https://www.hirunews.lk/303727/හොරා-කෑ-ධනය-ජන-සතු-කරනු-පේරාදෙණිය-මහ-ශිෂ්‍ය-සංගමය-වීදි-බසිති-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1186"
}