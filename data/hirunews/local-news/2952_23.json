{
       "Source": "hirunews",
       "Timestamp": "Wednesday, 15 January 2020 - 12:39",
       "Headline": "රන්ජන්ට එරෙහිව පිවිතුරු හෙළ උරුමයෙන් පැමිණිල්ලක්",
       "News Content": "ආගම් විරෝධී අදහස් ප්‍රකාශ කිරීම සම්බන්ධයෙන් සිවිල් හා දේශපාලන අයිතිවාසිකම් පිළිබඳ ජාත්‍යන්තර ප්‍රඥප්ති පනතට අනුව පාර්ලිමේන්තු මන්ත්‍රී රන්ජන් රාමනායකට එරෙහිව පිවිතුරු හෙළ උරුමය, අද අපරාධ පරීක්ෂණ දෙපාර්තමේන්තුව වෙත පැමිණිල්ලක් ගොනු කළා.\nඑහි නියෝජ්‍ය නායක මධුමාධව අරවින්ද අද පෙරවරුවේ එම පැමිණිල්ල ගොනු කිරීමෙන් අනතුරුව මාධ්‍ය වෙත අදහස් පළ කළා.\nමේ අතර, නව සිංහල රාවය සංවිධානයේ මහ ලේකම් පූජ්‍ය මාගල්කන්දේ සුදත්ත හිමියන්ද කළුතර අද පැවති මාධ්‍ය හමුවකදී පාර්ලිමේන්තු මන්ත්‍රී රන්ජන් රාමනායක සම්බන්ධයෙන් අදහස් පළ කළා.\nඑහිදී උන්වහන්සේ ප්‍රකාශ කළේ ඔහුට උපරිම දඬුවම් ලබාදීමට කටයුතු කළ යුතු බවයි.",
       "URL": "https://www.hirunews.lk/232314/රන්ජන්ට-එරෙහිව-පිවිතුරු-හෙළ-උරුමයෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=2952"
}