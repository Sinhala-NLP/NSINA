{
       "Source": "hirunews",
       "Timestamp": "Wednesday, 24 January 2018 - 12:49",
       "Headline": "ජනපති හෙළි කළ කොන්ත්‍රාත්තුව",
       "News Content": "හිටපු ජනාධිපති මහින්ද රාජපක්ෂ ඇතුළු කණ්ඩායම තමාට විරුද්ධව මඩ ප්‍රචාර දියත් කිරීමේ කොන්ත්‍රාත්තුවක්, ප්‍රචාරණ ආයතනයකට බාර දී ඇති බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ පිටකොටුවේ ව්‍යාපාරිකයන් පිරිසක් එක්ව සංවිධාන කර තිබූ ජන රැලියකට ඊයේ (23) පස්වරුවේ එක්වෙමින්.\nමෙහිදී ජනාධිපතිවරයා කියා සිටියේ බැදුම්කර වාර්තාවෙන් සහ බරපතල වංචා විමර්ශන වාර්තාවෙන් හෙළිකළ වංචා දුෂණවලට සම්බන්ධ පුද්ගලයින්ට දඩුවම් ලබාදිමේ වගකිම තමන් පෞද්ගලිකව බාර ගන්නා බවයි.\nමහබැංකු බැඳුම්කර කොමිෂන් වාර්තාවේ පිටු අඩුවී ඇති බවට ඇතැම් පිරිස් චෝදනා නැගුව ද සිදුව ඇත්තේ පරීක්ෂණ කටයුතු නිමවනතුරු රහස්‍යභාවය ආරක්ෂා කළ යුතු අනුලේඛන ඉදිරිපත් කිරීමෙන් වැළකී සිටීම බවයි ජනාධිපතිවරයා සඳහන් කළේ.\nඒවා එළිදැක්වීම තුළින් චෝදනාවලට ලක්වූවන්ට අයුතු වාසි ලබා ගැනීමට හැකියාව පවතින බව ද ජනාධිපති මෛත්‍රීපාල සිරිසේන පෙන්වා දුන්නා.",
       "URL": "https://www.hirunews.lk/181891/ජනපති-හෙළි-කළ-කොන්ත්‍රාත්තුව",
       "Category": "Local News",
       "Parent URL": "https://www.hirunews.lk/local-news.php?pageID=4110"
}