{
       "Source": "hirunews",
       "Timestamp": "Tuesday, 15 February 2022 - 13:11",
       "Headline": "සෞඛ්‍ය වර්ජනය අත්හිටුවීම පිළිබද තීරණය අද",
       "News Content": "සෞඛ්‍ය අමාත්‍යවරයා සමඟ ඊයේ සන්ධ්‍යාවේ පැවැත්වූ සාකච්ඡාවේ වාර්තා සටහන් මේ වන විට තමන් වෙත ලැබී ඇති බව සෞඛ්‍ය වෘත්තීයවේදීන්ගේ සම්මේලනය පවසනවා.\nඒ අනුව වර්ජනය අත්හිටුවන්නේ ද නැතිනම් තවදුරටත් ක්‍රියාත්මක කරන්නේ ද යන්න පිළිබද තීරණයට අද සවස් කාලයේ එළඹෙන බවයි එම සම්මේලයේ කැදවුම්කරු රවී කුමුදේශ් සඳහන් කළේ.\nසෞඛ්‍ය අමාත්‍ය ආචාර්ය කෙහෙලිය රඹුක්වැල්ල සමග ඊයේ පැවති සාකච්ඡාවේ සටහන් තමන් වෙත ලැබෙන තුරු දියත් කර ඇති වර්ජනය අත්නොහරින බව ඔහු ඊට පෙර ප්‍රකාශ කළා.\nඅද 9 වැනි දිනටත් වර්ජනය ක්‍රියාත්මක අතර, ඒ හේතුවෙන්, රෝහල් වෙත පැමිණි රෝගී ජනතාව පීඩාවට පත් ව සිටි බව යි හිරු වාර්තාකරුවන් සඳහන් කළේ.",
       "URL": "https://www.hirunews.lk/297080/සෞඛ්‍ය-වර්ජනය-අත්හිටුවීම-පිළිබද-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=1355"
}