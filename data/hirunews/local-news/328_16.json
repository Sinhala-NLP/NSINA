{
       "Source": "hirunews",
       "Timestamp": "Sunday, 21 May 2023 - 8:58",
       "Headline": "ජිවත්විමට ස්ථිර නිවහනක් නොමැති කමින් පවුලක් අසරණ වේ",
       "News Content": "ජිවත්විමට  ස්ථිර  නිවහනක් නොමැති කමින් තනාගත් කටුමැටි බිත්තිද ඇඳ හැලෙන වර්ෂාපතනයට සේදී යාම නිසා  මවත්, පියත් කුඩා දරුවෙකු අසරණ වූ පුවතක් වැලිගම මිදිගම වෑකඩ  ප්‍රදේශයෙන් වාර්තා වෙනවා.\nමිදිගම වෑකඩ පුහුලංගහහේන ලිපිනයේ පදිංචිව සිටින එල්. ජි. චින්තක සහ ඩබ්ලිව් . පි . දිල්කි වාසනා සහ වයස 6වන පුංචි පුතා ජිවත්වන නිවස කටුමැටි බිත්ති වලින් තනා ටකරන් සෙවිලි කොට තිබෙනවා.\nකෙසේ නමුත් වහල සෙවිලි කළ ටකරන් දිරා යාම නිසා ඇදහැලෙන වර්ෂාපතනයෙන් මුළු නිවසම තෙත්වී හමාරයි.\nවසර ගණනාවක් තිස්සේ නොයෙකුත් රාජ්‍ය නිලධාරීන් දැනුවත් කළත් ඔවුන්ට පිළිසරණක් නොවුණු බව ඔවුන් පවසා තිබෙනවා.\nකෙසේ නමුත් මෙම තත්ත්වය සමග අධ්‍යාපනය ලබන දරුවාගේ පොත්පත් ද ඇද හැලෙන වර්ෂාපතනයෙන් විනාශ වෙමින් තිබෙනවා.\nමෙම අහිංසක මිනිසුන්ගේ හඩට ඇහුම්කන් දෙන ලෙස ඔවුන් බලධාරීන්ගෙන් සහ දානපතියන් ගෙන් ඉල්ලා සිටිනවා.",
       "URL": "https://www.hirunews.lk/335798/ජිවත්විමට-ස්ථිර-නිවහනක්-නොමැති-කමින්-පවුලක්-අසරණ-වේ",
       "Category": "Local News",
       "Parent URL": "https://www.hirunews.lk/local-news.php?pageID=328"
}