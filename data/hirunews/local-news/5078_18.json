{
       "Source": "hirunews",
       "Timestamp": "Friday, 22 April 2016 - 8:46",
       "Headline": "මවගේ අනියම් ඇසුරට නිවුන් සොයුරියන් බිලි වෙයි",
       "News Content": "නිවුන් සහෝදරියන් දෙදෙනෙකු අවස්ථා කිහිපයකදී බරපතල ලිංගික අපයෝජනයට ලක්කල පුද්ගලයකු පොලිස් අත්අඩංගුවට ගෙන තිබෙනවා.\nසැකකරු මුන්දලම ප්‍රදේශයේ පදිංචි 41 හැවිරිදි අයෙක් බවයි අප වාර්තාකරු සඳහන් කලේ.\nඔහු තම නිවස අසල ඇති පොල් වත්තක් මුර කිරීමේ නිරතවී තිබෙනවා.\nසැකකරු විසින් අපයෝජනය කර ඇති දැරියන් දෙදෙනා වයස අවුරුදු 14 ක් වන පාසැල් සිසුවියන් දෙදෙනෙක් බව සඳහන්.\nඑම දැරියන්ගේ පියා ඔවුන් අත්හැර ගොස් ඇති අතර මව මෙම සිද්ධියේ සැකකරු සමග අනියම් සම්බන්ධයක් පවත්වාගෙන ගොස් ඇතැයි සඳහන්.\nඒ අතරවාරයේදී 2013 වසරේදී සැකකරු එක් දැරියක් සමග ලිංගික ඇසුරක් පවත්වා ඇති අතර පසුව 2014 වසරේ සිට අනෙක් දැරිය ද ඊට පොළඹවාගෙන ඇති බවටයි අනාවරණ වී ඇත්තේ.\nතම මවගේ අනියම් සැමියා විසින් සිදු කරන මෙම බලපෑම් සම්බන්ධයෙන් ඔවුන් දෙදෙනා මිත්තණියට පැවසුව ද ඇය ඒ සම්බන්ධයෙන් සැලකිල්ලක් දක්නා නැහැ.\nමීට මාස කිහිපයකට පෙර මෙම නිවුන් දැරියන්ගේ මව රැකියාවක් සඳහා විදේශගතවී තිබෙනවා.\nඉන් පසු සැකකරු නිරන්තරයෙන් දැරියන් දෙදෙනාට ලිංගික හිංසන සිදු කිරීම හේතුවෙන් ඔවුන් යළිත් ඒ පිළිබඳ සිය මිත්තණියට පවසා තිබෙනවා.\nඒ අනුවයි ඇය දැරියන් දෙදෙනා සමග පැමිණ මුන්දලම පොලිසියට මේ සම්බන්ධයෙන් පැමිණිලි කර ඇත්තේ.\nඅතවරයට පත්වු නිවුන් දැරියන් දෙදෙනා වෛද්‍ය පරීක්ෂණ සඳහා පුත්තලම රෝහලට යොමුකර තිබෙනවා.\n41 හැවිරිදි දැකකරු පුත්තලම දිසා අධිකරණයට ඉදිරිපත් කිරීමට නියමිතයි.\nමුන්දලම පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/131432/මවගේ-අනියම්-ඇසුරට-නිවුන්-සොයුරියන්-බිලි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5078"
}