{
       "Source": "hirunews",
       "Timestamp": "Friday, 25 January 2019 - 21:04",
       "Headline": "මංගල සාදයට වැසුනු භූ විද්‍යා කාර්යාලය",
       "News Content": "ඇතැම් රජයේ සේවකයන්ගේ අත්තනෝමතික ක්‍රියාකාරකම් හේතුවෙන් බොහෝ විට සේවා ලබාගැනීමට පැමිණෙන සාමාන්‍ය වැසියන් අපහසුතාවට පත්වන බව රහසක් නොවේ.\nකුරුණෑගල භූ විද්‍යා හා පතල් කැණීම් කාර්යාංශයට ඊයේ පැමිණි ජනතාවට ද එවන් අපහසුතාවකට මුහුණදීමට සිදුවුනේ එම නිලධාරීන් රාජකාරී වේලාව තුල විවාහ මංගලෝත්සවයකට සහභාගී වී සිටීම හේතුවෙන්.\nඅද සී.අයි.ඒ. අනාවරණය ඒ පිළිබදවයි.\nහිරු සී.අයි.ඒ. දුරකථන අංකයට ඊයේ තොරතුරක් ලබාදුන් පුද්ගලයෙකු පැවසුවේ කුරුණෑගල - විල්ගොඩ පිහිටි භූ විද්‍යා හා පතල් කාර්යාංශයේ රාජකාරී කිසිවක් සිදු නොවන බවයි.\nඑහි සිටි පුද්ගලයෙකු ගෙන් ඒ පිළිබද විමසීමේදී ප්‍රකාශ කලේ නිලධාරීන් විවාහ උත්සවයකට ගොස් ඇති බවයි.",
       "URL": "https://www.hirunews.lk/209037/මංගල-සාදයට-වැසුනු-භූ-විද්‍යා-කාර්යාලය",
       "Category": "Local News",
       "Parent URL": "https://www.hirunews.lk/local-news.php?pageID=3535"
}