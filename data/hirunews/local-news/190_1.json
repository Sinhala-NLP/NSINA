{
       "Source": "hirunews",
       "Timestamp": "Wednesday, 12 July 2023 - 18:00",
       "Headline": "බාලවයස්කාර දැරියක් අපයෝජනය කළ හැත්තෑ හැවිරිදි සීයා අත්අඩංගුවට",
       "News Content": "මිනිබිරියට අතවර කළ හැත්තෑ හැවිරිදි සීයා කලවාන පොලිසිය විසින් අත්අඩංගුවට ගෙන තිබෙනවා.\nසීයා ගෙන් සිදුවන ලිංගික හිරිහැර ඉවසා දරාගැනීමට නොහැකි වූ 15 හැවිරිදි දැරිය කලවාන පිටිගල කන්ද ප්‍රදේශයේ පදිංචි නිවසින් පලා යාමේදී ඇලපාත ප්‍රදේශයේ දී පොලීසිය විසින් අත්අඩංගුවට ගෙන තිබෙනවා.\nඑම අවස්ථාවේදී පොලිස් නිලධාරීන් විසින් කරුණු විමසීමේ දී දැරිය  සීයා ගෙන් සිදුවන ලිංගික හිංසන සම්බන්ධයෙන් දැනුවත් දැණුවත් කර තිබෙනවා.කොරෝනා වෛරසය ව්‍යාප්ත වූ අවධියේ සිට නිවසේ සිටි දැරියගේ  දෑත් දෙපා ගැටගසා වද හිංසා පමුණුවා ලිංගික හිංසන සිදු කර ඇති බව පොලිසිය හමුවේ දැරිය වැඩිදුරටත් පවසා ඇත.\nසිය මවගේ පියා ගෙන් සිදුවන මෙම හිංසන  හේතුවෙන් ඇය නිවසට නැවතත් යාමට නොහැකි බවද පොලිසිය හමුවේ ඇය අවධාරණය කර තිබෙනවා.\nඅත්අඩංගුවට ගත් සැකකරු අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/340987/බාලවයස්කාර-දැරියක්-අපයෝජනය-කළ-හැත්තෑ-හැවිරිදි-සීයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=190"
}