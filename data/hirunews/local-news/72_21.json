{
       "Source": "hirunews",
       "Timestamp": "Friday, 25 August 2023 - 19:47",
       "Headline": "වියලි කාලගුණයෙන් නකල්ස් කලාපයේ දිය ඇලි සහ ජල මූලාශ්‍ර සිඳීයයි",
       "News Content": "මධ්‍යම කඳුකරය පුරා මේ දිනවල පවතින අධික වියලි කාලගුණය හේතුවෙන් මහනුවර දිස්ත්‍රික්කයේ නකල්ස් සංරක්ෂණ කලාපය තුල ඇති දිය ඇලි සහ ජල මූලාශ්‍ර සියල්ල සිඳී ගොස් තිබෙනවා.\nදෙස් විදෙස් සංචාරකයින්ගේ සිත් ඇද බැඳ ගත් මෙම දිය ඇලි හා නකල්ස් රක්ෂිත කලාපය තුල පවතින ජල මූලාශ්‍ර සහ දිය ඇලිද සිඳී ගොස් ඇති බවයි වාර්තා වෙන්නේ.\nනකල්ස් කලාපයේ ඇති සාරි ඇල්ල අතිශය සුන්දර දිය ඇල්ලකි. සුදු සේල විහිදී යන අයුරින් ගලා යන මෙම ඇල්ල මේ නව සිට දිය සිඳී යාම නිසා ඉතා කුඩා දිය දහරක් පමණක් ගලා හැළෙයි.\nමෙම කලාපයේම පිහිටි ජෝඩු ඇල්ල සමාන්දර දිය ඇලි දෙකකින් සමන්විත වෙයි. නමුත් මේ වන විට දක්නට ඇත්තේ ඉතා සිහින් දිය දහරක් ගලා යන එක් දිය පාරක් පමණි.\nහුළු ගඟ මගින් නිර්මාණය කර ඇති හුළුගඟ ඇල්ලද විශාල ජල ධාරාවක් ගලා හැලෙන සුන්දර දිය ඇල්ලකි. නමුත් එම දිය ඇල්ලේද ජලය බෙහෙවින් අඩු වී ඇති අයුරු දක්නට ලැබෙනවා.",
       "URL": "https://www.hirunews.lk/346100/වියලි-කාලගුණයෙන්-නකල්ස්-කලාපයේ-දිය-ඇලි-සහ-ජල-මූලාශ්‍ර-සිඳීයයි",
       "Category": "Local News",
       "Parent URL": "https://www.hirunews.lk/local-news.php?pageID=72"
}