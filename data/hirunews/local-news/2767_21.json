{
       "Source": "hirunews",
       "Timestamp": "Tuesday, 28 April 2020 - 16:05",
       "Headline": "නිසි වාතාශ්‍රය නොමැති කාමරවල කොරෝනා වෛරසය රැදී තිබිය හැකි බවට මතයක්",
       "News Content": "කොවිඩ් - 19 හෙවත් නව කොරෝනා වෛරසය නිසි වාතාශ්‍රය නොමැති තදබදයෙන් යුත් ස්ථානවල හෝ කාමරවල වාතයේ රැදී තිබිය හැකි බව නව අධ්‍යයනයකින් හෙළි වී තිබෙනවා.\nඑම වෛරසය වාතයේ රැදී ඇති ඒරොසොල් හෙවත්, කුඩා අංශු මගින් පැතිරිය හැකි බවයි චීනයේ - වූහාන් නුවර රෝහල් දෙකක සිදුකළ එම පරීක්ෂණයේදි අනාවරණ වී ඇත්තේ.\nවෛරසයේ ප්‍රවේණිමය කොටස් එම රෝහල් වැසිකිලිවල සහ විශාල පිරිසක් රැදී සිටින අභ්‍යන්තර පරිශ්‍රයන්හි මෙන්ම, වෛද්‍ය කාර්ය මණ්ඩල සිය ආරක්ෂිත ඇඟලූම් මාරු කරන කාමරවලද රැදී තිබීම විශේෂත්වයක්.\nකෙසේ නමුත්, වාතයේ රැදී ඇති, අංශු මගින් වෛරසය ආසාදනය වන්නේද යන්න එම අධ්‍යයනය මගින් මෙතෙක් තහවුරු කර නැහැ.",
       "URL": "https://www.hirunews.lk/239621/නිසි-වාතාශ්‍රය-නොමැති-කාමරවල-කොරෝනා-වෛරසය-රැදී-තිබිය-හැකි-බවට-මතයක්",
       "Category": "Local News",
       "Parent URL": "https://www.hirunews.lk/local-news.php?pageID=2767"
}