{
       "Source": "hirunews",
       "Timestamp": "Thursday, 21 April 2022 - 7:05",
       "Headline": "ඉන්ධන මිලදී ගැනීම සදහා තවත් ඩොලර් මිලියන 500ක මුල්‍ය උපකාරයක්",
       "News Content": "ශ්‍රී ලංකාවට ඉන්ධන මිලදී ගැනීම සදහා තවත් ඩොලර් මිලියන 500ක මුල්‍ය උපකාරයක් ලබාදීමට ඉන්දියාව එකග වී ඇති බව විදේශ අමාත්‍ය මහාචාර්ය ජි.එල්.පීරිස් පවසනවා.\nඊට අමතරව බංග්ලාදේශයට ගෙවිය යුතු ඩොලර් මිලියන 450ක ගෙවීම කල්දැමීමට එරට රජය කැමැත්ත පල කර ඇති බව ද විදේශ අමාත්‍යවරයා පවසා සිටියා.\nරොයිටර් පුවත් සේවය වාර්තා කර ඇත්තේ ඊයේ දිනයේ දී විදේශ අමාත්‍ය ජි.එල්.පීරිස් අදාළ ප්‍රකාශය සිදුකළ බවයි.\nජාත්‍යන්තර මූල්‍ය අර්බුදය විසින් ලබාදෙන ආධාර ලැබීමට මාස 6ක පමණ කාලයක් ගත වනු ඇති බව ද විදේශ අමාත්‍යවරයා ප්‍රකාශ කර තිබෙනවා.\nඅදාළ ආධාර කොටස් වශයෙන් ලැබෙනු ඇති අතර එම ආධාර ලැබෙන තෙක් ජනතාවට අවශ්‍ය අත්‍යවශ්‍ය ද්‍රව්‍ය ලබාගැනිම සදහා ආධාර සොයාගත යුතු බව ද ජි.එල්.පීරිස් අමාත්‍යවරයා වැඩිදුරටත් ප්‍රකාශ කර තිබෙනවා.",
       "URL": "https://www.hirunews.lk/302410/ඉන්ධන-මිලදී-ගැනීම-සදහා-තවත්-ඩොලර්-මිලියන-500ක-මුල්‍ය-උපකාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1219"
}