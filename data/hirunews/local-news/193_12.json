{
       "Source": "hirunews",
       "Timestamp": "Tuesday, 11 July 2023 - 15:48",
       "Headline": "මහනුවර රෝහලේ වකුගඩු කාන්දු පෙරණ යන්ත්‍රය අක්‍රිය වීමෙන් ජීවිත රැසක් අවදානමේ",
       "News Content": "මහනුවර ශික්ෂණ රෝහලේ වකුගඩු කාන්දු පෙරණ යන්ත්‍රය අකි්‍රීය විමෙන් රෝගී ජිවිත රැසක් අවදානමට ලක්ව ඇති බව වෛද්‍ය හා සිවිල් අයිතිවාසිකම් පිළිබද වෛද්‍යවරුන්ගේ වෘත්තිය සමිති සන්ධානය පවසනවා.\nඑහි සභාපති විශේෂඥ වෛද්‍ය චමල් සංජිව පවසන්නේ එම රෝහලේ වකුගඩු රෝගීන් 07 දෙනෙකු ජිවිතක්ෂයට පත්වූයේ වකුගඩු කාන්දු පෙරණ යන්ත්‍රවල ගැටලු සහ ඒ සදහා භාවිතා කරන රසායනික දියරවලට ඇතුළු වූ යම් විෂබිජ තත්ත්වයක් මත බවයි කොළඹ අද පැවති මාධ්‍ය හමුවකට එක්වෙමින් ඔහු කියා සිටියේ.\nමේ අතර සෞඛ්‍ය ක්ෂේත්‍රයේ වත්මන් තත්ත්වය පිළිබඳව කරුණු පැහැදිලි කිරීම සඳහා සෞඛ්‍ය අමාත්‍ය කෙහෙළිය රඹුක්වැල්ලගේ ප්‍රධානත්වයෙන් අද පස්වරුවේ රජයේ ප්‍රවෘත්ති දෙපාර්තමේන්තුවේ මාධ්‍ය හමුවක්ද කැඳවා තිබෙනවා.",
       "URL": "https://www.hirunews.lk/340857/මහනුවර-රෝහලේ-වකුගඩු-කාන්දු-පෙරණ-යන්ත්‍රය-අක්‍රිය-වීමෙන්-ජීවිත-රැසක්-අවදානමේ",
       "Category": "Local News",
       "Parent URL": "https://www.hirunews.lk/local-news.php?pageID=193"
}