{
       "Source": "hirunews",
       "Timestamp": "Saturday, 01 October 2022 - 12:54",
       "Headline": "සෆාරි යන්න එන විදේශිකයින්ගේ අඩුවක්",
       "News Content": "අභය භූමි සඳහා ඇතුළු වන විදේශීයකයින්ගේ ගාස්තු ඉහළ දැමීම නිසා ඔවුන්ගේ පැමිණීමේ අඩුවක් දක්නට ලැබෙන බව සමස්ත ලංකා සෆාරි සංගමයේ සභාපති සුමේධ ගීත් බණ්ඩාර පවසනවා.\nහිරු ප්‍රවෘත්ති අංශය වෙත අදහස් දක්වමින් කියා සිටියේ විදේශීකයින් පැමිණීම අඩුවීම නිසා තම ජිවන වෘත්තීය කරගෙන යාමට අපහසු වී ඇති බවයි.\nපසුගිය වසරේ විදේශිකයන් දෙදෙනෙකු අභය භූමි වලට ඇතුළු වීමේදී 8500 ක් අය කෙරෙන අතර එය මේ වනවිට රුපියල් 25,000 ක් දක්වා වැඩිවී තිබෙනවා.\nඑමෙන් ම සෆාරි ජිප් රථ සඳහා මීට පෙර රුපියල් 3000 ක් අය කළ අතර මේ වනවිට එය රුපියල් 9000 ක් දක්වා වැඩි වී ඇති බව සඳහන්. මේ අතර, සංචාරක ආයතන අය කරන කොමිස් මුදල ද ඉහළ ගොස් ඇති බවයි වාර්තා වන්නේ.\nපවතින ඩීසල් කෝටා ක්‍රමය සෆාරි ජිප් රථ රියදුරන්ට කිසිසේත්ම ප්‍රමාණවත් නොවන අතර ඒ සඳහා අදාළ බලධාරින්ගෙන් ඉල්ලීම් සිදුකළ ද විසඳුම් ලැබී නොමැති බවයි සමස්ත ලංකා සෆාරි සංගමයේ සභාපති සුමේධ ගීත් බණ්ඩාර වැඩිදුරටත් සඳහන් කළේ.",
       "URL": "https://www.hirunews.lk/316768/සෆාරි-යන්න-එන-විදේශිකයින්ගේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=832"
}