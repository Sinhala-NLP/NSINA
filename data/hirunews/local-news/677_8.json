{
       "Source": "hirunews",
       "Timestamp": "Friday, 09 December 2022 - 22:08",
       "Headline": "න්‍යෂ්ටික අවිවලින් තොර ලොවක් ගැන සාකච්ඡා වූ ජාත්‍යන්තර සමුළුවක් වියානාවේ දී",
       "News Content": "Comprehensive Test Ban Treaty (CTBTO) හෙවත් විස්තීර්ණ පරීක්ෂණ තහනම් ගිවිසුම ප්‍රකාරව ප්‍රධාන දේශනය එම සංවිධානයේ ආරාධනයෙන් විදේශ ලේකම් අරුණි විජේවර්ධන විසින් පවත්වනු ලැබුවා.\nවිදේශ කටයුතු අමාත්‍යාංශය නිවේදනය කළේ, තුන්වැනි මට්ටමේ විද්‍යාත්මක කරුණු සාකච්ඡා වන රාජ්‍ය තාන්ත්‍රික සම්මන්ත්‍රණයක් වූ මෙය ඔස්ට්‍රියාවේ වියානා නුවර දී පැවැත්වූ බවයි.\nමෙම සම්මන්ත්‍රණය සඳහා එහි සභාපති Csaba Korosi, එහි විධායක ලේකම් ආචාර්‍ය රොබට් USG සහ නිරායුධකරණය පිළිබඳ ඉහළ නියෝජිත කටයුතු Izumi Nakamitsu සහ අන්තර් පාර්ලිමේන්තු සංගමයේ මහලේකම් මාටින් චුන්ගෝ ද එක්ව සිටියා.\nන්‍යෂ්ටික අවිවලින් ඇති වන අහිතකර බලපෑම් සම්බන්ධයෙන් මෙහිදී අවධානය යොමු වූ අතර, එය ඉවත් කරමින් නව ලෝකයක් කරා ප්‍රවිශ්ට වීමට ඇති හැකියාව ද මෙහිදී ප්‍රධාන වශයෙන් සාකච්ඡා කෙරුණා.",
       "URL": "https://www.hirunews.lk/322325/න්‍යෂ්ටික-අවිවලින්-තොර-ලොවක්-ගැන-සාකච්ඡා-වූ-ජාත්‍යන්තර-සමුළුවක්-වියානාවේ-දී",
       "Category": "Local News",
       "Parent URL": "https://www.hirunews.lk/local-news.php?pageID=677"
}