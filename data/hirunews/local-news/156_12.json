{
       "Source": "hirunews",
       "Timestamp": "Monday, 24 July 2023 - 13:03",
       "Headline": "ජෝන්ස් හොප්කින්ස් විශ්වවිද්‍යාලයේ ප්‍රධානියා ලෙස ලාංකිකයෙක් පත් කරයි",
       "News Content": "ලොව ප්‍රමුඛතම ජාත්‍යන්තර විශ්වවිද්‍යාලයක් වන ජෝන්ස් හොප්කින්ස් විශ්වවිද්‍යාලයේ 16 වැනි ප්‍රධානියා ලෙස තාරකා භෞතික විද්‍යාඥයකු වන රේ ජයවර්ධන පත් කර ඇතැයි විදෙස් මාධ්‍ය වාර්තා කරනවා.\nමීට පෙර රේ ජයවර්ධන අමෙරිකාවේ කෝර්නල් විශ්වවිද්‍යාලයේ කලා හා විද්‍යා විද්‍යාලයේ පීඨාධිපතිවරයා ලෙස කටයුතු කර තිබෙනවා.\nවිද්‍යාඥයකු සහ සම්මානලාභී ලේඛකයකු වන රේ ජයවර්ධන නව සොයාගැනීම් සඳහා උද්යෝගීමත්ව කටයුතු කළ දූර්දර්ශී නායකයකු බවයි ජෝන්ස් හොප්කින්ස් විශ්වවිද්‍යාලයේ සභාපති රොන් ඩැනියෙල්ස් හොප්කින්ස් විසින් නිවේදනයක් නිකුත් කරමින් සදහන් කර ඇත්තේ.\nඑම නිවේදනයේ වැඩිදුරටත් සඳහන් වන්නේ ජෝන්ස් හොප්කින්ස් විශ්වවිද්‍යාලයේ මීළඟ ප්‍රධානියා ලෙස සේවය කිරීමට සුදුසුම පුද්ගලයා රේ ජයවර්ධන බවයි.\nඒ අනුව ඉහළ තනතුරකට පත් වූ ගෞරවනීය ලාංකිකයන් අතරට රේ ජයවර්ධන ඉතිහාසයට එක්වෙනවා.",
       "URL": "https://www.hirunews.lk/342336/ජෝන්ස්-හොප්කින්ස්-විශ්වවිද්‍යාලයේ-ප්‍රධානියා-ලෙස-ලාංකිකයෙක්-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=156"
}