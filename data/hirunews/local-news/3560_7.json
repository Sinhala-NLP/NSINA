{
       "Source": "hirunews",
       "Timestamp": "Friday, 11 January 2019 - 18:47",
       "Headline": "නව ව්‍යවස්ථාවෙන් උතුරේ ගැටළුවලට විසදුම් නොමැති බව ජාතික භික්ෂු එකමුතුව කියයි",
       "News Content": "නව ව්‍යවස්ථාවක් ගෙන එනු ලබන්නේ දේශපාලන පක්ෂවල අවශ්‍යතා මත මිස උතුරේ ජනතාවගේ සැබෑ ගැටලූ වලට විසදුම් ලබාදීමට නොවන බව ජාතික භික්ෂු එකමුතුවේ මහ ලේකම් පූජ්‍ය පාහියංගල ආනන්ද සාගර හිමියන් පවසනවා.\nඋන්වහන්සේ මේ බව කියා සිටියේ උතුරේ පසුගියදා පැවැති ජලගැල්මෙන් විපතට පත්වූ ජනතාවට ආධාර ලබාදීම වෙනුවෙන් ක්‍රියාත්මක වූ පිණ්ඩපාත චාරිකාවකට කෙළඹදී අද එක්වීමෙන් අනතුරුවයි.\nමේ අතර, නව ආණ්ඩුක්‍රම ව්‍යවස්ථාවක් ගෙන ඒම පිළිබදව මේ මොහොතේ සාකච්ඡා පැවැත්වීම ඵල රහිත ක්‍රියාවක් බව පාර්ලිමේන්තු මන්ත්‍රී විජේදාස රාජපක්ෂ පවසනවා.\nඔහු මේ බව කියා සිටියේ ගාල්ල - කරන්දෙනිය - මධ්‍යම මහා විද්‍යාලයේ අද පැවති උත්සවයකින් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/208015/නව-ව්‍යවස්ථාවෙන්-උතුරේ-ගැටළුවලට-විසදුම්-නොමැති-බව-ජාතික-භික්ෂු-එකමුතුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3560"
}