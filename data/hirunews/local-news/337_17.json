{
       "Source": "hirunews",
       "Timestamp": "Wednesday, 17 May 2023 - 10:57",
       "Headline": "දේවගැති ජෙරම් ප්‍රනාන්දුගෙන් විශේෂ සටහනක්",
       "News Content": "ආගමික සංහිඳියාවට හානි වන ලෙස ප්‍රකාශයක් කළ බව කියන ජෙරම් ප්‍රනාන්දු නමැති දේවගැතිවරයා රටින් පිටවීම වළක්වාලමින් අපරාධ පරීක්ෂණ දෙපාර්තමේන්තුව විසින් ඊයේ (16) වාරණ නියෝගයක් ලබා ගත්තා.\nඅපරාධ පරීක්ෂණ දෙපාර්තමේන්තුව විසින් එලෙස වාරණ නියෝගයක් ලබාගන්නා අවස්ථාවේදීත් එම පුද්ගලයා සිංගප්පූරුව බලා පිටව ගොස් තිබූ බවයි තොරතුරු වාර්තා වුණේ. එලෙස සිංගප්පූරුව බලා ගොස් සිටි ජෙරම් ප්‍රනාන්දු නැමැති දේවගැතිවරයා සිය නිල ඉන්ස්ටග්‍රෑම් ගිණුමෙහි ඡායාරූපයක් සහ සටහනක් තබා තිබෙනවා.\nඑහි ඔහු දක්වා තිබුණේ ලබන ඉරුදින (21) තමන් යළි ලංකාවට පැමිණෙන බවයි.\n“හලෝ ෆැමිලි, ඔබ සියලුදෙනා දන්නා පරිදි, මම දැනට නිල කටයුතු වෙනුවෙන් සංචාරය කරමින් සිටින අතර, ඉරිදා නැවත නිවසට පැමිණෙනවා” යනුවෙන් සඳහන් කර තිබෙනවා.\nආගමික සංහිඳියාවට හානි වන ලෙස සිදුකළ ප්‍රකාශයන් සම්බන්ධයන් ආගමික නායකයින් සහ සමාජයේ දැඩි දෝෂාරෝපණයක් මොහුට එරෙහිව මේ වනවිට එල්ල වී තිබෙනවා.",
       "URL": "https://www.hirunews.lk/335436/දේවගැති-ජෙරම්-ප්‍රනාන්දුගෙන්-විශේෂ-සටහනක්",
       "Category": "Local News",
       "Parent URL": "https://www.hirunews.lk/local-news.php?pageID=337"
}