{
       "Source": "hirunews",
       "Timestamp": "Tuesday, 14 May 2019 - 12:33",
       "Headline": "නීති විරෝධී මත්පැන් නිෂ්පාදනය කළ තිදෙනෙක් අල්ලයි",
       "News Content": "නීති විරෝධී ලෙස මත්පැන් පෙරමින් සිටි සැකකරුවන් තිදෙනෙක් මත්පැන් පෙරීමට යොදාගන්නා උපකරණද සමඟ හැටන් පොලිසිය විසින් අත්අඩංගුවට ගෙන තිබෙනවා.\nඅප වාර්තාකරු පැවසුවේ ඊයේ (13) රාත්‍රියේ මෙම අත්අඩංගුවට ගැනීම සිදුකර ඇති බවයි.\nහැටන් පොලිස් වසමට අයත් ෂැනන් වත්ත ප්‍රදේශයේදී මිරිදිය මත්ස්‍ය පොකුණුවල ආරක්ෂාවට ඉදිකර ඇති කූඩාරමක් තුල මෙම නීති විරෝධී මත්පැන් නිෂ්පාදනය සිදුකර ඇති බවයි පොලිසිය පවසන්නේ.\nමෙලෙස නිෂ්පදනය කර ඇති මත්පැන්  එම ප්‍රදේශයේම වතු කම්කරුවන්ට අලෙවි කර ඇති බවට තොරතුරු අනාවරණය වී තිබෙනවා.\nඅත්අඩංගුවට ගැනුණු සැකකරුවන් හැටන් මහේස්ත්‍රාත් අධිකරණයට ඉදිරිපත් කිරීමට නියමිතව තිබුණා.",
       "URL": "https://www.hirunews.lk/216349/නීති-විරෝධී-මත්පැන්-නිෂ්පාදනය-කළ-තිදෙනෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3353"
}