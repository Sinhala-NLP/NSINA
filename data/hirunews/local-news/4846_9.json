{
       "Source": "hirunews",
       "Timestamp": "Saturday, 08 October 2016 - 14:36",
       "Headline": "වතු කම්කරුවන්ට වැඩි කළ වැටුප 15 වන දා සිට",
       "News Content": "ඉහළ නංවන ලද වතු කම්කරුවන්ගේ රුපියල් 730ක දෛනික වැටුප මේ මස 15 වන දා සිට ගෙවීමට රජය තීරණය කර තිබෙනවා.\nවැවිලි කර්මාන්ත අමාත්‍යාංශය නිවේදනයක් නිකුත් කරමින් සඳහන් කළේ වතු වෘත්තීය සමිති සහ වැවිළි කර්මාන්ත අමාත්‍ය නවීන් දිසානායක අතර ඊයේ පැවැති සාකච්ඡාවකින් අනතුරුව මෙම තීරණය ගත් බවයි.\nඊට අදාළ සාමුහික ගිවිසුම අත්සන් කිරීම ද 15 වන දාට පෙර සිදුකිරීමට නියමිත බවයි එම අමාත්‍යාංශය නිවේදනයක් නිකුත් කරමින් සදහන් කළේ.\nසිය දෛනික වැටුප රුපියල් දහස දක්වා වැඩි කරන ලෙස ඉල්ලමින් වතු කම්කරුවන් 13 වන දිනටත් ඊයේ විරෝධතාවල නිරත වුණා.",
       "URL": "https://www.hirunews.lk/144740/වතු-කම්කරුවන්ට-වැඩි-කළ-වැටුප-15-වන-දා-සිට",
       "Category": "Local News",
       "Parent URL": "https://www.hirunews.lk/local-news.php?pageID=4846"
}