{
       "Source": "hirunews",
       "Timestamp": "Tuesday, 05 October 2021 - 10:17",
       "Headline": "කේරළ ගංජා ප්‍රවාහණය කරමින් සිටි පුද්ගලයින් දෙදෙනෙක් අත්අඩංගුවට",
       "News Content": "විශේෂ කාර්ය බලකාය අම්බලන්තොට කඳවුරේ නිලධාරින් විසින් සිදු කළ වැටලීමක දී ඇඹිලිපිටිය පොලිස් වසමේ නව නගරය පාර, මල්ශාලාවක් ඉදිරිපිට මාර්ගයේ දී කේරළ ගංජා ප්‍රවාහණය කරමින් සිටි පුද්ගලයින් දෙදෙනෙක් අත්අඩංගුවට ගෙන තිබෙනවා.\nකේරළ ගංජා සන්තකයේ තබාගෙන යතුරු පැදියකින් ප්‍රවාහනය කරමින් සිටිය දී ක්ෂණික මාර්ග බාධකයක් යොදා මොවුන් ව අත්අඩංගුවට ගත් බවයි වාර්තා වෙන්නේ.\nඅත්අඩංගුවට ගෙන ඇත්තේ, වයස අවුරුදු 40 සහ 43 වයසේ පුද්ගලයින් දෙදෙනෙක්.\nඅත්අඩංගුවට ගෙන ප්‍රශ්න කිරීමේ දී මෙම කේරළ ගංජා මේ ආකාරයෙන් දීර්ඝ කාලයක් ප්‍රවාහනය කරමින් අම්බලන්තොට, හම්බන්තොට, කතරගම යන ප්‍රදේශවලට මහා පරිමාණයේ ගැනුම්කරුවන්ට අලෙවි කරන බවට කරුණු අණාවරණය කරගෙන තිබෙනවා.\nඅත්අඩංගුවට ගත් කේරළ ගංජාවල වටිනාකම රුපියල් දෙලක්ෂ හැට දහසක් පමණ වෙන බවටයි ගණන් බලා ඇත්තේ.\nවැඩිදුර පරීක්ෂණ ඇඹිලිපිටිය පොලිසිය විසින් සිදු කරනු ඇති.",
       "URL": "https://www.hirunews.lk/284107/කේරළ-ගංජා-ප්‍රවාහණය-කරමින්-සිටි-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1649"
}