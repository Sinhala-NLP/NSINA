{
       "Source": "hirunews",
       "Timestamp": "Friday, 16 June 2023 - 19:40",
       "Headline": "පිටකොටුව බැස්ටියන් මාවතේ පොදු වැසිකිලියේ මුදල් ගැනීමේ ජාවාරමක්",
       "News Content": "පිටකොටුව බැස්ටියන් මාවතේ පෞද්ගලික බස් නැවතුම්පොළේ පිහිටි පොදු වැසිකිළිය භාවිත කිරීමේදී මගීන්ගෙන් එහි මුදල් අය කරන්නන් වැඩි මුදලක් අයකිරීම සම්බන්ධයෙන් විමර්ශණයක් ආරම්භ කළ බව බස්නාහිර පළාත් මාර්ගස්ථ මගී ප්‍රවාහන අධිකාරිය පවසනවා.\nඑහි සභාපති ප්‍රසන්න සංජීව පවසා සිටියේ අදාළ ටෙන්ඩරය ලබා ගත් පුද්ගලයින්ද අධිකාරියට කැඳවන බවයි.\nපිටකොටුවට පැමිණෙන මගීන්ගෙන් පොදු වැසිකිලිය සඳහා අයකර ගත යුත්තේ රුපියල් 20 ක මුදලක් වුවත් ඔවුන් රුපියල් 40ක මුදලක් අය කරනවා.\nඒ පිළිබද දැන්වීමක් ද ඔවුන් සවි කර ඇති අතර, මුදල් ලබාදීම ගැන ප්‍රශ්න කරන මගීන්ට අසභ්‍ය වචනයෙන් බැන වදින අවස්ථා ද වාර්තා වුණා.",
       "URL": "https://www.hirunews.lk/338159/පිටකොටුව-බැස්ටියන්-මාවතේ-පොදු-වැසිකිලියේ-මුදල්-ගැනීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=262"
}