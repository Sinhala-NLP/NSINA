{
       "Source": "hirunews",
       "Timestamp": "Sunday, 04 September 2016 - 9:47",
       "Headline": "අනියම් ප්‍රේමය විශ්වාස කළ දෙදරු පියෙක් ඝාතනයවේ",
       "News Content": "බලංගොඩ, මුල්ගම ප්‍රදේශයේදී තම සිව්වන අනියම් සැමියා ඝාතනය කළ කාන්තාවක් අත්අඩංගුවට ගෙන තිබෙනවා\nබලංගොඩ පොලිසියට ලැබුණු තොරතුරක් අනුව ,මුල්ගම ප්‍රදේශයේ කැලෑවකින් පුද්ගලයෙකුගේ මළසිරුරක්  සොයාගත්තේ  පසුගිය දිනකයි.\nඑම මළසිරුර කල්තොට පදිංචිව සිටි මාලක බණ්ඩා සෙනෙවිරත්න  නමැති 35 හැවිරිදි  පුද්ගලයෙකුගේ වන අතර මෙය ඝාතනයක් බවයි පොලිසිය ප්‍රකාශ කළේ.\nමේ පිළිබඳව පරීක්ෂණ මෙහෙයවූ පොලිසිය, එම පුද්ගලයාගේ අනියම් බ්රිඳ විසින් මෙම ඝාතනය කළ බවට අනාවරණ කරගෙන තිබෙනවා.\nඇය සතුව තිබු ත්‍රීරෝද රථය උකසට තැබීමෙන් අනතුරුව එය සින්න වීමටයාම හේතුවෙන් මෙම පුද්ගලයාගෙන් මුදල් සහ ඔහුගේ රන් භාණ්ඩ පැහර ගැනීමේ අරමුණින් මරණකරු රවටා ඔහු සමඟ මුල්ගම කැලයට ගොස් සැකකාරිය විසින් පොරොවෙන් පහරදී ඝාතනය කළ බවයි අදාළ කාන්තාව පොලිසිය හමුවේ කළ පාපොච්චාරණයේ සඳහන් වන්නේ.\nසැකකාරිය ළඟ තිබී මරණකරුගේ රන් භාණ්ඩ කිහිපයක් සහ ජංගම දුර කථනයක් පොලිසිය විසින් සොයාගෙන ඇති බව සඳහන්.\nසැකකාරියගේ අනෙක් අනියම් සැමියාද අත්අඩංගුවට ගෙන ඇති අතර මේ පිළිබඳව බලංගොඩ පොලිසිය පරීක්ෂණ පවත්වයි",
       "URL": "https://www.hirunews.lk/142195/අනියම්-ප්‍රේමය-විශ්වාස-කළ-දෙදරු-පියෙක්-ඝාතනයවේ",
       "Category": "Local News",
       "Parent URL": "https://www.hirunews.lk/local-news.php?pageID=4894"
}