{
       "Source": "hirunews",
       "Timestamp": "Sunday, 02 April 2023 - 16:11",
       "Headline": "තලෙයිබානුවන්, බ්‍රිතාන්‍ය ජාතිකයින් තුන්දෙනෙකු රඳවා ගනී",
       "News Content": "ඇෆ්ගනිස්ථානයේ තලෙයිබාන් පාලකයින් විසින් බ්‍රිතාන්‍ය ජාතිකයින් තුන්දෙනෙකු රඳවාගෙන සිටින බවට විදෙස් මාධ්‍ය වාර්තා කර තිබෙනවා.\nපසුගිය ජනවාරි මාසයේ සිට මොවුන්ගෙන් දෙදෙනෙකු රඳවාගෙන සිටින බවට විශ්වාසකෙරෙන අතර අනෙක් පුද්ගලයා කොපමණ කාලයක් තලෙයිබානුවන් භාරයේ පසුවන්නේ ද යන්න මේ දක්වා නිශ්චිතව අනාවරණ වී නැහැ.\nබ්‍රිතාන්‍ය කොන්සියුලර් සේවා ඔවුන්ගේ ආරක්ෂාව තහවුරු කිරීමට සහ පවුල්වලට අවශ්‍ය සහය ලබාදීමට අවශ්‍ය පියවර ගනිමින් සිටින බව විදෙස් වාර්තා වැඩිදුරටත් සඳහන් කළා.",
       "URL": "https://www.hirunews.lk/331546/තලෙයිබානුවන්-බ්‍රිතාන්‍ය-ජාතිකයින්-තුන්දෙනෙකු-රඳවා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=438"
}