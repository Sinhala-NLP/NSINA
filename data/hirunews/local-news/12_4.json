{
       "Source": "hirunews",
       "Timestamp": "Saturday, 23 September 2023 - 9:41",
       "Headline": "සහනාධාරය අනවශ්‍ය නම්, ඒ මුදල් වී මිලදී ගැනීමට යෙදවිය හැකි බව - කෘෂිකර්ම ඇමති කියයි",
       "News Content": "පොහොර මිලදී ගැනීමට රජයෙන් ලබාදෙන සහනාධාරය අනවශ්‍ය බවට ගොවි සංවිධාන ප්‍රකාශ කරන්නේ නම් එම මුදල්, වී මිලදී ගැනීමට යෙදවිය හැකි බව කෘෂිකර්ම අමාත්‍යාංශය පවසනවා.\nශ්‍රී ලංකා ජාතික ඒකාබද්ධ ගොවි බල මණ්ඩල සංගමය සහ කෘෂිකර්ම අමාත්‍ය මහින්ද අමරවීර අතර පැවති සාකච්ඡාවකදී එම සංවිධානය ප්‍රකාශ කර ඇත්තේ පොහොර සහනාධාරය අනවශ්‍ය බවයි.\nගොවි ජනතාවට අවශ්‍ය වන්නේ තම නිෂ්පාදන සඳහා ඉහළ මිලක් ලබාදීම බවටත් එම සංගමය අවධාරණය කර තිබෙනවා.\nකෙසේ වෙතත්, ගන්නොරුවේ ඊයේ(22) පැවති උත්සවයකට එක්වෙමින් කෘෂිකර්ම අමත්‍යවරයා කියා සිටියේ ඇතැම් ගොවි සංවිධාන ඒ සම්බන්ධයෙන් කිසිදු ප්‍රකාශයක් සිදුකර නොමැති බවයි.\nමේ වනවිටත් රජය ඉදිරි මහ කන්නය සඳහා පොහොර මිලදී ගැනීමට රුපියල් මිලියන 12,000ක මුදලක් වෙන් කර ඇති බවද ඔහු එහිදී වැඩිදුරටත් කියා සිටියා.",
       "URL": "https://www.hirunews.lk/349161/සහනාධාරය-අනවශ්‍ය-නම්-ඒ-මුදල්-වී-මිලදී-ගැනීමට-යෙදවිය-හැකි-බව-කෘෂිකර්ම-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=12"
}