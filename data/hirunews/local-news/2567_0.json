{
       "Source": "hirunews",
       "Timestamp": "Wednesday, 22 July 2020 - 18:04",
       "Headline": "ළිඳක තිබී මෝටාර් උණ්ඩ 14ක් ගොඩගනී",
       "News Content": "ඕමන්ත කෝවිල්කුංචිකුලම් ප්‍රදේශයේ ළිඳක තිබී මෝටාර් උණ්ඩ 14ක් ගොඩගෙන තිබෙනවා.\nඉඩම් හිමියෙකු සිය වගා ඉඩමේ පැවති ළිඳක් පවිත්‍ර කිරීමේ දී අදාළ මෝටාර් උණ්ඩ දැක ඇති අතර පසුව පොලිසිය දැනුවත් කිරීමෙන් අනතුරුවයි ඒවා ගොඩගෙන ඇත්තේ.\nඒ පොලිසිය සහ පොලිස් විශේෂ කාර්ය බලකායේ බෝම්බ නිශ්ක්‍රිය අංශ නිලධාරීන් විසින්.\nමිලිමීටර් 81 වර්ගයේ මෝටාර් උණ්ඩ 14ක් ගොඩට ගෙන නිශ්ක්‍රිය කිරීම සඳහා පුලියන්කුලම විශේෂ කාර්ය බලකා බෝම්බ නිශ්ක්‍රිය අංශය වෙත භාරදී තිබෙනවා.\nයුද සමයේ එල් ටී ටී ඊ සංවිධානය විසින් මෙම උණ්ඩ ළිඳට දමා යන්නට ඇති බවටයි පොලිසිය සැක කරන්නේ.\nසිද්ධිය පිළිබඳ ඕමන්ත පොලිසිය සහ පුලියන්කුලම පොලිස් විශේෂ කාර්ය බලකා නිලධාරීන් වැඩිදුර විමර්ශණ සිදු කරනවා.",
       "URL": "https://www.hirunews.lk/246170/ළිඳක-තිබී-මෝටාර්-උණ්ඩ-14ක්-ගොඩගනී",
       "Category": "Local News",
       "Parent URL": "https://www.hirunews.lk/local-news.php?pageID=2567"
}