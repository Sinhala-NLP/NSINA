{
       "Source": "hirunews",
       "Timestamp": "Friday, 31 March 2023 - 12:07",
       "Headline": "ලොව හොඳ ම ගුවන් තොටේ තදබදයක්",
       "News Content": "පද්ධතියේ ඇතිවූ දෝෂයක් හේතුවෙන් සිංගප්පූරුවේ ගුවන් තොටුපලවල මගී නිෂ්කාශන කටයුතුවලට බාධා එල්ලවී තිබෙනවා.\nමේ හේතුවෙන් එරට ප්‍රධාන ගුවන් තොටුපල වන චැංගි ගුවන් තොටුපලෙහි විශාල තදබදයක් හටගෙන ඇති බවයි විදෙස් මාධ්‍ය වාර්තා කළේ.\nඑරට ආගමන විගමන බලධාරීන් නිවේදනය කර ඇත්තේ මගී නිෂ්කාෂණ පද්ධතියේ ඇතිවූ මෙම දෝෂය යථා තත්වයට පත් කිරීමට පියවර ගනිමින් සිටින බවයි.\nපසුගිය දා නෙදර්ලන්තයේ පැවති ස්කයිට්‍රැක්ස් ලෝක ගුවන්තොටුපළ සම්මාන උළෙලේදී චැංගි ගුවන්තොටුපළ ලොව හොඳම ගුවන්තොටුපළ ලෙස මෙන් ම හොඳ ම භෝජන පහසුකම් සහිත ගුවන්තොටුපළ සහ ලොව හොඳම විවේක පහසුකම් සහිත ගුවන්තොටුපළ ලෙසද සම්මාන දිනාගත්තා.",
       "URL": "https://www.hirunews.lk/331357/ලොව-හොඳ-ම-ගුවන්-තොටේ-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=443"
}