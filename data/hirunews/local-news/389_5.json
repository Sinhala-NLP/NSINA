{
       "Source": "hirunews",
       "Timestamp": "Wednesday, 26 April 2023 - 18:13",
       "Headline": "සුනඛයෙකුට වස දුන් නීතිඥවරියෙකු ඇප මත මුදා හැරේ (වීඩියෝ)",
       "News Content": "කිරිවත්තුඩුව, තලගලවත්ත ප්‍රදේශයේ පදිංචි ශ්‍රේෂ්ඨාධිකරණ නීතිඥවරයෙකුගේ නිවසේ, සුරතලයට ඇති කළ සුනඛයකුට වස දී ඝාතනය කිරීමේ චෝදනාවට අත්අඩංගුවට ගත් ශ්‍රේෂ්ඨාධිකරණ නීතිඥවරිය ඇප මත මුදාහැර තිබෙනවා.\nඒ, සිද්ධියට අදාළ නඩුව කැස්බෑව මහේස්ත්‍රාත් දමින්ද රාමනායක හමුවේ කැඳවූ අවස්ථාවේ දීයි.\nඑහිදී මහේස්ත්‍රාත්වරයා නියෝග කළේ අත්අඩංගුවට ගත් නීතිඥවරිය රුපියල් ලක්ෂ 05 ක ශරීර ඇපයක් මත මුදාහරින ලෙසටයි.\nඉකුත් 12 වැනිදා සැකකාර නීතිඥවරිය මෝටර් රථයෙන් පැමිණිලිකාර නීතිඥවරයාගේ නිවස අසලට පැමිණ කිසියම් ද්‍රව්‍යයක් ඔහුගේ වත්ත ඇතුළට විසි කරන අයුරු සහ සුනඛයා විසින් එය ආහාරයට ගන්නා අයුරු නිවසේ සවිකර තිබූ සී.සී.ටී.වී. කැමරාවල සටහන් වී තිබුණා.\nඉන් අනතුරුවයි අදාළ නීතිඥවරයා විසින් පොලීසියට මේ පිළිබඳව පැමිණිලි කර ඇත්තේ.",
       "URL": "https://www.hirunews.lk/333518/සුනඛයෙකුට-වස-දුන්-නීතිඥවරියෙකු-ඇප-මත-මුදා-හැරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=389"
}