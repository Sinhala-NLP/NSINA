{
       "Source": "hirunews",
       "Timestamp": "Sunday, 16 April 2023 - 14:01",
       "Headline": "විශ්වවිද්‍යාල ආචාර්යවරුන් හෙට සිට අධ්‍යයන කටයුතුවලට",
       "News Content": "රජයේ බදු ප්‍රතිපත්තියට විරෝධය පළ කිරීම ඇතුළු කරුණු කිහිපයක් මුල් කරගනිමින් විශ්වවිද්‍යාල ආචාර්යවරුන් ආරම්භ කර තිබූ වර්ජනය හේතුවෙන් දින කිහිපයක් පුරාවට විශ්වවිද්‍යාලවල අධ්‍යයන කටයුතු සිදුවූයේ නැහැ.\nකෙසේ වෙතත් හෙට(17) දිනයේදී අධ්‍යයන කටයුතුවල නියැලුන ද, සිය ඉල්ලීම් සම්බන්ධයෙන් සතුටුදායක නිගමනයකට එනතුරු උසස් පෙළ පිලිතුරු පත්‍ර ඇගයීම් කටයුතු සිදුකිරිම සම්බන්ධයෙන් තමන් මේ වනතෙක් අවසන් තීරණයක් ගෙන නොමැති බව එම සංගමය සඳහන් කරනවා.\nමේ හේතුවෙන් උසස් පෙළ පිළිතුරු පත්‍ර පරීක්ෂා කිරීම දින 60 කට ආසන්න කාලයක් තිස්සේ ප්‍රමාදවයි පවතින්නේ.\nලංකා ගුරු සංගමයේ ප්‍රධාන ලේකම් ජෝෂප් ස්ටාලින් හිරු ප්‍රවෘත්ති අංශයට සඳහන් කළේ හැකි ඉක්මනින් විශ්වවිද්‍යාල ආචාර්යවරුන්ගේ ඉල්ලීම්වලට විසඳුම් ලබාදිය යුතු බවයි.\nඑසේ නොමැති වුවහොත් තවදුරටත් අපහසුතාවට පත්වන්නේ පාසල් සිසුන් බවයි ඔහු ප්‍රකාශ කළේ.",
       "URL": "https://www.hirunews.lk/332660/විශ්වවිද්‍යාල-ආචාර්යවරුන්-හෙට-සිට-අධ්‍යයන-කටයුතුවලට",
       "Category": "Local News",
       "Parent URL": "https://www.hirunews.lk/local-news.php?pageID=411"
}