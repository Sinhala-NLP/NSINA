{
       "Source": "hirunews",
       "Timestamp": "Tuesday, 11 September 2018 - 20:12",
       "Headline": "වියළි කාලගුණයෙන් නව ලක්ෂයකට ආසන්න පිරිසකට බලපෑම්",
       "News Content": "දිස්ත්‍රික්ක 17කට බලපා ඇති වියළි කාලගුණික තත්ත්වය හේතුවෙන් පුද්ගලයින් අට ලක්ෂ අනුදහසකට වැඩි පිරිසකට බලපෑම් එල්ල වී ඇතැයි ආපදා කළමනාකරණ මධ්‍යස්ථානය පවසනවා.\nමේ අතර කාලගුණ විද්‍යා දෙපාර්තමේන්තුව පැවසුවේ වියලි කාලගුණික තත්ත්වය ලබන ඔක්තෝබර් දක්වා පැවැතිය හැකි බවයි.\nදිවයිනට බලපා ඇති වියළි කාලගුණයෙන් වැඩිම බලපෑමක් එල්ලවී ඇත්තේ යාපනය දිස්ත්‍රික්කයටයි.\nඑම දිස්ත්‍රික්කයේ පුද්ගලයන් 110,143ක් පීඩාවට පත්ව සිටිනවා.\nඊට අමතරව කිලිනොච්චිය, මඩකලපුව, මන්නාරම යන දිස්ත්‍රික්වලට ද වියළි කාලගුණයෙන් දැඩි බලපෑම් එල්ල වී තිබෙනවා.\nපවතින වියළි කාලගුණික තත්ත්වය හේතුවෙන් අම්බලන්තොට - පිංගම ප්‍රදේශ රැසක වී ඇතුළු භෝග වගාවන් රැසක් විනාශ වෙමින් පවතිනවා.\nපවතින වියළි කාලගුණික තත්ත්වය හේතුවෙන් විල්පත්තුව ජාතික වනෝද්‍යනයේ සතුන්ටද බලපෑම් එල්ලවී තිබෙනවා.\nවනෝද්‍යනයේ පිහිටි විල්ලු 42න් 14ක් සම්පුර්ණයෙන්ම හිදී ගොස් ඇති අතර 20කට වැඩි ප්‍රමාණයක ජල මට්ටම පහත බැස තිබෙනවා.\nමේ හේතුවෙන් වනෝද්‍යාන තුළ ඉදිකර ඇති කෘතීම පොකුණු සදහා ජලය පිරවීම මේ දිනවල සිදු කෙරනවා.\nඉගිනියාගල ජල පෝෂක ප්‍රදේශවලට වර්ෂාව නොලැබීම හේතුවෙන් අම්පාර ඉගිනියාගල සේනානායක සමුද්‍රෙය් ජල මට්ටමද අඩි 36 දක්වා පහතබැස තිබෙනවා.",
       "URL": "https://www.hirunews.lk/199679/වියළි-කාලගුණයෙන්-නව-ලක්ෂයකට-ආසන්න-පිරිසකට-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=3753"
}