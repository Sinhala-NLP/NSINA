{
       "Source": "hirunews",
       "Timestamp": "Thursday, 23 January 2020 - 7:29",
       "Headline": "ගුවන් තොටුපළේ නව වීසා කවුළු දෙකක්",
       "News Content": "දිවයිනට පැමිණීමේදී හා පිටව යාමේදි ශ්‍රී ලාංකිකයින් සඳහා ගුවන් තොටුපල තුළ වෙනම වීසා කවුලූ දෙකක් විවෘත කිරීමට ගුවන් තොටුපල හා ගුවන් සේවා සමාගම පියවර ගෙන තිබෙනවා.\nපසුගියදා ජනාධිපති ගෝඨාභය රාජපක්ෂ ගුවන් තොටුපලේ සිදුකළ හදිසි සංචාරයේදී ලබාදුන් උපදෙස්වලට අනුව මෙම පියවර ගත් බවයි ගුවන් තොටුපල හා ගුවන් සේවා සමාගමේ උප සභාපති රජීව් සූරියආරච්චි කියා සිටියේ.\nකටුනායක ගුවන් තොටුපලට අමතර පොලිස් ආරක්ෂාවක් යෙදවීමටද මේ වනවිට පියවර ගෙන ඇති බව ඔහු ප්‍රකාශ කළා.\nගුවන් තොටුපලට පැමිණෙන මාර්ගයේ පවතින තදබදයට පිළියමක් ලෙස ඇවරිවත්ත මංසන්ධිය අසළින් විකල්ප මාර්ගයක් ඉදිකිරීමටද විෂයභාර අමාත්‍ය ප්‍රසන්න රණතුංග මේ වනවිට පියවර ගෙන ඇති බවයි ගුවන් තොටුපල හා ගුවන් සේවා සමාගමේ උප සභාපතිවරයා වැඩිදුරටත් කියා සිටියේ.",
       "URL": "https://www.hirunews.lk/232855/ගුවන්-තොටුපළේ-නව-වීසා-කවුළු-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2939"
}