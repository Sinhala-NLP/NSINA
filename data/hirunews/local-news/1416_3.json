{
       "Source": "hirunews",
       "Timestamp": "Wednesday, 19 January 2022 - 8:24",
       "Headline": "ගල්කිස්සේ දී ගණිකා නිවාසයක් වැටලෙයි",
       "News Content": "ගල්කිස්ස පොලිස් වසමේ වෙඩිකන්ද පාර - රත්මලාන ප්‍රදේශයේ දී සිදු කළ වැටළීමකින් සම්භාහන මධ්‍යස්ථානයක මුවාවෙන් පවත්වාගෙන ගිය ගණිකා නිවාසයක් හසු වී තිබෙනවා.\nඑහි දී ගණිකා නිවාසය කළමනාකරණය කළ හා ගණිකා වෘත්තියේ යෙදී සිටි අදහසින් එහි රැඳි සිටි කාන්තාවක් හත් දෙනෙකු අත් අඩංගුවට ගත් බව යි වාර්තා වෙන්නේ.\nඅත් අඩංගුවට ගත් සැකකාරියන් වයස අවුරුදු 34ත් 51ත් අතර වයස්වල පසුවෙන කොට්ටාව, පොළොන්නරුව, නාරම්පනාව, මිද්දෙණිය, රත්මලාන හා පාණදුර යන ප්‍රදේශවල පදිංචිකාරිනියන්.\nසැකකාරියන් අද (19) දින ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධ වැඩිදුර පරීක්ෂණ ගල්කිස්ස පොලිසිය මඟින් මෙහෙයවෙනු ඇති.",
       "URL": "https://www.hirunews.lk/294403/ගල්කිස්සේ-දී-ගණිකා-නිවාසයක්-වැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=1416"
}