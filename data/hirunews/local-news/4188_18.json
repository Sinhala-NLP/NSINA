{
       "Source": "hirunews",
       "Timestamp": "Sunday, 03 December 2017 - 19:49",
       "Headline": "කොළඹ වරායෙන් හම්බන්තොටට ගිය ටග් යාත්‍රා",
       "News Content": "කොළඹ වරායේ නෞකා මෙහෙයුම් සඳහා ඇති ටග් යාත්‍රා 04ක් හම්බන්තොටට යැවීමත් සමඟ කොළඹ වරායේ කටයුතු අර්බුදයකට ලක්වන බවට සමස්ත ලංකා වරාය පොදු සේවක සමිතිය චෝදනා කරනවා.\nඑහි ප්‍රධාන ලේකම් චන්ද්‍රසිරි මහගමගේ මේ බව කියා සිටියේ මහරගම ප්‍රදේශයේ අද පැවැති උත්සවයකට එක්වෙමින්.\nඑම උත්සවයට ජනතා විමුක්ති පෙරමුණේ පළාත් සභා මන්ත්‍රී වසන්ත සමරසිංහ ද එක්ව සිටියා.\nඑහිදී ඔහු මෙලෙස අදහස් දක්වා සිටියා.\n\"දැන් ඕගොල්ලන්ට ටැබ් හම්බවුණාද? ගිය අවුරුද්දේ දෙනවා කිව්වාවේ ඉස්කෝලේ ළමයින්ට ටැබ්. ටැබ් එක දෙන්න කල්පනා කරන්න කලින් ඉස්කොලේට උගන්වන්න හොද ගුරුවරයෙක් දෙන්න ඕන. හැබැයි එහෙම කල්පනා කරන ක්‍රමයක නෙමෙයි මේ ගොල්ලෝ ඉන්නේ. ඒ අය සිහන දකිනව. ටැබ් එක දුන්නාම ළමයි නවීන තාක්ෂණයත් එක්ක මේ වැඩේ කරයි කියලා. තාක්ෂණය දරුවන්ට දෙන්න ඕන. ඒවා දෙන්න අවශ්‍ය කරන සමාජ වටපිටාව හදලා නැහැ. ටැබ් එකක් දෙනවා. ඉන්ටර්නෙට් පහසුකම් නෑ. අඩුම ගානේ විදුලිය නැති ඉස්කොලෙකට. ගෙදර ලයිට් එකක් දා ගන්නෙත් බොහොම අමාරුවෙන්. ටැබ් එක චාර්ජ් කරන්නත් බැහැ. බොරු සංකල්පවලින් නෙමෙයි රට හදන්න ඕන. රට හදන්න ඔනේ ඇත්ත වුවමනාවක් සහිතව. අපිට ආපහු දේශපාලන කියවීමක් වුවමනා නැහැ. මං විශ්වාස කරනවා ඔබ ඒ කියවීමේ ඉන්නේ. මේ රටේ මහ බැංකුව බිදපු තැන ඉදන් අම්මා තාත්තාගේ සොහෙන හදන්න මජනතාවගේ දේපළ කොල්ලකෑම දක්වා මිනිස්සු හොරකම පිළිබදව කියවීම කරනවා. අපේ රටේ මේ දවස්වල යනවා සාකච්ඡාව ක්‍රිකට් ගැන. ලෝකයේ හොදම ක්‍රිකට් ටීම් එක අපේ ටීම් එක මහේලලා සංගක්කාරලා ලෝකයේ පිළිගත්ත ක්‍රීඩකයෝ. ඒ අය කියනවා අපි ක්‍රිකට් හදන්න සූදානම් කියලා. හැබැයි අපේ රටේ දේශපාලනඥයෝ ඉඩ දෙන්නේ නැහැ. ක්‍රිකට් දන්න මිනිහා ක්‍රිකට් ගහන එක පැත්තකට තියලා. සූදු දාන මිනිහා ක්‍රිකට් බෝඩ් එක භාර අරන් ඉන්නවා. තියෙන ප්‍රශ්නය එතන තියෙන්නේ.\"",
       "URL": "https://www.hirunews.lk/177514/කොළඹ-වරායෙන්-හම්බන්තොටට-ගිය-ටග්-යාත්‍රා",
       "Category": "Local News",
       "Parent URL": "https://www.hirunews.lk/local-news.php?pageID=4188"
}