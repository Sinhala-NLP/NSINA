{
       "Source": "hirunews",
       "Timestamp": "Thursday, 12 January 2023 - 17:15",
       "Headline": "අයි.එම්.එෆ්. ණය මේ වසරේ දෙවන කාර්තුව තෙක් කල් යන ලකුණු  (වීඩියෝ)",
       "News Content": "ද්විපාර්ශ්වික ණයදෙන්නන් සමඟ වන සාකච්ඡා සඳහා බලාපොරොත්තු වූවාට වඩා වැඩි කාලයක් ගත වීම නිසා ශ්‍රී ලංකාවට ජාත්‍යන්තර මූල්‍ය අරමුදල වෙතින් විස්තීරණ අරමුදල් පහසුකම් ලබාගැනීම තවදුරටත් ප්‍රමාද වනු ඇති බව ස්ටෑන්ඩ් චාර්ටඩ් බැංකුවේ ගෝලීය පර්යේෂණ වාර්තාව සදහන් කර තිබෙනවා.\nඑම වාර්තාවේ දැක්වෙන්නේ ඒ අනුව අදාළ ණය ලබා ගැනීම 2023 දෙවන කාර්තුව තෙක් ප්‍රමාද වනු ඇති බවටයි.\nමේ අතර , 2022 දී ඇස්තමේන්තුගත කළ 7% ක සංකෝචනයකින් පසුව, 2023 දී ශ්‍රී ලංකාවේ ආර්ථිකය තවත් 1.0% කින් සංකෝචනය වනු ඇතැයි ද අදාළ වාර්තාව මගින් අනාවැකි පළකර තිබෙනවා.\nමේ අතර ද්වීපාර්ශවික ණය දෙන්නන් සමඟ ගිවිසුම්ගත වීම ප්‍රමාද වීම හේතුවෙන් මූල්‍ය අරමුදලේ විධායක මණ්ඩලයේ අනුමැතිය සහ මුදල් ලබාදීම ප්‍රමාද වී ඇති අතර රටේ ජන ජීවිතයටද එමඟින් බලපෑම් එල්ලවී ඇති බව මුදල් රාජ්‍ය අමාත්‍ය ශෙහාන් සේමසිංහ ප්‍රකාශ කළා.\nඒ අද පැවති වොයිස් ඔෆ් ද ග්ලෝබල් සවුත් සමිට් ජී 20 සමුළුවට මාර්ගගත ක්‍රමය ඔස්සේ එක්වෙමින්.\nඑහිදී ඔහු වැඩිදුරටත් සඳහන් කළේ ජාත්‍යන්තර මූල්‍ය අරමුදලේ ඇප ලබාදීමේ ක්‍රියාවලියේ සැළකිය යුතු ප්‍රගතියක් ලබා ඇති බවයි .",
       "URL": "https://www.hirunews.lk/324883/අයි-එම්-එෆ්-ණය-මේ-වසරේ-දෙවන-කාර්තුව-තෙක්-කල්-යන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=606"
}