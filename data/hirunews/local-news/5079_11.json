{
       "Source": "hirunews",
       "Timestamp": "Thursday, 21 April 2016 - 16:26",
       "Headline": "යුරෝපා මත්ස්‍ය අපනයන තහනම ඉවත් කෙරේ",
       "News Content": "මෙරටට පනවා තිබූ මත්ස්‍ය අපනයන තහනම ඉවත් කළ බවට යුරෝපා සංගමයේ ධීවර හා සමුද්‍ර කටයුතු පිළිබද අධ්‍යක්ෂ ජනරාල් කාර්යාලය දැනුම් දැනුම්දී ඇතැයි ධීවර හා ජලජ සම්පත් සංවර්ධන අමාත්‍ය මහින්ද අමරවීර ප්‍රකාශ කළා.\nතිස්සමහාරාමයේ අද (21) පැවති විශේෂ මාධ්‍ය හමුවකට එක්වෙමින් අමාත්‍යවරයා කියා සිටියේ ඒ අනුව ලබන ජූලි මාසයේ සිට යුරෝපා රටවලට යළි මසුන් අපනයනය කිරීමට ශ්‍රී ලංකාවට අවස්ථාව හිමිවන බවයි.\nඑමගින් වාර්ෂිකව අහිමිවූ රුපියල් කෝටි 1600 ක ආදායම ද උපයා ගැනීමට හැකිවන බව අමාත්‍යවරයා කියා සිටියා.\nතවද ඇගලූම් සදහා පනවා ඇති යුරෝපා තහනම ඉවත් කර ගැනීමට මෙය රුකුලක් වනු ඇති බවයි ධීවර අමාත්‍ය මහින්ද අමරවීර තවදුරටත් සදහන් කළේ.\nමෙරටට පනවා තිබූ මත්ස්‍ය තහනම යුරෝපා සංගමය ඉවත් කළ ද නිසි ක්‍රමවේදයකින් තොරව ධීවර කටයුතුවල නිරත වුවහොත් යළි එය පනවන බවට ඔවුන් දැනුම්දීමක් ද සිදුකර ඇති බවයි අමාත්‍යවරයා කියා සිටියේ.\nයුරෝපා සංගමය විසින් මෙම මත්ස්‍ය අපනයන තහනම පනවනු ලැබුවේ පසුගිය වසරේ පෙබරවාරි මාසයේදීයි. ට වැඩිදුරටත් කියා සිටියේ.",
       "URL": "https://www.hirunews.lk/131405/යුරෝපා-මත්ස්‍ය-අපනයන-තහනම-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=5079"
}