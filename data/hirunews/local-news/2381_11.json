{
       "Source": "hirunews",
       "Timestamp": "Monday, 19 October 2020 - 13:44",
       "Headline": "බ්‍රැන්ඩික්ස් කොරෝනා පොකුර තවත් 47කින් ඉහළ නගී",
       "News Content": "මිනුවන්ගොඩ බ්‍රැන්ඩික්ස් කොරෝනා පොකුරේ ආසාදිතයන් සංඛ්‍යාව තවත් ආසාදිතයන් 47කින් ඉහළ ගොස් තිබෙනවා.\nඅලුතින් හඳුනාගත් මෙම ආසාදිතයින් 47 දෙනාගෙන් 04 දෙනෙකු නිරෝධායන මධ්‍යස්ථාන වලින් හඳුනාගෙන ඇති අතර සෙසු 43 දෙනා ඔවුන් සමඟ සමීප සම්බන්ධතා පැවැත්වූ අයයි.\nඒ අනුව මේ වනවිට බ්‍රැන්ඩික්ස් කොරෝනා පොකුර දැක්වෙන්නේ ආසාදිතයින් 2122ක් ලෙසයි.\nමේ අතර, කොරෝනා වෛරසය ව්‍යාප්තිය වැළැක්වීමේ ක්‍රියාමාර්ග අනුව මෙවර අමාත්‍ය මණ්ඩල තීරණ දැනුම්දීමේ මාධ්‍ය සාකච්ඡාව පළමු වතාවට ඔන්ලයින් ක්‍රමයට පැවැත්වීමට රජයේ ප්‍රවෘත්ති දෙපාර්තමේන්තුව තීරණය කර තිබෙනවා.\nඒ අනුව සූම් තාක්ෂණය ඔස්සේ ඊට සහභාගිවන අමාත්‍යවරුන්ගෙන් ප්‍රශ්න හා විමසීම් සිදුකිරීමට මාධ්‍යවේදීන්ට අවස්ථාව හිමි වනු ඇති.\nමෙම කැබිනට් මාධ්‍ය හමුව රජයේ ප්‍රවෘත්ති දෙපාර්තමේන්තුවේ ෆේස්බුක් පිටුවේ සහ වෙබ් අඩවියෙන් සජීවීව විකාශය කිරීමට නියමිතයි.\nමේ අතර ලබන 24 වනදා ආරම්භවීමට නියමිත ශ්‍රී ලංකා ත්‍රිපිටක විභාගය දින නියමයක් නොමැතිව කල් දැමීමට තීරණය කර ඇති බව මහාවිහාර වංශික ශ්‍රී ලංකා රාමඤ්ඤ මහා නිකායේ පරියත්ති සංවද්ධන සභාව ප්‍රකාශ කළා.",
       "URL": "https://www.hirunews.lk/252854/බ්‍රැන්ඩික්ස්-කොරෝනා-පොකුර-තවත්-47කින්-ඉහළ-නගී",
       "Category": "Local News",
       "Parent URL": "https://www.hirunews.lk/local-news.php?pageID=2381"
}