{
       "Source": "hirunews",
       "Timestamp": "Friday, 04 December 2020 - 16:15",
       "Headline": "\"විස්සයි විස්සට නම් දැරූ සුපිරි තරු ඉදිරියේදී එක්වේවි\" - ලංකා ප්‍රිමිය ලීග් ගැන සුපිරි ක්‍රිකට් තරුව දුන් විශේෂ සහතිකය",
       "News Content": "ලංකා ප්‍රිමිය ලීග් තරඟාවලිය මේ දිනවල ඉතා උණුසුම් මුහුණුවරක් ගෙන ඇත්තේ කණ්ඩායම් පහ අතර කරට කර තරඟයක් නිර්මාණය වීම හේතුවෙන්.\nමේ වන විට තරඟාවලියේ ප්‍රසාද ලකුණු සටහනේ ජැෆ්නා ස්ටැලියන්ස් කණ්ඩායම පෙරමුණ ගෙන ඇත්තේ ඔවුන් සහභාගී වූ තරඟ 04ම ජය ගනිමින්.\nදඹුල්ල වයිකිංග්ස්, කලම්බෝ කිංග්ස් සහ කැන්ඩි ටස්කස් පිළිවෙලින් දෙවන තුන්වන සහ සිව්වන ස්ථානවල පසුවන අතර තමන් සහභාගී වූ තරඟ සියල්ලම පරාජයට පත්වූ ගෝල් ගැලැයේටස් එහි අවසන් තැන පසු වනවා.\nකොවිඩ් වසංගත තත්ත්වය මාධ්‍යයේ වුවද මෙවර තරඟාවලිය සම්බන්ධයෙන් තවම ඉතා සතුටු වන බව ජැෆ්නා ස්ටැලියන්ස් කණ්ඩායම නියෝජනය කරමින් මෙරව තරඟාවලිය එක්ව සිටින සුපිරි තුන් ඉරියව් ක්‍රීඩක ෂොයිබ් මලික් පවසනවා.\nඔහු වැඩිදුටටත් පවසා සිටියේ මෙවර තරඟාවලියට එක්ව සිටින අනෙකුත් විදෙස් ක්‍රීඩකයි සමඟ තමන් සාකච්ඡා කළ අවස්ථාවේ ඔවුන්ද මෙවර තරඟාවලිය ගැන ප්‍රශංසනාත්මකව අදහස් දැක්වූ බවයි.\nලංකා ප්‍රිමිය ලීග් තරඟාවලිය දෙවන තුන්වන අවස්ථාවලදී ඉතා ජනප්‍රිය ලීගයක් බවට පත් වන බවට තමන්ට විශ්වාසයක් පවතින බව මලික් වැඩිදුරටත් අදහස් දක්වා තිබෙනවා.\nඉදිරි වසර වලදී විස්සයි විස්සට නම් දැරූ ජනප්‍රිය ක්‍රීඩකයින් මෙම තරඟාවලිය හා එක්වනු ඇති බවද ඔහු සඳහන් කර සිටියා.",
       "URL": "https://www.hirunews.lk/256285/විස්සයි-විස්සට-නම්-දැරූ-සුපිරි-තරු-ඉදිරියේදී-එක්වේවි-ලංකා-ප්‍රිමිය-ලීග්-ගැන-සුපිරි-ක්‍රිකට්-තරුව-දුන්-විශේෂ-සහතිකය",
       "Category": "Local News",
       "Parent URL": "https://www.hirunews.lk/local-news.php?pageID=2295"
}