{
       "Source": "hirunews",
       "Timestamp": "Sunday, 26 December 2021 - 7:42",
       "Headline": "ජාත්‍යන්තරයට යන්න දෙමළ සහ මුස්ලිම් පක්ෂ සැරසේ",
       "News Content": "දෙමළ ජනතාව මුහුණ දෙන ගැටළු සඳහා විසඳුම් ඉල්ලා සකස් කළ යෝජනාවලියක් රජයට මෙන්ම ඉන්දියාව ඇතුලු තවත් රටවල් කිහිපයකටම ලබාදීමට කටයුතු කරන බව දෙමළ ප්‍රගතිශීලි සන්ධානයේ නායක, පාර්ලිමේන්තු මන්ත්‍රී මනෝ ගනේෂන් ප්‍රකාශ කළා.\nඑසේම, එය මේ වනවිටත් කෙටුම්පත් කර අවසන් බවයි ඔහු වැඩිදුරටත් සඳහන් කළේ.\n13 වන ව්‍යවස්ථා සංශෝධනය, දමිල සහ මුස්ලිම් ජනතා ගැටලු සම්බන්ධයෙන් පොදු එකඟතාවලට පැමිණීම සඳහා දෙමළ පක්ෂ කිහිපයක් පසුගිය 21 වැනිදා තුන්වන දිනටත් හමුවුණා.\nවැල්ලවත්තේ පිහිටි  හෝටලයකදී අදාල හමුව පැවති අතර ඊට ඉලංගෙයි තමිල් අරසු, දෙමළ ජනතා පක්ෂය, දමිළ ප්‍රගතිශිලි සන්ධානය, ටෙලෝ, ඊ.පි.ආර්.එල්.එෆ්, ප්ලොට් සහ මුස්ලිම් කොංග්‍රසය නියෝජනය කරමින් පක්ෂ නායකයින් සහ නියෝජිතයින් එක්ව සිටියා.",
       "URL": "https://www.hirunews.lk/292143/ජාත්‍යන්තරයට-යන්න-දෙමළ-සහ-මුස්ලිම්-පක්ෂ-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1469"
}