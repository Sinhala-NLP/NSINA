{
       "Source": "hirunews",
       "Timestamp": "Monday, 14 August 2017 - 8:27",
       "Headline": "ඒකාබද්ධයේ සහාය ඇමති විජේදාසට කොන්දේසි විරහිතව",
       "News Content": "අධිකරණ අමාත්‍ය විජේදාස රාජපක්ෂට එරෙහිව ගෙන ඒමට සූදානම් වන විශ්වාසභංගයේදී ඒකාබද්ධ විපක්ෂයේ සියලූ මන්ත්‍රීවරුන් කොන්දේසි විරහිතව ඔහුට සහය ලබාදීමට සූදානම් බව පාර්ලිමේන්තු මන්ත්‍රී බන්දුල ගුණවර්ධන පවසනවා.\nඔහු මේ බව කියා සිටියේ හිරු ප්‍රවෘත්ති අංශය කළ විමසීමකදීයි.\nඑහීදී ඔහු කියා සිටියේ රට ජාත්‍යන්තර උගුලකට හසු කිරීමට දරණ උත්සාහයන් පරාජය කිරීමට කටයුතු කිරීමට ගරු කිරීමක් වශයෙන් ඔහුට එරෙහිව විශ්වාසභංගයක් පැමිණියහොත් එය පරාජය කිරීමට කිසිදු සැකයකින් තොරව පියවර ගන්නා බවයි.\nකෙසේ වෙතත්, බදුල්ල - හාලිඇල ප්‍රදේශයේ ඊයේ පැවැති උත්සවයකට එක්වෙමින් රාජ්‍ය අමාත්‍ය ඩිලාන් පෙරේරා සඳහන් කළේ ඒකාබද්ධ විපක්ෂයේ ලණුවලට නොරැවටෙන ලෙසට තමන් අමාත්‍ය විජේදාස රාජපක්ෂට උපදෙසක් ලබාදෙන බවයි.\nඅධිකරණ හා බුද්ධ ශාසන අමාත්‍ය විජේදාස රාජපක්ෂට එරෙහිව විශ්වාසභංග යෝජනාවක් ගෙන ඒමට ආණ්ඩුවේ මන්ත්‍රීවරුන් සැරසෙන්නේ විදෙස් බලවේගවල වුවමනාවට බව ජාතික නිදහස් පෙරමුණ පවසනවා.\nඑහි නායක පාර්ලිමේන්තු මන්ත්‍රී විමල් වීරවංශ මේ බව කියා සිටියේ ‘‘ව්‍යවස්ථා සංශෝධන ක්‍රියාදාමයෙන් අප ඉවත් වූයේ ඇයි’’ යන මැයෙන් කොළඹ ඊයේ පැවැති සම්මන්ත්‍රණයකට එක්වෙමින්.",
       "URL": "https://www.hirunews.lk/168367/ඒකාබද්ධයේ-සහාය-ඇමති-විජේදාසට-කොන්දේසි-විරහිතව",
       "Category": "Local News",
       "Parent URL": "https://www.hirunews.lk/local-news.php?pageID=4372"
}