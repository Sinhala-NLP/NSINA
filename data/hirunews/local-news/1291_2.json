{
       "Source": "hirunews",
       "Timestamp": "Wednesday, 16 March 2022 - 7:53",
       "Headline": "ජාතික ඔරු පැදීමේ තරගාවලියේ පිරිමි ශූරතාව ආනන්ද විද්‍යාලයට",
       "News Content": "එස්.එල්.ටී. මොබිටෙල් අනුග්‍රහයෙන් පැවති 37 වන කනිෂ්ඨ හා අන්තර් මධ්‍යම වයස් කාණ්ඩ ජාතික ඔරු පැදීමේ තරගාවලියේ කනිෂ්ඨ පිරිමි අංශයේ ශූරතාව දිනාගැනීමට ආනන්ද විද්‍යාලය සමත්වුණා.\nඑහි කාන්තා අංශයේ ශූරතාව දිනාගත්තේ කොළඹ කාන්තා විද්‍යාලය වන අතර, අතරමැදි කාණ්ඩයේ කාන්තා ශූරතාව දිනාගනු ලැබුවේ ශ්‍රී ලංකා යුද හමුදා කාන්තා කණ්ඩායමයි.\nඅතරමැදි පිරිමි කාණ්ඩයේ මුල් ස්ථාන තුනට හිමිකම් කීමට ගුවන් හමුදාව, නාවික හමුදාව සහ කලම්බු රෝවින් ක්ලබ් සමත්වුණා.\nශ්‍රී ලංකා ආධුනික ඔරු පැදීමේ සංගමය විසින් වාර්ෂිකව පවත්වන ලද මෙම තරගාවලිය පැවැත්වුණේ පසුගිය 10 වනදා සිට 12 වනදා දක්වායි.",
       "URL": "https://www.hirunews.lk/299600/ජාතික-ඔරු-පැදීමේ-තරගාවලියේ-පිරිමි-ශූරතාව-ආනන්ද-විද්‍යාලයට",
       "Category": "Local News",
       "Parent URL": "https://www.hirunews.lk/local-news.php?pageID=1291"
}