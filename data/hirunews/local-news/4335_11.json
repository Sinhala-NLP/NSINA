{
       "Source": "hirunews",
       "Timestamp": "Wednesday, 06 September 2017 - 16:51",
       "Headline": "දිස්ත්‍රික්ක 3 කට තවදුරටත් නායයෑමේ අවදානම්",
       "News Content": "ජාතික ගොඩනැගිලි පර්යේෂණ සංවිධානය දිස්ත්‍රික් 3කට අදාළව නායයෑම් අනතුරු ඇගවීම තවත් පැය 24කින් දිර්ඝ කර තිබෙනවා.\nඑම සංවිධානය සදහන් කළේ රත්නපුර, කළුතර සහ ගාල්ල යන දිස්ත්‍රික්කවලට එය තවදුරටත් බලපැවැත්වෙන බවයි.\nඑමෙන්ම නායයෑම් පුර්ව ලක්ෂණ කෙරෙහි අවධානයෙන් පසු වන ලෙසද ජාතික ගොඩනැගිලි පර්යේෂණ සංවිධානය ජනතාවගෙන් ඉල්ලීමක් කරනවා.\nමේ අතර දිවයිනේ නිරිත දිග ප්‍රදේශවල වැසිතත්වය තවදුරටත් පවතින බව කාලගුණ විද්‍යා දෙපාර්තමේන්තුව පවසනවා.\nඅද (06) මධ්‍යහ්න 12 ට නිකුත් කළ නිවේදනයේ දැක්වෙන්නේ වැසි තත්වයේ තරමක අඩුවීමක් හෙට දිනයෙන් (07) පසු බලාපොරොත්තු වන බවයි.\nබස්නාහිර, දකුණු, සබරගමුව සහ මධ්‍යම පළාත්වල විටින් විට වැසි හෝ ගිගුරුම් සහිත වැසි ඇතිවන බව ද එම දෙපාර්තමේන්තුව කියා සිටිනවා.\nවයඹ පළාතේ වැසි වාර කිහිපයක් ඇතිවන බවයි එහි දැක්වෙන්නේ.\nදිවයිනේ සෙසු ප්‍රදේශවල විශේෂයෙන් සවස 2.00 න් පසුව වැසි හෝ ගිගිරුම් සහිත වැසි ඇති වනවා.\nසමහර ප්‍රදේශවල, විශේෂයෙන් සබරගමුව,මධ්‍යමසහ ඌව පළාත්වලත් කළුතර, ගාල්ල, මාතර, පොළොන්නරුව, සහ මඩකළපුව දිස්ත්‍රික්කවලත් සමහර ස්ථානවලට තරමක් තද වැසි (මි.මි. 75-100ක පමණ) ඇති විය හැකි බවද එම නිවේදනයේ සඳහන්.",
       "URL": "https://www.hirunews.lk/170296/දිස්ත්‍රික්ක-3-කට-තවදුරටත්-නායයෑමේ-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=4335"
}