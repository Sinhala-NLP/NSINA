{
       "Source": "hirunews",
       "Timestamp": "Tuesday, 12 September 2023 - 9:46",
       "Headline": "දැරියක් දූෂණය කළ මන්නාරමේ විදුහල්පතිවරයාට වසර හතක සිර දඬුවමක්",
       "News Content": "පාසල තුළදීම දස හැවිරිදි බාල වයස්කාර දැරියක් දූෂණය කිරීමේ චෝදනාව මත මන්නාරම සෙල්වනගර් ප්‍රදේශයේ පාසලක විදුහල්පතිවරයෙකුට බරපතල වැඩ සහිතව වසර හතක සිර දඬුවමක් මන්නාරම මහාධිකරණ විනිසුරු එම්.එම්.එම් මිහාල් විසින් ඊයේ (11) නියම කර තිබෙනවා.\nඑම දඬුවමට අමතරව රුපියල් 25000ක දඩ මුදලක්ද, රුපියල් ලක්ෂයක වන්දියක්ද, දැරියට ගෙවන ලෙසයි විනිසුරුවරයා නියෝග කර ඇත්තේ.\n2014 සැප්තැම්බර් 23 වැනි දින මන්නාරම පාසලක 10 හැවිරිදි සිසුවියක් දූෂණය කළ බවට ලද පැමිණිල්ලකට අනුව මන්නාරම පොලීසිය අදාල විදුහල්පතිවරයා අත්අඩංගුවට ගෙන මන්නාරම අධිකරණය වෙත ඉදිරිපත් කර තිබෙනවා.\nඅප වාර්තාකරු පවසන්නේ දැරිය දූෂණය කිරීමේ සිද්ධිය දැරියගේ කට උත්තරය හා අධිකරණ වෛද්‍ය වාර්තාව හා තවත් විද්‍යාත්මක සාධක මත පැහැදිලිව ඔප්පු වූ බවත්, විත්තිකාර විදුහල්පතිවරයා එම චෝදනාව තමන් විසින් සිදු කරන ලද බවට ප්‍රකාශයක් කරමින් අධිකරණයෙන් සමාව ඉල්ලා සිටි බවයි.\nඑමෙන්ම මහාධිකරණ විනිසුරුවරයා තීන්දුව ප්‍රකාශ කිරීමත් සමගම චූදිත විදුහල්පතිවරයා මහා හඬින් අධිකරණය තුළ විලාප තබමින් තමන්ව නිදහස් කරන ලෙසද ආයාචනා කොට තිබෙනවා.",
       "URL": "https://www.hirunews.lk/348002/දැරියක්-දූෂණය-කළ-මන්නාරමේ-විදුහල්පතිවරයාට-වසර-හතක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=36"
}