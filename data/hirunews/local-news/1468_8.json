{
       "Source": "hirunews",
       "Timestamp": "Sunday, 26 December 2021 - 20:31",
       "Headline": "මිරිස්සේ තල් මසුන් නැරඹීමට යම් අවසරයක්",
       "News Content": "මිරිස්ස තල්මසුන් නැරඹීමට යන සංචාරක යාත්‍රා හිමියන්ට වනජීවී දෙපාර්තමේන්තුව විසින් පනවා ඇති සීමාවන් ඉවත් කිරීමට පියවර ගන්නා ලෙස සංචාරක අමාත්‍යාංශය උපදෙස් ලබා දී තිබෙනවා.\nතල්මසුන් නැරඹීමට යන සංචාරකයින්ට බාධා ඇති නොවන පරිදි සහ තල්මසුන්ට ද පීඩාවක් ඇති නොවන පරිදි අදාළ පියවර ගන්නා ලෙසටයි උපදෙස් දී ඇත්තේ.\nඒ සම්බන්ධයෙන් සංචාරක අමාත්‍ය ප්‍රසන්න රණතුංග සහ මිරිස්ස සංචාරක යාත්‍රා හිමියන්ගේ සංගමයේ නියෝජිතයින් අතර කොළඹ දී සාකච්ඡාවක් ද පැවැත්වුණා.",
       "URL": "https://www.hirunews.lk/292214/මිරිස්සේ-තල්-මසුන්-නැරඹීමට-යම්-අවසරයක්",
       "Category": "Local News",
       "Parent URL": "https://www.hirunews.lk/local-news.php?pageID=1468"
}