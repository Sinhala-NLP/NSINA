{
       "Source": "hirunews",
       "Timestamp": "Friday, 02 April 2021 - 13:04",
       "Headline": "වල්සපුගල විරෝධතාව දින 75 පසු කරයි (වීඩියෝ)",
       "News Content": "හම්බන්තොට - වල්සපුගල යෝජිත වන අලි කළමණාකරන රක්ෂිතය ගැසට් කිරීම ඇතුලු ඉල්ලීම් කිහිපයක් මුල් කර ගෙන ගොවි ජනතාව ආරම්භ කළ සත්‍යග්‍රහයට මේ වන විට දින 76 ක් ගත වනවා.\nඔවුන් මෙම සත්‍යග්‍රහය ආරම්භ කළේ පසුගිය ජනවාරි මස 18 වනදායි.\nමේ අතර සත්‍යග්‍රහයේ නිරත වූ පුද්ගලයෙකුගේ නිවසට පසුගිය දා වන අලියෙකු පහර දීමේ  සිද්ධියක් ද වාර්තා වූණා.\nඑසේම මඩකළපුව - වෙල්ලාවලි - මලයර්කට්ටු - සින්නවත්ත ප්‍රදේශයේ ජනතාවද  වන අලි ගැටලුව නිසා පත්ව ඇත්තේ  දැඩි අපහසුතාවකටයි.\nගතවූ මාස දෙකක කාලය තුළ එම ප්‍රදේශයේ පුද්ගලයින් 6 දෙනෙකු වන අලි ප්‍රහාරවලින් මියගොස් ඇති බව ප්‍රදේශවාසීන් ප්‍රකාශ කළා.\nමේ අතර පොළොන්නරුව - ඇලහැර ප්‍රදේශයේ ජීවත් වන ජනතාව මුහුණ දෙන වන අලි ගැටලුව පිළිබඳ බකමූණ - ඇලිකිඹුලාවල ප්‍රදේශයේදී අලි මිනිස් සුරක්ෂිතය සංවිධානය අද මාධ්‍ය හමුවක් කැදවා තිබුණා.",
       "URL": "https://www.hirunews.lk/267296/වල්සපුගල-විරෝධතාව-දින-75-පසු-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2046"
}