{
       "Source": "hirunews",
       "Timestamp": "Tuesday, 27 June 2017 - 7:52",
       "Headline": "මීතොටමුල්ල ජනතාවගෙන් තවමත් චෝදනා",
       "News Content": "මීතොටමුල්ල කසල කන්ද නාය යාමෙන් නිවාස අහිමි වූ තමන්ට රජය මගින් ලබාදෙන තක්සේරු වන්දි ප්‍රමාණවත් නොමැති බවට එම ජනතාව චෝදනා කරනවා.\nපසුගිය අප්‍රේල් මස 14 වන දා මීතොටමුල්ල කසල කන්ද නාය යාමෙන් 40 දෙනෙකුට දිමි අහිමි වූ අතර නිවාස 98ක් සම්පූර්ණයෙන් විනාශයට පත්වුණා.\nකෙසේ වෙතත්, ජනතාව චෝදනා කරන්නේ බලධාරීන් විසින් නිසි ලෙස වත්කම් තක්සේරුවක් සිදුකර නොමැති බවයි.\nමේ අතර, පුත්තලම ආරුවක්කාලු ප්‍රදේශයට කොළඹ නගරය ආශ්‍රිතව එක්රැස් වන කැළි කසල දුම්රිය මාර්ගයෙන් රැගෙන යාමේ ව්‍යාපෘතිය ආරම්භ කරන බව මහනගර සහ බස්නාහිර සංවර්ධන  අමාත්‍ය පාඨලී චම්පික රණවක පවසනවා.\nකොළඹ ඊයේ පැවැති මාධ්‍ය හමුවකට එක්වෙමිනුයි අමාත්‍යවරයා මේ බව කියා සිටියේ.",
       "URL": "https://www.hirunews.lk/164485/මීතොටමුල්ල-ජනතාවගෙන්-තවමත්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4450"
}