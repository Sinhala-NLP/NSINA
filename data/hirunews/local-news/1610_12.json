{
       "Source": "hirunews",
       "Timestamp": "Saturday, 23 October 2021 - 15:11",
       "Headline": "සිංගප්පූරුව ශ්‍රී ලාංකිකයන්ට යළි විවෘත වෙයි",
       "News Content": "ශ්‍රී ලංකාව ඇතුළු රටවල් කිහිපයක සංචාරකයන්ට ලබන 27 වනදා සිට සිංගප්පූරුවට ඇතුළු වීමට හෝ ඒ හරහා ගමන් කිරීමට අවසර හිමිවනවා.\nඒ එරට රජය විසින් කොරෝනා වෛරස් නිරෝධායන සීමාවන් තවදුරටත් ලිහිල් කිරීමත් සමගයි.\nඅවසන් දින 14 තුල බංග්ලාදේශය, ඉන්දියාව, මියන්මාරය, නේපාලය, පාකිස්ථානය සහ ශ්‍රී ලංකාව යන රටවල රැදී සිටි පුද්ගලයන්ට සිංගප්පූරුවට ඇතුළු වීමට මෙතෙක් අවසර හිමිවූයේ නැහැ.\nඑහෙත් එම රටවල සංචාරකයන්ට 04 වන කාණ්ඩයේ සීමාවන් යටතේ සිංගප්පූරුවට ඇතුළු වීමට 27 වනදා සිට හැකිවනවා.\n04 වන කාණ්ඩයේ සීමාවන් යටතේ ඔවුන් එරට රජය විසින් විශේෂයෙන් සකස් කළ පහසුකම් වල දින 10 ක් රැදී සිටිය යුතු බවයි විදෙස් වාර්තා සදඟන් කළේ.\nසිංගප්පූරු වැසියන්ට ඒ සඳහා විකල්ප, නවාතැන් පහසුකම් සපයා ගත හැකියි.",
       "URL": "https://www.hirunews.lk/285842/සිංගප්පූරුව-ශ්‍රී-ලාංකිකයන්ට-යළි-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1610"
}