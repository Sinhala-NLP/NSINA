{
       "Source": "hirunews",
       "Timestamp": "Friday, 10 April 2020 - 15:18",
       "Headline": "බොරැල්ලේ අනතුරකින් තුන්දෙනෙකු රෝහල් ගත කෙරේ (වීඩියෝ - ඡායාරූප)",
       "News Content": "බොරැල්ල - සේනානායක මංසන්ධියේ අද දහවල් සිදුවූ අනතුරකින් තුන්දෙනෙකු තුවාල ලබා රෝහල ගත කර තිබෙනවා.\nපොලීසිය සඳහන් කළේ රත්නපුර රෝහලේ සිට කොළඹ දෙසට ධාවනය වූ ගිලන් රථයක් සහ කොළඹ ජාතික රෝහලේ සේවකයන් රැගත් ශ්‍රී ලංගම බස් රථයක් එකිනෙක ගැටීමෙන් මෙම අනතුර සිදුව ඇති බවයි.\nඅනතුරෙන් ගිලන් රථයේ රියදුරු, කොළඹ රිජ්වේ ආර්යා ළමා රෝහලට රැගෙන ආ දැරියක සහ රෝහල් සේවිකාවක ද තුවාල ලබා තිබෙනවා.\nපසුව ඔවුන් කොළඹ ජාතික රෝහලට ඇතුළත් කළ බවයි පොලීසිය සඳහන් කළේ.\nඅනතුරෙන් බස් රථයේ ගමන් ගත් කිසිවෙකුටත් හානියක් සිදුව නැහැ.",
       "URL": "https://www.hirunews.lk/238338/බොරැල්ලේ-අනතුරකින්-තුන්දෙනෙකු-රෝහල්-ගත-කෙරේ-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2804"
}