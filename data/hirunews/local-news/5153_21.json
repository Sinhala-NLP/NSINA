{
       "Source": "hirunews",
       "Timestamp": "Thursday, 25 February 2016 - 10:22",
       "Headline": "යෝෂිත අදත් අධිකරණයට",
       "News Content": "අත්අඩංගුවට ගෙන රක්ෂිත බන්ධනාගාර ගතකර සිටින යෝෂිත රාජපක්ෂ ඇතුලූ පස්දෙනා අද පෙරවරුවේ යළිත් කඩුවෙල මහේස්ත්‍රාත් අධිකරණය වෙත රැගෙනවිත් තිබෙනවා.\nසී.එස්.එන්. නාලිකාවේ ප්‍රවර්ධන කටයුතු වෙනුවෙන් රාජ්‍ය දේපළ යොදාගැනීම සහ හේතු ඉදිරිපත් කළ නොහැකි මූල්‍ය ප්‍රතිපාදනවලින් එම නාලිකාව ආරම්භ කිරීම ඇතුළු චෝදනා කිහිපයක් යටතේයි මොවුන් අත්අඩංගුවට ගෙන ඇත්තේ.\nයෝෂිත රාජපක්ෂට අමතරව  හිටපු ජනාධිපතිවරයාගේ මාධ්‍ය ප්‍රකාශක සී.එස්.එන්. නාලිකා ප්‍රධානී රොහාන් වැලිවිට, එහි ප්‍රධාන විධායක නිලධාරී නිශාන්ත රණතුංග, අධ්‍යක්‍ෂවරුන් වන කවිෂාන් දිසානායක සහ අෂාන් ප්‍රනාන්දුද දැනට රක්ෂිත බන්ධනාගාර ගතව පසුවනවා.\nඅද දිනයේ නඩු විභාගය සිදුවන ආකාරය පිළිබඳව දැකබලාගැනීම සඳහා හිටපු ජනාධිපති මහින්ද රාජපක්ෂ ඇතුලූ පවුලේ සාමාජිකයන් එක්ව සිටින බවයි එම ස්ථානයේ සිටින හිරු වාර්තාකරු සඳහන් කළේ.",
       "URL": "https://www.hirunews.lk/127109/යෝෂිත-අදත්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=5153"
}