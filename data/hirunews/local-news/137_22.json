{
       "Source": "hirunews",
       "Timestamp": "Monday, 31 July 2023 - 8:31",
       "Headline": "ගල් සෙම්බුවක් විකුණන්න හැදූ 4ක් කොටු",
       "News Content": "පුරාවිද්‍යාත්මක වටිනාකමින් යුතු භාණ්ඩ විකිණීමට සූදානම් වන බවට අරලගංවිල පොලිසියට ලද තොරතුරක් මත ඊයේ (30) අරලගංවිල පිඹුරත්තෑව වැව් රක්ෂිතයේ කරන ලද වැටලීමකදී පුරාවිද්‍යාත්මක වටිනාකමින් යුතු ගලින් නිම කරන ලද සෙම්බුවක් සමඟින් සැකකරුවන් සිවු දෙනෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අවුරුදු 33, 35, 36 හා 38 වයස්වල පසුවන\nසිරිපුර හා දෙහිඅත්තකණ්ඩිය ප්‍රදේශවල පදිංචිකරුවන්.\nසැකකරුවන් අද (31) පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅරලගංවිල පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/343110/ගල්-සෙම්බුවක්-විකුණන්න-හැදූ-4ක්-කොටු",
       "Category": "Local News",
       "Parent URL": "https://www.hirunews.lk/local-news.php?pageID=137"
}