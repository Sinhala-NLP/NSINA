{
       "Source": "hirunews",
       "Timestamp": "Friday, 19 August 2022 - 7:20",
       "Headline": "මෛත්‍රී ව්‍යවස්ථා වෙනසකට සූදානමින්",
       "News Content": "ශ්‍රී ලංකා නිදහස් පක්ෂයේ පක්ෂ ව්‍යවස්ථාව සංශෝධනය කිරීම කෙරෙහි පක්ෂ සභාපති හිටපු ජනාධිපති මෛත්‍රිපාල සිරිසේනගේ අවධානය යොමු ව තිබෙනවා.\nලබන මස 02 වනදාට යෙදෙන එම පක්ෂයේ 71 වන සංවත්සරයේ දී එම සංශෝධන සිදු කිරීමට නියමිත යි.\nපක්ෂ සංවත්සරය මහරගම ජාතික තරුණසේවා සභාවේ දී පැවැත්වීමට කටයුතු යොදා ඇති අතර, එදිනට සමස්ත ලංකා කාරක සභාව ද කැදවා තිබෙනවා.\nපක්ෂ ව්‍යවස්ථාව සංශෝධනය කිරීමේ දී එය සමස්ත ලංකා කාරක සභාව හරහා අනුමත කරගෙන පසු ව එය විධායක සභාවට ඉදිරිපත් කර අනුමැතිය ලබා ගැනීමෙන් අනතුරුව යි දේශපාලන මණ්ඩලයේ අනුමැතිය සදහා ඉදිරිපත් කරනු ලබන්නේ.",
       "URL": "https://www.hirunews.lk/313139/මෛත්‍රී-ව්‍යවස්ථා-වෙනසකට-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=930"
}