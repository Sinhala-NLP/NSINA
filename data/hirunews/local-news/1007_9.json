{
       "Source": "hirunews",
       "Timestamp": "Wednesday, 20 July 2022 - 9:19",
       "Headline": "විග්නේෂ්වරන්ගේ තීරණයේ වෙනසක් - අතාවුල්ලාගේ සහායත් රනිල්ට",
       "News Content": "අනුප්‍රාප්තික ජනාධිපතිවරයෙකු තෝරා පත් කර ගැනීම සඳහා අද (20) පැවැත්වෙන ඡන්ද විමසීමේදී සිය ඡන්දය වැඩබලන ජනාධිපති රනිල් වික්‍රමසිංහට ලබාදෙන බව දෙමළ ජාතික ජනතා සන්ධානයේ නායක පාර්ලිමේන්තු මන්ත්‍රී සී.වී. විග්නේෂ්වරන් පවසනවා.\nඡන්ද විමසීමේදී ඡන්දය ලබාදීමෙන් වැළකී සිටින බව පසුගියදා ඔහු ප්‍රකාශ කරනු ලැබුවා.\nකෙසේ වෙතත්, පාර්ලිමේන්තු මන්ත්‍රී සී.වී.විග්නේෂ්වරන් ඊයේ (19) වැඩබලන ජනාධිපති රනිල් වික්‍රමසිංහ සමග සාකච්ඡාවක නිරත වී ඇති බව වාර්තා වනවා.\nමේ අතර, සිය ෆේස්බුක් ගිණුමේ සටහනක් තබමින් ජාතික කොංග්‍රසයේ නායක ඒ.එල්.එම්. අතාවුල්ලා කියා සිටියේ තමන් ද වැඩබලන ජනාධිපති රනිල් වික්‍රමසිංහට ඡන්දය ලබා දෙන බවයි.",
       "URL": "https://www.hirunews.lk/310451/විග්නේෂ්වරන්ගේ-තීරණයේ-වෙනසක්-අතාවුල්ලාගේ-සහායත්-රනිල්ට",
       "Category": "Local News",
       "Parent URL": "https://www.hirunews.lk/local-news.php?pageID=1007"
}