{
       "Source": "hirunews",
       "Timestamp": "Wednesday, 22 November 2017 - 7:47",
       "Headline": "සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවසක් කොල්ලුපිටියෙන් වටලයි",
       "News Content": "කොල්ලුපිටිය ප්‍රදේශයේ සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවසක්, කොල්ලුපිටිය පොලිසිය විසින් වටලා තිබෙනවා.\nමෙම වැටලීමේදී එම ස්ථානය පවත්වාගෙන යාමට අනුබල දුන් පුද්ගලයින් දෙදෙනෙකු සහ ගණිකා සේවයේ නියැලුණු කාන්තාවන් දස දෙනෙකු අත්අඩංගුවට ගත් බවයි පොලිසිය පවසන්නේ.\nපොලිසිය වැඩිදුරටත් පවසන්නේ අත්අඩංගුවට ගත් කාන්තාවන් අතර තායිලන්ත කාන්තාවන් තිදෙනෙකු සහ මෙරට කාන්තාවන් 07දෙනෙකු සිටින බවයි.\nඅත්අඩංගුවට ගත් තායිලන්ත කාන්තාවන් 29,36,46 යන වයස්වල පසුවන්න තැනැත්තියන් වන අතර සෙසු පිරිස 20,21,22,24,27,28,40 යන වයස් වල පසුවන්නන් බව සඳහන්.\nමොවුන් පිළියන්දල, අනුරාධපුර, කළුබෝවිල, ගාල්ල, දෙල්ගොඩ, කඩවත, බිබිල සහ දෙමටගොඩ යන ප්‍රදේශවල පදිංචිකරුවන් බවට තොරතුරු අනාවරණය වී තිබෙනවා.\nඅත්අඩංගුවට ගත් සැකකරුවන් සහ සැකකාරියන් අද දින කොටුව මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/176612/සම්බාහන-මධ්‍යස්ථානයක්-මුවාවෙන්-පවත්වාගෙන-ගිය-ගණිකා-නිවසක්-කොල්ලුපිටියෙන්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4207"
}