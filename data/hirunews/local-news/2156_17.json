{
       "Source": "hirunews",
       "Timestamp": "Wednesday, 10 February 2021 - 10:05",
       "Headline": "වෙඩි තබා ඝාතනය කල වනඅලියෙකුගේ සිරුරක් ඉලුක්පිටිය ප්‍රදේශයෙන් හමු වේ",
       "News Content": "බුත්තල, ගෝණගංආර, ඉලුක්පිටිය ප්‍රදේශයේ වෙඩි තබා ඝාතනය කල බවට සැකකෙරෙන වනඅලියෙකුගේ සිරුරක් සොයා ගෙන තිබෙනවා.\nමොණරාගල වනජීවි නිලධාරීන්ට ඊයේ ලද තොරතුරු අනුව මෙම සිරුර සොයාගෙන ඇත.\nවයස අවුරුදු විසිපහත් තිහත් අතර වයසක පසුවන මෙම වනඅලියාගේ උස අඩි හතත් අටත් අතර වන බවයි වනජීවි නිලධාරීන් සඳහන් කළේ.\nසිරුරේ ස්ථාන කිහිපයකම වෙඩි වැදීම් දක්නට ලැබුණු බවද වනජීවී නිලධාරීන් වැඩිදුරටත් සඳහන් කළා.\nමියගිය වනඅලියාගේ සිරුර සම්බන්ධයෙන් පශ්චාත් මරන පරීක්ෂණය අද සිදු කිරීමට නියමිතයි.",
       "URL": "https://www.hirunews.lk/262199/වෙඩි-තබා-ඝාතනය-කල-වනඅලියෙකුගේ-සිරුරක්-ඉලුක්පිටිය-ප්‍රදේශයෙන්-හමු-වේ",
       "Category": "Local News",
       "Parent URL": "https://www.hirunews.lk/local-news.php?pageID=2156"
}