{
       "Source": "hirunews",
       "Timestamp": "Monday, 15 March 2021 - 9:14",
       "Headline": "ග්‍රෑන්ඩ්පාස් ගින්නෙන් නිවාස 50කට හානි (වීඩියෝ)",
       "News Content": "ග්‍රෑන්ඩ්පාස් කජීමාවත්ත ප්‍රදේශයේ නිවාස පෙළක ගින්නක් හටගෙන තිබෙනවා.\nඅද උදෑසන 3ට පමණ හටගත් ගින්න මේවන විට සම්පුර්ණයෙන් මැඩපවත්වා ඇති බවයි කොළඹ මහ නගර සභාවේ ගිනි නිවීමේ ඒකකය සඳහන් කළේ.\nගින්න හටගත් ප්‍රදේශයේ නිවාස 250ක් පමණ පිහිටා ඇති අතර ඉන් 50කට පමණ හානි සිදුව ඇතැයි සඳහන්.\nකොළඹ මහ නගර සභාවේ ගිනි නිවීම් රථ 8ක් සහ කාර්ය මණ්ඩල සාමාජිකයන් 18ක් මෙන්ම ප්‍රදේශවාසීන් එක්ව ගින්න නිවා දමා තිබෙනවා.\nගින්නට හේතුවක් මෙතෙක් අනාවරණ වී නොමැති අතර කිසිදු ජීවිත හානියක් හෝ තුවාල සිදුවීමක් වාර්තාවී නැහැ.",
       "URL": "https://www.hirunews.lk/265370/ග්‍රෑන්ඩ්පාස්-ගින්නෙන්-නිවාස-50කට-හානි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2087"
}