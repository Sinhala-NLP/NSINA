{
       "Source": "hirunews",
       "Timestamp": "Tuesday, 26 January 2016 - 14:00",
       "Headline": "ජාතික ගැටළුවට විසඳුම බලය බෙදීමයි",
       "News Content": "නව ව්‍යවස්ථාව, රටේ ප්‍රශ්නවලට විසඳුම් සෙවීමේ ආරම්භය වනු ඇතැයි දෙමළ ජාතික සන්ධානය පවසනවා.\nයෝජිත නව ආණ්ඩුක්‍රම ව්‍යවස්ථාව සම්බන්ධයෙන් අදහස් දැක්වීම සඳහා විපක්ෂ නායක කාර්යාලයේ අද කැදවා තිබූ මාධ්‍ය හමුවකට එක්වෙමින් දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ. සුමන්දිරන් මේ බව කියා සිටියා.\nජාතික ගැටළුවට එකම විසඳුම වන්නේ බලය බෙදීම පමණක් බව මෙහිදී මාධ්‍යවේදීන් නැගූ පැණයකට පිළිතුරු ලබාදෙමින් සුමන්දිරන් මන්ත්‍රීවරයා ප්‍රකාශ කළා.\nමේ අතර මානව හිමිකම් කඩවීම් සම්බන්ධයෙන් සිදු කෙරෙන පරීක්ෂණ සදහා විදේශීය විනිසුරුවන්ගේ මැදිහත්වීමක් අවශ්‍ය නොවන බවට ජනාධිපතිවරයා බීබීසී සංදේශයට කළ ප්‍රකාශයට දෙමළ ජාතික සන්ධානය විරෝධය පළ කරනවා.\nපෙරවරුවේ පැවති ප්‍රවෘත්ති සාකච්ඡාවේදී මාධ්‍යවේදියෙකු නැගූ පැනයකට පිළිතුරු දෙමින් එම සන්ධානයේ පාර්ලිමේන්තු මන්ත්‍රී එම්ඒ සුමන්තිරන් මහතා මේ බව සදහන් කළා.",
       "URL": "https://www.hirunews.lk/124782/ජාතික-ගැටළුවට-විසඳුම-බලය-බෙදීමයි",
       "Category": "Local News",
       "Parent URL": "https://www.hirunews.lk/local-news.php?pageID=5195"
}