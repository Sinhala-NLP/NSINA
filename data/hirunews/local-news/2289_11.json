{
       "Source": "hirunews",
       "Timestamp": "Monday, 07 December 2020 - 20:19",
       "Headline": "අටළුගම සේවය කිරීමට මහජන සෞඛ්‍ය පරීක්ෂකවරුන්  හමුදා ආරක්ෂාව ඉල්ලයි (වීඩියෝ)",
       "News Content": "කළුතර දිස්ත්‍රික්කයේ අටළුගම ප්‍රදේශයේ රාජකාරී කිරීම සඳහා යොදවන මහජන සෞඛ්‍ය පරීක්ෂකවරුන්ට හමුදා ආරක්ෂාව ලබාදෙන ලෙස ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය ඉල්ලීමක් කරනවා.\nඒ සම්බන්ධයෙන් වැඩිදුරටත් අදහස් දැක්වූ එම සංගමයේ සභාපති උපුල් රෝහණ සඳහන් කළේ අටළුගම ප්‍රදේශවාසීන් සෞඛ්‍ය උපදෙස් නොතකමින් හැසිරෙන බවයි.\nමේ අතර ගාල්ල නාගරික බල ප්‍රදේශයේ සංචරණ සීමා පනවා ඇති ග්‍රාම නිලධාරී වසම් 5ක ඊයේ සිදුකරන ලද පී.සී.ආර්. පරීක්ෂණවලින් අද උදෑසන වන විට ලැබී තිබූ ප්‍රතිඵල වාර්තා අනුව කොරෝනා ආසාදිතයන් 4 දෙනෙකු හඳුනාගෙන තිබෙනවා.\nගාල්ල, කෝන්ගහ ප්‍රදේශයේ පදිංචි පුද්ගලයන් 4 දෙනෙකුයි මෙලෙස ආසාදිතයන් ලෙස හඳුනාගෙන ඇත්තේ.",
       "URL": "https://www.hirunews.lk/256524/අටළුගම-සේවය-කිරීමට-මහජන-සෞඛ්‍ය-පරීක්ෂකවරුන්-හමුදා-ආරක්ෂාව-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2289"
}