{
       "Source": "hirunews",
       "Timestamp": "Sunday, 08 January 2023 - 21:52",
       "Headline": "සහෝදර පෙමට පණ මෙන් පෙම් බඳින සහෝදරයා (වීඩියෝ)",
       "News Content": "සහෝදර සෙනෙහස බෙහෝ අවස්ථාවලදී දෙවැනි වන්නේ දරු සෙනෙහසට පමණයි.\nසිය ආබාධිත නැඟනිය රැක බලා ගැනීමට දිවියම කැප කළ සහෝදරයෙකු පිළිබඳවයි මේ තොරතුරු.\nහලාවත, කුමාරකට්ටුව, පීරිස් වත්තේ පදිංචි 22 හැවිරිදි නිශාන් මධුරංගයි මේ.\nවයස අවුරුදු 19 ක් වන තම, ආබාධිත එකම නැඟනිය රැකබලා ගැනීම සඳහා ඔහු ජීවිතයම කැප කර ඇත්තේ සහෝදර සෙනෙහසේ තරම ලොවට කියාපාමින්.\nමොවුන් කුඩා කලදීම පියා මියගොස් ඇති අතර, මවද මීට මාස 3කට පෙර තමන් හැර ගොස් ඇති බවයි නිශාන් පැවසුවේ​.\nසිය නැගනියගේ ඕනෑ එපාකම් පිරිමැසීම සඳහා වඩු වැඩ, මේසන් වැඩ, වැල්ඩින් වැඩ ආදී රැකියා රැසක් සිදුකළ මෙම තරුණයාට පවතින තත්ත්වය හමුවේ සිය අනාගතය පිළිබඳ හෝ සිතීමට නොහැකි වී තිබෙනවා.\nනිශාන් රැකියාවට යන අවස්ථාවලදී මෙම නැගනියට අවශ්‍ය කටයුතු සම්පාදනය කරන්නේ මොවුන්ගේ පුංචි අම්මා විසින්.\nවිදුලි බලයෙන් ක්‍රියා කරන රෝද පුටුවක් සිය නැගනිය වෙනුවෙන් පරිත්‍යාග කිරීමට කිසියම් හෝ අයෙකුට හැකිනම් එය මහත් පුණ්‍යකර්මයක් බවයි නිශාන් අප සමඟ පැවසුවේ.",
       "URL": "https://www.hirunews.lk/324586/සහෝදර-පෙමට-පණ-මෙන්-පෙම්-බඳින-සහෝදරයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=614"
}