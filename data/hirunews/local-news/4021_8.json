{
       "Source": "hirunews",
       "Timestamp": "Sunday, 25 March 2018 - 14:42",
       "Headline": "උස්සන්ගොඩ වෙරළේ සිටි පෙම්වතුන් දෙදෙනෙකුට තිදෙනෙක් කළ අපරාධය",
       "News Content": "හුංගම - උස්සන්ගොඩ ජාතික උද්‍යානය නැරඹීමට ගිය පෙම් යුවළකට පහරදී ඔවුන්ගේ රන් ආභරණ සහ දුරකථන කොල්ල කා පලා ගොස් ඇති බවට හුංගම පොලිසියට පැමිණිල්ලක් ලැබී ඇති බව පොලිසිය පවසනවා.\nඋස්සන්ගොඩ ජාතික  උද්‍යානය පැමිණ වෙරළ ආසන්නයට ගිය අවස්ථාවේ දී එම ස්ථානයට පැමිණි  තරුණයින් තිදෙනෙක් විසින් පෙම්වතුන්ට දෙදෙනාට පොලු වලින් පහර දී ඔවුන් සතු වටිනා ද්‍රව්‍ය කොල්ල කා යතුරුපැදියකින් පලාගොස් තිබෙනවා.\nපැමිණිල්ල සම්බන්ධයෙන් පරීක්ෂණ පැවැත්වූ පොලිසියට ලද තොරතුරක් මත සිද්ධියට අදාල එක් පුද්ගලයෙක් අත්අඩංගුවට ගෙන ප්‍රශ්න කිරිමේදී සෙසු සැකකරුවන් දෙදෙනා සහ ඔවුන් පලාගිය යතුරුපැදියද අත්අඩංගුවට ගැනීමට හැකිව ඇති බවයි වාර්තා වන්නේ.\nසැකකරුවන් විසින් කොල්ලකන ලද රන් භාණ්ඩ උකස්කර තිබූ කුවිතාන්සි පත් සහ කොල්ලකන් ලද ජංගම දුරකථනද ඔවුන් සතුව තිබී සොයාගැනීමට හැකිව තිබෙනවා.\nපොලිසිය පවසන්නේ සැකකරුවන් නෝනගම සහ එක්කස්සල යන ප්‍රදේශවල පදිංචිකරුවන් බවයි.\nසැකකරුවන් අඟුනකොලපැලැස්ස මහේස්ත්‍රාත්වරයා හමුවට ඉදිරිපත් කිරිමෙන් පසු හඳුනාගැනිමේ පෙරට්ටුවකට ඉදිරිපත් කරන තෙක් ලබන අප්‍රේල් 04 වනදා දක්වා රක්ෂිත බන්ධනාගාර ගතකිරීමට නියෝග කළ බවයි අප වාර්තාකරු සඳහන් කළේ.",
       "URL": "https://www.hirunews.lk/186821/උස්සන්ගොඩ-වෙරළේ-සිටි-පෙම්වතුන්-දෙදෙනෙකුට-තිදෙනෙක්-කළ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4021"
}