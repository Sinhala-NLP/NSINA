{
       "Source": "hirunews",
       "Timestamp": "Saturday, 20 May 2023 - 10:18",
       "Headline": "දිස්ත්‍රික්ක රැසකට උණුසුම් කාලගුණයක්",
       "News Content": "උතුරු, උතුරු-මැද සහ නැගෙනහිර පළාත් සඳහා සහ හම්බන්තොට, මොනරාගල යන දිස්ත්‍රික්කවල උෂ්ණතවය ඉහළ ගොස් ඇති බව කාලගුණ විද්‍යා දෙපාර්තමේන්තුව නිවේදනය කරනවා.\nදිවයිනේ දිස්ත්‍රික්ක රැසකට බලපා ඇති උණුසුම් සහිත කාලගුණ තත්ත්වය, නිරිත දිග මෝසම ආරම්භ වන තෙක් පවතිනු ඇති බව කාලගුණ විද්‍යා දෙපාර්තමේන්තුව පවසනවා.\nඒ අනුව එළැඹෙන 20 වනදාත් 25 වනදාත් අතර කාලයේදී නිරිත දිග මෝසම සක්‍රීය වනු ඇතැයි එම දෙපාර්තමේන්තුව සඳහන් කළා.\nකෙසේ වෙතත් මෙම අධික උෂ්ණත්වය හමුවේ ජනතාවට හිරු එළියට නිරාවරණය වීමේ දී ප්‍රවේශම් වන ලෙසයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/335705/දිස්ත්‍රික්ක-රැසකට-උණුසුම්-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=331"
}