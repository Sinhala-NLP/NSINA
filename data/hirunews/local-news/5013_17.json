{
       "Source": "hirunews",
       "Timestamp": "Thursday, 09 June 2016 - 12:08",
       "Headline": "හදුන් දැව තොගයක් සමග සැකකරුවන් දෙදෙනෙකු අත්අඩංගුවට (ඡායාරූප)",
       "News Content": "විකිණීම සඳහා සූදානම්කර තිබූ හදුන් දැව තොගයක් සමග සැකකරුවන් දෙදෙනෙකු  අම්බලන්තොට පොලිසීය විසින් අත්අඩංගුවට ගෙන තිබෙනවා.\nඊයේ පස්වරුවේ වැටලීම සිදුකර ඇත්තේ අම්බන්තොට පොලිසීයට ලැබුණූ තොරතුරකට අනුවයි.\nසදුන් දැව තොගයේ වටිනාකම මෙතෙක් තක්සේරු කර නැහැ.\nමොනරාගල සහ අම්පාර ප්‍රදේශවලට රැගෙන යාම සදහා මෙම සුදු හදුන් දර තොගය අදාළ ගබඩා කර තිබූ බවයි පරීක්ෂණ වලදී අනාවරණ වී ඇත්තේ.\nඒවායේ වටිනාකම මෙතෙක් ගණන් බලා නොමැති බවයි අම්බලන්තොට පොලිසිය සදහන් කළේ.\nඅම්බලන්තොට ප්‍රදේශයේ ඉඩම් වල වැවී තිබූ මෙම සුදු හඳුන් ගස් රාත්‍රී කාලයේ දී අදාළ සැකකරුවන් දෙදෙනා විසින් කපා ඇති මෙලෙස අලෙවි කිරීමට සූදානම් කර තිබූ බවයි පොලිස් පරීක්ෂණවලදී අනාවරණ වී ඇත්තේ.\nසැකකරුවන් දෙදෙනා අද හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප-අජීත් පුෂ්ප කුමාර",
       "URL": "https://www.hirunews.lk/135120/හදුන්-දැව-තොගයක්-සමග-සැකකරුවන්-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5013"
}