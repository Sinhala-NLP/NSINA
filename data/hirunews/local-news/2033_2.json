{
       "Source": "hirunews",
       "Timestamp": "Thursday, 08 April 2021 - 20:06",
       "Headline": "ඇමති චමල් කණගාටුව පළ කරයි  (වීඩියෝ)",
       "News Content": "පාර්ලිමේන්තුවේ අද පෙරවරුවේ ඇති වු බහින් බස් වීම සම්බන්ධයෙන් කණගාටුව ප්‍රකාශ කරන බව අමාත්‍ය චමල් රාජපක්ෂ ප්‍රකාශ කළා.\nඅමාත්‍යවරයා සහ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා අතර, ඇතිවු බහින් බස්වීම නිසා සභාවේ ඇතිවු උණුසුම් තත්ත්වය හමුවේ පාර්ලිමේන්තුව විනාඩි පහකට කල් තැබීමට සිදුවුණා.\nඅධිකරණයට අපහාස කිරීමේ චෝදනාව මත සිර දඬුවම් නියම වි සිටින රන්ජන් රාමනායකගේ මන්ත්‍රීධූරය පුරප්පාඩු වි ඇති බවට තමන් ඊයේ සිදුකල නිවේදනය පිළිබද විපක්ෂය නගන අසත්‍ය චෝදනා සම්බන්ධයෙන් කථානායක මහින්ද යාපා අබේවර්ධණ අද පැහැදිලි කිරීමක් සිදුකළා.\nවිපක්ෂ නායකවරයා ඇතුළු විපක්ෂය සමාජයට වැරදි මතයක් ඇති කිරීමේ අරමුණින් චෝදනා ඉදිරිපත් කරන බවයි කථානායකවරයා එහිදි සභාවට දැනුම් දුන්නේ.\nඊට ප්‍රතිචාර දක්වමින් විපක්ෂ නායක සජිත් ප්‍රේමදාස සදහන් කලේ අතපසුවීමකින් ඇතැම් වැරදි සහගත කරුණු තමන්ගෙන් ඉදිරිත්වු බවයි.\nඉන් අනතුරුව පාර්ලිමේන්තුවේ සංවදාත්මක තත්ත්වය හමුවේයි අමාත්‍ය චමල් රාජපක්ෂ සහ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා අතර බහින් බස්වීමක් සිදුවුණේ.\nඑහිදි සමගි ජනබලවේගයේ මන්ත්‍රීවරුන් කළුපටි පැළද, පුවරු ප්‍රදර්ශණය කරමින් විරෝධය දැක්වු බවද අප පාර්ලිමේන්තු වාර්තාකරු සදහන් කළා.\nමේ අතර,  අද දිනයේදි පැවති පාස්කු ප්‍රහාරය පිළිබද ජනාධිපති කොමිසමේ වාර්තාව පිළිබද විවාදයට හෙට පස්වන දිනටත් පැවත්වීමට අද පැවති පක්ෂ නායක රැස්වීමේදී එකගත්වය පළව තිබෙනවා.\nඑමෙන්ම, ආරක්ෂක අමාත්‍යාංශයේ උපදේශක කාරක සභාව ජනාධිපති ගෝඨාභය රාජපක්ෂගේ ප්‍රධානත්වයෙන් අද පස්වරුවේ පාර්ලිමේන්තුවේදි රැස්වුණා.",
       "URL": "https://www.hirunews.lk/267902/ඇමති-චමල්-කණගාටුව-පළ-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2033"
}