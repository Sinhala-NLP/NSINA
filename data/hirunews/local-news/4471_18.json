{
       "Source": "hirunews",
       "Timestamp": "Tuesday, 13 June 2017 - 18:06",
       "Headline": "අපදාවලින් පූර්ණ නිවාස හානි සිදුවූ පුද්ගලයින් ගැන ජනපති තීරණයක් ගනී",
       "News Content": "ආපදා තත්ත්වයෙන් සම්පූර්ණයෙන් නිවාස අහිමිවූ පුද්ගලයන්ට කුලී පදනම මත නිවාස ලබාගැනීමට මසකට රුපියල් 7500 බැගින් මාස 3 ක් සඳහා මුදල් ලබාදෙන බව ජනාධිපති මෛත්‍රීපාල සිරිසේන ප්‍රකාශ කළා.\nඑම කටයුතු කඩිනම් කරන ලෙසයි අද ජනාධිපති කාර්යාලයේ පැවති පශ්චාත් ආපදා ප්‍රගති සමාලෝචන රැස්වීමේදී ජනාධිපතිවරයා කියා සිටියේ.\nවිනාශ වූ යටිතල පහසුකම් සංවර්ධන ක්‍රියාවලියේදී පාසල්, රෝහල් සහ නිවාස ඉදිකිරීමට ප්‍රමුඛතාව ලබාදෙන ලෙසද ජනාධිපති මෛත්‍රීපාල සිරිසේන මෙහිදී උපදෙස් ලබාදුන්නා.",
       "URL": "https://www.hirunews.lk/163483/අපදාවලින්-පූර්ණ-නිවාස-හානි-සිදුවූ-පුද්ගලයින්-ගැන-ජනපති-තීරණයක්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4471"
}