{
       "Source": "hirunews",
       "Timestamp": "Thursday, 26 August 2021 - 7:37",
       "Headline": "ගුරු-විදුහල්පති වැටුප් ගැටලු විසඳුම් යෝජනා ක්‍රියාත්මක කිරීම ඉදිරි අයවැයෙන්",
       "News Content": "වෘත්තිය සමිති දැනුවත් නො කර, ගුරු විදුහල්පති වැටුප් විෂමතා සම්බන්ධයෙන් වන විසඳුම කැබිනට් මණ්ඩලයේ දී තීරණය කිරීම සාධාරණ නො වන බව, ලංකා ගුරු සංගමය පවසනවා.\nඑහි ලේකම් ජෝශප් ස්ටාලින් මේ බව සඳහන් කළේ අදාළ අමාත්‍ය අනුකමිටු යෝජනා සම්බන්ධයෙන් අප කළ විමසීමකදී යි.\nගුරු-විදුහල්පති වැටුප් ගැටලු විසඳුම් යෝජනා ක්‍රියාත්මක කිරීම ඉදිරි අයවැයෙන් ප්‍රකාශයට පත් කර, අදියර වශයෙන් ක්‍රියාත්මක කිරීම සුදුසු බවට ඒ පිළිබඳ සොයා බැලීමට පත් කළ අමාත්‍ය අනුකමිටුව රජයට නිර්දේශ කර තිබුණා.\nගුරු-විදුහල්පති, ගුරු උපදේශක මෙන්ම අධ්‍යාපන පරිපාලන සේවා ඒකාබද්ධ කර සංවෘත සේවාවක් බවට පත් කිරීමට ද ඇමති අනුකමිටුව යෝජනා කර ඇති බව ආරංචි මාර්ග ප්‍රකාශ කළා.\nඊට අදාළ විධිවිධාන නොවැම්බර් මාසය අවසන් වීමට පෙර ගැසට් මගින් ප්‍රකාශයට පත් කිරිමට එමඟින් යෝජනා කර තිබෙනවා.\nකැබිනට් තීරණ දැනුම්දීමේ මාධ්‍ය හමුවේ දී අමාත්‍ය ඩලස් අලහප්පෙරුම ද ප්‍රකාශ කළේ අදාළ ගැටලුව පිළිබඳ කැබිනට් මණ්ඩල තීන්දුව ලබන සතියේ දැනුම් දෙන බවයි.",
       "URL": "https://www.hirunews.lk/280626/ගුරු-විදුහල්පති-වැටුප්-ගැටලු-විසඳුම්-යෝජනා-ක්‍රියාත්මක-කිරීම-ඉදිරි-අයවැයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1730"
}