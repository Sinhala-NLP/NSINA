{
       "Source": "hirunews",
       "Timestamp": "Saturday, 19 October 2019 - 13:07",
       "Headline": "ගෝඨාභය සතුව නායකත්වයේ ගුණාංග පවතිනවා - රතන හිමි",
       "News Content": "ශ්‍රී ලංකා පොදුජන පෙරමුණේ ජනාධිපති ධුර අපේක්ෂක ගෝඨාභය රාජපක්ෂ සතුව නායකත්වයට අවශ්‍ය ගුණාංග පවතින බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා.\nඋන්වහන්සේ මේ බව කියා සිටියේ ඇඹිලිපිටිය - සූරියකන්ද ප්‍රදේශයේ ඊයේ පැවති ආර්ථික සමුළුවකින් අනතුරුව මාධ්‍ය වෙත අදහස් දක්වමින්.\nදෙමළ පක්ෂ පසුගිය දා ඉදිරිපත් කළ යෝජනාවලිය සම්බන්ධයෙන් ද මෙහිදී මාධ්‍යවේදීන් උන්වහන්සේගෙන් අදහස් විමසා සිටියා.\nඊට පිළිතුරු ලබාදුන් පූජ්‍ය අතුරලියේ රතන හිමියන් කියා සිටියේ ජනාධිපති අපේක්ෂක සජිත් ප්‍රේමදාස මෙම අන්තවාදී යෝජනාවලට එකඟ වුවහොත් පක්ෂ, පාට භේද නොබලා ගෝඨාභය රාජපක්ෂට සහය පළ කිරීමට සිංහල ජනතාව කටයුතු කළ යුතු බවයි.",
       "URL": "https://www.hirunews.lk/226541/ගෝඨාභය-සතුව-නායකත්වයේ-ගුණාංග-පවතිනවා-රතන-හිමි",
       "Category": "Local News",
       "Parent URL": "https://www.hirunews.lk/local-news.php?pageID=3090"
}