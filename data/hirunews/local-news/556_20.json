{
       "Source": "hirunews",
       "Timestamp": "Sunday, 05 February 2023 - 13:05",
       "Headline": "ඉන්දියාවෙන් තවත් බස් රථ 50 ක් ශ්‍රී ලංකාවට   (ඡායාරූප)",
       "News Content": "මෙරට ග්‍රාමීය ප්‍රදේශවල පොදු ප්‍රවාහන සේවාව ශක්තිමත් කිරීම සඳහා ඉන්දීය රජය ලබාදුන් බස් රථ 50 ක් ජනාධිපති රනිල් වික්‍රමසිංහ වෙත සංකේතාත්මකව භාරදීම සිදු කෙරුණා.\nශ්‍රී ලංකාවේ ඉන්දීය මහ කොමසාරිස් ගෝපාල් බාග්ලේ විසින් ඊට අදාළ ලේඛන ජනාධිපතිවරයා වෙත ලබාදෙනු ලැබුවේ ජනාධිපති කාර්යාලයේදියි.\n75 වන ජාතික නිදහස් දින සැමරුමට සමගාමීව මෙම බස් රථ ලබාදීමේ වැඩසටහන ක්‍රියාත්මක කර ඇති අතර, එහි පළමු බස් රථ 75 පසුගියදා ඉන්දීය රජය විසින් මෙරටට භාරදෙනු ලැබුවා.\nඑම වැඩසටහන යටතේ බස් රථ 500 ක් ඉන්දියාව විසින් ශ්‍රී ලංකාවට ලබාදීමට නියමිතයි.",
       "URL": "https://www.hirunews.lk/326711/ඉන්දියාවෙන්-තවත්-බස්-රථ-50-ක්-ශ්‍රී-ලංකාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=556"
}