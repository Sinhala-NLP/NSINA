{
       "Source": "hirunews",
       "Timestamp": "Monday, 22 May 2023 - 18:53",
       "Headline": "\"ගෙදර යවන විවාදය බලන්න මටත් දරුවන්ටත් ඉඩ දෙන්න\"",
       "News Content": "මහජන උපයෝගිතා කොමිසමේ සභාපති ධුරයෙන් ඉවත් කිරීමේ යෝජනාව පිලිබඳ විවාදය දැක බලා ගැනීම සඳහා තමාටත් තමාගේ දරුවන් දෙදෙනාටත් අවස්තාව සලසා දෙන ලෙස එම කොමිසමේ සභාපති ජනක රත්නායක විසින් පාර්ලිමේන්තු මහලේකම්ගෙන් ඉල්ලීමක් කර තිබෙනවා.\nඔහු මෙම ඉල්ලීම කර ඇත්තේ පාර්ලිමේන්තු මහලේකම් ධම්මික දසනායක වෙත ලිපියක් යොමුකරමින් බවයි සඳහන් වන්නේ.\nතමාටත්, තම පුතුන් දෙදෙනාටත් පාර්ලිමේන්තුවේ මහජන ගැලරියේ සිට තමාව ඉවත්කරනු ලබන විවාදය බැලීමට ඉඩ දෙන ලෙසයි ඔහු එම ලිපිය මගින් ඉල්ලා ඇත්තේ .\nමහජන උපයෝගිතා කොමිෂන් සභාවේ සභාපතිවරයා ඉවත්කිරීමේ යෝජනාව පිලිබඳ විවාදය අනිද්දා (24) පැවැත්වීමට නියමිතයි.\nමෙම යෝජනාව පාර්ලිමේන්තුවේ න්‍යාය පුස්තකයට දැනටමත් ඇතුලත් කර තිබෙන බවද වාර්තා වෙනවා.\nමහජන උපයෝගිතා කොමිෂන් සභාවේ සභාපතිවරයා එම කොමිසමෙන් ඉවත්කිරීමේ අමාත්‍ය ප්‍රකාශය පාර්ලිමේන්තුවට ඉදිරිපත් කරනු ලැබුවේ මුදල් අමාත්‍යවරයා විසිනුයි.",
       "URL": "https://www.hirunews.lk/335943/ගෙදර-යවන-විවාදය-බලන්න-මටත්-දරුවන්ටත්-ඉඩ-දෙන්න",
       "Category": "Local News",
       "Parent URL": "https://www.hirunews.lk/local-news.php?pageID=324"
}