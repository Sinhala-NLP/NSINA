{
       "Source": "hirunews",
       "Timestamp": "Monday, 12 June 2017 - 11:12",
       "Headline": "ඥානසාර හිමිට එරෙහිව පනවා ඇති නඩුව විභාගයට ගැනීමට දින නියම කෙරේ",
       "News Content": "හෝමාගම මහේස්ත්‍රාත් අධිකරණයේ දී දැක්වූ හැසිරීමක් සම්බන්ධයෙන් බොදුබල සේනා සංවිධානයේ මහා ලේකම් පුජ්‍ය ගලගොඩඅත්තේ ඥානසාර හිමියන්ට එරෙහිව උසාවියට අපහාස කිරීමේ චෝදනාව යටතේ නීතිපතිවරයා පනවා ඇති නඩුව අභියාචනාධිකරණයේ දී අද (12) කැඳවු අතර එය ලබන ජුලි මස 18, 19, 20 විභාගයට ගැනීමට දින නියම කෙරුනා.\nඅද (12) ඥානසාර හිමි අධිකරණයට පැමිණ නොසිටි අතර නීතිපතිවරයා අත්අඩංගුවට ගැනීමට වරෙන්තු ඉල්ලා සිටියා.\nඑහි දී අධිකරණය කියා සිටියේ ඊළඟ නඩු දිනයේ දී නොපැමිණියහොත් අත්අඩංගුවට ගැනීමට වරෙන්තු නිකුත් කරන බවයි.\nඥානසාර හිමි වෙනුවෙන් පෙනී සිටි ජනධිපති නීතිඥ ටිරන්ත වරලියද්ද පැවසුවේ උන් වහන්සේට ජීවිත තර්ජන ඇති නිසා උසාවියට නොපැමිණෙන බවයි.\nඑවැන්නක් වාර්තා නොවන බව කියා සිටි අධිකරණය ඊළඟ නඩු දිනයේ අනිවාර්යයෙන් පැමිණිය යුතු බව සඳහන් කළා.\nඅභියාචනාධිකරණ විනිසුරුවන් ලෙස ක්‍රියා කළේ  A.T. B. දෙහිදෙනිය සහ දේවිකා තෙන්නකෝන්.",
       "URL": "https://www.hirunews.lk/163375/ඥානසාර-හිමිට-එරෙහිව-පනවා-ඇති-නඩුව-විභාගයට-ගැනීමට-දින-නියම-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4474"
}