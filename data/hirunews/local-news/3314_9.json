{
       "Source": "hirunews",
       "Timestamp": "Friday, 07 June 2019 - 7:47",
       "Headline": "පාස්කු ඉරුදින තේරීම් කාරක සභාව හමුවට අසාද් සාලිත් කැඳවයි",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු තේරීම් කාරක සභාව හමුවේ සාක්ෂි ලබාදීම සඳහා බස්නාහිර පළාත් හිටපු ආණ්ඩුකාර අසාද් සාලි කැඳවා තිබෙනවා.\nලබන අඟහරුවාදා පස්වරු 02 ට තේරීම් කාරක සභාව යළි රැස්වන අතර, එහිදී අසාද් සාලි ඇතුළු 04 දෙනෙකුගෙන් සාක්ෂි විමසීමට නියමිතයි.\nමේ අතර, පාස්කු ඉරිදා ප්‍රහාරය සම්බන්ධයෙන් දැනට අනිවාර්ය නිවාඩු යවා ඇති පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු ඊයේ සාක්ෂි ලබාදුන්නා.\nත්‍රස්ත විමර්ශන කොට්ඨාශය භාර හිටපු නියෝජ්‍ය පොලිස්පති නාලක ද සිල්වා, සහ  ආරක්ෂක ලේකම් විශ්‍රාමික ජෙනරාල් ශාන්ත කෝට්ටේගොඩ මෙන්ම ජාතික බුද්ධි ප්‍රධානී විශ්‍රාමික ජ්‍යෙෂ්ඨ නියෝජ්‍ය පොලිස්පති සිසිර මෙන්ඩිස් ද මීට පෙර තේරීම් කාරක සභාව හමුවේ සාක්ෂි ලබාදී තිබුණා.",
       "URL": "https://www.hirunews.lk/217868/පාස්කු-ඉරුදින-තේරීම්-කාරක-සභාව-හමුවට-අසාද්-සාලිත්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=3314"
}