{
       "Source": "hirunews",
       "Timestamp": "Sunday, 24 July 2022 - 17:55",
       "Headline": "හිටපු ජනපති ගෝඨාභය අත්අඩංගුවට ගන්නැයි සිංගප්පූරුවේ නීතිපතිට ඉල්ලීමක්",
       "News Content": "හිටපු ජනාධිපති ගෝඨාභය රාජපක්ෂ මහතා අත්අඩංගුවට ගන්නැයි ඉල්ලා දකුණු අප්‍රිකාව පදනම් කරගත් ජාත්‍යන්තර සංවිධානයක් සිංගප්පූරුවේ නීතිපතිවරයා වෙත අපරාධ පැමිණිල්ලක් ගොනු කර තිබෙනවා.\nරොයිටර් පුවත් සේවය වාර්තා කළේ 2019 වසරේ මෙරට සිවිල් යුද්ධය අතරතුර දී ගෝඪාභය රාජපක්ෂ ජිනීවා සම්මුතීන් බරපතළ ලෙස උල්ලංඝනය කරඇති බව පවසමින් මෙම පැමිණිල්ල ගොනු කර ඇති බවයි.\nපිටු 63කින් යුත් අදාළ පැමිණිල්ල මගින් ප්‍රකාශ කර ඇත්තේ ආරක්ෂක ලේකම්වරයාව සිටි සමයේ සිදුවූ යුද අපරාධ සම්බන්ධයෙන් ශ්‍රී ලංකාවේ හිටපු ජනාධිපතිවරයා අත්අඩංගුවට ගත යුතු බවයි.",
       "URL": "https://www.hirunews.lk/310852/හිටපු-ජනපති-ගෝඨාභය-අත්අඩංගුවට-ගන්නැයි-සිංගප්පූරුවේ-නීතිපතිට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=996"
}