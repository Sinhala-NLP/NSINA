{
       "Source": "hirunews",
       "Timestamp": "Saturday, 30 July 2022 - 9:06",
       "Headline": "බලපත්‍ර නොමැති ඉන්ධන ගබඩා කළ පුද්ගලයෙකු අත්අඩංගුවට (වීඩියෝ)",
       "News Content": "බලපත්‍ර නොමැතිව අනාරක්ෂිත ලෙස ඉන්ධන ගබඩා කරගෙන සිටි පුද්ගලයෙකු වේයන්ගොඩ - නයිවල ප්‍රදේශයේ දී පොලිසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ සැකකරු සතුව ඩීසල් ලීටර 71 ක් සහ පෙට්‍රල් ලීටර 105 ක් තිබී සොයාගත් බවයි.\nමේ අතර ඊයේ (29) දිනය තුළ පෙට්‍රල් ලීටර 606 ක් සහ ඩීසල් ලීටර 6,610 ක් සමග සැකකරුවන් 24 දෙනෙකු අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළා.",
       "URL": "https://www.hirunews.lk/311375/බලපත්‍ර-නොමැති-ඉන්ධන-ගබඩා-කළ-පුද්ගලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=981"
}