{
       "Source": "hirunews",
       "Timestamp": "Monday, 27 November 2017 - 8:06",
       "Headline": "නව සෞඛ්‍ය සේවා අධ්‍යක්ෂ ජනරාල් වෛද්‍ය අනිල් ජාසිංහ",
       "News Content": "නව සෞඛ්‍ය සේවා අධ්‍යක්ෂ ජනරාල්වරයා ලෙස කොළඹ ජාතික රෝහලේ අධ්‍යක්ෂ වෛද්‍ය අනිල් ජාසිංහව සෞඛ්‍ය අමාත්‍යවරයා විසින් පත්කර තිබෙනවා.\nවැඩබලන සෞඛ්‍ය සේවා අධ්‍යක්ෂ ජනරාල්වරයා ලෙස දැනට කටයුතු කරන වෛද්‍ය ජයසුන්දර බණ්ඩාර විශ්‍රාම යාමට නියමිත බැවින් මෙම පත් කිරීම සිදුකර ඇති බව සඳහන්.\nඒ අනුව එළඹෙන බදාදා තමන් නව ධූරයේ වැඩ භාර ගන්නා බවයි වෛද්‍ය අනිල් ජාසිංහ හිරු ප්‍රවෘත්ති අංශය කළ විමසීමකදී සඳහන් කළේ.\n2001 වසරේ සිට 2008 වසර දක්වා කොළඹ ජාතික රෝහලේ හදිසි අනතුරු අංශයේ අධ්‍යක්ෂ ලෙස කටයුතු කළ වෛද්‍ය අනිල් ජාසිංහ පසුව දකුණු කොළඹ ශික්ෂණ රෝහලේ අධ්‍යක්‍ෂවරයා ලෙස කටයුතු කළා.\nඉන් අනතුරුව 2012 වසරේ සිට මේ දක්වා  ඔහු කොළඹ ජාතික රෝහලේ අධ්‍යක්ෂවරයා ලෙස කටයුතු කරනු ලබනවා.",
       "URL": "https://www.hirunews.lk/176999/නව-සෞඛ්‍ය-සේවා-අධ්‍යක්ෂ-ජනරාල්-වෛද්‍ය-අනිල්-ජාසිංහ",
       "Category": "Local News",
       "Parent URL": "https://www.hirunews.lk/local-news.php?pageID=4199"
}