{
       "Source": "hirunews",
       "Timestamp": "Thursday, 15 March 2018 - 17:32",
       "Headline": "නීති විරෝධී ලෙස මෙරටට ගෙන් වූ තහනම් වල් නාශක තොගයේ වටිනාකම ලක්ෂ 50ක්",
       "News Content": "ව්‍යාජ ලේඛන ඉදිරිපත් කරමින් මෙරටට රැගෙන ආ ගල්යිෆොසෙට් තහනම් වල් නාශක කිලෝ දහසක් (1000) ශ්‍රී ලංකා රේගුවේ නිවාරණ අංශයේ නිලධාරින් විසින් ඊයේ (14) පෑලියගොඩ රේගු අංගනයේ තිබී සොයාගෙන තිබෙනවා.\nමේ වල් නාශක තොගයේ වටිනාකම රුපියල් ලක්ෂ 50ක් පමණ වන බවයි ශ්‍රී ලංකා රේගුව පැවසුවේ.\nගල්යිෆොසෙට් නමැති තහනම් වල් නාශකය රජය විසින්  2015 වසරේදී අතිවිශේෂ ගැසට් පත්‍රයක මගින් තහනම් කරනු  ලැබුවා.\nමෙලෙස රැගෙන ආ භාණ්ඩ අතර පාවහන්, බීඩි සහ දුම්කුඩු විශේෂයක් තිබු බවයි රේගුව පැවසුවේ.\nසමස්ත භාණ්ඩ වල වටිනාකම රුපියල් ලක්ෂ 106 ක් පමණ වන බවත් කොළඹ ප්‍රදේශයේ ව්‍යාපාරිකයෙකු විසින් මේ භාණ්ඩ මෙරට ගෙන්වා ඇති බවත් දැනට සිදුකර ඇති පරීක්ෂණ වලදී හෙළිවී තිබෙනවා.\nමේ සම්බන්ධයෙන් පුද්ගලයින් දෙදෙනෙකුගෙන් ප්‍රශ්න කරන බවයි ශ්‍රී ලංකා රේගුවේ මාධ්‍ය ප්‍රකාශක සුනිල් ජයරත්න අප සමඟ පවසා සිටියේ.",
       "URL": "https://www.hirunews.lk/186007/නීති-විරෝධී-ලෙස-මෙරටට-ගෙන්-වූ-තහනම්-වල්-නාශක-තොගයේ-වටිනාකම-ලක්ෂ-50ක්",
       "Category": "Local News",
       "Parent URL": "https://www.hirunews.lk/local-news.php?pageID=4036"
}