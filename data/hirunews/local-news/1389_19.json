{
       "Source": "hirunews",
       "Timestamp": "Saturday, 29 January 2022 - 13:18",
       "Headline": "පානීය ජල බෝතල්වල පාලන මිල ඉවතට",
       "News Content": "දේශීය ව බෝතල් කළ පානීය ජලය සඳහා පැවති උපරිම සිල්ලර මිල ඉවත් කරමින් අති විශේෂ ගැසට් නිවේදනයක් නිකුත් කර තිබෙනවා.\nඒ පාරිභෝගික කටයුතු පිළිබඳ අධිකාරියේ සභාපති විශ්‍රාමික මේජර් ජනරාල් ශාන්ත දිසානායක විසින්.\nපානීය ජල බෝතල් සඳහා උපරිම සිල්ලර මිලක් නියම කරමින් නිකුත් කර ඇති ගැසට් නිවේදනය ඉවත් කරන ලෙස ශ්‍රී ලංකා බෝතල් කරන ලද පානීය ජල ඇසුරුම්කරුවන්ගේ සංගමය පසුගියදා පාරිභෝගික ආරක්ෂණ රාජ්‍ය අමාත්‍යාංශයෙන් ඉල්ලීමක් කර තිබුණා.\nඑහිදී ඔවුන් පෙන්වා දී තිබුණේ නැව් ගාස්තු, ප්ලාස්ටික් ඇතුලු අමුද්‍රව්‍ය මිල වැඩිවීම නිසා කර්මාන්තයේ පිරිවැය ඉහළ ගොස් ඇති බවයි.",
       "URL": "https://www.hirunews.lk/295558/පානීය-ජල-බෝතල්වල-පාලන-මිල-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1389"
}