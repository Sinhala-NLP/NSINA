{
       "Source": "hirunews",
       "Timestamp": "Monday, 24 January 2022 - 7:46",
       "Headline": "සත්වෝද්‍යානය ගැන තීරණයට පශු වෛද්‍යවරුන්ගෙන් සතියක්",
       "News Content": "දෙහිවල සත්වෝද්‍යානයේ මතු ව ඇති අර්බුදයට සතියක් ඇතුළත විසදුම් ලබා නොදුන හොත් වෘත්තීය ක්‍රියාමාර්ගයක් ආරම්භ කරන බව රජයේ පශු වෛද්‍ය නිලධාරීන්ගේ සංගමය පවසනවා.\nකොළඹ ඊයේ පැවති මාධ්‍ය හමුවකට එක්වෙමින් එම සංගමයේ නියෝජිතයින් මේ බව සඳහන් කළා.\nඉල්ලීම් කිහිපයක් මුල් කර ගනිමින් පසුගිය දා දෙහිවල සත්වෝද්‍යානයේ සේවකයින් සත්‍යග්‍රහයක ද නිරත වුණා.\nඑවන් පසුබිමක දෙහිවල සත්වෝද්‍යානයේ කඩා කප්පල්කාරී ක්‍රියා සහ වංචාවලට සම්බන්ධ පුද්ගලයින් පිළිබද විධිමත් විමර්ශනයක් සිදු කොට පවත්නා අවදානම්කාරී වාතාවරණය ඉවත් කරදෙන තුරු දින 14ක් සිය රාජකාරීවලින් ඉවත්වීමට ජාතික සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් ශර්මිලා රාජපක්ෂ පසුගිය දා තීරණය කළා.\nකෙසේ වෙතත්, කොළඹ ඊයේ පැවති මාධ්‍ය හමුවකට එක්වෙමින් රජයේ පශු වෛද්‍ය නිලධාරීන්ගේ සංගමයේ සභාපති වෛද්‍ය එච්.එච්.ඒ.එස්. පියසිරි සහ එහි ලේකම් වෛද්‍ය නුවන් හේවාගමගේ ඒ පිළිබඳ අදහස් දක්වා සිටියා.",
       "URL": "https://www.hirunews.lk/294926/සත්වෝද්‍යානය-ගැන-තීරණයට-පශු-වෛද්‍යවරුන්ගෙන්-සතියක්",
       "Category": "Local News",
       "Parent URL": "https://www.hirunews.lk/local-news.php?pageID=1404"
}