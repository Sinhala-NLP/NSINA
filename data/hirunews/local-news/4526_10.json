{
       "Source": "hirunews",
       "Timestamp": "Tuesday, 09 May 2017 - 9:16",
       "Headline": "Update -ගීතා කුමාරසිංහගෙන් ශ්‍රේෂ්ඨාධිකරණයට අභියාචනයක්",
       "News Content": "තමන්ට මන්ත්‍රී ධුරයයක් දැරිය නොහැකි බවට අභියාචනාධිකරණය ලබා දුන් තීන්දුවට එරෙහිව එක්සත් ජනතා නිදහස් සන්ධාන පාර්ලිමේන්තු මන්ත්‍රිනී ගීතා කුමාරසිංහ විසින් ශ්‍රේෂ්ඨාධිකරණයට අභියාචනයක් ඉදිරිපත් කර තිබෙනවා.\nඇයගේ පාර්ලිමේන්තු මන්ත්‍රී ධූරය අහෝසි වී ඇති බවට පාර්ලිමේන්තු මහ ලේකම්වරයා විසින් මැතිවරණ කොමිසමට දැනුම් දෙනු ලැබුවා.\nගීතා කුමාරසිංහගේ මන්ත්‍රී අසුන හිස් වීම හේතුවෙන් ඒ සඳහා සුදුසු පුද්ගලයෙකු පත් කරන ලෙසයි පාර්ලිමේන්තු මහලේකම්වරයා මැතිවරණ කොමිසමේ සභාපතිවරයාගෙන් ඉල්ලා ඇත්තේ.\nද්විත්ව පුරවැසිභාවය හේතුවෙන් පාර්ලිමේන්තු මන්ත්‍රිනී ගීතා කුමාරසිංහට මන්ත්‍රී ධුරය දැරීමට සුදුසුකමක් නොමැති බවට අභියාචනාධිකරණය තීන්දු කරනු ලැබුවේ පසුගිය 03 වන දායි.\nUpdate :-  Tuesday, May 9, 2017 12.25pm\n-------------------------------------------------------------\nපාර්ලිමේන්තු මන්ත්‍රිනී ගීතා කුමාරසිංහගේ මන්ත්‍රී ධුරය අහෝසි වී ඇති බව පාර්ලිමේන්තු මහ ලේකම්වරයා විසින් මැතිවරණ කොමිසමේ සභාපති මහින්ද දේශප්‍රිය වෙත දැනුම් දී තිබෙනවා.",
       "URL": "https://www.hirunews.lk/160920/update-ගීතා-කුමාරසිංහගෙන්-ශ්‍රේෂ්ඨාධිකරණයට-අභියාචනයක්",
       "Category": "Local News",
       "Parent URL": "https://www.hirunews.lk/local-news.php?pageID=4526"
}