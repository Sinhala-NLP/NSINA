{
       "Source": "hirunews",
       "Timestamp": "Tuesday, 14 June 2022 - 11:55",
       "Headline": "අදානිට කළකිරෙයි (වීඩියෝ)",
       "News Content": "මන්නාරම පුනර්ජනනීය බලශක්ති ව්‍යාපෘතිය සම්බන්ධයෙන් එල්ල වන චෝදනා පිළිබඳව තමන් දැඩි කල කිරීමෙන් පසුවන බව ඉන්දියාවේ අදානි සමූහය පවසනවා.\nඑන්.ඩී.ටී.වී. පුවත් සේවයට එහි ප්‍රකාශකයෙකු මේ බව සඳහන් කර ඇති අතර, අදාළ ව්‍යාපෘතිය පිළිබඳ ආන්දෝලනාත්මක ප්‍රකාශයක් කළ විදුලිබල මණ්ඩලයේ හිටපු සභාපති එම්.එම්.සී.ෆර්ඩිනැන්ඩු ඊයේ එම තනතුරෙන් ඉල්ලා අස්වූ පසුබිමක අදානි සමාගම මෙම ප්‍රකාශය නිකුත් කර තිබීම විශේෂත්වයක්.\nලංකා විදුලිබල මණ්ඩලයේ හිටපු සභාපතිවරයා කෝප් කමිටුව හමුවේ සඳහන් කළේ අදාළ ව්‍යාපෘතිය අදානි සමාගමට ලබාදීම සඳහා බලපෑම් එල්ල වූ බවයි.\nඊට ප්‍රතිචාර දක්වමින් අදානි සමූහයේ ප්‍රකාශකයා එන්.ඩී.ටී.වී පුවත් සේවයට ප්‍රකාශ කළේ මෙලෙස චෝදනා එල්ල වීම පිළිබඳව තම සමාගම කල කිරීමෙන් පසුවන බවත්, අදාළ ගැටලුව මේ වනවිටත් ලක් රජය විසින් අවදානයට ලක් කර ඇති බවයි.\nඅසල්වාසියෙකු ලෙස ශ්‍රී ලංකාවේ ආයෝජනය කිරීම තම සමාගමේ අපේක්ෂාව වී තිබූ බව අදානි සමාගමේ ප්‍රකාශකයා වැඩිදුරටත් සඳහන් කර තිබෙනවා.",
       "URL": "https://www.hirunews.lk/307090/අදානිට-කළකිරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1096"
}