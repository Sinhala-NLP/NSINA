{
       "Source": "hirunews",
       "Timestamp": "Saturday, 30 June 2018 - 19:27",
       "Headline": "නීතිය පගාවට යටවී ඇතැයි අගරදගුරු හිමිපාණන් කියයි",
       "News Content": "මෙරට නීතිය පගාවට යටවී ඇතැයි අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nඋන්වහන්සේ මේ බව සඳහන් කළේ හංවැල්ල - පහත්ගම ප්‍රදේශයේ අද පැවති උත්සවයකින් අනතුරුව මාධ්‍යවෙත අදහස් පළ කරමින්.\nහංවැල්ල - පහත්ගම ශාන්ත ජෝසප් කන්‍යාරාමයේ ඉදිකරන ලද නව ගොඩනැගිල්ල විවෘත කිරීම වෙනුවෙන් මෙම උත්සවය පැවැත්වුණා.\nඑමෙන්ම රටේ ඇති ලොකුම ව්‍යසනය අවංක කමක් නොමැතිව පගාවට සියලූ දේ සිදුකිරීම බව පෙන්වා දුන් උන්වහන්සේ සියලූ නීතිරීති පගාවට යටවී ඇති බවයි සඳහන් කළේ.",
       "URL": "https://www.hirunews.lk/194249/නීතිය-පගාවට-යටවී-ඇතැයි-අගරදගුරු-හිමිපාණන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3870"
}