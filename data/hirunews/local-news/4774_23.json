{
       "Source": "hirunews",
       "Timestamp": "Tuesday, 29 November 2016 - 19:25",
       "Headline": "පැවරුම් සහන කාලය දෙසැම්බර් 31 දක්වා",
       "News Content": "රථවාහන පැවරීම සම්බන්ධයෙන් මහජනතාවට ලබාදී තිබූ සහන කාලය දෙසැම්බර් මස 31 වනදා දක්වා දීර්ඝ කළ බව මෝටර් රථ ප්‍රවාහන කොමසාරිස් ජගත් චන්ද්‍රසිරි ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් කොමසාරිස්වරයා සඳහන් කළේ අදාළ සහන කාලය හෙටින් අවසන්වීමට නියමිතව තිබූ බවයි.\nඒ හේතුවෙන් ඊයේ සහ අද දිනයේදී විශාල පිරිසක් නාරාහේන්පිට පිහිටි මෝටර් රථ ප්‍රවාහන දෙපාර්තමේන්තුවට පැමිණීම නිසා එහි කටයුතුවලට දැඩි බාධා එල්ලවූ බවයි කොමසාරිස්වරයා වැඩිදුරටත් කියා සිටියේ.\nමේ අතර රථවාහන වැරදි කිහිපයක් සම්බන්ධයෙන් පනවා ඇති දඩ මුදල රුපියල් 25000 දක්වා ඉහළ දැමීමත් සමඟ රියදුරු බලපත්‍ර සඳහා වෛද්‍ය සහතික ලබා ගැනීමට පැමිණෙන පිරිස ඉහළ යාම හේතුවෙන් ප්‍රදේශ කිහිපයක පිහිටි ජාතික ප්‍රවාහන වෛද්‍ය ආයතනවල කටයුතුවලට අදත් බාධා එල්ලවුණා.",
       "URL": "https://www.hirunews.lk/148611/පැවරුම්-සහන-කාලය-දෙසැම්බර්-31-දක්වා",
       "Category": "Local News",
       "Parent URL": "https://www.hirunews.lk/local-news.php?pageID=4774"
}