{
       "Source": "hirunews",
       "Timestamp": "Wednesday, 15 March 2017 - 18:50",
       "Headline": "නියෝජ්‍ය විදුහල්පතිගේ මැදඟිල්ල කඩයි",
       "News Content": "අතෙහි පැළඳ සිටි වළල්ලක් පිළිබඳව විමසූ පින්නවල ජාතික පාසලේ නියෝජ්‍ය විදුහල්පතිවරයාගේ ඇඟිල්ලක් කඩා දැමූ එම පාසලේ 13 වන ශ්‍රේණියේ සිසුවෙකු පිළිබඳව අද හිරු ප්‍රවෘත්ති අංශයට තොරතුරු වාර්තාවුණා.\nපසුව කෑගල්ල රෝහලට ඇතුළත් කෙරුණු නියෝජ්‍ය විදුහල්පතිවරයා ශල්‍යකර්මයකටද ලක් කර තිබුණා.\nනියෝජ්‍ය විදුහල්පතිවරයාට පහරදුන් සිසුවා  මීට පෙරද විනය කඩකිරීමේ සිද්ධියක් සම්බන්ධයෙන් දින 14 ක් පන්ති තහනම්කර සිටි අයෙක්.\nසිද්ධිය සම්බන්ධයෙන් රඹුක්කන කලාප අධ්‍යාපන කාර්යාලය මෙන්ම  පොලීසියද පරීක්ෂණ ආරම්භ කර තිබෙනවා.",
       "URL": "https://www.hirunews.lk/156948/නියෝජ්‍ය-විදුහල්පතිගේ-මැදඟිල්ල-කඩයි",
       "Category": "Local News",
       "Parent URL": "https://www.hirunews.lk/local-news.php?pageID=4612"
}