{
       "Source": "hirunews",
       "Timestamp": "Monday, 05 December 2022 - 14:34",
       "Headline": "රැකියා විරහිත උපාධිධාරින් දියත අසළ විරෝධතාවක (වීඩියෝ)",
       "News Content": "උපාධිධාරින් 465 දෙනෙකු සඳහා 2019 වසරේ සිට මේ දක්වා රැකියා ලැබී නොමැති බව පවසමින් රැකියා විරහිත උපාධිධාරින්ගේ සංගමය අද (05) දියත උයන අසළ විරෝධතාවක නිරත වුණා.\nපාර්ලිමේන්තුවට යන අතරතුර විරෝධතාකරුවන් හමුවීමට විපක්ෂ නායක සජිත් ප්‍රේමදාසද පැමිණි අතර එහිදී සිය ගැටලුව සම්බන්ධයෙන් ඔවුන් එහිදි ලිපියක්ද භාරදෙනු ලැබුවා.\nඒ අනුව විපක්ෂනායක සජිත් ප්‍රේමදාස මෙම ගැටලුව සම්බන්ධයෙන් අද පාර්ලිමේන්තුවට කරුණු ඉදිරිපත් කළ අතර ඊට පිළිතුරු දක්වමින් අධ්‍යාපන අමාත්‍ය සුසිල් ප්‍රේම්ජයන්ත් කියා සිටියේ අදාළ ගැටළුව සම්බන්ධයෙන් උපාධිධාරින් සමඟ සාකච්ඡා කිරීමට සූදානම් බවයි.\nමේ අතර අතුරුදන්වූවන්ගේ පවුල් සඳහා ලබාදෙන බවට පොරොන්දු වූ වන්දි මුදල් මේවන තෙක් ලැබී නොමැති බවට චෝදනා කරමින් අතුරුදන්වූවන්ගේ පවුල් එකමුතුවද අද දියත උයන අසල විරෝධතාවක නිරත වුණා.",
       "URL": "https://www.hirunews.lk/322010/රැකියා-විරහිත-උපාධිධාරින්-දියත-අසළ-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=687"
}