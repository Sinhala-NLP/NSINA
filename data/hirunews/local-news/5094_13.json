{
       "Source": "hirunews",
       "Timestamp": "Sunday, 10 April 2016 - 14:40",
       "Headline": "මේ දිනවල ජංගම දුරකථනය භාවිත කරන්නේ බලගෙනයි",
       "News Content": "කුරුවිට - බටතොට ප්‍රදේශයේදී ජංගම දුරකථනය භාවිත කරමින් සිටි තරුණයෙකු අකුණු සැර වැදී ජීවිතක්ෂයට පත්ව තිබෙනවා.\n22 හැවිරිදි මෙම තරුණයා නිවස තුළ සිට ජංගම දුරකථනය හරහා ඇමතුමක් ලබාගනිමින් සිටියදී ඊයේ පස්වරුවේ මෙලෙස අකුණු පහරට ගොදුරුවී ඇති බවයි පොලීසිය සඳහන් කළේ.\nමේ අතර දිවයිනට බලපා ඇති අන්තර් මෝසම් කාලගුණ තත්ත්වය හේතුවෙන් සවස් කාලයේදී අකුණු ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nමේ හේතුවෙන් අකුණු අනතුරුවලින් ආරක්ෂාවීම සඳහා පියවර ගන්නා ලෙස කාලගුණ විද්‍යා දෙපාර්තමේන්තුවේ අනාවැකිකරණ අංශයේ  අධ්‍යක්‍ෂ එස් ප්‍රේමලාල් ජනතාවගෙන් ඉල්ලීමක් කළා.\nඅකුණු අනතුරුවලින් වසරකට පුද්ගලයින් 30 කට වැඩි සංඛ්‍යාවක් ජීවිතක්ෂයට පත්වන බවයි ඔහු එහිදී  ප්‍රකාශ කළේ.",
       "URL": "https://www.hirunews.lk/130555/මේ-දිනවල-ජංගම-දුරකථනය-භාවිත-කරන්නේ-බලගෙනයි",
       "Category": "Local News",
       "Parent URL": "https://www.hirunews.lk/local-news.php?pageID=5094"
}