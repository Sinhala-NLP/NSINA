{
       "Source": "hirunews",
       "Timestamp": "Friday, 22 September 2023 - 13:54",
       "Headline": "පුෂ්පා රම්‍යානි ද සොයිසා සම්මාන දෙකක් සමඟ දිවයිනට",
       "News Content": "කොළඹ ජාතික රෝහලේ ප්‍රධාන හෙද පුහුණු කිරීමේ නිලධාරිනී පුෂ්පා රම්‍යානි ද සොයිසා ජාත්‍යන්තර ඇගයීමට පත්ව සම්මාන දෙකක් දිනා අද (22) මෙරටට පැමිණ තිබෙනවා.\nබ්‍රිතාන්‍ය පාර්ලිමේන්තුවෙන් සහ එරට ගෝලීය වාණිජ මණ්ඩලය විසින් \"ලෝකයේ බලගතුම සහ බලපෑමක් කළ හැකි කාන්තාව\" ලෙස ඇය නම් කර ඇති බවයි වාර්තා වන්නේ.\nමේ පිළිබඳව ඇය ප්‍රකාශ කර සිටියේ රාජ්‍ය සේවයට පරිබාහිරව පෞද්ගලික ධනය, කාලය මෙන්ම ශ්‍රමයද වැය කරමින් තමන් කල සේවය ඇගයීම සඳහා මෙම සම්මාන හිමි වූ බවයි.\nඑසේම සෞඛ්‍ය ක්ෂේත්‍රය නියෝජනය කරමින් තමන්ට මෙම සම්මානය හිමි වීමද විශේෂත්වයක් බවයි ඇය ප්‍රකාශ කර සිටියේ.",
       "URL": "https://www.hirunews.lk/349084/පුෂ්පා-රම්‍යානි-ද-සොයිසා-සම්මාන-දෙකක්-සමඟ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=13"
}