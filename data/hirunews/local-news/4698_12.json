{
       "Source": "hirunews",
       "Timestamp": "Sunday, 22 January 2017 - 16:21",
       "Headline": "මොණරාගල - මැදගම බැංකුවකින් ලක්ෂ 57ක් කොල්ල කයි",
       "News Content": "මොණරාගල  - මැදගම රජයේ බැංකුවක මුදල් ලබා ගැනීමේ යන්ත්‍රය කඩා එහි තිබූ රුපියල් 57ලක්ෂ 75,800ක මුදලක් සොරකම් කරගෙන ගොස් තිබෙනවා.\nපොලිසිය ප්‍රකාශ කළේ පසුගිය සිකුරාදා රාත්‍රී කාලයේ මෙම සොරකම සිදුව ඇති බවයි.\nඅද පෙරවරුවේ බැංකු ගොඩනැගිල්ල පිරිසිදු කිරිමේ කටයුතු සදහා විවෘත කිරීමේදී බැංකුවට යාබදව පිහිටි වෙළෙදසැලේ හිමිකරු එහි සවි කර තිබූ සීසි ටී.වී. කැමරාවේ සටහන් වී ඇති සැක කටයුතු පුද්ගලයින් දෙදෙනෙකු පිළිබද බැංකු කළමනාකාරීත්වය දැනුවත් කර තිබෙනවා.\nඒ පිළිබදව මැදගම පොලිස් ස්ථානය දැනුවත් කිරීමෙන් පසු සිදුකළ විමර්ශනයකදීයි මෙම කොල්ලය පිළිබදව අනාවරණ වී ඇත්තේ.\nබැංකු ගොඩනැගිල්ලේ සවි කර තිබූ සි සි ටී.වී.කැමරා පද්ධතිය ද වෙනස් කරමින් එහි රෙකෝඩර් යන්ත්‍රය ද කොල්ලකරුවන් රැගෙන ගොස් ඇති බවයි පොලීසිය සදහන් කළේ.",
       "URL": "https://www.hirunews.lk/152623/මොණරාගල-මැදගම-බැංකුවකින්-ලක්ෂ-57ක්-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=4698"
}