{
       "Source": "hirunews",
       "Timestamp": "Wednesday, 06 February 2019 - 16:53",
       "Headline": "බස් රථ දෙකකට යටවීමෙන් තරුණයෙක් මරුට",
       "News Content": "මහනුවර පැරණි බෝගම්බර බන්ධනාගාරය ඉදිරිපිටදී සිදුවු රිය අනතුරකින් තරුණයෙකු මියගොස් තිබෙනවා.\nඅද දහවල් 12.30 ට පමණ අනතුර සිදුව ඇති අතර ලංගම සහ පෞද්ගලික බස් රථ දෙකකට යටවීමෙන් මෙම පුද්ගලයා මියගොස් ඇති බවයි අප වාර්තාකරු සඳහන් කළේ.\nබරපතල තුවාල ලැබු 29 හැවිරිදි ඔහු මහනුවර මහ රෝහලට ඇතුලත් කරන අවස්ථාව වන විට ද මරණයට පත්ව තිබු බව සඳහන්.\nමොණරාගල සිට පැමිණි ලංගම බස් රථයක සහ දිගන දක්වා ධාවනය වන පෞද්ගලික බස් රථයකට මෙම තරුණයා යටවී ඇතැයි අප වාර්තාකරු සඳහන් කළා.\nමියගොස් ඇත්තේ මැණික්හින්න ප්‍රදේශයේ පදිංචිකරුවෙක්.\nබස් රථවල රියදුරන් දෙදෙනා පොලිස් අත්අඩංගුවට ගෙන තිබෙනවා.",
       "URL": "https://www.hirunews.lk/209849/බස්-රථ-දෙකකට-යටවීමෙන්-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3515"
}