{
       "Source": "hirunews",
       "Timestamp": "Thursday, 10 February 2022 - 16:17",
       "Headline": "මහාචාර්ය චරිතට තවත් පුටුවක්",
       "News Content": "පොදු ව්‍යාපාර පිළිබද කාරක සභාව හෙවත් කෝප් කමිටුවේ සහ රජයේ ගිණුම් පිළිබද කාරක සභාව හෙවත් කෝපා කමිටුවේ සභාපති ධුරවලට පාර්ලිමේන්තු මන්ත්‍රීවරුන් වන මහාචාර්්‍ය චරිත හේරත් සහ මහචාර්ය තිස්ස විතාරණ යළි පත්කර තිබෙනවා.\nඑමෙන්ම, රජයේ මුදල් පිළිබඳ කාරක සභාවේ සභාපති ධුරයට යලි පාර්ලිමේන්තු මන්ත්‍රී අනුර ප්‍රියදර්ශන යාපා පත් කෙරුනු බවයි පාර්ලිමේන්තුවේ සන්නිවේදන දෙපාර්තමේන්තුව සදහන් කළේ.\n09 වන පාර්ලිමේන්තුවේ පළමු සභා වාරය ජනාධිපතිවරයා විසින් අවසන් කිරීමත් සමග මෙම කාරක සභා අහෝසි වු අතර පසුගිය මස 18වන දා දෙවන සභාවාරය ආරම්භ කිරිමෙන් අනතුරුව පාර්ලිමේන්තු තේරිම් කාරක සභාව විසින් මෙම කාරක සභාව වලට නව සමාජිකයින් පත් කරනු ලැබුවා.\nඒ අනුව කෝප් කමිටුව අද පළමු වරට රැස්වු අතර එහිදි තීරණය කෙරුණේ පසුගිය සභාවාරයේදි එම කමිටුව වෙත කැඳවා එහෙත් විවිධ හේතුන් මත කල් දැමීමට සිදු වු ආයතන නැවත එහි කැදවීමටයි.\nඑසේම, පළමු සභාවාරයේ අවසාන කාර්තුවේ සිදුකරන ලද විමර්ශණයන් හා සම්බන්ධ සකස් කළ තුන්වන වාර්තාව මෙම සභාවාරයට ඉදිරිපත් කිරීම සදහාද අනුමැතිය හිමිවුණා.\nමේ අතර, අධිකරණ සංවිධාන සංශෝධන පනත් කෙටුම්පත, සිවිල් නඩු විධාන සංග්‍රහය සංශෝධන පනත් කෙටුම්පත , පුද්ගල නාශක බිම්බෝම්බ තහනම් කිරීමේ පනත් කෙටුම්පත සහ පළාත් සභා මුද්දර ගාස්තු මාරු කිරීමේ සංශෝධන පනත් කෙටුම්පත් අද සංශෝධ සහිතව පාර්ලිමේන්තුවේදී සම්මත වුණා.",
       "URL": "https://www.hirunews.lk/296676/මහාචාර්ය-චරිතට-තවත්-පුටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1364"
}