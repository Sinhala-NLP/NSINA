{
       "Source": "hirunews",
       "Timestamp": "Wednesday, 13 July 2022 - 20:09",
       "Headline": "ත්‍රිවිධ හමුදාවේ සහ පොලිසියේ ඉල්ලීමක් පක්ෂ නායකයන් ප්‍රතික්ෂේප කරයි (වීඩියෝ)",
       "News Content": "පාර්ලිමේන්තුවට කිසියම් ආකාරයේ ප්‍රහාරයක් එල්ල වුවහොත් ඔවුන්ට එරෙහිව ප්‍රති ප්‍රහාර එල්ල කිරීමට ත්‍රිවිධ හමුදාපතිවරු සහ පොලිසිය කළ ඉල්ලීම පක්ෂ නායකයන් ප්‍රතික්ෂේප කර තිබෙනවා.\nඒ සඳහා අවසරදීමට නොහැකි බවයි පක්ෂ නායකයින් සඳහන් කර ඇත්තේ.\nඅද (13) පස්වරුවේ පාර්ලිමේන්තුවේදී පැවැති විශේෂ පක්ෂ නායක රැස්වීමේදී ඔවුන් මෙම ඉල්ලීම කර තිබෙනවා.\nඅද පස්වරු පැවැති පක්ෂ නායක රැස්වීමට ත්‍රිවිධ හමුදාපතිවරු සහ පොලිස්පති සහභාගි වී ඇති අතර ඊට වැඩබලන ජනාධිපති රනිල් වික්‍රමසිංහ සහභාගි නොවූ බවයි විපක්ෂයේ ප්‍රධාන සංවිධායක ලක්ෂ්මන් කිරීඇල්ල ප්‍රකාශ කළේ.\nපක්ෂ නායක රැස්වීමට සහභාගි වීමට පෙර ත්‍රිවිධ හමුදාපතිවරු රනිල් වික්‍රමසිංහ හමුවූ බව ද ලක්ෂ්මන් කිරිඇල්ල සඳහන් කර තිබෙනවා.\nඑහිදී ත්‍රිවිධ හමුදාපතිවරු රනිල් වික්‍රමසිංහගෙන් ජනමතයට හිසනමා ඉල්ලා අස්වන ලෙසට ඉල්ලීමක් කළ බව ද ලක්ෂ්මන් කිරිඇල්ල ප්‍රකාශ කළා.\nඅද පස්වරු‌වේ පැවති පක්ෂ නායක රැස්වීම සඳහා සහභාගි වූවන්,\nකථානායක – මහින්ද යාපා අබේවර්ධන\nපූජ්‍ය අතුරලියේ රතන හිමි\nඑම්. ඒ. අතාවුල්ලා\nරවුෆ් හකීම්\nවාසුදේව නානායක්කාර\nවීරසුමන වීරසිංහ\nලක්ෂ්මන් කිරිඇල්ල\nඅනුර කුමාර දිසානායක\nමෛත්‍රීපාල සිරිසේන\nඩග්ලස් දේවානන්ද\nරංජිත් මද්දුමබණ්ඩාර\nටිරාන් අලස්\nමනෝ ගනේෂන්\nගයන්ත කරුණාතිලක\nපී. රාධාක්‍රිෂ්ණන්\nඅංගජන් රාමනාදන්\nගෙවිඳු කුමාරතුංග\nඋදය ගම්මන්පිල\nඑම්.ඒ. සුමන්තිරන්",
       "URL": "https://www.hirunews.lk/309912/ත්‍රිවිධ-හමුදාවේ-සහ-පොලිසියේ-ඉල්ලීමක්-පක්ෂ-නායකයන්-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1023"
}