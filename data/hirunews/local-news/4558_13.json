{
       "Source": "hirunews",
       "Timestamp": "Tuesday, 18 April 2017 - 16:28",
       "Headline": "මීතොටමුල්ලේ ඛේදවාචකය ගැන ඒකාබද්ධ විපක්ෂය කඩිනම් විවාදයක් ඉල්ලයි",
       "News Content": "මීතොටමුල්ලේ ඛේදවාචකය ගැන කඩිනම් පාර්ලිමේන්තු විවාදයක් ලබාදෙන ලෙස ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන මහතා කතානායකවරයාගෙන් සහ අග්‍රාමාත්‍යවරයාගෙන් ඉල්ලීමක් කර තිබෙනවා.\nදිනේෂ් ගුණවර්ධන මහතා හිරු පුවත් වෙත පවසා සිටියේ එහි බරපතල තත්ත්වය හේතුවෙන් මෙම ඉල්ලීම සිදුකළ බවයි.\nඒ අනුව පාර්ලිමේන්තුව රැස්වන මැයි මස මුල් සතියේ මෙම විවාදය ලබාදෙන ලෙසයි ඉල්ලීම කර තිබෙන්නේ.",
       "URL": "https://www.hirunews.lk/159432/මීතොටමුල්ලේ-ඛේදවාචකය-ගැන-ඒකාබද්ධ-විපක්ෂය-කඩිනම්-විවාදයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4558"
}