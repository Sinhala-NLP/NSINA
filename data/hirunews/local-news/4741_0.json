{
       "Source": "hirunews",
       "Timestamp": "Friday, 23 December 2016 - 17:05",
       "Headline": "සංවර්ධන විශේෂ විධිවිධාන පනත් කෙටුම්පත සංශෝධනයට අගමැති එකඟවෙයි",
       "News Content": "සංවර්ධන විශේෂ විධිවිධාන පනත් කෙටුම්පත සංශෝධනය කර යළි ඉදිරිපත් කිරීමට අග්‍රාමාත්‍ය රනිල් වික්‍රමසිංහ එකඟවී තිබෙනවා.\nඒ පළාත් මහඇමතිවරුන් සමඟ අද පැවති සාකච්ඡාවකදීයි.\nමෙම සාකච්ඡාවට පළාත් මහඇමතිවරුන් 5 දෙනෙකු සහභාගි වී සිටියේ නැහැ.\nබස්නාහිර, දකුණ, නැගෙනහිර සහ ඌව යන පළාත් වල මහඇමතිවරුන් සාකච්ඡාවට එක්ව සිටියා.\nසාකච්ඡාවෙන් පසු හිරු ප්‍රවෘත්ති අංශය වෙත අදහස් දැක්වූ දකුණු පළාත් මහඇමති ශාන් විජයලාල් ද සිල්වා ප්‍රකාශ කළේ සංවර්ධන විශේෂ විධිවිධාන පනත් කෙටුම්පතින් පළාත් සභාවලට බලපාන කරුණු  සංශෝධනය කර එය යළි ඉදිරිපත් කරන බවට අග්‍රාමාත්‍යවරයා ප්‍රකාශ කළ බවයි.\nකෙසේ වෙතත්, මෙම පනත් කෙටුම්පත සම්බන්ධයෙන් වන යෝජනාව උතුරුමැද පළාත් සභාවේදී ද අද වැඩි ඡන්දයෙන් පරාජයට පත්වුණා.\nඑසේම, ඊයේ එය ඌව පළාත් සභාවේ දී පරාජයට පත්වූ අතර ඊට එරෙහිව උතුර පළාත් සභාව ද ඒකමතික යෝජනාවක් අද සම්මත කර ගත්තා.",
       "URL": "https://www.hirunews.lk/150431/සංවර්ධන-විශේෂ-විධිවිධාන-පනත්-කෙටුම්පත-සංශෝධනයට-අගමැති-එකඟවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4741"
}