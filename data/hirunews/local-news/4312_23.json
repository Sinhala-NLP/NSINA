{
       "Source": "hirunews",
       "Timestamp": "Wednesday, 20 September 2017 - 14:19",
       "Headline": "බාලවයස්කාර දැරියක් අපයෝජනය කළ පුද්ගලයෙකුට වසර 15 ක සිරදඩුවම්",
       "News Content": "අවුරුදු 14ක් වයසැති බාලවයස්කාර දැරියක් අපයෝජනයට ලක් කිරීම සහ නීත්‍යානුකූල භාරකාරත්වයෙන් පැහැරගෙන යාම යන චෝදනාවලට වරදකරු වූ පුද්ගලයෙකුට කොළඹ මහාධිකරණය අද බරපතල වැඩ සහිත වසර 15ක සිරදඩුවම් නියම කළා.\nඒ මෙම නඩුව මහාධිකරණ විනිසුරු ගිහාන් කුලතුංග හමුවේ කැදවූ අවස්ථාවේදීයි.\nඑමෙන්ම විත්තිකරුට රුපියල් 15,000ක දඩයක් නියම කළ විනිසුරුවරයා එය නොගෙවන්නේ නම් තවත් වසර 02ක සිර දඩුවම් නියම කළා.\nඊට අමතරව මෙම දැරියට රුපියල් ලක්ෂ 02 වන්දියක් ගෙවන ලෙස නියෝග කළ මහාධිකරණ විනිසුරුවරයා එය නොගෙවන්නේ නම් තවත් වසර 04ක සිර දඩුවම් ලබාදෙන බවයි ප්‍රකාශ කළේ.\nමෙලෙස දඩුවම් නියම වූයේ අවුරුදු 45ක් වයසැති කොළඹ සංඝරාජ ප්‍රදේශයේ පදිංචි දෙදරු පියෙකුට වන අතර ඔහු 2009 වසරේදී මෙම අපයෝජනය සිදු කර තිබෙනවා.",
       "URL": "https://www.hirunews.lk/171382/බාලවයස්කාර-දැරියක්-අපයෝජනය-කළ-පුද්ගලයෙකුට-වසර-15-ක-සිරදඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=4312"
}