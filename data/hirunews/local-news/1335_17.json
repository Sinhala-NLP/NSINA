{
       "Source": "hirunews",
       "Timestamp": "Thursday, 24 February 2022 - 19:41",
       "Headline": "අධිවේගය නිසා අදත් පාර්ලිමේන්තුව උණුසුම් (වීඩියෝ)",
       "News Content": "විදුලි කප්පාදුවට එරෙහිව විදුලි පන්දම් දල්වමින් සමගි ජන බලවේගය සිදුකළ විරෝධතාවක්  හේතුවෙන් අද පාර්ලිමේන්තුව මිනිත්තු 10කට කල් තැබීමට කථානායකවරයා කටයුතු කළා.\nඅඳුරෙන් එළියට යනුවෙන් සඳහන් කළ ස්ටිකරයක් සිය කමිසයේ පැළඳ සමගි ජනබලවේගය සභා ගර්භයේ විරෝධතාවයේ නිරත වුණා.\nඅනතුරුව, සභාවේ කටයුතු ආරම්භ වූ අතර, එහිදී වනසත්ත්ව හා වෘක්ෂලතා ආරක්ෂක සංශෝධන පනත් කෙටුම්පත සඳහා වූ විවාදය අද පස්වරුවේ පැවැත්වුණා.\nඑහිදී දෙමළ පක්ෂ අද ජනාධිපති කාර්යාලය ඉදිරිපිට සිදුකළ විරෝධතාවය සහ මධ්‍යම අධිවේගී මාර්ගයේ කොන්ත්‍රාත් ලබාදීම සම්බන්ධයෙන් ද උණුසුම් අදහස් පළ වුණා.",
       "URL": "https://www.hirunews.lk/297949/අධිවේගය-නිසා-අදත්-පාර්ලිමේන්තුව-උණුසුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1335"
}