{
       "Source": "hirunews",
       "Timestamp": "Sunday, 23 August 2020 - 20:59",
       "Headline": "උම්බලකඩ ආනයනය නිසා දේශීය උම්බලකඩ නිශ්පාදනය කඩා වැටී ඇති බවට මැසිවිලි (වීඩියෝ)",
       "News Content": "විදෙස් රටවලින් ආනයනය කරණු ලබන උම්බලකඩ හේතුවෙන් දේශීය උම්බලකඩ නිශ්පාදනය කඩා වැටී ඇති බව උම්බලකඩ නිශ්පාදකයින් මැසිවිලි නගනවා.\nඔවුන් ඉල්ලා සිටින්නේ මේ සඳහා රජය මැදිහත්ව විසඳුමක් ලබා දෙන ලෙසයි.\nමෙරට දකුණු මුහුදු තීරයේ කුඩාවැල්ල, කෝට්ටගොඩ, දෙවුන්දර, ගන්දර ප්‍රදේශවාසීන් දේශීය උම්බලකඩ නිෂ්පාදනයට විශාල කොටසක් සපයනවා.\nවිදේශ රටවලින් මෙරටට උම්බලකඩ ආනයනය කිරීම නිසා දේශීය උම්බලකඩ නිෂ්පාදනය වැඩිවන කාලයන්දීද එම නිෂ්පාදන විකුණාගත නොහැකි වී ඇතැයි උම්බලකඩ නිෂ්පාදකයින් මැසිවිලි නඟනවා.\nඇතැමුන් තොග වශයෙන් උම්බලකඩ මිලදී ගැනීමේදී ණයට උම්බලකඩ මිලදීගෙන මුදල් නොගෙවීම නිසා හා අතරමැදියන්ට හසු වීම නිසා ඔවුන් දැඩි පීඩාවට පත්ව තිබෙනවා.\nකෙසේ නමුත් බැංකු ණය පවා ලබාගෙන මෙම ව්‍යාපාර සඳහා ආයෝජනය කළත් එම ණය මුදල් ගෙවීමට පවා නොහැකි තත්ත්වයකට පත්ව ඇති බවයි ඔවුන් පවසන්නේ.\nමේ නිසා උම්බලකඩ නිෂ්පාදකයන් ඉල්ලා සිටින්නේ සහතික මිලක් යටතේ රජය විසින් තම නිෂ්පාදන මිලදී ගැනීමේ වැඩපිළිවෙළක් සකස් කර දෙන ලෙසයි.",
       "URL": "https://www.hirunews.lk/248480/උම්බලකඩ-ආනයනය-නිසා-දේශීය-උම්බලකඩ-නිශ්පාදනය-කඩා-වැටී-ඇති-බවට-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2503"
}