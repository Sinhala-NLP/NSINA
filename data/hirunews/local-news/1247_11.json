{
       "Source": "hirunews",
       "Timestamp": "Wednesday, 06 April 2022 - 8:12",
       "Headline": "ලබන වාරයේ සිට පාසල් වේලාව පැයකින් දීර්ඝ වේ",
       "News Content": "ලබන වාරයේ සිට පාසල් වේලාව පැයකින් දීර්ඝ කිරීමට අධ්‍යාපන අමාත්‍යාංශය තීරණය කර තිබෙනවා.\nඒ අනුව පාසල් පැවැත්වෙන කාලය පැයකින් දීර්ඝ කිරීම අප්‍රේල් 18 වනදා සිට ක්‍රියාත්මකයි.\nමෙම වසරට ( 2022) අදාළ විෂය නිර්දේශයන් ආවරණය කිරීම සඳහා දින 139ක් වැනි සීමිත කාලයක් පැවතීම මෙම තීරණයට හේතු වී තිබෙන අතර වේලාව පැයකින් දීර්ඝ කිරීම නිසා දින විස්සක පමණ අමතර ඉගැන්වීම් කාලයක් ලබා ගැනීමට හැකි වන බව අමාත්‍යාංශයේ අපේක්ෂාවයි.\nවේලාව දීර්ඝ කිරීමෙන් පසුවත් විෂය නිර්දේශ ආවරණය කර ගත නොහැකි වන්නේ නම් තෙවැනි වාරයේ දී සෙනසුරාදාවන්හි පාසල් පැවත්වීම කෙරෙහි ද අමාත්‍යාංශය අවධානය යොමු කර තිබෙනවා.",
       "URL": "https://www.hirunews.lk/301306/ලබන-වාරයේ-සිට-පාසල්-වේලාව-පැයකින්-දීර්ඝ-වේ",
       "Category": "Local News",
       "Parent URL": "https://www.hirunews.lk/local-news.php?pageID=1247"
}