{
       "Source": "hirunews",
       "Timestamp": "Thursday, 31 March 2022 - 16:32",
       "Headline": "රත්‍රන් කිලෝ එක හමාරක් හොර රහසේ රැගෙන ආ පුද්ගලයෙක් රේගුවට කොටුවෙයි",
       "News Content": "තීරු බදු නොගෙවා රත්‍රන් කිලෝ එකයි ග්‍රෑම් 427 ක් රට තුළට රැගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන් තොටුපළ පොලිස් ස්ථානයේ නිලධාරීන්ට ලද තොරතුරක් මත ගුවන්තොටුපල පරිශ්‍රයෙහි වැටලීමක් සිදුකර අත්අඩංගුවට ගෙන තිබෙනවා.\nමෙම පුද්ගලයා කිලෝ එකයි ග්‍රෑම් 427ක් බර රන් දම්වැලක්, පෙන්ඩනයක් හා අත් පළඳනාවක් ශරීරයේ සඟවාගෙන ගුවන් මගින් ප්‍රංශ සිට දිවයිනට පැමිණි පුද්ගලයකු බවයි පොලිසිය පවසන්නේ.\nඅත්අඩංගුවට ගත් පුද්ගලයා වයස අවුරුදු 39 ක් වූ යාපනය ප්‍රදේශයේ පදිංචිකරුවෙක්.\nකටුනායක ගුවන්තොටුපල පොලිසිය විසින් අත්අඩංගුවට ගත් අදාළ සැකකරු සම්බන්ධයෙන් රේගුව හා එක්ව වැඩිදුර පරීක්ෂණ සිදු කරනු ලබනවා.",
       "URL": "https://www.hirunews.lk/300871/රත්‍රන්-කිලෝ-එක-හමාරක්-හොර-රහසේ-රැගෙන-ආ-පුද්ගලයෙක්-රේගුවට-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1259"
}