{
       "Source": "hirunews",
       "Timestamp": "Thursday, 14 April 2016 - 19:37",
       "Headline": "මාළඹේට එරෙහි සරසවි සිසුන් අලුත් අවුරුද්දෙත් මහ පාරේ",
       "News Content": "විශ්ව විද්‍යාල ශිෂ්‍යයින් අරගල කරමින් මහ මඟ සිටින විට ආණ්ඩුවේ ප්‍රධානීන් සතුටින් අවුරුදු සමරන බව අන්තර් විශ්වවිද්‍යාලයීය ශිෂ්‍ය බල මණ්ඩලය\nපවසනවා.\nඑහි කැඳවුම්කරු ලහිරු වීරසේකර මහතා මේ බව පැවසුවේ ශ්‍රී ජයවර්ධනපුර විශ්වවිද්‍යාලය ඉදිරිපිට අඛණ්ඩ සත්‍යග්‍රහය පැවැත්වෙන ස්ථානයේ අද පෙරවරුවේ පැවැති මාධ්‍ය හමුවකට එක් වෙමින්.\nමාලඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලමින් දිවයිනේ විශ්වවිද්‍යාලය 6 ක් ඉදිරිපිට මේ වනවිටත් අඛණ්ඩ සත්‍යග්‍රහය ක්‍රියාත්මක වනවා.\nශ්‍රී ජයවර්ධනපුර විශ්වවිද්‍යාලය ඉදිරිපිට පැවැත්වෙන අඛණ්ඩ සත්‍යග්‍රහය ආරම්භ කර අදට දින 78 ක්.",
       "URL": "https://www.hirunews.lk/130871/මාළඹේට-එරෙහි-සරසවි-සිසුන්-අලුත්-අවුරුද්දෙත්-මහ-පාරේ",
       "Category": "Local News",
       "Parent URL": "https://www.hirunews.lk/local-news.php?pageID=5088"
}