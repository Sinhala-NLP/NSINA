{
       "Source": "hirunews",
       "Timestamp": "Monday, 09 January 2023 - 7:55",
       "Headline": "කොළඹට මත්ද්‍රව්‍ය බෙදූ ජාවාරාම්කරුවන් තිදෙනෙක් අත්අඩංගුවට",
       "News Content": "කොළඹ අවට ප්‍රදේශ රැසකට මත්ද්‍රව්‍ය බෙදා හැරීමේ ජාවාරමක නිරත වූ තුන්දෙනෙකු පොලිසිය අත්අඩංගුවට ගෙන තිබෙනවා.\nකැළණිය, කළුතර, පානදුර සහ නුගේගොඩ ඇතුළු තවත් ප්‍රදේශ කිහිපයකට මොවුන් විසින් හෙරොයින්, ගංජා සහ හෂීශ් බෙදාහැර ඇති බවටයි වාර්තා වන්නේ.\nසැකකරුවන් අත්අඩංගුවට ගන්නා අවස්ථාවේ දී ඔවුන් සතුව තිබී රුපියල් කෝටි 7කට අධික වටිනාකමකින් යුත් මත්ද්‍රව්‍ය තොගයක් පොලිස් භාරයට ගෙන තිබෙනවා.\nමාලිගාවත්ත පොලිස් ස්ථානයට ලද තොරතුරකට අනුවයි ඊයේ (08) මෙම වැටලීම සිදු කර ඇත්තේ.\nඔවුන් කොටහේන, වත්තල සහ දික්ඔය යන ප්‍රදේශවල පදිංචිකරුවන්.\nකෙසේ වෙතත් සැකකරුවන් අදාළ මත්ද්‍රව්‍ය ජාවාරම සිදු කර ඇත්තේ වත්තල ප්‍රදේශයේ තාවකාලිකව නවාතැනක සිටිමින්.",
       "URL": "https://www.hirunews.lk/324601/කොළඹට-මත්ද්‍රව්‍ය-බෙදූ-ජාවාරාම්කරුවන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=614"
}