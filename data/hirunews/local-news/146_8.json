{
       "Source": "hirunews",
       "Timestamp": "Thursday, 27 July 2023 - 22:38",
       "Headline": "කොළඹ වරායේ නිෂ්පාදිත නැවක් හෙට සිට මහ සයුරට",
       "News Content": "කොළඹ වරායේ පිහිටි කලම්බු නැව් තටාකාංගන සමාගම විසින් ඉදිකරනු ලැබූ නවතම නෞකාවක් නිරීක්ෂණයට වරාය නාවික හා ගුවන් සේවා අමාත්‍ය නිමල් සිරිපාල ද සිල්වා එක් වුණා.\nවරාය නාවික හා ගුවන් සේවා අමාත්‍යාංශය නිවේදනය කළේ ප්‍රංශයේ ඔරේන්ජ් මැරයින් සමාගම සඳහා නිෂ්පාදිත මෙම නෞකාව සමුද්‍රීය පත්ලේ රැහැන් එළීම් ඇතුළු සමුද්‍රීය ඉදිකිරීම් සහ අලුත්වැඩියා සඳහා යොදා ගැනීමට නියමිත බවයි.\nමෙම නෞකාව ඉදිකිරීම තුළින් ශ්‍රී ලංකාවට විදේශ විනිමය ලෙස යූරෝ මිලියන 50 ක පමණ මුදලක් ලැබී ඇති බව මෙම අවස්ථාවේදී කලම්බු නැව් තටාකාංගන සමාගම අමාත්‍යවරයාට දැනුම් දුන්නා.\nහෙට (28) දින මෙම නැව ප්‍රංශයේ ඔරේන්ජ් මැරයින් සමාගම රැගෙන යාමට නිමිත අතර ගුණාත්මක භාවයෙන් ඉහළ නෞකා ඉදි කරන කොළඹ වරායේ පිහිටි ඩොක්යාඩ් සමාගම මේ වන විට මෙවැනි නෞකා 256 ක් පමණ මේ වනවිට වැඩ අවසන් කොට අදාල ගැනුම්කරුවන් වෙත භාර දී ඇති බවද සඳහන් වෙනවා.",
       "URL": "https://www.hirunews.lk/342757/කොළඹ-වරායේ-නිෂ්පාදිත-නැවක්-හෙට-සිට-මහ-සයුරට",
       "Category": "Local News",
       "Parent URL": "https://www.hirunews.lk/local-news.php?pageID=146"
}