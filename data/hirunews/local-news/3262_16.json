{
       "Source": "hirunews",
       "Timestamp": "Saturday, 06 July 2019 - 21:17",
       "Headline": "ජීවත්වෙන්න අමාරුවෙන් හුස්ම ගන්න රවිඳුගේ සංවේදී කතාව",
       "News Content": "මිනිසාගේ ජීවය රඳා පවතින ඔක්සිජන් වායුව කිසියම් හේතුවක් මත ආශ්වාස කරන්නට නොහැකි වුවහොත් නියත වශයෙන්ම ඔහුට උරුම වන්නේ ජීවිතයෙන් සමුගැනීමටයි.\nඑසේ ජීවිතයත් මරණයත් අතර හිඳ ජීවිතය යදින පුංචි පුතෙක් පිළිබඳ අපට වාර්තා වුණේ තිස්සමහාරාම ප්‍රදේශයෙන්.\nතිස්සමහාරාම,බෙරලිහෙල ප්‍රදේශය ජීවත්වන මේ පුංචි පුතා උපතින්ම පෙනහළු අබාධයකින් පෙළෙනවා.\nතමන්ටම කියා හිසට සෙවණක් නොමැතිව දිවිගෙවන මේ පුංචි පුතාගේ පියා කුලී වැඩක් කර ලබාගන්නා සොච්චම් මුදලෙන් ජිවිතේ ගැටගහගන්නේ ඉතාමත්ම අමාරුවෙන් කියලයි එයාගේ අම්ම අපිට කිව්වේ.\nශිෂත්ව විභාගයෙන් ලකුණු 163 අරන් සමත්වෙච්ච රවිඳු දේශාන් මේ වනවිට ලබන වසරේ පැවැත්වීමට නියමිත සාමාන්‍ය පෙළ විභාගය සඳහා ඉදිරිපත්වෙන්න සූදානමින් ඉන්නේ.\nඉගෙනීමට දක්ෂ වුණත් දේශාන්ගේ පාසල් ගමනට සිය රෝගී තත්ත්වය දැඩිව බලපෑම හේතුවෙන් පාසල් ගමනත් මේ වෙනකොට අඩපණ වෙලා.\nජීවිත ගමන අමාරුවෙන් අල්ලාගෙන යන දේශාන්ට පිහිටක් වෙන්න කියා එයාගේ අම්ම අසරණ ආයාචනයක් කළේ සංවේදී හිත් ඇත්තවුන් මේ ලෝකේ ඉන්නවා කියන බලාපොරොත්තුව තවමත් ඇගේ හිතේ තිබෙන නිසාවෙන්.",
       "URL": "https://www.hirunews.lk/219792/ජීවත්වෙන්න-අමාරුවෙන්-හුස්ම-ගන්න-රවිඳුගේ-සංවේදී-කතාව",
       "Category": "Local News",
       "Parent URL": "https://www.hirunews.lk/local-news.php?pageID=3262"
}