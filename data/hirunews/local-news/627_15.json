{
       "Source": "hirunews",
       "Timestamp": "Tuesday, 03 January 2023 - 8:10",
       "Headline": "ගාස්තු අඩු කිරීම ගැන බස් සංගම් සාකච්ඡාවක (වීඩියෝ)",
       "News Content": "ඊයේ (02) මධ්‍යම රාත්‍රියේ දී ඩීසල් මිල පහත බැසීම හේතුවෙන් ඉදිරියේ දී බස් ගාස්තු අඩු කිරීම සම්බන්ධයෙන් වන තීරණය දින 02කකින් ප්‍රකාශයට පත් කරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න පවසනවා.\nහිරු ප්‍රවෘත්ති සිදු කළ විමසීමක දී සභාපතිවරයා සඳහන් කළේ, අදාළ තීරණය සියලු පාර්ශ්ව සමග සාකච්ඡා කර ගත යුතු බවයි.\nකෙසේ වෙතත් අප මේ සම්බන්ධයෙන් ජාතික ගමනාගමන කොමිසම විමසීමක් කළ අතර එහි අධ්‍යක්ෂ ජනාරාල් නිලාන් මිරෙන්ඩෝ කියා සිටියේ ගාස්තු සංශෝධනය කිරීමට හැකි දැයි මේ වනවිට අධ්‍යයනය කරමින් පවතින බවයි.",
       "URL": "https://www.hirunews.lk/324144/ගාස්තු-අඩු-කිරීම-ගැන-බස්-සංගම්-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=627"
}