{
       "Source": "hirunews",
       "Timestamp": "Sunday, 30 October 2022 - 18:15",
       "Headline": "දකුණු අප්‍රිකාවට ලකුණු 134ක ඉලක්කයක්",
       "News Content": "ලෝක කුසලාන විස්සයි විස්ස තරගාවලියේ ඉන්දීය කණ්ඩායම සමග පැවැත්වෙන තරගය ජය ගැනීමට දකුණු අප්‍රිකාවට ලකුණු 134ක ඉලක්කයක් හිමිවී තිබෙනවා.\nකාසියේ වාසිය දිනා පළමුවෙන් පන්දුවට පහරදුන් ඉන්දීය කණ්ඩායම නියමිත පන්දුවාර 20 අවසානයේ කඩුලු 9ක් දැවී ලකුණු 133ක් රැස් කළා.\nසූර්යකුමාර් යාදෙව් ලකුණු 68ක් ලබාගත්තේ පන්දු 40කින්’ ඒ හතරේ පහර 6ක් සහ හයේ පහර 3ක් සමගින්.\nනායක රෝහිත් ශර්මා ලකුණු 15යි.\nවිරාත් කෝලි ලකුණු 12ක් ලබාගත් අතර ඉන්දීය කණ්ඩායමේ වෙනත් කිසිදු ක්‍රීඩකයෙකුට ලකුණු 10 සීමාව හෝ පසුකර යාමට අවස්ථාවක් හිමිවූයේ නැහැ.\nපන්දු යැවීමේදී Lungi Ngidi කඩුලු 4ක් සහ Wayne Parnell කඩුලු 3ක් බිඳහෙලුවා.\nපර්ත්හිදී පැවැත්වෙන මෙම තරගයේ ඉන්දීය පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/319223/දකුණු-අප්‍රිකාවට-ලකුණු-134ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=768"
}