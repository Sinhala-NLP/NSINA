{
       "Source": "hirunews",
       "Timestamp": "Friday, 16 December 2016 - 11:17",
       "Headline": "කාන්තාවක් සහ තරුණයකු ගෙල වැලලාගෙන මියයයි",
       "News Content": "හලාවත සහ පානදුර ප්‍රදේශවලදී තරුණයකු සහ කාන්තාවක් ගෙල වැලලාගෙන මරණයට පත්ව තිබෙනවා.\nඊයේ දහවල් 12.30 ට පමණ හලාවත අලුත්වත්ත පාර ප්‍රදේශයේදී ගෙල වැලලාගෙන මියගොස් ඇත්තේ 19 හැවිරිදි තරුණයෙක්. ඒ සිය නිවසේදීයි.\nපශ්චාත් මරණ පරීක්ෂණයෙන් පසු සිරුර ඥාතීන්ට භාරදී තිබෙනවා.\nමෙම තරුණයා සියදිවි හානිකර ගැනීමට හේතුවක් අනාවරණ වී නැහැ.\nහලාවත පොලිසියයි විමර්ශණ මෙහෙයවන්නේ.\nමේ අතර ඊයේ රාත්‍රී 8.45 ට පමණ පානදුර උතුර පල්ලිමුල්ල ප්‍රදේශයේදී 45 හැවිරිදි කාන්තාවක් තම නිවසේදී ගෙල වැලලාගෙන මියගොස් තිබෙනවා.\nඇයගේ සියදිවි හානිකර ගැනීමට හේතුවක් ද මෙතෙක් අනාවරණ වී නැහැ.\nමෘත ශරීරය පානදුර රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදු කෙරෙනවා.\nපානදුර උතුර පොලිසියයි මේ සම්බන්ධයෙන් විමර්ශණ මෙහෙයවන්නේ.",
       "URL": "https://www.hirunews.lk/149836/කාන්තාවක්-සහ-තරුණයකු-ගෙල-වැලලාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4751"
}