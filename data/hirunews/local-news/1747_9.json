{
       "Source": "hirunews",
       "Timestamp": "Wednesday, 18 August 2021 - 6:16",
       "Headline": "නීති විරෝධී ලෙස මෙරටට ගෙන් වූ වියළි කහ තොගයක් සමඟ දෙදෙනෙක් අත්අඩංගුවට",
       "News Content": "නීති විරෝධී ලෙස මන්නාරම සහ පුනරීන් ප්‍රද්ශයන්හි දී ප්‍රවාහනය කරමින් තිබූ වියළි කහ කිලෝග්‍රෑම් 2157ක් සමඟ සැකකරුවන් දෙදෙනෙකු අත්අඩංගුවට ගෙන ඇති බව ආරක්ෂක අංශ පවසනවා.\nපුනරීන් පොලිසියට ලද තොරතුරක් මත ලොරි රථයකින් ප්‍රවාහනය කරමින් තිබූ වියළි කහ කිලෝග්‍රෑම් 1157ක් සොයා ගැනීමට හැකි වූ බවයි පොලිසිය පැවසුවේ.\nමෙහි දී ලොරි රථයේ රියදුරු අත්අඩංගුවට ගෙන ඇති බවටයි වාර්තා වන්නේ.\nමේ අතර මන්නාරම නගරයේ යුද හමුදා මාර්ග බාධකයක දී සැකකටයුතු ලොරි රථයක් පර්ක්ෂා කිරීමේ දී එහි තිබී වියළි කහ කිලෝග්‍රෑම් 1000ක් සමඟ පුද්ගලයෙකු අත්අඩංගුවට ගැනීමට හැකි ව තිබෙනවා.\nඅදාළ කහ තොගයන් නීති විරෝධී ලෙස ඉන්දියාවේ සිට මුහුදු මාර්ගයෙන් රැගෙනවිත් වෙනත් ප්‍රදේශයන් වෙතට ප්‍රවාහනය කරමින් තිබිය දී මෙලෙස අත්අඩංගුවට ගැනීමට සමත් ව තිබෙනවා.\nඅත්අඩංගුවට ගැනුණු සැකකරු මන්නාරම අධිකරණයට ඉදිරිපත් කිරීමට නියමිත ව තිබුණා.",
       "URL": "https://www.hirunews.lk/279972/නීති-විරෝධී-ලෙස-මෙරටට-ගෙන්-වූ-වියළි-කහ-තොගයක්-සමඟ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1747"
}