{
       "Source": "hirunews",
       "Timestamp": "Tuesday, 18 July 2023 - 16:38",
       "Headline": "සිසුවියකට පහර දුන් විදුහල්පති පොලිස් දැලේ",
       "News Content": "යාපනය දුපත් කලාප අධ්‍යාපන කාර්යාලයේ ක්‍රියාත්මක වන පාසලක පසුගිය 16 වැනි දා විදුහල්පතිවරයා එම පාසලේම සිසුවියකට පහර දීමේ සිදුවීමකට අදාළව පොලිසිය විසින් එම සැකකාර විදුහල්පතිවරයාව අත්අඩංගුවට ගෙන තිබෙනවා.\nමෙම පහර දීමෙන් අනතුරුව එම සිසුවිය රෝහල්ගත කිරීමට ඇගේ දෙමාව්පියන් පියවර ගෙන ඇති බවයි වාර්තා වෙන්නේ.\nමෙහිදී ඇගේ දෙමාපියන් මෙම පහරදීම සම්බන්ධයෙන් කයිට්ස් පොලිසියට හා යාපන මානව හිමිකම් කාර්යාලයට පැමිණිලිකර ඇති බවයි අප වාර්තාකරු පවසන්නේ.\nඅප කළ විමසීමක දී පොලිසිය පැවසුවේ සිදුකළ විමර්ශන වලින් අනතුරුව කයිට්ස් මහේස්ත්‍රාත් අධිකරණයට විදුහල්පතිවරයා ඉදිරිපත් කිරිමට නියමිත බවයි.",
       "URL": "https://www.hirunews.lk/341660/සිසුවියකට-පහර-දුන්-විදුහල්පති-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=173"
}