{
       "Source": "hirunews",
       "Timestamp": "Monday, 28 September 2020 - 8:16",
       "Headline": "පොල් වැටලීම් අඛන්ඩව",
       "News Content": "පොල් ගෙඩියක වට ප්‍රමාණය අනුව, නියම කල මිලට පොල් අලෙවි නොකරන පුද්ගලයින් සොයා වෙළඳපොලේ අඛන්ඩව වැටලීම් සිදුකරන බව පාරිභෝගික සේවා අධිකාරිය පවසනවා.\nපසුගිය 25 වනදා සිට ක්‍රියාත්මක වන පරිදි පොල් ගෙඩියේ වට ප්‍රමාණය අනුව උපරිම සිල්ලර මිලක් නියම කරමින් පාරිභෝගික සේවා අධිකාරිය අතිවිශේෂ ගැසට් පත්‍රයක් නිකුත් කළා.\nඒ වටප්‍රමාණය අගල් 13 ට වැඩි පොල් ගෙඩියක උපරිම මිල රුපියල් 70ක් ලෙසත්, වටප්‍රමාණය අගල් 12ත් 13ත් අතර පොල් ගෙඩියක උපරිම මිල රුපියල් 65ක් ලෙසත්, වටප්‍රමාණය අගල් 12ට අඩු පොල් ගෙඩියක උපරිම මිල රුපියල් 60 ක් ලෙසත් දක්වමින්.\nකෙසේ වෙතත්, පාරිභෝගික සේවා අධිකාරිය නියම කළ මෙම උපරිම මිලට වෙළදපොලේ පොල් අලෙවි කරන බවට පැමිණිලි ලැබී තිබුණා.",
       "URL": "https://www.hirunews.lk/251276/පොල්-වැටලීම්-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=2425"
}