{
       "Source": "hirunews",
       "Timestamp": "Thursday, 04 January 2018 - 18:26",
       "Headline": "බ්‍රිතාන්‍ය ජාතිකයාගේ මරණයට සැක දෙදෙනා රිමාන්ඩ්",
       "News Content": "මාලිගාවත්ත - අරලිය උයන ප්‍රදේශයේදී අභිරහස් ලෙස මියගොස් සිටි බ්‍රිතාන්‍ය ජාතිකයාගේ මරණය සම්බන්ධයෙන් සැකපිට අත්අඩංගුවට ගත් දෙදෙනා ලබන 16 වැනිදා දක්වා රක්ෂිත බන්ධානාගාර ගත කරන ලෙස අලුත්කඩේ  මහේස්ත්‍රාත් අධිකරණය අද නියෝග කළා.\nනියෝගය ලබාදෙමින් අතිරේක මහේස්ත්‍රාත් බුද්ධික ශ්‍රී රාගල මහතා පැවසුවේ සැකකරුවන් දෙදෙනාගෙන්  එක්  අයෙකු හාදුනාගැනීමේ පෙරට්ටුවකට ඉදිරිපත් කරන  ලෙසයි.\nමාලිගාවත්ත පොලීසිය  විසින් ඊයේ (03) රාත්‍රියේදී මෙම සැකකරුවන් දෙදෙනා අත්අඩංගුවට ගනු ලැබුවේ මරදාන ප්‍රදේශයේදී.\n37 හැවිරිදි මෙම බ්‍රිතාන්‍ය ජාතිකයාගේ මළ සිරුර පොලිසිය සොයාගත්තේ පසුගිය 2 වනදායි.\nඅත්අඩංගුවට ගන්නා අවස්ථාවේදී සැකකරුවන් ළඟ මියගිය බ්‍රිතාන්‍ය ජාතිකයාගේ විදෙස් ගමන් බලපත්‍රය, ගුවන් ටිකට්පත, මුදල් සහ අත්ඔරලෝසුව ද පොලීසිය සොයා ගෙන තිබුණා.",
       "URL": "https://www.hirunews.lk/180173/බ්‍රිතාන්‍ය-ජාතිකයාගේ-මරණයට-සැක-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4142"
}