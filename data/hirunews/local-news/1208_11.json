{
       "Source": "hirunews",
       "Timestamp": "Tuesday, 26 April 2022 - 16:31",
       "Headline": "අගමැති මහින්ද රාජපක්ෂට බහුතරය අමුතුවෙන් පෙන්වන්න අවශ්‍ය නෑ - සාගර කාරියවසම්",
       "News Content": "පාර්ලිමේන්තුවේ මන්ත්‍රී ආසන බහුතරය වත්මන් අග්‍රමාත්‍ය මහින්ද රාජපක්ෂට තිබෙන නිසා එය අමුතුවෙන් පෙන්වීමට කිසිදු අවශ්‍යතාවක් නොමැති බව ශ්‍රී ලංකා පොදුජන පෙරමුණේ ලේකම් පාර්ලිමේන්තු මන්ත්‍රී නීතිඥ සාගර කාරියවසම් පවසනවා\nහිරු ප්‍රවෘති සමඟ දූරකථනයෙන් එක්වෙමින් ඔහු මෙම අදහස් පැවැසුවා.\nදැනට පාර්ලිමේන්තුවේ මන්ත්‍රී ආසන 120 ක් තම පාර්ශවයට තිබෙන බව පවසන අය කළයුතේ ඒ පිළිබඳව මාධ්‍ය සාකඡා පවත්වමින් රටට පැවසීම නොව ව්‍යස්ථානුකූලව එය පාර්ලිමේන්තුවේ දී ඔප්පුකර පෙන්වීම බව ද ඔහු පවසනවා.\nඑලෙස පෙන්වන ඕනෑම වෙලාවක මහින්ද රාජපක්ෂ ප්‍රමුඛ ආණ්ඩුව විපක්ෂයට යන බව ද ඔහු සඳහන් කළා.\nදේශපාලන වශයෙන් රට අරාජික කරමින් තව දුරටත් රට අස්ථාවර කිරීම් අවස්ථාවාදී ඇතමුන්ගේ උවමනාව උවත් ආණ්ඩුවට අවශ්‍ය වන්නේ හැකි ඉක්මනින් ජනතා ගැටළු අවසන් කර රට ස්ථාවර තත්වයකට ගෙන ඒ ම බවද ඔහු සඳහන් කළා.",
       "URL": "https://www.hirunews.lk/302871/අගමැති-මහින්ද-රාජපක්ෂට-බහුතරය-අමුතුවෙන්-පෙන්වන්න-අවශ්‍ය-නෑ-සාගර-කාරියවසම්",
       "Category": "Local News",
       "Parent URL": "https://www.hirunews.lk/local-news.php?pageID=1208"
}