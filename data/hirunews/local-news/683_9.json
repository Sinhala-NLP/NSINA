{
       "Source": "hirunews",
       "Timestamp": "Wednesday, 07 December 2022 - 8:06",
       "Headline": "ජාවාරම්කරුවන්ට හසු නො වන්නැ යි සත්වෝද්‍යාන දෙපාර්තමේන්තුවෙන් ඉල්ලීමක්",
       "News Content": "මුතුරාජා හස්තියා නමින් මුදල් එකතු කරන ජාවාරම්කරුවන්ට හසු නො වෙන ලෙස ජාතික සත්වෝද්‍යාන දෙපාර්තමේන්තුව ඉල්ලීමක් කරනවා.\nඅලු‍ත්ගම කන්දේ විහාරයේ සිටි මුතුරාජා හස්තියා මේ වන විට දෙහිවල සත්වෝද්‍යානයේ රඳවා සිටිනවා.\nමුතුරාජා හස්තියාට අවශ්‍ය ආහාර සහ ප්‍රතිකාර සඳහා අවශ්‍ය සියලු‍ වියදම් දරණ බවයි ජාතික සත්වෝද්‍යාන දෙපාර්තමේන්තුව සඳහන් කළේ.\nඑබැවින් කිසිවෙකුගේ ආධාර හෝ මුදල් ඒ සඳහා අවශ්‍ය නොවන බවයි එම දෙපාර්තමේන්තුව අවධාරණය කරන්නේ.\nඑහෙත් කිසියම් පිරිසක් මුතුරාජා හස්තියාට ප්‍රතිකාර හා ආහාර ලබාදීමට යැයි පවසමින් මුදල් එකතු කිරීමේ ජාවාරමක් සිදුකරන බවට වාර්තා වන බවයි ජාතික සත්වෝද්‍යාන දෙපාර්තමේන්තුව සඳහන් කළේ.\nඒ හේතුවෙන් එම ජාවාරම්කරුවන්ට හසු නොවන ලෙස ජාතික සත්වෝද්‍යාන දෙපාර්තමේන්තුව ජනතාවගෙන් ඉල්ලීමක් කරනවා.",
       "URL": "https://www.hirunews.lk/322133/ජාවාරම්කරුවන්ට-හසු-නො-වන්නැ-යි-සත්වෝද්‍යාන-දෙපාර්තමේන්තුවෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=683"
}