{
       "Source": "hirunews",
       "Timestamp": "Tuesday, 27 October 2020 - 6:21",
       "Headline": "පළාත් කිහිපයකට අදත් වැස්ස",
       "News Content": "ඌව, නැගෙනහිර, උතුරු මැද සහ වයඹ පළාත්වලත් හම්බන්තොට, මන්නාරම, මුලතිව්, වවුනියා සහ මාතලේ දිස්ත්‍රික්කවලත් අද (27) සවස 2.00 න් පසුව තැනින් තැන වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඌව පළාතේ සහ අම්පාර දිස්ත්‍රික්කයේ මි.මි 50ට වැඩි තරමක තද වැසි ඇතිවිය හකි අතර බස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් ස්ථාන කිහිපයක වැසි ඇති වන බව එම දෙපාර්තමේන්තුව නිකුත් කළ නිවේදනයේ සඳහන්.\nකාලගුණ විද්‍යා දෙපාර්තමේන්තුව ජනතාවට දැනුම් දෙන්නේ ගිගුරුම් සහිත වැසි සමඟ ඇතිවිය හැකි තාවකාලික තද සුළං වලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසයි.",
       "URL": "https://www.hirunews.lk/253377/පළාත්-කිහිපයකට-අදත්-වැස්ස",
       "Category": "Local News",
       "Parent URL": "https://www.hirunews.lk/local-news.php?pageID=2367"
}