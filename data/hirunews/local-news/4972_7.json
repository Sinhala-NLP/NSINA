{
       "Source": "hirunews",
       "Timestamp": "Saturday, 09 July 2016 - 19:31",
       "Headline": "ජනපති පුවතක් ප්‍රතික්ෂේප කරයි",
       "News Content": "මෙරට යුද අධිකරණයක් පිහිටුවන බවට ඇතැම් මාධ්‍ය පළකරන වාර්තා තමන් ප්‍රතික්ෂේප කරන බව ජනාධිපති මෛත්‍රීපාල සිරිසේන මහතා අවධාරණය කරනවා.\nඅද පේරාදෙණියේ පැවති ආගමික උත්සවයකට සහභාගි වූ ජනාධිපතිවරයා පැවසුවේ මෙරට අධිකරණ ක්‍රියාමාර්ග සඳහා විදේශීය විනිසුරුවන් සම්බන්ධ කරගැනීමට රජයේ කිසිදු සූදානමක් නොමැති බවයි.\nඉරිදා පුවත්පතක සිරස්තලය උපුටා දක්වමින් ජනාධිපතිවරයා කියා සිටියේ විදේශීය විනිසුරුවරුන් දිවයිනට පැමිණෙන බවට එහි සඳහන්ව ඇති පුවත සම්පූර්ණයෙන්ම අසත්‍යය බවයි.\nඑවැනි පුවත් මාධ්‍ය සදාචාරයට පටහැනි බවද ජනාධිපතිවරයා සඳහන් කළා.\nපේරාදෙණිය ශ්‍රී සුබෝධාරාම විහාරස්ථානයේ පැවැති ත්‍රිපිටක සද්ධර්ම සජ්ඤායනාවේ සමාප්ති පුණ්‍ය මහෝත්සවය සහ පූජ්‍ය වත්තේගම ශ්‍රී ධම්මාවාසාභිධාන නායක ස්වාමීන් වහන්සේගේ ජන්ම දින උපහාර උත්සවය අද පැවැත්වුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.",
       "URL": "https://www.hirunews.lk/137616/ජනපති-පුවතක්-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4972"
}