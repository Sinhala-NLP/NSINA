{
       "Source": "hirunews",
       "Timestamp": "Tuesday, 13 July 2021 - 15:22",
       "Headline": "ඉන්දු ශ්‍රී ලංකා තරග කාලසටහන ප්‍රකාශයට පත් කෙරේ",
       "News Content": "සංචාරක ඉන්දීය කණ්ඩායම සහ ශ්‍රී ලංකාව අතර පැවැත්වෙන එක්දින සහ 20යි 20 තරගාවලියට අදාළ තරග කාලසටහන ප්‍රකාශයට පත්කර තිබෙනවා.\nඒ අනුව දෙරට අතර එක්දින තරග 3ක් සහ T20 තරග 3ක් පැවැත්වීමටයි සැලසුම් කර ඇත්තේ.\nඑම සියලු තරග කොළඹ ආර් ප්‍රේමදාස ක්‍රීඩාංගණයේදී පැවැත්වෙන අතර පළමු එක්දින තරගය ලබන 18 වනදා පස්වරු 3ට ආරම්භ කෙරෙනවා.\nදෙවන එක්දින තරගය ලබන 20 වනදා සහ තුන්වන එක්දින තරගය ජුලි 23 වනදා පස්වරු 3ටයි පැවැත්වෙන්නේ.\nසංචාරක ඉන්දීය කණ්ඩායම සහ ශ්‍රී ලංකාව අතර පළමු T20 තරගය ලබන 25 වනදා රාත්‍රී 8ට පැවැත්වෙනවා.\nදෙවන තරගය 27 වනදා සහ තුන්වන තරගය 29 වනදා රාත්‍රී 8ට කොළඹ ආර් ප්‍රේමදාස ක්‍රීඩාංගණයේදී ආරම්භ වීමට නියමිතයි.\nමේ අතර මෙම තරගාවලියේ තරග තීරකවරයා ලෙසට නම්කර ඇත්තේ රන්ජන් මඩුගල්ලේ මහතායි.\nකුමාර ධර්මසේන ද ඇතුලුව රුචිර පල්ලියගුරුගේ, රවීන්ද්‍ර විමලසිරි, ලින්ඩන් හැනිබල් සහ ප්‍රගීත් රඹුක්වැල්ල තරග විනිසුරුවරුන් ලෙසට පත්කර තිබෙනවා.",
       "URL": "https://www.hirunews.lk/276868/ඉන්දු-ශ්‍රී-ලංකා-තරග-කාලසටහන-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1823"
}