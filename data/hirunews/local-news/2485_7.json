{
       "Source": "hirunews",
       "Timestamp": "Tuesday, 01 September 2020 - 8:29",
       "Headline": "රටවල් 3ක සිටි ශ්‍රී ලාංකිකයන් 640 දෙනෙකු දිවයිනට (වීඩියෝ)",
       "News Content": "මැද පෙරදිග රාජ්‍යයන් වන කටාර්, කුවේට් සහ එක්සත් අරාබි එමීර් හි සිට ශ්‍රී ලාංකිකයන් 640 දෙනෙකු අද අලුයම කටුනායක ගුවන් තොටුපළ වෙත පැමිණියා.\nකටාර් රාජ්‍යයේ දෝහාර් හි සිට ශ්‍රී ලාංකිකයන් 59 දෙනෙකු දිවයිනට පැමිණි අතර, කුවේට් හි සිට පැමිණි සංඛ්‍යාව 293ක්. මොවුන් අතර කුඩා දරුවන් 3 දෙනෙකු ද සිටිනවා.\nඑක්සත් අරාබි එමීර් රාජ්‍යයේ සේවයට ගොස් සිටි ශ්‍රී ලාංකිකයන් 288 දෙනෙකු ඩුබායි හි සිට මෙරටට පැමිණියා.\nමොවුන් අතර ද කුඩා දරුවන් 3 දෙනෙකු වනවා.\nඑමෙන්ම, ශ්‍රී ලංකාවේ චීන ආයෝජන ව්‍යාපෘතිවල සේවය කරන චීන ජාතිකයන් 168 දෙනෙකු රැගත් යානයක් ඊයේ රාත්‍රියේ කටුනායක ගුවන් තොටුපළ වෙත පැමිණියා.",
       "URL": "https://www.hirunews.lk/249124/රටවල්-3ක-සිටි-ශ්‍රී-ලාංකිකයන්-640-දෙනෙකු-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2485"
}