{
       "Source": "hirunews",
       "Timestamp": "Friday, 12 November 2021 - 13:02",
       "Headline": "අනුමැතියකින් තොරව ආයෝජන මණ්ඩලයේ වැටුප් ගෙවූ 7ක් ගැන තොරතුරු (වීඩියෝ)",
       "News Content": "විධිමත් ව්‍යාපෘති සැලැස්මක් හෝ විධිමත් ගෙවීම් සැලැස්මකින් තොරව ව්‍යාපෘතිවල යටිතල පහසුකම් සඳහා ශ්‍රී ලංකා ආයෝජන මණ්ඩලය රුපියල් මිලියන 3352ක මුදලක් විවිධ ආයතනවලට ගෙවා ඇති බව කෝප් කාරක සභාවේදී ඊයේ අනාවරණ වුණා.\nඒ එහි සභාපති පාර්ලිමේන්තු මන්ත්‍රී මහාචාර්ය චරිත හේරත්ගේ ප්‍රධානත්වයෙන් කෝප් කාරක සභාව රැස්වූ අවස්ථාවේදීයි.\nඑමෙන්ම, ආයතනයේ බඳවා ගැනීමේ පටිපාටියට පරිබාහිරව අමාත්‍ය මණ්ඩලයේ අනුමැතිය ලබා ගනිමින් විශාල මාසික වේතනයක් ගෙවා පුද්ගලයින් 7 දෙනෙකු සේවයට බඳවා ගැනීම සම්බන්ධයෙන් ද කාරක සභාවේ සභාපතිවරයා ඇතුළු කෝප් කමිටුවේ සාමාජිකයින් එහිදී ආයෝජන මණ්ඩලයෙන් විමසීමක් කළා.",
       "URL": "https://www.hirunews.lk/287794/අනුමැතියකින්-තොරව-ආයෝජන-මණ්ඩලයේ-වැටුප්-ගෙවූ-7ක්-ගැන-තොරතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1566"
}