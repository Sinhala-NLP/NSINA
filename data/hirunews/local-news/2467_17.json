{
       "Source": "hirunews",
       "Timestamp": "Wednesday, 09 September 2020 - 7:48",
       "Headline": "ඊයේ කොරෝනා ආසාදිතයින් 17ක් - කන්දකාඩු රැදවියන් 9කුත් ඒ අතර (වීඩියෝ)",
       "News Content": "ඊයේ දිනයේදී කොරෝනා ආසාදිතයන් 17 දෙනෙකු වාර්තාවීමත් සමඟ මෙරටින් වාර්තාවන මුළු ආසාදිතයින් සංඛ්‍යාව 3,140 දක්වා ඉහළ ගියා.\nරජයේ ප්‍රවෘත්ති දෙපාර්තමේන්තුව සඳහන් කළේ කටාර් රාජ්‍යයේ සිට පැමිණි 6 දෙනෙකු, කුවේට් හි සිට පැමිණි දෙදෙනෙකු සහ කන්දකාඩු පුනරුත්ථාපන මධ්‍යස්ථානයේ රැදවියන් 9 දෙනෙකු මෙලෙස කොරෝනා ආසාදිතයින් බවට හඳුනාගෙන ඇති බවයි. ඒ අනුව තවදුරටත් ආසාදිතයින් 193 දෙනෙකු රෝහල්ගතව ප්‍රතිකාර ලබන අතර, සුවය ලැබූ සංඛ්‍යාව 2935ක්.\nමේ අතර, මැදපෙරදිග රටවල් 3ක රැදී සිටි ශ්‍රී ලාංකිකයන් 296 දෙනෙකු අද අලුයම කටුනායක ගුවන් තොටුපළ වෙත පැමිණියා.\nසෞදි අරාබියේ ජෙඩා සිට ශ්‍රී ලාංකිකයන් 253 දෙනෙකු ශ්‍රී ලන්කන් ගුවන් සේවයට අයත් විශේෂ යානයකින් මෙරටට පැමිණ තිබෙනවා.\nඑක්සත් අරාබි එමීර් රාජ්‍යයේ සිට 10 දෙනෙකු සහ කටාර් හි සිට ශ්‍රී ලාංකිකයන් 28 දෙනෙකු දිවයිනට පැමිණි බවයි කටුනායක ගුවන් තොටුපළ හිරු වාර්තාකරු සඳහන් කළේ.",
       "URL": "https://www.hirunews.lk/249766/ඊයේ-කොරෝනා-ආසාදිතයින්-17ක්-කන්දකාඩු-රැදවියන්-9කුත්-ඒ-අතර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2467"
}