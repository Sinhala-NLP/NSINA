{
       "Source": "hirunews",
       "Timestamp": "Wednesday, 01 July 2020 - 6:52",
       "Headline": "උතුරේ අතුරුදහන්වූවන් පිළිබඳ සොයාබැලීමට විශේෂ පරීක්ෂණයක් ඉල්ලයි",
       "News Content": "යුද සමයේ ආරක්ෂක අංශ වෙත භාරවීමෙන් අනතුරුව අතුරුදහන්වූ තම ඥාතීන් පිළිබඳ සොයාබැලීම සඳහා විශේෂ පරීක්ෂණයක් සිදුකරන ලෙස ඉල්ලා  අතුරුදහන්වුවන්ගේ ඥාතීන් පිරිසක් ඊයේ(30) වවුනියාව හා කිලිනොච්චිය නගරයේදී විරෝධතාවක නිරතවී තිබෙනවා.\nආරක්ෂක අංශ වෙත භාරවූ පිරිස් පුනරුත්ථාපනය කොට නැවත සමාජගතකොට අවසන් බවත්, අතුරුදහන්ව ඇතැයි පවසන අනෙකුත් පිරිස ජීවිතක්ෂයට පත්ව ඇති බවට රජයේ ඇතැමුන් සිදුකරන ප්‍රකාශ හෙළා දකිමිනුයි මෙම විරෝධතාව පවත්වා තිබෙන්නේ.\nවිරෝධතාවයේ නිරත වූ අතුරුදහන්වූවන්ගේ ඥාතීන් පැවසූවේ තම ඥාතීන් යුද්ධයේදී මිය නොගිය බවත් ආරක්ෂක අංශවෙත භාරවීමෙන් අනතුරුව අදාළ කණ්ඩායම් අතුරුදහන්ව ඇති බවයි.\nඅතුරුදහන්වූවන් සොයාදෙන ලෙසට ඉල්ලීම් කරමින් තමන් අඛණ්ඩව වසර තුනකට වැඩි කාලයක් විරෝධතා පැවැත්වු නමුත් කිසිදු පාලනයක් හරහා තමන්ගේ ගැටළුවට නිසි විසදුමක් නොලැබුණු බවද විරෝධතාකරුවන් පවසනවා.\nවිරෝධතාකරුවන් වැඩිදුරටත් පවසන්නේ අතුරුදහන්වූවන් සොයාදීමට විශේෂ විමර්ශනයක් පවත්වන ලෙසට වර්තමාන පාලකයින්ගෙන් ඉල්ලීම් කරන බවයි.\nමේ අතර, අතුරුදහන්වූවන්ගේ ඥාතීන් විරෝධතාවය අතරතුර නිරෝධායන නීති කඩකරන්නේද යන්න නිරීක්ෂණය කිරීම සඳහා විශේෂ පොලිස් කණ්ඩායම් කිහිපයක් පැමිණ තිබෙනවා.\nවිරෝධතාවයන් වෙනුවෙන් වවුනියාව හා කිලිනොච්චිය දිස්ත්‍රික් අතුරුදහන්වූවන්ගේ ඥාතීන් හා සිවිල් සංවිධාන නියෝජිතයින් ද එක්ව සිටියා.",
       "URL": "https://www.hirunews.lk/244367/උතුරේ-අතුරුදහන්වූවන්-පිළිබඳ-සොයාබැලීමට-විශේෂ-පරීක්ෂණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2619"
}