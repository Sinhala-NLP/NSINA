{
       "Source": "hirunews",
       "Timestamp": "Wednesday, 01 July 2020 - 8:21",
       "Headline": "බැඳුම්කර හොරකමට සම්බන්ධ එ.ජා.ප. ප්‍රබලයින් දෙදෙනෙක් ෆොන්සේකා හෙළිකරයි (වීඩියෝ)",
       "News Content": "හොරු අල්ලනවා කියලා ඇවිත් අපේ මිනිස්සු මාස දෙකෙන් හොරකම් කළ බව සමගි ජන බලවේගයේ අපේක්ෂක සරත් ෆොන්සේකා පවසනවා.\nඔහු ඒ බව පැවසුවේ ඊයේ (30) පැවති ජන හමුවකට එක්වෙමින්.\nඑ.ජා.ප.යේ නායක රනිල් වික්‍රමසිංහ හා උප නායක රවී කරුණානායක බැඳුම්කර හොරකමට ඍජුවම සම්බන්ධ බව සමගි ජන බලවේගයේ අපේක්ෂක සරත් ෆොන්සේකා එහිදී පැවසුවා.\nඔහු වැඩිදුරටත් කියා සිටියේ හිටපු මහා බැංකු අධිපති අර්ජුන මහේන්ද්‍රන් එ.ජා.ප. නායක රනිල් වික්‍රමසිංහගේ ඉතාම කිට්ටු සමීපතයෙක් බවයි.\nමේ අතර, ඒ.ජා.පෙ. වේදිකාවේ හිටපු කිහිපදෙනෙක් බෞද්ධ භික්ෂූණ් වනසේට ගරහපු නිසා 2019 ජනාධිපතිවරණය පරාජය වුණු බව සමගි ජන බලවේගයේ අපේක්ෂක සරත් ෆොන්සේකා පවසනවා.\nඑහිදී ඔහු කියා සිටියේ ගම්බද භික්ෂූණ් වහන්සේ එම නිසා ආණ්ඩුවට විරුද්ධව නිහඩව යටින් ව්‍යාපාරයක් ගෙනගිය බවයි.\nඑම නිසා භික්ෂූණ් වහන්සේලා පන්සල්වල පොහොට්ටු බෙදාදීමට පවා කටයුතු කළ බව ඔහු වැඩිදුරටත් පවසනවා.",
       "URL": "https://www.hirunews.lk/244373/බැඳුම්කර-හොරකමට-සම්බන්ධ-එ-ජා-ප-ප්‍රබලයින්-දෙදෙනෙක්-ෆොන්සේකා-හෙළිකරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2619"
}