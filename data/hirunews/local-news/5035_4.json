{
       "Source": "hirunews",
       "Timestamp": "Tuesday, 24 May 2016 - 7:39",
       "Headline": "ආපදාවට ලක්වූවන් නැවත පදිංචි කිරීම සුදුසු ස්ථානවල පමණයි",
       "News Content": "නාය යාමට ලක්වූ සියලූ ප්‍රදේශ අධි ආරක්ෂිත කලාප ලෙස නම් කිරීමට රජය තීරණය කර තිබෙනවා.\nඑමෙන්ම නැවත පදිංචියට නුසුදුසු බවට රජය නිර්දේශ කරන අනවසර ඉඩම්වල යළි පදිංචිවීමට කිසිදු අවසරයක් ලබා නොදීමට ද ජනාධිපතිවරයාගේ ප්‍රධානත්වයෙන් ඊයේ පස්වරුවේ රැස්වූ විශේෂ ජනාධිපති කාර්ය සාධන බලකාය තීරණය කළා.\nපවතින ආපදා තත්ත්වය කළමනාකරණය කිරීම සඳහා ජනාධිපති මෛත්‍රීපාල සිරිසේන පත් කළ විශේෂ ජනාධිපති කාර්ය සාධන බලකාය ඊයේ පස්වරුවේ රැස්වුණේ ජනාධිපති ලේකම් කාර්යාලයේදියි.\nඅග්‍රාමාත්‍ය රනිල් වික්‍රමසිංහ, විෂය භාර අමාත්‍යවරුන්, අමාත්‍යාංශ ලේකම්වරුන් සහ ත්‍රිවිධ හමුදාපතිවරුන් ඇතුළු නිලධාරීන් පිරිසක් ඊට එක්ව සිටියා.\nආපදා තත්ත්වයෙන් බලපෑමට ලක්වූ එක් නිවසක් වෙනුවෙන් ක්ෂණික ආධාරයක් ලෙස රුපියල් 10000ක දීමනාවක් ලබාදීමට ද මෙහිදී තීරණය කෙරුණා.\nඑමෙන්ම ගං වතුර තත්ත්වය පහව ගිය පසු ජන ජීවිතය යථා තත්ත්වයට පත් කිරීමට ගත යුතු ක්‍රියාමාර්ග පිළිබද මෙහිදී දීර්ඝ වශයෙන් සාකච්ඡා කෙරුණු අතර, බස්නාහිර පළාත තුළ කිසිදු ඉඩමක් ගොඩකිරීමට ඉඩ නොදෙන ලෙසටද ජනාධිපතිවරයා මෙහිදී නිලධාරීන්ට උපදෙස් ලබා දුන්නා.",
       "URL": "https://www.hirunews.lk/133866/ආපදාවට-ලක්වූවන්-නැවත-පදිංචි-කිරීම-සුදුසු-ස්ථානවල-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=5035"
}