{
       "Source": "hirunews",
       "Timestamp": "Friday, 08 September 2023 - 14:56",
       "Headline": "ඌර්ණ රෝම ධාතුව ඇතුළු භාණ්ඩ සොරාගත් සැකකරුවන් සොයා විමර්ශන",
       "News Content": "තණමල්විල මහා විහාරයේ ඌර්ණ රෝම ධාතුව ඇතුළු  භාණ්ඩ සොරාගත් සැකකරුවන් සොයා තණමල්විල පොලීසිය විමර්ශන ආරම්භ කර තිබෙනවා.\nරුපියල් ලක්ෂ දෙකකට අධික වටිනාකමින් යුත් රනින් නිමවූ ඌර්ණ රෝම ධාතුව, මුදලින් රුපියල් 10000ක්, සහ රුපියල් දස දහසකට ආසන්න වටිනාකමින් යුතු ජංගම දුරකථනයක් විහාරස්ථානයේ ආවාස ගෙය තුළ තිබී සොරාගෙන ගොස් ඇති බව පොලීසිය පවසනවා.\nතණමල්විල මහා විහාරයේ විහාරාධිපති හිමියන් විසින් සිදු කරන ලද පැමිණිල්ලක් මත විමර්ශන ආරම්භ කළ බව තණමල්විල පොලිසිය වැඩිදුරටත් පවසනවා.",
       "URL": "https://www.hirunews.lk/347590/ඌර්ණ-රෝම-ධාතුව-ඇතුළු-භාණ්ඩ-සොරාගත්-සැකකරුවන්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=43"
}