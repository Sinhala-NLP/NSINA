{
       "Source": "hirunews",
       "Timestamp": "Saturday, 17 December 2022 - 17:12",
       "Headline": "ව්‍යාජ අංක තහඩු සැකසූ ස්ථානයක් වටලා සැකකරුවෙකු අත්අඩංගුවට",
       "News Content": "මෝටර් රථ ප්‍රවාහන දෙපාර්තමේන්තුව මගින් නිකුත් කරන ලියාපදිංචි අංක තහඩුවට සමාන ව්‍යාජ වාහන අංක තහඩු සකස් කරන ස්ථානයක් බණ්ඩාරගම - රයිගම ප්‍රදේශයේදී වටලා එහි හිමිකරු අත්අඩංගුවට ගෙන තිබෙනවා.\nබස්නාහිර පළාත් බුද්ධි නිලධාරින්ට ලද තොරතුරක් මත බණ්ඩාරගම පොලීසිය විසින් මෙම වැටලීම සිදුකර ඇති බව සඳහන්.\nඅදාළ ස්ථානයේ තිබී මෝටර් රථ ප්‍රවාහන දෙපාර්තමේන්තුව යනුවෙන් ඉංග්‍රීසි අක්ෂර සඳහන් ස්ටිකර්, ව්‍යාජ ලෙස සැකසූ අංක තහඩු සහ එම ව්‍යාජ අංක තහඩු සකස් කිරීමට යොදා ගන්නා යන්ත්‍ර හා උපකරණ තොගයක් ද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුගෙන් සිදුකරන ලද ප්‍රශ්න කිරීම්වල දී අනාවරණ වී ඇත්තේ මොහු විසින් ව්‍යාජ අංක තහඩුවක් සැකසීම සඳහා රුපියල් 1800ක් වැනි මුදලක් ලබාගෙන ඇති බවයි.",
       "URL": "https://www.hirunews.lk/322911/ව්‍යාජ-අංක-තහඩු-සැකසූ-ස්ථානයක්-වටලා-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=660"
}