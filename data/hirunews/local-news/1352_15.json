{
       "Source": "hirunews",
       "Timestamp": "Thursday, 17 February 2022 - 7:35",
       "Headline": "ආණ්ඩුවේ හවුල් පක්ෂ හෙට යළිත් රැස්වෙයි",
       "News Content": "රට ගොඩනැගීම සඳහා ආණ්ඩුවේ හවුල්කාර පක්ෂ විසින් සකස් කරන ලද යෝජනාවලිය ලබන මස 02 වනදා ආණ්ඩුවට භාරදීමට නියමිතයි.\nහවුල්කාර පක්ෂවල සාමාජිකයෙකු හිරු ප්‍රවෘත්ති අංශයට සඳහන් කළේ, ඊට අදාළ විශේෂ සාකච්ඡාවක් හෙට කොළඹ දී පැවැත්වෙන බවයි.\nඑය අමාත්‍යවරුන් වන විමල් වීරවංශගේ හෝ උදය ගම්මන්පිලගේ නිවසේ පැවැත්වීමට නියමිත යි.\nපවතින ඩොලර් අර්බුදය, විදුලි සහ ඉන්ධන අර්බුද සම්බන්ධයෙන් මෙන්ම ඉහළ යන ජීවන වියදම මගහරවා ගැනීමට අදාළ කරුණු ආණ්ඩුවට ඉදිරිපත් කරන මෙම යෝජනාවලියට ඇතුළත් බවයි වාර්තා වන්නේ.\nමේ සම්බන්ධයෙන් සාකච්ඡාවක් පෙරේ දා ජාතික නිදහස් පෙරමුණේ නායක අමාත්‍ය විමල් වීරවංශගේ නිවසේ දී පැවැත්වුණා.",
       "URL": "https://www.hirunews.lk/297218/ආණ්ඩුවේ-හවුල්-පක්ෂ-හෙට-යළිත්-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1352"
}