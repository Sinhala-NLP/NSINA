{
       "Source": "hirunews",
       "Timestamp": "Wednesday, 15 September 2021 - 14:27",
       "Headline": "ඔන්ලයින් ක්‍රමයට වරිපනම් ගෙවීමේදී කොළඹ මහනගර සභාව අය කළ සේවා ගාස්තුව ඉවතට",
       "News Content": "මාර්ගගත ක්‍රමය ඔස්සේ වරිපනම් බදු ගෙවීමේ දී කොළඹ මහ නගර සභාව විසින් බදු ගෙවන්නන්ගෙන් අය කළ සේවා ගාස්තුව ඉවත් කර තිබෙනවා.\nනාගරික කොමසාරිස් නීතිඥ රෝෂීණී දිසානායක සදහන් කළේ, බදු ගෙවීමේ දී වරිපනම් බදු පමණක් ගෙවීම ප්‍රමාණවත් බවයි.\nමීට පෙර අය කළ සේවා ගාස්තුව මහනගර සභාව විසින් ගෙවනු ලබන බව ඇය කියා සිටියා.\nකොළඹ මහනගර සභාවේ\nwww.colombo.mc.gov.lk\nවෙබ් අඩවියට පිවිස මාර්ගගත ක්‍රමය ඔස්සේ වරිපනම් බදු ගෙවීමට කොළඹ මහනගර සභාව විසින් ඉඩ සලසා දී තිබෙනවා.\nමේ අතර, කොළඹ - ග්‍රෑන්ඩ්පාස්, කොටහේන සහ මාළිගාවත්ත තැපැල් කාර්යාල මඟින් අගෝස්තු මාසය සඳහා මහජන ආධාර ලබානොගත් අයට ලබන 21 වැනි දාට පෙර සිය මුදල් ලබා ගන්නා ලෙස ද නාගරික කොමසාරිස්වරිය දැනුම් දෙනවා.",
       "URL": "https://www.hirunews.lk/282276/ඔන්ලයින්-ක්‍රමයට-වරිපනම්-ගෙවීමේදී-කොළඹ-මහනගර-සභාව-අය-කළ-සේවා-ගාස්තුව-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1690"
}