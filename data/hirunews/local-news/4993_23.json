{
       "Source": "hirunews",
       "Timestamp": "Thursday, 23 June 2016 - 19:04",
       "Headline": "වරාය සේවකයන්ගේ උපවාසය අවසන්",
       "News Content": "දින 7 ක් පුරා කොළඹ වරායේ සේවකයින් පිරිසක් සිදුකළ උපවාසය අද පස්වරුවේ අවසන් කෙරුණා.\nඒ පස්වරු 6 ට පමණ රැස් වූ වරාය ඒකාබද්ධ වෘත්තීය සමිති එකමුතුව එළැඹුණු තීරණයකට අනුවයි.\nකොළඹ වරායේ සේවකයින් 7 දෙනෙක් සතියකට පෙර වරාය අංක 3 පිවිසුම් දොරටුව මත නැගී උපවාසයක් ආරම්භ කළේ ඉල්ලීම් 5 ක් මුල් කරගනිමින්.\nඒකාබද්ධ වෘත්තීය සමිති එකමුතුවේ නියෝජිතයන් 14 දෙනෙකු අද පස්වරුවේ කම්කරු හා වෘත්තීය සමිති සබඳතා අමාත්‍යංශයට පැමිණියේ අමාත්‍ය\nඩබ්ලිව්.ඩී.ජේ. සෙනෙවිරත්න මහතා සමග සිය ඉල්ලීම් සම්බන්ධයෙන් සාකච්ඡාවක නිරත වීම සදහායි.\nනමුත් වෘත්තීය සමිති නියෝජිතයන් පිරිසක් තවදුරටත් උපවාසයේ නිරතව සිටීම නිසා සාකච්ඡාව සිදු කිරීමට අමාත්‍යවරයා එකඟතාවය පළ කළේ නැහැ.",
       "URL": "https://www.hirunews.lk/136286/වරාය-සේවකයන්ගේ-උපවාසය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4993"
}