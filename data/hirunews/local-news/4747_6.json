{
       "Source": "hirunews",
       "Timestamp": "Monday, 19 December 2016 - 10:17",
       "Headline": "වන අලියෙකුට බියවූ පුද්ගලයාට අවසානයේ සිදුවූ දේ",
       "News Content": "අම්පාර - කරංගාව ප්‍රදේශයේදී පාර මාරුවූ වන අලියෙකුට බියවූ යතුරුපැදිකරුවෙකු කැබ් රථයක ගැටී තුවාල ලබා තිබෙනවා.\nමෙලෙස තුවාල ලබා ඇත්තේ 35 හැවිරිදි එම ප්‍රදේශයේම පදිංචිකරුවෙක්.\nමොහු ඊයේ පස්වරුවේ සිය යතුරුපැදියෙන් ගමන් කරමින් සිටියදී එක්වරම වන අලියෙකු පාර මාරුවී තිබෙනවා.\nඑහිදී යතුරුපැදිය පාලනය කරගත නොහැකිවීමෙන් එය ඉදිරියෙන් පැමිණි කැබ් රථයක ගැටී ඇති බවයි පොලීසිය සඳහන් කළේ.\nකෙසේ වෙතත් තුවාලකරුගේ තත්ත්වය බරපතල නොවන බවයි පොලීසිය වැඩිදුරටත් කියා සිටියේ.",
       "URL": "https://www.hirunews.lk/150051/වන-අලියෙකුට-බියවූ-පුද්ගලයාට-අවසානයේ-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4747"
}