{
       "Source": "hirunews",
       "Timestamp": "Saturday, 17 October 2020 - 9:39",
       "Headline": "ඇමරිකාව, නොවැම්බර් අවසානයට පෙර කොරෝනා එන්නතක් බලාපොරොත්තුවෙන්",
       "News Content": "නොවැම්බර් මාසය අවසන්වීමට පෙර කොවිඩ් 19 එන්නතක් සඳහා හදිසි අනුමැතිය ලබාගැනීමට ඇමරිකානු සමාගම් දෙකක් අපේක්ෂා කරනවා.\nෆයිසර් සමාගම නිවේදනය කළේ සිය කොවිඩ් 19 එන්නතෙහි සුරක්ෂිතභාවය පිළිබඳ දත්ත ලැබීමත් සමඟ නොවැම්බර් මාසයේ තුන්වන සතියේදී එය දියත් කිරීමට අපේක්ෂා කරන බවයි.\nඇමරිකානු ජනාධිපතිවරණය නොවැම්බර් 3 වනදාට යෙදී ඇති අතර, ඉන් සති තුනකට පසු සිය කොවිඩ් 19 එන්නත සඳහා අනුමැතිය ලබාගැනීමට මොඩර්නා සමාගම අපේක්ෂා කරනවා.\nඑමගින් ප්‍රකාශ කළේ වසර අවසන්වීමට පෙර කොවිඩ් 19 එන්නත් දෙකක් දියත් කිරීමට බලාපොරොත්තු වන බවයි.\nකෙසේ නමුත් විශේෂඥයන් අනතුරු අඟවන්නේ මෙලෙස අනුමැතිය ලබාගන්නා කොවිඩ් 19 එන්නත් සුලබ ලෙස ලබාගැනීම සඳහා තවත් මාස කිහිපයක් ගතවනු ඇති බවටයි.",
       "URL": "https://www.hirunews.lk/252704/ඇමරිකාව-නොවැම්බර්-අවසානයට-පෙර-කොරෝනා-එන්නතක්-බලාපොරොත්තුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2385"
}