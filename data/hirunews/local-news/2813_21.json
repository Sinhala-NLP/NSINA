{
       "Source": "hirunews",
       "Timestamp": "Monday, 06 April 2020 - 5:53",
       "Headline": "ප්‍රදේශ කිහිපයකට අද දහවල් 12.12ට හිරු මුදුන් වෙද්දී, පළාත් 06කට පස්වරුවේ වැසි",
       "News Content": "සබරගමුව, ඌව, මධ්‍යම, බස්නාහිර, වයඹ සහ උතුරු මැද පළාත් වලත් ගාල්ල සහ මාතර දිස්ත්‍රික්ක වලත් අද (06) පස්වරු 2.00න් පමණ පසුව තැනින් තැන වැසි හෝ ගිඟුරුම් සහිත ඇති විය හැකි බව කාලගුණ අංශ දැනුම් දෙනවා.\nසබරගමුව පළාතේ සහ කළුතර, ගාල්ල සහ මාතර දිස්ත්‍රික්කවල ඇතැම් ස්ථාන වලට මිලි මීටර් 50ට වැඩි තරමක තද වැසි ද ඇතිවිය හැකි බවයි කාලගුණ විද්‍යා දෙපාර්තමේන්තුව අද (06) උදෑසන නිකුත් කළ නිවේදනයේ දැක්වෙන්නේ.\nමේ අතර දෘශ්‍ය ලෙස සූර්යයා උතුරට ගමන් කිරීමේදී සූර්යයා, අප්‍රේල් මස 05 සිට 14 දක්වා ශ්‍රී ලංකාව ආශ්‍රිත අක්ෂාංශ වලට සෘජුවම ඉහළින් පවතිනවා.\nඒ අනුව අද දින (06) දහවල් 12:12ට උතුරු කළුතර, ගෙන්දගල, නිවිතිගල, රජවක සහ තෙලුල්ල යන ප්‍රදේශ වලට හිරු මුදුන්ව පවතින බවයි ජනතාවට දැනුම් දෙන්නේ.",
       "URL": "https://www.hirunews.lk/238006/ප්‍රදේශ-කිහිපයකට-අද-දහවල්-12-12ට-හිරු-මුදුන්-වෙද්දී-පළාත්-06කට-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2813"
}