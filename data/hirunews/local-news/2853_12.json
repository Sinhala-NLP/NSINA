{
       "Source": "hirunews",
       "Timestamp": "Saturday, 14 March 2020 - 13:19",
       "Headline": "කුරුණෑගල පොලිස් නිලධාරිනියකට පහරදීමක්",
       "News Content": "රාජකාරියේ යෙදී සිටි පොලිස් නිලධාරිනියකට පරුෂ වචනයෙන් බැන පහරදීමක් සිදුකළ පුද්ගලයෙකු අත්අඩංගුවට ගෙන තිබෙනවා.\nඊයේ දහවල් කුරුණෑගල නගරයේදී අදාළ කාන්තා පොලිස් සැරයන්වරියට මෙලෙස පහර දී ඇත්තේ 42 හැවිරිදි පොල්ගහවෙල ප්‍රදේශයේ පදිංචිකරුවෙකු බවයි පොලිස් මාධ්‍ය කොට්ඨාශය පැවසුවේ.\nසිද්ධිය වන අවස්ථාවේ අදාළ පොලිස් නිලධාරිනිය රථ වාහන රාජකාරීවල නිරතව සිට ඇති අතර, එහිදී ඇති වූ සිද්ධියක් මත පදනම්ව මෙම පහරදීම සිදුකර තිබෙනවා.\nඅත්අඩංගුවට ගත් පුද්ගලයා කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/236487/කුරුණෑගල-පොලිස්-නිලධාරිනියකට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=2853"
}