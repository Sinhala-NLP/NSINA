{
       "Source": "hirunews",
       "Timestamp": "Wednesday, 10 July 2019 - 20:16",
       "Headline": "නීති විරෝධී ඖෂධ නිෂ්පාදනාගාරයක් වටලා සැකකරුවෙකු අත්අඩංගුවට",
       "News Content": "ජාතික ඖෂධ නියාමන අධිකාරියේ බලපත්‍රයක් නොමැතිව කැළණිය දුම්රියපොළ පාරේ නීති විරෝධී ලෙස පවත්වාගෙන ගිය ඖෂධ නිශ්පාදනාගාරයක් වටලා එහි හිමිකරු අත්අඩංගුවට ගෙන තිබෙනවා.\nඑහි තිබී නිශ්පාදනය කරල ලද වේදනා නාශක, දරුවන්ට ලබාදෙන බෙහෙත් වර්ග මෙන්ම කල් ඉකුත්වූ ප්‍රතිජීවක ඖෂධ සහ ශක්තිජනක ආහාරමය පිටි වර්ගද සොයාගෙන තිබෙනවා.\nජාතික ඖෂක නියාමන අධිකාරියේ නිලධාරීන් සහ ආහාර හා ඖෂධ පරීක්ෂකවරුන් පිරිසක් එක්ව ලද තොරතුරක් මත ඊයේ දිනයේදී මෙම වැටලීම සිදු කර තිබෙනවා.\nමේ අතර වෛද්‍ය සාෆි ෂිහාබ්දීන් විසින් මව්වරුන් 11 දෙනෙකුට, නීතිවිරෝධී ලෙස එල්.ආර්.ටී සැත්කම් සිදු කර ඇති බවට චෝදනා කරමින් සිවිල් සංවිධාන කිහිපයක නියෝජිතයන් හා අගතියට පත් මව්වරුන් පිරිසක් අද ශ්‍රී ලංකා වෛද්‍ය සභාව වෙත පැමිණිල්ලක් සිදු කළා.",
       "URL": "https://www.hirunews.lk/220054/නීති-විරෝධී-ඖෂධ-නිෂ්පාදනාගාරයක්-වටලා-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3255"
}