{
       "Source": "hirunews",
       "Timestamp": "Thursday, 08 September 2022 - 16:16",
       "Headline": "දේශබන්දු තෙන්නකෝන්ට පහරදුන් සැකකරුවන් යළි රිමාන්ඩ්",
       "News Content": "බස්නාහිර පළාත් ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ට පහරදීමේ සිද්ධීයට අදාල අත්අඩංගුවට ගෙන සිටින සැකකරුවන් තිදෙනා ලබන 15 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ ඔවුන් කොටුව මහේස්ත්‍රාත් තිලිණ ගමගේ හමුවට ඉදිරිපත් කිරීමෙන් අනතුරුවයි. අද පැවැත්වීමට නියමිතව තිබූ හඳුනා ගැනීමේ පෙරට්ටුව ද එදින දක්වා කල් දැමුණේ සාක්ෂිකරුවන් වන පොලිස් නිලධාරින් අසනීප තත්ත්වයෙන් පසුවීම හේතුවෙන්.",
       "URL": "https://www.hirunews.lk/314876/දේශබන්දු-තෙන්නකෝන්ට-පහරදුන්-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=882"
}