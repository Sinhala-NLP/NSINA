{
       "Source": "hirunews",
       "Timestamp": "Tuesday, 03 September 2019 - 7:00",
       "Headline": "ගල්කිස්සේ දී තියුණු ආයුධයකින් පහර දී පුද්ගලයෙකු ඝාතනය කරයි",
       "News Content": "ගල්කිස්ස - සිල්වෙස්ටර් පාර ප්‍රදේශයේදී තියුණු ආයුධයකින් පහර දී පුද්ගලයෙකු ඝාතනය කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ රාත්‍රියේ දෙපිරිසක් අතර ඇති වූ බහින්බස්වීමක් දුරදිග යාමෙන් පුද්ගලයින් දෙදෙනෙකුට තියුණු ආයුධවලින් පහර දී ඇති බවයි.\nඑහිදී එක් අයෙකු ජීවිතක්ෂයට පත්වී ඇති අතර ඔහු රත්මලාන - වෙඩිකන්ද ප්‍රදේශයේ පදිංචි 34 හැවිරිදි පුද්ගලයෙක්.\nතුවාල  ලැබූ අනෙක් පුද්ගලයා දකුණු කොළඹ ශික්ෂණ රෝහලට ඇතුළත් කර ඇති අතර, ඝාතනය සිදුකළ සැකකරුවන් මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/223488/ගල්කිස්සේ-දී-තියුණු-ආයුධයකින්-පහර-දී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3166"
}