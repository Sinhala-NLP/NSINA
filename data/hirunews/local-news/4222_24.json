{
       "Source": "hirunews",
       "Timestamp": "Sunday, 12 November 2017 - 15:10",
       "Headline": "මත්වන ඖෂධ අලෙවි කළ තලවකැලේ ඖෂධ අලෙවිසැළක් වටලයි",
       "News Content": "වෛද්‍යවරයෙකුගේ අනුමැතියකින් තොරව මත්වන ඖෂධ විශේෂයක් අලෙවි කළ තලවාකැලේ නගරයේ පිහිටි ඖෂධ අලෙවිසැළක් වටලා තිබෙනවා.\nඒ, තලවකැලේ පොලිස් විශේෂ කාර්ය කඳවුරේ නිළධාරින්ට ලද තොරතුරකට අනුවයි.\nමෙහිදී ඖෂධ අලෙවිසැල් හිමියා ද අත්අඩංගුවට ගෙන ඇති බව සඳහන්.\nවැඩිදුර පරීක්ෂණවලදී අනාවරනය වී ඇත්තේ මත්වීම සඳහා භාවිතා කරන ඖෂධ විශේෂයක් මෙම ස්ථානයෙන් තරුණයින් සඳහා අලෙවි කර ඇති බවයි.\nඖෂධ අලෙවිසැලේ හිමිකරුට එරෙහිව නඩු පැවරීමට කටයුතු කරන බව නුවරඑළිය ඖෂධ පාලකවරයා සඳහන් කර තිබෙනවා.",
       "URL": "https://www.hirunews.lk/175843/මත්වන-ඖෂධ-අලෙවි-කළ-තලවකැලේ-අලෙවිසැළක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4222"
}