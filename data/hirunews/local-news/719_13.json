{
       "Source": "hirunews",
       "Timestamp": "Monday, 21 November 2022 - 13:58",
       "Headline": "බලධාරි නොසැලකිල්ලෙන් නාස්ති වන රාජ්‍ය සම්පත් (වීඩියෝ)",
       "News Content": "දැඩි ආර්ථික අර්බුදයකට මුහුණ දී සිටියත්, අපේ රටේ රාජ්‍ය සම්පත් නාස්තියේ නම් කිසිදු අඩුවක් දක්නට ලැබෙන්නේ නැහැ.\nඅද රතු මිනිත්තුවේ අවධානය එලෙස රාජ්‍ය සම්පත් දිරාපත් වී යාමේ සිද්ධියක් පිළිබඳවයි.\nමේ පොළොන්නරුව, පුලස්තිගම ප්‍රාදේශීය රෝහලයි.\nඋතුරු මැද පළාත් සෞඛ්‍ය අමාත්‍යාංශය අයත් වාහන රැසක් මෙහි අව්වට වැස්සට තෙමෙමින් දිරා පත් වෙමින් පවතින ආකාරය දැකිය හැකියි.\nප්‍රදේශවාසීන් පවසන්නේ, වසර කිහිපයක සිට මෙම වාහන සම්බන්ධයෙන් බලධාරින්ගේ කිසිදු අවධානයක් යොමු නොවීම හමුවේ ජනතා මුදල් දැඩි ලෙස නාස්තියකට ලක්වන බවයි.\nසුළු කාර්මික දෝෂවලට ලක්ව ඇති මෙම වාහන අලුත්වැඩියාවකින් නැවත සේවය සඳහා යොදා ගැනීමට හැකියාව තිබුණත් උතුරු මැද පළාත් සෞඛ්‍ය බලධාරීන් ඒ සම්බන්ධයෙන් කිසිදු අවධානයක් යොමු කර ඇති ආකාරයක් දක්නට ලැබෙන්නේ නැහැ.\nමෙරට දැඩි ආර්ථික අර්බුදයකට මුහුණ දී සිටින වකවානුවක නැවත ප්‍රයෝජනයට ගත හැකි සම්පත් ඒ සඳහා යොදා ගැනිම බලධාරින්ගේ වගකීමක්.\nපුලස්තිගම ප්‍රාදේශීය රෝහලේ ගාල් කර ඇති මෙම ජාතික සම්පත් සම්බන්ධයෙන් නිසි ක්‍රියාමාර්ග ගන්නා තෙක් රතු අවධානයෙන්.",
       "URL": "https://www.hirunews.lk/320917/බලධාරි-නොසැලකිල්ලෙන්-නාස්ති-වන-රාජ්‍ය-සම්පත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=719"
}