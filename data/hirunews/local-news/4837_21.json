{
       "Source": "hirunews",
       "Timestamp": "Friday, 14 October 2016 - 13:57",
       "Headline": "කළුතර ප්‍රදේශ කිහිපයකට ලබන සදුදා පැය 10 ක් ජල සැපයුම අත්හිටුවේ",
       "News Content": "කළුතර ඇතුළු ප්‍රදේශ කිහිපයකට ලබන සදුදා පැය 10 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසනවා.\nකළුතර - කෙත්හේන ජල පවිත්‍රාගාරයට විදුලිය සැපයීම අත්හිටුවීම හේතුවෙන් මෙලෙස ලබන සදුදා පෙරවරු 8 සිට පස්වරු 6 දක්වා කාලය ඇතුළත ජල සැපයුම අත්හිටුවන බවයි එම මණ්ඩලය නිවේදනය කළේ.\nඒ අනුව, වාද්දුව, පොතුපිටිය, වස්කඩුව, කළුතර, නාගොඩ, බෙන්තොට, පයාගල, මග්ගොන, බේරුවල, කළුවාමෝදර, මොරගල්ල, දර්ගා නගරය, අලුත්ගම, බෝම්බුවල සහ පිලමිනාවත්ත යන ප්‍රදේශවලට ජල සැපයුම අත්හිටුවනු ඇති.",
       "URL": "https://www.hirunews.lk/145209/කළුතර-ප්‍රදේශ-කිහිපයකට-ලබන-සදුදා-පැය-10-ක්-ජල-සැපයුම-අත්හිටුවේ",
       "Category": "Local News",
       "Parent URL": "https://www.hirunews.lk/local-news.php?pageID=4837"
}