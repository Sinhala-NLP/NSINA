{
       "Source": "hirunews",
       "Timestamp": "Saturday, 06 February 2021 - 13:25",
       "Headline": "මහියංගනය ඇගලුම් කර්මාන්තශාලා සේවක සේවිකාවන් 284කට කොරෝනා (වීඩියෝ)",
       "News Content": "මහියංගණය ප්‍රදේශයේ ඇඟළුම් කර්මාන්තශාලා දෙකක සේවක සේවිකාවන් 284 දෙනෙකුට කොරෝනා ආසාදනය වී ඇති බවට තහවුරු වීමත් සමඟ දහසකට වැඩි පිරිසක් නිවෙස් තුළ නිරෝධායනයට යොමුකර තිබෙනවා.\nමහියංගණය, හසලක, රිදීමාලියද්ද සහ ගිරාඳුරුකෝට්ටේ යන ප්‍රදේශවල පිරිස් මෙලෙස නිවෙස් නිරෝධායනයට යොමුකර ඇති බවයි ප්‍රාදේශීය සෞඛ්‍ය කාර්යාලය සඳහන් කළේ.\nකෙසේ වෙතත් ප්‍රදේශයේ පවතින තත්වය පිළිබඳව මහියංගණය මහජන සෞඛ්‍ය පරීක්ෂක කාර්යාලය විසින් කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය වෙත තොරතුරු වාර්තාකර තිබෙනවා.\nඑමඟින් ඉල්ලා ඇත්තේ දැනට පවතින තත්වය සැළකිල්ලට ගනිමින් වෛරසය පැතිරයාම වැළැක්වීම සඳහා හුදකලා කිරීම සම්බන්ධයෙන් අවධානය යොමු කරන ලෙසටයි.",
       "URL": "https://www.hirunews.lk/261794/මහියංගනය-ඇගලුම්-කර්මාන්තශාලා-සේවක-සේවිකාවන්-284කට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2165"
}