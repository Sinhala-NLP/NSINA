{
       "Source": "hirunews",
       "Timestamp": "Thursday, 23 September 2021 - 13:22",
       "Headline": "රාජගිරියේ මත්ද්‍රව්‍ය වැටලීමක දී පලාගිය මෝටර් රථය සඟවා තිබූ නිවසේ කාන්තාව අත්අඩංගුවට (වීඩියෝ)",
       "News Content": "රාජගිරිය - ඔබේසේකරපුර මත්ද්‍රව්‍ය වැටලීමක දී පොලිස් නිලධාරියෙකු අනතුරට ලක්කර පලා ගිය මෝටර් රථය සඟවා තිබූ තලංගම ප්‍රදේශයේ නිවසේ කාන්තාව පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව හිරු ප්‍රවෘත්ති අංශයට කියා සිටියේ අදාළ මෝටර් රථයේ තිබී හෙරොයින් ග්‍රෑම් 6.5ක් සොයා ගත් බවයි.\nඑමෙන්ම, වාහනයේ ඇති ඇඟිලි සලකුණු උපයෝගි කර ගනිමින් සිද්ධියට අදාළ පරීක්ෂණ කටයුතු තවදුරටත් සිදු කෙරෙනවා.\nමේ අතර, සිද්ධියට අනුබලදීම සම්බන්ධයෙන් සැකකරුවන් දෙදෙනෙකු එම මෝටර් රථය ද සමඟ පස්වරුවේ අත්අඩංගුවට ගනු ලැබුවා.\nකෙසේ වෙතත්, ප්‍රධාන සැකකරු මේ වනතුරුත් අත්අඩංගුවට ගෙන නො මැති අතර, ඔහු සම්බන්ධයෙන් තොරතුරු රැසක් අනාවරණය කර ගෙන ඇති බව සඳහන්.\nඔහු මිරිහාන උඩහමුල්ල ප්‍රදේශයේ පදිංචිකරුවෙකු වන අතර මෝටර් රථය වෙනත් කාන්තාවකගෙන් ලබා ගෙන ඇති බවටයි හෙළි වී ඇත්තේ.",
       "URL": "https://www.hirunews.lk/283016/රාජගිරියේ-මත්ද්‍රව්‍ය-වැටලීමක-දී-පලාගිය-මෝටර්-රථය-සඟවා-තිබූ-නිවසේ-කාන්තාව-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1674"
}