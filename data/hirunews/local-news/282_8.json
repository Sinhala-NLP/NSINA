{
       "Source": "hirunews",
       "Timestamp": "Friday, 09 June 2023 - 15:09",
       "Headline": "මුල්ලේරියාවේ දී මියගිය කුඩා දරුවාගේ මරණයට හේතුව හෙළිවෙයි",
       "News Content": "UPDATE: මුල්ලේරියාවේ 5 හැවිරිදි දරුවාගේ මරණය සම්බන්ධයෙන් සැකකරුවෙකු (51 හැවිරිදි තණකොළ කපන්නෙකු) පොලිසිය විසින් අත්අඩංගුවට ගෙන තිබෙනවා.\n...\nතියුණු තලයකින් උදරය කැපී සිදුවූ ලේ වහනය වීමකින් මුල්ලේරියාව - හල්බරාව ප්‍රදේශය් අවුරුදු පහමාරක වයසැති දරුවා මියගොස් ඇති බවට පශ්චාත් මරණ පරීක්ෂණයේ දී අනාවරණ වී තිබෙනවා.\n119 පොලිස් හදිසි ඇමතුම් අංකයට ලද තොරතුරකට අනුව ඊයේ (08) රාත්‍රියේ මෙම දරුවාගේ මළ සිරුර සොයාගෙන තිබූ අතර, සිරුර ආසන්නයේ බිදුණු වීදුරු බෝතලයක කටු තිබී සොයාගැනුනා.\nකෙසේ වෙතත් මුල්ලේරියාව රෝහලේ අද (09) සිදුකළ පශ්චාත් මරණ පරීක්ෂණයේ දී වැඩිදුරටත් හෙළිවී ඇත්තේ මෙම දරුවා ලිංගික අතවරයකට ලක්වී නොමැති බවයි.\nමෙම දරුවාගේ මව පියාගෙන් වෙන්ව ජීවත්වන අතර, දරුවා මිත්තනිය සහ සීයා භාරයේ තබා ඇය රැකියාව සඳහා පිටත්ව ගොස් තිබුණා.\nකෙසේ වෙතත් මෙම මරණය සම්බන්ධයෙන් අදාළ ස්ථානයේ සිටි වෘත්තියෙන් තණකොළ කපන්නෙකු සම්බන්ධයෙන් සැක මතුවී ඇත්තේ දරුවාගේ සීයා පොලිසියට ලබාදුන් ප්‍රකාශයකට අනුවයි.",
       "URL": "https://www.hirunews.lk/337479/මුල්ලේරියාවේ-දී-මියගිය-කුඩා-දරුවාගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=282"
}