{
       "Source": "hirunews",
       "Timestamp": "Wednesday, 19 April 2023 - 8:18",
       "Headline": "නැවෙන් පැනමා යන්න හදපු 4 දෙනා ඇප මත මුදාහරී",
       "News Content": "කොළඹ වරායේ නැංගුරම්ලා තිබු පැනමා රාජ්‍යයට අයත් නෞකාවකට අනවසරයෙන් ඇතුළු වී නීතිවිරෝධී ලෙස විදේශගතවීමට උත්සාහ කිරිම සම්බන්ධයෙන් රක්ෂිත බන්ධනාගාර ගත කර සිටි සිව්දෙනා ඇප මත මුදාහැරීමට පියවර ගෙන තිබෙනවා.\nඒ ඔවුන් ගාල්ල ප්‍රධාන මහේස්ත්‍රාත් ඉසුරු නෙත්තිකුමාර හමුවට ඊයේ ඉදිරිපත් කළ අවස්ථාවේ දියි.\nඑක් අයෙකු රුපියල් ලක්ෂ පහ බැගින් වූ ශරිර ඇප දෙකක් මත මුදා හැරිමට නියෝග කළ මහේස්ත්‍රාත්වරයා අදාළ පුද්ගලයින් ඒ සඳහා යොමුකළ පුද්ගලයා වහාම අත්අඩංගුවට ගන්නා ලෙස අපරාධ පරික්ෂණ දෙපාර්තමේන්තුවට නියෝග කරනු ලැබුවා.\nනඩුව යළිත් වැඩිදුර විභාගය සඳහා ජුලි 20 වනදා කැඳවනු ඇති.\nමෙලෙස ඇප මත මුදාහරිනු ලැබුවේ යාපනයේ පදිංචි තරුණයන් සිව්දෙනෙක්.\nමොවුන් නිති විරෝධි ලෙස විදේශ ගතවිමේ අරමුණින් කොළඹ වරායේ නැංගුරම්ලා තිබු පැනමා රාජ්‍යයට අයත් භාණ්ඩ ප්‍රවාහන නෞකාවකට මාර්තු 24 වනදා හොර රහසේ ඇතුලුවී තිබුණා.\nඑය ඇමරිකාව බලා යාත්‍රා කරමින් සිටියදී සූවස් ඇල ආසන්නයේදී නැවේ සේවකයින් විසින් එම පිරිස සේවකයින් නොවන බවට හඳුනා ගැනිමෙන් පසු මාර්තු 26 වනදා අත්අඩංගුවට ගෙන ඇති බව සඳහන්.\nපසුව නැව් පිළිබඳව කටයුතු කරන ගැක්ෂිපිං ආතනයට දැනුම් දීමෙන් අනතුරුව ශ්‍රී ලංකාව දෙසට පැමිණෙන නෞකාවකට ඔවුන් භාරදී තිබුණා.\nපසුව එම නෞකාවේ දැනුම්දීම මත පසුගිය 10 වනදා ගාල්ල වරාය ආසන්න මුහුදු සීමාවේදී ආගමන විගමන නිලධාරින් ටග් යාත්‍රාවකින් නෞකාව වෙත ගොස් මෙම තරුණයින් භාරගෙන වැඩිදුර විමර්ශන සඳහා පොලිසියට භාරදීමටයි කටයුතු කළේ.",
       "URL": "https://www.hirunews.lk/332884/නැවෙන්-පැනමා-යන්න-හදපු-4-දෙනා-ඇප-මත-මුදාහරී",
       "Category": "Local News",
       "Parent URL": "https://www.hirunews.lk/local-news.php?pageID=405"
}