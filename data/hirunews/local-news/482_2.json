{
       "Source": "hirunews",
       "Timestamp": "Sunday, 12 March 2023 - 9:00",
       "Headline": "ඊශ්‍රායලයේ විරෝධතා උග්‍ර අතට",
       "News Content": "ඊශ්‍රායල අග්‍රාමාත්‍ය බෙන්ජමින් තෙන්යාහුගේ අධිකරණ ප්‍රතිසංස්කරණ ඇතුලු නව ආණ්ඩු ප්‍රතිසංස්කරණ සැළසුම්වලට එරෙහිව එරට පවතින අඛණ්ඩ විරෝධතා දස වන සතියටත් පැවැත්වෙනවා.\nලක්ෂ 5 කට අධික පිරිසකගේ සහභාගීත්වයෙන් ඊයේ පැවැත්වුණු විරෝධතාව ඊශ්‍රායල ඉතිහාසයේ දැවැන්තම විරෝධතාව ලෙසටයි විදෙස් මාධ්‍ය හඳුන්වන්නේ.\nටෙල්අවිව් නගරයට පමණක් ලක්ෂ දෙකකට අධික විරෝධතාකරුවන් පිරිසක් රැස්ව සිටි බව සඳහන්. විරෝධතාකරුවන් පවසන්නේ මෙම ප්‍රතිසංස්කරණ හේතුවෙන් අධිකරණයේ ස්වාධීනත්වයට සහ ප්‍රජාතන්ත්‍රවාදයට දැඩි පහරක් එල්ල විය හැකි බවයි.",
       "URL": "https://www.hirunews.lk/329697/ඊශ්‍රායලයේ-විරෝධතා-උග්‍ර-අතට",
       "Category": "Local News",
       "Parent URL": "https://www.hirunews.lk/local-news.php?pageID=482"
}