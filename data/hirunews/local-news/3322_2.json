{
       "Source": "hirunews",
       "Timestamp": "Sunday, 02 June 2019 - 15:02",
       "Headline": "නීතිවිරෝධී ලෙස මසුන් ඇල්ලූ 31 දෙනෙකු නාවික හමුදා අත්අඩංගුවට",
       "News Content": "නීතිවිරෝධී ලෙස මසුන් ඇල්ලූ පුද්ගලයින් 31 දෙනෙකු නාවික හමුදාව මගින් ඊයේ අත්අඩංගුවට ගෙන තිබෙනවා.\nඒ, ත්‍රිකුණාමලය - නොර්වේ දූපත අවට මුහුදු ප්‍රදේශයේ සිදුකළ මුර සංචාරයක් අතරතුරදීයි. නීතිවිරෝධී දැල් භාවිත කරමින් මසුන් ඇල්ලූ පුද්ගලයින් 23 දෙනෙකු, ඩිංගි යාත්‍රා 4ක්, තහනම් දැල් දෙකක් නාවික හමුදා භාරයට ගෙන තිබුණා.\nඑමෙන්ම අද දිනයේ ත්‍රිකුණාමලය - වලල්තෝඞ්ඩාම් මුහුදු ප්‍රදේශයේ සිදුකළ මුර සංචාරයකදී නීතිවිරෝධී ලෙස මසුන් අල්ලමින් සිටි පුද්ගලයින් 8 දෙනෙකු නාවික හමුදාව අත්අඩංගුවට ගනු ලැබුවා.\nඔවුන් ඉදිරි පරීක්ෂණ කටයුතු සඳහා ත්‍රිකුණාමලය සහකාර ධීවර අධ්‍යක්ෂ කාර්යාලයට භාර දී තිබෙනවා.",
       "URL": "https://www.hirunews.lk/217578/නීතිවිරෝධී-ලෙස-මසුන්-ඇල්ලූ-31-දෙනෙකු-නාවික-හමුදා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3322"
}