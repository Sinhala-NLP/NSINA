{
       "Source": "hirunews",
       "Timestamp": "Wednesday, 04 January 2023 - 17:13",
       "Headline": "සක්වල වැඩසටහනින් 60 වන බස් රථයත් ප්‍රදානය කෙරේ",
       "News Content": "සමගි ජන බලවේගයේ නායක විපක්ෂ නායක සජිත් ප්‍රේමදාසගේ සංකල්පයකට අනුව ක්‍රියාත්මක සක්වල වැඩසටහන යටතේ ලබාදුන් 60 වන බස් රථය හෝමාගම මහා විද්‍යාලයට භාරදීම විපක්ෂ නායක සජිත් ප්‍රේමදාසගේ ප්‍රධානත්වයෙන් එම අද (04) සිදුකෙරුණා.\nසක්වල වැඩසටහන යටතේ මේ වනවිට දිවයින පුරා පාසල් හැටකට බස්රථ හැටක් ලබා දී ඇති අතර ඒ සඳහා රුපියල් ලක්ෂ 2892 මුදලක් වැය කර තිබෙනවා.\nපසුව විපක්ෂනායකවරයා හෝමාගම මහා විද්‍යාලයේ ක්‍රිකට් කණ්ඩායම සමඟ ක්‍රිකට් ක්‍රීඩාවේ නිරත වූ අතර අනතුරුව පැවති උත්සව සභාවකට ද සහභාගි වුණා.\nඅවුරුදු 74 පුරා පත්වූ හැම රජයක්ම කළේ ජනතාවගෙන් බදු ගහලා නැවත ජනතාවට සහන දෙන එක බවත්, අවුරුදු 74 පුරා විපක්ෂය කළේ උද්ඝෝෂණය කරල ආණ්ඩු වට්ටපු එක බවත් විපක්ෂනායකවරයා එහිදී පැවසුවා.",
       "URL": "https://www.hirunews.lk/324279/සක්වල-වැඩසටහනින්-60-වන-බස්-රථයත්-ප්‍රදානය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=623"
}