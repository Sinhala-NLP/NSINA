{
       "Source": "hirunews",
       "Timestamp": "Saturday, 22 May 2021 - 10:52",
       "Headline": "අලි ශබ්රි රහීම් සහ ඉෂාක් රහුමාන්ගේ පක්ෂ සාමාජිකත්වය අත්හිටුවයි (වීඩියෝ)",
       "News Content": "කොළඹ වරාය නගරය ආර්ථික කොමිෂන් සභා පනත් කෙටුම්පතට පක්ෂව ඡන්දය ලබා දුන් සමස්ත ලංකා මහජන කොංග්‍රසය නියෝජනය කරන පාර්ලිමේන්තු මන්ත්‍රීවරුන් වන අලි සබ්රි රහීම් සහ ඉෂාක් රහුමාන්ගේ පක්ෂ සාමාජිකත්වය තාවකාලිකව අත්හිටුවීමට එම පක්ෂය තීරණය කර තිබෙනවා.\nමෙම පක්ෂයේ නායකත්වය දරන්නේ දැනට අපරාධ පරීක්ෂණ දෙපාර්තමේන්තුව භාරයේ රඳවා සිටින පාර්ලිමේන්තු මන්ත්‍රී රිෂාඩ් බදියුදීන් විසින්.\nසමස්ත ලංකා මහජන කොංග්‍රසයේ ජ්‍යෙෂ්ඨ නියෝජ්‍ය නායක නීතිඥ එන්.එම් සහීඩ් හිරු ප්‍රවෘත්ති අංශයට කියා සිටියේ මොවුන් සම්බන්ධයෙන් ගන්නා ඉදිරි පියවර පිළිබඳව පක්ෂයේ දේශපාලන මණ්ඩලය රැස්වී තීරණය කරනු ඇති බවයි.",
       "URL": "https://www.hirunews.lk/272111/අලි-ශබ්රි-රහීම්-සහ-ඉෂාක්-රහුමාන්ගේ-පක්ෂ-සාමාජිකත්වය-අත්හිටුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1936"
}