{
       "Source": "hirunews",
       "Timestamp": "Monday, 25 December 2017 - 14:23",
       "Headline": "මහේස්ත්‍රාත්වරයෙකුට තර්ජනය කළ දෙදෙනෙක් අත්අඩංගුවේ",
       "News Content": "හැටන් මහේස්ත්‍රාත්වරයාට තර්ජනය කිරීමේ සිද්ධියක් සම්බන්ධයෙන් පුද්ගලයින් තුන් දෙනෙකු කැකිරාව පොලිසිය අත්අඩංගුවට ගෙන තිබෙනවා.\nමහේස්ත්‍රාත්වරයා තිරප්පනේ ප්‍රදේශයේදී  සිය නිල රථයේ ගමන් කරමින් සිටියදී මාර්ගය හරස් කර මෝටර් රථයකින් පැමිණි පිරිසක් බැන තර්ජනය කර ඇති බවට ඔහුගේ ආරක්ෂක නිලධාරීවරයා විසින් පොලිසියට පැමිණිල්ලක් ඉදිරිපත් කර ඇත්තේ පෙරේදා (23) රාත්‍රියේයි.\nඒ අනුව මෝටර් රථයේ අංකය ඔස්සේ සිදුකළ පරීක්ෂණවලට අනුව මෙම අත්අඩංගුවට ගැනීම සිදුකර තිබෙනවා.\nසැකකරුවන් දඹුල්ල සහ ගම්පහ ප්‍රදේශවල පදිංචිකරුවන්.",
       "URL": "https://www.hirunews.lk/179286/මහේස්ත්‍රාත්වරයෙකුට-තර්ජනය-කළ-දෙදෙනෙක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=4157"
}