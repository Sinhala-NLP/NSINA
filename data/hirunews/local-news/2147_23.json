{
       "Source": "hirunews",
       "Timestamp": "Sunday, 14 February 2021 - 14:33",
       "Headline": "අනුරාධපුර වන ජීවී කාර්යාලයේ නිලධාරීන්ට පහරදීමෙන් හතරකට තුවාල",
       "News Content": "අනුරාධපුර - ඇලයාපත්තුව - කුඩාමානිංගමුව කෑළෑබඳ ප්‍රදේශයකදී වන අලියෙකු පහරදී පුද්ගලයෙකු මිය යාමේ  සිද්ධියක් සම්බන්ධයෙන් කෝපයට පත් ප්‍රදේශවාසීන් පිරිසක් වනජීවී නිලධාරීන්ට පහරදී තිබෙනවා.\nපොලීසිය ප්‍රකාශ කළේ ඊයේ රාත්‍රියේ මෙලෙස පහරකෑමට ලක්වූ අනුරාධපුර වනජීවී කාර්යාලයේ නිලධාරීන් හතරදෙනෙකු අනුරාධපුර ශික්ෂණ රෝහලේ ප්‍රතිකාර ලබන බවයි.\nපසුගිය සිකුරාදා පස්වරුවේ මෙම වන අලි ප්‍රහාරයෙන් ජීවිතක්ෂයට පත්වුණේ 62 හැවිරිදි ගොවියෙකු වන අතර, ප්‍රහාරයෙන් පසුව ඔහු අතුරුදන්ව සිටියා.\nකෙසේ වෙතත්,  ඔහුව සෙවීමට වනජීවි නිලධාරීන් ප්‍රමාදවී පැමිණි බව පවසමිනුයි මෙම පහරදීම සිදුකර ඇත්තේ.",
       "URL": "https://www.hirunews.lk/262564/අනුරාධපුර-වන-ජීවී-කාර්යාලයේ-නිලධාරීන්ට-පහරදීමෙන්-හතරකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2147"
}