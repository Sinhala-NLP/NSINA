{
       "Source": "hirunews",
       "Timestamp": "Saturday, 25 February 2023 - 13:08",
       "Headline": "පුංචි ඡන්දයට මුදල් ගන්න මැතිවරණ කොමිසමෙන් කතානායකට ලිපියක් (වීඩියෝ)",
       "News Content": "පළාත් පාලන ඡන්ද විමසීමට අදාළ මුදල් ලබා ගැනීමට මැදිහත් වන ලෙස ඉල්ලා මැතිවරණ කොමිසම කතානායක මහින්ද යාපා අබේවර්ධනට ලිපියක් යොමුකර තිබෙනවා.\nමැතිවරණ කොමිසමේ සභාපති ජ්‍යෙෂ්ඨ නීතිඥ නිමල් පුංචිහේවා හිරු ප්‍රවෘත්ති අංශයට කියා සිටියේ ඊයේ රාත්‍රියේ මෙම ලිපිය යොමුකළ බවයි.\nමේ අතර, පළාත්පාලන ඡන්ද විමසීම පැවැත්වෙන දිනය සම්බන්ධයෙන් තීරණය කිරීම සඳහා මැතිවරණ කොමිසම ලබන මස 3 වනදා යළි රැස්වනවා.\nමැතිවරණ කොමසාරිස් ජනරාල් සමන් ශ්‍රී රත්නායක හිරු ප්‍රවෘත්ති අංශයට කියා සිටියේ එම රැස්වීමෙන් අනතුරුව එදිනම නැවත මැතිවරණය පැවැත්වෙන දිනය සම්බන්ධයෙන් එදිනම ප්‍රකාශයට පත් කරන බවයි.\nමේ අතර, මාර්තු මස 9 වනදා පැවැත්වීමට නියමිත පළාත්පාලන ආයතන ඡන්ද විමසීම එදිනට නොපැවැත්වෙන බව මැතිවරණ කොමිෂන් ඊයේ ප්‍රකාශ කළා.\nනිවේදනයක් නිකුත් කරමින් මැතිවරණ කොමසාරිස් ජනරාල් සමන් ශ්‍රී රත්නායක සඳහන් කළේ මැතිවරණ කොමිසන් සභාවේ පාලනයෙන් බැහැරව පැන නැගී ඇති කරුණු හේතුවෙන් එදිනට ඡන්ද විමසීම පැවැත්වීමට නොහැකි බවයි.",
       "URL": "https://www.hirunews.lk/328273/පුංචි-ඡන්දයට-මුදල්-ගන්න-මැතිවරණ-කොමිසමෙන්-කතානායකට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=514"
}