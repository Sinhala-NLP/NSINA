{
       "Source": "hirunews",
       "Timestamp": "Saturday, 26 December 2020 - 13:08",
       "Headline": "කාසිය වාසිය දිමුත්ට - හසරංගට ටෙස්ට් වරම්",
       "News Content": "කොරෝනා අවදානම හේතුවෙන් මාස 11 කුත් දින 06ක විරාමයකින් පසු දකුණු අප්‍රිකාව සමඟ ශ්‍රී ලංකාව සභාගීවන ටෙස්ට් තරඟයේ කාසිය වාසිය දිනා ගැනීමට ශ්‍රී ලංකා නායක දිමුත් කරුණාරත්න සමත් වුණා.\nඒ අනුව ඔහු තීරණය කළේ පළමුව පන්දුවට පහර දීමටයි.\nඅද තරඟයේදී වනිඳු හසරංග ශ්‍රී ලංකාව වෙනුවෙන් ටෙස්ට් වරම් හිමිකර ගත්තා.\nමේ අතර අද තරඟයේදී දකුණු අප්‍රිකානු ක්‍රීඩකයින් බ්ලැක් ලයිව්ස් මැටර් යනුවෙන් සඳහන් පළදනාවක් සහිතව බොහෝදුරට ක්‍රීඩා කරනු ඇති බව එම කණ්ඩායමේ ප්‍රධාන පුහුණුකරු මාර්ක් බවුචර් පවසනවා.\nආබාධයක් හේතුවෙන් ශ්‍රී ලංකා කණ්ඩායමේ ඕෂධ ප්‍රනාන්දු සහ දකුණු අප්‍රිකානු කණ්ඩායමේ කාගිසෝ රබාඩා පළමු ටෙස්ට් තරඟය සඳහා සහභාගි වන්නේ නැහැ.\nසෙන්චූරියන් හීදි තරඟය පැවැත්වෙනවා.",
       "URL": "https://www.hirunews.lk/257999/කාසිය-වාසිය-දිමුත්ට-හසරංගට-ටෙස්ට්-වරම්",
       "Category": "Local News",
       "Parent URL": "https://www.hirunews.lk/local-news.php?pageID=2252"
}