{
       "Source": "hirunews",
       "Timestamp": "Wednesday, 31 March 2021 - 19:01",
       "Headline": "නටබුන් හාරා නිදහන් සෙවූ පුද්ගලයෙකු අත්අඩංගුවට",
       "News Content": "ගල්කිරියාගම හබරත්තාවල  ප්‍රදේශයේ පෞද්ගලික ඉඩමක පැරණි චෛත්‍යයක  සහ ගොඩනැගිල්ලක නටබුන් හාරා  නිදහන් සෙවීමේ සිද්ධියක් අද ( 31) දින පෙරවරුවේ ගල්කිරියාගම පොලිසිය විසින් සොයා ගත්තා.\nප්‍රදේශවාසීන්ගේ දැනුම් දීමක් මත ගල්කිරියාගම පොලිසිය උතුරු මැද පළාත් පුරාවිද්‍යා පොලිස් ඒකකය හා  එක්ව මෙම ස්ථානය නිරික්ෂණය කලා.\nඑහිදී භුමියේ ස්ථාන දෙකක විශාල  පුරාවිද්‍යා ස්මාරක රැසක් විනාශ කොට ඇති අයුරු නිරීක්ෂණය වී ඇතැයි ගල්කිරියාගම පොලිසිය කියයි.\nකැලයෙන් වැසී තිබූ මෙම ඉඩමට  ඇතුළු වූ සංවිධානාත්මක කණ්ඩායමක් සූක්ෂම ලෙස දින ගණනාවක් තිස්සේ මෙම ස්ථානයේ තිබූ චෛත්‍යය  හා ඉපැරණි ගොඩනැගිලි කඩා කැනීම් කර තිබෙනවා.\nගල්කිරියාගම පොලිසියේ නිලධාරීන් මෙම ස්ථානය  පරික්ෂා කරමින් සිටින අවස්ථාවේදී ඒ අසල පිහිටි නිවසක යම්කිසි යකඩ  භාණ්ඩ කිහිපයක් පෙරළෙන ශබ්දය ඇසී කල පරික්ෂාවකදී පස් ඇදීම සදහා යොදාගන්නා තාච්චි දෙකක් ඇතුළු උපකරණ කිහිපයක් සමග පුද්ගලයෙක්  පොලිස් භාරයට ගැනුනා.\nසිද්ධිය සම්බන්ධයෙන් ගල්කිරියාගම පොලිසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/267140/නටබුන්-හාරා-නිදහන්-සෙවූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2049"
}