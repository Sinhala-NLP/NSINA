{
       "Source": "hirunews",
       "Timestamp": "Saturday, 06 February 2016 - 12:00",
       "Headline": "දින තුනකට පෙර මිය ගිය පුද්ගලයෙකුගේ මළ සිරුරක් ලූණුවිල ප්‍රදේශයෙන්",
       "News Content": "දින තුනකට පෙර මිය ගිය බවට සැක කෙරෙන පුද්ගලයෙකුගේ මළ සිරුරක් ලූණුවිල - සිරිගම්පල - කොළනිය ප්‍රදේශයේ නිවසක තිබී පොලීසිය ඊයේ පස්වරුවේ සොයාගෙන තිබෙනවා.\n40 හැවිරිදි මොහු තිදරු පියෙක්.\nපෞද්ගලික ආරවුලක් හේතුවෙන් දින කිහිපයකට ඉහත දී ඔහුගේ බිරිඳ, දරුවන් තුන්දෙනා ද සමඟ නිවසින් පිටව ගොස් ඇති අතර, මිය ගිය පුද්ගලයා එම නිවසේ තනිවම දින කිහිපයක් වාසය කර ඇති බව සදහන්.\nමොහු ඝාතනයට ලක්වී ද නැතිනම් දිවි නසාගෙන ඇත්ද යන්න පිළිබද පරීක්ෂණයක් ආරම්භ කර ඇති බවයි පොලීසිය පැවසුවේ.\nමෘත ශරීරය පිළිබඳ පශ්චාත් මරණ පරීක්ෂණය අද පැවැත්වීමට නියමිතයි.",
       "URL": "https://www.hirunews.lk/125596/දින-තුනකට-පෙර-මිය-ගිය-පුද්ගලයෙකුගේ-මළ-සිරුරක්-ලූණුවිල-ප්‍රදේශයෙන්",
       "Category": "Local News",
       "Parent URL": "https://www.hirunews.lk/local-news.php?pageID=5180"
}