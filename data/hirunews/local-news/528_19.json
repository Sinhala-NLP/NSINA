{
       "Source": "hirunews",
       "Timestamp": "Saturday, 18 February 2023 - 9:25",
       "Headline": "ත්‍රිකුණාමල වරායේ රාත්‍රී මෙහෙයුම් කටයුතු අරඹයි",
       "News Content": "ත්‍රිකුණාමල වරායේ රාත්‍රී මෙහෙයුම් කටයුතු ආරම්භ කළ බව වරාය, නාවික හා ගුවන් සේවා අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ ත්‍රිකුණාමල වරාය රාත්‍රී නාවික මෙහෙයුම් ව්‍යාපෘතිය ලෙස ආරම්භ කළ බවයි.\nඒ අනුව මෙම ආරම්භක අවස්ථාවට ශ්‍රී ලංකාවේ ජපාන තානාපති මිසුකොෂි හෙඩෙකි ඇතුලු පිරිසක් එක්ව තිබුණා.\nජපානයෙන් ප්‍රදීපාගාර උපකරණ, රේඩාර් උපකරණ, විදුලි ජනන යන්ත්‍ර, ගිනි නිවන යන්ත්‍ර ඇතුලු උපකරණ රැසක්ද මෙම ව්‍යාපෘතිය සඳහා පරිත්‍යාග කර ඇති බවයි වරාය, නාවික හා ගුවන් සේවා අමාත්‍යාංශය වැඩිදුරටත් සඳහන් කළේ.\nමෙමඟින් ත්‍රිකුණාමල වරායද කාර්යක්ෂම වරායක් බවට පත්වනු ඇති බව එම අමාත්‍යාංශය සඳහන් කළා.",
       "URL": "https://www.hirunews.lk/327681/ත්‍රිකුණාමල-වරායේ-රාත්‍රී-මෙහෙයුම්-කටයුතු-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=528"
}