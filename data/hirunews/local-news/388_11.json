{
       "Source": "hirunews",
       "Timestamp": "Thursday, 27 April 2023 - 7:39",
       "Headline": "හයිටි වැසියන් අපරාධ කල්ලියක් පණ පිටින් පුලුස්සයි",
       "News Content": "නිවාස කොල්ලකමින්, ජනතාවට පහර දෙමින් භීෂණය වැපිරූ මැර කල්ලියක සාමාජිකයන් 13 දෙනෙකු පණ පිටින් පුළුස්සා ඝාතනය කර තිබෙනවා.\nඒ හයිටි රාජ්‍යයේ පෝර්ට් ඕ ප්‍රින්ස් නගරයේ නගරවාසීන් විසින්.\nආයුධ සන්නද්ධව නගරයේ සැරිසරමින් අපරාධ රැසක් සිදු කළ බව කියන එම මැර කල්ලිය බස් රථයකින් ගමන් කරමින් සිටියදී ජනතාවට හසුව තිබෙන්නේ.\nඒ එරට පොලිසිය කළ සෝදිසි මෙහෙයුමකින් ආයුධ රැසක් සොයා ගැනීමෙන් පසුවයි.\nඑම ස්ථානයට එක් රැස් වූ සිය ගණනක නගරවාසීන් මැර කල්ලි සාමාජිකයන්ව එම බස් රථයෙන් බිමට ඇද දමා ගල්මුල්වලින් පහර දී ටයර් සහ පෙට්‍රල් දමා ගිනි තැබීමටයි කටයුතු කර ඇත්තේ.\nමෙම මැර කල්ලියේ මළ සිරුරු භාර ගැනීමට ද ඔවුන්ගේ පවුල්වල කිසිවකු ඉදිරිපත් වී නැති බවයි  විදෙස් මාධ්‍ය වාර්තා කරන්නේ.\nමේ අතර හයිටියේ අනාරක්ෂිතභාවය යුද්ධයක් පවතින රටවලට සමාන මට්ටම කරා ළඟා වී ඇති බව එක්සත් ජාතීන්ගේ සංවිධානය පවසනවා.",
       "URL": "https://www.hirunews.lk/333544/හයිටි-වැසියන්-අපරාධ-කල්ලියක්-පණ-පිටින්-පුලුස්සයි",
       "Category": "Local News",
       "Parent URL": "https://www.hirunews.lk/local-news.php?pageID=388"
}