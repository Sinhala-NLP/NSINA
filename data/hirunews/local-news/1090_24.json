{
       "Source": "hirunews",
       "Timestamp": "Thursday, 16 June 2022 - 16:56",
       "Headline": "ඉන්දීය හමුදා බඳවා ගැනීම්වලට එරෙහි විරෝධතා උත්සන්න වෙයි - බිහාරයේ උණුසුම් තත්ත්වයක්",
       "News Content": "ඉන්දීය සන්නද්ධ හමුදාවන් සඳහා බඳවා ගන්නා නව පටිපාටියක් රජය හඳුන්වාදීමත් සමඟ එය විවේචනය කරමින් බිහාර් ප්‍රාන්තයේ ආරම්භ වූ විරෝධතා අද දෙවැනි දිනටත් ක්‍රියාත්මකයි.\nකලහකාරී ලෙස හැසිරෙන විරෝධතාකරුවන් බිහාර් හි දුම්රිය ස්ථානවල දුම්රිය මැදිරි කිහිපයකට ගිනි තබා මාර්ගයේ ගමන් ගන්නා බස්රථවලට ගල් මුල් ප්‍රහාර එල්ල කර තිබුනා.\nවිරෝධතාකරුවන් විසින් ඉන්දියාවේ නවාඩා හිදී එරට පාලක භාරතීය ජනතා පක්ෂයේ පාර්ලිමේන්තු සභිකයෙක් වන අරුණාදේවි ගමන් ගත් මෝටර් රථය ද නවතා පහර දී තිබෙනවා.\nඅග්නිපාත් ලෙස හඳුන්වන ඉන්දීය හමුදාවන් සඳහා ආධුනිකයන් බඳවා ගන්නා මෙම නව ක්‍රමවේදය යටතේ වාර්ෂිකව බඳවා ගන්නා පිරිසගෙන් ස්ථිර සේවා පදනම යටතේ බඳවා ගන්නේ 25%ක් පමණයි.\nසෙසු නිලධාරීන් වසර 4ක් අවසානයේ සක්‍රීය යුධ හමුදා සේවයෙන් ඉවත්ව යා යුතු වනවා.",
       "URL": "https://www.hirunews.lk/307309/ඉන්දීය-හමුදා-බඳවා-ගැනීම්වලට-එරෙහි-විරෝධතා-උත්සන්න-වෙයි-බිහාරයේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1090"
}