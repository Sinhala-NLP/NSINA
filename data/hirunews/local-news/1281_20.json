{
       "Source": "hirunews",
       "Timestamp": "Sunday, 20 March 2022 - 22:32",
       "Headline": "අගමැති යාපනයේදී සිහි කළ අතීත මතකය (වීඩියෝ)",
       "News Content": "යහපාලන සමයේ නතර කළ උතුරේ සංවර්ධන කටයුතු යළි ආරම්භ කර එහි ජන ජීවිතය ගොඩනැගීමට අවශ්‍ය පියවර ගන්නා බව අග්‍රාමාත්‍ය මහින්ද රාජපක්ෂ පවසනවා.\nඅග්‍රාමාත්‍යවරයා මේබව සඳහන් කළේ යාපනය විශේෂිත ආර්ථික මධ්‍යස්ථානය විවෘත කිරීමේ අවස්ථාවට එක්වෙමින්.\nයුද්ධය හේතුවෙන් වැසී ගිය කන්කසන්තුරේ සිමෙන්ති කර්මාන්ත ශාලාවේ වර්තමාන තත්ත්වය සොයා බැලීමටද අග්‍රාමාත්‍යවරයා අද එක්වුණා.\n2021 පෙබරවාරි 08 වැනිදා ගනුලැබු කැබිනට් මණ්ඩල තීන්දුවට අනුව ඉදිරි සංවර්ධන කටයුතු සඳහා කන්කසන්තුරේ සිමෙන්ති කර්මාන්ත ශාලාවේ ප්‍රයෝජනයට ගත හැකි ගොඩනැගිලි පමණක් ඉතිරිකොට අනෙකුත් ගොඩනැගිලි විනාශ කර දැමීමට තීරණය කර තිබෙනවා.\nඑහෙත් අදාළ ගොඩනැගිලිවලින් සියයට 80ක්ම නැවත ප්‍රතිසංස්කරණයකොට ප්‍රයෝජනයට ගත හැකි බව අග්‍රාමාත්‍යවරයාගේ නිරීක්ෂණයේදී අනාවරණය වුණා.\nඅනතුරුව යාපනය මඩ්ඩුවිල්හි ඉදිකළ \"යාපනය විශේෂිත ආර්ථික මධ්‍යස්ථානය\" අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් විවෘත කෙරුණා.\nරුපියල් මිලියන 200ක වියදමින් ඉදිකෙරුනු මෙම විශේෂිත ආර්ථික මධ්‍යස්ථානයේ වෙළෙඳ කුටි විස්සකින් සමන්විතයි.\nමෙම අවස්ථාවේදී යුද්ධයෙන් අතුරුදන්වුවන්ගේ ඥාතීන් පිරිසක්ද ඒ අසළ විරෝධතාවක නිරත වීමට උත්සහ කිරිමත් සමග පොලිසිය මැදිහත්ව එය වැලක්වීමට කටයුතු කළා.",
       "URL": "https://www.hirunews.lk/299946/අගමැති-යාපනයේදී-සිහි-කළ-අතීත-මතකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1281"
}