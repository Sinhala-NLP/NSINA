{
       "Source": "hirunews",
       "Timestamp": "Sunday, 20 February 2022 - 19:15",
       "Headline": "ආණ්ඩුවට ප්‍රතිපත්තියක් නැහැ. - ඇමති වාසු (වීඩියෝ)",
       "News Content": "වතු කම්කරු පවුලක් සඳහා රුපියල් 80 බැගින් මසකට තිරිඟු පිටි කිලෝ 15ක් ලබාදීමේ නිල උත්සවය අද තලවකැළේ - මැදකුඹුර වතු යායේදී ආරම්භ කෙරුණා.\nඒ, සමූපකාර සේවා, අලෙවි සංවර්ධන හා පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්නගේ ප්‍රධානත්වයෙන්.\nඑහිදී ඔහු මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් සදහන් කළේ ඉදිරියේදී භාණ්ඩ සුලභ කොට මිල පාලනය කිරීම සදහා රජය සූදානමින් සිටින බවයි.\nකෙසේ වෙතත්, භාණ්ඩ සඳහා පාලන මිලක් නියම කිරීමෙන් වෙළදපොළේ මිල පාලනය කිරීමට නොහැකි බවට ආණ්ඩුවේ හවුල්කාර පක්ෂයක නායකයෙකු වන අමාත්‍ය වාසුදේව නානායක්කාර ප්‍රකාශ කළේ කොළඹ අද පැවති මාධ්‍ය හමුවකට එක්වෙමින්.\nගැටළු විසදීම සඳහා ආණ්ඩුවට නිසි ප්‍රතිපත්තියක් නොමැති බවට ද අමාත්‍යවරයා එහිදී කියා සිටියා.",
       "URL": "https://www.hirunews.lk/297549/ආණ්ඩුවට-ප්‍රතිපත්තියක්-නැහැ-ඇමති-වාසු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1344"
}