{
       "Source": "hirunews",
       "Timestamp": "Saturday, 02 January 2016 - 12:26",
       "Headline": "අවමගුල්දා තවත් අවමගුලක්",
       "News Content": "ගාල්ල කොළඹ මාර්ගයේ මොරටුව ශ්‍රමදාන මාවත ප්‍රදේශයේදී සිදුවු රිය අනතුරකින් තරුණයන් දෙදෙනකු මිය ගොස් තිබෙනවා.\nඊයේ රාත්‍රී 11 යි 30 ට පමණයි අනතුර සිදුව ඇත්තේ.\nරියදුරුට නින්දයාම හේතුවෙන් කොළඹ සිට පානදුර දෙසට ධාවනය වෙමින් තිබු වෑන් රථය මාර්ගයෙන් ඉවතට පැන තිබෙනවා.\nඑම අවස්ථාවෙිදී අවමංගල්‍ය උත්සවයකට එක්ව සිටි තරුණයන් දෙදෙනාද අදාළ රථයට යටවී ඇති බවයි අනාවරණ වී ඇත්තේ.\nබරපතල තුවාල ලැබු ඔවුන් දෙදෙනා පානදුර රෝහළට ඇතුලත් කිරිමේදී මිය ගොස් තිබෙනවා.\nඅනතුරින් මිය ගොස් ඇත්තේ මොරටුව ප්‍රදේශයේ පදිංචි  වයස අවුරුදු 20 ක  සහ 17 ක  තරුණයන් දෙදෙනෙක්\nපශ්චාත් මරණ පරීක්ෂණය අද පැවැත්වීමට නියමිතයි. සැකකාර වෑන් රථ රියදුරු මොරටුව මහේස්ත්‍රාත් අධිකරණයට ඉදිරිපත් කෙරෙනවා.\nඅනතුර සම්බන්ධයෙන් මොරටුව පොලිසියයි විමර්ෂණ මෙහෙයවන්නේ.",
       "URL": "https://www.hirunews.lk/123256/අවමගුල්දා-තවත්-අවමගුලක්",
       "Category": "Local News",
       "Parent URL": "https://www.hirunews.lk/local-news.php?pageID=5225"
}