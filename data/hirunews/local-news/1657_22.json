{
       "Source": "hirunews",
       "Timestamp": "Friday, 01 October 2021 - 7:41",
       "Headline": "මාදු ගඟේ තවත් පරිසර විනාශයක්",
       "News Content": "බලපිටිය - මාදු ගඟ රක්ෂිතයට අයත් පාතේගම ප්‍රදේශයේ කඩොලාන පද්ධතිය මහා පරිමාණයෙන් විනාශ කරන බව බලපිටිය සම්බන්ධීකරණ කමිටු රැස්වීමේ දී අනාවරණ වී තිබෙනවා.\nරාජ්‍ය අමාත්‍ය මොහාන්.පී.ද සිල්වා සහ බලපිටිය හිටපු පළාත් සභා සහ ප්‍රාදේශීය සභා මන්ත්‍රීවරුන්ගේ සහභාගීත්වයෙන් ඊයේ එම රැස්වීම පවත්වා තිබුණා.\nඑහි දී අදහස් දැක්වූ බලපිටිය ප්‍රාදේශීය සභා මන්ත්‍රී අනුරුද්ධ මහවැලි ප්‍රකාශ කළේ රැම්සා තෙත් බිමක් වන මාදු ගඟේ අක්කර 18ක පමණ භූමි භාගයක කඩොලාන පද්ධතිය කපා දමා විනාශ කර ඇති බවයි.\nමේ සම්බන්ධයෙන් අදහස් දැක්වූ රාජ්‍ය අමාත්‍ය මොහාන් පී ද සිල්වා ප්‍රකාශ කළේ සිද්ධිය සම්බන්ධයෙන් වාර්තාවක් කැදවා ඒ සම්බන්ධයෙන් වහා ක්‍රියාමාර්ග ගන්නා බවයි.",
       "URL": "https://www.hirunews.lk/283709/මාදු-ගඟේ-තවත්-පරිසර-විනාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1657"
}