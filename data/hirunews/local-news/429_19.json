{
       "Source": "hirunews",
       "Timestamp": "Thursday, 06 April 2023 - 23:08",
       "Headline": "සුරතලුන්ගේ අයිතිය ආදරණීය භාරකරුවෙක්ට පවරන ලෙස ඉල්ලා, අවසන් ගමන් ගිය තරුණයා",
       "News Content": "සුරතලුන්ගේ අයිතිය ආදරණීය භාරකරුවෙක්ට පවරන ලෙස ඉල්ලා, අවසන් ගමන් ගිය තරුණයෙකුගේ පුවතක් මීරිගම, පිරිස්යාල ප්‍රදේශයෙන් වාර්තා වෙනවා.\nමෙසේ මිය ගොස් ඇත්තේ අඹේපුස්ස , පිරිස්යාල ප්‍රදේශයේ පදිංචිව සිටි 25 හැවිරිදි තරුණයෙක්.\nඔහු මිය ගිය පසු ඔහුගේ දේහය නිවසින් ඉවතට ගැනීමට ඉඩ නොදී බුරා වැටෙමින් රැකවල්ලාගෙන ඔහුගේ සුනඛයා සිටි බව පොලිසිය පවසනවා.\nඔහු “වයිටෝ මට සමාවෙයන්, උඹ විතරයි මගේ තනියට හිටියේ” කියා ලිපියක් ලියා තබා කාමරයේ දී සියදිවි නසා ගෙන ඇති බවයි වාර්තා වෙන්නේ.\nඑම ලිපියෙහි ඔහුගේ බල්ලයි පූසොයි කවුරු හරි බලා ගන්නා ලෙස ඉල්ලා ඇති අතර ආදරයෙන් හදා වඩා ගන්නා කෙනකුට බල්ලා බාරදෙන ලෙසට ඉල්ලීමක් ද සටහන්වී තිබූ බව පොලිසිය පවසනවා.\nමියගිය අයගේ මව විදේශ රැකියාවක නිරත බව ද පියා කලකට ඉහත අහිමිව ඇති බව ද හෙළිවූ අතර ඔහු ලොකු අම්මා සමග කල්ගත කර ඇතැයි ද අනාවරණය වුණා.\nතරුණයා නිතරම හුදෙකලා දිවියක් ගත කරන්නට පුරුදුව සිටි බවට ද මෙහිදී හෙළිවී තිබෙනවා.",
       "URL": "https://www.hirunews.lk/331889/සුරතලුන්ගේ-අයිතිය-ආදරණීය-භාරකරුවෙක්ට-පවරන-ලෙස-ඉල්ලා-අවසන්-ගමන්-ගිය-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=429"
}