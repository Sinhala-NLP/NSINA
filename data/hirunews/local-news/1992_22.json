{
       "Source": "hirunews",
       "Timestamp": "Tuesday, 27 April 2021 - 15:11",
       "Headline": "දියවන්නාවේ නයිට්‍රජන් සහ පොස්පරස් සාන්ද්‍රණය ඉහළට",
       "News Content": "දියවන්නා ජලාශය ආශ්‍රිතව වාර්තා වී ඇති ඇල්ගී තීව්‍ර ලෙස වර්ධනය වීමට හේතුව අධික ලෙස පෝෂ්‍යකාරක ද්‍රව්‍යයන් ජලාශයට එක්වීම බවට තහවුරු වී ඇතැයි පරිසර අමාත්‍යාංශය පවසනවා.\nඒ බව විශේෂඥයින් විසින් තහවුරු කර තිබෙනවා.\nඒ සම්බන්ධයෙන් පරිසර අමාත්‍යාංශ ලේකම් විශේෂඥ වෛද්‍ය අනිල් ජාසිංහ සමඟ අද පැවති සාකච්ඡාවකදී විශේෂඥයින් පෙන්වා දී ඇත්තේ මෙම ඇල්ගී වර්ධනයට ප්‍රධාන හේතුව ලෙස පොස්පරස් හා නයිට්‍රජන් එක්රැස් වීම හේතුවී ඇති බවයි.\nජලයට එක්වන නයිට්‍රජන් හා පොස්පරස් සාන්ද්‍රණය ඉහළ ගොස් ඇති අතර, ඒවා අවශෝෂණය කර ගැනීමට අවශ්‍ය ශාක දියවන්නා ජලාශයේ නොමැති බව එහිදී අනාවරණ වී ඇති තවත් කරුණක්.",
       "URL": "https://www.hirunews.lk/269688/දියවන්නාවේ-නයිට්‍රජන්-සහ-පොස්පරස්-සාන්ද්‍රණය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1992"
}