{
       "Source": "hirunews",
       "Timestamp": "Sunday, 21 May 2017 - 13:11",
       "Headline": "පළාත් සභා නියෝජිතයන්ට ආචාර ධර්ම පද්ධතියක්",
       "News Content": "පළාත් සභා නියෝජිතයන් වෙනුවෙන් ආචාර ධර්ම පද්ධතියක් සකස් කිරීම පිළිබඳ රජයේ අවධානය යොමුවී තිබෙනවා.\nහිරු ප්‍රවෘත්ති අංශය කළ විමසීමකදී පළාත් සභා සහ පළාත්පාලන අමාත්‍ය ෆයිසර් මුස්තාෆා ප්‍රකාශ කළේ ඒ සඳහා මේ වනවිටත් අමාත්‍ය මණ්ඩල අනුමැතිය හිමිවී ඇති බවයි.\nපළාත් සභා තුනක නිල කාලය ලබන සැප්තැම්බරයේ අවසන් වන අතර, ඒ අනුව සබරගමුව, උතුරුමැද සහ නැගෙනහිර පළාත් සභාවල මැතිවරණ ඉදිරියේදී පැවැත්වීමට කටයුතු කෙරෙනු ඇති.\nමෙලෙස සකස් කෙරෙන ආචාර් ධර්ම පද්ධතිය මගින් පළාත් සභා නියෝජිතයන්ට සිය වගකීම් විෂය මූලිකව ඉටුකරන ලෙස බල කෙරෙනවා.\nඑමෙන්ම ඡන්ද දායකයන්ගේ අපේක්ෂාවන් ඉටුකරන කරන ලෙසත් පොදු මහජන යහපත උදෙසා අවංක භාවයෙන් කටයුතු කරන ලෙසත් මෙම ආචාරධර්ම පද්ධතිය මගින් පළාත් සභා නියෝජිතයන්ට උපදෙස් සහ නිර්දේශයන් නිකුත් කිරීමට නියමිතයි.\nපසුගිය වසරේ පාර්ලිමේන්තු මන්ත්‍රීවරුන් සඳහාද මෙවැනි ආචාරධර්ම පද්ධතියක් ඉදිරිපත් කෙරුනු අතර එය මෙතෙක් එය මෙතෙක් ක්‍රියාවට නැංවී නැහැ.",
       "URL": "https://www.hirunews.lk/161809/පළාත්-සභා-නියෝජිතයන්ට-ආචාර-ධර්ම-පද්ධතියක්",
       "Category": "Local News",
       "Parent URL": "https://www.hirunews.lk/local-news.php?pageID=4507"
}