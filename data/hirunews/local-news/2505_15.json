{
       "Source": "hirunews",
       "Timestamp": "Saturday, 22 August 2020 - 15:09",
       "Headline": "දෙමළ සන්ධාන නියෝජිතයින් ඉන්දීය මහකොමසාරිස් හමුවෙයි",
       "News Content": "දෙමළ ජාතික සන්ධානයේ නියෝජිතයින් පිරිසක් ඉන්දීය මහකොමසාරිස් ගෝපාල් බග්ලේ හමුවී තිබෙනවා.\nඊයේ පස්වරුවේ කොළඹ ඉන්දීය මහකොමසාරිස් කාර්යාලයේදී මෙම හමුව පැවති බවයි දෙමළ ජාතික සන්ධානය සඳහන් කළේ.\nඑම සාකච්ඡාව සඳහා පාර්ලිමේන්තු මන්ත්‍රීවරුන් වන ආර්. සම්බන්ධන්, සෙල්වම් අඩෙක්කලනාදන්, එම්.ඒ. සුමන්දිරන්, ධර්මලිංගම් සිද්ධාර්ථන් සහ හිටපු පාර්ලිමේන්තු මන්ත්‍රී මාවෙයි සේනාධිරාජා එක්වූ බවයි නිවේදනයක් නිකුත් කරමින් දෙමළ ජාතික සන්ධානය කියා සිටියේ.\nමහ මැතිවරණත්‍යන් පසු උතුරු නැගෙනහිර දෙමළ ජනතාව මුහුණපාන ගැටලූ පිලිබඳව මෙම මන්ත්‍රීවරුන් ඉන්දීය මහකොමසාරිස්වරයා දැනුවත් කර තිබෙනවා.\nඑම ගැටලූවට විසඳුම් ලබා ගැනීම සඳහා අඛන්ඩව සහය ලබාදෙන බවට ඉන්දීය මහකොමසාරිස් ගෝපාල් බග්ලේ පොරොන්දු වූ බවයි දෙමළ ජාතික සන්ධානය නිකුත් කළ නිවේදනයේ වැඩිදුරටත් දැක්වෙන්නේ.\nමෙම සාකච්ඡාව පිලිබඳව වැඩිදුරටත් කරුණු විමසීම සඳහා දෙමළ ජාතික සන්ධානයේ නියෝජිතයන් සම්බන්ද කර ගැනීමට උත්සාහ කළ ද එය ව්‍යර්ථ වුණේ ඔවුන් දුරකථනවලට ප්‍රතිචාර නොදැක්වීම හේතුවෙන්.",
       "URL": "https://www.hirunews.lk/248382/දෙමළ-සන්ධාන-නියෝජිතයින්-ඉන්දීය-මහකොමසාරිස්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2505"
}