{
       "Source": "hirunews",
       "Timestamp": "Wednesday, 01 November 2017 - 18:36",
       "Headline": "බැඳුම්කර ගණුදෙනුවේ රහස් හඩ පට එළි දකී",
       "News Content": "ප්‍රශ්නගත මහබැංකු බැදුම්කර සිද්ධියට අදාළ හඩ පට රැසක් අද මාධ්‍ය වෙත මුදා හැරුණා.\nඒ දුෂණ විරෝධී හඩ සංවිධානය කොළඹ අද කැදවා තිබූ මාධ්‍ය හමුවකදීයි.\nබැදුම්කර ගණුදෙනුව සිදුවූ 2015 වර්ෂයේ පෙබරවාරි 27 වනදා පර්පචුවෙල් ටෙ‍්‍රෂරීස් සමාගමේ ප්‍රධාන විධායක නිළධාරී කසුන් පලිසේන රාජ්‍ය බැංකු ණය දෙන අංශයේ ප්‍රධානියෙකු සමග කළ සංවාදයක් එහි ඇතුළත් වනවා.\nඑසේම බැඳුම්කර ගණුදෙනුව සිදුවූ අවස්ථාවේ සහ ඉන් පසුව බැංකු පොලී අනුපාතය ඉහළ යාම දක්වා ඇතිවූ තත්ත්වයන් ගැන රාජ්‍ය බැංකු ප්‍රධාන නිලධාරීන් සහ මහ බැංකුවේ ණය දෙන අංශයේ ප්‍රධාන නිලධාරීන් අතර ඇතිවූ සංවාද කිහිපයක්ද ඊට ඇතුළත්.",
       "URL": "https://www.hirunews.lk/175028/බැඳුම්කර-ගණුදෙනුවේ-රහස්-හඩ-පට-එළි-දකී",
       "Category": "Local News",
       "Parent URL": "https://www.hirunews.lk/local-news.php?pageID=4240"
}