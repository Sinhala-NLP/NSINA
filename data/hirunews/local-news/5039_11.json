{
       "Source": "hirunews",
       "Timestamp": "Friday, 20 May 2016 - 11:42",
       "Headline": "Update : ආපදා මරණ 64 දක්වා ඉහළට - 427,918 කට පීඩා",
       "News Content": "අයහපත් කාලගුණයත් සමඟ බලපෑ ආපදා තත්ත්වය හේතුවෙන් මියගිය පුද්ගලයින්ගේ සංඛ්‍යාව මේ වනවිට 64 දෙනෙකු දක්වා ඉහළ ගොස් තිබෙනවා.\nආපදා කළමනාකරණ මධ්‍යස්ථානය අද පස්වරුවේ නිකුත් කළ නවතම වාර්තාවේ දැක්වෙන්නේ පුද්ගලයින් හාරලක්ෂ 27,918 දෙනෙකු මේ වනවිටත් පීඩාවට පත්ව ඇති බවයි.\nපවුල් 64,309 කට අයත් පුද්ගලයින් තුන්ලක්ෂ 19,507 දෙනෙකු මේ වනවිට ආරක්ෂිත කඳවුරු 602 ක රඳවා සිටින බව එහි සදහන්.\nතවදුරටත් පුද්ගලයින් 131 දෙනෙකු අතුරුදන් වී ඇති අතර නිවාස 445 ක් සම්පූර්ණයෙන්ම විනාශ වී තිබෙනවා.\nUpdate : Friday, May 20, 2016 17.25\n-----------------------------------------------\nඅයහපත් කාලගුණයත් සමග බලපෑ ආපදා තත්ත්වය හේතුවෙන් මියගිය පුද්ගලයින්ගේ සංඛ්‍යාව මේ වනවිට 63 දෙනෙකු දක්වා ඉහළ ගොස් තිබෙනවා.\nආපදා කළමනාකරණ මධ්‍යස්ථානය අද (20) නිකුත් කළ නවතම වාර්තාවේ දැක්වෙන්නේ පුද්ගලයින් හාරලක්ෂ 25601 දෙනෙකු මේ වනවිටත් පීඩාවට පත්ව ඇති බවයි.\nපවුල් 63370 ට අයත් පුද්ගලයින් තුන්ලක්ෂ 19195 දෙනෙකු මේ වනවිට ආරක්ෂිත කඳවුරු 567 ක රදවා ඇති බවයි ආපදා කළමනාකරණ මධ්‍යස්ථානය නිකුත් කළ නිවේදනයේ දැක්වෙන්නේ.\nතවදුරටත් පුද්ගලයින් 132 දෙනෙකු අතුරුදන් වී ඇති අතර නිවාස 354 ක් සම්පූර්ණයෙන්ම විනාශ වී තිබෙනවා.\nමේ අතර කැළණි ගඟ පිටාර ගැලීමෙන් යටවූ ප්‍රදේශවල ජලය බැසයාමට තවත් දින කිහිපයක් ගතවනු ඇතැයි වාරිමාර්ග දෙපාර්තමේන්තුව ප්‍රකාශ කළා.\nඑහි ජල කළමනාකරන අංශයේ අධ්‍යක්‍ෂිකා ප්‍රේමා හෙට්ටිආරච්චි ප්‍රකාශ කළේ මේ වනවිට කැළණි ගෙඟ් පවතින්නේ මීට දින තුනකට පෙර ඇතිවූ අධික වර්ෂාවෙන් කැළණි ගඟට එක්වූ ජලය බවයි.\nමේ අතර කැළණි ගෙඟ් - නාගලගම් වීදිය ජල මාපකයේ අගය අද උදෑසන 10 ට සටහන් වූයේ අඩි 7 යි දශම 2 ක් ලෙසයි. එය ඊයේ දිනයට අනුව සුළු අඩුවීමක්.\nකෙසේ වෙතත් වාරිමාර්ග දෙපාර්තමේන්තුව සදහන් කළේ පවතින ගංවතුර මට්ටම එලෙසින්ම පවතින බවයි.\nතොටළඟ කැළණිමුල්ල, සේදවත්ත, වැල්ලම්පිටිය, කොළොන්නාව, අංගොඩ, ඇතුලූ කොළඹ දිස්ත්‍රික්කයේ ප්‍රදේශ ගණනාවක් මේ වනවිටත් ජලයෙන් යටවී තිබෙනවා.\nගංවතුර හේතුවෙන් කොළොන්නාව, කොළඹ සහ කඩුවෙල යන ප්‍රදේශවල පුද්ගලයින් තිදෙනෙකු ජීවිතක්ෂයට පත්ව ඇති බවයි ආපදා කළමනාකරණ මධ්‍යස්ථානය නිකුත් කළ නවතම නිවේදනයේ දැක්වෙන්නේ.\nකොළඹ ඇතුලූ අනෙකුත් ප්‍රදේශවලට කිසිදු බාධාවකින් තොරව පානීය ජලය සැපයීමට හැකි බව ද ජල සම්පාදන මණ්ඩලය ද ප්‍රකාශ කළා.\nමේ අතර වාරිමාර්ග දෙපාර්තමේන්තුවට අයත් ජලාශ 73 න් ජලාශ 10 ක තවදුරටත් වාන් දමන බව ද වාරිමාර්ග දෙපාර්තමේන්තුව සදහන් කළා.\nබෙංගාල බොක්ක ප්‍රදේශයේ පවතින රෝනු සුළි කුණාටුව මේ වනවිට කන්කසන්තුරේ සිට කිලෝමීටර් 900ක් උතුරෙන් පිහිටා ඇති අතර එය දිවයිනෙන් ඈතට ගමන් කරමින් පවතින බව කාලගුණ විද්‍යා දෙපාර්තමේන්තුව ප්‍රකාශ කළා.\nකෙසේ නමුත් එහි අනවැකිකරණ අංශයේ නියෝජ්‍ය අධ්‍යක්ෂිකා අනූෂා වර්ණසූරිය කියා සිටියේ අද දිනයේදීත් දිවයිනේ නිරිත දිග කොටසට තද වැසි අපේක්ෂා කළ හැකි බවයි.\nගංවතුරෙන් විපතට පත්වූවන්ට ආහාර ලබාදීමට සහ මුදා ගැනීමේ කටයුතු සදහා මේ වනවිට ගුවන් හමුදාවට අයත් බෙල් 212 ගුවන් යානයක් යොදවා තිබෙනවා.\nගුවන් හමුදා මාධ්‍ය ප්‍රකාශක ගෲප් කපිතාන් චන්දිම අල්විස් හිරු ප්‍රවෘත්ති අංශයට කියා සිටියේ අදාළ ගුවන් යානය මේ වනවිට බියගම ප්‍රදේශයේ සහන කටයුතුවල නිරත බවයි.\nමීට අමතරව මේ වනවිට බෙල් 412 ගුවන් යානයකින් ගුවන් හමුදාපති එයාර් මාෂල් ගගන් බුලත්සිංහල ගංවතුර පවතින ප්‍රදේශවල ගුවනින් නිරීක්ෂණ චාරිකාවක ද යෙදෙන බව ඔහු සදහන් කළා.\nමීට අමතරව නවගමුව ප්‍රදේශයේ ගුවන් හමුදා වෛද්‍ය කණ්ඩායමක් ද ප්‍රතිකාර කටයුතු සදහා ස්ථාපිත කර ඇති බව මාධ්‍ය ප්‍රකාශකවරයා වැඩිදුරටත් සදහන් කළා.\nමීට අමතරව නාවික හමුදාව ද ගංවතුරෙන් විපතට පත්වූවන්ට සහන සැලසීමේ කටයුතුවල නිරතව සිටිනවා.\nයුද හමුදාව ද ප්‍රදේශයේ ආරක්ෂක වැඩපිළිවෙලට සහය දක්වා ඇති බවයි වැඩිදුරටත් වාර්තා වන්නේ.",
       "URL": "https://www.hirunews.lk/133615/update-ආපදා-මරණ-64-දක්වා-ඉහළට-427918-කට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=5039"
}