{
       "Source": "hirunews",
       "Timestamp": "Monday, 23 August 2021 - 8:28",
       "Headline": "පොහෝ දින මුව මස් සමඟ සැකකරුවෙක් පොලිස් අත්අඩංගුවට",
       "News Content": "වැල්ලවාය ඌව කුඩාඔය පොලිස් ස්ථානයේ නිලධාරීන් පිරිසක් විසින් ඊයේ (22) පොහෝ දින සිදු කළ හදිසි වැටලීමක දී කුඩාඔය අලුත්ගම වැව් රක්ෂිතයේ සිට මුව මස් කිලෝග්‍රෑම් තිස් හයක් ත්‍රිරෝද රථයකින් ප්‍රවාහනය කළ සැකකරුවකු අත්අඩංගුවට ගෙන තිබෙනවා.\nසැකකරු විසින් පොහෝ දින අලෙවි කිරීමේ අරමුණින් මෙම මස් තොගය ප්‍රවාහනයකර ඇති බවට අනාවරණය වී ඇති අතර, අත්අඩංගුවට ගත් සැකකරු කුඩාඔය ප්‍රදේශයේ ම පදිංචි වයස අවුරුදු 50 ක පුද්ගලයකු බව යි පොලිසිය පැවසුවේ.\nඅත්අඩංගුවට ගත් සැකකරු සහ මස් තොගය වැල්ලවාය මහෙස්ත්‍රාත් අධිකරණයට ඉදිරිපත් කිරීමට නියමිත ව තිබූ අතර, ඌව කුඩාඔය පොලිස් ස්ථානයේ නිලධාරීන් විසින් ඉදිරි විමර්ශන සිදු කරනු ඇති.",
       "URL": "https://www.hirunews.lk/280393/පොහෝ-දින-මුව-මස්-සමඟ-සැකකරුවෙක්-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1736"
}