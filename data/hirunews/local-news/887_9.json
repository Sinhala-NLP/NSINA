{
       "Source": "hirunews",
       "Timestamp": "Tuesday, 06 September 2022 - 17:19",
       "Headline": "මැටරඹ පූජකයා යළිත් රිමාන්ඩ්",
       "News Content": "බාල වයස්කාර සිසුන් අපයෝජනය කිරීම සම්බන්ධයෙන් රක්ෂිත බන්ධනාගාර ගතකර සිටින ගාල්ල - උණවටුන - මැටරඹ ප්‍රදේශයේ දේවාලයක පූජකයෙකු ලෙස පෙනී සිටි පුද්ගලයා මේ මස 20 වනදා දක්වා තවදුරටත් රක්ෂිත බන්ධනාගාර ගත කර තිබෙනවා.\nඒ, ඔහු ගාල්ල මහේස්ත්‍රාත් පවිත්‍රා සංජීවනී පතිරණ හමුවට අද ඉදිරිපත් කිරීමෙන් අනතුරුවයි.\nඑසේම පරිවාස භාරයේ සිටි අපයෝජනයට ලක්ව ඇති බාලවයස්කාර සිසුන් තුන්දෙනෙකු රුපියල් ලක්ෂ 2 බැගින් වූ බැඳුම්කරයක් මත භාරකරුවන්ට භාරදීමටද මෙහිදී නියෝග කෙරුණා.\nඅගුණුකොළපැලැස්ස බන්ධනාගාරයේ රඳවා සිටින සැකකාර පුද්ගලයා අද දිනයේදී අධිකරණයට ඉදිරිපත් කෙරුණේ නැහැ.\nසැකකරුවන් වෙනුවෙන් පෙනී සිටි නීතීඥවරුන් ඔහුට ඇප ලබාදෙන ලෙස ඉල්ලා සිටි අතර, එහිදී විමර්ශන තවමත් අවසන් වී නොමැති බැවින් ඇප ලබාදීමට විරුද්ධ වන බව අපරාධ පරීක්ෂණ දෙපාර්තමේන්තුවේ නිලධාරීන් කියා සිටියා.",
       "URL": "https://www.hirunews.lk/314713/මැටරඹ-පූජකයා-යළිත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=887"
}