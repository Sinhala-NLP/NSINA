{
       "Source": "hirunews",
       "Timestamp": "Wednesday, 11 April 2018 - 6:37",
       "Headline": "හෙරොයින් අලෙවි කළ හතරක් මහියංගණයේදී පොලිස් දැලේ",
       "News Content": "ලද තොරතුරක් අනුව මහියංගණය, උළු කම්හල පාර ප්‍රදේශයේ දී සිදුකළ වැටලීමකදී හෙරොයින් මත්ද්‍රව්‍ය අලෙවි කරමින් සිටි පුද්ගලයන් සිව්දෙනෙකු අත්අඩංගුවට ගැනීමට සමත්ව තිබෙනවා.\nමෙම වැටලීමේදී අත්අඩංගුවට ගත් සැකකරුවන් සන්තකයේ තිබී පිළිවෙලින් හෙරොයින් මිලිග්‍රෑම් 550, 580, 650, 680ක් සොයාගත් බවයි පොලිසිය පවසන්නේ.\nමෙලෙස අත්අඩංගුවට පත් සැකකරුවන් මහියංගණය සහ රාගම යන ප්‍රදේශයන්හි පදිංචි වයස අවුරුදු 24, 29, 31 සහ 39 යන වයස්වල පසුවන්නන් බව සඳහන්.\nසැකකරුවන් දීර්ඝකාලයක සිට මෙම ජාවාරම ඉතා සූක්ෂමව පවත්වාගෙන ගොස් ඇති බවට මූලික පොලිස් පරීක්ෂණ වලින් අනාවරණය වී ඇති අතර සැකකරුවන් මහියංගණය මහේස්ත්‍රාත් අධිකරණයට ඉදිරිපත් කිරීමට නියමිතව තිබෙනවා.\nඉදිරි විමර්ශන කටයුතු මහියංගණය පොලිසිය විසින් සිදුකරනු ලබනවා.",
       "URL": "https://www.hirunews.lk/188131/හෙරොයින්-අලෙවි-කළ-හතරක්-මහියංගණයේදී-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3996"
}