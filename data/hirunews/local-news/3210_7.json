{
       "Source": "hirunews",
       "Timestamp": "Thursday, 08 August 2019 - 7:27",
       "Headline": "මත්තල වී ගබඩා කිරීමේ පාඩුව තක්සේරු කිරීම අද",
       "News Content": "වී ගබඩා කිරීම හේතුවෙන් සිදුවූ හානිය පිළිබඳව තක්සේරුවක් සිදුකිරීම සඳහා 2015 / 2018 වංචා දූෂණ විමර්ශනය කරන ජනාධිපති කොමිසන් සභාවේ පොලිස් ඒකකයේ නිලධාරීන් හා රජයේ තක්සේරු දෙපාර්තමේන්තුවේ නිලධාරීන් අද මත්තල ජාත්‍යන්තර ගුවන් තොටුපලට පැමිණීමට නියමිතයි.\nඑහි වී ගබඩා කිරීම හේතුවෙන් වායු සමීකරණ පද්ධතියට, විදුලි පද්ධතියට මෙන්ම ගුවන් යානා ගොඩබැස්සවීමේදී ගුවන් පථය පෙන්වා දෙන විදුලි ආලෝක පද්ධතියටද හානි සිදුව ඇති බවයි ජනාධිපති පරීක්ෂණ කොමිෂන් සභාව සඳහන් කළේ.\nඒ හේතුවෙන් සිදුවූ හානිය සහ පාඩුව තක්සේරු කිරීම සඳහා ඔවුන් කටයුතු කරනු ඇති.",
       "URL": "https://www.hirunews.lk/221780/මත්තල-වී-ගබඩා-කිරීමේ-පාඩුව-තක්සේරු-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=3210"
}