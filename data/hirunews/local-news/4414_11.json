{
       "Source": "hirunews",
       "Timestamp": "Wednesday, 19 July 2017 - 12:26",
       "Headline": "ගැබිණියක් ඇප වුනොත් ක්ෂණික ණයක්",
       "News Content": "ගැබිණියක් ඇපකාරියක් ලෙස අත්සන් කළ විට 30% පොලියට ක්ෂණික ණය ලබාදෙන සංවිධානයක්‌ මාතලේ දිස්‌ත්‍රික්‌කයේ ක්‍රියාත්මක බව මධ්‍යම පළාත් සභා මන්ත්‍රී ටී. ඩී. ජයතිස්‌ස පවසනවා.\nමාතලේ දිස්‌ත්‍රික්‌ සම්බන්ධීකරණ කමිටුවේදී ඔහු මේ බව සඳහන් කළ බවයි අප වාර්තාකරු ප්‍රකාශ කළේ.\nමෙලෙස ණයදෙන සංවිධානය වාරිකය ගෙවනතුරු ණයගත් ගැබිණියගේ නිවසේ රැඳී සිටින බවත් එසේ ගෙවීමට නොහැකිනම් ස්වාමියා රැකියාව කරන ස්ථානයට හෝ ගොස් ණය වාරිකය ලබාගන්නා බවත් ගැබිණියන් චෝදනා කරනවා.\nමෙම ණය ක්‍රමය නිසා බිරියන් සහ සැමියන් අතර ප්‍රශ්න ඇති වී ඇති බවත් ඒ හේතුවෙන් මෙම සංවිධානය පිලිබඳ දිස්ත්‍රික් සංවර්ධන කමිටුව පුළුල් පරීක්ෂණයක් පැවැත්විය යුතු බවත් මධ්‍යම පළාත් සභා මන්ත්‍රී ටී. ඩී. ජයතිස්‌ස සදහන් කළා.\nඑමෙන්ම මෙම සංවිධානයට මහ බැංකුවේ අනුමැතිය ලැබී නොමැතිනම් ඊට එරෙහිව නීතිය ක්‍රියාත්මක කළ යුතු බවයි ඔහු වැඩිදුරටත් සඳහන් කරේ.",
       "URL": "https://www.hirunews.lk/166234/ගැබිණියක්-ඇප-වුනොත්-ක්ෂණික-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=4414"
}