{
       "Source": "hirunews",
       "Timestamp": "Friday, 30 April 2021 - 16:51",
       "Headline": "කාන්තාවකගේ රන්මාලය කඩා ගැනීමට ගිය පුද්ගලයා ගස් බඳි (වීඩියෝ)",
       "News Content": "දෙහිඕවිට, අටළුගම ප්‍රදේශයේ පිහිටි පලතුරු වෙළඳ සැලකට අද අළුයම යතුරු පැදියකින් පැමිණි පුද්ගලයෙකු එහි හිමිකාරියගේ ගෙල බැදී රන් මාලය  කඩාගෙන පලා යාමට උත්සහ කර තිබෙනවා.\nසැකකරු සමඟ පොර බැඳී අදාළ කාන්තාව ඔහුට එම අවස්ථාවේදී පලායාමට අවස්ථාව දී නැහැ.\nපසුව ප්‍රදේශවාසීන් එක්ව ඔහුව අසළ තිබු විදුලි කණුවක බැඳ, රුවන්වැල්ල පොලිසියට භාර දී තිබෙනවා.\nඅදාල සැකකරු බුලත්කොහුපිටිය උඩපොත ප්‍රදේශයේ පදිංචි යුධ හමුදාවෙන් පැන ආ පුද්ගලයෙකු බවටයි පොලිසිය පැවසුවේ.\nසිද්ධිය සම්බන්දයෙන් රුවන්වැල්ල පොලිසිය ඉදිරි පරීක්ෂණ පවත්වනවා.",
       "URL": "https://www.hirunews.lk/270009/කාන්තාවකගේ-රන්මාලය-කඩා-ගැනීමට-ගිය-පුද්ගලයා-ගස්-බඳි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1985"
}