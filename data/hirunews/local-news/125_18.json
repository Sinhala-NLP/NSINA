{
       "Source": "hirunews",
       "Timestamp": "Friday, 04 August 2023 - 15:34",
       "Headline": "අනවසරෙන් ප්‍රවාහනය කළ කෝටි දෙකහමාරක මුහුදු ජීවීන් අත්අඩංගුවට",
       "News Content": "බලපත්‍ර නොමැතිව මන්නාරමේ සිට කොළඹට ලොරියකින් ප්‍රවාහනය කරමින් තිබූ මුහුදු කූඩැල්ලන් පැටව් 2500 ක්, කැස්බෑ පැටවුන් 800 ක් හා මුහුදු බෙල්ලන් තොගයක් සමග සැකකරුවන් දෙදෙනෙකු යුද හමුදාව විසින් විසින් ඊයේ (03) අත්අඩංගුවට ගෙන තිබෙනවා.\nමන්නාරම නගරාසන්නයේ පිහිටි පාලම අසලදී ලොරියක් පරීක්ෂාවට ලක්කළ අවස්ථාවේදී මෙලෙස පණ පිටින් රැගෙන යමින් සිටි මුහුදු කූඩැල්ලන් පැටව් හා කැස්බෑ පැටව් අත්අඩංගුවට ගැනීමට හැකිවී ඇති බව සඳහන්.\nමෙම මුහුදු ජීවීන්ගේ වටිනාකම රුපියල් කෝටි දෙකහමාරක් පමණ වන බව මන්නාරමේ ධීවර පරීක්ෂක කාර්යාලයේ නිලධාරීන් පවසනවා.\nඅත්අඩංගුවට ගත් පිරිස පල්ලවරායන් කට්ටු ප්‍රදේශයේ පුද්ගලයින් බවට අනාවරණ වී ඇති අතර සැකකරුවන් මන්නාරම දිස්ත්‍රික් සමුද්‍රීය කර්මාන්ත දෙපාර්තමේන්තුවේ නිලධාරීන් වෙත භාරදීමට කටයුතු කර තිබෙනවා.\nසැකකරුවන් මන්නාරම අධිකරණයට ඉදිරිපත් කිරීමට මන්නාරම දිස්ත්‍රික් සමුද්‍රීය කර්මාන්ත දෙපාර්තමේන්තුවේ නිලධාරීන් විසින් පියවර ගෙන ඇති බව සඳහන් වෙනවා.",
       "URL": "https://www.hirunews.lk/343607/අනවසරෙන්-ප්‍රවාහනය-කළ-කෝටි-දෙකහමාරක-මුහුදු-ජීවීන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=125"
}