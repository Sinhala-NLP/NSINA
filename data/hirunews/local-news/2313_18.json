{
       "Source": "hirunews",
       "Timestamp": "Wednesday, 25 November 2020 - 9:00",
       "Headline": "ලක්ෂ 10ක් වටිනා කහ තොගයක් සමඟ දෙදෙනෙකු අත්අඩංගුවට",
       "News Content": "රුපියල් ලක්ෂ 10ක් පමණ වටිනාකමකින් යුත් කහ තොගයක් සමඟ දෙදෙනෙකු පුත්තලම කොට්ඨාශ අපරාධ හා විෂ මත්ද්‍රව්‍ය ඒකකයේ නිලධාරීන් අත්අඩංගුවට ගෙන තිබෙනවා.\nඒ, ගුවන් හමුදාවට ඊයේ ලද බුද්ධි තොරතුරකට අනුවයි.\nඔවුන් සන්තකයේ තිබී සොයාගෙන ඇති කහ ප්‍රමාණය කිලෝ 232ක් පමණ වන බවයි ගුවන් හමුදා මාධ්‍ය ප්‍රකාශක ගෲප් කපිතාන් දුෂාන් විජේසිංහ සඳහන් කළේ.\nමෙම කහ තොගය ජීප් රථයකින් ප්‍රවාහනය කරමින් සිටියදී මෙලෙස සොයාගෙන ඇති අතර අත්අඩංගුවට ගත් සැකකරුවන් පුත්තලම ප්‍රදේශයේ පදිංචිකරුවන්.",
       "URL": "https://www.hirunews.lk/255553/ලක්ෂ-10ක්-වටිනා-කහ-තොගයක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2313"
}