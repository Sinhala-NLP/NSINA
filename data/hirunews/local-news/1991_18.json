{
       "Source": "hirunews",
       "Timestamp": "Wednesday, 28 April 2021 - 8:08",
       "Headline": "පාර්ලිමේන්තු ගැටුම ගැන සොයන කමිටුව අද රැස්වේ",
       "News Content": "පාර්ලිමේන්තු සභා ගර්භය තුළ මන්ත්‍රීවරුන් අතර පසුගිය 21 වැනිදා ඇති වූ නොසන්සුන්කාරී තත්ත්වය පිළිබද විමර්ශනය සඳහා කතානායකවරයා විසින් පත් කරන ලද විශේෂ කමිටුව අද පස්වරු 3ට පළමුවරට රැස්වනවා. එහි සභාපති නියෝජ්‍ය කතානායක රංජිත් සියඹලාපිටියගේ ප්‍රධානත්වයෙන්.\nඑම කමිටුවේ සෙසු සාමාජිකයින් ලෙස අමාත්‍යවරුන් චමල් රාජපක්ෂ, කෙහෙලිය රඹුක්වැල්ල, රාජ්‍ය අමාත්‍ය සුසිල් ප්‍රේමජයන්ත, පාර්ලිමේන්තු මන්ත්‍රීවරුන් වන අනුර ප්‍රියදර්ශන යාපා, ඉමිතියාස් බාකීර් මාකර්, රංජිත් මද්දුම බණ්ඩාර සහ එම්.ඒ. සුමන්දිරන් කටයුතු කරනු ඇති.",
       "URL": "https://www.hirunews.lk/269742/පාර්ලිමේන්තු-ගැටුම-ගැන-සොයන-කමිටුව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=1991"
}