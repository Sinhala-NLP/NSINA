{
       "Source": "hirunews",
       "Timestamp": "Monday, 04 September 2023 - 14:18",
       "Headline": "පස්යාල ප්‍රදේශයේ දී සිදු වූ මාරක රිය අනතුර",
       "News Content": "පස්යාල ප්‍රදේශයේ කොළඹ මහනුවර ප්‍රධාන මාර්ගයේ දී බස් රථයක් ලොරි රථයක් ඉස්සර කිරීමට යාමේ දී අනතුරක් සිදුව තිබෙනවා.\nපොලිසිය පවසන්නේ අනතුරින් යතුරුපැදිකරු බරපතළ තුවාල ලබා, ඔහු වතුපිටිවල රෝහලට ඇතුළත් කිරීමෙන් අනතුරුව මියගොස් ඇති බවයි.\nමියගිය පුද්ගලයා වයස අවුරුදු 42ක පුත්තලම පදිංචිකරුවෙක් බවයි සඳහන් වන්නේ.\nවැඩිදුරටත් පොලිසිය පැවසුවේ බස් රථයේ රියදුරු අත්අඩංගුවට ගෙන ඇති අතර, වැඩිදුර විමර්ශන නිට්ටඹුව පොලිසිය විසින් සිදු කරන බවයි.",
       "URL": "https://www.hirunews.lk/347121/පස්යාල-ප්‍රදේශයේ-දී-සිදු-වූ-මාරක-රිය-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=52"
}