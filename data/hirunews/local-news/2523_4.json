{
       "Source": "hirunews",
       "Timestamp": "Thursday, 13 August 2020 - 16:24",
       "Headline": "නීති විරෝධීව ධීවර කටයුතුවල නිරතවූ 27ක් අත්අඩංගුවට",
       "News Content": "පූනාඩි, කොක්කුතුඩුවායි සහ ත්‍රිකුණාමලය ප්‍රදේශවල සිදුකළ විශේෂ මෙහෙයුම් කිහිපයකින් නීති විරෝධීව ධීවර කටයුතුවල නිරතවූ පුද්ගලයන් 27 දෙනෙකු අත්අඩංගුවට ගෙන ඇතැයි නාවික හමුදාව පවසනවා.\nපසුගිය සති දෙකක කාලය තුල මෙම මෙහෙයුම් සිදු කළ බවයි නාවික හමුදාව නිවේදනය කළේ.\nමෙහිදී අදාළ ධීවරයන් සතුව තිබූ ධීවර ආම්පන්න සහ ඩිංගි යාත්‍රා 5ක් ද නාවික හමුදා භාරයට ගෙන තිබෙනවා.\nසැකකාර ධීවරයන් වලෙයිතෝට්ටම්, පූනාඩි, කෝකිලායි, මීගමුව, වව්නියාව සහ පොඩුවකට්ටු ප්‍රදේශවල පදිංචිකරුවන්.\nඔවුන් නීති විරෝධී දැල් භාවිත කරමින් ධීවර කටයුතුවල නිරතවී ඇති අතර සැකකාර ධීවරයන් වැඩිදුර විමර්ශණ සඳහා ත්‍රිකුණාමලය සහ මුලතිව් සහකාර ධීවර අධ්‍යක්ෂවරුන් වෙත සහ කුච්චවේලි ධීවර පරීක්ෂක වෙත භාරදීමට පියවර ගෙන තිබෙනවා.",
       "URL": "https://www.hirunews.lk/247732/නීති-විරෝධීව-ධීවර-කටයුතුවල-නිරතවූ-27ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2523"
}