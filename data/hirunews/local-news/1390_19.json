{
       "Source": "hirunews",
       "Timestamp": "Friday, 28 January 2022 - 22:43",
       "Headline": "දේවස්ථාන බෝම්බය ඇටවූ පුද්ගලයා තවත් බෝම්බ තියලා - විශ්‍රාමික මේජර් ජෙනරාල් ජගත් අල්විස් (වීඩියෝ)",
       "News Content": "බොරැල්ල සියලු සාන්තුවරයන්ගේ දේවස්ථානයේ බෝම්බය තැබීමේ සිද්ධියට අත්අඩංගුවට ගත් විශ්‍රාමික වෛද්‍යවරයා මීට පෙර නාරාහේන්පිට පෞද්ගලික රෝහලේ සහ බෙල්ලන්විල විහාරස්ථානයේ බොම්බ තැබීමේ සිද්ධිවලටත් සම්බන්ධ බවට අනාවරණ වී තිබෙනවා.\nඅද පැවැති ප්‍රවෘත්ති සාකච්ඡාවකදී මහජන ආරක්ෂක අමාත්‍යාංශයේ ලේකම් විශ්‍රාමික මේජර් ජෙනරාල් ජගත් අල්විස් මහතා පැවසුවේ අදාළ වෛද්‍යවරයාගෙන් කළ ප්‍රශ්න කිරීම්වලදී ඒ පිළිබඳ හෙළිව ඇති බවයි.",
       "URL": "https://www.hirunews.lk/295514/දේවස්ථාන-බෝම්බය-ඇටවූ-පුද්ගලයා-තවත්-බෝම්බ-තියලා-විශ්‍රාමික-මේජර්-ජෙනරාල්-ජගත්-අල්විස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1390"
}