{
       "Source": "hirunews",
       "Timestamp": "Thursday, 27 April 2023 - 16:17",
       "Headline": "වෙසක් දිනය නිමිත්තෙන් සුරාසැල් වැසෙන දින තීරණය කරයි.",
       "News Content": "මෙවර එළඹෙන වෙසක් උත්සවය නිමිත්තෙන් මත්පැන් සිල්ලර අලෙවි කරන සියළුම ආයතන වසා දැමීමට තීරණය කර තිබෙනවා.\nසුරාබදු දෙපාර්තමේන්තුව නියෝග කරන්නේ මැයි 04,05 සහ 06 යන දිනයන්හි එලෙස සියළුම ආයතන වසා දැමීමට කටයුතු කරන ලෙසයි.\nඅමාත්‍ය මණ්ඩලය විසින් සම්මත කරගත් යෝජනාවක් අනුව එම පියවර ගන්නා බවයි අතිරේක සුරාබදු කොමසාරිස් ජනරාල් කපිල කුමාරසිංහ සඳහන් කර ඇත්තේ.\nඒ අනුව මැයි මස 04 වන බ්‍රහස්පතින්දා සිට 06 වන සෙනසුරාදා දක්වා වසා නොතැබෙන සුරාසැල්වලට එරෙහිව දැඩිව නීතිය ක්‍රියාත්මක කරන ලෙස දිවයිනේ සියලු සුරාබදු ස්ථානාධිපතිවරුන් වෙත උපදෙස් දී ඇති බව ද ඔහු කියා සිටියා.",
       "URL": "https://www.hirunews.lk/333601/වෙසක්-දිනය-නිමිත්තෙන්-සුරාසැල්-වැසෙන-දින-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=386"
}