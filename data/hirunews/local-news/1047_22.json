{
       "Source": "hirunews",
       "Timestamp": "Monday, 04 July 2022 - 11:22",
       "Headline": "දින හතක් පැවති තැපැල් වර්ජනය අවසන් - ලිපි සහ භාණ්ඩ ලක්ෂ පහක් ගොඩගැසේ",
       "News Content": "සතියකට පසු තැපැල් වෘත්තිය සමිති ආරම්භ කර තිබූ වර්ජනය අත්හිටුවා තිබෙනවා.\nඒ, අද (04) පෙරවරුවේ ජනමාධ්‍ය අමාත්‍යාංශ ලේකම් අනූෂ පැල්පිට සමඟ පැවති සාකච්ඡාවකින් අනතුරුවයි.\nඉන්ධන අර්බුදය හමුවේ සතියට දින 3ක් පමණක් සේවා සඳහා වාර්තා කිරීමට ගෙන ඇති තීරණය ප්‍රායෝගිකව ක්‍රියාත්මක කිරීම සඳහා ක්‍රමවේදයක් නොමැති වීම මුල් කරගනිමින් ඔවුන් මෙම වර්ජනය ආරම්භ කළේ පසුගිය මස 28 වනදායි.\nතැපැල් සේවකයින්ගේ වර්ජනයත් සමඟ මධ්‍යම තැපැල් හුවමාරුවේ මේ වනවිට ලිපි සහ විදෙස් පාර්සල් ලක්ෂ පහක පමණ ගොඩගැසී ඇති බවයි වාර්තාවන්නේ.",
       "URL": "https://www.hirunews.lk/308993/දින-හතක්-පැවති-තැපැල්-වර්ජනය-අවසන්-ලිපි-සහ-භාණ්ඩ-ලක්ෂ-පහක්-ගොඩගැසේ",
       "Category": "Local News",
       "Parent URL": "https://www.hirunews.lk/local-news.php?pageID=1047"
}