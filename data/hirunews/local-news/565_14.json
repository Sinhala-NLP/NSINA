{
       "Source": "hirunews",
       "Timestamp": "Wednesday, 01 February 2023 - 15:13",
       "Headline": "UNHRC රැස්වීමක දී බ්‍රිතාන්‍ය සහ අමෙරිකා නියෝජිතයින්ගෙන් විශේෂ ඉල්ලීමක්",
       "News Content": "එක්සත් ජාතීන්ගේ මානව හිමිකම් කවුන්සිලයේ දී ශ්‍රී ලංකාවේ මානව හිමිකම් වාර්තාව අද (01) පරීක්ෂාවට ලක්කර තිබෙනවා.\nඑහිදී අදහස් දැක්වූ බ්‍රිතාන්‍ය සහ අමෙරිකා නියෝජිතයින් ශ්‍රී ලංකාවේ ක්‍රියාත්මක ත්‍රස්තවාදය වැළැක්වීමේ පනත අවලංගු කළ යුතු බව පවසා ඇති බවයි වාර්තා වෙන්නේ.\nඑක්සත් ජාතීන්ගේ මානව හිමිකම් කවුන්සිලයේ ‘විශ්ව කාලාන්තර සමාලෝචන' කණ්ඩායම පැවැත්වූ රැස්වීමකදී මෙරට මානව හිමිකම් වාර්තාව සම්බන්ධයෙන් සාකච්ඡාවට ගෙන ඇති බව වාර්තා වුණා.\nමේ අතර සත්‍ය සෙවීමේ යාන්ත්‍රණයක් පිහිටුවීම සහ ත්‍රස්තවාදය වැළැක්වීමේ පනත වෙනුවට නව ආරක්ෂක නීති සම්පාදනය කිරීම ඇතුළු ක්‍රියාමාර්ග කිහිපයක් හඳුනාගෙන ඇති බව විදේශ කටයුතු අමාත්‍ය අලි සබ්‍රි මානව හිමිකම් කවුන්සලයට පවසා තිබෙනවා.",
       "URL": "https://www.hirunews.lk/326404/unhrc-රැස්වීමක-දී-බ්‍රිතාන්‍ය-සහ-අමෙරිකා-නියෝජිතයින්ගෙන්-විශේෂ-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=565"
}