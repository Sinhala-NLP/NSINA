{
       "Source": "hirunews",
       "Timestamp": "Thursday, 31 August 2023 - 7:08",
       "Headline": "සිනොපැක් පළමු ඉන්ධන පිරවුම්හල විවෘත කරයි",
       "News Content": "චීනයේ සිනොපැක් සමාගම සිය පළමු ඉන්ධන පිරවුම්හල ඊයේ (30) කොට්ටාව මත්තේගොඩ දී ආරම්භ කර තිබෙනවා.\nඛණිජ තෙල් සංස්ථාව යටතේ දේශීය කළමනාකරුවකු විසින් පවත්වාගෙන ගිය මෙම ඉන්ධන පිරවුම්හල ඊයේ සිට සිනොපැක් සමාගමේ කළමණාකාරීත්වය යටතට පවරා දී ඇති බවයි වාර්තා වන්නේ.\nමෙහිදී පෙට්‍රල් සහ ඩීසල් සඳහා ලීටරයකට රුපියල් 3 ක පොම්ප වට්ටමක් සහිතව ඉන්ධන සැපයීම සිදු කරන බව සඳහන්.\nඉදිරියේදී ඉන්ධන පිරවුම්හල් 150ක් මෙලෙස සිනොපැක් සමාගම සිය සමාගමේ කළමණාකාරීත්වය යටතට පවරා ගෙන ඉන්ධන බෙදාහැරීමේ කටයුතු සඳහා එක්වීමට නියමිතයි.\nඑමෙන්ම මෙම සමාගම විසින් අලුතින් ඉන්ධන පිරවුම්හල් 50ක් ද ආරම්භ කිරීමට නියමිත බව වැඩිදුරටත් සඳහන්.",
       "URL": "https://www.hirunews.lk/346648/සිනොපැක්-පළමු-ඉන්ධන-පිරවුම්හල-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=61"
}