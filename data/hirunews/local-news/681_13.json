{
       "Source": "hirunews",
       "Timestamp": "Thursday, 08 December 2022 - 7:55",
       "Headline": "වායු රයිෆලයෙන් තැබූ වෙඩිල්ලක් වැදී දෙහැවිරිදි දියණියකට තුවාල",
       "News Content": "තම 11 හැවිරිදි සොහොයුරා වායු රයිෆලයකින් තැබූ උණ්ඩයක කැබැල්ලක් ගෙලෙහි වැදී අවුරුදු දෙකක් වයසැති දැරියක් බරපතල තුවාල ලැබූ පුවතක් පස්යාල - දෙමටදෙණිකන්ද ප්‍රදේශයෙන් වාර්තා වුණා.\nවායු රයිෆල් උණ්ඩයේ කොටස දැරියගේ උගුර ප්‍රදේශය පසාරු කරගෙන ගොස් ඇති අතර, ඇය මේ වන විට කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබනවා.\n11 හැවිරිදි ඇයගේ සොහොයුරා වායු රයිෆලයෙන් බිත්තියට වෙඩි තබා ඇති අතර, එම අවස්ථාවේ දී යි දැරිය අනතුරට ලක් ව ඇත්තේ.\nමීට පෙර කතරගම - දෙටගමුව ප්‍රදේශයේ දී සිය බාප්පා අතැතිව තිබූ වායු රයිපලයක් ස්වයංක්‍රීය ව ක්‍රියාත්මක වීම හේතුවෙන් බරපතළ තුවාල ලබා රෝහල්ගත කළ පස්හැවිරිදි දරුවා මිය ගොස් තිබුණේ පසුගිය 17 වැනි දා යි.",
       "URL": "https://www.hirunews.lk/322196/වායු-රයිෆලයෙන්-තැබූ-වෙඩිල්ලක්-වැදී-දෙහැවිරිදි-දියණියකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=681"
}