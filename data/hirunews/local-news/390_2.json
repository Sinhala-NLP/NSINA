{
       "Source": "hirunews",
       "Timestamp": "Wednesday, 26 April 2023 - 11:28",
       "Headline": "වාලම්පුරියක් විකිණීමට ගිය අයෙක් අත්අඩංගුවට",
       "News Content": "මිල කළ නොහැකි ට්‍රයිටෙන් වාලම්පුරියක් ඉතා සුක්ෂමව අළෙවි කිරීමට තැත් කල පුද්ගලයෙකු පොලිස් විශේෂ කාර්ය බලකායේ අත්අඩංගුවට පත් වී තිබෙනවා.\nවිශේෂ කාර්ය බලකාය නුවරඑළිය කඳවුරේ නිලධාරීන්ට ලද තොරතුරකට අනුව කළ විශේෂ වැටලීමක දී අඹේවෙල මාර්ගයේ ගොරකාපතන, බොරගස් ප්‍රදේශයේ දී මෙලෙස සැකකරුවෙකු අත්අඩංගුවට ගෙන ඇත්තේ.\nමෙලෙස එම සැකකරු සන්තකයේ තබාගෙන සිටි ට්‍රයිටෙන් වර්ගයේ වාලම්පුරිය ඔහු විසින් රුපියල් කෝටි 05 ක මුදලකට අලෙවි කිරීමටයි සූදානම්ව ඇත්තේ.\nඅත්අඩංගුවට ගත් සැකකරු අළුත්කොළණිය, සිල්මියාපුර ප්‍රදේශයේ පදිංචි අවුරුදු 45 ක අයෙක් බව පොලිසිය පවසනවා.\nසිද්ධිය පිළිබඳ වැඩිදුර විමර්ශන කටයුතු සඳහා විශේෂ කාර්ය බලකාය විසින් සැකකරුව කැප්පෙටිපොල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/333486/වාලම්පුරියක්-විකිණීමට-ගිය-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=390"
}