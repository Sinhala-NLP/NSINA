{
       "Source": "hirunews",
       "Timestamp": "Wednesday, 12 October 2022 - 8:27",
       "Headline": "වෙන්දේසියක දී මල් වට්ටියක් රුපියල් ලක්ෂ එකොළහකට අලෙවි වෙයි",
       "News Content": "ඊයේ (11) පැවති මල් වට්ටි වෙන්දේසියක දී මල් වට්ටියක් රුපියල් ලක්ෂ එකොළහකට අලවි වූ සිද්ධියක් වාර්තා වනවා.\nමාතලේ දිස්ත්‍රික්කයේ දඹුල්ල ප්‍රාදේශිය ලේකම් කොට්ඨාශයට අයත් ලෙනදොර - කිරලැස්ස ශ්‍රී පුෂ්පාරාම විහාරස්ථානයේ අභිනවයෙන් ඉදි වන ධර්ම ශාලා ගොඩනැගිල්ලට ආධාර පිණිස යි තෙදිනක් පුරා මෙම පිංකම් මාලාවේ පැවැත්වී ඇත්තේ.\nපැවැති කුසුම් බදුන් වෙන්දේසියේ දී එක ම පවුලේ සහෝදරයන් වන කිරලැස්ස ප්‍රදේශයේ පදිංචි එම්.එම්. ප්‍රියන්ත බණ්ඩාර,එම්.එම්.පද්ම නිමල් බණ්ඩාර සහ එම්.එම්.ශාන්ත බණ්ඩාර යන අය මල් වට්ටිය මිල දී ගත් බව සඳහන්.\nකුසුම් බදුන් වෙන්දේසියේ අවසන් ලන්සුව වූ රුපියල් ලක්ෂ එක හමාරක මුදලකට යි ඔවුන් මෙම මල් වට්ටිය මිල දී ගෙන ඇත්තේ.\nවෙන්දේසිය රාත්‍රී දොළහ දක්වා පැවැත්වුණු බව වාර්තා වනවා.\nසංවිධායක මණ්ඩලය වෙනුවෙන් අදහස් දැක්වූ ප්‍රවීණ කිවිවර හා විරිදු ගායන ශිල්පි වයි.එම්.එස්. බණ්ඩාර කියා සිටියේ, ලංකා ඉතිහාසයේ පළමු වරට පැය හතරක් වැනි කෙටි කාලයක් තුළ කුසුම් බදුන් වෙන්දේසියක රුපියල් ලක්ෂ එකොළහකට මල් වටිටියක් අලවි වූ ප්‍රථම අවස්ථාව මෙය වන බව යි.",
       "URL": "https://www.hirunews.lk/317625/වෙන්දේසියක-දී-මල්-වට්ටියක්-රුපියල්-ලක්ෂ-එකොළහකට-අලෙවි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=809"
}