{
       "Source": "hirunews",
       "Timestamp": "Thursday, 09 March 2023 - 8:04",
       "Headline": "ණය ගෙවීම පිළිබඳ මහ බැංකුවෙන් විශේෂ තීරණයක්",
       "News Content": "දීර්ඝ කාලීන ණය නොගෙවීම මූල්‍ය අංශය මත මෙන්ම ගණුදෙනුකරුවන්ටද දැඩි පීඩනයක් එල්ල කරන බැවින් අදාළ ආයතන සමඟ එකඟ වූ සැලැස්ම පරිදි ණය ගෙවීම ගණුදෙනුකරුවන්ගෙන් අපේක්ෂා කරන බව මහ බැංකුව ප්‍රකාශ කළා.\nඒ, සාර්ව ආර්ථික තත්ත්වයන් හමුවේ බලපෑමට ලක්වූ ක්ෂුද්‍ර, කුඩා හා මධ්‍ය පරිමාණ ව්‍යවසායකයින් සහ පුද්ගලයින් සඳහා සුදුසු මූල්‍ය සහන ලබාදෙන ලෙසට මූල්‍ය ආයතනවලින් කළ ඉල්ලීම් පිළිබඳව කරුණු පැහැදිලි කරමින්.\nණය පහසුකම් සඳහා සහන, ආපසු අය කර ගැනීමේ ක්‍රියාමාර්ග අත්හිටුවීම, ණය කලින් පියවීම සඳහා අවස්ථාව සැලසීම, ඊට අදාළව අය කරනු ලබන ගාස්තු සහ අනාගත පොලී අත්හිටුවීම වැනි සහන ගණුදෙනුකරුවන්ට ලබාදෙන ලෙසයි මහ බැංකුව මීට පෙර අදාළ ආයතනවලින් ඉල්ලා සිටියේ.\nඑම ක්‍රියාවලිය කඩිනමි කරන ලෙසටද මූල්‍ය ආයතනවලින් ඉල්ලා ඇති බව මහ බැංකුව ප්‍රකාශ කළා.",
       "URL": "https://www.hirunews.lk/329404/ණය-ගෙවීම-පිළිබඳ-මහ-බැංකුවෙන්-විශේෂ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=488"
}