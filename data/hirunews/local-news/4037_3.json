{
       "Source": "hirunews",
       "Timestamp": "Thursday, 15 March 2018 - 10:38",
       "Headline": "ධීවරයින්ට දෙන භූමිතෙල් සහනාධාර බස් රථවලට ලබාදීමේ ජාවාරමක් හෙලිවෙයි",
       "News Content": "ලංකා ධීවර සංස්ථාව මගින් සහනාධාර ලෙස ලබාදෙන භූමිතෙල් පෞද්ගලික බස් රථ සහ ලොරි රථවලට ලබාදීමේ ජාවාරමක තොරතුරු අනාවරණ වී තිබෙනවා.\nහිරු TV  සී.අයි.ඒ. කණ්ඩායම සහ ඛනිජ තෙල් නීතිගත සංස්ථාවේ විශේෂ විමර්ශන ඒකකය එක්ව සිදුකළ වැටලීමකදියි අදාළ ජාවාරම පිළිබඳ තොරතුරු හෙළිව ඇත්තේ.\nකින්නියා ප්‍රදේශයේ ලංකා ධීවර සංස්ථාවට අයත් භූමිතෙල් පිරවුම්හලකින් දීර්ඝ කාලයක සිට මෙලෙස පෞද්ගලික බස් රථ සහ ලොරි රථවලට භූමිතෙල් ලබාදී තිබෙනවා.\nවැටලීම සිදුකරන අවස්ථාවේදීත් පිරවුම්හලෙන් ලොරි රථයකට භූමිතෙල් ලබාදී ඇති බවටයි වාර්තාවන්නේ.\nසිද්ධිය සම්බන්ධයෙන් සැකකරුවන් තුන්දෙනෙකු අත්අඩංගුවට ගෙන තිබෙනවා.\nමීට පෙරද උතුරු පළාතේ ක්‍රියාත්මක වූ භූමිතෙල් ජාවාරමක් පිළිබඳව හිරු ටී.වී. සී අයි ඒ කණ්ඩායම තොරතුරු අනාවරණය කරනු ලැබුවා.",
       "URL": "https://www.hirunews.lk/185962/ධීවරයින්ට-දෙන-භූමිතෙල්-සහනාධාර-බස්-රථවලට-ලබාදීමේ-ජාවාරමක්-හෙලිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4037"
}