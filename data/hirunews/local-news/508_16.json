{
       "Source": "hirunews",
       "Timestamp": "Monday, 27 February 2023 - 21:12",
       "Headline": "අතිවිශේෂ ගැසට් පත්‍රයක් එළියට",
       "News Content": "ජනාධිපති රනිල් වික්‍රමසිංහ විසින් අතිවිශේෂ ගැසට් පත්‍රයක් සඳහා අස්සන් තබා ඇති බව වාර්තා වනවා.\nමගීන් හෝ භාණ්ඩ, පිටකිරීම්, මැදිරි, ගොඩබෑම, ගබඩා කිරීම, බෙදා හැරීම සහ ආහාර පාන භාණ්ඩ හෝ ගල් අඟුරු, තෙල්, ඉන්ධන ඕනෑම වරායක් තුළ ඇති යාත්‍රාවලින් ඉවත් කිරීම සඳහා පොදු ප්‍රවාහන සේවා ප්‍රකාශයට පත් කිරීම ප්‍රකාශයට පත් කරමිනු යි මෙම ගැසට් නිවේදනය නිකුත් කර ඇත්තේ.\nමේ පිළිබඳ රේගු ආඥා පනතේ අරමුණු සඳහා අර්ථ දක්වා ඇති බව සඳහන්.\nමේ අතර, වහාම ක්‍රියාත්මක වන පරිදි අත්‍යවශ්‍ය සේවා ලෙස මාර්ග, පාලම්, බෝක්කු, ගුවන් තොටුපළ, වරාය සහ දුම්රිය මාර්ග ඇතුළු මාර්ග, දුම්රිය හෝ ගුවන් මගින් ප්‍රවාහන සේවා සඳහා පහසුකම් සැපයීම සහ නඩත්තු කිරීම ද නම් කර ඇති බව යි ජනාධිපති මාධ්‍ය අංශය වාර්තා කරන්නේ.",
       "URL": "https://www.hirunews.lk/328531/අතිවිශේෂ-ගැසට්-පත්‍රයක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=508"
}