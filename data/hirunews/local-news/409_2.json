{
       "Source": "hirunews",
       "Timestamp": "Monday, 17 April 2023 - 14:06",
       "Headline": "තරුණයෙකුගේ මළ සිරුරක් වවුනියාවේ දී හමුවෙයි",
       "News Content": "තරුණයෙකුගේ මළ සිරුරක් කුඹුරක තිබී හමු වී තිබෙනවා.\nඒ වවුනියාවේ පුලියන්කුලම පුතූර් ප්‍රදේශයේදීයි.\nමෙසේ මිය ගොස් ඇත්තේ රාත්‍රී කාලයේ කුඹුරක් මුර කිරීමට ගිය තරුණයෙක්.\nඔහු කුඹුරේ සිට ආපසු නිවසට නොපැමිණීම නිසා පවුලේ උදවිය එහි ගොස් බලා තිබෙනවා.\nඑහි දී ඔහුගේ මළ සිරුර හමු ව ඇති බවයි අප ප්‍රාදේශීය වාර්තාකරු පැවසුවේ.\nවැඩිදුර මරණ පරීක්ෂණ සදහා මළ සිරුර වවුනියාව මහ රෝහල වෙත රැගෙන ගොස් තිබෙනවා.\nමිය ගිය තරුණයා පුලියන්කුලම් ප්‍රදේශයේ පදිංචි 20 හැවිරිදි ජගනාදන් කෙජිදන් නමැති තරුණයෙක්.\nපුලියන්කුලම පොලීසිය තරුණයා මිය ගිය ස්ථානය ද ස්ථානීය පරීක්ෂවකට ද ලක් කර තිබෙනවා.\nඔහු මිය ගිය හේතුව මෙතෙක් අනාවණය වී නැහැ. මේ පිළිබද වැඩිදුර පරීක්ෂණ කටයුතු පුලියන්කුලම පොලිසිය හා වවුනියාව පොලිසිය විසින් මෙහෙයවයි.",
       "URL": "https://www.hirunews.lk/332745/තරුණයෙකුගේ-මළ-සිරුරක්-වවුනියාවේ-දී-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=409"
}