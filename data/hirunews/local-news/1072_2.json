{
       "Source": "hirunews",
       "Timestamp": "Friday, 24 June 2022 - 13:05",
       "Headline": "ඉන්දියාවෙන් මෙරටට තවත් මානුෂීය ආධාර තොගයක්",
       "News Content": "ඉන්දියාවෙන් මෙරටට ලැබෙන දෙවන මානුෂීය ආධාර තොගය අද( 24) ශ්‍රී ලංකාව වෙත පැමිණියා.\nඑම ආධාර තොගය භාර ගැනීම සඳහා මෙරට ඉන්දීය මහ කොමසාරිස් ගෝපාල් බග්ලේ, අමාත්‍ය කෙහෙළිය රඹුක්වැල්ල, අමාත්‍ය නලීන් ප්‍රනාන්දු, ඇතුළු මන්ත්‍රීවරුන් පිරිසක් සහ රාජ්‍ය නිලධාරින් එක්ව සිටියා.\nඉන්දියාවේ තූත්තුකුඩියෙන් සිට මෙරටට ලැබුණු මෙම මානුෂීය අධාර තොගය රුපියල් බිලියන 3කට අධික වටිනාකමින් යුක්තයි.\nඑම ආධාර තොගයට සහල්, කිරිපිටි සහ අත්‍යාවශ්‍ය ඖෂධ ඇතුළත් මෙට්‍රික් ටොන් 15,000ක භාණ්ඩ තොගයක් ඇතුළත් බවයිි ඉන්දියානු මහ කොමසාරිස් කාර්‍යාලය නිවේදනය කරන්නේ.\nමීට පෙර පසුගිය 16 වැනි දා ඉන්දියාවෙන් මෙරටට ලැබෙන පළමු මානුෂීය ආධාර තොගය ශ්‍රී ලංකාවට ලැබුණා.",
       "URL": "https://www.hirunews.lk/308051/ඉන්දියාවෙන්-මෙරටට-තවත්-මානුෂීය-ආධාර-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1072"
}