{
       "Source": "hirunews",
       "Timestamp": "Monday, 04 September 2023 - 18:01",
       "Headline": "විදෙස් රැකියා සඳහා පිටත් වූ පුද්ගලයින් ප්‍රමාණය ලක්ෂ 2 ඉක්මවයි",
       "News Content": "2023 වසරේ විදෙස් රැකියා සඳහා පිටත් වූ පුද්ගලයින් ප්‍රමාණය ලක්ෂ 2 ඉක්මවන බව විදෙස් රැකියා නියුක්ති කාර්යාංශය පවසනවා.\nඉන් පිරිමි ශ්‍රමික ප්‍රමාණය 113,635ක් වන අතර කාන්තාවන් ප්‍රමාණය 86,752 වන බවයි එම කාර්යාශය අනාවරණය කරන්නේ.\nමෙලෙස පිටත් වූ විදෙස් ශ්‍රමිකයින්ගෙන් බහුතරයක් එනම් 44827ක ප්‍රමාණයක් විදෙස් ගත වී ඇත්තේ සෞදි අරාබියට වන අතර දෙවනුව කුවෙට්\nරාජ්‍ය සඳහා වන බවයි වාර්තා වන්නේ.\nදිස්ත්‍රික්ක වශයෙන් ගත් කළ කොළඹ දිස්ත්‍රික්කයෙන් 22801ක් විදෙස් ගත්ව ඇති අතර ගම්පහ දිස්ත්‍රික්කයෙන් 20957යි, මහනුවර දිස්ත්‍රික්කයෙන් 19222 ක්, කුරුණෑගල දිස්ත්‍රික්කයෙන් 17777ක් සහ මඩකලපුවෙන් 11831ක ප්‍රමාණයක් විදෙස් රැකියා සඳහා පිටත්ව ගොස් ඇති බවද එම වාර්තාවේ සඳහන්.\n2022 වසරේ විදෙස් රැකියා සඳහා පිටත් වූ ප්‍රමාණය 310967ක් වන බවද එහි වැඩිදුරටත් වාර්තා වනවා.",
       "URL": "https://www.hirunews.lk/347152/විදෙස්-රැකියා-සඳහා-පිටත්-වූ-පුද්ගලයින්-ප්‍රමාණය-ලක්ෂ-2-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=52"
}