{
       "Source": "hirunews",
       "Timestamp": "Sunday, 24 April 2016 - 16:04",
       "Headline": "වතුකරයේ නිවාස හාරදහසේ ව්‍යාපෘතිය ඉන්දීය මහකොමසාරිස් අතින් ඇරඹේ",
       "News Content": "ඉන්දියානු රජයේ ආධාර යටතේ වතුකරයේ ඉදිකිරීමට යෝජිත නිවාස හාරදහසේ ව්‍යාපෘතියේ වැඩකටයුතු ඉන්දියානු මහ කොමසාරිස් වයි කේ සිංහාගේ ප්‍රධානත්වයෙන් අද ආරම්භ කෙරුණා.\nඒ කොත්මලේ - පූඩළුඔය - ඩන්සිනන් වතු යායේදීයි.\nඒ අනුව පළමු අදියර යටතේ නිවාස 400 ක් ඉදිකිරීමට නියමිතයි.\nඑක් නිවසක් සඳහා රුපියල් ලක්ෂ 12 ක් මේ යටතේ වැය කෙරෙනවා.\nඊට අදාළ ප්‍රතිපාදන ඉන්දීය රජය මගින් කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍යාංශයට ලබාදී ඇති අතර අදාළ නිවාස යෝජනා ක්‍රමය 2020 වසර වනවිට අවසන් කිරීමට ද නියමිතයි.",
       "URL": "https://www.hirunews.lk/131630/වතුකරයේ-නිවාස-හාරදහසේ-ව්‍යාපෘතිය-ඉන්දීය-මහකොමසාරිස්-අතින්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5075"
}