{
       "Source": "hirunews",
       "Timestamp": "Wednesday, 16 March 2022 - 16:50",
       "Headline": "මැගසින් බන්ධනාගරයේ සැකකරුවෙකුට හෙරොයින් රැගෙන ආ කාන්තාවක් අත්අඩංගුවට",
       "News Content": "කොළඹ මැගසින් බන්ධනාගාරයේ රඳවා සිටින සැකකරුවෙකු බැලීමට පැමිණි කාන්තාවක් අදාළ සැකකරුට ලබා දීම සදහා රැගෙන එන ලද භාණ්ඩවල තිබී හෙරොයින් මත්ද්‍රව්‍ය සොයාගෙන තිබෙනවා.\nඑදින මුරපොළේ රාජකාරී සදහා යොදවා සිටි බන්ධනාගාර හදිසි ප්‍රතිචාර උපක්‍රමික බලකායේ නිලධාරින් විසින් කළ දැඩි සෝදිසියකදීයි මෙම මත්ද්‍රව්‍ය හමුවී ඇත්තේ.\nඊයේ පස්වරු 4.15 ට පමණ පැමිණි කාන්තාව විසින් සැකකරු වෙත ලබා දීම සදහා රැගෙන එන ලද තුවායක දෙපස වාටියේ ඉතා උපක්‍රමශිලි ලෙස සඟවා හෙරොයින් මත්ද්‍රව්‍ය මිලි ග්‍රෑම් 217ක ප්‍රමාණයක් සොයාගෙන තිබෙනවා.\nසැකකාර කාන්තාව එදින රාජකාරී සදහා යොදවා සිටි නිලධාරීන් විසින් අත්අඩංගුවට ගෙන ඇති අතර ඇය ඉදිරි නීතිමය කටයුතු කිරිම සදහා බොරැල්ල පොලිස්ථානය වෙත භාරදීමටයි පියවර ගෙන ඇත්තේ.\nමෙම සිදුවීම සම්බන්ධයෙන් මුලික විමර්ශණයක් ආරම්භ කර ඇති බව බන්ධනාගාර මුලස්ථානය වැඩිදුරටත් ප්‍රකාශ කළා.",
       "URL": "https://www.hirunews.lk/299641/මැගසින්-බන්ධනාගරයේ-සැකකරුවෙකුට-හෙරොයින්-රැගෙන-ආ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1290"
}