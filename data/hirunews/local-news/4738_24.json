{
       "Source": "hirunews",
       "Timestamp": "Sunday, 25 December 2016 - 8:46",
       "Headline": "නෙවිල් ප්‍රනාන්දු රෝහලේදී සිදුවු කාන්තා මරණය ගැන කොළඹ අධිකරණ වෛද්‍ය නිලධාරිවරයාගෙන් විවෘත තීන්දුවක්",
       "News Content": "ශල්‍යකර්මයක් අතරතුරදී මාලඹේ නෙවිල් ප්‍රනාන්දු රෝහලේදී සිදුවු කාන්තාවගේ මරණය සම්බන්ධයෙන් කොළඹ අධිකරණ වෛද්‍ය\nනිලධාරිවරයා විවෘත තීන්දුවක් ලබාදී තිබෙනවා.\nපශ්චාත් මරණ පරීක්ෂණයේදී හෙළිව ඇත්තේ පෙනහළුවලට ජලය පිරීම හේතුවෙන් අදාළ මරණය සිදුව ඇති බවයි.\n35 හැවිරිදි ඉරේෂා ලක්මාලි නෙවිල් ප්‍රනාන්දු රෝහලට ඇතුලත් කර තිබුනේ පසුගිය 20 වැනිදායි.\nදෙල්ගොඩ අහුගම්මන ප්‍රදේශයේ පදිංචිව සිටි ඇය රෝහල් ගත කර ඇත්තේ උදරය ආශ්‍රිත සැත්කමක් සදහායි.\nමෙම මරණය සම්බන්ධයෙන් අප නෙවිල් ප්‍රනාන්දු රෝහලේ බලධාරියෙකුගෙන් විමසා සිටියා.\nඔහු පැවසුවේ මියගිය කාන්තාවගේ ඥාතීන්ගේ ඉල්ලීම පරිදි පශ්චාත් මරණ පරීක්ෂණ කටයුතු සදහා සිරුර කොළඹ ජාතික රෝහලට යොමු කළ බවයි.\nකෙසේ වෙතත් මෙම මරණය සැකසහිත බව පවසමින් ඉරේෂාගේ ඥාතීන් රෝහල් පරිශ්‍රයේදී සිය විරෝධතාව පළ කර තිබුනා.\nපස්වරුවේ අධිකරණ වෛද්‍ය හා විෂවේද ආයතනයේදී පශ්චාත් මරණ පරීක්ෂණ කටයුතු සිදුකෙරුණා.\nනෙවිල් ප්‍රනාන්දු රෝහල තුල සිදුවු මෙම මරණය සම්බන්ධයෙන් රජයේ වෛද්‍ය නිලධාරින්ගේ සංගමය නිවේදනයක් නිකුත් කර තිබෙනවා.\nඑම නිවේදනයේ දැක්වෙන්නේල මියගිය කාන්තාවට ශල්‍යකර්මයක් සිදුකිරීමේ අවශ්‍යතාවක් තිබුනේද යන්න මෙන්ම ඉන් පසුව සිදුවු සිද්ධිදාමය පිළිබදව සෞඛ්‍ය අමාත්‍යාංශයත්ල ශ්‍රි ලංකා වෛද්‍ය සභාවත් වහාම තාක්ෂණික මට්ටමේ පරීක්ෂණයක් සිදුකළ යුතු බවයි.\nමෙම මරණය සැකසහිත බව පවසමින් වෛද්‍ය පීඨ ශිෂ්‍ය ක්‍රියාකාරී කමිටුව මාධ්‍ය හමුවක් කැඳවා  තිබුණා.",
       "URL": "https://www.hirunews.lk/150523/නෙවිල්-ප්‍රනාන්දු-රෝහලේදී-සිදුවු-කාන්තා-මරණය-ගැන-කොළඹ-අධිකරණ-වෛද්‍ය-නිලධාරිවරයාගෙන්-විවෘත-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4738"
}