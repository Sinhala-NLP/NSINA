{
       "Source": "hirunews",
       "Timestamp": "Friday, 29 December 2017 - 19:19",
       "Headline": "ආබාධිත රණවිරුවන් විරෝධතාවක",
       "News Content": "ආබාධිත රණවිරුවන් සහ මියගිය රණවිරුවන්ගෙන් යැපෙන්නන් සම්බන්ධයෙන් ආරක්ෂක අමාත්‍යාංශයේ අද (29) පැවති සාකච්ඡාවක් අතරතුර අමාත්‍යාංශය ඉදිරිපිට මව්බිම වෙනුවෙන් රණවිරුවෝ සංවිධානයේ සාමාජිකයන් කිහිපදෙනෙකු විරෝධතාවක නිරතවුණා.\nඒ, අදාළ සාකච්ඡාවට තම සංවිධානයට අවස්ථාව නොලැබුණු බව පවසමින්.\nමේ අතර සමස්ත ලංකා එක්සත් අධ්‍යාපන වෘත්තිකයින්ගේ සංගමය අද (29) පිටකෝට්ටේ - සිරිකොත එක්සත් ජාතික පක්ෂ මූලස්ථානය ඉදිරිපිට විරෝධතාවක නිරතවුණේ උසස්වීම් ගැටළුවලට වහා විසඳුම් ලබාදෙන ලෙස ඉල්ලමින්.\nමේ අතර වෛද්‍ය උපාධියට අදාළ වන මූලික විද්‍යා පදනම් 03ක් බැහැර කර එම උපාධිය ලබාදීමේ සූදානමක් පවතින බව පවසමින් රජයේ වෛද්‍ය පීඨ ශිෂ්‍ය දෙමාපිය සංගමය ශ්‍රී ලංකා වෛද්‍ය සභාව ඉදිරිපිට අද (29) විරෝධතාවක නිරතවුණා.",
       "URL": "https://www.hirunews.lk/179670/ආබාධිත-රණවිරුවන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4150"
}