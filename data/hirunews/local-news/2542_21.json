{
       "Source": "hirunews",
       "Timestamp": "Monday, 03 August 2020 - 7:52",
       "Headline": "ලොව පුරා කොරෝනා ආසාදිතයින් එක්කෝටි අසූ ලක්ෂය ඉක්මවයි - ඉන්දියාවේ ගුවන් ගමන් තහනමත් දිගුවෙයි",
       "News Content": "ලොව පුරා කොරෝනා ආසාදිතයන් එක්කෝටි 82 ලක්ෂ 21,215 ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ හයලක්ෂ 92,384ක් ලෙසයි.\nගතවූ පැය විසි හතරේ ඉන්දියාවෙන් මරණ 758 ක් වාර්තාවූ අතර, ඒ අනුව එරට මරණ සංඛ්‍යාව දැක්වන්නේ 38,161ක් ලෙසයි.\nදෛනික ආසාදිතයන් 52,783 ක් සමඟ එරට සමස්ත ආසාදිතයන් සංඛ්‍යාව 18 ලක්ෂ 4,702 ක් ලෙස සටහන් වුණා.\nමේ අතර ජූලි 31 වනදා දක්වා ජාත්‍යන්තර ගුවන් ගමන් අත්හිටුවමින් ඉන්දියාව පනවා තිබූ ගුවන් ගමන් තහනම අගෝස්තු 31 වනදා දක්වා දීර්ඝ කර තිබෙනවා.\nකෙසේ වෙතත් අදාළ තහනම ජාත්‍යන්තර භාණ්ඩ ප්‍රවාහන නෞකා සහ ගුවන් යානා සඳහා බල නොපැවැත්වෙන බවයි එරට සිවිල් ගුවන් සේවා අධ්‍යක්‍ෂ ජනරාල්වරයා ප්‍රකාශ කර ඇත්තේ.",
       "URL": "https://www.hirunews.lk/247018/ලොව-පුරා-කොරෝනා-ආසාදිතයින්-එක්කෝටි-අසූ-ලක්ෂය-ඉක්මවයි-ඉන්දියාවේ-ගුවන්-ගමන්-තහනමත්-දිගුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2542"
}