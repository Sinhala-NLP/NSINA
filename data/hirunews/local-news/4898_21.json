{
       "Source": "hirunews",
       "Timestamp": "Thursday, 01 September 2016 - 7:29",
       "Headline": "වත්මන් නායකත්වය පිළිගත යුතුයි - බස්නාහිර මහ ඇමති",
       "News Content": "ඒකාබද්ධ විපක්ෂයේ සිටින සියලුදෙනාට ශ්‍රී ලංකා නිදහස් පක්ෂයේ වත්මන් නායකත්වය පිළිගැනීමට තවමත් අවස්ථාව පවතින බව බස්නාහිර පළාත් ප්‍රධාන අමාත්‍ය ඉසුර දේවප්‍රිය පවසනවා.\nඔහු මේ බව කියා සිටියේ අවිස්සාවේල්ල ප්‍රදේශයේ ඊයේ පැවති උත්සවයකට  එක්වෙමින්.\n‘‘අපේ පක්ෂය තුළ අද ගැටුමක් නිර්මාණය  වෙලා තියෙනවා.\nඅපේ පක්ෂය තුළ අද ක්ණ්ඩායම්  දෙකක් ඉන්නවා.\nහැබැයි ඒ කණ්ඩාම් දෙක අපිට ඉදිරි මැතිවරණයේදී අභියෝගයක් නෙමෙයි.\nඕනම වෙලාවක ජනතාව පැත්තේ ඉඳලා මේ රටේ බහුතර ජනතාව වෙනුවෙන් තීරණයක් ගන්න අපි අපේ දේශපාලන ප්‍රශ්න ඉස්සරහට ගන්නේ නැහැ.\nමේ රටේ අනාගතය වෙනුවෙන් මේ රටේ හෙට වෙනුවෙන් අපිට යම් පරිත්‍යාග කරන්නත් අපි සූදානමින් ඉන්නවා.\nඒ නිසා අතිගරු ජනාධිපතිතුමා අපේ පක්ෂයේ නායකයා හැටියට අද සාමයේ දෑත දිගු කරලා තියෙනවා.\nදැනට පක්ෂයෙන් එලියට වෙලා ඉන්න ඒකාබද්ධ විපක්ෂයේ ඉන්න  අයට තාමත් අවස්ථාව තියෙනවා ශ්‍රී ලංකා නිදහස් පක්ෂයට ඇවිල්ලා නායකත්වය  පිළි අරගෙන තමන්ගේ දේශපලාන කටයුතු කරන්න. ’’",
       "URL": "https://www.hirunews.lk/141948/වත්මන්-නායකත්වය-පිළිගත-යුතුයි-බස්නාහිර-මහ-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=4898"
}