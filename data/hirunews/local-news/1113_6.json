{
       "Source": "hirunews",
       "Timestamp": "Tuesday, 07 June 2022 - 13:14",
       "Headline": "නිමල් සිරිපාල ද සිල්වා තනතුරුවලින් ඉවත් කිරීමේ තීරණය අත්හිටුවමින් වාරණක්",
       "News Content": "අමාත්‍ය නිමල් සිරිපාල ද සිල්වා ශ්‍රී ලංකා නිදහස් පක්ෂයේ සියලු තනතුරුවලින් ඉවත් කිරීමට ගෙන ඇති තීරණය මේ මස 20 වන දා දක්වා අත්හිටුවමින් කොළඹ දිසා අධිකරණය වාරණ නියෝගයක් නිකුත් කර තිබෙනවා.\nඒ නිදහස් පක්ෂයේ උපසභාපතිවරයෙකු වන අමාත්‍ය නිමල් සිරිපාල තමන් පක්ෂයේ තනතුරුවලින් ඉවත් කිරීමට එරෙහි ව අධිකරණය හමුවේ ගොනු කළ පෙත්සම අද කොළඹ දිසා අධිකරණයේ සලකා බැලුණු අවස්ථාවේදීයි.\nඅමාත්‍යවරයා මෙම පෙත්සම මගින් සඳහන් කර ඇත්තේ, තමන් ශ්‍රී ලංකා නිදහස් පක්ෂයේ තනතුරුවලින් ඉවත් කිරීමට පක්ෂයේ ව්‍යවස්ථාවට අනුව එහි සභාපතිවරයාට, ලේකම්වරයා සහ මධ්‍යම කාරක සභාවට කිසිදු බලයක් නොමැති බවයි.",
       "URL": "https://www.hirunews.lk/306465/නිමල්-සිරිපාල-ද-සිල්වා-තනතුරුවලින්-ඉවත්-කිරීමේ-තීරණය-අත්හිටුවමින්-වාරණක්",
       "Category": "Local News",
       "Parent URL": "https://www.hirunews.lk/local-news.php?pageID=1113"
}