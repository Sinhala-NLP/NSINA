{
       "Source": "hirunews",
       "Timestamp": "Monday, 27 July 2020 - 7:21",
       "Headline": "බස්නාහිර විශේෂ මෙහෙයුමකින් අපරාධවලට සම්බන්ධ 93ක් ඇතුලු 1191ක් අත්අඩංගුවට",
       "News Content": "ඇඟිලි සළකුණු ආධාරයෙන් හඳුනාගත් අපරාධකරුවන් 93 දෙනෙකු ඇතුලූ විවිධ වැරදි  සම්බන්ධයෙන් 1,191 දෙනෙකු අත්අඩංගුවට ගෙන තිබෙනවා.\nඊයේ උදෑසන හයේ සිට පස්වරු හය දක්වා පැය 12 ක කාලය තුළ සිදුකළ විශේෂ වැටලීමකදී මෙම පිරිස අත්අඩංගුවට ගත් බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nහෙරොයින්, අයිස් ඇතුලූ මත්ද්‍රව්‍ය වැරදි සම්බන්ධයෙන් පුද්ගලයන් 539 දෙනෙකුද එලෙස අත්අඩංගුවට ගත් පිරිස අතර වනවා.\nඇඟිලි සළකුණු ආධාරයෙන් හඳුනාගත් අපරාධකරුවන් 93 දෙනා අත්අඩංගුවට ගැනීමට හැකිවීම හේතුවෙන් මේ දක්වා නොවිසඳුණු අපරාධ 122 ක් විසඳීමට හැකියාව ලැබී ඇති බවද බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය ප්‍රකාශ කළා.",
       "URL": "https://www.hirunews.lk/246473/බස්නාහිර-විශේෂ-මෙහෙයුමකින්-අපරාධවලට-සම්බන්ධ-93ක්-ඇතුලු-1191ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2558"
}