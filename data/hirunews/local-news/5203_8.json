{
       "Source": "hirunews",
       "Timestamp": "Wednesday, 20 January 2016 - 10:31",
       "Headline": "වැල්ලවායේ අනතුරකින් අයෙකු මරුට - 3කට තුවාල",
       "News Content": "වැල්ලවාය නගරයේදී ත්‍රිරෝද රථයක් සහ පෞද්ගලික බස් රථයක් මුහුණට මුහුණලා ගැටී සිදුවූ අනතුරකින් අයෙකු මියගොස් තවත් තුන්දෙනෙකු තුවාල ලබා වැල්ලවාය රෝහලට ඇතුළත් කර තිබෙනවා.\nඊයේ රාත්‍රියේ සිදුවූ මෙම අනතුරින් මියගොස් ඇත්තේ ත්‍රිරෝද රථයේ ගමන් කළ මහියංගණය ප්‍රදේශයේ පදිංචි අවුරුදු විස්සක තරුණයෙක්.\nතුවාල ලබා ඇත්තේද ත්‍රිරෝද රථයේ ගමන් කළ පිරිසක් වන අතර ඔවුන් විනෝද චාරිකාවක් සඳහා ගොස් නැවත පැමිණෙමින් සිටියදී අනතුරට පත්වුණා.",
       "URL": "https://www.hirunews.lk/124355/වැල්ලවායේ-අනතුරකින්-අයෙකු-මරුට-3කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5203"
}