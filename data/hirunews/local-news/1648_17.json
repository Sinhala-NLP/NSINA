{
       "Source": "hirunews",
       "Timestamp": "Tuesday, 05 October 2021 - 13:06",
       "Headline": "සිමෙන්ති හිඟයෙන් කර්මාන්තකරුවන් පිරිසක් අසීරුතාවක (වීඩියෝ)",
       "News Content": "රට තුළ පවතින සිමෙන්ති හිඟය හේතුවෙන් ඒ ආශ්‍රිත නිෂ්පාදන කර්මාන්ත ශාලා පවත්වාගෙන යා නොහැකි තත්ත්වයක් උද්ගතව තිබෙනවා.\nක්ෂේත්‍ර කිහිපයක පිරිසකට රැකියා සම්බන්ධයෙන්ද මතුව ඇත්තේ අවදානම් තත්ත්වයක්.\nනිවාස ඉදිකිරීම, ගෘහ අලංකරණ නිර්මාණ හා ඉදිකිරීම් ක්ෂේත්‍රවල රඳා පැවැත්ම තීරණය වන්නේ සිමෙන්ති සැපයුම මතයි.\nකෙසේ වෙතත්, රටටම බලපා ඇති සිමෙන්ති හිඟයට විසඳුම් නොලැබීමෙන් ඉහත නිෂ්පාදනයන් සියල්ල බිඳ වැටීමේ තත්ත්වයක් මතුව තිබෙනවා.\nමෙම තත්ත්වය නිසා සිය කර්මාන්ත ශාලා වසා දැමීමට සිදුවන තත්ත්වයක් උද්ගතව ඇති බවයි පොලොන්නරුව දිස්ත්‍රික්කයේ හිඟුරක්ගොඩ, මැදිරිගිරිය, බකමූණ සහ ඇලහැර ප්‍රදේශවල නිෂ්පාදකයින් පවසන්නේ.\nදිනකට සිමෙන්ති මිටි 25 ක් පමණ අවශ්‍ය වූවද මේ වනවිට කර්මාන්ත ශාලාවලට ලැබෙන්නේ සිමෙන්ති මිටි 05ක් පමණක් බවයි නිෂ්පාදකයින් පෙන්වා දෙන්නේ.",
       "URL": "https://www.hirunews.lk/284132/සිමෙන්ති-හිඟයෙන්-කර්මාන්තකරුවන්-පිරිසක්-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1648"
}