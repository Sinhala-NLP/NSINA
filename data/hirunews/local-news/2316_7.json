{
       "Source": "hirunews",
       "Timestamp": "Monday, 23 November 2020 - 19:29",
       "Headline": "ඔක්ස්ෆර්ඩ් එන්නත සියයට 70ක් සාර්ථක බව හෙළිවේ",
       "News Content": "කොරෝනා මර්දනය සඳහා බ්‍රිතාන්‍යයේ ඔක්ස්ෆර්ඩ් විශ්වවිද්‍යාලය මගින් නිපදවා ඇති ඇස්ට්‍රොසෙනිකා නැමති එන්නත සියයට 70 ක සාර්ථකත්වයක් ඇති බවට අද හෙළි කෙරුණා.\nමෙහි විශේෂත්වය වන්නේ අනෙක් එන්නත්වලට සාපේක්ෂව මිලෙන් අඩුවීම සහ පහසුවෙන් ගබඩා කිරීමට හැකිවීම හේතුවෙන් ප්‍රවාහනය පහසුවීමයි.\nමෙම එන්නතේ පර්යේෂණ කාර්ය මණ්ඩලයේ ප්‍රධානත්වය දරන්නේ ශ්‍රී ලාංකික සම්භවයක් සහිත වෛද්‍යවරියක් වන මහේෂි රාමසාමියි.\nදැනට ඇය ඔක්ස්ෆර්ඩ් විශ්වවිද්‍යාලයේ සහ එන්.එච්.එස්. පදනම් භාරයේ උපදේශක වෛද්‍යවරියක් ලෙසද කටයුතු කරනවා.",
       "URL": "https://www.hirunews.lk/255430/ඔක්ස්ෆර්ඩ්-එන්නත-සියයට-70ක්-සාර්ථක-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2316"
}