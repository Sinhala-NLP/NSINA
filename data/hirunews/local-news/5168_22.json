{
       "Source": "hirunews",
       "Timestamp": "Sunday, 14 February 2016 - 19:51",
       "Headline": "වෙඩි වැදුණත් පොලිසියෙන් ' වැඩේ වරදී'",
       "News Content": "ආරක්ෂක නිලධාරියෙකුගේ ගිනි අවියක් අවසරයකින් තොරව භාවිතා කිරීම සම්බන්ධයෙන් වෙඩි වැදුනු පුද්ගලයෙකුට එරෙහිව පරීක්ෂණයක් ක්‍රියාත්මක කරන බව අනුරාධපුර පොලීසිය පවසයි.\nජාතික නිදහස් පෙරමුණේ නියෝජ්‍ය නායක, පාර්ලිමේන්තු මන්ත්‍රී වීරකුමාර දිසානායකගේ පර්යේෂණ සහකාර නිලධාරියෙකු ඊයේ (13) රාත්‍රියේ වෙඩි වැදී රෝහල් ගත කෙරුණා.\nමන්ත්‍රීවරයාගේ නිවසේ ආරක්ෂක නිලධාරියාගේ ඇඳ මත තිබූ පිස්තෝලයක් පරීක්ෂා කිරීමට ගිය අවස්ථාවේදීයි එය වැරදීමකින් ක්‍රියාත්මක වී මෙම වෙඩි වැදීම සිදුව ඇත්තේ. වෙඩි වැදීමෙන් මොහුගේ වම් පාදයට තුවාල සිදුවී ඇති අතර ඔහු අනුරාධපුරය ශික්ෂණ රෝහලේ ප්‍රතිකාර ලබනවා. ඔහුගේ තත්ත්වය බරපතල නොවන බවයි රෝහල් ප්‍රකාශකයෙකු සදහන් කළේ.",
       "URL": "https://www.hirunews.lk/126249/වෙඩි-වැදුණත්-පොලිසියෙන්-වැඩේ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5168"
}