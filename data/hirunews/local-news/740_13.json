{
       "Source": "hirunews",
       "Timestamp": "Saturday, 12 November 2022 - 7:17",
       "Headline": "රජය විසින් තහනම් කරන ලද වල් නාශක විකුණූ අයට වැඩ වරදියි",
       "News Content": "විශේෂ කාර්‍ය බලකාය අරන්තලාව කඳවුරේ නිලධාරින්ට ගුවන් හමුදා බුද්ධි අංශ නිලධාරින්ගෙන් ලද තොරතුරකට අනුව සිදු කළ වැටලීමක දී රජය විසින් තහනම් කරන ලද වල් නාශක හා කෘමි නාශක තොගයක් අලෙවි කරමින් සිටි පුද්ගලයින් දෙදෙනකු අත් අඩංගුවට ගෙන තිබෙනවා.\nඋහන පොලිස් වසමේ නිව් දිසානායක කෙමිකල්ස් වෙළෙඳසැලේ දී මෙම වැටලීම සිදු කෙරුණා.\nඅත් අඩංගුවට ගත් සැකකරුවන් වයස අවුරුදු 33 හා 38 යන වයස්වල පසුවන උහන ප්‍රදේශයේම පදිංචිකරුවන්.\nතවදුරටත් ප්‍රශ්න කිරීම්වල දී හෙළිව ඇත්තේ මෙම තහනම් වල්නාශක හා කෘමිනාශක ඉන්දියාවේ සිට මෙරටට හොර රහසේ රැගෙන පැමිණ ඇති බවයි.\nසිද්ධිය සම්බන්ධයෙන් වැඩිදුර විමර්ශන සිදු කිරීමට නඩු භාණ්ඩ අම්පාර නියෝජ්‍ය කෘෂිකර්ම අධ්‍යක්ෂ කාර්යාලය වෙත භාර දී තිබෙනවා.",
       "URL": "https://www.hirunews.lk/320195/රජය-විසින්-තහනම්-කරන-ලද-වල්-නාශක-විකුණූ-අයට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=740"
}