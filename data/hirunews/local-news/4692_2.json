{
       "Source": "hirunews",
       "Timestamp": "Thursday, 26 January 2017 - 12:51",
       "Headline": "දුම්රියේ චිත්‍ර අඳින විදෙස් කල්ලිය අල්ලයි",
       "News Content": "නීතිවිරෝධී ලෙස දුම්රිය මැදිරිවල චිත්‍ර ඇඳීමේ නිරතවූ විදේශිකයන් දෙදෙනෙකු අත්අඩංගුවට ගෙන තිබෙනවා.\nමාතර දුම්රිය ස්ථානයේ නවතා තිබූ සීඝ්‍රගාමී දුම්රියක මැදිරියේ චිත්‍රයක් අඳිමින් සිටියදී මෙලෙස අත්අඩංගුවට ගෙන ඇත්තේ ස්ලොවැකියානු ජාතිකයන් දෙදෙනෙක්.\nඅත්අඩංගුවට ගත් මෙම විදේශිකයන් දෙදෙනා පසුව මාතර පොලීසිය වෙත භාරදෙනු ලැබුවා.\nපොලිසිය සිදුකළ ප්‍රශ්න කිරීම්වලදී ඔවුන් පවසා ඇත්තේ විනෝදාංශයක් ලෙස තමන් දුම්රිය මැදිරිවල චිත්‍ර අදින බවයි.\nමෙම විදේශිකයන් සතුව තිබූ කැමරාවක්, තීන්ත ටින් , පින්සල් කිහිපයක් සහ යතුරුපැදියක් ද අත්අඩංගුවට ගෙන ඇති බව පොලීසිය ප්‍රකාශ කළා.",
       "URL": "https://www.hirunews.lk/152951/දුම්රියේ-චිත්‍ර-අඳින-විදෙස්-කල්ලිය-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4692"
}