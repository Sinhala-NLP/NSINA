{
       "Source": "hirunews",
       "Timestamp": "Saturday, 09 April 2022 - 13:18",
       "Headline": "පාකිස්ථාන අගමැති ඉම්රාන් ඛාන්ට එරෙහි විශ්වාසභංගය දැන් ජාතික සභාවේ",
       "News Content": "පාකිස්ථාන අග්‍රාමාත්‍ය ඉම්රාන් ඛාන්ට එරෙහිව විපක්ෂය ඉදිරිපත් කර ඇති විශ්වාසභංගය පිළිබඳ ඡන්ද විමසීම අද (09) පැවැත්වෙනු ඇතැයි විශ්වාස කෙරෙනවා.\nඅද උදෑසන පාකිස්ථාන ජාතික සභාව හෙවත් පාර්ලිමේන්තුව කථානායක අසාද් කේසර් ගේ ප්‍රධානත්වයෙන් ආරම්භ වූ අතර, විශ්වාසභංග යෝජනාව නම් කර ඇත්තේ න්‍යාය පත්‍රයේ හතරවන අංගය ලෙසයි.\nකෙසේ නමුත් එය ලබන සතිය දක්වා කල් දැමිය හැකි බවට ආණ්ඩු පක්ෂය මත පළ කළා.\nඑහෙත් විපක්ෂය කියා සිටින්නේ ශ්‍රේෂ්ඨාධිකරණය නියෝග කළ පරිදි ඡන්ද විමසීම අද පැවැත්විය යුතු බවයි. අද උදෑසන ජාතික සභාවේ කටයුතු පස්වරු එක දක්වා කල් දැමීමට කථානායකවරයා තීරණය කළා.\nඒ අනුව දැන් නැවතත් එහි කටයුතු ආරම්භ කෙරෙනු ඇති.",
       "URL": "https://www.hirunews.lk/301559/පාකිස්ථාන-අගමැති-ඉම්රාන්-ඛාන්ට-එරෙහි-විශ්වාසභංගය-දැන්-ජාතික-සභාවේ",
       "Category": "Local News",
       "Parent URL": "https://www.hirunews.lk/local-news.php?pageID=1240"
}