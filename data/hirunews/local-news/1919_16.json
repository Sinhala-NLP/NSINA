{
       "Source": "hirunews",
       "Timestamp": "Sunday, 30 May 2021 - 7:39",
       "Headline": "වියට්නාමයෙන් නව කොවිඩ් ප්‍රභේදයක් - දිල්ලියේ වසා දැමීම් තවත් දිගු වේ",
       "News Content": "බ්‍රිතාන්‍ය සහ ඉන්දීය ප්‍රභේදය මුසුවූ නව කොරෝනා ප්‍රභේදයක් වියට්නාමයෙන් සොයාගෙන තිබෙනවා.\nවාතය මගින් සීග්‍ර ව්‍යාප්තියක් සහිත ඉතා භයානක බවයි වියට්නාම සෞඛ්‍ය අමාත්‍ය එන්ගුවෙන් තාන්-ලෝන් ප්‍රකාශ කළේ.\nකොරෝනා වෛරසය පාලනය කළ රටක් ලෙස වියට්නාමය සැළකෙන අතර, ගතවූ පැය විසි හතරේ එරටින් වාර්තාවී තිබුණේ නව ආසාදිතයන් 143ක් පමණයි.\nඒ අනුව එරට සමස්ත ආසාදිතයන් සංඛ්‍යාව දැක්වුණේ 6,713ක් ලෙසයි.\nනව මරණ කිසිවක් එරටින් වාර්තාවී නොමැති අතර, ඒ අනුව සමස්ත මරණ සංඛ්‍යාව 47ක් ලෙස සටහන් වුණා.\nඑමෙන්ම  හෙටින් අවසන්වීමට නියමිතව තිබූ දිල්ලියේ වසා දැමීම් තවත් සතියකින් දීර්ඝ කර තිබෙනවා.\nඒ ජූලි මස හත්වනදා දක්වායි.\nකෙසේ වෙතත් නිෂ්පාදන හා ඉදිකිරීම් ව්‍යාපාර සඳහා සීමාවන්ට යටත්ව අවසර ලබාදී ඇති බවයි වාර්තාවන්නේ.\nමේ අතර ලොව පුරා කොරෝනා ආසාදිතයන් දහහත් කෝටි හයලක්ෂ නවසිය හතළිහක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ 3547,690 ක් ලෙසයි.\nතවදුරටත් දෛනික ආසාදිතයන් සහ මරණ ඉහළ අගයක් ඉන්දියාවෙන් වාර්තාවන අතර, පසුගිය පැය විසි හතරේ එරටින් නව ආසාදිතයන් 174,041ක් සහ මරණ 3,614ක් වාර්තාවුණා.",
       "URL": "https://www.hirunews.lk/272835/වියට්නාමයෙන්-නව-කොවිඩ්-ප්‍රභේදයක්-දිල්ලියේ-වසා-දැමීම්-තවත්-දිගු-වේ",
       "Category": "Local News",
       "Parent URL": "https://www.hirunews.lk/local-news.php?pageID=1919"
}