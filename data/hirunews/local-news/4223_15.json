{
       "Source": "hirunews",
       "Timestamp": "Sunday, 12 November 2017 - 7:37",
       "Headline": "පළමු වෙඩි මුරය පළාත් පාලන මැතිවරණයෙන් - නිදහස් පක්ෂය",
       "News Content": "රට නිවැරදිව ඉදිරියට ගෙන යාමේ පලමු වෙඩි මුරය ඉදිරි පලාත් පාලන මැතිවරණයේදි නිදහස් පක්ෂය තබන බව පක්ෂ මහලේකම් අමාත්‍ය දුමින්ද දිසානායක පවසනවා.\nඅමාත්‍යවරයා මේ බව කියා සිටියේ රත්මලාන ප්‍රදේශයේ ඊයේ (11) පැවති ජනහමුකට එක්වෙමින්.\nජනාධිපතිවරයාගේ නායකත්වයෙන් රට නිසි මාර්ගයේ ගෙන යාමට උත්සාහ කිරීමේදී ඊට එක්විය යුතු බවයි අමාත්‍යවරයා පෙන්වා දුන්නේ.\nඑම අවස්ථාවට එක්වෙමින් අදහස් දැක්වූ නිදහස් පක්ෂ ජ්‍යෙෂ්ඨ සභාපතිවරයෙකු වන අමාත්‍ය නිමල් සිරිපාල ද සිල්වා කියා සිටියේ පුද්ගලයන් වටා ගොනු වූ දේශපාලනයකට වඩා ශ්‍රී ලංකා නිදහස් පක්ෂය තුළ ඇත්තේ පක්ෂය වටා ගොනුවූ දේශපාලනයක් බවයි.",
       "URL": "https://www.hirunews.lk/175815/පළමු-වෙඩි-මුරය-පළාත්-පාලන-මැතිවරණයෙන්-නිදහස්-පක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4223"
}