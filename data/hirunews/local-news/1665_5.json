{
       "Source": "hirunews",
       "Timestamp": "Monday, 27 September 2021 - 20:09",
       "Headline": "එල්.එන්.ජී. බලාගාර ගිවිසුම ගැන මල්වතු සහ අස්ගිරි මහනාහිමිවරුන් දැනුවත් කරයි (වීඩියෝ)",
       "News Content": "කෙරවලපිටිය එල්.එන්.ජී. හෙවත් ද්‍රව ස්වභාවික වායු බලාගාරයේ සියයට 40ක කොටස් ඇමරිකාවේ නිව් ෆෝට්‍රස් එනර්ජි සමාගමට ලබාදීම සම්බන්ධයෙන් සංඝ සභා සමග සාකච්ඡා කර ඉදිරියේදී ඒ පිළිබදව රජයට දැනුම් දෙන බව අස්ගිරි පාර්ශවයේ මහනායක අතිපූජ්‍ය වරකාගොඩ ඤාණරතන නාහිමියන් ප්‍රකාශ කළා.\nඒ, සමගි ජනබලවේගයේ මන්ත්‍රීවරුන් කණ්ඩායමක් අද උන්වහන්සේ බැහැදුටු අවස්ථාවේදියි.\nඅදාළ බලාගාරයේ කොටස් ඇමරිකානු සමාගමකට ලබාදීමට විරෝධය පළ කරමින් එම මන්ත්‍රීවරුන් පිරිස අස්ගිරි පාර්ශවයේ මහනායක හිමියන් සහ මල්වතු පාර්ශවයේ අනුනායක හිමියන් වෙත කරුණු පැහැදිලි කළා.\nඅනතුරුව මන්ත්‍රීවරුන් පිරිස මල්වතු පාර්ශවයේ අනුනායක නියංගොඩ ශ්‍රී විජිතසිරි නාහිමියන් ද බැහැදැක අදාළ ගිවිසුම සම්බන්ධයෙන් දැනුවත් කළා.",
       "URL": "https://www.hirunews.lk/283400/එල්-එන්-ජී-බලාගාර-ගිවිසුම-ගැන-මල්වතු-සහ-අස්ගිරි-මහනාහිමිවරුන්-දැනුවත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1665"
}