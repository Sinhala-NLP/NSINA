{
       "Source": "hirunews",
       "Timestamp": "Monday, 15 February 2016 - 13:47",
       "Headline": "Update: ‘යෝ’ පැළඳි නාවික හමුදා රග්බි ක්‍රීඩකයින් 4 ක් ඉවතට",
       "News Content": "යෝ නමින් අත්පළඳනා පැළඳ ක්‍රීඩා කළ නාවික හමුදා රගර් කණ්ඩායමේ ක්‍රීඩකයින් 4 දෙනෙකු සංචිතයෙන් ඉවත් කර තිබෙනවා.\nනාවික හමුදා මාධ්‍ය ප්‍රකාශක අක්‍රම් අලවි සඳහන් කළේ සිද්ධිය සම්බන්ධයෙන් පරීක්ෂණ පැවැත්වීමට ද නාවික හමුදාව තීරණය කර ඇති බවයි.\nදියගම මහින්ද රාජපක්ෂ ක්‍රීඩාංගනයේ යුද හමුදාව සමඟ ඊයේ පැවති රගර් තරඟයේදී මෙම ක්‍රීඩකයින් 4 දෙනා යෝ 07 ලෙස සටහන් කළ අත්පළඳනා පැළද ක්‍රීඩා කර තිබුණා.\nදැනට බන්ධනාගාර ගතව සිටින හිටපු ජනාධිපති පුත්, නාවික හමුදා ලූතිනන් යෝෂිත රාජපක්ෂ නාවික හමුදා රග්බි කණ්ඩායමේ නායකයා ලෙස කටයුතු කළ අතර ඔහුගේ ටී ෂර්ටයේ  මුද්‍රණය කර ඇත්තේ අංක 7 ඉලක්කමයි.\nUpdate: Monday, February 15, 2016 18.06 pm\n-----------------------------------------------------\nයෝ ගැසූ ක්‍රීඩකයින් ගැන පරීක්ෂණයක්\nයුද හමුදාව සමඟ ඊයේ පැවති රග්බි තරඟයේදී යෝ ලෙස සඳහන් අත්පටි පැළඳ ක්‍රීඩා කළ නාවික හමුදා ක්‍රීඩකයන් සම්බන්ධයෙන් පරීක්ෂණයක් පැවැත්වීමට නාවික හමුදාව තීරණය කර තිබෙනවා.\nනාවික හමුදා මාධ්‍ය ප්‍රකාශක කපිතාන් අක්‍රම් අලෙවි සදහන් කළේ ඒ සම්බන්ධයෙන් පළවී ඇති මාධ්‍ය වාර්තා සැළකිල්ලට ගෙන මෙම පරීක්ෂණය පවත්වන බවයි.\nයුද හමුදා රග්බි කණ්ඩායම සමඟ ඊයේ දියගම මහින්ද රාජපක්ෂ ක්‍රීඩාංගණයේ පැවති මෙම තරඟය නාවික හමුදාව ජයගත්තේ ලකුණු 32 ට 30 ක් ලෙසයි. තරඟයට ක්‍රීඩා කළ ඇතැම් නාවික හමුදා ක්‍රීඩකයින් යෝ 07 ලෙස සටහන් කළ අත් පළඳනා පැලඳ සිටින ආකාරය දක්නට ලැබුණා.\nදැනට බන්ධනාගාර ගතව සිටින හිටපු ජනාධිපති පුත්, නාවික හමුදා ලූතිනන් යෝෂිත රාජපක්ෂ නාවික හමුදා රග්බි කණ්ඩායමේ නායකයා ලෙස කටයුතු කළ අතර ඔහුගේ ටී ෂර්ටයේ  මුද්‍රණය කර ඇත්තේ 07 ඉලක්කමයි.",
       "URL": "https://www.hirunews.lk/126308/update-යෝ-පැළඳි-නාවික-හමුදා-රග්බි-ක්‍රීඩකයින්-4-ක්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=5168"
}