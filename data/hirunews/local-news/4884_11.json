{
       "Source": "hirunews",
       "Timestamp": "Sunday, 11 September 2016 - 8:45",
       "Headline": "පුත්තලමේදී දරුවෙකු පැහැරගැනීමේ සිද්ධියට අත්අඩංගුවට ගත් තුන්දෙනෙකු රිමාන්ඩ්",
       "News Content": "පුත්තලම නගරයේ වාන පාර ප්‍රදේශයේ නිවසක සිටියදී සිව් හැවිරිදි දරුවෙක් අතුරුදන්වීමේ සිද්ධිය සම්බන්ධයෙන් අත්අඩංගුවට ගත් ඉන්දීය ජාතිකයෙක් සහ කාන්තාවන් දෙදෙනෙකු රක්ෂිත බන්ධනාගාර ගතකිරීමට අධිකරණය නියෝග කළා.\nපෙරේදා වාන පාර ප්‍රදේශයේ නිවසක සිටි මෙම පිරිමි දරුවා අතුරුදන්වී තිබුණා.\nපසුව ත්‍රිරෝද රථයකින් රැගෙන යමින් සිටියදී නගරයට ආසන්න ප්‍රදේශයකදී මෙම කුඩා දරුවා හමුවූ බවයි පොලීසිය ප්‍රකාශ කළේ.\nයාචක වෙසින් පැමිණි කාන්තාවක් කුඩා දරුවා පැහැරගෙන ගිය බවටද මුලින් පොලීසියට තොරතුරු වාර්තාවුණා.\nඒ අනුව පොලිස් කණ්ඩායම් හයක් යොදවා පරීක්ෂණ සිදුකළ අතර, ඉන් අනතුරුවයි නගරය ආසන්න ප්‍රදේශයේදී සිව් හැවිරිදි කුඩා දරුවා සොයාගනු ලැබුවේ.",
       "URL": "https://www.hirunews.lk/142705/පුත්තලමේදී-දරුවෙකු-පැහැරගැනීමේ-සිද්ධියට-අත්අඩංගුවට-ගත්-තුන්දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4884"
}