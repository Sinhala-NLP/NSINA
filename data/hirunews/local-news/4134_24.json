{
       "Source": "hirunews",
       "Timestamp": "Tuesday, 09 January 2018 - 12:37",
       "Headline": "දෘශ්‍යාබාධිත උපාධිධාරීන් ඡන්දය වර්ජනයට සැරසේ",
       "News Content": "සිය උපාධිධාරීන්ගේ ගැටළුවලට විසඳුම් ලබා නොදෙන්නේ නම්, පළාත් පාලන ජන්ද විමසීම  වර්ජනය කරන බව රැකියා විරහිත දෘශ්‍යාබාධිත උපාධිධාරී එකමුතුව පවසනවා.\nදඹුල්ල ප්‍රදේශයේ අද කැදවා තිබූ මාධ්‍ය හමුවකට එක්වෙමින් එහි සභාපති ලාල් පුෂ්පකුමාර සඳහන් කළේ ලක්ෂ 17ක් වූ මෙරට සිටින සියලූ ආබාධිත පුද්ගලයින් ද ඒ පිළිබදව දැනුවත් කිරීමට බලාපොරොත්තු වන බවයි.\nමේ අතර, අරණායක - නාත්තාකන්ද ප්‍රදේශයේ පදිංචි පවුල් 57ක් මෙවර ඡුන්දය ප්‍රකාශ කිරීමෙන් වැළකී සිටීමට තීරණය කර ඇති බව වාර්තා වනවා.\nමීට පෙර අරණායක මැතිවරණ කොට්ඨාශයට අයත්ව තිබූ තම ප්‍රදේශය නාවලපිටිය මැතිවරණ කොට්ඨාශයේ ගඟ ඉහළ කෝරළයේ ප්‍රාදේශීය ලේකම් කොට්ඨාශයට අනුයුක්ත කිරීමට විරෝධය පළ කරමිනුයි ඔවුන් එම තීරණය ගෙන ඇත්තේ.\nනාත්තාකන්ද ප්‍රදේශය පිහිටා ඇත්තේ මධ්‍යම පළාත සහ සබරගමුව පළාත මායිමේ වීම මෙම ගැටළුවට හේතු වී ඇති බව සඳහන්.",
       "URL": "https://www.hirunews.lk/180573/දෘශ්‍යාබාධිත-උපාධිධාරීන්-ඡන්දය-වර්ජනයට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4134"
}