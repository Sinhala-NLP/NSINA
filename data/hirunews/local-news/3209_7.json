{
       "Source": "hirunews",
       "Timestamp": "Thursday, 08 August 2019 - 17:11",
       "Headline": "ඇමරිකානු වැඩබලන සහකාර රාජ්‍ය ලේකම්වරිය දිවයිනට",
       "News Content": "දකුණු හා මධ්‍යම ආසියානු කටයුතු පිළිබඳ ඇමරිකානු වැඩබලන සහකාර රාජ්‍ය ලේකම් ඇලිස් වෙල්ස් එළඹෙන සති අන්තයේදී දිවයිනට පැමිණීමට නියමිත බව වාර්තා වනවා.\nඇමරිකානු රාජ්‍ය දෙපාර්තමේන්තුව සඳහන් කරන්නේ ඇය පසුගිය 6 වනදා සිට 16 වනදා දක්වා පාකිස්ථානය, ශ්‍රී ලංකාව, ඉන්දියාව ඇතුළු රටවල සංචාරයක නිරත වන බවයි.\nතම සංචාරය තුලදී රජයේ ඉහළ පෙලේ නිලධාරින් සහ මෙරට ව්‍යාපාරික ප්‍රජාව මෙන්ම සිවිල් සංවිධාන සමඟ ද සාකච්ඡා කිරීමට සහකාර රාජ්‍ය ලේකම්වරිය බලාපොරොත්තු වනවා.",
       "URL": "https://www.hirunews.lk/221822/ඇමරිකානු-වැඩබලන-සහකාර-රාජ්‍ය-ලේකම්වරිය-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3209"
}