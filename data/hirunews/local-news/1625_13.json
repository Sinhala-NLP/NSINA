{
       "Source": "hirunews",
       "Timestamp": "Saturday, 16 October 2021 - 7:41",
       "Headline": "අද සිට මංගල උත්සවවලට අවසර",
       "News Content": "අද සිට බලපැවැත්වෙන පරිදි සෞඛ්‍ය අමාත්‍යංශය විසින් නව සෞඛ්‍ය මාර්ගෝපදේශ නිකුත් කර තිබෙනවා.\nඒ අනුව විවාහ මංගල උත්සව පැවැත්වීම සඳහා සීමා කිරීම්වලට යටත්ව අවසර පවතින බවයි සෞඛ්‍ය අමාත්‍යංශය ප්‍රකාශ කළේ.\nවිවාහ මංගල උත්සව පැවැත්වීමේදී ශාලා තුලට ඇතුලත් කර ගත හැක්කේ සමස්ත පුද්ගලයින් සංඛ්‍යාවෙන් 25%ක ධාරිතාවයකට පමණයි.\nඑහි උපරිමය පුද්ගලයින් 50කට සීමා වනවා.\nඑසේම එළි මහන් මංගල උත්සව සඳහා පුද්ගලයින් 75 දෙනෙකුට සහභාගී විය හැකියි.\nකොරෝනා නොවන අවමංගල්‍ය උත්සව සඳහා ඕනෑම වේලාවක සිටිය හැක්කේ පුද්ගලයින් 20 දෙනෙකු පමණක් වන අතර මළ සිරුර මුදා හැරීමෙන් අනතුරුව පැය 24ක් තුළ අවසන් කටයුතු සිදු කළ යුතු වනවා.\nකෙසේ වෙතත් ප්‍රදර්ශණ, සම්මේලන, ගෘහස්ත සහ එළි මහන් උත්සව, සාද, එක් රැස්වීම් මෙන්ම නිවෙස් තුළ පැවැත්වෙන සුළු සාද සඳහාද තවදුරටත් අවසර හිමිවන්නේ නැහැ.\nදිවා සුරැකුම් මධ්‍යස්ථාන විවෘත වන අතර 50%ක ධාරිතාවකින් පෙර පාසල් මෙන්ම වෘත්තීය පුහුණු ආයතනද විවෘත කර පවත්වාගෙන යා හැකියි.\nවිභාග සහ විශ්වවිද්‍යාල ඇතුළු උසස් අධ්‍යාපන ආයතන ලබා දී ඇති සෞඛ්‍ය මාර්ගෝපදේශවලට අනුකූලව ආරම්භ කළ හැකි අතර, උපකාරක පන්ති පැවැත්වීමට තවදුරටත් අවසර නැහැ.\nකෙසේ වෙතත් සිනමා ශාලා සියයට 25ක ආසන ධාරිතාවයකින් යුක්තව විවෘත කිරීමට අවසර ලබා දී ඇති අතර, එය ක්‍රියාත්මක වන්නේ ලබන 21 වැනි දා සිටයි.\nව්‍යායාම ශාලා 30%ක ධාරිතාවකින් විවෘත කල හැකි අතර සිටිය හැකි උපරිම පුද්ගලයන් සංඛ්‍යාව 10ක්.\nතෝරාගත් ක්‍රීඩා කිහිපයකට පමණක් අවසර ලබා දී තිබුණද නරඹන්නන් ඇතුළ්ත කර ගැනීමට අවසර නැහැ.\nමෙලෙස අවසර ලබා දී ඇති අදාළ ක්‍රීඩා පිළිබඳ තොරතුරු සෞඛ්‍ය අමාත්‍යංශයේ වෙබ් අඩවියට පිවිසීමෙන් ලබා ගැනීමේ හැකියාව පවතිනවා.\nපන්සල් , පල්ලි, කෝවිල් වැනි පූජනීය ස්ථානවල සාමූහික ක්‍රියාකාරකම් හෝ රැස්වීම් පැවැත්වීමට අවසර නොමැති අතර විශේෂ උත්සවවලදී ඊට අදාළ මාර්ගෝපදේශ නිකුත් කෙරෙනු ඇති.",
       "URL": "https://www.hirunews.lk/285129/අද-සිට-මංගල-උත්සවවලට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1625"
}