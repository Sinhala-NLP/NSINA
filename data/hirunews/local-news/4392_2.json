{
       "Source": "hirunews",
       "Timestamp": "Tuesday, 01 August 2017 - 13:17",
       "Headline": "දුම්රිය රියදුරු වර්ජනය ස්ථීරයි",
       "News Content": "සැලසුම් කර ඇති පරිදි චීන මැදිරි සහිත දුම්රිය සහ එස් 10 බලවේග කට්ටල මගින් ධාවනය වන සියලු දුම්රිය ධාවන කටයුතුවලින් අද මධ්‍යම රාත්‍රියේ සිට ඉවත් වන බව දුම්රිය එන්ජින් රියදුරන්ගේ සංගමය ප්‍රකාශ කළා.\nඑහි ලේකම් ඉන්දික දොඩම්ගොඩ කියා සිටියේ තම ඉල්ලීම් සම්බන්ධයෙන් මේ වන විට බලධාරීන් සාකච්ඡාවක් ලබාදී නොමැති බවයි.\nදුම්රිය එන්ජින් සහයක රියදුරන් බදවා ගැනීමට විරෝධය පළ කිරීම ඇතුළු තවත් ඉල්ලීම් කිහිපයක් මුල් කර ගනිමින් මෙම වෘත්තීය ක්‍රියාමාර්ගය දියත් කරන බවයි ඔහු වැඩිදුරටත් කියා සිටියේ.\nඅප මේ සම්බන්ධයෙන් ප්‍රවාහන අමාත්‍යාංශයේ ලේකම් නිහාල් සෝමවීරගෙන් විමසීමක් කළා.\nඑහිදී ඔහු කියා සිටියේ දුම්රිය එන්ජින් සහයක රියදුරන් බඳවා ගැනීම සඳහා තරඟ විභාගයක් පැවැත්වීමට අධිකරණය විසින් නියෝග කර ඇති බවයි.\nකෙසේ වෙතත්, මේ සම්බන්ධයෙන් නීතිපති උපදෙස් ලබාගෙන අද පස්වරුවේ දුම්රිය එන්ජින් රියදුරන් සමඟ සාකච්ඡාවක් පවත්වන බවයි අමාත්‍යාංශ ලේකම්වරයා වැඩිදුරටත් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/167319/දුම්රිය-රියදුරු-වර්ජනය-ස්ථීරයි",
       "Category": "Local News",
       "Parent URL": "https://www.hirunews.lk/local-news.php?pageID=4392"
}