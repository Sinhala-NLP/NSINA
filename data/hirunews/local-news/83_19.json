{
       "Source": "hirunews",
       "Timestamp": "Monday, 21 August 2023 - 14:43",
       "Headline": "ඇල්පිටියේ දී මෝටර් රථයක් සම්පුර්ණයෙන්ම ගිනි ගෙන විනාශ වෙයි",
       "News Content": "ඇල්පිටිය ඇත්කඳුර ගෙවල් විස්ස බෝක්කුව අසල දී අද (21) මෝටර් රථයක් ගිනි ගෙන සම්පුර්ණයෙන්ම විනාශ වී තිබෙනවා.\nමෙම මෝටර් රථය ධාවනය කළ රියදුරු පොලිසියට පවසා ඇත්තේ මෝටර් රථය දුරකථන කුළුනක ගැටීමෙන් පසු මෙම ගින්න සිදු වී ඇති බවයි.\nඅප වාර්තාකරු පැවසුවේ මෝටර් රථය ගිනි ගෙන අනතුරට පත් වූ අවස්ථාවේ රථය තුළ රියදුරු ඇතුළු තිදෙනෙක් සිට ඇති අතර කිසිවෙකුට කිසිදු හානියක් සිදු වී නොමැති බවයි.\nපොලිසිය පවසන්නේ මේ පිළිබඳව වැඩිදුර විමර්ශන ඇල්පිටිය පොලිසිය විසින් සිදුකරන බවයි.",
       "URL": "https://www.hirunews.lk/345585/ඇල්පිටියේ-දී-මෝටර්-රථයක්-සම්පුර්ණයෙන්ම-ගිනි-ගෙන-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=83"
}