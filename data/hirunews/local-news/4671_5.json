{
       "Source": "hirunews",
       "Timestamp": "Wednesday, 08 February 2017 - 17:17",
       "Headline": "හිටපු නියෝජ්‍ය පොලිස්පති අනුර සේනානායක ඇප ලබාදීමට නීතිපති එරෙහි වෙයි",
       "News Content": "වසීම් තාජුඩීන් ඝාතන සිද්ධිය සම්බන්ධයෙන් දැනට රක්ෂිත බන්ධනාගාර ගතකර සිටින හිටපු නියෝජ්‍ය පොලිස්පති අනුර සේනානායකට ඇප ලබාදීමට විරෝධය පළ කරන බව නීතිපතිවරයා අද කොළඹ මහාධිකරණයට දැනුම්දුන්නා.\nඒ, මහාධිකරණ විනිසුරු මනිලාල් වෛද්‍යතිලක හමුවේ, තමන්ට ඇප ලබාදෙන ලෙසට හිටපු නියෝජ්‍ය පොලිස්පතිවරයා ඉදිරිපත් කර ඇති ඇප අයදුම්පත්‍රය සළකා බැලූනු අවස්ථාවේදියි.\nරාජකාරියේ නිරතව සිටියදී මෙම ඝාතනයේ සාක්ෂි වසන් කිරීමට උත්සාහ කළ සැකකරුට ඇප නියම කළහොත් සාක්ෂිකරුවන්ට බලපෑම් එල්ලවිය හැකි බවයි රජයේ ජ්‍යෙෂ්ඨ නිතීඥ ඩිලාන් රත්නායක මහාධිකරණයට දැනුම් දුන්නේ.\nඒ අනුව නඩුව අප්‍රේල් 7 වනදා යළි  කැඳවීමට නියෝග කෙරුණා.",
       "URL": "https://www.hirunews.lk/153994/හිටපු-නියෝජ්‍ය-පොලිස්පති-අනුර-සේනානායක-ඇප-ලබාදීමට-නීතිපති-එරෙහි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4671"
}