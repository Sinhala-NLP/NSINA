{
       "Source": "hirunews",
       "Timestamp": "Thursday, 13 January 2022 - 16:04",
       "Headline": "නිසි කලට පොහොර නො ලැබීමෙන් තවමත් දුක් විඳින ගොවීන් (වීඩියෝ)",
       "News Content": "ප්‍රමාණවත් පොහොර හා කෘමිනාශක නොමැතිවීමෙන් මෙවර මහ කන්නයේ වගා කටයුතුවල නිරත ගොවීන් තවදුරටත් පීඩාවට පත්ව සිටිනවා.\nගොවීන් ඉල්ලා සිටින්නේ මේ අවස්ථාවේ පොහොර ලබාදීමෙන් ඵලක් නොවන බැවින් සිය වගා හානි සඳහා වන්දි ලබා දීමට වහා කටයුතු කරන ලෙසයි.\nමසකට අධික කාලයක් ඉක්මගිය සිය වී වගාව පොහොර නොමැතිවීමෙන් විනාශවී ගොස් ඇති බවට මින්නේරිය ගොවි ජනපද ව්‍යාපාරයේ ගොවීන් චෝදනා කරනවා.\nමේ අතර පොළොන්නරුව ඇලහැර ගොවිජනපද ව්‍යාපාරයේ පිහිටි සියඹලාව ගම්මානයේ මෙවර මහ කන්නයේ වී වගාව රසායනික පොහොර නොමැතිව විනාශවී ගොස් ඇති අතර අක්කර 500ක පමණ වී ගොවිතැන් කෙරෙන මෙම ප්‍රදේශයේ එමගින් ජිවිකාව සරිකරගන්නා පවුල් ගණන 200කට ආසන්නයි.\nපොහොර නොමැතිව හසලක ප්‍ර දේශයේ ගොවීන්ද මුහුණ දී ඇත්තේ දැඩි අපහසුතාවකටයි.\nමේ බිබිල ප්‍රදේශයේ බඩඉරිඟු වගාවේ නිරත ගොවීන්ද පොහොර අර්බුදයෙන් බැටකමින් සිටින අයුරුයි.",
       "URL": "https://www.hirunews.lk/293915/නිසි-කලට-පොහොර-නො-ලැබීමෙන්-තවමත්-දුක්-විඳින-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1427"
}