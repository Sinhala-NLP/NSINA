{
       "Source": "hirunews",
       "Timestamp": "Friday, 10 March 2017 - 7:40",
       "Headline": "ත්‍රිකුණාමල සහ කන්තලේ රිය අනතුරුවලින් දෙදෙනෙකු මරුට - 10 කට තුවාල (ඡායාරූප)",
       "News Content": "ත්‍රිකුණාමලය නුවර මාර්ගයේ 93 හංදිය ප්‍රදේශයේදී සිදුවු රිය අනතුරකින් පුද්ගලයකු මියගොස් තිබෙනවා.\nඅද අලුයම 3.45 ට පමණ මෙම අනතුර සිදුව ඇත්තේ මෝටර් රථයක් සහ කැබ් රථයක් එකිනෙක ගැටීමෙන්.\nමියගොස් ඇත්තේ මෝටර් රථයේ රියදුරා බව අප වාර්තාකරු සඳහන් කලා.\nමෝටර් රථයේ ගමන් කල තවත් 3 දෙනෙකු සහ කැබ් රථයේ ගමන් කල දෙදෙනෙකු තුවාල ලබා කන්තලේ රෝහලට ඇතුලත් කර තිබෙනවා.\nමියගොස් ඇත්තේ මුල්ලිපතාන් ප්‍රදේශයේ පදිංචි 38 හැවිරිදි පාසැල් ගුරුවරයෙක්.\nමේ අතර වාකරේ ප්‍රදේශයේදී සිදුවු යතුරුපැදි අනතුරකින් පුද්ගලයකු ජීවිතක්ෂයට පත්ව තිබෙනවා.\nමඩකලපුව ත්‍රිකුණාමල මාර්ගයේ 67 වන කිලෝමීටර් කණුව ආසන්නයේදී ඊයේ පස්වරු 5 ට පමණ මෙම අනතුර සිදුව ඇත්තේ යතුරුපැදියක් පාලනය කර ගැනීමට නොහැකිව මාර්ගයෙන් ඉවතට පැන පෙරළී යාමෙන්.\nඅනතුරින් යතුරුපැදියේ ගමන් කල දෙදෙනෙකු බරපතල තුවාල ලබා ඇති අතර ඔවුන් වාකරේ රෝහලට ඇතුලත් කිරීමෙන් අනතුරුවයි යතුරුපැදිය පැදවු පුද්ගලයා මියගොස් ඇත්තේ.\nඔහු 38 හැවිරිදි පුද්ගලයෙක්.\nමේ අතර, බුත්තල - වැල්ලවාය මාර්ගයේ යුදගනාව මංසන්ධියේදී මෝටර් රථයක් මාර්ගයෙන් ඉවතට පැන සිදුවූ අනතුරකින් ද කුඩා දැරියන් දෙදෙනෙකු ඇතුළු 4 දෙනෙකු තුවාල ලබා රෝහල් ගත කර තිබෙනවා.\nපොලිසිය සදහන් කලේ මාර්ගයේ ගමන් කරමින් සිටි කුඩා දැරියන් දෙදෙනෙකු , කාන්තාවක් සහ මෝටර් රථය පැදවූ පුද්ගලයා අනතුරෙන් තුවාල ලබා රෝහල් ගත කෙරුණු බවයි.\nඡායාරූප - ත්‍රිකුණාමලය අබ්දුල් සලාම් යාසීම්",
       "URL": "https://www.hirunews.lk/156498/ත්‍රිකුණාමල-සහ-කන්තලේ-රිය-අනතුරුවලින්-දෙදෙනෙකු-මරුට-10-කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4622"
}