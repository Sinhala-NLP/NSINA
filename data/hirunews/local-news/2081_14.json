{
       "Source": "hirunews",
       "Timestamp": "Thursday, 18 March 2021 - 6:19",
       "Headline": "දිවයිනේ පළාත් කිහිපයක අද තැනින් තැන වැසි",
       "News Content": "දකුණු, සබරගමුව සහ බස්නාහිර පළාත් වල අද (18) පස්වරුවේ හෝ රාත්‍රි කාලයේදී තැනින් තැන වැසි හෝ ගිඟුරුම් සහිත වැසි ඇති විය හැකියි.\nරත්නපුර සහ නුවරඑළිය දිස්ත්‍රික්කවලත් ඇතැම් ස්ථානවලට මි.මී. 50ට වඩා වැඩි තද වර්ෂාපතනයන් ද ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කර ඇත්තේ.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතිනවා.\nමේ අතර ගිඟුරුම් සහිත වැසි සමග ඇතිවිය හැකි සුළං සහ අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව ජනතාවගෙන් ඉල්ලීමක් කර තිබෙනවා.",
       "URL": "https://www.hirunews.lk/265689/දිවයිනේ-පළාත්-කිහිපයක-අද-තැනින්-තැන-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2081"
}