{
       "Source": "hirunews",
       "Timestamp": "Wednesday, 05 October 2022 - 21:04",
       "Headline": "ගූගල් භාෂා පරිවර්තන මෙවලම චීනය තුල භාවිතය අත්හිටුවයි",
       "News Content": "ලොව ප්‍රමුඛ අන්තර්ජාල සේවා සැපයුම්කරු වන ගූගල් සමාගම සිය භාෂා පරිවර්තන මෙවලම චීනය තුළ අත්හිටුවීමට තීරණය කර ඇති බව විදෙස් මාධ්‍ය පවසනවා.\nචිනය තුළ අඩු පරිශීලකයින් සංඛ්‍යාවක් ගූගල් භාෂා පරිවර්ථනය භාවිත කිරීම එම තීරණයට ප්‍රධාන හේතුව වී ඇති බවයි වාර්තා වන්නේ.\nචීනය විසින් පනවනු ලැබූ වාරණ නීතිවලට අවනතවීමට අකමැතිවීම හේතුවෙන් 2010 වර්ෂයේ දී ද, ගූගල් සමාගම සිය අන්තර්ජාල සෙවුම් යෙදවුම චීනයෙන් ඉවත් කළ බවද විදෙස් මාධ්‍ය පෙන්වා දෙනවා.\nමීට අමතරව චීනය තුළ අන්තර්ජාල සේවා සැපයීමේදී ඊට අදාළ ස(ර්)වර් පහසුකම් රජයේ ආයතනයක් හරහා ලබාගැනීමට නියෝග කර ඇති බවද වාර්තා වනවා.\nගූගල් සමගම චීන වෙළඳපොළ සමඟ දැඩි සබඳතාවක් පවත්වා ඇති අතර ඔවුන් 2010 දී සිය සෙවුම් යන්ත්‍රය චීනයෙන් ඉවත් කළේ අන්තර්ජාලය හරහා චීනය රජය පැනවූ දැඩි වාරණයක් හේතුවෙන්.\nඑහි අනෙකුත් සේවාවන් වන ගූගල් සිතියම් සහ ජීමේල් ද චීන රජය විසින් ලෙස අවහිර කර තිබෙනවා.",
       "URL": "https://www.hirunews.lk/317130/ගූගල්-භාෂා-පරිවර්තන-මෙවලම-චීනය-තුල-භාවිතය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=822"
}