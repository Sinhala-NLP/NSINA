{
       "Source": "hirunews",
       "Timestamp": "Monday, 14 November 2022 - 12:18",
       "Headline": "සිරිපා කරුණාවට අවශ්‍ය යටිතල පහසුකම් සංවර්ධනය ගැන අගමැතිගෙන් ප්‍රකාශයක්",
       "News Content": "ශ්‍රී පාද කරුණාවට එක්වන බැතිමතුන් හට අවශ්‍ය කරන යටිතල පහසුකම් සංවර්ධනය කිරීමට රජයේ අවධානය යොමු කරන බව අග්‍රාමාත්‍ය දිනේෂ් ගුණවර්ධන පවසනවා.\nඅග්‍රාමාත්‍යවරයා මේ බව සඳහන් කළේ, ශ්‍රී පාදස්ථානාධිපති පූජ්‍ය බෙංගමුවේ ධම්මදින්න නායක හිමියන් බැහැදැකීමට එක් වූ අවස්ථාවේදියි.\nපැල්මඩුල්ල රජමහා විහාරස්ථානයට පැමිණි අග්‍රාමාත්‍යවරයා එලඹෙන උඳුවප් පොහොයේ සිට ඇරඹෙන ශ්‍රීපාද වන්දනාවට අදාළව පහසුකම් සැපයීම පිළිබඳ සියලුම පහසුකම් සැලසීමට ගත යුතු ක්‍රියාමාර්ග ගැන සාකච්ඡා සිදු කළා.\nඑමෙන්ම ඉදිරියේ දී යටත් විජිත සමයේ දී බ්‍රිතාන්‍යයන් විසින් අල්ලා ගනු ලැබූ මේ වනවිට රජය සහ වතු හිමියන් යටතේ ඇති ගොවි ඉඩම් වගා කිරීමට යළි ගොවියාට පවරා දීම සම්බන්ධයෙන් ද අග්‍රාමාත්‍යවරයා අදහස් පළ කළා.\nමෙම අවස්ථාවට මන්ත්‍රි පවිත්‍රා වන්නි ආරච්චි සහ ජෝන් සෙනෙවිරත්න ද එක් ව සිටියා.",
       "URL": "https://www.hirunews.lk/320349/සිරිපා-කරුණාවට-අවශ්‍ය-යටිතල-පහසුකම්-සංවර්ධනය-ගැන-අගමැතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=735"
}