{
       "Source": "hirunews",
       "Timestamp": "Tuesday, 03 October 2017 - 7:10",
       "Headline": "මහා සංඝ රත්නයේ ගෞරවය ආරක්ෂා කිරීම බෞද්ධ ජනතාවගේ වගකීමක් - ජනපති",
       "News Content": "මහා සංඝ රත්නයේ ගෞරවය ආරක්ෂා කිරීම බෞද්ධ ජනතාවගේ වගකීමක් බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව සඳහන් කළේ ගාල්ල ප්‍රදේශයේ පැවති උත්සවයකට එක්වෙමින්.\nගාල්ල දංගෙදර ශ්‍රී ජයවර්ධනාරාම විහාරස්ථානයේ අභිනව බුද්ධ ප්‍රතිමා වහන්සේ නිරාවරණය කිරීමේ පුණ්‍යෝත්සවය ඊයේ පස්වරුවේ සිදු කෙරුණේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nශ්‍රී ලංකා අමරපුර මහා සංඝ සභාවේ උත්තරීතර මහ නායක අග්ග මහා පණ්ඩිත කොටුගොඩ ධම්මාවාස මහ නාහිමිපාණන්, අමරපුර අරියවංස සද්ධම්ම යුක්තික නිකායේ මහා නායක එඩේරමුල්ලේ අමරමෝලි නායක හිමිපාණන් ඇතුළු ත්‍රෛනිකායික මහා සංඝ රත්නය ඇතුළු පිරිසක් මේ අවස්ථාවට එක්ව සිටියා.",
       "URL": "https://www.hirunews.lk/172415/මහා-සංඝ-රත්නයේ-ගෞරවය-ආරක්ෂා-කිරීම-බෞද්ධ-ජනතාවගේ-වගකීමක්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4291"
}