{
       "Source": "hirunews",
       "Timestamp": "Friday, 26 April 2019 - 17:45",
       "Headline": "පොලිස්පති නියෝග මත සෑම පළාතකටම විශේෂ මෙහෙයුම් මැදිරි",
       "News Content": "පොලිස්පතිවරයාගේ නියෝග අනුව සෑම පළාතකටම අදාළව විශේෂ මෙහෙයුම් මැදිරිය බැගින් ස්ථාපිත කිරීමට පියවර ගෙන තිබෙනවා.\nඉතා හදිසි අවස්ථාවකදී තමප්‍රදේශයට අදාළව ජනතාවට මෙම විශේෂිත මෙහෙයුම් මැදිරිය හරහා තොරතුරු ලබාගැනීමට හැකියාව පවතින බවයි පොලිසිය සඳහන් කළේ.\nඊට අමතරව ආරක්ෂක තත්වයට අදාළ තොරතුරු එම විශේෂ මැදිරියට දැනුම්දීමට ද හැකියාව පවතිනවා.\nමෙම විශේෂ මෙහෙයුම් මැදිරි අදාළ ජ්‍යෙෂ්ඨ නියෝජ්‍ය පොලිස්පතිවරුන්ගේ අධීක්ෂණය යටතේ ඒ ඒ ජ්‍යෙෂ්ඨ නියෝජ්‍ය පොලිස්පති කාර්යාලවල ස්ථාපිත කර තිබෙනවා.\nඑම මෙහෙයුම් මැදිරිවල  දුරකථන අංක ද පොලිසිය ප්‍රකාශයට පත්කර ඇති අතර එමගින් තොරතුරු ලබාදිය හැකියි.",
       "URL": "https://www.hirunews.lk/215231/පොලිස්පති-නියෝග-මත-සෑම-පළාතකටම-විශේෂ-මෙහෙයුම්-මැදිරි",
       "Category": "Local News",
       "Parent URL": "https://www.hirunews.lk/local-news.php?pageID=3383"
}