{
       "Source": "hirunews",
       "Timestamp": "Thursday, 23 June 2022 - 8:02",
       "Headline": "තලෙයිබාන් පාලනය ජාත්‍යන්තරයෙන් උදව් ඉල්ලයි",
       "News Content": "භූ කම්පනයෙන් දැඩි ලෙස අසරණ ව සිටින ඇෆ්ගනිස්ථානට ආධාර ලබාදෙන ලෙස පාලක තලෙයිබාන් සංවිධානය ජාත්‍යන්තර ප්‍රජාවගෙන් ඉල්ලා සිටිනවා.\nඅවතැන් වූ ජනතාවට අවශ්‍ය ආහාර, ඖෂධ ඇතුළු අත්‍යවශ්‍ය ද්‍රව්‍ය කඩිනමින් ලබාදෙන ලෙසයි ඔවුන් ඉල්ලා සිටින්නේ.\nඇෆ්ගනිස්ථානයේ පක්ටිකා ප්‍රාන්තයේ ගොඩබිම් ප්‍රදේශයක සිදු වූ භූ කම්පනයෙන් ජිවිතක්ෂයට පත්වූ සංඛ්‍යාව මේ වනවිට දහස ඉක්මවා තිබෙනවා.\nවිදෙස් මාධ්‍ය වාර්තා කළේ තවත් පුද්ගලයින් 1500ක් පමණ තුවාල ලබා ඇති බව යි.\nවසර 20කට පසු ව ඇෆ්ගනිස්ථානය මුහුණ දුන් දරුණුතම අනතුර මෙය වනවා.",
       "URL": "https://www.hirunews.lk/307937/තලෙයිබාන්-පාලනය-ජාත්‍යන්තරයෙන්-උදව්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1074"
}