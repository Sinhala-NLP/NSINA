{
       "Source": "hirunews",
       "Timestamp": "Monday, 05 March 2018 - 7:17",
       "Headline": "කළු ගඟෙන් හමුවූ කාන්තා මළ සිරුර",
       "News Content": "කළුතර උතුර පොලිස් වසමේ බන්ධනාගාරය පිටුපස පිහිටි කළු ගඟේ තිබී තරුණියකගේ මළ සිරුරක් සොයාගෙන තිබෙනවා.\nලද තොරතුරකර අනුව ඊයේ (04) පස්වරුවේ මෙම සිරුර සොයාගත් බවයි පොලිසිය පවසන්නේ.\nසොයාගත් මළ සිරුර අවුරුදු 22ක් වයසැති තරුණියකගේ බවට හඳුනාගෙන තිබෙනවා.\nඑරන්දිකා හංසමාලි නැමැති අදාල තරුණිය කෙත්හේන, තෙබුවන ප්‍රදේශයේ පදිංචිකාරිණියක් බවට කරුණු අනාවරණය වී ඇති බවයි පොලිසිය පැවසුවේ.\nඇයගේ දෙමව්පියන් පැමිණ සිරුර හඳුනාගෙන ඇති අතර පශ්චාත් මරණ පරීක්ෂණය අද (05) නාගොඩ රෝහලේදී සිදුකිරීමට නියමිත බව සඳහන්.\nකළුතර උතුර පොලිසිය වැඩිදුර විමර්ෂණ සිදුකරනු ලබනවා.",
       "URL": "https://www.hirunews.lk/185136/කළු-ගඟෙන්-හමුවූ-කාන්තා-මළ-සිරුර",
       "Category": "Local News",
       "Parent URL": "https://www.hirunews.lk/local-news.php?pageID=4052"
}