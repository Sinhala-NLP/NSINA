{
       "Source": "hirunews",
       "Timestamp": "Thursday, 22 September 2016 - 17:44",
       "Headline": "ඇළකින් හමුවු බිළිඳාගේ මරණයට හේතුව හෙළිවෙයි",
       "News Content": "පේරාදෙණිය එලුගොඩ ප්‍රදේශයේ ඇළක දමාගොස් තිබියදී හමුවු බිළිඳා ඝාතනය කර ඇත්තේ හිසට සිදුකල පහරදීමකින් බවට අනාවරණ වී තිබෙනවා.\nඒ එම මළ සිරුර සම්බන්ධයෙන් කල පශ්චාත් මරණ පරීක්ෂණයේදීයි.\nඑම පරීක්ෂණය පේරාදෙණියරෝහලේ අධිකරණ වෛද්‍ය නිලධාරීවරයා විසින් පවත්වන ලද අතර බිළිඳාගේ හිස පුපුරා අභ්‍යන්තර ලේ ගැලීමක් සිදුව ඇති බවටයි වාර්තාව මගින් ප්‍රකාශ කර ඇත්තේ.\nඅප වාර්තාකරු සඳහන් කලේ පේරාදෙණිය පොලිස් බල ප්‍රදේශයේ සෑම ග්‍රාම නිලධාරී වසමක්ම ආවරණය වන පරිදි අදාළ කාලසීමාවේ දරුවන් ප්‍රසුත කල මව්වරු පිළිබඳ වාර්තාවක් ලබාගෙන ඇතත් සැක කටයුතු කිසිවකුත් පොලිසියට හමුවී නොමැති බවයි.\nවෙනත් ප්‍රදේශයකදී මෙම දරුවා ඝාතනය කර එලුගොඩ ඇල මාර්ගයට ගෙනවිත් දමන්නට ඇතැයි පොලිසිය සැක පළකරනවා.\nපේරාදෙණිය පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/143579/ඇළකින්-හමුවු-බිළිඳාගේ-මරණයට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4867"
}