{
       "Source": "hirunews",
       "Timestamp": "Sunday, 07 August 2022 - 7:54",
       "Headline": "රාජ්‍ය බැංකුවකින් කෝටි හයකට වැඩි මුදලක් වංචා කළ කාන්තාවක් අත්අඩංගුවට",
       "News Content": "රාජ්‍ය බැංකුවකින් රුපියල් හයකෝටි අසූ තුන්ලක්ෂ හතලිස්දහසක මුදලක් වංචා කළ හිටපු බැංකු නිලධාරිනියක් අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\n2017 වසරේදී එම රාජ්‍ය බැංකුව සතු පෞද්ගලික ණය ගොනු 48 ක් මගින් ව්‍යාජ තොරතුරු සපයා මෙම මුදල වංචා කර තිබුණා.\nසිද්ධියට සම්බන්ධ ප්‍රධාන සැකකාරිය අදාළ රාජ්‍ය බැංකුවේ අභ්‍යන්තර විගණන නිලධාරිනිය වන අතර, ඇය මේ වනවිට මියගොස් ඇති බවයි වාර්තාවන්නේ.\nඅත්අඩංගුවට ගත් කාන්තාව එම බැංකුවේම විශ්‍රාමික සහකාර සාමාන්‍යාධිකාරීවරියක් බවයි පොලිසිය සඳහන් කළේ.",
       "URL": "https://www.hirunews.lk/312111/රාජ්‍ය-බැංකුවකින්-කෝටි-හයකට-වැඩි-මුදලක්-වංචා-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=959"
}