{
       "Source": "hirunews",
       "Timestamp": "Saturday, 29 October 2022 - 20:16",
       "Headline": "කලාකරුවන් රැසක් දායාද කළ බෙල්වුඩ් අද අභාවයට ?",
       "News Content": "ජාතික තරුණ සේවා සභාවට අනුබද්ධ බෙල්වුඩ් සෞන්දර්ය නිකේතනය මෙරට කලා ක්ෂේත්‍රයට නිර්මාණකරුවන් රැසක් දායාද කළ තෝතැන්නක්. නමුත් අද එය අභාවයට යමින් තිබෙනවා.\nඒ සම්බන්ධයෙන් සොයා බැලීමට යෞවන කටයුතු අමාත්‍ය රොෂාන් රණසිංහ එහි හදිසි සංචාරයක නිරත වූ අතර, එහිදී සිසුවෙකු පවතින ගැටලු සම්බන්ධයෙන් අමාත්‍යවරයා දැනුවත් කළා.\nගායනය, වාදනය හා නර්තනය ඇතුලු සෞන්දර්්‍ය විෂයන් සඳහා ලලිත කළාවේදී ඩිප්ලෝමා හැදෑරීමේ නිසි පහසුකම් මීට පෙර මෙම ස්තානයේ පැවතියත්, මේ වන විට ඒ සඳහා පවතින්නේ ඉතා අඩු පහසුකම්.\nදැන් එහි සිටින්නේ සිසුන් 69 දෙනෙකු පමණයි.\nඅමාත්‍ය රොෂාන් රණසිංහ මෙහිදී ජාතික තරුණ සේවා සභාවේ සභාපති ටිරාන් ද සිල්වා දුරකථනයෙන් සම්බන්ධ කර ගනිමින් බෙල්වුඩ් නිකේතනයේ අඩුපාඩු සම්බන්ධයෙන් ගත හැකි ක්‍රියාමාර්ග පිලිබඳව සාකච්ඡා කළා.",
       "URL": "https://www.hirunews.lk/319151/කලාකරුවන්-රැසක්-දායාද-කළ-බෙල්වුඩ්-අද-අභාවයට",
       "Category": "Local News",
       "Parent URL": "https://www.hirunews.lk/local-news.php?pageID=769"
}