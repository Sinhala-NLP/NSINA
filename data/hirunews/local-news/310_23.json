{
       "Source": "hirunews",
       "Timestamp": "Sunday, 28 May 2023 - 20:01",
       "Headline": "සිසුන්ගේ නාසයෙන් කටෙන් ලේ හැලෙන්න ගුටි දුන් ගුරුවරයෙකු අත්අඩංගුවට",
       "News Content": "යාපනයේ තෙලිප්පලෙයි මහජන විද්‍යාලයේ සිසුන් තුන් දෙනෙකුට පහර දුන් ගුරුවරයෙකු තෙලිප්පලෙයි පොලීසිය විසින් ඊයේ(27) අත්අඩංගුවට ගෙන තිබෙනවා.\nසිසුන් පිරිසක් කොණ්ඩය නොකපා පාසලට පැමිණි අවස්ථාවේදී ඔවුන්ට බැන වදිමින් අදාල ගුරුවරයා සිසුන්ට පහර දී ඇති අතර ඉන් සිසුන් තුන් දෙනෙකු නාසයෙන් හා කටෙන් ලේ ගැලීම නිසා එම අවස්තාවේ දී රෝහල් ගත කොට තිබෙන බවයි අප වාර්තාකරු පවසන්නේ.\nඑම සිසුන් තුන් දෙනාගෙන් එක් අයෙකු අපස්මාර රෝගයෙන් පෙළෙන නිසා ඔහුගේ තත්ත්වය බරපතල බව රෝහල් ආරංචි මාර්ග සඳහන් කරනවා.\nසිසුන්ගේ දෙමව්පියන් මේ සම්බන්ධයෙන් යාපනය කලාප අධ්‍යාපන අධ්‍යක්ෂ කාර්යාලයට පැමිණිල්ලක් කරමින් ප්‍රකාශ කොට ඇත්තේ මෙම ගුරුවරයා සිසුන්ට ඉතා අමානුෂික අන්දමට දිනපතාම පහර දෙන නිසා එම ගුරුවරයාව මනෝ වෛද්‍යවරයෙකු හමුවට ඉදිරිපත් කිරීමට කටයුතු කරන ලෙසයි.\nකෙසේ වෙතත් දෙමව්පියන්ගේ පැමිණිලි මත අත්අඩංගුවට ගෙන ඇති ගුරුවරයා මල්ලාකම් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/336468/සිසුන්ගේ-නාසයෙන්-කටෙන්-ලේ-හැලෙන්න-ගුටි-දුන්-ගුරුවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=310"
}