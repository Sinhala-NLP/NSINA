{
       "Source": "hirunews",
       "Timestamp": "Wednesday, 03 August 2022 - 13:19",
       "Headline": "කොරෝනා පැතිරුණත් පාසල් වසා නො දමන බව අධ්‍යාපන ඇමති කියයි",
       "News Content": "කොරෝනා වෛරසය ව්‍යාප්ත වුව ද පාසල් වසා නො දමන බව අධ්‍යාපන අමාත්‍ය ආචාර්ය සුසිල් ප්‍රේමජයන්ත් ප්‍රකාශ කළා.\nහිරු ප්‍රවෘත්ති අංශය සමග සම්මුඛ සාකච්ඡාවකට එක්වෙමිනු යි අමාත්‍යවරයා මේ බව කියා සිටියේ.\nඑමෙන්ම මෙම වසරේ ශිෂ්‍යත්ව විභාගය ලබන නොවැම්බර් 27 වන දා සහ උසස් පෙළ විභාගය නොවැම්බර් 28 වන දා පැවැත්විම සැලසුම් කර ඇති බව ද අමාත්‍යවරයා මෙහි දී සදහන් කළා.\nමාර්තු මාසයේ පැවැති 2021 වසරේ උසස් පෙළ විභාගයේ ප්‍රතිඵල අගොස්තු 15 වනදායින් පසු නිකුත් කරන බවත් මෙම වසරේ සමාන්‍ය පෙළ විභාගය ලබන වසරේ අප්‍රේල් මාසයේ 02 වන දායින් පසු පැවැත්විමට කටයුතු කරන බවත් අධ්‍යාපන අමාත්‍ය සුසිල් ප්‍රේමජයන්ත් වැඩිදුරටත් කියා සිටියා.",
       "URL": "https://www.hirunews.lk/311758/කොරෝනා-පැතිරුණත්-පාසල්-වසා-නො-දමන-බව-අධ්‍යාපන-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=969"
}