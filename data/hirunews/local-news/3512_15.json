{
       "Source": "hirunews",
       "Timestamp": "Friday, 08 February 2019 - 13:28",
       "Headline": "පෑලියගොඩ අවට මාර්ග කිහිපයක දැඩි රථ වාහන තදබදයක්",
       "News Content": "කොළඹ වරායෙන් කන්ටේනර් විශාල සංඛ්‍යාවක් එකවර පිටව යාමත් සමඟ පෑලියගොඩ සහ ඒ අවට මාර්ග කිහිපයක දැඩි රථ වාහන තදබදයක් හටගෙන තිබෙනවා.\nපොලීසිය සඳහන් කළේ 4 කණුව, පෑලියගොඩ, අලූත් පාලම, ඉඟුරුකඬේ හන්දිය සහ සුගතදාස ක්‍රීඩාංගණය අවට මාර්ගවල මේ වන විට දැඩි රථ වාහන තදබදයක් පවතින බවයි.\nපසුගිය දිනවල ක්‍රියාත්මක වූ රේගු වෘත්තීය ක්‍රියාමාර්ගය හේතුවෙන් නිශ්කාෂනය පමා වූ මෙම කන්ටේනර් රථ කොළඹ වරාය තුළ රඳවා තිබූ බව සඳහන්.",
       "URL": "https://www.hirunews.lk/209979/පෑලියගොඩ-අවට-මාර්ග-කිහිපයක-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=3512"
}