{
       "Source": "hirunews",
       "Timestamp": "Monday, 26 June 2023 - 17:49",
       "Headline": "සිඟිත්තියට ආහාර ලබාදෙමින් සිටි මවට අපස්මාර රෝගය වැළදෙයි- සිඟිත්තිය ජිවිතක්ෂයට",
       "News Content": "තම සිගිත්තියට ආහාර ලබාදෙමින් සිටි 26 හැවිරිදි මවට ඇතිවූ අපස්මාර රෝගී තත්ත්වයත් සමඟ ආහාර කවමින් සිටි දියණියට ආහාර උගුරේ යෑම නිසා දියණිය ජීවිතක්ෂයට පත්වූ පුවතක් බගවන්තලාව ප්‍රදේශයෙන් වාර්තා වෙනවා.\nමෙසේ ජිවිතක්ෂයට පත් වි ඇත්තේ බගවන්තලාවේ පදිංචි අරුමුගන් අගල්යා (අවු1½ )නැමති සිගිත්තියක් බව සඳහන්.\nසිගිත්තියගේ මව දිවා ආහාර පිලියෙල කර නිවස තුලදි සිගිත්තියට ආහාර ලබා දි ඇති බවත් , එම අවස්තාවේ එකවරම මවට අපස්මාර රෝගය වැළදිම නිසා ආහාර අනුභව කරමින් සිටි සිගිත්තියගේ උගුරේ ආහාර සිරවිමෙන් මව බදාගෙන බිම වැතිරි සිටියදි අසල්වාසින් විසින් මව සහ සිගිත්තිය (25) දින රෝහල් ගත කළ අවස්ථාවේ සිගිත්තිය ජිවිතක්ෂයට පත් වි ඇති බවයි බගවන්තලාව පොලිසිය ප්‍රකාශ කර සිටියේ.\nජිවිතක්ෂයට පත් සිගිත්තියගේ මව දිගු කාලයක් අපස්මාර රෝගයෙන් පෙලි ඇති බවත්, ඒ සඳහා ඇය ප්‍රතිකාර ලබමින් සිට ඇති බවයි වැඩිදුරටත් වාර්තා වෙන්නේ.\nමියගිය සිගිත්තියගේ සිරුර සම්බන්ධයෙන් පශ්චාර මරණ පරික්ෂණය පැවැත්විම සඳහා සිරුර දික්ඔය මුලික රෝහල වෙත යොමු කර ඇති බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/339156/සිඟිත්තියට-ආහාර-ලබාදෙමින්-සිටි-මවට-අපස්මාර-රෝගය-වැළදෙයි-සිඟිත්තිය-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=234"
}