{
       "Source": "hirunews",
       "Timestamp": "Monday, 17 October 2022 - 16:41",
       "Headline": "රූපවාහිනියේත් ලයිට් කැපේ!",
       "News Content": "ශ්‍රී ලංකා රූපවාහිනී සංස්ථාවේ විදුලිය විසන්ධි කර ඇති බව වාර්තා වනවා.\nරූපවාහිනී සංස්ථා අභ්‍යන්තර ආරංචි මාර්ග සඳහන් කරන්නේ අද (17) පෙරවරුවේ පැමිණි විදුලි බල මණ්ඩලයේ කාර්මික නිලධාරීන් පිරිසක් විසින් අදාළ විදුලිය සිඳලීම සිදු කළ බවයි.\nරුපියල් මිලියන ගණනාවක් වන රූපවාහිනී සංස්ථා විදුලි බිල නො ගෙවීම මීට හේතු වී ඇති බවයි සංස්ථා අභ්‍යන්තර ආරංචි මාර්ග සඳහන් කළේ.\nහිරු ප්‍රවෘත්ති සමග අදහස් දැක් වූ රූපවාහිනී සංස්ථාවේ නිලධාරියක් කියා සිටියේ, මේ වන විට නාලිකාවේ විකාශ කටයුතු ආදේශක බලශක්ති ප්‍රභවයන් භාවිත කරමින් සිදු කෙරෙන බව‍යි.\nකෙසේ වෙතත් මේ වන විටත් රූපවාහිනී සංස්ථා බලධාරීන් විසන්ධි කරන ලද විදුලි බලය නැවත යථාවත් කර ගැනීම සඳහා විදුලි බල මණ්ඩලය සමඟ සාකච්ඡා කරමින් සිටින බවත් වාර්තා වනවා.",
       "URL": "https://www.hirunews.lk/318107/රූපවාහිනියේත්-ලයිට්-කැපේ",
       "Category": "Local News",
       "Parent URL": "https://www.hirunews.lk/local-news.php?pageID=797"
}