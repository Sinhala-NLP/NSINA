{
       "Source": "hirunews",
       "Timestamp": "Sunday, 04 February 2018 - 12:51",
       "Headline": "ගම්පහ වෙඩි තැබීමකින් පුද්ගලයෙකු බරපතල තුවාල ලබයි",
       "News Content": "ගම්පහ - නැදගමුව - බෝගස්ගහ හන්දිය ප්‍රදේශයේදී අද දහවල් සිදුවූ වෙඩි තැබීමකින් පුද්ගලයෙකු බරපතල තුවාල ලබා තිබෙනවා.\nවෙඩි තැබීමෙන් අතකට සහ පාදයකට බරපතල තුවාල සිදුවී ඇති එම පුද්ගලයා මේ වනවිට ගම්පහ රෝහලට ඇතුළත් කර ඇති බව සඳහන්.\nමෙලෙස වෙඩි ප්‍රහාරයට ලක්වී ඇත්තේ 34 හැවිරිදි එම ප්‍රදේශයේම පදිංචි පුද්ගලයෙක්.\nවැලි සහ පස් අලෙවි කිරීම සම්බන්ධයෙන් ඇතිවූ ආරවුලක් වෙඩි තැබීමට හේතුව වන්නට ඇති බවටයි පොලීසිය සැක පළ කරන්නේ.",
       "URL": "https://www.hirunews.lk/182855/ගම්පහ-වෙඩි-තැබීමකින්-පුද්ගලයෙකු-බරපතල-තුවාල-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=4093"
}