{
       "Source": "hirunews",
       "Timestamp": "Sunday, 21 May 2023 - 22:51",
       "Headline": "බො‍රැල්ලේදී සැකකරුවන් 07 දෙනෙක් අත්අඩංගුවට",
       "News Content": "බොරැල්ල - වනාතමුල්ල කාදර් නානාවත්ත ප්‍රදේශයේදී පොලිස් විශේෂ කාර්ය බලකා නිලධාරීන් හා කොළඹ දකුණු කොට්ඨාසයේ නිලධාරීන් එක්ව සිදු කරන ලද අපරාධ නිවාරණ විශේෂ සෝදිසි මෙහෙයුමක දී අන්තරාදායක වරදක් කළ හැකි ආයුධ (කඩු, කිණිසි, මන්නා) සමඟින් සැකකරුවන් 04 දෙනෙකුද, ගංජා ග්‍රෑම් 02 මිලි ග්‍රෑම් 740 හා අයිස් මත්ද්‍රව්‍ය මිලි ග්‍රෑම් 183 සමඟින් සැකකරුවන් 03 දෙනෙකුද අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අවුරුදු 24 ත් 49 ත් අතර වයස්වල පසුවන බොරැල්ල හා දිවුලපිටිය යන ප්‍රදේශවල පදිංචිකරුවන්.\nසැකකරුවන් හෙට (22) දින මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nබොරැල්ල පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/335869/බො‍රැල්ලේදී-සැකකරුවන්-07-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=326"
}