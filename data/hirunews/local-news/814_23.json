{
       "Source": "hirunews",
       "Timestamp": "Sunday, 09 October 2022 - 16:14",
       "Headline": "යුපුන් අබේකෝන් හමුවීමට රොෂාන් රණසිංහ ඉතාලියට",
       "News Content": "ශ්‍රී ලංකාවට මහත් අභිමානයක් එක්කළ ආසියාවේ වේගවත්ම මිනිසා යුපුන් අබේකෝන් ක්‍රීඩකයා හමුවීමට ක්‍රීඩා හා යෞවන කටයුතු අමාත්‍ය රොෂාන් රණසිංහ ඉතාලිය ගොස් තිබෙනවා.\nයුපුන් අබේකෝන් ගේ පුහුණු සැසියක් අතරතුර ඔහු හා ඔහුගේ පුහුණුකරු හමුවීමට ක්‍රීඩා අමාත්‍යවරයාට හැකි වී තිබෙනවා.\nමෙම අවස්ථාවට ඉතාලියේ තානාපති ආචාර්ය ජගත් වැල්ලවත්ත මහතා ද එක් වී තිබෙනවා.\nඑහිදී යුපුන් අබේකෝන් ක්‍රීඩකයාගේ පුහුණුකරු හා ඔහුගේ කණ්ඩායම සමග දීර්ඝව සාකච්ඡා කර තිබෙනවා.\nඔවුන් පවසා සිටියේ යුපුන් වැනි ක්‍රීඩකයෙක් ආසියාවටම අභිමානයක් බවත්,  ඉදිරි තරගාවලියේදී ඔලිම්පික් පදක්කමක බලාපොරොත්තුවක් ශ්‍රී ලංකාවට තබාගත හැකි බවයි.\nශ්‍රී ලංකාවේ දක්ෂතා දක්වන ක්‍රීඩකයින්ට පුහුණු අවස්ථා උදාකර දෙන ලෙස අමාත්‍යවරයා කළ ඉල්ලීමට ඔවුන්ගේ යහපත් ප්‍රතිචාර හිමි වී තිබෙනවා.\nදැනටමත් බිනුර ක්‍රීඩකයා පුහුණුවීම් ලබන අතර මීටර් 800 තරඟ කරන ගංගා ක්‍රීඩිකාව හටද අවස්ථාව ලබා දෙන ලෙස එහිදී අමාත්‍යවරයා පුහුණුකරුවන් ගෙන් ඉල්ලීමක් කළා.\nවර්ථමාන ක්‍රීඩාව තාක්ෂණය සමග බද්ධව කටයුතු කරන බවත්, නිවැරදි සම්භාහන ක්‍රමවේදයන් ක්‍රීඩාවක් ජය ගැනීමට අත්‍යවශ්‍ය වන ආකාරයත් යුපුන්ගේ පුහුණුකරු විසින් අමාත්‍යවරයා දැනුම්වත් කර තිබෙනවා.\nයුපුන්ගේ ඉලක්ක වෙත යාමට ඔහුට අවශ්‍ය සෑම සහයෝගයක්ම උපරිමයෙන් ලබා දීමට රටක් ලෙස තමන් ඇතුලු ශ්‍රී ලාංකිකයින් සූදානම් බව ක්‍රීඩා අමාත්‍යවරයා එම හමුවේ දී පැවසුවා.\nයුපුන් අබේකෝන් ක්‍රීඩකයාගේ පුහුණුකරු Claudio Licciardello වෙත ශ්‍රී ලංකාවට පැමිණෙන ලෙස ක්‍රීඩා අමාත්‍යවරයා කළ ආරාධනය ඔහු විසින් පිළිගත් අතර, අමාත්‍යවරයා ගේ පැමිණීම ඇගයූ ඔවුන් අපගේ බලාපොරොත්තු සඵල කිරීමට උපරිමයෙන් කැපවෙන බව ප්‍රකාශ කළා.\nයුපුන් අභයකෝන් ක්‍රීඩකයාගේ පුහුණුකරුට ලංකාවට පැමිණ ලංකාවේ පුහුණුකරුවන්ට පුහුණුවක් ලබා දෙන ලෙස ද ලෙසද ක්‍රීඩා අමාත්‍යවරයා ඉල්ලා සිටි අතර එම ඉල්ලීම ඔහු විසින් පිළිගන්නා ගනු ලැබුවා.",
       "URL": "https://www.hirunews.lk/317435/යුපුන්-අබේකෝන්-හමුවීමට-රොෂාන්-රණසිංහ-ඉතාලියට",
       "Category": "Local News",
       "Parent URL": "https://www.hirunews.lk/local-news.php?pageID=814"
}