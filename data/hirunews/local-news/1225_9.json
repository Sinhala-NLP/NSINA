{
       "Source": "hirunews",
       "Timestamp": "Monday, 18 April 2022 - 6:41",
       "Headline": "රැකීරක්ෂා සඳහා පිටත්ව යාම පූර්වභාග 6.51ට",
       "News Content": "රැකී රක්ෂා සඳහා පිටත්ව යාමේ නැකත අද උදෑසන 6.51ට යෙදී තිබෙනවා.\nසුදු පැහැති වස්ත්‍රාභරණයෙන් සැරසී දී කිරි මිශ්‍ර කිරි බතක් සහ කැවිළි වර්ගයක් අනුභව කොට දකුණු දිශාව බලා රැකී රක්ෂා සඳහා පිටත්ව යාම මැනවි බවයි අලුත් අවුරුදු චාරිත්‍රවල දැක්වෙන්නේ.\nමේ අතර අලුත් අවුරුදු නිවාඩු සමයෙන් පසු අද සිට රජයේ කාර්යාල සේවා සාමාන්‍ය පරිදි ආරම්භවීමත් සමග ඔවුන්ට අවශ්‍ය පොදු ප්‍රවාහන සේවා ගැටලුවකින් තොරව යෙදවීමට පියවර ගෙන ඇති බව ලංකා ගමනාගමන මණ්ඩලයේ නියෝජ්‍ය සාමාන්‍යාධිකාරී පණ්ඩුක ස්වර්ණහංස සඳහන් කළා.",
       "URL": "https://www.hirunews.lk/302174/රැකීරක්ෂා-සඳහා-පිටත්ව-යාම-පූර්වභාග-6-51ට",
       "Category": "Local News",
       "Parent URL": "https://www.hirunews.lk/local-news.php?pageID=1225"
}