{
       "Source": "hirunews",
       "Timestamp": "Wednesday, 30 November 2022 - 8:00",
       "Headline": "කොග්ගල දී දිවි නසාගැනීමට තැත් කළ පුද්ගලයා දුම්රිය මැදිරි අතරින් පලා යයි",
       "News Content": "ගාලු කුමාරි දුම්රියට පැන දිවි නසා ගැනීමට තැත් කළ බවට සැක කරන පුද්ගලයෙකු පසු ව දුම්රිය මැදිරි අතරින් පලා යනු දුටු පුවතක් ඊයේ (29) වාර්තා වුණා.\nඅප වාර්තාකරු සඳහන් කළේ ගාල්ල - කොග්ගල කඩේ මංසන්ධිය ආසන්නයේ දී මෙය සිදු ව ඇති බව යි.\nමරදානේ සිට බෙලිඅත්ත බලා ධාවනය වෙමින් තිබූ දුම්රිය රියදුරන් අදාළ පුද්ගලයා දුම්රිය මාර්ගය හරහා සිටිනු දැකීමත් සමඟ වේගය අඩු කර තිබෙනවා.\nපසු ව දුම්රිය මැදිරි කිහිපයක් ඔහු සිටි ස්ථානය පසුකර ගියත්, දුම්රිය නැවතුණු පසු එකවරම අදාළ පුද්ගලයා දුම්රිය මැදිරි අතරින් පිටතට පැමිණ දිවගොස් ඇති බවයි වාර්තා වන්නේ.",
       "URL": "https://www.hirunews.lk/321612/කොග්ගල-දී-දිවි-නසාගැනීමට-තැත්-කළ-පුද්ගලයා-දුම්රිය-මැදිරි-අතරින්-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=699"
}