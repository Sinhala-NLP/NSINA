{
       "Source": "hirunews",
       "Timestamp": "Thursday, 02 February 2023 - 10:20",
       "Headline": "එලොන් මස්ක් දින දෙකකට පුද්ගලිකත්වය රැක ගනී",
       "News Content": "ට්විටර් ආයතනයේ හිමිකරු වන ලොව ප්‍රමුඛ පෙළේ ධනවතෙකු වන එලොන් මස්ක් සිය ට්විටර් ගිණුම පුද්ගලික කර තිබෙනවා.\nදින දෙකක කාලයක් සඳහා තම ට්විටර් ගිණුම පුද්ගලික කර දැමූ මස්ක් පවසා සිටියේ ට්විටර් පරිශීලකයන්ගේ වෙනස් වීමෙන් අනතුරුව ඔහුගේ සටහන් බලන පිරිස පිළිබඳව පරික්ෂා කිරීමට මෙම පියවර ගත් බවයි.\nඒ සම්බන්ධයෙන් සටහනක් තබමින් ඔහු පවසා සිටියේ,\n\"මගේ පොදු ට්වීට් වලට වඩා ඔබ මගේ පුද්ගලික ට්වීට් දකිනවා ද යන්න පරීක්ෂා කිරීම සඳහා හෙට උදෑසන වන තෙක් මගේ ගිණුම පුද්ගලික කරනවා.\"\nයනුවෙන්.\nඒ අනුව මිලියන 127 අනුගාමිකයින් සිටින එලෝන් මස්ක්ගේ ට්විටර් ගිණුම මේ මොහොත වන විට පුද්ගලික සැකසුමකයි පවතින්නේ.\nකෙසේ නමුත් එලෝන් මස්ක් විසින් නිකුත් කළ අදාල පණිවිඩය මිලියන 7කට අදික පිරිසක් විසින් කියවා ඇති බවයි විදෙස් මාධ්‍ය වාර්තා කරන්නේ.\nඒ අනුව කිසියම් කෙනෙකුට එලෝන් මස්ක්ගේ ට්විටර් ගිණුමට මේ අවස්ථාවේ පිවිසුණහොත් එය දිස් වන්නේ පහත ආකාරයටයි.",
       "URL": "https://www.hirunews.lk/326462/එලොන්-මස්ක්-දින-දෙකකට-පුද්ගලිකත්වය-රැක-ගනී",
       "Category": "Local News",
       "Parent URL": "https://www.hirunews.lk/local-news.php?pageID=563"
}