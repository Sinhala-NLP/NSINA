{
       "Source": "hirunews",
       "Timestamp": "Wednesday, 07 August 2019 - 7:48",
       "Headline": "වෑන් රථ අනතුරකින් කාන්තාවන් දෙදෙනෙකු මරුට",
       "News Content": "වැල්ලවාය - මොණරාගල මාර්ගයේ ආනාපල්ලම ප්‍රදේශයේදී ලොරි රථයක් සහ වෑන් රථයක් මුහුණට මුහුණ ගැටී පසුව ලොරි රථය පදික කාන්තාවකගේ සහ අසළ ගසක ගැටීමෙන් ඊයේ අනතුරක් සිදු වුණා.\nසිද්ධියෙන් 51 හැවිරිදි පදික කාන්තාව සහ වෑන් රථයේ ගමන් කළ 63 හැවිරිදි කාන්තාවක මිය ගියා.\nඅනතුරෙන් තුවාල ලැබූ රථ රියදුරන් දෙදෙනා, වෑන් රථයේ ගමන් ගත් අවුරුදු 3ක් වයසැති කුඩා දරුවෙකු සහ තවත් කාන්තාවක් මොණරාගල රෝහලට ඇතුළත් කර තිබෙනවා.\nමේ අතර ,මීගමුව - මුන්නක්කරය මාර්ගයේ ශාන්ත කිතුලා ප්‍රදේශයේදී යතුරුපැදි දෙකක් ගැටී ඊයේ සිදුවූ තවත් අනතුරකින් එක් යතුරුපැදියක ගමන් කළ තරුණයන් දෙදෙනෙකු ජීවිතක්ෂයට පත්වුණා.\nසිද්ධියෙන් මෙලෙස මියගොස් ඇත්තේ 19 හැවිරිදි වියේ පසුවන එම ප්‍රදේශයේම පදිංචි තරුණයින් දෙදෙනෙක්.",
       "URL": "https://www.hirunews.lk/221707/වෑන්-රථ-අනතුරකින්-කාන්තාවන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3212"
}