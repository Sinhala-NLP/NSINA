{
       "Source": "hirunews",
       "Timestamp": "Thursday, 21 July 2022 - 12:53",
       "Headline": "පසු බැස්විය නො හැකි ගාලුමුවදොර අරගළය (වීඩියෝ)",
       "News Content": "විධායක ජනාධිපති ධුරය අහෝසි කරන තෙක් ගාලු මුවදොර අරගලය අඛණ්ඩව ක්‍රියාත්මක කරන බව ගාලු මුවදොර අරගලකරුවන් පවසනවා.\nගාලු මුවදොර අරගලය අද (21) ක්‍රියාත්මක වන්නේ 104 වැනි දිනට යි.\nමේ අතර, ගාලු මුවදොර අරගල භූමියේ දී ඊයේ විරෝධතාවයක් ද පැවැත්වුණා.\nවිරෝධතාකරුවන් එහි දී ඉල්ලා සිටියේ, විධායක ජනාධිපති ධූරය අහෝසි කිරීම ඇතුළු තම ඉල්ලීම ක්‍රියාත්මක වන තුරු අරගලය ක්‍රියාත්මක වන බව යි.\nමේ අතර, ඇඹිලිපිටිය නගරයේ ඉදිකර තිබූ ගෝඨා ගෝ ගම අරගල භූමියට කිසියම් පිරිසක් විසින් පහර දී තිබෙනවා.\nඊයේ රාත්‍රීයේ මෙම පහර දීම සිදුව ඇති අතර, එහි දී එක් අයෙකු තුවාල ලබා ඇඹිලිපිටිය රෝහලට ඇතුලත් කර ඇති බවයි හිරු වාර්තාකරු සඳහන් කළේ.",
       "URL": "https://www.hirunews.lk/310548/පසු-බැස්විය-නො-හැකි-ගාලුමුවදොර-අරගළය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1004"
}