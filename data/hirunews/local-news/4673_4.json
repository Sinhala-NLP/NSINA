{
       "Source": "hirunews",
       "Timestamp": "Tuesday, 07 February 2017 - 14:47",
       "Headline": "නීතිවිරෝධී ලෙස මසුන් මැරූ ධීවරයින් 31ක් අත්අඩංගුවට",
       "News Content": "තහනම් ධීවර ආම්පන්න යොදා ගනිමින්, මසුන් අල්ලමින් සිටි මෙරට ධීවරයින් 31 දෙනෙකු නාවික හමුදාව අත්අඩංගුවට ගෙන තිබෙනවා.\nමෙම පිරිස සිලාවතුර මුහුදු ප්‍රදේශයේදී ඊයේ මෙලෙස අත්අඩංගුවට ගත් බවයි නාවික හමුදාව ප්‍රකාශ කළේ.\nඑහිදී ධීවර කටයුතු සඳහා යොදා ගත් ඩිංගි බෝට්ටු 7ක්, සුරුක්කු දැල් 7ක්, කිමිදීම සඳහා යොදා ගන්නා පා වරල් 3ක් සහ මුහුණු ආවරණ 12ක් ද නාවික හමුදා භාරයට ගෙන තිබෙනවා.\nඑම උපකරණ සහ අත්අඩංගුවට ගත් ධීවරයින් වැඩිදුර පරීක්ෂණ සඳහා මන්නාරම ධීවර පරීක්ෂකවරයා වෙත භාර දුන් බවයි නාවික හමුදාව කියා සිටියේ.",
       "URL": "https://www.hirunews.lk/153882/නීතිවිරෝධී-ලෙස-මසුන්-මැරූ-ධීවරයින්-31ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4673"
}