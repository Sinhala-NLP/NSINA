{
       "Source": "hirunews",
       "Timestamp": "Wednesday, 27 September 2023 - 17:40",
       "Headline": "දැඩි සත්කාර ඒකකයේ සොරකම හෙළි වෙයි",
       "News Content": "පානදුර මුලික රෝහලේ දැඩි සත්කාර ඒකකයේ තිබී හෙදියකගේ මුදල් පසුම්බියක් සොරකම් කළ තවත් හෙදියක් පානදුර දකුණු පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එම රෝහලේම දැඩි සත්කාර ඒකකයේ සේවය කරන හෙදියක් බවයි වාර්තා වන්නේ.\nඅප වාර්තාකරු පවසන්නේ ඇය අදාළ හෙදියගේ පසුම්බියේ තිබු ජාතික හැදුනුම්පත යොදාගනිමින් පුද්ගලික බැංකුවකින් මුදල් ලබා ගෙන ඇති බවයි.\nපසුම්බියේ හිමිකාරියගේ ලිපිනයට \"ඔබ ලබාගත් ණය මුදලේ වාරික මුදල් නිසි අයුරින් ගෙවා නොමැති බවත් එය ගෙවන ලෙස\" සිහිකැඳවීම් ලිපියක් ලැබී ඇති අතර ඒ පිළිබඳව සිදු කරන ලද විමර්ශනයේදී සොරකම පිළිබඳව හෙළි වී ඇති බවයි අනාවරණය වන්නේ.\nඇයව අද (27) පානදුර මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/349570/දැඩි-සත්කාර-ඒකකයේ-සොරකම-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3"
}