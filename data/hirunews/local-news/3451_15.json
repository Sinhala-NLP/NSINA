{
       "Source": "hirunews",
       "Timestamp": "Saturday, 16 March 2019 - 18:51",
       "Headline": "මුහුණු පොතේ සටහනක් තබමින් අවසන් ගමන් ගිය තරුණයා",
       "News Content": "ඉහළ කොත්මලේ ජලාශයේ තිබී තරුණ මළ සිරුරක් තලවාකැලේ පොලිසිය විසින් සොයාගෙන තිබෙනවා.\nමෙලෙස මියගොස් ඇත්තේ තලවාකැලේ පදිංචි 24 හැවිරිදි තරුණයෙක්.\nමෙම තරුණයා අද උදෑසන ඉහළ කොත්මලේ විද්‍යාලයක් අසල සෙල්ෆි ඡායාරූපයක් ගෙන තිබෙනවා.\nඔහු එම ඡායාරුපය මුහුණු පොතට එක්කර ඇති අතර එහි සඳහන් කර ඇත්තේ \"END OF MY LIFE. GOOD BYE GOD\" යනුවෙන්.\nඊට පැයකට පසුව තරුණයා ඉහළ කොත්මලේ ජලාශයට පැන ඇති බව සඳහන්.\nපොලීසය සඳහන් කළේ තරුණයාගේ මළ සිරුර නාවික හමුදාවේ කිමිදුම්කරුවන් විසින් අද සවස ගොඩ ගෙන ඇති බවයි.\nමළ සිරුර සම්බන්ධයෙන් පශ්චාත් මරණ පරීක්ෂණය පැවැත්වීම සඳහා සිරුර නුවරඑළිය මහ රෝහලේ තැන්පත් කර තිබෙනවා.",
       "URL": "https://www.hirunews.lk/212526/මුහුණු-පොතේ-සටහනක්-තබමින්-අවසන්-ගමන්-ගිය-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=3451"
}