{
       "Source": "hirunews",
       "Timestamp": "Thursday, 31 December 2020 - 15:15",
       "Headline": "අබලන්වූ ලංගම බස් රථ 273ක් යළි ධාවනයට (වීඩියෝ)",
       "News Content": "අබලන්වීම නිසා ධාවනයෙන් ඉවත් කර තිබූ ශ්‍රී ලංකා ගමනාගමන මණ්ඩලයට අයත් බස් රථ 273ක් අලුත්වැඩියා කර යළි මගී ප්‍රවාහන පද්ධතියට එක් කිරීම අද පෙරවරුවේ සිදුකෙරුණා.\nඒ ජනාධිපති ගෝඨාභය රාජපක්ෂගේ ප්‍රධානත්වයෙන් කොළඹ - ගාලුමුවදොර පිටියේදීයි.\nදිවයින පුරා ග්‍රාමීය මාර්ගවල මගී ප්‍රවාහන අවශ්‍යතා සඳහා මෙම බස් රථ යොදා ගනු ලබන බවයි ජනාධිපති මාධ්‍ය අංශය නිවේදනය කළේ.\nදිවයින පුරා පිහිටි ඩිපෝ 107ක සම්පූර්ණයෙන්ම ධාවනයෙන් ඉවත් කර තිබූ බස් රථ 273ක් මෙලෙස අලුත්වැඩියා කර ඇති අතර ඊට රුපියල් මිලියන 115ක මුදලක් වැය කර තිබෙනවා.",
       "URL": "https://www.hirunews.lk/258399/අබලන්වූ-ලංගම-බස්-රථ-273ක්-යළි-ධාවනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2243"
}