{
       "Source": "hirunews",
       "Timestamp": "Monday, 25 April 2016 - 8:05",
       "Headline": "කාන්තාවක් ඝාතනය කල තුන්දෙනෙකු කොටුවු හැටි",
       "News Content": "හෝමාගම - මහකටුවාන ප්‍රදේශයේ දී කාන්තාවක් ඝාතනය කිරීමේ සිද්ධියක් සම්බන්ධයෙන් පුද්ගලයන් 3 දෙනෙකු අත්අඩංගුවට ගෙන තිබෙනවා.\nපොලිසිය සදහන් කළේ පසුගිය 7 වනදා මෙම පුද්ගලයන් විසින් අදාළ ඝාතනය සිදුකර ඇති බවයි.\nඑලෙස ඝාතනයට ලක්වූයේ මහකටුවාන ප්‍රදේශයේ පදිංචි 60 හැවිරිදි කාන්තාවක්.\nපසුව සිදුකරන ලද පරීක්ෂණවලින් අනතුරුව මොවුන් ඊයේ අත්අඩංගුවට ගැණුනා.\nඔවුන් කෝට්ටේ, පන්නිපිටිය සහ හෝමාගම ප්‍රදේශවල පදිංචිකරුවන්.\nසැකකරුවන් අද හෝමාගම මහේස්ත්‍රාත් අධිකරණයට ඉදිරිපත් කිරීමට ද නියමිතයි.",
       "URL": "https://www.hirunews.lk/131661/කාන්තාවක්-ඝාතනය-කල-තුන්දෙනෙකු-කොටුවු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5074"
}