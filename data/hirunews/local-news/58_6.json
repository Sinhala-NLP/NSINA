{
       "Source": "hirunews",
       "Timestamp": "Friday, 01 September 2023 - 18:06",
       "Headline": "ක්‍රිකට් ආයතනය සංවිධානය කරන සියලු දේශීය තරගාවලි අත්හිටුවයි",
       "News Content": "ශ්‍රී ලංකා ක්‍රිකට් ආයතනය සංවිධානය කරන සියලු දේශීය තරගාවලි වහාම ක්‍රියාත්මක වන පරිදි අත්හිටුවීමට පියවර ගෙන තිබෙනවා.\nඒ අනුව, ප්‍රධාන සමාජ තුන් දින තරගාවලි සහ ආරාධිත සමාජ මට්ටම් තරග, 'ඒ' කාණ්ඩයේ තරග (Tier A), 'බී' කාණ්ඩයේ තරග (Tier B), ප්‍රිමියර් ලීඩ් තරග, ප්‍රධාන පෙළේ තරග (Major League), එක්දින තරගාවලිය සහ විස්සයි20 තරගාවලිය යන සියලු තරගාවලි අයත් වෙනවා.\nක්‍රිකට් තාක්ෂණික කමිටුව සමග සාකච්ඡා කර අදාළ ගැටලු විසඳන තෙක් මෙම තීරණය ක්‍රියාත්මක වන බව ශ්‍රී ලංකා ක්‍රිකට් ආයතනය ඊමේල් පණිවුඩයක් නිකුත් කරමින් පවසනවා.",
       "URL": "https://www.hirunews.lk/346822/ක්‍රිකට්-ආයතනය-සංවිධානය-කරන-සියලු-දේශීය-තරගාවලි-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=58"
}