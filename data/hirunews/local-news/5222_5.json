{
       "Source": "hirunews",
       "Timestamp": "Tuesday, 05 January 2016 - 14:24",
       "Headline": "ලොව විශාලතම නීල මාණික්‍ය ලංකාවේ",
       "News Content": "ලොව විශාලතම නිල් මැණික ලෙස වාර්තා අතරට එක්වන නිල් මැණිකක් මෙරට පතලකින් හමුවී ඇතැයි මැණික් විශේෂඥයන් පවසනවා.\nජාතික මැණික් හා ස්වර්ණාභරණ ආයතනය ප්‍රකාශකර ඇත්තේ කැරට් 1404.49 ක බරින් යුත් මෙවැනි නිල් මැණිකක් මීට පෙර හමුවී නොමැති බවයි.\nඑහි මිළ ඩොලර් මිලියන 100 ක් ලෙසට ඇස්තමේන්තු කර තිබෙනවා.\nකෙසේවෙතත් එහි හිමිකරු ප්‍රකාශ කරන්නේ මෙම නිල් මැණික වෙන්දේසියකදී ඩොලර් මිලියන 175 කට අලෙවි කල හැකි බවයි.\nමෙම නිල් මාණික්‍යයේ වත්මන් හිමිකරුවා බී බී සී ලෝක සේවයට ප්‍රකාශර ඇත්තේ මෙම මැණික දුටු වහාම තමාට එය මිළදී ගැනීමට සිතුනු බවයි.\nඑහෙත් ඔහුගේ අනන්‍යතාව මෙතෙක් හෙළිකර නැහැ.\nඑම මැණික දුටු පළමු අවස්ථාවේ එය ලොව විශාලතම නිල මැණික වනු ඇතැයි විශ්වාස නොකල බවයි ඔහු ප්‍රකාශකර ඇත්තේ.\nකෙසේවෙතත් මැණික මිළදී ගනු ලැබුවේ කොපමණ මුදලක් ගෙවා ද යන්න පිළිබඳව ද ඔහු හෙළිකර නැහැ. වත්මන් හිමිකරුවා විසින් මෙම මැණික නම්කර ඇත්තේ ඇත්තේ ආදම්ගේ තරුව ලෙසටයි.",
       "URL": "https://www.hirunews.lk/123412/ලොව-විශාලතම-නීල-මාණික්‍ය-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=5222"
}