{
       "Source": "hirunews",
       "Timestamp": "Wednesday, 13 January 2016 - 23:50",
       "Headline": "බෞද්ධ දර්ශනය පදනම් කරගත් රාජ්‍ය පාලනයකට ප්‍රමුඛතාව දිය යුතුයි - ජනපති",
       "News Content": "බෞද්ධ දර්ශනය පදනම් කරගත් රාජ්‍ය පාලනයකට ප්‍රමුඛතාව දී කටයුතු කළ යුතු බව ජනාධිපති මෛත්‍රීපාල සිරිසේන  පවසනවා.කදුරුවෙල ප්‍රදේශයේ පැවති ආගමික උත්සවයකට එක්වෙමින් ජනාධපතිවරයා මෙම අදහස් පළ කළා.\nජනපති වර්ෂ පුර්ණය වෙනුවෙන් සංවිධාන කළ උත්සවයක් ඊයේ (12) පස්වරුවේ  කඳුරුවෙල - ජයන්ති මහා විහාර‍යේදී පැවැත්වුණේ ජනාධිති මෛත්‍රීපාල සිරිසේනගේ ප්‍රධානත්වයෙන්.\n\"අද මේ නවලෝකය තුළ අපි සෑම කෙනෙකුටම කටයුතු කරන්න සිදු වෙලා තිබෙන්නේ සමා ජයේ ජීවත් වන පිරිස් විදිහට එකම සමානාත්මතාවකින්.... සාධාරණත්වය ඉෂ්ඨ කිරීම තුළ ප්‍රධාන වශයෙන් ම බෞද්ධ දර්ශනය පදනම් කරගත් රාජ්‍ය පාලනයක් අපේ රට තුළ ප්‍රමුඛව කටයුතු කිරීමේ අවශ්‍යතාවයි අපි දකින්නේ.... මේ රටේ ජීවත් වන ඉස්ලාමීය හින්දු කතෝලික ඒ ඒ ජනකොටස්වලට ඒ සෑම කෙනෙකුටම සිංහල බෞද්ධ ජනතාවත් සමග යහපත්ව ජීවත් වීමත් වෛරයෙන්, ද්වේෂයෙන්, ක්‍රෝධයෙන් තොරව අපි සෑමකෙනෙක්ම එකම රටක මිනිස්සු විදිහට ඒ බැදීම අපේ රට ගොඩනගන්න ඉතාම අවශ්‍ය වනවා,,,,  කෙනෙක් දිහා සැකයෙන් බැලීම තවත් කෙනෙකුට වෛර කිරීම, තවත් කෙනෙකු පහත් කොට සැලකීම එහෙම නැත්නම් තවත් කෙනෙක් තමන් උසස්යැයි සිතා සිටීම එය බෞද්ධ දර්ශනය තුළ ගැලපෙන්නේ නැති දෙයක් බව අප දන්නවා...\"",
       "URL": "https://www.hirunews.lk/123970/බෞද්ධ-දර්ශනය-පදනම්-කරගත්-රාජ්‍ය-පාලනයකට-ප්‍රමුඛතාව-දිය-යුතුයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=5210"
}