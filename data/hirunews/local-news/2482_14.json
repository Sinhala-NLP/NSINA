{
       "Source": "hirunews",
       "Timestamp": "Wednesday, 02 September 2020 - 12:45",
       "Headline": "උපාධිධාරින්ට පත්වීම් ලිපි ප්‍රධානයේ සංකේතාත්මක උත්සවය පස්වරුවේ",
       "News Content": "උපාධිධාරීන් 51,135 දෙනෙකුට පත්වීම් ලිපි ප්‍රදානය කිරීම සංකේතවත් කරමින් අද පස්වරු 3ට ජනාධිපති කාර්යාලයේදී විශේෂ උත්සවයක් පැවැත්වෙනවා.\nජනාධිපති මාධ්‍ය ඒකකය සඳහන් කළේ ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් මෙම උත්සවය පැවැත්වෙන බවයි.\nමේ අතර, දිළිඳු පවුල් ලක්ෂයක් රැකියා සඳහා බඳවා ගැනීමේ වැඩපිළිවෙල ද අද සිට ආරම්භ වනවා.\nබඳවා ගැනීම් සහ තෝරා ගැනීම් ප්‍රාදේශීය ලේකම් කාර්යාල මට්ටමින් සිදුකෙරෙන බවයි ජනාධිපති මාධ්‍ය ඒකකය සඳහන් කළේ.\nරජය විසින් පිහිටුවා ඇති බහු කාර්ය සංවර්ධන කාර්ය සාධක බලකාය මගින් අඩු ආදායම්ලාභී සහ නිපුණතාවයක් රහිත ජන කොටස් ආර්ථිකමය වශයෙන් ශක්තිමත් කිරීම මෙම වැඩසටහනෙහි අරමුණයි.\nකිසිදු අධ්‍යාපනයක් නොලද හෝ සාමාන්‍ය පෙළට අඩු අධ්‍යාපනික මට්ටමක සිටින නුපුහුණු ශ්‍රමිකයන් වීම, අයදුම්පත් කැදවනු ලබන අවසන් දිනට අවුරුදු 18ත් 45ත් අතර වයසේ පසුවීම සහ සමෘද්ධි සහනාධාරය ලැබීමට සුදුසු එහෙත් නොලබන පවුලක රැකියා විරහිත සාමාජිකයෙකු වීම යන සුදුසුකම් වලට අනුව මේ සඳහා රැකියාලාභීන් තෝරාගෙන තිබෙනවා.",
       "URL": "https://www.hirunews.lk/249230/උපාධිධාරින්ට-පත්වීම්-ලිපි-ප්‍රධානයේ-සංකේතාත්මක-උත්සවය-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=2482"
}