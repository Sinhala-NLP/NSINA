{
       "Source": "hirunews",
       "Timestamp": "Thursday, 30 December 2021 - 14:06",
       "Headline": "මෝටර් රථයක් පැහැරගෙන ගිය සැකකරුවන් 3 දෙනෙකු අත්අඩංගුවට",
       "News Content": "ගාල්ල - වක්වැල්ල මාර්ගයේ ධාවනය වූ මෝටර් රථයක් පැහැරගෙන ගොස් සගවාගෙන සිටි සැකකරුවන් 3 දෙනෙකු මෝටර් රථය ද සමග අත්අඩංගුවට ගෙන තිබෙනවා.\nඒ, එය බෙලිඅත්ත ප්‍රදේශයේ නිවසක සගවා තිබියදීයි.\nපසුගිය මස 10 වන දා රියදුරුට පහර දී එළියට ඇද දමා මෙම මෝටර් රථය පැහැරගෙන ගොස් තිබූ අතර පරීක්ෂණවලදී අනාවරණ වී ඇත්තේ මෙය මුදල් ආරවුලක් මත සිදුකළ කොල්ලකෑමක් බවයි.\nඊයේ (29) අත්අඩංගුවට ගත් සැකකරුවන් මාතර ප්‍රදේශයේ පදිංචි අවුරුදු 20 ,25, අතර වයස්වල පසුවන්නන් බවයි පොලිසිය සඳහන් කළේ.",
       "URL": "https://www.hirunews.lk/292564/මෝටර්-රථයක්-පැහැරගෙන-ගිය-සැකකරුවන්-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1460"
}