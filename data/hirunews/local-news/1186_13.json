{
       "Source": "hirunews",
       "Timestamp": "Saturday, 07 May 2022 - 10:16",
       "Headline": "දියර කිරි බවුසරයේ ගැටුණු මොටෝරිය (ඡායාරූප)",
       "News Content": "අධික වේගයෙන් ධාවනය වෙමින් තිබූ මෝටර් රථයක් දියර කිරි ප්‍රවාහනය කරමින් තිබූ බවුසරයක ගැටී තිබෙනවා.\nඅද (07) පෙරවරුවේ මෙම අනතුර සිදු වී ඇත්තේ හැටන් - කොළඹ ප්‍රධාන මාර්ගයේ වටවල - රොසැල්ල ප්‍රදේශයේ දී යි.\nඅනතුරින් සුඛෝපභෝගී මීටර් රියට දැඩි අලාහ හානි සිදු ව තිබෙනවා.\nබවුසර් රථය පිටුපසින් ආ මෝටර් රථය ඉදිරියට යාමට උත්සාහ කිරීමේදියි මෙම අනතුර සිදු ව ඇත්තේ.\nමෝටර් රථය අනතුරට පත්වන අවස්ථාවේ මෝටර් රථයේ කුඩා ළමයෙකු ඇතුළු තිදෙනෙකු ගමන් කර ඇති අතර , අනතුරෙන් කිසිදු ජීවිත හානියක් සිදු ව නැහැ.\nමෝටර් රථයේ රියදුරාට නින්ද යාම අනතුරට හේතුව බවට සැක කරන බව ද වටවල පොලීසිය සඳහන් කළා.",
       "URL": "https://www.hirunews.lk/303717/දියර-කිරි-බවුසරයේ-ගැටුණු-මොටෝරිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1186"
}