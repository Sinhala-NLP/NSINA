{
       "Source": "hirunews",
       "Timestamp": "Tuesday, 17 October 2017 - 17:03",
       "Headline": "ආණ්ඩුව සමග සිටි පක්ෂයක්, බැසිල්ට එකතු වෙයි (ඡායාරූප)",
       "News Content": "කඳුරට ජාතික පෙරමුණ එළඹෙන පළාත් පාලන ඡන්දයේ දී ශ්‍රී ලංකා පොදුජන පෙරමුණ හා එක්ව තරග කිරීමට එකඟතාව පළ කර තිබෙනවා.\nපසුගිය ජනාධිපතිවරණය හා මහා මැතිවරණයේ දී කඳුරට ජාතික පෙරමුණ වර්තමාන ආණ්ඩුව දිනවීමට කටයුතු කළා.\nඑම පෙරමුණේ සභාපති වෛද්‍ය රිෂි සෙන්දිර් රාජ් ඇතුළු මධ්‍යම කාරක සභා නියෝජිතයන් අද(17) කොළඹ නෙලුම් මාවතේ ශ්‍රී ලංකා පොදුජන පෙරමුණ කාර්යාලයේ දී හිටපු අමාත්‍ය බැසිල් රාජපක්ෂ හමු වුනා.\nනුවරඑලිය දිස්ත්‍රික්කයේ දී  ශ්‍රී ලංකා පොදුජන පෙරමුණ දිනවීමට කටයුතු කරන බවයි කඳුරට ජාතික පෙරමුණ පවසන්නේ.\nකඳුරට ජාතික පෙරමුණ, මනෝ ගනේෂන් අමාත්‍යවරයාගේ නායකත්වයෙන් බිහි වූ දෙමල ප්‍රගතිශීලි පෙරමුණේ ද සාමාජික පක්ෂයක් ලෙස මෙතෙක් කටයුතු කළා.",
       "URL": "https://www.hirunews.lk/173744/ආණ්ඩුව-සමග-සිටි-පක්ෂයක්-බැසිල්ට-එකතු-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4267"
}