{
       "Source": "hirunews",
       "Timestamp": "Monday, 06 July 2020 - 7:44",
       "Headline": "කිලිනොච්චියේදී රිය අනතුරකින් පුද්ගලයෙක් ජීවිතක්ෂයට (ඡායාරූප)",
       "News Content": "කිලිනොච්චිය, පුනරීන් - තම්බිරායි ප්‍රදේශයේදී ඊයේ (05) පස්වරුවේ ටිපර් රථයක් හා භාණ්ඩ ප්‍රවාහනය වෙනුවෙන් සැකසු ත්‍රිරෝද රථයක් එකිනෙක ගැටීමෙන් සිදුවූ අනතුරකින් පුද්ලයෙක් ජීවිතක්ෂයට පත්ව ඇති බව පුනරීන් පොලීසිය පවසනවා.\nපොලීසිය පැවසූවේ ත්‍රිරෝද රථයේ යතුරුපැදියක් පටවාගෙන ගමන් කරන අවස්ථාවේ ත්‍රිරෝද රථය ටිපර් රථයේ ගැටීමෙන් අනතුර සිදුව ඇති බවයි.\nඅනතුරින් පුනරීන් ප්‍රදේශයේ පදිංචි 44 හැවිරිදි පුද්ගලයෙක් ජීවිතක්ෂයට පත්ව ඇති අතර, මියගිය පුද්ගලයාගේ මළ සිරුර පශ්චාත් මරණ පරීක්ෂණ සඳහා  කිලිනොච්චිය රෝහල් මෘත ශරීරාගාරය වෙත රැගෙන ගොස් තිබෙනවා.\nඅනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර, සැකකරු කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිදුවීම සම්බන්ධයෙන් පුනරීන් පොලීසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/244788/කිලිනොච්චියේදී-රිය-අනතුරකින්-පුද්ගලයෙක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2608"
}