{
       "Source": "hirunews",
       "Timestamp": "Friday, 10 March 2023 - 21:25",
       "Headline": "අපරාධ කල්ලි සමාජිකයින් පිරිසක් රැගෙන ඒමට රහස් පොලිසිය හෙට මැඩගස්කරයට",
       "News Content": "අපරාධ පරීක්ෂණ දෙපාර්තමේන්තුවේ නිලධාරීන් කණ්ඩායමක් හෙට (11) මැඩගස්කරය බලා පිටත්ව යෑමට නියමිතයි.\nඒ, පසුගියදා මැඩගස්කරයේ දී අත්අඩංගුවට ගැනුණු 'හරක් කටා' සහ කුඩු සළිඳු නමැති මත්ද්‍රව්‍ය ජාවාරම්කරුවන් දෙදෙනා මෙරටට රැගෙන ඒමට අවශ්‍ය කටයුතු සිදුකිරීම සඳහා යි.\nනඳුන් චින්තක නොහොත් \"හරක් කටා\" සහ සළිඳු මල්ෂික නොහොත් \"කුඩු සළිඳු\" නමැති මෙරට ප්‍රබල මත්ද්‍රව්‍ය ජාවාරම්කරුවන් දෙදෙනා ඇතුළු 8 දෙනෙක් පසුගිය 01 වැනිදා මැඩගස්කාරයේ ඉවාටෝ ගුවන් තොටුපොළේ දී අත්අඩංගුවට පත්වී තිබුණා.\nවිදෙස් මාධ්‍ය සඳහන් කර තිබුණේ අත්අඩංගුවට පත් පිරිස අතර හරක් කටාගේ බිරිඳ ද සිටින බවයි.",
       "URL": "https://www.hirunews.lk/329583/අපරාධ-කල්ලි-සමාජිකයින්-පිරිසක්-රැගෙන-ඒමට-රහස්-පොලිසිය-හෙට-මැඩගස්කරයට",
       "Category": "Local News",
       "Parent URL": "https://www.hirunews.lk/local-news.php?pageID=484"
}