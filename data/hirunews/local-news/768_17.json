{
       "Source": "hirunews",
       "Timestamp": "Sunday, 30 October 2022 - 14:42",
       "Headline": "වෙඩි වැදුණු තිහගොඩ සිසුවාට ලයිසන්වත් නෑ - පොලිස් මාධ්‍ය ප්‍රකාශක (වීඩියෝ)",
       "News Content": "මාතර, තිහගොඩ දී 15 හැවිරිදි දරුවෙකු පොලිස් වෙඩි ප්‍රහාරයට ලක්වීමේ සිද්ධියේ දී එම දරුවන් ත්‍රිරෝද රථය පදවා තිබුණේ රියැදුරු බලපත්‍රයක්\nනොමැතිව බව, පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව පවසනවා.\nමේ අතර, ශ්‍රී ලංකා මානව හිමිකම් කොමිෂන් සභාව ප්‍රකාශ කළේ සිද්ධියට අදාළව තම කොමිසමේ මාතර කාර්යාලය පවත්වන පරීක්ෂණයේ ප්‍රතිඵල ඉදිරියේදී මානව හිමිකම් කොමිෂන් සභාවේ ප්‍රධාන කාර්යාලයට යොමු කිරිමට නියමිත බවයි.\nමාතර, තිහගොඩදී 15 හැවිරිදි පාසල් සිසුවෙකු පොලිස් වෙඩි ප්‍රහාරයට ලක්වීම පිළිබඳව සොයා බැලීම සඳහා ශ්‍රී ලංකා මානව හිමිකම් කොමිෂන් සභාවේ සාමාජිකයින් ඊයේ එම ප්‍රදේශයට පැමිණියා.\nනිවේදනයක් නිකුත් කරමින් එම කොමිසම ප්‍රකාශ කළේ, සිද්ධිය සම්බන්ධයෙන් වැඩිදුර පරීක්ෂණ මාතර ප්‍රාදේශීය කාර්යාලය මගින් සිදුකෙරෙන අතර, පරීක්ෂණයේ ප්‍රතිඵල සුදුසු නිර්දේශ යොමු කිරිම සඳහා ශ්‍රී ලංකා මානව හිමිකම් කොමිෂන් සභාවේ ප්‍රධාන කාර්යාලය වෙත යොමුකිරීමට නියමිත බවයි.\nමේ අතර, සිද්ධිය සම්බන්ධයෙන් පොලිස් මාධ්‍ය ප්‍රකාශකවරයා ද අදහස් පළකළා.",
       "URL": "https://www.hirunews.lk/319201/වෙඩි-වැදුණු-තිහගොඩ-සිසුවාට-ලයිසන්වත්-නෑ-පොලිස්-මාධ්‍ය-ප්‍රකාශක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=768"
}