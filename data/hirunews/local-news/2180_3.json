{
       "Source": "hirunews",
       "Timestamp": "Saturday, 30 January 2021 - 17:02",
       "Headline": "ජනවාරි මාසයේ වැඩිම ඩෙංගු රෝගීන් මඩකලපුව දිස්ත්‍රික්කයෙන්",
       "News Content": "ජනවාරි මාසයේ මේ දක්වා ගත වූ කාලය තුළ ඩෙංගු රෝගීන් 1224 දෙනෙකු වාර්තා වී තිබෙනවා.\nවසංගත රෝග විද්‍යා අංශය සඳහන් කළේ ඉන් වැඩිම සංඛ්‍යාවක් මඩකලපුව දිස්ත්‍රික්කයෙන් වාර්තා වී ඇති අතර එම සංඛ්‍යාව 759ක් බවයි.\nඑසේම, කොළඹ දිස්ත්‍රික්කයෙන් ඩෙංගු රෝගීන් 87 දෙනෙකු වාර්තා වී ඇති අතර, ගම්පහ දිස්ත්‍රික්කයෙන් ඩෙංගු රෝගීන් හතලිස් දෙදෙනෙකු වාර්තා වී ඇති බවයි වසංගත රෝග විද්‍යා අංශය සඳහන් කළේ.\nඑසේම කළුතර දිස්ත්‍රික්කයෙන් ද ඩෙංගු රෝගීන් 47 දෙනෙකු වාර්තා වී තිබෙනවා. පසුගිය වසරේදී මෙරටින් වාර්තා වූ ඩෙංගු රෝගීන් සංඛ්‍යාව 31,031ක්.",
       "URL": "https://www.hirunews.lk/261160/ජනවාරි-මාසයේ-වැඩිම-ඩෙංගු-රෝගීන්-මඩකලපුව-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2180"
}