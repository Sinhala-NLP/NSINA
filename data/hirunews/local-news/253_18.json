{
       "Source": "hirunews",
       "Timestamp": "Tuesday, 20 June 2023 - 8:58",
       "Headline": "මුහුණුපොතෙන් හඳුනාගත් අනියම් සැමියාට සිය ගැබිනි බිරිඳ භාර දුන් සැමියා",
       "News Content": "මුහුණු පොතෙන් හඳුනා ගත් අනියම් සැමියා වශයෙන් තබා ගත් පුද්ගලයෙකුට සිය ගැබිනි බිරිඳ ලබා දුන් සැමි‍යෙක් පිළිබඳව කුරුණෑගල තණමල්ගම ප්‍රදේශයෙන් වාර්තා වෙනවා.\n35 හැවිරිදි මෙම බිරිඳ ,මුහුණ පොතේ සිටි පුද්ගලයෙකු සමඟ අනියම් සම්බන්ධතාවයක් ගොඩ නඟා ගෙන තිබෙනවා.\nපසුව එම අනියම් සැමියාද නිවසට ගෙන්වා ගෙන මෙම කාන්තාව නීත්‍යානුකූල සැමියා සහ අනියම් සැමියා සමඟ කලක් සුහදව සිට ඇති බවයි වාර්තා වෙන්නේ.\nඉන් අනතුරුව බිරිඳ ගැබ් ගැනීමෙන් පසුව අනියම් සැමියා සමඟ එක්වී තමාට නිවසින් යන ලෙස පවසා බිරිඳ විසින් නිතර රණ්ඩු සරුවල් කළ බවයි පැමිණිලිකාර සැමියා පොලීසිය හමුවේ පවසා සිටියේ.\nපැමිණිල්ලෙන් අනතුරුව මොවුන් තිදෙනාම පොලීසියට ගෙන්වා ඇති අතර එහිදී බිරිඳ පවසා සිටියේ තව දුරටත් නීත්‍යානුකූල සැමියා සමඟ ජීවත්විය නොහැකි බවයි.\nඉන් අනතුරුව නීත්‍යානුකූල සැමියා විසින් සිය බිරිඳ අනියම් සැමියා වෙත භාර දුන් අතර සිය 10 හැවිරිදි දරුවාද බිරිඳ විසින් ඉල්ලා සිටි අතර නීත්‍යානුකූල සැමියා සිය දරුවාද ලබා දුන් බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/338467/මුහුණුපොතෙන්-හඳුනාගත්-අනියම්-සැමියාට-සිය-ගැබිනි-බිරිඳ-භාර-දුන්-සැමියා",
       "Category": "Local News",
       "Parent URL": "https://www.hirunews.lk/local-news.php?pageID=253"
}