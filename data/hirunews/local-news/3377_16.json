{
       "Source": "hirunews",
       "Timestamp": "Monday, 29 April 2019 - 21:34",
       "Headline": "සහරාන් හෂීම් සහ අයි.එස්. සමඟ සබදතා පැවැත්වූ 6 ක් ගැන ඉන්දියන් එක්ස්ප්‍රස් අනාවරණය",
       "News Content": "ජාතික තව්හිද් ජමාත් නායක සහරාන් හෂීම් සහ අයි.එස්. ත්‍රස්තවාදීන් සමග සබදතා පැවැත්වූ බවට සැක කෙරෙන ඉන්දීය ජාතිකයන් 6 දෙනෙකු එරට ජාතික විමර්ශන ඒජන්සිය භාරයට ගත් බව ද ඉන්දියන් එක්ස්ප්‍රස් වෙබ් අඩවිය පවසනවා.\nඑහි දැක්වෙන්නේ කේරළ ප්‍රාන්තයේ ස්ථාන 7 ක කළ සෝදිසි මෙහෙයුම් අතරතුර එම පුද්ගලයන් අත්අඩංගුවට ගත් බවයි.\nපාස්කු ඉරිදා එල්ල වූ බෝම්බ ප්‍රහාර මාලාවේ ප්‍රධාන සැකකරු වන ජාතික තව්හිද් ජමාත් නායක සහරාන් හෂීම් සැලකිය යුතු කාලයක් ඉන්දියාවේ ගතකර ඇති එරට ආරක්ෂක අංශ අනාවරණ කරගෙන ඇතැයි ඉන්දියන් එක්ස්ප්‍රස් වෙබ් අඩවිය වාර්තා කරනවා.\nකේරළ ප්‍රාන්තයේ ස්ථාන 7 ක ඊයේ සෝදිසි මෙහෙයුම් ක්‍රියාත්මක කර ඇත්තේ ඒ මත පදනම්වයි.\nඑහිදී අයි.එස්. ත්‍රස්තවාදීන් සහ තව්හිද් ජමාත් සංවිධානය සමග සබදතා පැවැත්වූ බවට සැකපිට ආර්.අසීක්ල ස්මයිල්ල සලව්ඩීන්ල ජෆාර් සාදික්ල ෂාවුල් හමීඩ් සහ ෂම්ෂුඩීන් නැමැති පුද්ගලයින් 6 දෙනා පොලිස් අත්අඩංගුවට පත්ව තිබෙනවා.\nඉන්දීය ආරක්ෂක අංශ සැකකරන්නේ ඉන් දෙදෙනෙකු පාස්කු ඉරිදා ප්‍රහාරයේ මහ මොළකරු වන ජාතික තව්හිද් ජමාත් නායක සහරාන් හෂීම් සමග සෘජුව සබදතා පවත්වා ඇති බවයි.\nඉන්දීය බුද්ධි අංශ තොරතුරුවලට අනුව ඇතැම් ඉන්දීය අන්තවාදී තරුණයින් ඉරානය ඔස්සේ ඇෆ්ගනිස්තානයට ගොස් අයිගඑස්ග ත්‍රස්තවාදීන් හා සෘජුව සම්බන්ධ වීමට පෙර ශ්‍රී ලංකාවේ ද සංචාරය කර ඇතැයි හෙළි වු බව ඉන්දීය මාධ්‍ය වාර්තා කරනවා.\nමීට අමතරව ජාතික තව්හිද් ජමාත් නායක සහරාන් හෂීම් පෙනී සිටින වීඩියෝ පට කිහිපයක් ද සැකකරුවෙකුගේ ජංගම දුරකථනයේ තිබී හමුවී ඇති අතරල ඒවා තමිල්නාඩුවේදී පටිගත කර ඇති බවට ඉන්දීය ආරක්ෂක අංශ සැක කරන බව ද ඉන්දියන් එක්ස්ප්‍රස් වෙබ් අඩවියේ සදහන්.\nමේ අතර, ජාතික තව්හිද් ජමාත් නායක සහරාන් හෂීම් අවස්ථා කිහිපයකදී තමිල්නාඩු ප්‍රාන්තය වෙත ගොස් එහි ක්‍රියාත්මක තව්හිද් ජමාත් සංවිධානයක ක්‍රියාකාරීත්වය ද අධ්‍යයනය කොට ඇතැයි විමර්ශනවලදී හෙළි වී ඇති බව ද හින්දු වෙබ් අඩවිය වාර්තා කරනවා.",
       "URL": "https://www.hirunews.lk/215421/සහරාන්-හෂීම්-සහ-අයි-එස්-සමඟ-සබදතා-පැවැත්වූ-6-ක්-ගැන-ඉන්දියන්-එක්ස්ප්‍රස්-අනාවරණය",
       "Category": "Local News",
       "Parent URL": "https://www.hirunews.lk/local-news.php?pageID=3377"
}