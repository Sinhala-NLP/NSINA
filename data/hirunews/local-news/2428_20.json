{
       "Source": "hirunews",
       "Timestamp": "Saturday, 26 September 2020 - 13:37",
       "Headline": "කථානායක නිල නිවසේ පැවැත්වූ පිරිත් පිංකම (වීඩියෝ)",
       "News Content": "මහින්ද යාපා අබේවර්ධන මහතා කථානායක ධුරයට පත්වීමෙන් අනතුරුව ඊයේ රාත්‍රියේ කථානායක නිල නිවසේදී සර්ව රාත්‍රික පරිත්‍රාණ ධර්ම දේශණයක් පැවැත්වුණා.\nජනාධිපතිවරයා සහ අග්‍රාමාත්‍යවරයාද එම අවස්ථාවට එක්ව සිටියා.\nකතානායක නිල නිවසේ දී මෙම පිරිත් පිංකම පැවැත්වුණේ ගංගාරාම විහාරස්ථානයේ පුජ්‍ය කිරින්දේ අස්සජී ස්වාමීන් වහන්සේ ඇතුළු ස්වාමීන් වහන්සේගේ ප්‍රධානත්වයෙන්.\nඊට මැති ඇමතිවරන් ඇතුළු විශාල පිරිසක්ද එක්ව සිටියා.\nමේ අතර ජනතාව අතරට ගොස් ඔවුන් මුහුණ පා සිටින විවිධ ගැටලු සෘජුවම හඳුනාගෙන නොපමාව විසඳුම් ලබාදීම සඳහා ජනාධිපතිවරයාග මූලිකත්වයෙන් සැලසුම් කර ඇති ගමින් ගම චාරිකාවේ ප්‍රථම අදියර බදුල්ල දිස්ත්‍රික්කයේ හල්දුම්මුල්ල ප්‍රාදේශීය ලේකම් බල ප්‍රදේශයේ හපුතලේ අක්කර 100 ගම්මානයෙන් ඊයේ ආරම්භ වුණා.\nජනතා ගැටලු විමසීමේ සාකච්ඡා මණ්ඩපය නිමවීමෙන් අනතුරුව ජනාධිපතිවරයා ප්‍රදේශයේ වගා බිම් සහ නිවෙස් කිහිපයකට යමින් ජනාධිපතිවරයා තොරතුරු සොයා බැලුවා.",
       "URL": "https://www.hirunews.lk/251154/කථානායක-නිල-නිවසේ-පැවැත්වූ-පිරිත්-පිංකම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2428"
}