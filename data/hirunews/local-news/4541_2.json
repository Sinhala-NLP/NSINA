{
       "Source": "hirunews",
       "Timestamp": "Saturday, 29 April 2017 - 19:28",
       "Headline": "පෙරටුගාමීන් ගාල්ලෙන් සහ මහනුවරින් කොළඹට",
       "News Content": "අනිද්දාට යෙදෙන ලෝක කම්කරු දිනයේ අරමුණු පිළිබඳව ජනතාව දැනුවත් කිරීමේ රථ පෙළපාලියක් පෙරටුගාමී සමාජවාදී පක්ෂය අද (29) සංවිධාන කර තිබුණා.\nගාල්ලෙන් සහ මහනුවරින් ආරම්භ කෙරුණු එම රථ පෙළපාලි මේ වනවිට කොළඹ ළගා වී තිබෙනවා.\nගාල්ල බස් නැවතුම්පොළ අසලින් ආරම්භ වූ රථ පෙළපාලියට එක්වෙමින් අදහස් දැක්වූ පෙරටුගාමී සමාජවාදී පක්ෂයේ ප්‍රචාරක ලේකම් දුමින්ද නාගමුව කියා සිටියේ කම්කරු දිනයේදී ක්‍රීඩාංගන ජනතාවගෙන් පිරවීමෙන් ඵලක් නොවන බවයි.\nඑදින සැබෑ ලෙස කළ යුතු වන්නේ කම්කරු ජනතාවට ජයග්‍රහණ ලබාදීමට කටයුතු කිරීම බවයි ඔහු තවදුරටත් ප්‍රකාශ කළේ.",
       "URL": "https://www.hirunews.lk/160275/පෙරටුගාමීන්-ගාල්ලෙන්-සහ-මහනුවරින්-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=4541"
}