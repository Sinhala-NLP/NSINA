{
       "Source": "hirunews",
       "Timestamp": "Thursday, 08 April 2021 - 22:20",
       "Headline": "9 වැනි දිනටත් ක්‍රියාත්මක ශාන්තියේ යාත්‍රාව  (වීඩියෝ)",
       "News Content": "හිරු ටී.වී. හිරු එෆ්.එම්. ගෙන එන සුර්ය සිංහලේ හිරුත් එක්ක තුන්හෙළයේ අවුරුදු වැඩසටහනට සමගාමීව පැවැත්වෙන සත් පත්තිනි සෙත් ශාන්තිකර්මය සඳහා අලුත් සහල් පූජා කිරීමේ ශාන්තියේ යාත්‍රාව අද 9 වැනි දිනටත් ක්‍රියාත්මක වුණා.\nරටට ජාතියට සෙත් පතා සිදු කෙරෙන ශාන්තිකර්මය අවසානයේ, දෙවි දේවතාවුන් උදෙසා පිදෙන දේව දානය වෙනුවෙන් මුළු රටෙන්ම පූජා කෙරෙන අලුත් සහල් එක්රැස් කිරීම මෙහි අරමුණයි.\nහිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මත රටට ජාතියට සෙත් පතමින් සූර්ය සිංහලේ හිරුත් එක්ක තුන්හෙලයේ අවුරුදු\nවැඩසටහනට සමගාමීව පැවැත්වෙන සත් පත්තිනි සෙත් ශාන්තිකර්මය අවසානයේ පිදෙන දේව දානය උදෙසා මුළු රටෙන්ම අලුත් සහල් පූජා කිරීම මේ දිනවල සිදුකෙරෙනවා.\nදිවයිනේ දිස්ත්‍රික්ක 20ක් ආවරණය කරමින් මාර්ග 3ක් ඔස්සේ විහාරස්ථාන 90කදී අලුත් සහල් පූජා කිරීමේ කටයුතු දින10ක් පුරා සිදු කිරීමට නියමිතයි.\nඒ අනුව පසුගිය 31 වැනිදා අනුරාධපුරයෙන් ගමන් ආරම්භ කළ නැවුම් සහල් පූජා කරන ශාන්තියේ යාත්‍රාව අද මීරිගම ශාසනාවර්ධන පිරිවෙනින් ගමන් අරඹා කොටදෙණියාව එරබද්ද ගල් ලෙන් විහාරයට සහ දිවුලපිටිය ශ්‍රී ප්‍රියදර්ශනාරාමයට පැමිණියා.",
       "URL": "https://www.hirunews.lk/267915/9-වැනි-දිනටත්-ක්‍රියාත්මක-ශාන්තියේ-යාත්‍රාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2032"
}