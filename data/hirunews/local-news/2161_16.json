{
       "Source": "hirunews",
       "Timestamp": "Monday, 08 February 2021 - 6:31",
       "Headline": "ඌව, නැගෙනහිර, උතුරු මැද, මධ්‍යම සහ සබරගමුවට අද වැසි",
       "News Content": "ඌව, නැගෙනහිර, උතුරු මැද සහ මධ්‍යම පළාත්වල වැසිවාර කිහිපයක් අද (08) දිනය තුල ඇතිවිය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nසබරගමුව පළාතේත් ගාල්ල, මාතර සහ කළුතර දිස්ත්‍රික්කවලත් අද (08) පස්වරු 2.00න් පමණ පසුව තැනින් තැන වැසි හෝ ගිඟුරුම් සහිත වැසි ඇති විය හැකියි.\nගාල්ල, මාතර සහ රත්නපුර දිස්ත්‍රික්කවල ඇතැම් ස්ථාන වලට මිලි මීටර් 50ක පමණ තරමක් තද වැසි ද ඇතිවිය හැකි බවයි එම දෙපාර්තමේන්තුව වැඩි දුරටත් පවසන්නේ.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්වයක් පවතින බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nඋතුරු, උතුරු මැද, වයඹ සහ නැගෙනහිර පළාත්වලත්, හම්බන්තොට දිස්ත්‍රික්කයෙත්, මධ්‍යම කඳුකරයේ නැගෙනහිර බෑවුම් ප්‍රදේශවලත් විටින් විට පැයට කිලෝ මීටර් 50ක පමණ වන තරමක් තද සුළං ඇතිවිය හැකියි.",
       "URL": "https://www.hirunews.lk/261948/ඌව-නැගෙනහිර-උතුරු-මැද-මධ්‍යම-සහ-සබරගමුවට-අද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2161"
}