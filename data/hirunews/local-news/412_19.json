{
       "Source": "hirunews",
       "Timestamp": "Saturday, 15 April 2023 - 16:47",
       "Headline": "මයික් පොම්පියෝ ඇමෙරිකානු ජනපති සටනෙන් ඉවත් වෙයි",
       "News Content": "හිටපු ඇමෙරිකානු රාජ්‍ය ලේකම් සහ සී.අයි.ඒ. ප්‍රධානියා ලෙස කටයුතු කළ මයික් පොම්පියෝ ලබන වසරේ පැවැත්වෙන ඇමෙරිකානු ජනාධිපතිවරණ සටනින් ඉවත්ව තිබෙනවා.\nජනාධිපති අපේක්ෂකයෙකු ලෙස ඉදිරිපත් වීමට මෙය අවස්ථාව නොවන බවයි ඔහු ට්විටර් සටහනක් තබමින් සඳහන් කර ඇත්තේ.\nඇමෙරිකානු ජනාධිපති ඩොනල්ඩ් ට්‍රම්ප් ඉදිරි ජනාධිපතිවරණය සඳහා තරග කරන බවට දැනටමත් වාර්තා පළ වී ඇති අතර, පොම්පියෝ ට්‍රම්ප් ජනාධිපති ධුරයේ කටයුතු කළ 2018 වසරේ සිට 2021 වසර දක්වා ඇමෙරිකානු රාජ්‍ය ලේකම්වරයා ලෙස කටයුතු කළා.\nකෙසේ වෙතත්, පසුගිය දිනවල මයික් පොම්පියෝ ට්‍රම්ප්ගේ ප්‍රතිපත්ති විවේචනයට ලක් කරමින් අදහස් පළ කළ අතර, ජනාධිපතිවරණයට ඉදිරිපත් වීම පිළිබඳ සලකා බලමින් සිටින බවට ද ප්‍රකාශ කර තිබුණා.",
       "URL": "https://www.hirunews.lk/332592/මයික්-පොම්පියෝ-ඇමෙරිකානු-ජනපති-සටනෙන්-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=412"
}