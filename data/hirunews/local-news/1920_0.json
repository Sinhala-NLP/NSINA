{
       "Source": "hirunews",
       "Timestamp": "Saturday, 29 May 2021 - 20:14",
       "Headline": "තවත් කොරෝනා ආසාදිතයන් 788ක්",
       "News Content": "තවත් කොරෝනා ආසාදිතයන් 788ක් වාර්තා වනවා.\nඒ අනුව අද මෙරටින් වාර්තා වන මුළු ආසාදිතයන් සංඛ්‍යාව 2827 ක්.\nඒ අනුව මේ දක්වා මෙරට හඳුනාගෙන ඇති සමස්ත ආසාදිතයින් ගණන 180,538ක් දක්වා ඉහළ ගොස් තිබේනවා.\nඑසේම බස්නාහිර පළාතේ පොලිස් ස්ථාන හා විශේෂිත අංශවලට අනුයුක්ත පොලිස් නිලධාරීන් 341 දෙනෙකුට තුන්වන රැල්ල තුළ  වෛරසය ආසාදනය වී තිබෙනවා.\nඑමෙන්ම අද දිනයේ කොරෝනා වෛරසය ආසාදනය හේතුවෙන් රෝහල් ගතව ප්‍රතිකාර ලැබූ 2029 දෙනෙකු රෝහල් වලින් පිටව ගොස් තිබෙනවා.\nඒ අනුව කොරෝනා ආසාදිතව සුවය ලැබූ මුළු ගණන 148,391ක් වනවා.\nමේ අතර ගෙවුණු දිනය තුළ සෞඛ්‍ය සේවා අධ්‍යක්ෂවරයා විසින් අලුතින් කොවිඩ් මරණ 38ක් වාර්තා කළා.\nඉන් මරණ 35ක් අප්‍රේල් 29 සහ මැයි 27 දක්වා කාලය තුළ සිදුව ඇති අතර ඊයේ දිනය තුළ පමණක් මරණ 3ක් සිදුව තිබෙනවා.\nඑලෙස මියගොස් ඇත්තේ කාන්තාවන් 18ක් සහ පිරිමි පුද්ගලයන් 20 දෙනෙක්.",
       "URL": "https://www.hirunews.lk/272817/තවත්-කොරෝනා-ආසාදිතයන්-788ක්",
       "Category": "Local News",
       "Parent URL": "https://www.hirunews.lk/local-news.php?pageID=1920"
}