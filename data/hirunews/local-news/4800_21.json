{
       "Source": "hirunews",
       "Timestamp": "Thursday, 10 November 2016 - 21:59",
       "Headline": "දියේ ගිලීමෙන් පාසැල් සිසුන් දෙදෙනෙකු මරුට",
       "News Content": "පොල්ගොල්ල ජලාශයට පහළ මහවැලි ගගේ දිය නෑමට ගිය පාසැල් සිසුන් දෙදෙනෙකු දියේ ගිලීමෙන් මරණයට පත්වී තිබෙනවා.\nඅප වාර්තාකරු සඳහන් කලේ ඔවුන් දෙදෙනා පොල්ගොල්ල ප්‍රදේශයේ විදුහලක 11 ශ්‍රේණියේ අධ්‍යාපනය ලබමින් සිටි අය බවයි.\nඔවුන් දෙදෙනා ගුන්නෑපාන ප්‍රදේශයේ පදිංචි මිතුරෙකුගේ නිවසට පැමිණ එම සිසුවාද සමගින් දිය නෑමට පැමිණ ඇතැයි අනාවරණ වී තිබෙනවා.\nඑහිදීයි ඔවුන් දෙදෙනෙකු දියේ ගිලී ඇත්තේ. ඔවුන්ගේ සිරුරු පස්වරුවේ ගොඩ ගැනුනා.\nවත්තේගම පොලිසිය මේ සම්බන්ධයෙන් විමර්ශණ මෙහෙයවනවා.\nඡායාරූප - මහනුවර කමල් සුරවීර",
       "URL": "https://www.hirunews.lk/147286/දියේ-ගිලීමෙන්-පාසැල්-සිසුන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4800"
}