{
       "Source": "hirunews",
       "Timestamp": "Sunday, 06 December 2020 - 19:40",
       "Headline": "මහජන උපයෝගීතා කොමිෂන් සභාව ආරක්ෂා කිරීම දේශපාලන පක්ෂ නායකයින්ගේ වගකීමක් - එජාපය",
       "News Content": "මහජන උපයෝගීතා කොමිෂන් සභාව ආරක්ෂා කිරීම දේශපාලන පක්ෂ නායකයන්ගේ වගකීමක් බව එක්සත් ජාතික පක්ෂයේ හිටපු පාර්ලිමේන්තු මන්ත්‍රී වජිර අබේවර්ධන ප්‍රකාශ කළා.\nසිරිකොත පක්ෂ මූලස්ථානයේ අද (06) පැවති මාධ්‍ය හමුවකට එක්වෙමින් හිටපු මන්ත්‍රීවරයා සඳහන් කළේ මහජන උපයෝගීතා කොමිෂන් සභාව අමාත්‍ය මණ්ඩලයට අවශ්‍ය පරිදි තීරණ නොගැනීම අඛණ්ඩව පැවති සම්ප්‍රදාය බවයි.\nකෙසේ වෙතත් අද පැවති මාධ්‍ය හමුවකට එක්වෙමින් විදුලිබල අමාත්‍ය ඩලස් අලහප්පෙරුම සඳහන් කළේ මහජන උපයෝගීතා කොමිසන් සභාවේ කාර්යභාරය සංශෝධනයක් මිස එය මුළුමනින් අහෝසි කිරීමට රජය අපේක්ෂා නොකරන බවයි.",
       "URL": "https://www.hirunews.lk/256442/මහජන-උපයෝගීතා-කොමිෂන්-සභාව-ආරක්ෂා-කිරීම-දේශපාලන-පක්ෂ-නායකයින්ගේ-වගකීමක්-එජාපය",
       "Category": "Local News",
       "Parent URL": "https://www.hirunews.lk/local-news.php?pageID=2291"
}