{
       "Source": "hirunews",
       "Timestamp": "Wednesday, 27 July 2022 - 11:18",
       "Headline": "මන්කිපොක්ස් ලංකාවටත් එන්න පුළුවන් ද?",
       "News Content": "වෛද්‍ය රසායනාගාර විද්‍යාඥ වෘත්තීයවේදීන්ගේ විද්වත් සංගමයේ සභාපති රවී කුමුදේශ්, මේ දිනවල බහුල ව කතානහ කෙරෙන වඳුරු උණ රෝගය පිළිබඳ අදහස් කිහිපයක් ම දක්වා තිබෙනවා.\nඑම සම්පූර්ණ විස්තරය පහතින්\nඊශ්‍රායලය, ස්විට්සර්ලන්තය සහ ඔස්ට්‍රියාව යන රටවලින්ද මන්කිපොක්ස් රෝගීන් හඳුනා ගැනීමත් සමග වෛරසය ව්‍යාප්ත වූ රටවල් සංඛ්‍යාව 15 දක්වා ඉහළ ගොස් ඇත. පැපොල රෝගයට සමාන රෝග ලක්ෂණ පෙන්නුම් කරන මන්කිපොක්ස් මිනිසුන් අතර පහසුවෙන් පැතිර නොයන අතර රෝගය සාමාන්‍යයෙන් මෘදු රෝග ලක්ෂණ පෙන්වයි. එහෙත් සංකූලතා ඇති රෝගීන්ට මෙය මාරාන්තික විය හැකිය. එසේම ලොවපුරා රටවල් ගඹනාවක පැතිරයමින් ඇති මෙම වෛරසය, සෞඛ්‍ය පද්ධතිය සහ පරීක්ෂණ සැලසුම් ඉතා දරුණු ලෙස පිරිහී ඇති සෞඛ්‍ය සේවා වටපිටාවක් තුළ ශ්‍රී ලංකාවට ද මෙම ආසාධනය ඇතුළු වීමේ පැතිර යෑමේ බරපතළ අවදානමක් පවතී.\nරෝගය හඳුනා ගැනීමේ තාක්ෂණය ශ්‍රී ලංකාවට තිබේද?\nMonkeypox පරීක්‍ෂා කිරීමට සහ රෝග විනිශ්චය කිරීමට ශ්‍රී ලංකාවේ හැකියාව ඇති යටිතල පහසුකම් තාක්ෂණය සහ පරීක්ෂණ සිදු කිරීමේ හැකියාව ඇති වෛද්‍ය රසායනාගාර විද්‍යාඥ වෘත්තීයවේදීන්ගේ ඇති නමුත් අවශ්‍ය ප්‍රතික්‍රියක ගෙන්වීම සදහා සෞඛ්‍ය අමාත්‍යාංශයේ මෙතෙක් කිසිදු වැඩපිළිවෙලක් නො තිබීම හේතුවෙන් පරීක්ෂණ එකවර කිරීමේ හැකියාව නැත.\nමන්කි ෆොක්ස් රෝගය හදුනා ගැනීම සදහත් පවතින සුදුසුම ක්‍රමය PCR පරීක්ෂණය වන ඇතර, ඒ සදහා සුවිශේශී PCR ප්‍රතික්‍රීයක කට්ටල ගෙන්වා ගත යුතුය.\nකොවිඩ් සදහා ආරම්භ කල සියළුම රසායනාගාර වල මන්කි ෆොක්ස් පරීක්ෂාවද සිදු කල හැකි වන අතර, ඉදිරියේ දී බොහෝ රෝග හදුනා ගැනීමට අනුක ජීවී රසායනාගාර විශාල වශයෙන් ප්‍රයෝජනවත් වේ.\nනමුත් සෞඛ්‍ය අමාත්‍යාංශය ඉතා වේගයෙන් එම රසායනාගාර පද්ධතිය වසා දැමීමේ උත්සාහයක නිරත වෙමින් සිටින අතර, රසායනාගාර සේවා අංශයට සෞඛ්‍ය සේවාවේ අනාගත අවශ්‍යතා පිළිබද කිසිදු සැලසුමක්, දැක්මක්, පුරෝකථණයක් හෝ අවම තරමින් හැගීමක් හෝ නොමැත.\nඑබැවින් මන්කිෆොක්ස් රෝගය හෝ නැවත ඇතිවිය හැකි කොවිඩ් රැල්ලක දී නැවත නැවත රසායනාගාර ඉදි කරන්නට සිදු වන තත්වයකට රසායනාගාර සේවාව ඇද වැටී ඇති නිසා, අනවශ්‍ය අනතුරක් නිර්මාණය වී ඇත.\nවඳුරු උණ රෝගය කෙතරම් සුලබද?\nවඳුරු උණ උවදුරට හේතු වන්නේ වසූරිය වැනි වෛරස් පවුලේම සාමාජිකයෙකු වන වඳුරු උණ වයිරසය යි. නමුත් එහි දරුණු බව අඩු මට්ටමක පවතින අතර විශේෂඥයින් පවසන්නේ ආසාදනය වීමේ සම්භාවිතාව ද අඩු බවයි.\nඑය බොහෝ දුරට මධ්‍යම සහ බටහිර අප්‍රිකානු රටවල ග්‍රාමීය ප්‍රදේශවල, නිවර්තන වැසි වනාන්තර ආසන්නයේ ආසාදනය වීම ආරම්භය සිදු වේ.\nබටහිර අප්‍රිකානු සහ මධ්‍යම අප්‍රිකානු ලෙස මෙම වෛරසයේ ප්‍රධාන ප්‍රභේද දෙකක් ඇත.\nරෝග ලක්ෂණ මොනවා ද?\nආරම්භක රෝග ලක්ෂණ වන්නේ උණ, හිසරදය, ඉදිමීම්, කොන්දේ වේදනාව, මාංශ පේශි කැක්කුම සහ උදාසීනත්වය යි.\nඋණ අඩුවී ගිය පසු, බොහෝ විට මුහුණේ කැසීමක් ඇති වී, පසුව ශරීරයේ අනෙකුත් කොටස්වලට (බොහෝ විට අත් සහ පාද වෙත) ද පැතිර යා හැක.\nකැසීම දරුණු විය හැකි අතර, අවසානයේ විවිධ අවධීන් හරහා ගොස්, හැලී යන කබොල්ලක් බවට පත්වේ. අවසානයේ තුවාල කැළැල් ඉතිරි විය හැක.\nආසාදනය සාමාන්‍යයෙන් ස්වයං ව පහව යන අතර දින 14 සිට 21 දක්වා පවතී.\nතද උණ\nවසා ගැටිති ඉදිමීම\nමාංශ පේශි සහ ශරීර කැක්කුම\nඇඟපුරා බිබිලි මතුවීම\nකුෂ්ඨ වැනි තුවාල\nපිටෙහි වේදනාව\nඑය වැළඳ‍ෙන්නේ කෙසේද?\nවෛද්‍ය විශේෂඥයින් පවසන්නේ තුවාල, ශරීර තරල, ශ්වසන ජල බිඳිති සහ ඇඳ ඇතිරිලි වැනි දූෂිත ද්‍රව්‍ය සමඟ සමීප සම්බන්ධතා පැවැත්වීමෙන් මන්කිපොක්ස් වෛරසය එක් පුද්ගලයෙකුගෙන් තවත් පුද්ගලයෙකුට සම්ප්‍රේෂණය වේ.\nයමෙක් ආසාදිත පුද්ගලයෙකු සමඟ සමීපව ඇසුරු කරන විට වඳුරු උණ රෝගය පැතිර යා හැක. තුවාල වූ සම, ශ්වසන මාර්ගය හෝ ඇස්, නාසය හෝ මුඛය හරහා වයිරසය ශරීරයට ඇතුළු විය හැකිය.\nඑය ලිංගාශ්‍රිතව සම්ප්‍රේෂණය වන ආසාදනයක් ලෙස මීට පෙර විස්තර කර නැති නමුත් එය ලිංගිකව එක්වීමේදී සිදුවන සෘජු ස්පර්ශයකින් සම්ප්‍රේෂණය විය හැක.\nවඳුරන්, මීයන් සහ ලේනුන් වැනි ආසාදිත සතුන් සමඟ සම්බන්ධ වීමෙන් හෝ ඇඳ ඇතිරිලි සහ ඇඳුම් වැනි වෛරසය ගෑවුණු වස්තූන් මගින් ද එය පැතිර යා හැකිය.\nඑය කෙතරම් භයානකද?\nවෛරසයේ බොහෝ අවස්ථාවන් දැඩි නොවූ අතර සමහර විට පැපොල රෝගයට සමාන යැයි කිව හැක. එය සති කිහිපයක් ඇතුළත ස්වයං ව පහව යයි.\nකෙසේ වෙතත්, වඳුරු උණ උවදුර සමහර විට වඩාත් දරුණු විය හැකි අතර, බටහිර අප්‍රිකාවේ මරණ සිදු වූ බවට වාර්තා වී ඇත.",
       "URL": "https://www.hirunews.lk/311072/මන්කිපොක්ස්-ලංකාවටත්-එන්න-පුළුවන්-ද",
       "Category": "Local News",
       "Parent URL": "https://www.hirunews.lk/local-news.php?pageID=989"
}