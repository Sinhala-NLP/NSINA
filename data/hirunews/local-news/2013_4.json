{
       "Source": "hirunews",
       "Timestamp": "Sunday, 18 April 2021 - 12:04",
       "Headline": "කළු සාගරගේ මත්ද්‍රව්‍ය බෙදාහැරීමේ නිරතවූ යුවළක් හෙරොයින් ග්‍රෑම් 500ක් සමග අත්අඩංගුවට",
       "News Content": "තලංගම හීනටිකුඹුර ප්‍රදේශයේදී හෙරොයින් ග්‍රෑම් 500ක් සමග යුවළක් අත්අඩංගුවට ගෙන තිබෙනවා.\nතලංගම පොලිසිය විසින් අද කළ වැටලීමකදීයි සැකකරුවන් අත්අඩංගුවට ගෙන ඇත්තේ.\nකාන්තාව නෝනාගම ප්‍රදේශයේ පදිංචි 33 හැවිරිදි අයෙක් වන අතර සැකකරු අම්බලන්තොට ප්‍රදේශයේ පදිංචි 30 හැවිරිදි අයෙක්.\nඔවුන් දෙදෙනා හෙරොයින් බෙදාහැරීම සිදුකර ඇතැයි මූලික විමර්ශණවලදී හෙළිවී ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.\nදැනට එක්සත් අරාබි එමීර් රාජ්‍යයේ සිටින බවට සැක කෙරෙන කලු සාගර නැමැත්තා සහ ඔහු සමග ජීවත්වන මුතූ නැමැත්තිය මෙම ජාවාරම පිටුපස සිටින බවට අනාවරණ කරගෙන තිබෙනවා.\nඅත්අඩංගුවට ගත් යුවළ කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර, රුපියල් කෝටියකට අධික වටිනාකමකින් යුත් කේරළ ගංජා කිලෝ 89ක් සමඟ 3 දෙදෙනෙකු මන්නාරම - ඉලුප්පුකඩවේයි ප්‍රදේශයේදී පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/268769/කළු-සාගරගේ-මත්ද්‍රව්‍ය-බෙදාහැරීමේ-නිරතවූ-යුවළක්-හෙරොයින්-ග්‍රෑම්-500ක්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2013"
}