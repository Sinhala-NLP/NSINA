{
       "Source": "hirunews",
       "Timestamp": "Friday, 25 February 2022 - 7:19",
       "Headline": "ජෝර්ජ් ෆ්‍රොයිඩ් ඝාතනයේ වරදකරුවන් අධිකරණයෙන් තීන්දු කෙරේ",
       "News Content": "ජෝර්ජ් ෆ්‍රොයිඩ් ඝාතනය සම්බන්ධයෙන් අත්අඩංගුවට ගත් මිනොපොලිස් පොලිස් නිලධාරීන් තිදෙනා සියළු චෝදනාවලට වැරදිකරුවන් වී ඇති බව ජාත්‍යන්තර මාධ්‍ය වාර්තා කරනවා.\nඅමරිකාවේ මිනොපොලිස් හි දී කළු ජාතිකයකු වන ජෝර්ජ් ක්ෆ්ලොයිඩ්ග් නමැත්තා අත්අඩංගුවට ගන්නා අවස්ථාවේ ඔහුට කෲර ලෙස වධ හිංසා සිදු කළ බවට චෝදනා නගමින් ප්‍රදේශයේ පොලිස් නිලධාරීන් තිදෙනකු හට චෝදනා එල්ල වී තිබුණා.\nඔහු අත්අඩංගුවට ගන්නා අවස්ථාවේ දී ඔහුගේ බෙල්ල එක් පොලිස් නිලධාරියකු විසින් සිය දණහිසෙන් තද කරගෙන සිටි අතර මේ හේතුවෙන් ඇති වූ සංකූලතා මත ෆ්ලොයිඩ් මිය ගියා.\nමෙම සිද්ධිය සම්බන්ද්‍යෙන් පොලිස් නිලධාරින් තිදෙනකුට චෝදනා එල්ල වූ අතර දීර්ඝ නඩු විභාගයකින් අනතුරුව තීරණය වී ඇත්තේ ඔවුන් සියලු චෝදනාවලට වරදකරුවන් බවයි.",
       "URL": "https://www.hirunews.lk/297970/ජෝර්ජ්-ෆ්‍රොයිඩ්-ඝාතනයේ-වරදකරුවන්-අධිකරණයෙන්-තීන්දු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1335"
}