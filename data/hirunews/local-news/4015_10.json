{
       "Source": "hirunews",
       "Timestamp": "Thursday, 29 March 2018 - 6:29",
       "Headline": "තෙප්පමකින් වැටී දරුවෙක් ජීවිතක්ෂයට",
       "News Content": "තෙප්පමකින් ඇද වැටීමෙන් උච්චමූනේ කලපුවේ ගිලී කුඩා දරුවෙකු මිය ගොස් තිබෙනවා.\nමෙලෙස මියගොස් ඇත්තේ කල්පිටිය - උච්චමුනේ දූපතේ පදිංචිව සිටි නෙතූ ඩයස් නමැති වයස අවුරුදු 06ක දරුවෙක් බවයි වාර්තා වන්නේ.\nඊයේ (28) දරුවන් කීපදෙනෙකු උච්චමූනේ කලපුවේ නවතා තිබූ තෙප්පමක නැගී සෙල්ලම් කරමින් සිටින අවස්ථාවේ එක් දරුවෙකු ඉන් ජලයට වැටී තිබෙනවා.\nඅනතුරුව දූපත්වාසීන් විසින් දරුවා සොයා ගෙන ඇති අතර ඒ වනවිටත් ඔහු මියගොස් සිට ඇති බව සඳහන්.\nපශ්චාත් මරණ පරීක්ෂණය පැවැත්වීමට නියමිත බවයි අප වාර්තාකරු සඳහන් කළේ.",
       "URL": "https://www.hirunews.lk/187131/තෙප්පමකින්-වැටී-දරුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4015"
}