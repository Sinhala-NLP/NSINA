{
       "Source": "hirunews",
       "Timestamp": "Friday, 11 November 2022 - 13:22",
       "Headline": "දෙවන එළිසබෙත් මහ රැජිණගේ ප්‍රතිමාවක් නිරාවරණය කෙරේ",
       "News Content": "දෙවන එළිසබෙත් මහ රැජිණගේ ප්‍රතිමාවක් එංගලන්තයේ යෝක් නුවරදී තුන්වන චාල්ස් රජු විසින් නිරාවරණය කර තිබෙනවා.\nපසුගිය සැප්තැම්බර් 8 වනදා රැජිණගේ අභාවයෙන් අනතුරුව විවෘත කෙරුණු පළමු ප්‍රතිමාව මෙය බවයි විදෙස් මාධ්‍ය වාර්තා කළේ.\nමෙම ප්‍රතිමාව රැජිණ මියයෑමට මාසයකට පෙර නිම කරන ලද්දක් වන අතර, එය අඩි හයයි අඟල් හතක උසකින් යුක්ත වනවා.\nප්‍රංශ හුණුගල් වලින් සාදා කැටයම් කර ඇති රැජිණගේ ප්‍රතිමාව ටොන් දෙකකට ආසන්න බරකින් යුක්තයි.\nකිරුළ දරා වසර 70 ක් ගතවීම නිමිත්තෙන් රැජිණට ගෞරවයක් ලෙස අදාළ ප්‍රතිමාව නිර්මාණය කර තිබීම විශේෂත්වයක්.",
       "URL": "https://www.hirunews.lk/320148/දෙවන-එළිසබෙත්-මහ-රැජිණගේ-ප්‍රතිමාවක්-නිරාවරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=742"
}