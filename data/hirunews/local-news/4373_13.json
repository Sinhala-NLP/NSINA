{
       "Source": "hirunews",
       "Timestamp": "Sunday, 13 August 2017 - 16:00",
       "Headline": "වැල්ල දේවාලයේ උත්සවය අතරතුර අවුරුදු 10ක දරුවෙක් අතුරුදන් (ඡායාරූප)",
       "News Content": "සාමනේර හිමියන් සිව් නමක් සමඟ ගාල්ල, වැල්ල දේවාලයේ පැවැත්වෙන උත්සවයකට සහභාගී වීම සදහා ගිය කුඩා දරුවෙක් ඉකුත් 10 වන දින රාත්‍රියේ සිට අතුරුදන්ව ඇති බව වර්තා වනවා.\nගාල්ල, බටදූව, මහගෙදර වත්ත ලිපිනයේ පදිංචිව සිටි වයස අවුරුදු 10ක් වන මලීෂ නවීන් ප්‍රිය නමැති දරුවා මෙලෙස අතුරුදන්ව ඇති බවටයි ඔහුගේ දෙමව්පියන් පවසන්නේ.\nපසුගිය 10 වන දින එම දරුවා ඉගනුම ලබන ගාල්ල යටගල රජමහා පිරිවෙනෙහි වැඩ වසන සාමනේර හිමිවරුන් සිව් දෙනෙක් සමඟ ගාල්ල වැල්ලදේවාලයේ උත්සවය සදහා සහභාගී වීමට ගොස් ඇති බවටයි තොරතුරු වාර්තා වන්නේ.\nඑදින රාත්‍රී 10ට පමණ දරුවා අතුරුදන්ව ඇති බවටයි පොලිසිය පැවසුවේ.\nදරුවාගේ අතුරුදන් වීම සම්බන්ධයෙන් සාමනේර හිමිවරුන් පිරිවෙනාධිපති හිමියන් දැනුවත් කිරීමෙන් අනතුරුව පිරිවෙනාධිපති හිමියන් විසින් 11 දින සිද්ධිය සම්බන්ධයෙන් ගාල්ල, හබරාදුව පොලීසිය වෙත පැමිණිලි කර තිබෙනවා.\nහබරාදුව පොලීසියෙන් අප කළ විමසීමකදී එහි නිලධාරිනියක් ප්‍රකාශ කළේ දරුවාගේ අතුරුදන් වීම සම්බන්ධයෙන් මේ වනවිට පරීක්ෂණ පවත්වන බවයි.\nඅදාල දරුවාගේ දෙමාපියන් පවුල් ආරවුලක් හේතුවෙන් මේ වන විට වෙන්ව ජීවත්වන බැවින් මහන කරවීම සඳහා දරුවා යටගල රජමහා පිරිවෙන වෙත භාර දී ඇති බවයි වාර්තා වන්නේ.\nවැල්ලේ දේවලයේ උත්සවයට එක්වු අවස්ථාවේ දී  දරුවාගේ ඥාති පිරිසක් දරුවාට මුණ ගැසිඇති බවටද තොරතුරු වාර්තා වනවා.\nඡායාරූප - අම්බලන්තොට, අජිත් පුෂ්පකුමාර",
       "URL": "https://www.hirunews.lk/168334/වැල්ල-දේවාලයේ-උත්සවය-අතරතුර-අවුරුදු-10ක-දරුවෙක්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4373"
}