{
       "Source": "hirunews",
       "Timestamp": "Friday, 19 February 2021 - 21:29",
       "Headline": "බලපත්‍ර හොරට හදලා - වෙරුගල්ආරුව වනසන හැටි (වීඩියෝ)",
       "News Content": "මෙරට දිගම ගංගාව වන මහවැලිය පළාත් කිහිපයක්ම සශ්‍රීක කරමින් ගලාබසින්නේ ඊට ජීවය සපයන අතු ගංගා රාශියකින් පෝෂණය ලබමිනුයි.\nත්‍රිකුණාමලයේ වෙරුගල්ආරුව ඒ අතුරින් ප්‍රමුඛයි.\nකෙසේ වෙතත් වෙරුගල් ආරුව වැලි ජාවාරම්කරුවන් විසින් වනසමින් සිටින බවටයි හිරු සී.අයි.ඒ. වෙත තොරතුරු ලැබුනේ.\nනීති විරෝධී ලෙස ට්‍රැක්ටර් පවා ගඟට බස්සවා මෙම ජාවාරම සිදුකරන බවත් ඒ තොරතුරු මඟින් සඳහන් කෙරුණා.\nවැලි ජාවාරම්කරුවන් වැටලීම සදහා භූවිද්‍යා සමීක්ෂණ හා පතල් කාර්යාංශය, සුරියපුර පොලිස් විශේෂ බලකායේ නිලධාරීන් හා හිරු සී.අයි.ඒ. කණ්ඩායම මෙලෙස ක්‍රියාත්මක වුණේ ඒ අනුවයි.\nවැටලීමේදී ප්‍රථමයෙන්ම ට්‍රැක්ටර් රියදුරන්ගේ ජංගම දුරකථන නිලධාරීන්ගේ භාරයට ගැනුනේ ඔවුන්ගෙන් අනෙකුත් ජාවාරම්කරුවට පණිවිඩ ගලායාම වැලැක්වීම සදහායි.\nවැලි කැණීම් කරමින් සිටි ඇතැම් පිරිස් නිලධාරීන්ගේ පැමිණීමත් සමග ගංගාවට පැන පළායාමට ද කටයුතු කළා.\nවැටලීමේදී හෙළිවුයේ වැලි කැණීමට රජයෙන් අවසර ලබා ඇති ස්ථාන මගහරිමින් බලපත්‍රලාභීන් වෙනත් තැන්වලින් වැලි කැනීම් සිදුකරන බවයි.\nවැලි ගබඩා කරන ස්ථානය ද නිලධාරීන්ගේ පරීක්ෂාවට ලක් වු අතර එහිදී හෙළිවුයේ භූ විද්‍යා කාර්යාංශයෙන් ලබාදෙන බලපත්‍ර ද මොවුන් නීති විරෝධීව\nභාවිතා කරන බවයි.",
       "URL": "https://www.hirunews.lk/263102/බලපත්‍ර-හොරට-හදලා-වෙරුගල්ආරුව-වනසන-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2135"
}