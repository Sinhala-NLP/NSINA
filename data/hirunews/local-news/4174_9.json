{
       "Source": "hirunews",
       "Timestamp": "Wednesday, 13 December 2017 - 14:17",
       "Headline": "කාන්තාවක් මරා ඇගේ මව කපයි",
       "News Content": "කාන්තාවකට වෙඩිතබා ඝාතනය කර ඇයගේ මවට පහරදී තුවාල සිදු කිරීමේ පුවතක් මැදගම ප්‍රදේශයෙන් වාර්තාවනවා.\nඅද (13) උදෑසන 7.25ට පමණ පොලිස් හදිසි ඇමතුම් අංශයට ලැබුන තොරතුරකට අනුව මැදගම පොලිසිය මේ සම්බන්ධයෙන් පරීක්ෂණ ආරම්භ කර තිබෙනවා.\nමෙලස මියගොස් තිබෙන්නේ පනික්කියාවත්ත, කින්නරබෝව යන ලිපිනයේ පදිංචි කාන්තාවක් වන අතර එම ලිපිනයේම පදිංචි ඇයගේ මව මේවන විට කැපුම් තුවාල ලබා සිරිගල රෝහලට ඇතුලත් කර තිබෙනවා.\nඊයේ (12) රාත්‍රියේ මෙම සිදුවීම සිදුව ඇති අතර සිද්ධියට සම්බන්ධ සැකකරුවන් මෙතෙක් අනාවරණය වී නොමැති බවයි පොලිසිය සඳහන් කළේ.\nසිද්ධිය සම්බන්ධයෙන් මැදගම පොලීසිය වැඩිදුර පරිෂණ පවත්වනවා.",
       "URL": "https://www.hirunews.lk/178282/කාන්තාවක්-මරා-ඇගේ-මව-කපයි",
       "Category": "Local News",
       "Parent URL": "https://www.hirunews.lk/local-news.php?pageID=4174"
}