{
       "Source": "hirunews",
       "Timestamp": "Thursday, 27 August 2020 - 12:12",
       "Headline": "පාර්ලිමේන්තු මන්ත්‍රීවරුන් 5 දෙනෙකු සහ හිටපු මන්ත්‍රීවරුන් 4ක් පාස්කු කොමිසමට කැදවයි",
       "News Content": "පාර්ලිමේන්තු මන්ත්‍රීවරුන් 5 දෙනෙකු සහ හිටපු පාර්ලිමේන්තු මන්ත්‍රීවරුන් 4 දෙනෙකු පාස්කු ප්‍රහාරය සම්බන්ධයෙන් විමර්ශනය කෙරෙන ජනාධිපති කොමිසමේ විමර්ශන ඒකකය වෙත කැදවා තිබෙනවා.\nඑලෙස කැදවා ඇත්තේ පාර්ලිමේන්තු මන්ත්‍රීවරුන් වන රංජිත් මද්දුමබණ්ඩාර, ශිවනේෂතුරෙයි චන්ද්‍රකාන්තන්, අමාත්‍ය කෙහෙලිය රඹුක්වැල්ල, රාජ්‍ය අමාත්‍ය දිලූම් අමුණුගම සහ පාර්ලිමේන්තු මන්ත්‍රී ඒ.එච්.එම්. හලීම්. එසේම හිටපු පාර්ලිමේන්තු මන්ත්‍රීවරුන් වන සුනිල් හඳුන්නෙත්ති, අකිල විරාජ් කාරියවසම්, ආශු මාරසිංහ සහ මංගල සමරවීරට ද කොමිසමේ විමර්ශන ඒකකය වෙත පෙනී සිටින ලෙසයි දැනුම් දී ඇත්තේ.\nපාස්කු ඉරිදා ප්‍රහාරය ගැන සහ අයි.එස්. ත්‍රස්තවාදීන් සම්බන්ධයෙන් ප්‍රකාශ සිදුකිරීම සම්බන්ධයෙන් ඔවුන්ට මෙම කැදවීම සිදුකර ඇති බව කොමිසමේ ප්‍රකාශකයෙකු සදහන් කළා.",
       "URL": "https://www.hirunews.lk/248758/පාර්ලිමේන්තු-මන්ත්‍රීවරුන්-5-දෙනෙකු-සහ-හිටපු-මන්ත්‍රීවරුන්-4ක්-පාස්කු-කොමිසමට-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=2495"
}