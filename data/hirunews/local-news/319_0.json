{
       "Source": "hirunews",
       "Timestamp": "Thursday, 25 May 2023 - 7:18",
       "Headline": "මුම්බායි කණ්ඩායමට සුපිරි ජයක්",
       "News Content": "IPL තරගාවලියේ ඊයේ (24) පැවති දෙවන අවසන් පූර්ව තරගය ලකුණු 81කින් ජයගැනීමට මුම්බායි කණ්ඩායම සමත් වී තිබෙනවා.\nඒ අනුව ලක්නව් කණ්ඩායමට මෙවර IPL තරගාවලියෙන් ඉවත් වීමට සිදු වී ඇති බවයි වාර්තා වන්නේ.\nමෙම තරගය ජයගැනීමත් සමග මුම්බායි කණ්ඩායම එළඹෙන සිකුරාදා පැවැත්වෙන තුන්වන අවසන් පූර්ව තරගයේදී ගුජරාට් කන්ඩායමට එරෙහිව තරඟ වැදීමට නියමිතයි.\nඒ අනුව එළඹෙන ඉරිදා දිනයේ පැවැත්වෙන IPL තරගාවලියේ අවසන් මහා තරගයේදී චෙන්නායි කණ්ඩායමට එරෙහිව තරග වදින්නේ ඉන් ජයගන්නා කණ්ඩායමයි.\nඅද තරගයේ ප්‍රථමයෙන් පන්දුවට පහරදුන් මුම්බායි කණ්ඩායම පන්දුවාර 20 අවසානයේ කඩුලු 8ක් දැවී ලකුණු 182 ක් රැස් කළා.\nපිළිතුරු ඉනිම ක්‍රීඩා කළ ලක්නව් කණ්ඩායමට සියලු දෙනා දැවී රැස්කරගත හැකි වූයේ ලකුණු 101ක් පමණි.",
       "URL": "https://www.hirunews.lk/336141/මුම්බායි-කණ්ඩායමට-සුපිරි-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=319"
}