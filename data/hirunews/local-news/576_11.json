{
       "Source": "hirunews",
       "Timestamp": "Friday, 27 January 2023 - 12:49",
       "Headline": "තම දියණිය දූෂණය කළ පියෙකුට වසර 48 ක සිරදඬුවමක්",
       "News Content": "තම දියණිය දූෂණය කර දරුවකු ප්‍රසූත කිරීමට බල කළ පියෙකුට කෑගල්ල මහාධිකරණය වසර 48ක බරපතළ වැඩ සහිත සිර දඬුවමක් නියම කර තිබෙනවා.\nකෑගල්ල මහාධිකරණ විනිසුරු ජයකි ද අල්විස් මහත්මිය විසින් ඊයේ (26) ඔහුට දඬුවම් නියම කළා.\nඑම අවස්ථාවේ දී ඔහු වරද පිළිගෙන ඇති බවයි වාර්තා වෙන්නේ.\nතිදරු පියෙකු වන වරදකරුට, වින්දිත දැරිය වෙත රුපියල් ලක්ෂ පහක වන්දියක් ගෙවන ලෙස ද නියෝග කෙරුණා.\nවින්දිත දැරියට වයස අවුරුදු 13 දී, ඇගේ මව රැකියාවක් සඳහා කුවේට් බලා පිටත්ව ගොස් ඇති බව ද අධිකරණයට දන්වා තිබෙනවා.\nඑම නිසා දැරිය, ඇගේ පියා සහ ඇගේ සහෝදර සහෝදරියන් දෙදෙනා සමඟයි පදිංචිව සිට ඇත්තේ.\nමෙම කාලය තුළ මෙම පුද්ගලයා තම දියණිය කිහිප වතාවක් දූෂණය කර ඇති බව අධිකරණයට දන්වා තිබෙනවා.",
       "URL": "https://www.hirunews.lk/326005/තම-දියණිය-දූෂණය-කළ-පියෙකුට-වසර-48-ක-සිරදඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=576"
}