{
       "Source": "hirunews",
       "Timestamp": "Thursday, 31 March 2016 - 11:56",
       "Headline": "විස නසා \"රාවණා\" නැගිට්ටවන දිනය අදයි",
       "News Content": "රාවණා ඇල්ල ප්‍රදේශයේ කරදගොල්ල ගම්මානයේ පිහිටි  උමගින් රාවණා රජු  පියවි සිහියට අද පැමිණෙනු ඇතැයි පසුගියදා මොරටුව ප්‍රදේශයෙන්  බණ්ඩාරවෙළට ගිය පිරිස පවසනවා.\nනව දෙනකුගෙන් සමන්විත පිරිස  පසුගියදා අදාළ උමගෙහි  දුෂ්කර ගමනක නිරත වුයේ ජනප්‍රවාදයේ එන රාවණා රජුගේ සිහි මුර්ජා වූ සිරුර සොයා ගැනීම සදහායි.\nඑම කණ්ඩායමේ කාන්තාවකට සිහිනෙන් එම සිරුර ලගට පැමිණෙන ලෙස කෙරෙන බව කියන ආරාධනයකට අනුව මෙම නව දෙනා උමග තුල මෙම දුෂ්කර ගමනට එක්වුණා.\nඋමගේ නිල්දිය පොකුණ නම් ස්ථානය පසුකර ගිය එම කණ්ඩායම වෙනත් ස්ථානයකින් උමගින් පිටතට පැමිණියේ ඉන් අනතුරුවයි.\nඑම කාන්තාව මාධ්‍යයට ප්‍රකාශ කර තිබුණේ  භූමිමාතාවගේ දිනය වන බ්‍රහස්පතින්දා එනම් අද උමග තුලට නැවත ගමන් කරන  බවයි.\nඅනතුරුව රාවණා රජුගේ විස ඉවත්කොට ඉදිරි තුන ඇතුලත නැවත සිහිය ලබාගන්නා බවද ඇය ප්‍රකාශ කර තිබුණා.\nකෙසේ වෙතත් අදාළ පිිරිස උමගට පැමිණි බවට මෙතෙක් වාර්තා වී නැහැ.",
       "URL": "https://www.hirunews.lk/129794/විස-නසා-රාවණා-නැගිට්ටවන-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=5108"
}