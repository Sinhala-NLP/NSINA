{
       "Source": "hirunews",
       "Timestamp": "Friday, 22 July 2022 - 16:58",
       "Headline": "ඉන්ධන පෝලිමක තවත් මරණයක් (වීඩියෝ)",
       "News Content": "ඉන්ධන ලබා ගැනීමේදී එහි සිටි පිරිස් අතර ඇති වූ තෙරපීමක් හේතුවෙන් පුද්ගලයෙකු ජිවිතක්ෂයට පත්ව තිබෙනවා.\nඒ අද මතුගම - පැලවත්ත ප්‍රදේශයේ ඉන්ධන පිරවුම්හලකදීයි.\nහිරු වාර්තාකරු පැවසුවේ මියගිය පුද්ගලයා මීගහතැන්න රෝහලට ඇතුළත් කරන විටත් මියගොස් ඇති බවයි.\nඔහු වලල්ලාවිට ප්‍රදේශයේ පදිංචි අවුරුදු 70ක පුද්ගලයෙක්.\nමේ අතර කින්නියා නගරයේ අයි.ඕ.සී. පිරවුම්හලෙන් ඉන්ධන ලබා ගැනීම සඳහා පෝලිමේ රැදී සිටි පුද්ගලයෙකු ද හදිසියේ ඇති වූ අසනීප තත්ත්වයක් හේතුවෙන් අද පෙරවරුවේ ජිවිතක්ෂයට පත්ව තිබුණා.\nහිරු වාර්තාකරු පැවසුවේ ඔහු කින්නියා මූලික රෝහලට ඇතුළත් කිරීමෙන් පසු මෙලෙස ජිවිතක්ෂයට පත්ව ඇති බවයි.\nමියගිය පුද්ගලයා කින්නියා - මුනෙයිචේනෙයි ප්‍රදේශයේ පදිංචි 58 හැවිරිදි අයෙක්.",
       "URL": "https://www.hirunews.lk/310672/ඉන්ධන-පෝලිමක-තවත්-මරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1001"
}