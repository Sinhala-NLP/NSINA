{
       "Source": "hirunews",
       "Timestamp": "Friday, 17 February 2017 - 21:37",
       "Headline": "වැරදි තොරතුරු සැපයූ අධ්‍යාපන අධ්‍යක්ෂකට ලැබුණු දඬුවම",
       "News Content": "වැරදි තොරතුරු සැපයු බව කියැවෙන උඩුදුම්බර කොට්ඨාසයේ අධ්‍යාපන අධ්‍යක්ෂක වරයාට වහාම ක්‍රියාත්මක වන පරිදි ස්ථාන මාරුවක් ලබාදෙන ලෙස මධ්‍යම පළාත් ආණ්ඩුකාර නිලූකා ඒකනායක මහත්මිය නියෝග කර තිබෙනවා.\nඒ, මධ්‍යම පළාත් ආණ්ඩුකාර කාර්යාලයේදී පැවති විමර්ශනයක් අතරතුරදීයි.\nතෙල්දෙණිය,උඩුදුම්බර - හපුකන්ද ප්‍රාථමික විද්‍යාලයේ 5 ශ්‍රේණියේ දරුවන් පොල් අතු පැලක සිය අධ්‍යාපන කටයුතු කරන ආකාරය පිළිබඳ පසුගිය 31 වෙනිදා අප හිරු ප්‍රවෟත්ති මඟින් අනාවරණය කලා.\nඑම අනාවරණයෙන් පසුවල මධ්‍යම පළාත් ආණ්ඩුකාර නිලුකා ඒකනායක මහත්මිය පසුගිය 07 වනදා පළාත් අධ්‍යාපන නිළධාරීන් සමග එම විද්‍යාලයට ගොස් එහි අඩුපාඩු පිළිබඳව සොයා බැලුවා.",
       "URL": "https://www.hirunews.lk/154767/වැරදි-තොරතුරු-සැපයූ-අධ්‍යාපන-අධ්‍යක්ෂකට-ලැබුණු-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=4656"
}