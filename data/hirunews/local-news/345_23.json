{
       "Source": "hirunews",
       "Timestamp": "Sunday, 14 May 2023 - 8:42",
       "Headline": "යුක්රේන ජනපති ජර්මනියට",
       "News Content": "යුක්රේන ජනාධිපති වොලඩිමියර් සෙලෙන්ස්කි මේ වනවිට ජර්මනියේ බර්ලින් නුවරට ළඟාවී තිබෙනවා.\nරුසියාවේ ආක්‍රමණයට එරෙහිව ජර්මනියේ සහය ලබා ගැනීම තම සංචාරයේ අරමුණ බවයි ට්විටර් සටහනක් තබමින් යුක්රේන ජනාධිපතිවරයා ප්‍රකාශ කර ඇත්තේ.\nඊට පෙර යුක්රේන ජනාධිපතිවරයා ශුද්ධෝත්තම ප්‍රැන්සිස් වහන්සේ හමුවීම සඳහා ඉතාලියට ගොස් තිබුණා.\nඑහිදී යුක්රේන ජනාධිපතිවරයා සමඟ සාකච්ඡාවකට එක් වූ පාප්වහන්සේ රුසියාව පැහැරගෙන ගිය යුක්රේන දරුවන් යළි ලබා දීමට කටයුතු කරන බවටයි දැනුම්දී ඇත්තේ.\nයුක්රේන ජනාධිපතිවරයා ඉතාලි අග්‍රාමාත්‍යවරයා ද මුණගැසී තිබුණා.",
       "URL": "https://www.hirunews.lk/335124/යුක්රේන-ජනපති-ජර්මනියට",
       "Category": "Local News",
       "Parent URL": "https://www.hirunews.lk/local-news.php?pageID=345"
}