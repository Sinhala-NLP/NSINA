{
       "Source": "hirunews",
       "Timestamp": "Saturday, 21 April 2018 - 12:43",
       "Headline": "කොට්ටාවේදී සිදුවූ යතුරුපැදි අනතුරකින් තරුණයෙකු මරුට",
       "News Content": "කොට්ටාව මාකුඹුර ප්‍රදේශයේදී අද (21) උදෑසන යතුරු පැදියක් ටිපර් රථයක ගැටීමෙන් සිදුවූ අනතුරකින් යතුරුපැදිකරු එම ස්ථානයේදීම මියගොස් තිබෙනවා.\nයතුරු පැදිය කොට්ටාව සිට හෝමාගම දෙසට ධාවනය කර ඇති අතර එය මාකුඹුර ප්‍රදේශයේ පිහිටි ඉන්ධන පිරවුම්හලකට හැරවීමට යාමේදී පිටුපසින් පැමිණි ටිපර් රථයේ ගැටී මේ අනතුර ඇත්තේ.\nමෙලෙස මියගොස් ඇත්තේ බොරලැස්ගමුව ප්‍රදේශයේ පදිංචි 21 හැවිරිදි තරුණයෙක්.\nඔහු කොට්ටාව මාකුඹුර ප්‍රදේශයේ පෞද්ගලික ආයතනයක සේවයට යමින් සිටියදියි මේ අනතුර ලක්ව ඇත්තේ.\nඅනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර කොට්ටාව පොලිසිය වැඩිදුර විමර්ශන සිදුකරනවා.\nමේ අතර මෙම අනතුර සිදුවන ආකාරය ඉන්ධන පිරවුම්හලේ සවිකර තිබු CCTV කැමරාවේ මෙලෙස සටහන් වී තිබුණා.\nඑම වීඩියෝව පහතින්..",
       "URL": "https://www.hirunews.lk/188894/කොට්ටාවේදී-සිදුවූ-යතුරුපැදි-අනතුරකින්-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3981"
}