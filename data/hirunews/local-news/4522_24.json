{
       "Source": "hirunews",
       "Timestamp": "Thursday, 11 May 2017 - 12:16",
       "Headline": "ගල් විහාරයේ පිළිම වහන්සේ සළුවකින් පෙරවීම ගැන පරීක්ෂණයක්",
       "News Content": "පුරා විද්‍යා නියමයන් උල්ලංඝනය කරමින් පොළොන්නරුව ඓතිහාසික ගල් විහාර පුදබිමේ පිරිනිවන් මංචකයේ බුද්ධ ප්‍රතිමා වහන්සේ සළුවකින් පොරවා ඇතැයි පැවසෙන සිද්ධිය සම්බන්ධයෙන් පුරාවිද්‍යා දෙපාර්තමේන්තුව පරීක්ෂණයක් ආරම්භ කර තිබෙනවා.\nපුරාවිද්‍යා අධ්‍යක්‍ෂ ජනරාල් මහාචාර්ය සෙනරත් දිසානායක හිරු ප්‍රවෘත්ති අංශය කළ විමසීමකදී කියා සිටියේ පුරාවිද්‍යා නියමයන්ට පටහැනිව සිදුකර ඇති මෙම සිද්ධිය සම්බන්ධයෙන් පොළොන්නරුව පොලීසියටද පැමිණිල්ලක් සිදුකළ බවයි.\nමෙම සිද්ධිය පිළිබඳව අප විෂයභාර අමාත්‍ය අකිල විරාජ් කාරියවසම්ගෙන්ද විමසීමක් කළා.\nකෙසේ වෙතත්, අප මේ සම්බන්ධයෙන් පොළොන්නරුව - සොළොස්මස්ථාන භාරකාර පූජ්‍ය කන්දකැටියේ අත්ථදස්සී හිමියන්ගෙන්ද විමසීමක් කළා.\nඋන්වහන්සේ කියා සිටියේ මෙය කප්රුක පූජාවක් වන අතර පුරාවිද්‍යා අධ්‍යක්‍ෂ ජනරාල්වරයාට පුද පූජා සිදුකිරීම සම්බන්ධයෙන් තහනමක් පැනවීමට කිසිදු අයිතියක් නොමැති බවයි.",
       "URL": "https://www.hirunews.lk/161085/ගල්-විහාරයේ-පිළිම-වහන්සේ-සළුවකින්-පෙරවීම-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4522"
}