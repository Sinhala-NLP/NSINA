{
       "Source": "hirunews",
       "Timestamp": "Thursday, 27 January 2022 - 13:38",
       "Headline": "සිමෙන්ති හිඟයෙන් රජයේ ව්‍යාපෘති නවතින ලකුණු (වීඩියෝ)",
       "News Content": "රට තුළ පවතින සිමෙන්ති හිඟය හේතුවෙන් රාජ්‍ය ව්‍යාපෘති නියමිත කාලයට අවසන් කර භාරදීමට නොහැකි වනු ඇතැයි ශ්‍රී ලංකා ඉදිකිරීම්කරුවන්ගේ සංගමය ප්‍රකාශ කළා.\nවිශේෂයෙන් මාර්ග ලක්ෂයේ ව්‍යාපෘතියට ද මෙමගින් බලපෑම් එල්ල වී ඇති බවයි එම සංගමයේ සභාපති සුසන්ත සෙනෙවිරත්න කියා සිටියේ.\nසිමෙන්ති හිඟය මෙන්ම ඇතැම් වෙළදුන් අධික මිලට සිමෙන්ති අලෙවි කරමින් සිටින බවට තවදුරටත් තොරතුරු වාර්තා වනවා.\nරත්නපුරය වැනි ප්‍රදේශවල සිමෙන්ති කොට්ටයක් රුපියල් 2100ක් වැනි අධික මිලකට අලෙවි වන බවයි ශ්‍රී ලංකා ඉදිකිරීම්කරුවන්ගේ සංගමය පෙන්වා දුන්නේ.\nමේ අතර, සිමෙන්ති කොට්ට ලක්ෂ 02ක් රැගත් තවත් නෞකාවක් හෙට (28) දිවයිනට ළඟාවීමට නියමිත බවයි වාර්තා වන්නේ.",
       "URL": "https://www.hirunews.lk/295339/සිමෙන්ති-හිඟයෙන්-රජයේ-ව්‍යාපෘති-නවතින-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1394"
}