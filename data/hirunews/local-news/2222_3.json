{
       "Source": "hirunews",
       "Timestamp": "Sunday, 10 January 2021 - 7:36",
       "Headline": "ලොව පුරා කොරෝනා ආසාදිතයන් කෝටි 9 ඉක්මවයි",
       "News Content": "ලොව පුරා කොරෝනා වෛරස් ආසාදිතයන් සංඛ්‍යාව කෝටි 9 ඉක්මවා ගොස් තිබෙනවා.\nඑය මේවන විට සටහන් වන්නේ 90,074,446ක් ලෙසටයි.\nලොව පුරා වාර්තාවී ඇති මරණ සංඛ්‍යාව 1,934,813ක්. පුද්ගලයන් 64,463,359ක් සුවය ලබා තිබෙනවා.\nතවමත් වැඩිම ආසාදිතයන් සංඛ්‍යාවක් වාර්තාවන්නේ ඇමරිකාවෙන් වන අතර ඉන්දියාව දෙවන ස්ථානයේ පසුවනවා.\nතුන්වනුව වැඩිම ආසාදිතයන් වාර්තාවී ඇත්තේ බ්‍රසීලයෙන්.\nඇමරිකාවෙන් මේවන විට ආසාදිතයන් 22,699,938ක් වාර්තාවී ඇති අතර සිදුවී ඇති සමස්ත මරණ සංඛ්‍යාව 381,480ක්.\nඉන්දියාවෙන් ආසාදිතයන් 10,451,346ක් හමුවී තිබෙනවා.\nඑරට මෙතෙක් වාර්තාවී ඇති මරණ ගණන 151,048ක්. බ්‍රසීලයෙන් ඉන්දියාවට වඩා අඩු ආසාදිතයන් සංඛ්‍යාවක් හමුවුව ද මරණ ඉහළ අගයක් ගන්නවා.\nබ්‍රසීලයේ ආසාදිතයන් 8,075,998ක් වාර්තාවන අතර මරණ සංඛ්‍යාව 202,657ක්.\nඑමෙන්ම, එරට කොරෝනා වෛරස් එන්නත්කරණ වැඩසටහන යටතේ 94 හැවිරිදි දෙවන එලිසබෙත් මහ රැජිණට සහ 99 හැවිරිදි එඩින්බරෝ ආදිපාදවරයාට ඊයේ කොරෝනා වෛරස් එන්නත් ලබාදුන් බව බකිංහැම් මාලිගය නිවේදනය කළා.",
       "URL": "https://www.hirunews.lk/259276/ලොව-පුරා-කොරෝනා-ආසාදිතයන්-කෝටි-9-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2222"
}