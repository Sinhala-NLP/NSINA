{
       "Source": "hirunews",
       "Timestamp": "Wednesday, 01 March 2023 - 19:41",
       "Headline": "දියණියට අතවර කළැයි පියා පහර දී හිමිනමක් ජිවිතක්ෂයට",
       "News Content": "අට හැවිරිදි දැරියක ස්පර්ශ කළ බව පවසමින් දැරියගේ පියා සහ ඔහුගේ සොහොයුරෙකු කළ පහරදීමකින් පසු 70 හැවිරිදි හිමිනමක ජිවිතක්ෂයට පත්වූ පුවතක් හෙට්ටිපොල ප්‍රදේශයෙන් වාර්තා වුණා.\nමෙලෙස ජිවිතක්ෂයට පත්ව ඇත්තේ හෙට්ටිපොල - අගාරඋඩ ප්‍රදේශයේ විහාරස්ථානයක වැඩ විසූ හිමිනමක්.\nබෝධි පූජාවක් පැවැත්වීම සඳහා විහාරස්ථානයට පැමිණි දැරිය මලු‍ව ඇමදීමට ඉදලක් රැගෙන ඒමට ගිය අවස්ථාවේ මෙලෙස අතවරයට ලක්ව ඇති බවයි පොලීසිය සඳහන් කළේ.\nපසුව දැරියගේ පියා සහ ඔහුගේ සොහොයුරෙකු හිමිනම සොයා විහාරස්ථානයට ගියත් අදාල හිමිනම ප්‍රදේශයේ වෙනත් විහාරස්ථානයක සැඟව සිට තිබෙනවා.\nකෙසේ වෙතත්, එම ස්ථානයට ගිය ඔවුන් හිමිනමට පහරදී ඇති අතර, ප්‍රදේශවාසීන්ගේ දැනුම්දීම මත ගිලන් රථයකින්, පසුව හිමිනම කුලියාපිටිය රෝහලට ඇතුළත් කර තිබුණා.\nඅනතුරුව වැඩිදුර ප්‍රතිකාර සඳහා කුරුණෑගල රෝහලට ඇතුළත් කිරීමෙන් පසුවයි එම හිමිනම අද අලුයම අපවත් වී ඇත්තේ.",
       "URL": "https://www.hirunews.lk/328703/දියණියට-අතවර-කළැයි-පියා-පහර-දී-හිමිනමක්-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=504"
}