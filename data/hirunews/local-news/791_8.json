{
       "Source": "hirunews",
       "Timestamp": "Thursday, 20 October 2022 - 10:40",
       "Headline": "කුසල්ගෙන් අගනා අර්ධ ශතකයක්",
       "News Content": "පන්දුවාර 20-20 ලෝක කුසලාන තරගාවලියේ නෙදර්ලන්තය සහ ශ්‍රී ලංකාව අතර පැවැත්වෙන අද තරගයේ දී කුසල් මෙන්ඩිස් සිය අර්ධ ශතකය ලබා ගැනීමට සමත් වුණා.\nකුසල් මෙන්ඩිස් පන්දුවාර 20-20 තරගාවලියක ලබා ගත් 09 වැනි අර්ධ ශතකය මෙයයි.\nඔහු අර්ධ ශතකය ලබා ගැනීමට වැය කළ පන්දු ගණන 34ක්.\nමෙන්ඩිස්ගේ අර්ධ ශතකය සඳහා හයේ පහර 03ක් සහ හතරේ පහර 03ක් ඇතුළත්.\nකාසියේ වාසිය දිනූ නායක දසුන් ශානකගේ තීරණය වූයේ පළමුව පන්දුවට පහරදීමටයි.\nඒ අනුව පිටියට පිවිසි ආරම්භ පිතිකරු යුවල වන කුසල් මෙන්ඩිස් සහ පැතුම් නිස්සංකට සාර්ථක ඉනිමක් ගොඩනැගීමට නෙදර්ලන්ත පන්දු යවන්නන් ඉඩ දුන්නේ නැහැ.\nඑහි ප්‍රතිඵලය වූයේ ලකුණු 14ක් ලබා සිටිය දී පෝල් වෑන්ගේ පන්දුවක් හමුවේ පැතුම් දැවී යාමයි.\nඉන් අනතුරුව පිටියට පිවිසි ධනංජය ද සිල්වා හට එතරම් වේලාවක් පිටියේ රැඳී සිටින්නට සිදු නොවූයේ පළමු පන්දුවෙන් ම ඔහුත් ක්‍රීඩාගාරයේ අසුන් උඩ වාඩිකරවන්නට වෑන්ගේ පන්දුවට හැකියාවක් ලැබීමයි.\nමේ වනවිට ශ්‍රී ලංකා කණ්ඩායම කඩුලු 03ක් දැවී ලකුණු 114ක් ලබා සිටිනවා.\nපිටියේ රැඳී සිටින්නේ කුසල් සමගින් භානුක රාජපක්ෂයි.",
       "URL": "https://www.hirunews.lk/318348/කුසල්ගෙන්-අගනා-අර්ධ-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=791"
}