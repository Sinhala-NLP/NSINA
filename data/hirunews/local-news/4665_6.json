{
       "Source": "hirunews",
       "Timestamp": "Sunday, 12 February 2017 - 16:11",
       "Headline": "සූරියවැව ප්‍රදේශයෙන් ගංජා ජාවාරමක් හෙළිවෙයි (ඡායාරූප)",
       "News Content": "සූරියවැව,මහගල්වැව ප්‍රදේශයේ ප්‍රධාන මාර්ගයක ගංජා වේලමින් සිටියදී පුද්ගයෙකු අත්අඩංගුවට ගෙන තිබෙනවා.\nතම මිතුරා සමඟ හවුලේ වගාකළ ගංජා හේනෙන් සොරාගත් ගංජා පැළ 25ක් පමණ මහමඟ දමා වේලමින් සිටින අවස්ථාවේදී මෙලෙස ඔහු අත්අඩංගුවට ගෙන ඇත්තේ.\nඅත්අඩංගුවට පත් පුද්ගලයාගෙන් ලද තොරතුරු අනුව මහගල්වැව ප්‍රදේශයේ කළ සෝදිසි මෙහෙයුමකදී අක්කර කාලක පමණ ගංජා හේනක් පොලීසිය විසින් සොයාගෙන තිබෙනවා.\nසූරියවැව පොලීසිය සඳහන් කළේ එහිදී  ගංජා පැළ 800ක් පමණ ගිනිතබා විනාශ කළ අතර තවත් සැකකරුවන් දෙදෙනෙකු ද අත්අඩංගුවට ගත් බවයි.\nඡායාරූප - සූරියවැව නුවන් ජයසේකර",
       "URL": "https://www.hirunews.lk/154294/සූරියවැව-ප්‍රදේශයෙන්-ගංජා-ජාවාරමක්-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4665"
}