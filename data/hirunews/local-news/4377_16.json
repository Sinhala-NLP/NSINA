{
       "Source": "hirunews",
       "Timestamp": "Thursday, 10 August 2017 - 17:18",
       "Headline": "නිල්වලා  ගඟට පැන අතුරුදන්වු පාසල් සිසුවියගේ සිරුර හමු වෙයි (ඡායාරූප)",
       "News Content": "අකුරැස්ස පැරණි පාලමෙන් නිල්වලා ගඟට පැන අතුරුදන්වු පාසල් සිසුවියගේ මළ සිරුර හමුවී තිබෙනවා.\nඅප වාර්තාකරු සඳහන් කළේ ඇය ගඟට පනිනු ලැබු ස්ථානයේ සිට මීටර් 200 ක පමණ දුරකින් තිබී පස්වරු 3 ට පමණ සිරුර සොයාගත් බවයි.\nමෙලෙස මියගොස් ඇත්තේ මාරඹ ප්‍රදේශයේ පදිංචි පාසල් සිසුවියක්.\nඇය පෝරඹ ප්‍රදේශයේ පාසලක 11 ශ්‍රේණියේ ඉගෙනුමි ලබන අතර මෙවර සාමාන්‍ය පෙළ විභාගයට පෙනී සිටීමට නියමිතව තිබු බව සඳහන්.\nඊයේ පස්වරු 1.30 ට පමණ ඇය නිල්වලා ගඟට පැන ඇති අතර ඊයේ සෝදිසි මෙහෙයුම්  ක්‍රියාත්මක කළ ද සිරුර සොයා ගැනීමට හැකිවුයේ නැහැ.\nසිසුවියගේ සිරුර සෙවීමේ මෙහෙයුම් දැක බලා ගැනීමට විශාල පිරිසක් පැමිණ සිටීම හේතුවෙන් අකුරැස්ස නගරයේ දැඩි රථ වාහන තදබදයක් ද පැවති බවයි අප වාර්තාකරු සඳහන් කළේ.\nඡායාරූප - අකුරැස්ස අජිත් ලංකාතිලක",
       "URL": "https://www.hirunews.lk/168109/නිල්වලා-ගඟට-පැන-අතුරුදන්වු-පාසල්-සිසුවියගේ-සිරුර-හමු-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4377"
}