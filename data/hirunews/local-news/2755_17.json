{
       "Source": "hirunews",
       "Timestamp": "Monday, 04 May 2020 - 9:59",
       "Headline": "ආබාධිත රණවිරුවන්ට ලබාදීමට රැගෙන යමින් තිබූ නරක් වූ මාළු තොගයක් කඹුරුපිටියේදී අල්ලයි (වීඩියෝ)",
       "News Content": "පරිභෝජනයට නොසුදුසු මාළු කිලෝග්‍රෑම් දෙසීයකට අධික ප්‍රමාණයක් සොයාගැනීමට කඹුරුපිටිය සෞඛ්‍ය වෛද්‍ය නිලධාරි කාර්යාලයේ මහජන සෞඛ්‍ය පරික්ෂක නිලධාරින් පසුගියදා සමත් වුණා.\nකඹුරුපිටිය රණවිරු අභිමන්සලේ සිටින ආබාධිත සෙබළුන්ගේ පරිභෝජය සඳහා ලබාදීමට මෙම මාළු රැගෙන යමින් තිබූ බවයි වාර්තා වන්නේ.\nලද තොරතුරක් මත කඹුරුපිටිය ප්‍රදේශයේදි මාළු තොගය රැගෙන යමින් තිබූ ලොරි රථය පරික්ෂා කිරිමේදී නරක් වූ මෙම මාළු තොගය සොයාගැනීමට හැකි වූ බවයි අප වාර්තාකරු පැවසුවේ.\nරුපියල් හතලිස් පන්දහසක් පමණ වටිනා, පරිභෝජනයට නුසුදුසු මෙම මාළු තොගය මහජන සෞඛ්‍ය පරික්ෂකවරුන්ගේ අධීක්ෂණය යටතේ කඹුරුපිටිය ප්‍රාදේශීය සභාවේ ද සහයෙන් විනාශ කිරිමට පියවර ගත්තා.\nමෙම මාළු රැගෙන ආ පුද්ගලයින්ට තරයේ අවවාද කර මුදාහැරීම කටයුතුකර තිබෙනවා.",
       "URL": "https://www.hirunews.lk/240018/ආබාධිත-රණවිරුවන්ට-ලබාදීමට-රැගෙන-යමින්-තිබූ-නරක්-වූ-මාළු-තොගයක්-කඹුරුපිටියේදී-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2755"
}