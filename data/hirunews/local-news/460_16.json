{
       "Source": "hirunews",
       "Timestamp": "Wednesday, 22 March 2023 - 15:12",
       "Headline": "ඇමෙරිකානු පරිශීලකයන්ගේ දත්ත චීන රජයට ලබා නොදුන් බව ටික්ටොක් සමාගම පවසයි",
       "News Content": "ඇමෙරිකානු පරිශීලකයන්ගේ දත්ත චීන රජය සමග කිසිදු අවස්ථාවක හුවමාරු කර නොගත් බව ප්‍රසිද්ධ සමාජ ජාල වීඩියෝ යෙදවුමක් වන ටික්ටොක් සමාගමේ ප්‍රධාන විධායක නිලධාරි චී ෂොව් ෂී පවසනවා.\nවිදෙස් මාධ්‍ය වෙත ඔහු ප්‍රකාශ කර ඇත්තේ ටික්ටොක් යෙදවුම භාවිත කරන ඇමෙරිකානු පරිශීලකයන්ගේ සංඛ්‍යාව මිලියන 150 ඉක්මවන බවයි.\nචීන රජය හෝ එහි පාලනයේ පවතින කිසිදු නියාමන ආයතනයක් ටික්ටොක් යෙදවුම පාලනය කිරීම සඳහා මැදිහත් වී නොමැති බව ද ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/330639/ඇමෙරිකානු-පරිශීලකයන්ගේ-දත්ත-චීන-රජයට-ලබා-නොදුන්-බව-ටික්ටොක්-සමාගම-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=460"
}