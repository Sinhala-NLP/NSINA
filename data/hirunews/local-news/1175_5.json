{
       "Source": "hirunews",
       "Timestamp": "Thursday, 12 May 2022 - 7:58",
       "Headline": "දුම්රිය සහ බස් රථ කිහිපයක් ධාවනයට (වීඩියෝ)",
       "News Content": "ඇඳිරිනීතිය ලිහිල් කිරීමත් සමඟ අද (12) පෙරවරු අටයි තිහෙන් පසු කළුතර සහ වේයන්ගොඩ අතර දුම්රිය කිහිපයක් පමණක් ධාවනය කරවීමට අපේක්ෂා කරන බව දුම්රිය දෙපාර්තමේන්තුව ප්‍රකාශ කළා.\nදුම්රිය සාමාන්‍යාධිකාරී ධම්මික ජයසුන්දර කියා සිටියේ ඒ සම්බන්ධයෙන් 1971 දුම්රිය පාරිභෝගික සේවා අංකය ඔස්සේ දුම්රිය මගීන්ට තොරතුරු ලබාගත හැකි බවයි.\nමේ අතර, ඇඳිරිනීතිය ලිහිල් කෙරෙන කාලසීමාවේදී හැකි පමණ බස් රථ ධාවනයේ යොදවන ලෙස රියදුරන්ගෙන් සහ බස් හිමියන්ගෙන් ඉල්ලීමක් කරන බව ලංකා පෞද්ගලික බස්රථ හිමියන්ගේ සංගමය පැවසුවේ.",
       "URL": "https://www.hirunews.lk/304120/දුම්රිය-සහ-බස්-රථ-කිහිපයක්-ධාවනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1175"
}