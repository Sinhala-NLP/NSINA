{
       "Source": "hirunews",
       "Timestamp": "Wednesday, 17 May 2023 - 18:15",
       "Headline": "ලෝක රග්බි සාමාජිකත්වයෙන් ශ්‍රී ලංකාව ඉවත් කරයි",
       "News Content": "වහාම ක්‍රියාත්මක වන පරිදි ශ්‍රී ලංකාවේ රග්බි සදහා තහනමක් පනවමින් සිය සාමාජිකත්වය අත් හිටුවන්නට ජාත්‍යන්තර රග්බි සම්මේලනය විසින් අද පියවර ගත්තා.\nඒ මෙරට රග්බි පරිපාලනය සදහා දේශපාලනික මැදිහත්වීම් සිදුවන බවට සහ ඒ තුළින් ජගත් රග්බි සම්මේලනයේ නිතී රිතී කඩවන බවට ශ්‍රී චෝදනා කරමින්.\nඅදාළ තහනම සම්බන්ධයෙන් ආසියානු රග්බි සම්මේලනය ද දැනුවත් කිරීමට පියවර ගෙන තිබෙනවා.\nමෙම තහනමත් සමගින් ශ්‍රී ලංකාවට ආසියානු හෝ ජාත්‍යන්තර රග්බි සම්මේලනයේ කිසිදු තරගාවලියට එක්වන්නට හැකිවන්නේ නැහැ.\nශ්‍රී ලංකාවේ රග්බි පරිපාලනය සදහා බලපා තිබෙන ගැටලු සම්බන්ධයෙන් ඉදිරියේදී ජගත් රග්බි බලධාරීන් සහ ආසියානු රග්බි බලධාරීන් එක්ව ශ්‍රී ලංකාවේ රග්බි පරිපාලකයින් හා ක්‍රීඩා අමාත්‍යවරයා සමග සාකච්ඡා කිරීමට නියමිතයි.\nමීට පෙර ශ්‍රී ලංකාවට ආසියානු රග්බි සම්මේලනය විසින් ද තහනමක් පනවනු ලැබු අතර එය ද තවතමත් බල පැවැත්වෙනවා.\nජගත් ක්‍රීඩා සංගමයක් විසින් මැතකාලීනව ශ්‍රී ලංකාවේ ක්‍රීඩාවන් සදහා තහනමක් පැනවු දෙවැනි අවස්ථාව මෙය වන අතර මීට පෙර ජාත්‍යන්තර පාපන්දු සම්මේලනය විසින් ශ්‍රී ලංකාවට තහනමක් පනවනු ලැබුවා.\nඑම හේතුව නිසාම අද දකුණු ආසියානු පාපන්දු තරගාවලියේ තරග කාළ සටහන එළි දක්වන ලැබු අතර ඊට ශ්‍රී ලංකාව ඇතුළත් වුණේ නැහැ.",
       "URL": "https://www.hirunews.lk/335478/ලෝක-රග්බි-සාමාජිකත්වයෙන්-ශ්‍රී-ලංකාව-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=336"
}