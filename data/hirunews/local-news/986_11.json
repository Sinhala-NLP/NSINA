{
       "Source": "hirunews",
       "Timestamp": "Thursday, 28 July 2022 - 13:10",
       "Headline": "හදිසි නීතිය පක්ෂ මතයට පටහැනියි - සභාපති ජී.එල්.පීරිස් (වීඩියෝ)",
       "News Content": "ශ්‍රී ලංකා පොදුජන පෙරමුණේ සභාපති මහාචාර්ය ජී.එල්.පීරිස් ඇතුළු එම පක්ෂයේ මන්ත්‍රීවරුන් 11 දෙනෙකුගේ සහභාගිත්වයෙන් මේ වනවිට ප්‍රවෘත්ති සාකච්ඡාවක් කොළඹ දී පැවැත්වෙනවා.\nඊට ජනාධිපතිවරයා තෝරා ගැනීම සඳහා පසුගියදා පාර්ලිමේන්තුවේ පැවති ඡන්දයට ඉදිරිපත් වූ පාර්ලිමේන්තු මන්ත්‍රී ඩලස් අලහප්පෙරුම මෙන්ම, හදිසි නීතිය දීර්ඝ කිරීමේ යෝජනාව සම්මත කර ගැනීම සඳහා ඊයේ පැවති ඡන්ද විමසීමේ දී විරුද්ධව ඡන්දය භාවිත කළ පොදුජන පෙරමුණේ මන්ත්‍රීවරුන් වන ඩිලාන් පෙරේරා, ආචාර්ය නාලක ගොඩහේවා, උදයන කිරිඳිගොඩ මෙන්ම, වසන්ත යාපා බණ්ඩාර ද එක්ව සිටියා.\nඊට අමතර ව පොදුජන පෙරමුණේ පාර්ලිමේන්තු මන්ත්‍රීවරුන් වන ලලිත් එල්ලාවල, මහාචාර්ය චන්න ජයසුමන මෙම මාධ්‍ය හමුවට එක්ව සිටි අතර, එහි දී අදහස් දැක්වූ මහාචාර්ය ජී.එල් පීරිස් කියා සිටියේ, හදිසි නීතිය පැනවීම ශ්‍රී ලංකා පොදුජන පෙරමුණේ මූලික ප්‍රතිපත්තිවලට පටහැනි බවයි.",
       "URL": "https://www.hirunews.lk/311176/හදිසි-නීතිය-පක්ෂ-මතයට-පටහැනියි-සභාපති-ජී-එල්-පීරිස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=986"
}