{
       "Source": "hirunews",
       "Timestamp": "Saturday, 30 January 2016 - 23:15",
       "Headline": "මහින්ද අගමැති කරන්නැයි අභියෝගයක්",
       "News Content": "හිටපු ජනාධිපති මහින්ද රාජපක්ෂට සහය පළ කරමින් පළාත් පාලන නියෝජිතයින් අද  ස්ථාන කිහිපයක දී  (30) රැස්වුණා. නිදහස් පක්ෂයේ මාතලේ දිස්ත්‍රික් පළාත් පාලන නියෝජිතයන්ගේ  සංසදය අද මාතලේ නගරයේදී පැවැත්වුණා. දඹුල්ල මහ නගර සභාවේ හිටපු නගරාධිපති ජාලිය ඕපාත\nපවසන්නේ..\n\"...මාතලේ දිස්ත්‍රික්කයේ පළාත් පාලන සංසදයේ නියෝජිතයෝ සියලු දෙනාම සම්බන්ධ වෙලා එතුමාගෙන් එක දිගට ඉල්ලීම් කළේ විශේෂයෙන්ම ශ්‍රී ලංකා නිදහස් පක්ෂයේ ගම් මට්ටමේ ඉන්න සියලු  දෙනාගේ ඉල්ලීම අනුව ඉදිරියේදී පළාත් පාලන මැතිවරණයේදී නායකත්වය අරගෙන කටයුතු කරන්න කියන ඉල්ලීම...\"\nවලල්ලාවිට ප්‍රාදේශීය සභාවේ හිටපු සභාපති  උදේනි අතුකෝරල...\n\"....මෛත්‍රීපාල ජනාධිපතිතුමා පක්ෂයේ සභාපති ධුරය ගත්ත දවසේ ඉඳලා පක්ෂය හැමදාම දවසින් දවස පාක්ෂිකයෝ දියවෙලා යනවා... ශ්‍රී ලංකා නිදහස් පක්ෂයට බහුතරයක් තියෙන පළාත් පාලන ආයතන විසුරුවලා එක්සත් ජාතික පක්ෂයට බහුතරයක් තියෙන නගර සභා සහ සුළු නගර සභා කල්දාලා තියෙනවා....අපිට ඒ සම්බන්ධ විශ්වාසයක් නැහැ.... දැන් පැහැදිලිවම අපි මහින්ද රාජපක්ෂ ජනාධිපතිතුමාගේ නායකත්වය තමා පිළිගන්නේ....\"\nමදුරාවල ප්‍රාදේශීය සභාවේ හිටපු සභාපති  පුෂ්පජිත් සීලවික්‍රම\n\".....එතුමාට අපි ආරාධනා කරනවා මහින්ද රාජපක්ෂ හිටපු ජනාධිපතිතුමා පුළුවන් නම් අගමැති කරන්න... අගමැති කරලා ශ්‍රී ලංකා නිදහස් පක්ෂයේ ආණ්ඩුවක් හදන්න.... අන්න එදාට ඔබතුමාව අපි විශ්වාස කරලා ඔබතුමාව අපි මේ සියලු ජනතාව නියෝජනය කරලා කර උඩ තියාගෙන යනවා....\"",
       "URL": "https://www.hirunews.lk/125100/මහින්ද-අගමැති-කරන්නැයි-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=5189"
}