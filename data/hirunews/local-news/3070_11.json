{
       "Source": "hirunews",
       "Timestamp": "Thursday, 31 October 2019 - 20:31",
       "Headline": "කෝටි දෙකක අයිස් මත්පෙති මධ්‍යම තැපැල් හුවමාරුවේ",
       "News Content": "කොළඹ මධ්‍යම තැපැල් හුවමාරුවට ලැබී තිබූ රුපියල් කෝටි දෙකකට අධික වටිනාකමකින් යුත් අයිස් මත්පෙති සහිත පාර්සලයක් රැගෙන යාමට පැමිණි සැකකරුවන් සිව් දෙනෙකු අත්අඩංගුවට ගෙන තිබෙනවා.\nමීට දින දෙකකට පෙර විදේශ රටක සිට පැමිණි කිලෝග්‍රෑම් 2 යි ග්‍රෑම් 21 ක් බරැති මෙම පාර්සලයේ මත්පෙති 5035 ක් අඩංගු වී තිබූ බවයි පොලිස් මත්ද්‍රව්‍ය නාශක කාර්යාංශය සඳහන් කළේ.\nමේ අතර, වැල්ලම්පිටිය ප්‍රදේශයේදී රුපියල් කෝටි 3කට ආසන්න අයිස් මත්ද්‍රව්‍ය කිලෝ 2ක්, හෂීස් කිලෝ 1යි ග්‍රෑම් 610ක් සහ හෙරොයින් ග්‍රෑම් 6ක් සමඟ පුද්ගලයන් දෙදෙනෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/227364/කෝටි-දෙකක-අයිස්-මත්පෙති-මධ්‍යම-තැපැල්-හුවමාරුවේ",
       "Category": "Local News",
       "Parent URL": "https://www.hirunews.lk/local-news.php?pageID=3070"
}