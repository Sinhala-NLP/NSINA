{
       "Source": "hirunews",
       "Timestamp": "Thursday, 09 March 2023 - 15:55",
       "Headline": "පිටියට බැස්ස මෝදි හා ඔස්ට්‍රෙලියාවේ අගමැති",
       "News Content": "සංචාරක ඔස්ට්‍රෙලියානු කණ්ඩායම සහ ඉන්දීය කණ්ඩායම අතර පැවැත්වෙන සිව්වැනි ටෙස්ට් ක්‍රිකට් තරගාවලිය අද (09) ආරම්භ වීමට ප්‍රථම ඉන්දීය අග්‍රාමාත්‍ය නරේන්ද්‍ර මෝදි සහ ඔස්ට්‍රෙලියානු අග්‍රාමාත්‍ය ඇන්තනී ඇල්බනිස් දෙරටේ ක්‍රිකට් ක්‍රීඩකයින් හමුව තිබෙනවා.\nගවස්කාර් කුසලානය වෙනුවෙන් දෙරට අතර පැවැත්වෙන මෙම ටෙස්ට් තරගය අද පැවැත්වෙන්නේ ඉන්දියාවේ අහමාබාද් ක්‍රීඩාංගණයේදියි.\nදෙරට අතර අද උදෑසන තරගය ආරම්භ වීමට පෙර ඉන්දීය අග්‍රාමාත්‍ය මෝදි සමගින් ඔස්ට්‍රෙලියානු අගමැති ඇන්තනී ක්‍රීඩාංගණයට පැමිණ තිබෙනවා.\nපසුව ඉන්දීය කණ්ඩායමේ නායක රෝහිත් ෂර්මා සහ ඔස්ට්‍රෙලියානු කණ්ඩායමේ නායක ස්ටීව් ස්මිත්ව හමුව අතට අත දී උණුසුම් පිළිගැනීමක් සිදු කර ඇති බවයි එරට මාධ්‍ය වාර්තා කරන්නේ.\nරෝහිත් ෂර්මා විසින් සිය ඉන්දීය කණ්ඩායමේ ක්‍රීඩකයින්ව තම අග්‍රාමාත්‍යවරයාට මෙන් ම ඔස්ට්‍රෙලියාවේ අගමැතිවරයාට හඳුන්වා දී ඇති අතර, ස්මිත් විසින් තම කණ්ඩායමේ ක්‍රීඩකයින්ව ඉන්දීය අග්‍රාමාත්‍යවරයාට හඳුන්වා දීම සිදු කරනු ලැබුවා.\nපසුව ක්‍රීඩාංගණයේ දෙරටේ අග්‍රාමාත්‍යවරුන් පිළිගැනීමට සූදානම් කර තිබූ වේදිකාව මතට ගොඩනැගුණු මෝදි සමගින් ඇන්තනී තම රටේ ක්‍රිකට් කණ්ඩායමේ ක්‍රිකට් නායකයින්ගේ දෑත්වලින් අල්ලා, ඒවා ක්‍රීඩාගාරයේ රැස්ව සිටි ප්‍රේක්ෂකයින් වෙත ඔසවමින් තරගයේ දී මෙන් ම දෙරට අතරේ ද සුහදත්වය ඉදිරියටත් තහවුරු කිරීම සිදු කෙරුණා.\nසිව්වැනි ටෙස්ට් තරගයේ කාසියේ වාසිය ඔස්ට්‍රෙලියාවට හිමි වූ අතර, ස්මිත්ගේ තීන්දුව වූයේ පළමුව පන්දුවට පහරදීමටයි.\nමේ වනවිට ඔස්ට්‍රෙලියානු කණ්ඩායම පළමු දිනය වනවිට කඩුලු 4ක් දැවී ලකුණු 198ක් ලබා සිටිනවා.\nදෙරට අතර නාග්පූර්හි දි පැවැත්වුණු පළමු ටෙස්ට් තරගයෙන් ඉනිමක මෙන් ම ලකුණු 132ක විශිෂ්ට ජයග්‍රහණයක් ලබන්නට ඉන්දීය කණ්ඩායම සමත් වූයේ තරගයේ 2-1ක් ලෙස ඉදිරියෙන් සිටිමින්.\nදිල්ලි නගරයේ දී පැවති දෙවැනි ටෙස්ට් තරගයෙන් ද කඩුලු 06ක ජයක් හිමිකර ගැනීමට ඉන්දීය කණ්ඩායම සමත් වුණා.\nකෙසේවෙතත් දිගින් දිගටම ඉන්දීය කණ්ඩායම හමුවේ ලද පරාජයන් ද්විත්වය හමුවේ තෙවැනි ටෙස්ට් තරගයෙන් කඩුලු 09ක පරාජයක් ඉන්දියාවට අත්පත් කර දෙන්නට සමත් වුණා.\nමේ වනවිට පැවැත්වෙන සිව්වැනි ටෙස්ට් තරගයේ ජයග්‍රහණය ඔස්ට්‍රෙලියාවට තීරණාත්මක වනවා.\nඒ ලෝක කුසලාන ටෙස්ට් තරගාවලියේ අවසන් මහා තරගයට පිවිසීමටයි.",
       "URL": "https://www.hirunews.lk/329455/පිටියට-බැස්ස-මෝදි-හා-ඔස්ට්‍රෙලියාවේ-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=487"
}