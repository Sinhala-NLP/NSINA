{
       "Source": "hirunews",
       "Timestamp": "Sunday, 04 July 2021 - 12:38",
       "Headline": "දෙමළ ජාතික සන්ධානයේ පක්ෂ අතර සාකච්ඡාවක්",
       "News Content": "දෙමළ ජාතික සන්ධානයේ පක්ෂ අතර සාකච්ඡාවක් අද පැවැත්වෙනවා.\nයාපනයේ අද පැවැත්වෙන මෙම සාකච්ඡාව සඳහා සන්ධානයේ පක්ෂ 3 ම නියෝජිතයින් සහභාගි වෙන බවයි එහි සිටින හිරු වාර්තාකරු සඳහන් කළේ.\nනැවත පදිංචි කිරිම ඇතුළු දෙමළ ජනතාවගේ ගැටලු සම්බන්ධයෙන් මෙන්ම, උතුරේ දේශපාලන පක්ෂ සමඟ කටයුතු කිරිම පිළිබඳව මෙහිදි සාකච්ඡා විමට නියමිතයි.\nසාකච්ඡාව සඳහා ඉලංගෙයි තමිල් අරසු පක්ෂයේ නායක, පාර්ලිමේන්තු මන්ත්‍රී මාවෙයි සේනාධිරාජා, දෙමළ ජාතික සන්ධානයේ මාධ්‍ය ප්‍රකාශක, පාර්ලිමේන්තු මන්ත්‍රී එම්.ඒ.සුමන්දිරන්, ප්ලොට් සංවිධානයේ නායක පාර්ලිමේන්තු මන්ත්‍රී ධර්මලිංගම් සිද්ධාර්ථන්, ටෙලෝ නායක පාර්ලිමේන්තු මන්ත්‍රී සෙල්වම් අඩෙක්කලනාදන්,  ඇතුළු සන්ධානයේ පක්ෂ වල නියෝජිතයින් සහභාගි වෙනු ඇති.\nමෙම සාකච්ඡාවේදි ගනු ලබන තිරණ සම්බන්ධයෙන් දෙමළ ජාතික සන්ධානය ඉදිරියේදි උතුරේ දේශපාලන පක්ෂ සමඟ ද සකච්ඡාවක් පැවැත්විමට නියමිතයි.\nඊට සමස්ත ලංකා මහජන කොංග්‍රසය ,දෙමළ ජනතා ජාතික සන්ධානයේ නායක පාර්ලිමේන්තු මන්ත්‍රි සී.වී. විග්නේෂ්වරම් ඇතුළු උතුරේ පක්ෂ වල නියෝජිතයින් සහභාගි වනු ඇති.",
       "URL": "https://www.hirunews.lk/276040/දෙමළ-ජාතික-සන්ධානයේ-පක්ෂ-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1842"
}