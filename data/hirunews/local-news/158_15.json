{
       "Source": "hirunews",
       "Timestamp": "Sunday, 23 July 2023 - 17:46",
       "Headline": "පීතරයින් සහ ඉසිපතන තවදුරටත් අපරාජිතව ඉදිරියට",
       "News Content": "අන්තර් පාසල් ලීග් රග්බි තරගාවලියේ තවත් තරග කිහිපයක් පහුගියදා පැවැත් වුනා.\nඅන්තර් පාසල් ලීග් රග්බි තරගාවලියේ කොළඹ ඉසිපතන සහ වෙස්ලි විද්‍යාලය අතර තරගය පැවැත්වුණේ හැව්ලොක්ස් ක්‍රීඩා පිටියේදී.\nමෙම තරගයෙන් ලකුණු 24ට 11ක ජයක් වාර්තා කරන්නට ඉසිපතන ක්‍රීඩකයින්ට හැකියාව ලැබුණා.\nඒ තවදුරටත් සිය අපරාජිත වාර්තාව රැක ගනිමින්.\nතරගයේ පළමු අර්ධය නිමා වනවිට ඉසිපතන ක්‍රීඩකයින් ලකුණු 17ට 06ක ලෙසින් පෙරමුණ ගත්තා.\nබම්බලපිටිය සාන්ත පීතර සහ ගල්කිස්ස විද්‍යා විද්‍යාල ක්‍රීඩකයින් හමුවුණේ සාන්ත පීතර ක්‍රීඩා පිටියේදී.\nමෙම තරගයෙන් ලකුණු 29ට බින්දුවක සුපිරි ජයක් පීතර ක්‍රීඩකයින් වාර්තා කළා.\nපළමු අර්ධය නිමා වනවිට ද පීතර ක්‍රීඩකයින් ලකුණු 17ට 0ක් ලෙස පෙරමුණ ගෙන සිටියා.\nකොළඹ ඩී.එස්.සේනානායක විද්‍යාලය සහ ගල්කිස්ස සාන්ත තෝමස් විද්‍යාලයත් තරග බිමට පිවිසියා.\nඑම තරගයෙන් ලකුණු 13ට 10ක ජයක් වාර්තා කරන්නට ඩී.එස්.ක්‍රීඩකයින්ට හැකියාව ලැබුණා.\nඔවුන් පළමු අර්ධය නිමාවන විට ද ලකුණු 10ට 07ක් ලෙස පෙරමුණ ගෙන සිටියා.",
       "URL": "https://www.hirunews.lk/342256/පීතරයින්-සහ-ඉසිපතන-තවදුරටත්-අපරාජිතව-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=158"
}