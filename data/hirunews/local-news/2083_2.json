{
       "Source": "hirunews",
       "Timestamp": "Wednesday, 17 March 2021 - 11:52",
       "Headline": "ඇහැලියගොඩදි රුපියල් ලක්ෂ 25 ක රන්මාල කොල්ලකා පලා යයි",
       "News Content": "මත්ද්‍රව්‍ය වලට ඇබ්බැහි වූවන් සහ සංවිධානාත්මක අපරාධ කල්ලි විසින්  සිදුකරන රන් ආභරණ පැහැර ගැනීම් ඉහල ගොස් ඇති බව පොලිස් මාධ්‍ය ප්‍රකාශක අජිත් රෝහණ මහතා සඳහන් කරනවා.\nඊයේ දිනයේ ඇහැලියගොඩ රන් භාණ්ඩ අලෙවි සැලක මෙවැනි සොරකමක් සිදු වුණා.\nමෙම අලෙවි සැලට පැමිණි පුද්ගලයෙකු එහි සේවකයකුට පවසා ඇත්තේ තමන්ට රන් මාලයක් මිළදී ගැනීමට අවශ්‍ය බවයි.\nඑහිදී එම අලෙවිසැලේ සේවකයකු විසින් අදාළ පුද්ගලයාට රන් මාල තුනක් පෙන්වා තිබෙනවා.\nඅදාළ පුද්ගලයා එම රන් මාල පරීක්ෂා කරන මුවාවෙන් ඒවා රැගෙන වෙළඳසැලෙන් පලා ගිය බවයි වාර්තා වන්නේ.\nමෙලෙස රැගෙන ගිය රන් මාල තුනේ වටිනාකම රුපියල් ලක්ෂ 25 කට අධිකයි.\nදිනෙන් දින ගෙල බැඳි රන් මාල සහ මෙවැනි සොරකම් සිදුවීමේ ප්‍රවණතාව ඉහළ ගොස් ඇති බැවින් රන් ආභරණ පැළඳ මගතොට සැරිසරද්දී ඒ පිළිබඳව විශේෂයෙන් විමසිලිමත් වන ලෙස පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහන මහතා ඉල්ලා සිටිනවා.",
       "URL": "https://www.hirunews.lk/265610/ඇහැලියගොඩදි-රුපියල්-ලක්ෂ-25-ක-රන්මාල-කොල්ලකා-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=2083"
}