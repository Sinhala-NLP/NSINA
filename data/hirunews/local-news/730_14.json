{
       "Source": "hirunews",
       "Timestamp": "Wednesday, 16 November 2022 - 15:29",
       "Headline": "කැබිතිගොල්ලෑව පොලිස් නිලධාරියා ඝාතනයේ සැකකරුවන්ට අධිකරණ දුන් නියෝග‍ය",
       "News Content": "කැබිතිගොල්ලෑව - රඹකැපුවැව ප්‍රදේශයේ පැවති විරෝධතාවක් අතරතුර පහරදී පොලිස් සැරයන්වරයෙකු ඝාතනය කිරීමේ සිද්ධියට අදාළව අත්අඩංගුවට ගෙන රක්ෂිත බන්ධනාගාර ගත කර සිටින සැකකරුවන් 19 දෙනා අධිකරණ වෛද්‍ය නිලධාරිවරයා හමුවට ඉදිරිපත් කරන ලෙසට අධිකරණය නියෝග කර තිබෙනවා.\nඒ අනුව, වෙන් වෙන් වශයෙන් ඊට අදාළ අධිකරණ වෛද්‍ය වාර්තා ඉදිරිපත් කරන ලෙසටයි කැබිතිගොල්ලෑව දිසා විනිසුරු සහ මහේස්ත්‍රාත් කසුන් කාංචන දසනායක අද අනුරාධපුර බන්ධනාගාර අධිකාරිවරයාට නියෝග කළේ.\nඑමෙන්ම, මියගිය පොලිස් පරීක්ෂකවරයාගේ පශ්චාත් මරණ පරීක්ෂණයේ වාර්තාව ද අධිකරණයට ඉදිිරිපත් කරන ලෙසට මහේස්ත්‍රාත්වරයා අනුරාධපුර ශික්ෂණ රෝහලේ අධිකරණ වෛද්‍යවරයාට නියෝග කළා.",
       "URL": "https://www.hirunews.lk/320522/කැබිතිගොල්ලෑව-පොලිස්-නිලධාරියා-ඝාතනයේ-සැකකරුවන්ට-අධිකරණ-දුන්-නියෝග‍ය",
       "Category": "Local News",
       "Parent URL": "https://www.hirunews.lk/local-news.php?pageID=730"
}