{
       "Source": "hirunews",
       "Timestamp": "Tuesday, 25 June 2019 - 7:42",
       "Headline": "කළුතර වෛද්‍යවරුන්ගේ තීන්දුව උදෑසන 8ට",
       "News Content": "සෞඛ්‍ය අමාත්‍ය රාජිත සේනාරත්නට විරෝධය පළ කරමින් කළුතර දිස්ත්‍රික්කයේ සියලූම රජයේ රෝහල්වල වෛද්‍යවරුන් ආරම්භ කළ වර්ජනය තවදුරටත් ක්‍රියාත්මකයි.\nකෙසේ වෙතත්, වර්ජනය අඛණ්ඩව සිදුකරනවා ද නැද්ද යන්න පිළිබද තීන්දුව අද  උදෑසන 8ට රැස්වීමෙන් අනතුරුව ගන්නා බවයි රජයේ වෛද්‍ය නිලධාරීන්ගේ සංගමය ප්‍රකාශ කළේ.\nඊයේ දහවල් රජයේ වෛද්‍ය නිලධාරීන්ගේ සංගමය මෙම සංකේත වර්ජනය ආරම්භ කළේ අමාත්‍ය රාජිත සේනාරත්නට එරෙහිව කළුතර - නාගොඩ රෝහලේදී මහජන පෙත්සමකට අත්සන් ලබා ගන්නා අවස්ථාවේ අමාත්‍යවරයාට සහාය පළ කරමින් පැමිණි පිිරිසක් වෛද්‍යවරුන්ට සිදුකළ තර්ජනයක් හේතුවෙන්.\nඑම අවස්ථාවේදී අමාත්‍යවරයාට සහය පළ කළ පිරිස රෝහල් භූමියට පැමිණ වෛද්‍යවරුන් අත්සන් කරමින් තිබූ ලේඛණ බලහත්කාරයෙන් රැගෙන ගොස් ඒවා පුළුස්සා දැමීමට ද කටයුතු කළා.\nමේ අතර, සෞඛ්‍ය අමාත්‍ය රාජිත සේනාරත්නට එරෙහිව මහජන පෙත්සමකට අත්සන් ලබා ගැනීම අද කුරුණෑගල දිස්ත්‍රික්කයේ සිදුකෙරෙන බව රජයේ වෛද්‍ය නිලධාරීන්ගේ සංගමය කියා සිටියා",
       "URL": "https://www.hirunews.lk/219052/කළුතර-වෛද්‍යවරුන්ගේ-තීන්දුව-උදෑසන-8ට",
       "Category": "Local News",
       "Parent URL": "https://www.hirunews.lk/local-news.php?pageID=3283"
}