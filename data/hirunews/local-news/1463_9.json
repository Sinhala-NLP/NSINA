{
       "Source": "hirunews",
       "Timestamp": "Wednesday, 29 December 2021 - 10:35",
       "Headline": "තරුණියක ධාවනය කළ යතුරුපැදියක් ත්‍රිරෝද රථයක ගැටි අනතුරට (වීඩියෝ)",
       "News Content": "තරුණියක ධාවනය කළ යතුරුපැදියක් මාර්ගය අසල ගාල් කර තිබු ත්‍රිරෝද රථයක ගැටි අනතුරට පත් වී තිබෙනවා.\n(28) දින පස්වරුවේ මෙම අනතුර සිදු වී ඇත්තේ, හැටන් නුවරඑළිය ප්‍රධාන මාර්ගයේ හැටන් කුඩාගම ප්‍රදේශයේදියි.\nයතුරුපැදිය ධාවනය කල තරුණිය තුවාල ලබා ඇති බව හැටන් පොලිසිය පවසනවා.\nප්‍රතිවිරුද්ධ දිශාවෙන් ඉදිරියට ධාවනය වි ඇති ටිපර් රථයක් දැක බිය වී, යතුරුපැදිය පාලනය කරගත නො හැකි වී යාමෙනුයි මෙම අනතුර සිදු වී ඇත්තේ.\nඅනතුරෙන් යතුරුපැදියට ද දැඩි අලාභ හානි සිදු වී තිබෙනවා.",
       "URL": "https://www.hirunews.lk/292451/තරුණියක-ධාවනය-කළ-යතුරුපැදියක්-ත්‍රිරෝද-රථයක-ගැටි-අනතුරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1463"
}