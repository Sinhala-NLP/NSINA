{
       "Source": "hirunews",
       "Timestamp": "Thursday, 19 May 2022 - 9:20",
       "Headline": "මන්නාරමෙන් තමිල්නාඩු ගිය පහක් සරණාගතභාවය ඉල්ලයි",
       "News Content": "මන්නාරමේ සිට ගුවන් මගින් ඉන්දියාවේ තමිල්නාඩුව වෙත ගිය පස් දෙනෙකුගෙන් යුත් පිරිසක් ඊයේ (18) තමිල්නාඩු මණ්ඩපම් සරණාගත කදවුරේ සරණාගතභාවය ඉල්ලා තිබෙනවා.\nමෙම පිරිස තමිල්නාඩු පොලීසිය විසින් දැනට අත්අඩංගුවට ගෙන ඔවුන්ගෙන් ප්‍රශ්න කරගෙන යන අතර පොලීසිය වීසින් ඉදිරිපත් කරණු ලබන තොරතුරු වාර්තාවන් මත ඔවුන්ට සරණාගතභාවය ලබා දෙන්නේ ද නැද්ද යන්න ඉන්දීය සමාජ සේවා නිලධාරීන් විසින් තීරණය කරණු ලබයි.\nමේ පස් දෙනා ජනවාරි මාසයේදී ඉන්දියාවට යාම සදහා වීසා ලබා ගෙන පසුගිය 14 වෙනි දා ඉන්දියාවට ගොස් තිබෙන්නේ.\nමේ වන විට උතුරේ පුද්ගලයින් 96 දෙනෙකු ඉන්දියාවේ සරණාගතභාවය ලබා ගෙන සිටින අතර තවත්දෙ දෙනෙකු මත්ද්‍රව්‍ය චෝදනාවන් මත ඉන්දීය බන්ධනාගාරයක රදවා තිබෙනවා.\nතව ද ශ්‍රී ලංකාවේ සිට ඉන්දියාවේ සරණාගතභාවය ලබා ගැනීමට අපේක්ෂාවෙන් ඉන්දියාවට එන පිරිස සීමා කිරීමටත්, සරණාගතභාවය ලබා දෙන සංඛ්‍යව අඩු කිරීමටත් ඉන්දීය බලධාරීන් පියවර ගෙන තිබෙනවා.",
       "URL": "https://www.hirunews.lk/304707/මන්නාරමෙන්-තමිල්නාඩු-ගිය-පහක්-සරණාගතභාවය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1159"
}