{
       "Source": "hirunews",
       "Timestamp": "Friday, 12 July 2019 - 15:32",
       "Headline": "වෙඩි වැදුනු ඇතෙකුට ප්‍රතිකාර",
       "News Content": "හබරණ තේක්ක කැලේ රක්ෂිතයේ වෙඩි වැදීමෙන් තුවාල ලබා සිටින වන ඇතෙකුට ප්‍රතිකාර කිරීම ආරම්භ කර තිබෙනවා.\nබඳින තුවක්කුවලින් සිදුවූ වෙඩි වැදීම් මෙන්ම වෙඩි තැබීම්වලින් මෙම ඇතාට තුවාල සිදුවී ඇති බවයි අප වාර්තාකරු සඳහන් කළේ.\nහබරණ තේක්ක කැලේ රක්ෂිතයේ සිටි ඇතා සති දෙකක පමණ කාලයක පමණ සෝදිසියකින් පසු වනජීවී නිලධාරීණ් විසින් සොයාගෙන ඇත්තේ හබරණ හිරිවඩුන්න රක්ෂිතයේ සිටියදීයි.\nඅනතුරුව ගිරිතලේ වනජීවී කාර්යාල නිලධාරීවරුන් සහ ගිරිතලේ වනජීවී පශු වෛද්‍යවරුන් ඇතාට ප්‍රතිකාර කිරීම ආරම්භ කර තිබෙනවා.\nඑම සත්වයාට දින කිහිපයක් අඛණ්ඩව ප්‍රතිකාර කිරීමට සිදුවනු ඇති බවයි වනජීවී පශු වෛද්‍යවරුන් සඳහන් කර ඇත්තේ.",
       "URL": "https://www.hirunews.lk/220165/වෙඩි-වැදුනු-ඇතෙකුට-ප්‍රතිකාර",
       "Category": "Local News",
       "Parent URL": "https://www.hirunews.lk/local-news.php?pageID=3252"
}