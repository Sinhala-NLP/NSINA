{
       "Source": "hirunews",
       "Timestamp": "Friday, 15 January 2016 - 13:43",
       "Headline": "උතුරුමැද අධ්‍යාපන අමාත්‍යාංශයේ මගඩියක්",
       "News Content": "පළාත් අධ්‍යාපන සංවර්ධන අරමුදල තර කර ගැනීම සදහා බව පවසමින් උතුරුමැද අධ්‍යාපන අමාත්‍යාංශය පාසල් දරුවන්ගෙන් මුදල් අය කර ගැනීම සදහා ලොතරැයිපතක් නිකුත් කර ඇතැයි දෙමව්පියන් චෝදනා කරනවා.\nරුපියල් සියයක් වටිනා මෙම ලොතරැයි පොතක රුපියල් 20 බැගින් වටිනා ලොතරැයිපත් 5 ක් පවතින බවයි ඔවුන් ප්‍රකාශ කළේ.\nපාසල් දරුවන්ගෙන් මුදල් අය කිරීම සදහා මෙවැනි ලොතරැයිපත් අලෙවි කිරීම අනුමත කළ නොහැකි බවයි ගුරු සංගම් පවසන්නේ.\nමෙවැනි ලොතරැයිපතක් පාසල් දරුවන් සදහා නිකුත් කර තිබීම පිළිබදව හිරු ප්‍රවෘත්ති අංශය උතුරු මැද පළාත් අධ්‍යාපන අමාත්‍යාංශයේ ලේකම් ඩබ්ලිව්.ටී.ඒ. මානෙල් ගෙන් ද කරුණු විමසුවා.\nපළාතේ කුසලතා සපිරි ආර්ථික අපහසුතා සහිත දරුවන්ගේ යහපත සදහා මෙමගින් උපයා ගන්නා මුදල් යෙදවීමට අපේක්ෂා කරන බවයි ඇය කියාසිටියේ.\nකෙසේවෙතත්, දුෂ්කරතා සහිත දරුවන්ට මෙම ලොතරැයිපත් අලෙවි කිරීම අනිවාර්ය කර නොමැති බව ද ඇය සදහන් කළා.",
       "URL": "https://www.hirunews.lk/124084/උතුරුමැද-අධ්‍යාපන-අමාත්‍යාංශයේ-මගඩියක්",
       "Category": "Local News",
       "Parent URL": "https://www.hirunews.lk/local-news.php?pageID=5208"
}