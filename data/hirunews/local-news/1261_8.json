{
       "Source": "hirunews",
       "Timestamp": "Wednesday, 30 March 2022 - 15:05",
       "Headline": "වසර දෙකකට පසු මසක සංචාරක පැමිණිම ලක්ෂය ඉක්මවයි",
       "News Content": "කොරෝනා වසංගතයෙන් වසර දෙකකට පසු මෙරට මාසික සංචාරක පැමිණීම ලක්ෂය ඉක්මවා තිබෙනවා.\nසංචාරක අමාත්‍යාංශය සඳහන් කළේ මාර්තු පළවනදා සිට ඊයේ දිනය දක්වා සංචාරකයින් 101192 දෙනෙකු මෙරටට පැමිණ ඇති බවයි.\nවසර දෙකකට පසු මසක් තුල මෙරටට පැමිණි වැඩිම සංචාරක සංඛ්‍යාව ද මෙය වනවා. එහිදී ඉන්දියාව, එක්සත් රාජධානිය, ජර්මනිය සහ රුසියාව යන රටවලින් වැඩි වශයෙන් සංචාරකයින් පැමිණ තිබෙනවා.\nපසුගිය ජනවාරි පළමුවනදා සිට ඊයේ දක්වා සංචාරකයින් 280,026 දෙනෙකු මෙරටට පැමිණ ඇති අතර, පසුගිය වසරේදී මෙරටට පැමිණි සංචාරකයින් සංඛ්‍යාව සටහන් වී ඇත්තේ 194,495 ක් ලෙසටයි.",
       "URL": "https://www.hirunews.lk/300777/වසර-දෙකකට-පසු-මසක-සංචාරක-පැමිණිම-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1261"
}