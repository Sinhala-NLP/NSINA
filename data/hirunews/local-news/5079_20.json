{
       "Source": "hirunews",
       "Timestamp": "Thursday, 21 April 2016 - 13:10",
       "Headline": "බීමතින් සිටි පිරිසක් පහර දෙයි",
       "News Content": "අනුරාධපුර පැරණි බස් නැවතුම්පොල අසල මුර සංචාරයේ නිරතව සිටි පොලිස් කොස්තාපල්වරුන් දෙදෙනෙකුට බීමතින් සිටි පුද්ගලයින් 6 දෙනෙකුගේ කණ්ඩායමක් ඊයේ (20)රාත්‍රියේ පහර දී තිබෙනවා.\nපහරකෑමෙන් තුවාල ලැබූ එක් පොලිස් කොස්තාපල්වරයෙකු ප්‍රතිකාර සඳහා අනුරාධපුර ශික්ෂණ රෝහලට ඇතුළත් කර ඇති බව සඳුහන්.\nපහරදීමට අදාළව පුද්ගලයින් 03 දෙනෙකු අත්අඩංගුවට ගෙන ඇති අතර, අනෙක් තිදෙනා අත්අඩංගුවට ගැනීම සඳහා පොලිසිය පරීක්ෂණ ආරම්භ කර තිබෙනවා.\nබස් නැවතුම්පොලෙහි නවතා තිබූ බස් රථයක රියදුරෙකුට බීමතින් සිටි පුද්ගලයින් පහරදී ඇති අතර, එම අවස්ථාවේදී මෙම පොලිස් නිලධාරීන් දෙදෙනා ඊට මැදිහත්ව තිබෙනවා.\nඑහිදී මෙම පහරදීම සිදුව ඇති බවයි වාර්තා වන්නේ. පහරදුන් පුද්ගලයින් බස් රථවලින් කප්පම් ලබා ගන්නා පිරිසක් බවට මූලික පොලිස් පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/131384/බීමතින්-සිටි-පිරිසක්-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=5079"
}