{
       "Source": "hirunews",
       "Timestamp": "Thursday, 09 February 2023 - 13:15",
       "Headline": "ගොයම් කහ පැහැ ගැන්වීමේ රෝගය නුවරටත්",
       "News Content": "අනුරාධපුර සහ පොළොන්නරුව ප්‍රදේශවල පැතිර ගිය ගොයම් කහ පැහැ වීමේ රෝගය මහනුවර දිස්ත්‍රික්කයෙන් ද වාර්තා වනවා.\nහතරලියැද්ද ප්‍රාදේශිය ලේකම් කොට්ඨාශයට අයත් ප්‍රදේශ කිහිපයක කුඹුරු අක්කර සියයකට වැඩි ප්‍රමාණයක මෙම රෝගය, පැතිර ගොස් ඇති බවයි ගොවීන් පවසන්නේ.\nරජය පොහොර ලබාදීමට ප්‍රමාදවීම සහ ඒවා වී වගාව සඳහා ප්‍රමාණවත් නොවීම ගොයම් කහ පැහැවීමට හේතුවී ඇතැයි ඔවුන් ප්‍රකාශ කළා.\nඑමෙන් ම, පොළොන්නරුව ප්‍රදේශයේ ගොවීන් පෙන්වා දෙන්නේ පොහොර නිසි කලට ලබාදීමට රජය කටයුතු නොකිරීම හේතුවෙන් සිය වී අස්වැන්න අඩුවී ඇති බවයි.\nමේ අතර, මාකඳුර කෘෂිකර්ම පර්යේෂණ ආයතනය නිෂ්පාදනය කරන පණු කොම්පෝස්ට් පොහොර සඳහා ගොවිජනතාවගෙන් ඉහළ ඉල්ලුමක් පවතින බව එහි කෘෂි විද්‍යාඥ ප්‍රියංගා දිසානායක ප්‍රකාශ කළා.\nගැඩවිල් විශේෂයක් යොදා ගනිමින් මෙම කොම්පෝස්ට් පොහොර නිපදවන අතර, මසකට පොහොර මෙටි්‍රක් ටොන් 3ක් එම කෘෂි පර්යේෂණ ආයතනය විසින් නිපදවනු ලබනවා.\nඒවා පර්යේෂණ ආයතනයේ බෝග සඳහා ද යොදවන බව සඳහන්.",
       "URL": "https://www.hirunews.lk/327030/ගොයම්-කහ-පැහැ-ගැන්වීමේ-රෝගය-නුවරටත්",
       "Category": "Local News",
       "Parent URL": "https://www.hirunews.lk/local-news.php?pageID=547"
}