{
       "Source": "hirunews",
       "Timestamp": "Monday, 06 March 2017 - 12:41",
       "Headline": "සන්ධානයෙන් ඉවත්වීමට ජානිපෙ මන්ත්‍රීවරයෙකු අකමැත්තෙන්- සන්ධාන මහ ලේකම්",
       "News Content": "එක්සත් ජනතා නිදහස් සන්ධානයෙන් ඉවත්වීමට සූදානම් නොමැති බවට ජාතික නිදහස් පෙරමුණේ මන්ත්‍රීවරයෙකු තමන්ට දැනුම් දුන් බව සන්ධාන මහ ලේකම් අමාත්‍ය මහින්ද අමරවීර පවසනවා.\nඔහු කියා සිටියේ නිදහස් සන්ධානයෙන් ඉවත්වීමට අවශ්‍ය නම් ජාතික නිදහස් පෙරමුණේ මන්ත්‍රීවරුන් පස්දෙනා වෙන් වෙන්ව ලිපි ලබාදිය යුතු බවයි.\nමේ සම්බන්ධයෙන් තමන් කතානායකවරයාද දැනුවත් කළ යුතු බවද අමාත්‍යවරයා ප්‍රකාශ කළා.\nජාතික නිදහස් පෙරමුණ සන්ධානයෙන් ඉවත් වී පාර්ලිමේන්තුව තුළ ස්වාධීනව කටයුතු කිරීමට තීරණය කර ඇති බව එහි නායක පාර්ලිමේන්තු මන්ත්‍රී විමල් වීරවංශ ලිපියක් යොමු කරමින් නිදහස් සන්ධානයේ මහ ලේකම් අමාත්‍ය මහින්ද අමරවීර වෙත දැනුම්දෙනු ලැබුවේ පසුගිය මස 23 වනදායි.\nමේ සම්බන්ධයෙන් කතානායකවරයාගේ තීරණය හෙට දැනුම්දීමට නියමිතව තිබෙනවා.",
       "URL": "https://www.hirunews.lk/156173/සන්ධානයෙන්-ඉවත්වීමට-ජානිපෙ-මන්ත්‍රීවරයෙකු-අකමැත්තෙන්-සන්ධාන-මහ-ලේකම්",
       "Category": "Local News",
       "Parent URL": "https://www.hirunews.lk/local-news.php?pageID=4629"
}