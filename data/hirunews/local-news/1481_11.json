{
       "Source": "hirunews",
       "Timestamp": "Monday, 20 December 2021 - 15:37",
       "Headline": "විදේශ ප්‍රේෂණ වසර 12කින් අවම අගයට",
       "News Content": "විදේශයන් හි සිටින ශ්‍රී ලාංකික ශ්‍රමිකයින් විසින් මෙරටට එවනු ලැබූ ප්‍රේෂණ මේ වසරේ නොවැම්බරයේ දී ඩොලර් මිලියන 271.4ක් ලෙස වසර 12කින් අවම අගයට පත් ව තිබෙනවා.\nඊට අඩු මාසික ප්‍රේෂණ අගයක් සටහන් වූයේ ඩොලර් මිලියන 266.3ක් මෙරටට ලැබුණු 2009 වසරේ අප්‍රේල් මාසයේදියි.\n2020 වසරේ නොවැම්බරයේ දී විදේශගත ශ්‍රමිකයින් විසින් මෙරටට එවනු ලැබූ විනිමය ප්‍රමාණය ඩොලර් මිලියන 611.7ක්.\nඒ අනුව පසුගිය වසරට සාපේක්ෂ ව මේ වසරේ නොවැම්බරයේ දී මෙරටට ලැබුණු විදේශ ප්‍රේෂණ සියයට 55.6කින් පහත වැටී තිබෙනවා.\nවසරේ මුල් මාස 11 සැලකූ විට මේ වසරේදී ශ්‍රී ලංකාවට ඩොලර් මිලියන 5166.3ක විදේශ ප්‍රේෂණ ලැබී ඇති අතර, පසුගිය 2020 වසරේ මුල් මාස 11 තුළ ලැබුණු ප්‍රේෂණ ප්‍රමාණය ඩොලර් මිලියන 6292.2ක්.\nඒ අනුව වසරේ මුල් මාස 11දී විදේශ ප්‍රේෂණ පෙර වසරට සාපේක්ෂව සියයට 17.9කින් පහත වැටී තිබෙනවා.",
       "URL": "https://www.hirunews.lk/291618/විදේශ-ප්‍රේෂණ-වසර-12කින්-අවම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1481"
}