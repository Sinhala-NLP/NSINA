{
       "Source": "hirunews",
       "Timestamp": "Thursday, 06 October 2022 - 13:56",
       "Headline": "හබරණ සංචාරක හෝටල් සංගමයෙන් දුක්ගැනවිල්ලක් (වීඩියෝ)",
       "News Content": "හබරණ සංචාරක කලාපය තුළ තිබෙන හෝටල් සහ නවාතැන් පහසුකම් සපයන ස්ථාන සඳහා ස්ථිර ඔප්පු ලබාදීමට කටයුතු කරන මෙන් හබරණ\nසංචාරක හෝටල් සංගමය රජයෙන් ඉල්ලීමක් කර සිටිනවා.\nඔවුන් පෙන්වා දෙන්නේ, එළැඹෙන සංචාරක සමයට පෙර මෙම ඉල්ලීම ඉටු කර දෙන්නේ, නම් දැනට පවතින තත්ත්වයට වඩා උසස් සේවාවක්\nසංචාරකයන්ට ලබාදිය හැකි බව යි.\nමෙරට පිහිටා ඇති සංචාරක කලාප අතුරින් හබරණ සංචාරක කලාපයට හිමිවන්නේ සුවිශේෂී ස්ථානයක්.\nසීගිරිය, මින්නේරිය, සහ කවුඩුල්ල ජාතික වනෝද්‍යානය මේ ආසන්නයේ පිහිටා තිබීම ඊට හේතුව යි.\nවන ජීවි සංචාරක ක්ෂේත්‍රයට ඇලුම් කරන දෙස් විදෙස් සංචාරකයින් බහුතරයක් වාර්ෂිකව හබරණ සංචාරක කලාපයට පැමිණෙනවා.\nකෙසේ වෙතත් මෙලෙස පැමිණෙන සංචාරකයින්ට උපරිම සේවාවක් ලබාදීමට නම් හබරණ සංචාරක කලාපය තුළ පිහිටා තිබෙන සංචාරක පහසුකම් තවදුරටත් පුළුල් කළ යුතු බව යි හබරණ සංචාරක හෝටල් සංගමය පෙන්වා දෙන්නේ.",
       "URL": "https://www.hirunews.lk/317176/හබරණ-සංචාරක-හෝටල්-සංගමයෙන්-දුක්ගැනවිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=821"
}