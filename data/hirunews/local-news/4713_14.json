{
       "Source": "hirunews",
       "Timestamp": "Thursday, 12 January 2017 - 8:58",
       "Headline": "උසස් පෙළ විශිෂ්ට ලෙස සමත් වූ දෑස් නොපෙනෙන දක්ෂයා",
       "News Content": "තමන්ට තිබෙන දෙයින් සෑහීමකට පත් නොවන වත්මන් සමාජයට සුබවාදී ආදර්ශයක් සපයන දක්ෂයෙකු පිළිබඳ ගාල්ල ප්‍රදේශයෙන් තොරතුරු වාර්තා වනවා.\nඋපතින්ම දෑස් අන්ධ වුවද පසුගියදා ප්‍රතිඵල නිකුත් කෙරුණු උසස් පෙළ විභාගයෙන් ඔහු විශිෂ්ට සාමාර්ථයන් 4ක් සමගින් සමත්වී ඇති බව සදහන්.\nගාල්ල,ගිනිමැල්ලගහ ප්‍රදේශයේ පදිංචි ඉසුරු මහේෂ් පණ්ඩිත වන මොහු කලා අංශයෙන් උසස් පෙළ විභාගයට පෙනී සිටිමින් දිවයිනෙන් 85 වන ස්ථානය හිමිකරගත් අතර කොළඹ දිස්ත්‍රික්කයෙන් 18 වැනි ස්ථානය හිමි කර ගත්තා.\nකොළඹ ආනන්ද විද්‍යාලයෙන් උසස් පෙළ හැදෑරු ඉසුරු විවිධ අංශවලින්ද දක්ෂතා දක්වනවා.\nමෙම සිසුවා සාමාන්‍ය පෙළ විභාගයෙන් ඒ සාමාර්ථ 8ක් සමගින් සමත්ව ඇති අතර  මේ සියලු හැකියාවන් ඉසුරු ලොවට පෙන්නුවේ දෑස් අන්ධ සිසුවෙකු ලෙසින්.",
       "URL": "https://www.hirunews.lk/151876/උසස්-පෙළ-විශිෂ්ට-ලෙස-සමත්-වූ-දෑස්-නොපෙනෙන-දක්ෂයා",
       "Category": "Local News",
       "Parent URL": "https://www.hirunews.lk/local-news.php?pageID=4713"
}