{
       "Source": "hirunews",
       "Timestamp": "Wednesday, 06 April 2022 - 12:26",
       "Headline": "නිරූපමා රාජපක්ෂ හදිසියේ දිවයිනෙන් බැහැරව යයි",
       "News Content": "හිටපු රාජ්‍ය අමාත්‍යවරියක වන නිරූපමා රාජපක්ෂ ඊයේ රාත්‍රියේ දිවයිනෙන් පිටත්ව ගොස් ඇති බව වාර්තා වනවා.\nනිරූපමා රාජපක්ෂ ඩුබායි රාජ්‍ය බලා පිටත්ව ගොස් ඇත්තේ ඊයේ රාත්‍රී 10.25 ට කටුනායක ජාත්‍යන්තර ගුවන් තොටුපළෙන් ගුවන්ගත වූ එමිරේට්ස් ගුවන් සේවයට අයත් EK-655 දරණ ගුවන් යානාවෙන් බවයි හිරු ප්‍රවෘත්ති ගුවන් තොටුපළ වාර්තාකරු කියා සිටියේ.\nපසුගිය දිනවල ලොව පුරා මහත් ආන්දෝලනයට ලක්වූ මූලාශ්‍ර සොයා ගත නොහැකි මූල්‍ය ඉපයීම් සම්බන්ධයෙන් වන තොරතුරු ඇතුළත් pandora papers හෙවත් පැන්ඩෝරා පත්‍රිකා වල ද නිරූපමා රාජපක්ෂ සහ ඇයගේ සැමියා වන තිරු නඩේෂන් ගේ නම් ඇතුළත් වී තිබුණා.\nඒ ඉපැයීම් තහවුරු කළ නොමැති ඇමරිකානු ඩොලර් මිලියන 160 ක වත්කම් විදෙස් බැංකුවල තැන්පත් කර තිබීම සම්බන්ධයෙන්.\nමේ පිළිබඳ මෙරට නීති අංශ විසින් විමර්ශනයක් සිදු කෙරුණ ද මෙතෙක් එහි කිසිදු ප්‍රතිඵලයක් වාර්තා වී නැහැ.",
       "URL": "https://www.hirunews.lk/301322/නිරූපමා-රාජපක්ෂ-හදිසියේ-දිවයිනෙන්-බැහැරව-යයි",
       "Category": "Local News",
       "Parent URL": "https://www.hirunews.lk/local-news.php?pageID=1247"
}