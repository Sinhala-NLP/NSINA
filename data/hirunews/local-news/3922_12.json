{
       "Source": "hirunews",
       "Timestamp": "Tuesday, 29 May 2018 - 6:43",
       "Headline": "දකුණේ පැතිර යන වෛරස් උණ  ගැන ජනාධිපතිගේ අවධානය",
       "News Content": "දකුණු පළාතේ පැතිර යන වෛරස් උණ රෝගය පාලනය කිරීමේදී මුදල් ප්‍රතිපාදන ගැටලුවක් කර නොගෙන අදාළ යාන්ත්‍රණය ශක්තිමත් කරන ලෙස ජනාධිපති මෛත්‍රීපාල සිරිසේන සෞඛ්‍ය බලධාරීන්ට දැනුම්දී තිබෙනවා.\nජනාධිපතිවරයා මේ බව සදහන් කළේ සෞඛ්‍ය අමාත්‍යංශයේ ඊයේ (28) සිදු කළ හදිසි නිරීක්ෂණ චාරිකාවකට එක්වෙමින්.\nදකුණු පළාතේ පැතිර යන වෛරස් උණ රෝගයපාලනය සහ ප්‍රතිකාර කටයුතු වෙනුවෙන් ගෙන යන වැඩපිලිවෙල පිළිබඳ සොයා බැලීම සඳහා ජනාධිපති මෛත්‍රීපාල සිරිසේන මහතා ඊයේ (28) පස්වරුවේ සෞඛ්‍ය අමාත්‍යංශය වෙත පැමිණියා.\nඑහිදී අදාල නිලධාරීන් සමග සාකච්ඡාවකට එක් වූ ජනාධිපතිවරයා උපදෙස් දී ඇත්තේ රෝග ව්‍යාප්තිය පාලනය  සහ ප්‍රතිකාර කටයුතු සඳහා වන යාන්ත්‍රණය ශක්තිමත් කරන ලෙසයි.\nකරාපිටිය රෝහලේ දැඩි සත්කාර ඒකකයේ ප්‍රමාණවත් තරම් පහසුකම් නොමැති බවට පලවන මාධ්‍ය වාර්තා පිළිබඳව ද ජනාධිපතිවරයා මෙහිදී විමසා තිබෙනවා.\nමේ අතර මැයි මාසයේදී පමණක් ඉන්ෆ්ලූවෙන්සා සහ ඇඩිනෝ වෛරසය වැළඳීමෙන් මියගිය දරුවන්ගේ සංඛ්‍යාව 11 දක්වා ඉහළ ගොස් ඇති බව කරාපිටිය ශික්ෂණ රෝහලේ අධ්‍යක්‍ෂ වෛද්‍ය ජයම්පති සේනානායක සඳහන් කළා.\nමෙම කාලය තුළ මාතර දිස්ත්‍රික්කයේ දරුවන් පස්දෙනෙකුත්, ගාල්ල සහ හම්බන්තොට යන දිස්ත්‍රික්කවල දරුවන් තුන්දෙනා බැගිනුත් මියගොස් ඇති බවයි වාර්තාවන්නේ.",
       "URL": "https://www.hirunews.lk/191793/දකුණේ-පැතිර-යන-වෛරස්-උණ-ගැන-ජනාධිපතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=3922"
}