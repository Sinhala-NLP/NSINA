{
       "Source": "hirunews",
       "Timestamp": "Sunday, 29 January 2023 - 6:59",
       "Headline": "බෑන්කි මූන් කාලෙකට පසුව මෙරටට",
       "News Content": "එක්සත් ජාතීන්ගේ හිටපු මහලේකම් බෑන් කී මූන් නුදුරේ දී ම මෙරට සංචාරයකට පැමිණීමට නියමිත බවට වාර්තා වනවා.\nපෙබරවාරි මස මුල් සතියේ දී හිටපු මහලේකම්වරයා මෙරටට පැමිණෙන්නේ ජනාධිපති රනිල් වික්‍රමසිංහගේ ආරාධනයකට අනුවයි.\nහිටපු මහලේකම්වරයා මේ වනවිට සෝල් හි පිහිටි ගෝලීය හරිත වර්ධන ආයතනයේ (GGGI) වත්මන් සභාපතිවරයා ද වනවා.\nමෙරටට පැමිණීමෙන් අනතුරුව තිරසාර සංවර්ධනය සහ දේශගුණික විපර්‍යාස සම්බන්ධයෙන් වන ගිවිසුම් කිහිපයකට එළඹෙනු ඇති.\nසිය සංචාරය අතරතුර දී බෑන් කී මූන් ශ්‍රී ලංකාවේ යෝජිත දේශගුණික විපර්යාස විශ්වවිද්‍යාලය පිහිටුවීම කෙරෙහි ද අවධානය යොමු කරන ද්විපාර්ශ්වික සාකච්ඡා සඳහා පෙබරවාරි 07 වැනි දින ජනාධිපතිවරයා හමුවීමට ද නියමිතයි.",
       "URL": "https://www.hirunews.lk/326119/බෑන්කි-මූන්-කාලෙකට-පසුව-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=573"
}