{
       "Source": "hirunews",
       "Timestamp": "Wednesday, 23 December 2015 - 16:55",
       "Headline": "ශ්‍රී ලංකන් විශේෂ යානයක් තායිලන්තයට",
       "News Content": "ශ්‍රී ලංකන් ගුවන් සමාගමට අයත් යානාවක් තායිලන්තයේ බැංකොක් හි ස්වර්ණභූමි ගුවන් තොටුපලේදී කාර්මික දෝෂයකට ලක්වීම හේතුවෙන් මෙරටට පැමිණීමට නොහැකිව සිටි මගීන් රැගෙන ඒම සඳහා විශේෂ ගුවන් යානාවක් එරට වෙත පිටත් කර හැර තිබෙනවා.\nශ්‍රී ලංකන් ගුවන් සමාගම සඳහන් කළේ යූ.එල්. 1423 දරණ එම ගුවන් යානය මගීන් 251 දෙනෙකු රැගෙන අද පස්වරුවේ කටුනායක ජාත්‍යන්තර ගුවන් තොටුපල වෙත ළඟාවීමට නියමිත බවයි.\nස්වර්ණභූමි ගුවන් තොටුපලේ නවතා තිබූ එයාර් බස් ඒ 330 - 300 දරණ යානයේ ගමන් මළු ඇදගෙන යාමේ ට්‍රේලරයක් ගැටීමෙන් යානාවේ එන්ජිමක පිටත ආවරණයට හානි සිදුවුණේ ඊයේ දිනයේදියි.",
       "URL": "https://www.hirunews.lk/122666/ශ්‍රී-ලංකන්-විශේෂ-යානයක්-තායිලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=5237"
}