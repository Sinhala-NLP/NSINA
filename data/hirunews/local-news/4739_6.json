{
       "Source": "hirunews",
       "Timestamp": "Sunday, 25 December 2016 - 6:55",
       "Headline": "තුවක්කුකරුවෙකුගේ වෙඩි පහරින් උදම්විට සමරේ ජිවිතක්ෂයට",
       "News Content": "පාතාල සාමාජිකයෙකු ලෙස සැළකෙන උදම්විට සමරේ යන අන්වර්ථ නාමයෙන් හැදින්වූ පුද්ගලයා වේයන්ගොඩ දුම්රියපල අසලදී ඊයේ රාත්‍රියේ වෙඩි තබා ඝාතනය කර ඇතැයි පොලීසිය ප්‍රකාශ කළා.\nඔහු සමඟ සිටි තවත් අයෙකුද එහිදී බරපතල තුවාල ලබා ඇති අතර, අදාළ පුද්ගලයා වතුපිටිවල රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා තිබෙනවා.\nකැබ් රථයකින් පැමිණි පිරිසක් මෙම වෙඩි තැබීම සිදුකර ඇති බවටයි මූලික පරීක්ෂණවලදී අනාවරණ වී ඇත්තේ.",
       "URL": "https://www.hirunews.lk/150512/තුවක්කුකරුවෙකුගේ-වෙඩි-පහරින්-උදම්විට-සමරේ-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4739"
}