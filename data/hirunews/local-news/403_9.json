{
       "Source": "hirunews",
       "Timestamp": "Thursday, 20 April 2023 - 9:51",
       "Headline": "ලංගම බස් රථයක ගැටී පොලිස් නිලධාරියෙක් මරුට",
       "News Content": "යාපනයේ කයිතඩි ප්‍රදේශයේ දී ඊයේ(19) රාත්‍රියේ සිදු වූ රථවාහන අනතුරකින් කොඩිගාමම් පොලීසියේ රථ වාහන අංශයේ උප පොලිස් පරීක්ෂකවරයෙක් මිය ගොස් තිබෙනවා.\nයතුරු පැදියකින් ගමන් කරමින් සිටි මෙම නිලධාරියාගේ පසු පසින් පැමිණි ලංගම බස් රථයක් යතුරු පැදියේ ගැටී ඇති අතර ඒ අවස්ථාවේ දී මාර්ගයේ ඉදිරියෙන් පැමිණි ලොරි රථයකට යටවීමෙන් අනතුර සිදු ව ඇති බවයි අප ප්‍රාදේශීය වාර්තාකරු සඳහන් කරන්නේ.\nමෙසේ මියගිය පුද්ගලයා කුරුණෑගල ප්‍රදේශයේ පදිංචි වයස අවුරුදු 54ක් වන පුද්ගලයෙක්.\nසිද්ධිය සම්බන්ධයෙන් ලංගම බස් රථයේ රියදුරා සහ ලොරි රථයේ රියදුරා චාවාකච්චේරී පොලීසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/332967/ලංගම-බස්-රථයක-ගැටී-පොලිස්-නිලධාරියෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=403"
}