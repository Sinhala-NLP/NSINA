{
       "Source": "hirunews",
       "Timestamp": "Tuesday, 01 November 2022 - 6:46",
       "Headline": "වැසි තත්ත්වය තවදුරටත්",
       "News Content": "ශ්‍රී ලංකාව ආසන්න පහළ වායුගෝලයේ කැලඹිලි ස්වභාවයක් වර්ධනය වීම හේතුවෙන් දිවයින පුරා වැසි තත්ත්වය තවදුරටත් බලාපොරොත් විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nදිවයිනේ බොහෝ ප්‍රදේශවල සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇති විය හැකි යි.\nඋතුරු, බස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්වලත් උදය කාලයේ දී වැසි ඇති විය හැකි බව සඳහන්.\nබස්නාහිර, සබරගමුව, මධ්‍යම, වයඹ, ඌව සහ උතුරු පළාත්වල ඇතැම් ස්ථානවලට මිලි මීටර් 150කට වැඩි ඉතා තද වැසි ද දිවයිනේ අනෙකුත් ප්‍රදේශවලට මිලි මීටර් 100කට වැඩි තද වැසි ද ඇති වනු ඇති.\nගිගුරුම් සහිත වැසි සමඟ ඇති විය හැකි තාවකාලික තද සුළංවලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස යි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.\nමේ අතර, පවතින වර්ෂාපතනය හේතුවෙන් බදුල්ල, කෑගල්ල, මොණරාගල, මාතර, නුවරඑළිය හා රතනපුර යන දිස්ත්‍රික්වලට නාය යෑමේ පූර්ව අනතුරු ඇඟවීම් නිවේදන නිකුත් කර තිබෙනවා.",
       "URL": "https://www.hirunews.lk/319342/වැසි-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=764"
}