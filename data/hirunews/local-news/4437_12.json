{
       "Source": "hirunews",
       "Timestamp": "Wednesday, 05 July 2017 - 13:39",
       "Headline": "දකුණු මුහුදේදී ධීවර යාත්‍රා දෙකක් නෞකා දෙකක ගැටේ (ඡායාරූප)",
       "News Content": "දකුණු මුහුදු සීමාවේදී ධීවර යාත්‍රා දෙකක් විශාල නෞකා දෙකක ගැටීමෙන් එහි සිටි ධීවරයින් දෙදෙනෙකු අතුරුදන්ව තිබෙනවා.\nමෙලෙස අතුරුදන්ව ඇත්තේ පසුගිය මස 30 වනදා කුඩාවැල්ල ධීවර වරායෙන් මුහුදු ගිය ධීවර යාත්‍රාවක සිටි ධීවරයින් දෙදෙනෙක්.\nඑසේම තවත් ධීවරයින් 4 දෙනෙකු සමඟ පෙරේදා දිනයේදී හම්බන්තොට ධීවර වරායෙන් මුහුදු ගිය යාත්‍රාවක් ද නෞකාවක ගැටී තිබෙනවා.\nකුඩාවැල්ල ධීවර වරායෙන් මුහුදු ගිය යාත්‍රාව ගොඩබිම සිට මුහුදු සැතපුම් විස්සක් පමණ දුරින් පසුගිය දෙවනදා නෞකාවක ගැටී පෙරලී ගොස් ඇති අතර, එහි සිටි ධීවරයින් 4 දෙනාගෙන් දෙදෙනෙකු දිවි බේරාගෙන ඇත්තේ වෙනත් යාත්‍රාවක උපකාරයෙන්.\nඉන් එක් ධීවරයෙකු මේ වනවිට හම්බන්තොට මහ රෝහලේ ප්‍රතිකාර ලබනවා.\nහම්බන්තොට ධීවර වරායෙන් මුහුදු ගොස් අනතුරට පත්වූ යාත්‍රාවේ ධීවරයින් 4 දෙනා දිවි බේරා ගෙන ඇත්තේ පිහිනමින් සිටියදී හම්බන්තොට ධීවර වරායෙන්ම මුහුදු ගිය තවත් යාත්‍රාවක උපකාරයෙන්.\nඡායාරූප - හම්බන්තොට, රාහුල් සමන්ත හෙට්ටිආරච්චි",
       "URL": "https://www.hirunews.lk/165138/දකුණු-මුහුදේදී-ධීවර-යාත්‍රා-දෙකක්-නෞකා-දෙකක-ගැටේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4437"
}