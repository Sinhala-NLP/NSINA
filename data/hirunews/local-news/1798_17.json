{
       "Source": "hirunews",
       "Timestamp": "Saturday, 24 July 2021 - 19:27",
       "Headline": "හිරු සී.අයි.ඒ. කළ අනාවරණයෙන් පසු ළමා අපයෝජකයින් පොලිසියට කොටු වෙයි  (වීඩියෝ)",
       "News Content": "කුරුණෑගල - ගොඩවෙල ප්‍රදේශයේ 14 හැවිරිදි දැරිය සම්බන්ධයෙන් හිරු සී.අයි.ඒ. කළ අනාවරණයෙන් අනතුරුව ඇය අපයෝජනය කළ 5 දෙනෙකු පොලිසිය අත්අඩංගුවට ගෙන තිබෙනවා.\nඔවුන් අතර වයස අවුරුදු 55ක හා 78 හැවිරිදි දෙදෙනෙකුද සිටින බවත් වාර්තා වුණා.\nකුරුණෑගල රිදීගම - ගොඩවෙල ප්‍රදේශයේ ජීවත්වන 14 හැවිරිදි දැරියක් එම ගම්මානයේම පිරිසක් විසින් කලක පටන් ලිංගික අපයෝජනයට ලක් වූ පුවතක් හිරු සී.අයි.ඒ. හෙළි කළේ ඇගේ ඥාතීන් අදාල සිදුවීම පිළිබඳව මීට ඉහත පොලිසියට දැනුම් දී ඇතත් ඊට නිසි විසදුම් නොලැබුනු පසුබිමකයි.\nඑම පුවත විකාශය වු සැනින් දැරියගේ තොරතුරු හිරු සී.අයි.ඒ.කණ්ඩායමෙන් ලබාගත් ජාතික ළමා ආරක්ෂක අධිකාරිය දැරිය සම්බන්ධයෙන් ගතයුතු ඉදිරි ක්‍රියාමාර්ග දක්වා ගොකරැල්ල පොලිසියේ ස්ථානාධිපතිවරයා හරහා මාදුරාගොඩ පොලිසිය දැනුවත් කර තිබුනා.\nඒ අනුව ඊයේ පෙරවරුවේම දැරිය පොලිස් භාරයට ගත් මාදුරාගොඩ පොලිසිය අදාල සිදුවීම සම්බන්ධයෙන් විමර්ශන ආරම්භ කළා.\nදැරිය හෙලිකළ කරුණු අනුව සැකකරුවන් 05 දෙනෙකු පොලිස් අත්අඩංගුවට ගැනුණේ ඉන් අනතුරුවයි.\nඔවුන් අද කුරුණෑගල මහේස්ත්‍රාත්වරයා හමුවට ඉදිරිපත් කෙරුණු අතර මේ මස 27 වනදා දක්වා රක්ෂිත බන්ධනාගාර ගත කිරීමටයි නියෝග කෙරුණේ.",
       "URL": "https://www.hirunews.lk/277906/හිරු-සී-අයි-ඒ-කළ-අනාවරණයෙන්-පසු-ළමා-අපයෝජකයින්-පොලිසියට-කොටු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1798"
}