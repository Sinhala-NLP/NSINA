{
       "Source": "hirunews",
       "Timestamp": "Saturday, 10 June 2023 - 21:45",
       "Headline": "කාලගුණය සම්බන්ධයෙන් විශේෂ දැනුම්දීමක්",
       "News Content": "ගිනිකොණදිග අරාබි මුහුදු ප්‍රදේශයේ පවතින ඉතා චණ්ඩ බිපොජෝයි සුළි කුණාටුව පිළිබඳ කාලගුණ විදහා දෙපාර්තමේන්තුවේ ස්වභාවික විපත් පිළිබඳ පූර්ව අනතුරු ඇඟවීමේ මධ්‍යස්ථානය විසින් අවවාදාත්මක නිවේදනයක් නිකුත් කර තිබෙනවා.\nඒ අරාබි මුහුදේ ගැඹුරු මුහුදු ප්‍රදේශවල යාත්‍රා කරන බහුදින ධීවර යාත්‍රා සඳහායි.\nඑහි දැක්වෙන්නේ මධ්‍යම අරාබි මුහුදු ප්‍රදේශයේ පැවති බිපොජෝයි සුළි කුණාටුව අද පෙරවරු 11.30 වන විට උතුරු අක්ෂාංශ 16.8ත් නැගෙනහිර දේශාංශ 57 4ත් ආශ්‍රිතව ස්ථානගතව පවතින බවයි.\nඑය ඉදිරි පැය 24 තුලදී තවත් උතුරට බරව ඊසාන දෙසට ආසන්නව ගමන් කරනු ඇති බව එම නිවේදනයේ සඳහන්.\nඉදිරි පැය 24 තුළ මෙම පද්ධතියේ බලපෑම හේතුවෙන් උතුරු අක්ෂාංශ 10ත් 20ත් සහ නැගෙනහිර දේශාංශ 52ත් 72ක් අතර මුහුදු ප්‍රදේශවල සුළඟේ වේගය පැයට කිලෝමීටර් 140ක් 15කේ පමණ වන අතර වටින් විට පැයට කිලෝමීටර් 160ක් 170ක් පමණ දක්වා වැඩි විය හැකියි.\nඉහත මුහුදු ප්‍රදේශ රළු වන අතර විටින් විට තද වැසි හෝ ගිගුරුම් සහිත වැසි ද ඇතිවීමේ හැකියාවක් පවතින බවද සඳහන්.\nමේ හේතුවෙන් උතුරු අක්ෂාංශ 10ත් 20ත් අතර සහ නැගෙනහිර දේශාංශ ත් 72ත් අතර මුහුදු පුදේශයට නැවත දැනුම් දෙන තුරු යාත්‍රා නොකරන ලෙසටයි ධීවර සහ නාවික පුජාවන්ට දැනුම් දෙන්නේ.\nදැනට මෙම මුහුදු ප්‍රදේශවල ධීවර් කටයුතුවල යෙදී සිටින පිරිස වහාම ගොඩබිමට හෝ ආරක්ෂිත ස්ථානයක් වෙත පැමිණෙන ලෙසට කාලගුණ විද්‍යා දෙපාර්තමේන්තුව ප්‍රකාශ කරනවා.\nඑමෙන්ම එම දෙපාර්තමේන්තුව මගින් මේ සම්බන්ධයෙන් නිකුත් කරන ඉදිරි නිවේදන පිළිබඳ අවධානය යොමු කරන ලෙසටයි ධීවර සහ නාවික ප්‍රජාවගෙන් ඉල්ලා සිටින්නේ.",
       "URL": "https://www.hirunews.lk/337580/කාලගුණය-සම්බන්ධයෙන්-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=279"
}