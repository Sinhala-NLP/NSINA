{
       "Source": "hirunews",
       "Timestamp": "Wednesday, 09 August 2017 - 7:32",
       "Headline": "යාපනයේ විනිසුරු සමඟ සංහිඳියාවට අලුත් පියවරක්",
       "News Content": "යාපනය මහාධිකරණ විනිසුරු එම්.ඉලන්චේලියන් හමුවීමට ඊයේ පූජ්‍ය බුද්ධංගල ආනන්ද හිමියන් සහ යාපනය ආඥාපති මේජර් ජෙනරල් දර්ශන හෙට්ටිආරච්චි ඇතුළු කිහිප දෙනෙකු ඔහුගේ නිල නිවස වෙත ගොස් තිබෙනවා.\nඒ, පසුගිය දා වෙඩි ප්‍රහාරයකින් මිය ගිය මහාධිකරණ විනිසුරුවරයාගේ ආරක්ෂක සරත් ප්‍රේමචන්ද්‍රගේ පවුලේ සාමාජිකයන්ට උපකාර කරමින් ගෙන යන වැඩපිළිවෙලට සහය පළ කිරීම සඳහායි.\nපූජ්‍ය බුද්ධංගල ආනන්ද හිමියන් විශ්‍රාමික හමුදා නිලධාරියෙකු වන අතර, උන්වහන්සේගේ ගිහි නම මේජර් ජෙනරාල් ආනන්ද වීරසේකරයි.\nමෙම හමුවේදී මහාධිකරණ විනිසුරුවරයා බුද්ධංගල ආනන්ද හිමියන් සමඟ තම අත්දැකීම් ද සාකච්ඡාවට ලක්කළා.",
       "URL": "https://www.hirunews.lk/167958/යාපනයේ-විනිසුරු-සමඟ-සංහිඳියාවට-අලුත්-පියවරක්",
       "Category": "Local News",
       "Parent URL": "https://www.hirunews.lk/local-news.php?pageID=4380"
}