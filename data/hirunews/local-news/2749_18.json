{
       "Source": "hirunews",
       "Timestamp": "Wednesday, 06 May 2020 - 19:24",
       "Headline": "5,000 බෙදාදීම 99%ක් සාර්ථකව - ඇමති බන්දුල - (වීඩියෝ)",
       "News Content": "කොවිඞ් 19 වෛරසය පැතිරීමත් සමඟ රජය ගෙන යන වැඩපිළිවෙල යටතේ අඩු ආදායම්ලාභී පවුලකට ලබාදෙන රුපියල් 5000 දීමනාව බෙදාදීම සියයට 99ක් සාර්ථකව සිදුවන බව සම කැබිනට් ප්‍රකාශක අමාත්‍ය බන්දුල ගුණවර්ධන පවසනවා.\nරජයේ ප්‍රවෘත්ති දෙපාර්තමේන්තුවේ අද පැවති අමාත්‍ය මණ්ඩල තීරණ දැනුම්දීමේ මාධ්‍ය හමුවට එක්වෙමින් ඔහු වැඩිදුරටත් සඳහන් කළේ රට තුළ පවතින පොහොර හිඟය පාලනය කිරීම සඳහා පොහොර බෙදාහැරීමට ආරක්ෂක අංශ යොදාගැනීමට කටයුතු කරන බවයි.",
       "URL": "https://www.hirunews.lk/240207/5000-බෙදාදීම-99ක්-සාර්ථකව-ඇමති-බන්දුල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2749"
}