{
       "Source": "hirunews",
       "Timestamp": "Tuesday, 15 November 2022 - 14:13",
       "Headline": "පැතුම්ව බංග්ලාදේශ ප්‍රිමියර් ලීගයේ රංග්පූර් රයිඩර්ස් මිලට ගනියි",
       "News Content": "ශ්‍රී ලංකා ආරම්භක පිතිකරු පැතුම් නිස්සංක එළඹෙන බංග්ලාදේශ ප්‍රිමියර් ලීග් ක්‍රිකට් තරගාවලියේ රංග්පූර් රයිඩර්ස් කණ්ඩායම සමඟ ගිවිසුම් ගත වී තිබෙනවා.\nමෙවර බංග්ලාදේශ ප්‍රිමියර් ලීග් ක්‍රිකට් තරගාවලිය කණ්ඩායම් 7ක සහභාගිත්වයෙන් ජනවාරි මස 6 වැනිදා සිට පෙබරවාරි මස 16 වැනිදා දක්වා පැවැත්වීමට නියමිතයි.\nපැතුම් නිස්සංකට අමතරව ජෙෆ්රි වැන්ඩර්සේ ද රන්ග්පූර් රයිඩර්ස් කණ්ඩායම සමගින් ගිවිසුම් ගත වු බව රංග්පූර් රයිඩර්ස් කණ්ඩායම් කළමනාකාරිත්වය නිවේදනය කළා.\nමෙවර BPL තරගාවලිය සදහා ශ්‍රී ලංකාවෙන් එක්ව සෙසු ක්‍රීඩකයින් වන්නේ තිසර පෙරේරා, කමිදු මෙන්ඩිස් සහ ධනංජය ද සිල්වායි.",
       "URL": "https://www.hirunews.lk/320433/පැතුම්ව-බංග්ලාදේශ-ප්‍රිමියර්-ලීගයේ-රංග්පූර්-රයිඩර්ස්-මිලට-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=733"
}