{
       "Source": "hirunews",
       "Timestamp": "Monday, 24 April 2017 - 6:16",
       "Headline": "ප්‍රසන්න රණතුංගගෙන් චෝදනාවක්",
       "News Content": "දොම්පේ කසළ ගැටලුව විසඳීම හරහා ගම්පහ දිස්ත්‍රික්කයේ පාර්ලිමේන්තු මන්ත්‍රීවරයෙකු අනවශ්‍ය ප්‍රසිද්ධියක් ලබා ගැනීමේ කූඨ ව්‍යාපාරයක නිරත වන බවට පාර්ලිමේන්තු මන්ත්‍රී ප්‍රසන්න රණතුංග චෝදනා කරනවා.\nඔහු මේ බව සඳහන් කළේ ගම්පහ දිස්ත්‍රික්කය පුරා ඊයේ ප්‍රදර්ශනය කර තිබූ පෝස්ටරයක් උදාහරණයට ගනිමින්.\nදොම්පේ ප්‍රදේශයට කසළ බැහැර කිරීමට එරෙහිව පසුගිය 20 වැනිදා ප්‍රදේශයේ දේශපාලනඥයින් ඇතුළු පිරිසක් විරෝධතාවක් ආරම්භ කළා.\nකොළඹ නාගරික කොමසාරිස්වරයා සමග ඊයේ පැවති සාකච්ඡාවකින් අනතුරුව ප්‍රදේශයට කසළ බැහැර කිරීම නතර කිරීමට තීරණය කෙරුණු අතරල ඊයේ  ප්‍රදේශය පුරා පෝස්ටරයක් ප්‍රදර්ශනය කර තිබුණා.",
       "URL": "https://www.hirunews.lk/159829/ප්‍රසන්න-රණතුංගගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4550"
}