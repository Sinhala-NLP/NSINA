{
       "Source": "hirunews",
       "Timestamp": "Monday, 24 October 2022 - 14:28",
       "Headline": "නවදිල්ලි බෞද්ධ විහාරයේ වාර්ෂික කඨින චීවර මහෝත්සවය උත්සවශ්‍රීයෙන්",
       "News Content": "නවදිල්ලි නෞද්ධ විහාරයේ වාර්ෂික කඨින චීවර පිංකම මෙම මස 22 සහ 23 යන දෙදින පැවැත්වුණා.\nඒ ඉන්දීය මහාබෝධි සංගමයේ සමලේකම් පූජ්‍ය රත්මල්වල සුමිතානන්ද, හිමිපාණන්ගේ ප්‍රධානත්වයෙන්.\nදෙදිනක් පුරා පැවති කඨින චීවර උත්සවයේ කොටසක් ලෙස මහා සංඝරත්නය විසින් විශේෂ සූත්‍ර සජ්ඣායනාවක් ද පැවැත්වුවා.\nනවදිල්ලි බෞද්ධ විහාරාධිපති පූජ්‍ය ‍යුදගනාවේ සීලවංශ හිමි සහ ශ්‍රී ලංකා බෞද්ධ වන්දනාවේ පරිපාලන ලේකම් පූජ්‍ය ‍පල්ලේගම විජිත හිමි ඇතුළු හිමිවරු මහෝත්සවයට වැඩම කර සිටියා.\nඉන්දියාවේ ශ්‍රී ලංකා මහ කොමසාරිස් මිලින්ද මොරගොඩගේ ප්‍රධානත්වයෙන් චීවර මහෝත්සවය සංවිධානය කර ඇති අතර පිංකම සඳහා මහ කොමසාරිස් කාර්යාලයේ කාර්ය මණ්ඩල සාමාජිකයින්, ශ්‍රී ලාංකිකයින් සහ නගරයේ වෙසෙන අනෙකුත් බෞද්ධයින් විශාල පිරිසක් එක් වුණා.",
       "URL": "https://www.hirunews.lk/318711/නවදිල්ලි-බෞද්ධ-විහාරයේ-වාර්ෂික-කඨින-චීවර-මහෝත්සවය-උත්සවශ්‍රීයෙන්",
       "Category": "Local News",
       "Parent URL": "https://www.hirunews.lk/local-news.php?pageID=782"
}