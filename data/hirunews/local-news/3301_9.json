{
       "Source": "hirunews",
       "Timestamp": "Friday, 14 June 2019 - 14:45",
       "Headline": "ලක්ෂ 13ක යකඩ වංචා කළ මාර්ග සංවර්ධන අධිකාරියේ ඉංජිනේරුවෙකු අත්අඩංගුවට",
       "News Content": "රුපියල් ලක්ෂ 13 ක් වටිනා යකඩ තොගයක් වංචනිකව අලෙවි කළ බවට සැක පිට මාර්ග සංවර්ධන අධිකාරියේ ඉංජිනේරුවරයෙකු සියඹලාන්ඩුව ප්‍රදේශයේදී අත්අඩංගුවට ගෙන තිබෙනවා.\nසියඹලාන්ඩුව - හැඩඔය පාලම ඉදිකිරීමේදී ඉවත් කරන ලද යකඩ වංචනිකව අලෙවි කර ඇති බවට සැකකාර ඉංජිනේරුවරයාට චෝදනා එල්ල වී ඇති බවයි පොලීසිය සදහන් කළේ.\nසිද්ධිය සම්බන්ධයෙන් බිබිල විධායක ඉංජිනේරු කාර්යාලයේ ප්‍රධාන ඉංජිනේරුවරයා සියඹලාණ්ඩුව පොලිීසියට සිදුකළ පැමිණිල්ලක් මත සියඹලාන්ඩුව - හැඩඔය පාලමේ ඉදිකිරීම් භාරව කටයුතු කළ ඉංජිනේරුවරයා මෙලෙස අත්අඩංගුවට ගෙන ඇති බව සදහන්.\nඔහු අද සියඹලාණ්ඩුව මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලීසිය ප්‍රකාශ කළේ.",
       "URL": "https://www.hirunews.lk/218389/ලක්ෂ-13ක-යකඩ-වංචා-කළ-මාර්ග-සංවර්ධන-අධිකාරියේ-ඉංජිනේරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3301"
}