{
       "Source": "hirunews",
       "Timestamp": "Tuesday, 20 September 2022 - 15:57",
       "Headline": "ගංවතුරෙන් පසු පාකිස්ථානය මැලේරියාව, පාචනය සහ ඩෙංගු අවදානමක",
       "News Content": "පාකිස්ථානයේ ඇති වූ ගංවතුරෙන් පසුව එරටින් වාර්තා වන බෝවන රෝග සහ අපිරිසිදු ජලයෙන් හට ගන්නා රෝග හේතුවෙන් පුද්ගලයින් 318 දෙනෙකු ජිවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ සඳුදා දිනයේ දී පමණක් මැලේරියාව, පාචනය වැනි රෝග හේතුවෙන් පුද්ගලයින් 9 දෙනෙකු මියගොස් ඇති බවයි.\nපාකිස්ථානයට පසුගියදා බලපෑ ගංවතුර හේතුවෙන් මියගිය සංඛ්‍යාව 1559ක් වන අතර ඊට ළමයින් 551 දෙනෙකු ද ඇතුළත්.\nමෙම මරණ සංඛ්‍යාවට ජලය බැස ගිය පසු ඇති වූ බෝවන රෝග සහ ජලය ආශ්‍රිතව හට ගත් රෝග ඇතුළත් වන්නේ නැහැ.\nජලය එකතැන පල්වීම හේතුවෙන් මැලේරියාව, ඩෙංගු උණ, පාචනය සහ සමේ ගැටලු වැනි රෝග පාකිස්ථානයෙන් මේ වනවිට වාර්තා වනවා.",
       "URL": "https://www.hirunews.lk/315888/ගංවතුරෙන්-පසු-පාකිස්ථානය-මැලේරියාව-පාචනය-සහ-ඩෙංගු-අවදානමක",
       "Category": "Local News",
       "Parent URL": "https://www.hirunews.lk/local-news.php?pageID=855"
}