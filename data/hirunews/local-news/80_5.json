{
       "Source": "hirunews",
       "Timestamp": "Tuesday, 22 August 2023 - 23:13",
       "Headline": "'චැනල් අයි කුලියට දීම පමණයි සිදුකළේ'- ඇමති බන්දුල",
       "News Content": "චැනල් අයි නාලිකාව ලයිකා මොබයිල් ආයතනය වෙත බදු පදනම මත ලබාදී ඇත්තේ ජනමාධ්‍ය අමාත්‍ය බන්දුල ගුණවර්ධන මහතාගේ අත්තනෝමතික\nතීරණයක් මත බව ජාතික ජන බලවේගයේ නායක අනුර කුමාර දිසානායක අද (22) පාර්ලිමේන්තුවේදී චෝදනා කළා.\nඊට ප්‍රතිචාර දක්වමින් අමාත්‍යවරයා පැවසුවේ අයි නාලිකාව ලයිකා මොබයිල් වෙත ලබා දුන්නේ මාස 06 ක කාලයක් සඳහා කුලී පදනම මත පමණක් බවයි.\nඅමාත්‍යවරයා වැඩිදුරටත් සදහන් කලේ රූපවාහිනි සංස්ථාවට අයත් අයි නාලිකාව වකිණීමක් හෝ බදු දීමක් සිදුකර නොමැති බවත් අයි නාලිකාවේ ගුවන් කාලය මාස හයක් සඳහා බදු දීමක් නොව මාසික කුලී පදනම මත රුපියල් මිලියන 150 + බදු මුදල ලෙසද, මාසික කුලිය රුපියල් මිලියන 25 + බදු මුදල ලෙසද VIS Broadcasting (PVT)Ltd ‌සමග අවබෝධතා ගිවිසුමක් අත්සන් කර ඇති අතර ඒ සදහා රුපියල් මිලියන 75 ක මුදලක් අත්තිකාරම් ලෙසද ලබාගෙන ඇති බව සඳහන් කළා.",
       "URL": "https://www.hirunews.lk/345752/චැනල්-අයි-කුලියට-දීම-පමණයි-සිදුකළේ-ඇමති-බන්දුල",
       "Category": "Local News",
       "Parent URL": "https://www.hirunews.lk/local-news.php?pageID=80"
}