{
       "Source": "hirunews",
       "Timestamp": "Wednesday, 24 February 2021 - 9:33",
       "Headline": "වෘත්තීය සමිති සමඟ සහයෝගයෙන් වැඩ කිරීමට රජය සූදානම් (වීඩියෝ)",
       "News Content": "රැකියා ලක්ෂයේ වැඩසටහන යටතේ බඳවා ගත් පිරිස් සෞඛ්‍ය සේවා දෙපාර්තමේන්තුවට ඇතුලත් කර නොමැති බව ජනාධිපති ගෝඨාභය රාජපක්ෂ පවසනවා.\nජනාධිපතිවරයා මේ බව සඳහන් කළේ ශ්‍රී ලංකා පොදුජන පෙරමුණට සම්බන්ධ වෘත්තීය සමිති නියෝජිතයන් සමඟ ජනාධිපති කාර්යාලයේ ඊයේ පැවති සාකච්ඡාවකදියී.\nරැකියා ලක්ෂයේ වැඩසටහන යටතේ බඳවා ගත් පිරිස් සෞඛ්‍ය සේවයට ඇතුලත් කර ගන්නා බවට පතුරවා හැර ඇති මතය සම්පූර්ණයෙන්ම වැරදි සහගත බවයි ජනාධිපතිවරයා එහිදී සඳහන් කර ඇත්තේ.\nරාජ්‍ය සේවයේ පවතින වැටුප් සහ උසස් වීම් විෂමතා, බඳවා ගැනීමේ අවුල් සහගත තත්ත්වයන් විසඳීමට කටයුතු කරන බව ජනාධිපති ගෝඨාභය රාජපක්ෂ මෙහිදී ප්‍රකාශ කළා.\nවෘත්තීය සමිතිවලට සවන්දීමටත්, ඒවා සමඟ සහයෝගයෙන් වැඩ කිරීමටත් රජය සැමවිටම සූදානම් බව පැවසූ ජනාධිපතිවරයා කොවිඩ් අර්බුදය දැන් සමනය වෙමින් පවතින බැවින් ඉදිරියේදී මාස 03 කට වරක් වෘත්තීය සමිති හමුවී සාකච්ඡා කිරීමට අදහස් කරන බව කියා සිටියා.",
       "URL": "https://www.hirunews.lk/263519/වෘත්තීය-සමිති-සමඟ-සහයෝගයෙන්-වැඩ-කිරීමට-රජය-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2127"
}