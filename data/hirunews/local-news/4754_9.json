{
       "Source": "hirunews",
       "Timestamp": "Wednesday, 14 December 2016 - 14:21",
       "Headline": "තජිකිස්ථාන් ජනපති දළදා මාලිගාවට",
       "News Content": "දෙදින නිල සංචාරයක් සදහා මෙරටට පැමිණ සිටින තජිකිස්ථාන ජනාධිපති එමොමොලි රහමන් අද උදෑසන මහනුවර ශ්‍රී දළදා මාලිගාවට ගොස් ආශිර්වාද ලබා ගත්තා.\nඅනතුරුව තජිකිස්ථාන ජනාධිපති පේරාදෙණිය උද්භිද උද්‍යානය වෙත ගොස් මෙරට සංචාරය සිහිවීම සදහා නෑබඩ වෘක්ෂයේ පැළයක් ද රෝපණය කළ බවයි ප්‍රදේශයේ හිරු වාර්තාකරු ප්‍රකාශ කළේ.\nපෙරේදා දිවයිනට පැමිණි තජිකිස්ථාන ජනාධිපති එමොමොලි රහමන් ඊයේ ජනාධිපතිවරයා සහ අගමැතිවරයා මුණ ගැසී ද්වීපාර්ශවික සාකච්ඡාවලද නිරත වුණා.\nමේ අතර, ඔහු අද පස්වරුවේ කොළඹදී මෙරට ව්‍යාපාරික ප්‍රජාව ද ඇමතීමට නියමිතයි.",
       "URL": "https://www.hirunews.lk/149681/තජිකිස්ථාන්-ජනපති-දළදා-මාලිගාවට",
       "Category": "Local News",
       "Parent URL": "https://www.hirunews.lk/local-news.php?pageID=4754"
}