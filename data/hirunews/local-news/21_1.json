{
       "Source": "hirunews",
       "Timestamp": "Tuesday, 19 September 2023 - 11:36",
       "Headline": "බාලවයස්කාර දරුවෙකුට අමානුෂික ලෙස පහරදුන් පුද්ගලයෙකු අත්අඩංගුවට",
       "News Content": "නව හැවිරිදි පිරිමි දරුවෙකුට පහර දී තුවාල සිදු කළ එම දරුවාගේ මවගේ දෙවන සැමියා අත්අඩංගුවට ගෙන ඇති බව මීගහතැන්න පොලීසිය පවසනවා.\nමෙලෙස අත්අඩංගුවට ගෙන ඇත්තේ තිස් පස් හැවිරිදි මීගහතැන්න, ලිහිණියාව, බේරුවල වත්ත ප්‍රදේශයේ පදිංචි අයෙකු බව වාර්තා වෙනවා.\nමෙම දරුවාට සැකකරු විසින් රබර් බටයකින් පහර දී ඇති බව විමර්ශනවලදී හෙළිවී තිබෙනවා.\nඅත්අඩංගුවට ගත් සැකකරු අද දින අධිකරණයට ඉදිරිපත් කිරීමට නියමිත අතර තුවාල ලැබූ දරුවා අධිකරණ වෛද්‍යවරයා වෙත ඉදිරිපත් කරන බවද පොලිසිය වැඩිදුරටත් අනාවරණය කරනවා.",
       "URL": "https://www.hirunews.lk/348733/බාලවයස්කාර-දරුවෙකුට-අමානුෂික-ලෙස-පහරදුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=21"
}