{
       "Source": "hirunews",
       "Timestamp": "Monday, 04 July 2022 - 14:11",
       "Headline": "හදබිම අධිකාරියෙන් ආහාර සුරක්ෂිතතාව සඳහා වැඩසටහන් කිහිපයක්",
       "News Content": "මෙරට ආහාර සුරක්ෂිතතාව සඳහා වැඩසටහන් රැසක් ඉදිරි මාස හයක කාලය තුළ ශ්‍රී ලංකා හදබිම අධිකාරිය විසින් සැළසුම් කර ඇති බව කෘෂිකර්ම අමාත්‍යාංශය සඳහන් කළා.\nදිස්ත්‍රික්ක 12 ක් ආවරණය වන පරිදි ගොවි ජනතාව හා ඒකාබද්ධව, ගෙවතු වගා පන්දහසක් සකස් කිරීමට සැළසුම් කර ඇති අතර, ඊට හදබිම අධිකාරියේ ක්‍ෂේත්‍ර කාර්ය මණ්ඩල මගින් තාක්ෂණික දැනුම ලබාදීමට නියමිතයි.\nමේ වනවිට මෙරටින් තුරන්ව යන හේන් ගොවිතැන, කොරටු වගාව, වැට වගාව සහ නියර මත වගා කිරීම ආදී සාම්ප්‍රදායික වගා ක්‍රමවලට ගොවීන් නැඹුරු කිරීමේ වැඩපිළිවෙලක් ද ඇරඹීමට ඒ අනුව තීරණය කර තිබෙනවා.",
       "URL": "https://www.hirunews.lk/309018/හදබිම-අධිකාරියෙන්-ආහාර-සුරක්ෂිතතාව-සඳහා-වැඩසටහන්-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=1047"
}