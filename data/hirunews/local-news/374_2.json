{
       "Source": "hirunews",
       "Timestamp": "Tuesday, 02 May 2023 - 19:42",
       "Headline": "ඇමරිකාවේ භාණ්ඩාගාරය අනතුරේ",
       "News Content": "දැනට ඇමරිකානු ඩොලර් ටි්‍රලියන 31.4 ක් ලෙස පවතින ණය සීමාව අත්හිටුවීම හෝ ඉහළ දැමීම සිදු නොකළහොත් ඇමරිකාවේ මුදල් අවසන් වනු ඇතැයි එරට භාණ්ඩාගාර ලේකම් ජැනට් යෙලන් ප්‍රකාශ කළා.\nමේ සම්බන්ධයෙන් සාකච්ඡා කිරීම සඳහා ජනාධිපති ජෝ බයිඩ්න් ලබන 9 වනදා කොංග්‍රස් මණ්ඩලයේ රැස්වීමක් ද කැඳවා තිබෙනවා.\nණය සීමාව ඉහළ දැමීමට බයිඩ්න්ගේ ඩිමොක්‍රටික් පක්ෂයට බලය හිමි සෙනෙට් මණ්ඩලයට අමතරව රිපබ්ලිකන් පක්ෂයේ පාලනයේ පවතින කොංග්‍රස් මණ්ඩලයේ අනුමැතියද ලබාගත යුතුයි.\nකෙසේ වෙතත් රාජ්‍ය වියදම් කප්පාදු කිරීම සහ බයිඩ්න්ගේ ඇතැම් යෝජනා ඉවත් කර නොගතහොත් අදාළ යෝජනාව පරාජයට පත් කරන බවටයි කොංග්‍රස් සාමාජිකයින් දැනටමත් අනතුරු අඟවා ඇත්තේ.",
       "URL": "https://www.hirunews.lk/334077/ඇමරිකාවේ-භාණ්ඩාගාරය-අනතුරේ",
       "Category": "Local News",
       "Parent URL": "https://www.hirunews.lk/local-news.php?pageID=374"
}