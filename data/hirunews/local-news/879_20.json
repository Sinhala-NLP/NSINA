{
       "Source": "hirunews",
       "Timestamp": "Friday, 09 September 2022 - 19:03",
       "Headline": "කාසියේ වාසිය ශ්‍රී ලංකාවට",
       "News Content": "පන්දුවාර 20 ආසියානු කුසලාන ක්‍රිකට් තරගාවලියේ අවසන් තරග පෙරහුරුවක් වැනි තරගයක් අද පැවැත්වෙනවා.\nඒ ශ්‍රී ලංකා කණ්ඩායම සහ පාකිස්තාන කණ්ඩායම අතරයි.\nමේ තරගයේ කාසියේ වාසිය ශ්‍රී ලංකා කණ්ඩායමට කණ්ඩායමට හිමි වුණා.\nඒ අනුව ශ්‍රී ලංකා කණ්ඩායම පළමුව පන්දුවට පහර දීමේ අවස්ථාව පාකිස්තාන කණ්ඩායමට ලබා දුන්නා.\nඅද එක්සත් අරාබි එමීර් රාජ්‍යයේ ඩුබායි හිදී පැවැත්වෙන්නේ මෙම තරගාවලියේ සුපිරි සිව් සිව්දෙනාගේ වටයේ කණ්ඩායම් අතර පැවැත්වෙන අවසන් තරගයයි.\nමෙහිදී තරග වදින ශ්‍රී ලංකා කණ්ඩායම සහ පාකිස්තාන කණ්ඩායම මේ වන විටත් ආසියානු කුසලාන පන්දුවාර 20 තරගාවලියේ අවසන් තරගය සඳහා සුදුසුකම් ලබා අවසන්.\nමෙම කණ්ඩායම් දෙක අතර අවසන් මහා තරගය පැවැත්වීමට නියමිතව ඇත්තේ ලබන ඉරිදා යි.\nඅද ශ්‍රී ලංකා කණ්ඩායමේ වෙනස්කම් දෙකක් සිදුව තිබෙනවා.\nඒ අනුව පසුගිය තරගවලදී අසාර්ථක වූ චරිත් අසලංක වෙනුවට ධනංජය ද සිල්වා කණ්ඩායමට කැඳවා තිබෙනවා.\nමීට අමතරව අසිත ප්‍රනාන්දු වෙනුවට අද ශ්‍රී ලංකා කණ්ඩායමට කැඳවා ඇත්තේ ප්‍රමෝද් මදුෂාන්. ඒ අනුව මෙම තරගයේදී ප්‍රමෝද් මදුෂාන් අද ජාත්‍යන්තර 20 යි 20 වරම් හිමි කර ගත්තා.",
       "URL": "https://www.hirunews.lk/314989/කාසියේ-වාසිය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=879"
}