{
       "Source": "hirunews",
       "Timestamp": "Sunday, 11 April 2021 - 13:06",
       "Headline": "කොළඹ කොරෝනා ආසාදිතයින්ගෙන් වැඩිම පිරිසක් බන්ධනාගාරයෙන්",
       "News Content": "ගතවූ පැය විසි හතර තුළ මෙරටින් හඳුනාගැනුනු කොරෝනා ආසාදිතයන් 284 දෙනා අතරින් වැඩිම ආසාදිතයන් සංඛ්‍යාවක් එනම්, 83 ක් වාර්තාවී ඇත්තේ කොළඹ දිස්ත්‍රික්කයෙන්.\nඒ අතුරෙන් 49 දෙනෙකු වැලිකඩ බන්ධනාගාරය තුළින් වාර්තා වන බවයි බන්ධනාගාර මාධ්‍ය ප්‍රකාශක බන්ධනාගාර කොමසාරිස් චන්දන ඒකනායක සඳහන් කළේ.\nඊට අමතරව කළුතර සහ යාපනය දිස්ත්‍රික්කයෙන් අසාදිතයින් 29 දෙනෙකු ද වාර්තා වුණා.\nඑමෙන්ම කොවිඩ් 19 වසංගතය හේතුවෙන්  නතර කෙරුණු රත්මලාන ගුවන් තොටුපලේ සිට ක්‍රියාත්මක අභ්‍යන්තර ගුවන් ගමන් යළි ආරම්භ කිරීමට අපේක්ෂා කරන බව සංචාරක අමාත්‍යාංශය පවසනවා.\nඑහිදි එම ගුවන් තොටුපල තුල ගුවන් මෙහෙයුම් සිදුකිරීමට අපේක්ෂා කරන සමාගම් සඳහා විශේෂ සහන ලබාදීමටද කටයුතු කර ඇති බවයි එම අමාත්‍යාංශය සඳහන් කළේ.\nමේ අතර, අද උදෑසනින් අවසන් වූ පැය විසි හතර තුළ ඉන්දියාවෙන් නව කොරෝනා ආසාදිතයන් එක්ලක්ෂ 52,879 ක් වාර්තාවී තිබෙනවා.\nමහාරාෂ්ට්‍ර, චටිස්කාර්, කර්ණාටක, උත්තර් ප්‍රදේශ් සහ කේරළ ප්‍රාන්තවලින් ඉන්දියාවේ කොරෝනා ආසාදිතයන්ගේ හතරෙන් තුනක් වාර්තාවන අතර, ඉන් අඩක්ම වාර්තාවන්නේ මහාරාෂ්ට්‍ර ප්‍රාන්තයෙන්.\nමේ අතර ඉන්දියාවේ කොරෝනා එන්නත්කරණයද නව කඩඉමක් පසුකළා.\nඒ, එන්නත් මාත්‍රා මිලියන 100 කට වැඩි සංඛ්‍යාවක් එරට ජනතාවට ලබාදෙමින්.",
       "URL": "https://www.hirunews.lk/268148/කොළඹ-කොරෝනා-ආසාදිතයින්ගෙන්-වැඩිම-පිරිසක්-බන්ධනාගාරයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2027"
}