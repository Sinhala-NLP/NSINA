{
       "Source": "hirunews",
       "Timestamp": "Saturday, 22 August 2020 - 12:28",
       "Headline": "වීවලින් ඵලදාව ගත නොහැකිව අසරණ වූ පොළොන්නරුවේ ගොවීන් (වීඩියෝ)",
       "News Content": "කෘෂිකර්ම නිලධාරීන්ගේ උපදෙස් මත වගා කළ වීවලින් ඵලදාව ගත නොහැකිව අසරණ වූ ගොවීන් පිරිසක් පිළිබඳව පොළොන්නරුව දිස්ත්‍රික්කයෙන් වාර්තා වනවා.\nඔවුන් රජයෙන් ඉල්ලා සිටින්නේ, තමන් පත්ව සිටින අපහසුතාව සළකා කිසියම් සහනයක් සලසන ලෙසටයි.\nපොළොන්නරුව දිස්ත්‍රික්කයේ මැදිරිගිරිය, හිඟුරක්ගොඩ, දියබෙදුම ආදී ප්‍රදේශ රැසක ගොවීන්ගේ කුඹුරු පසුගිය දෙසැම්බර් කාලයේදී ඇතිවූ ජල ගැලීම් හේතුවෙන් පාළුවීමත් සමග මෙවර කන්නයේ වගා කිරීම සඳහා කෘෂි නිලධාරීන් නව වී ප්‍රභේදයක් හඳුන්වා දී තිබෙනවා.\nගොවීන් පවසන්නේ, මෙම වී ප්‍රභේදය මගින් කොවිඩ් 19 රෝගීන් වෙනුවෙන් විශේෂ කැඳ වර්ගයක් පිලියෙල කරගත හැකි වීම ඇතුළු විශේෂතා රැසක් පිළිබඳව කෘෂි නිලධාරීන් තමන්ව දැනුම්වත් කළ බවයි.\nකෘෂි නිලධාරීන්ගේ දැනුම්වත් කිරීම හමුවේ මෙම ගොවීන් මෙවර කන්නය වගා කර ඇත්තේ කාබනික පොහොර ද යොදාගෙනයි.\nමෙම තත්ත්වය හමුවේ මේ වනවිට ගොවීන්ට සිදුව ඇත්තේ දැඩි පරිශ්‍රමයක් දරා වගා කළ තම ගොයම ගිනි තැබීමටයි.",
       "URL": "https://www.hirunews.lk/248368/වීවලින්-ඵලදාව-ගත-නොහැකිව-අසරණ-වූ-පොළොන්නරුවේ-ගොවීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2506"
}