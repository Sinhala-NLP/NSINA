{
       "Source": "hirunews",
       "Timestamp": "Monday, 12 September 2016 - 13:49",
       "Headline": "මැගසින් නියාමකට පහරදීම ඇතුළේම වැඩක්ද? බන්ධනාගාරයෙනුත් පරීක්ෂණයක්",
       "News Content": "මැගසින් බන්ධනාගාරයේ නියාමකවරයෙකුට පහරදීමේ සිද්ධිය සම්බන්ධයෙන් බන්ධනාගාර බුද්ධි අංශයද පරීක්ෂණ ආරම්භ කර තිබෙනවා.\nපොලීසිය සිදුකරන පරීක්ෂණයට අමතරව මෙම විමර්ශනය සිදුකරන බවයි බන්ධනාගාර මාධ්‍ය ප්‍රකාශක, බන්ධනාගාර කොමසාරිස් තුෂාර උපුල්දෙණිය සඳහන් කළේ.\nපහරදීමේ සිද්ධියට බන්ධනාගාර නිලධාරීන් සම්බන්ධද යන්න එම විමර්ශනයේදී සළකා බලන බව ඔහු කියා සිටියා.\nමැගසින් බන්ධනාගාරයේ විනය අංශයේ සේවය කරන නියාමකවරයෙකු වන ගැමුණු සඳරුවන් පසුගිය 09 වනදා රාත්‍රියේ පැහැරගෙන ගොස් පහරදී යළි බන්ධනාගාරය ආසන්නයට ගෙනවිත් දමා තිබුණා.\nකැපුම් තුවාල සහිතව සිටි ඔහු පසුව ඇතුළත් කෙරුණේ කොළඹ ජාතික රෝහලටයි.\nමෙම නිලධාරියා පසුගිය කාලය තුළ මැගසින් බන්ධනාගාරයේ සිදුකළ හදිසි සෝදිසි මෙහෙයුම් රැසකට දායක වී තිබෙනවා.\nරැඳවියන් සතුව තිබූ ජංගම දුරකථන 270 ක් පමණ සොයාගැනීමට ඔහුගේ දායකත්වය ලැබී තිබුණා.",
       "URL": "https://www.hirunews.lk/142790/මැගසින්-නියාමකට-පහරදීම-ඇතුළේම-වැඩක්ද-බන්ධනාගාරයෙනුත්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4883"
}