{
       "Source": "hirunews",
       "Timestamp": "Sunday, 10 September 2023 - 7:50",
       "Headline": "නොරොච්චෝලේ චීන ඉංජිනේරුවන්ගේ සේවාව ලබාගැනීමේ ප්‍රචාරය අසත්‍යයි",
       "News Content": "නොරොච්චෝලේ ලක්විජය බලාගාරය සඳහා චීන ඉංජිනේරුවන්ගේ සේවාව ලබාගැනීමට සූදානම් බවට සංසරණය වන ලිපිය අසත්‍ය සහ පදනම් විරහිත බව ලංකා විදුලිබල මණ්ඩලය පවසනවා.\nදැනට පවතින පුරප්පාඩු සඳහා දේශීය ඉංජිනේරුවන් බඳවාගැනීම වෙනුවෙන් සම්මුඛ පරීක්ෂණ මේ වන විට ක්‍රියාත්මක වෙනවා.\nඑම පිරිසෙන් සුදුස්සන් බඳවා ගැනීම සඳහා අවශ්‍ය කටයුතු ද ක්‍රියාත්මක වෙමින් පවතින බවයි විදුලිබල මණ්ඩලය වැඩිදුරටත් කියා සිටියේ.\nමේ අතර, ලබන වසර ද වැසි අවම වසරක් වනු ඇතැයි පුරෝකථනය කර ඇති බැවින්, අඩුම මිලට පෞද්ගලික අංශයෙන් ජාතික විදුලිබල පද්ධතියට විදුලිය ලබා ගැනීමට විදුලිබල මණ්ඩලය තීරණය කර තිබෙනවා.\n2024 වසරේ මැයි මාසය වන විට ගල් අඟු‍රු නෞකා 40ක් ගොඩබෑමට බලාපොරොත්තු වන බවත් මෙම කරුණු අනාවරණ‍ය වී ඇත්තේ ගල් අඟු‍රු ප්‍රසම්පාදනයේ ප්‍රගතිය, මූල්‍ය තත්ත්වය, ඉදිරි මාස 12 සඳහා විදුලිබල උත්පාදන සැලසුම් සහ අනාවැකි සම්බන්ධයෙන් පැවති සාකච්ඡාවකදී බවත් වාර්තා වෙනවා.",
       "URL": "https://www.hirunews.lk/347758/නොරොච්චෝලේ-චීන-ඉංජිනේරුවන්ගේ-සේවාව-ලබාගැනීමේ-ප්‍රචාරය-අසත්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=40"
}