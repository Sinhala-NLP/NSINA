{
       "Source": "hirunews",
       "Timestamp": "Monday, 10 January 2022 - 7:54",
       "Headline": "රට පුරා සියලු පාසල් අද සිට සාමාන්‍ය පරිදි(වීඩියෝ)",
       "News Content": "රට පුරා සියලු පාසල් අද සිට සාමාන්‍ය පරිදි ආරම්භ කෙරෙන අධ්‍යාපන අමාත්‍යාංශය සඳහන් කළා.\nමෙතෙක් කාණ්ඩ වශයෙන් සිසුන් කැඳවීම සිදු කළ අතර, මෙලෙස සාමාන්‍ය පරිදි පාසල්වල අධ්‍යාපන කටයුතු සිදු කරන්නේ වසරක පමණ කාලයකට පසුවයි.\nමේ අතර රට පුරා පාසල් බොහොමයක සිසුන්ට අදත් කොවිඩ් මර්දන එන්නත් ලබාදීමේ වැඩසටහන ද ක්‍රියාත්මක කිරීමට සැලසුම් කර තිබෙනවා.\nමේ අතර තම දරුවන් පාසල්වලට එවීමේ දී උපරිම ලෙස සෞඛ්‍ය ක්‍රම අනුගමනය කිරීම වැදගත් බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ ප්‍රකාශ කළා.",
       "URL": "https://www.hirunews.lk/293510/රට-පුරා-සියලු-පාසල්-අද-සිට-සාමාන්‍ය-පරිදි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1437"
}