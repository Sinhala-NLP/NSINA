{
       "Source": "hirunews",
       "Timestamp": "Wednesday, 21 December 2022 - 14:18",
       "Headline": "ක්‍රිකට් ප්‍රේක්ෂයන්ට වටිනා අවස්ථාවක්",
       "News Content": "LPL තරගාවලිය නොමිලේ නැරඹීම සඳහා ප්‍රේක්ෂකයින්ට අවස්ථාව සැලසීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nඒ අනුව අද (21) සිට ඇරඹෙන ලංකා ප්‍රිමියර්ලීග් ක්‍රිකට් තරගාවලියේ අවසන් පූර්ව වටයේ තරග නැරඹීමට ප්‍රේක්ෂකයින්ට මෙම අවස්ථාව හිමි වනු ඇති.\nකොළඹ ආර් ප්‍රේමදාස ක්‍රීඩාංගණයේ C සහ D ප්‍රේක්ෂකාගාරවල පහළ කොටසේ සිට නොමිලේ තරගය නැරඹීම සඳහායි ඒ අනුව ප්‍රේක්ෂකයින්ට අවස්ථාව හිමි වන්නේ.\nතරගාවලියේ අවසන් පූර්ව වටයේ පළමු තරගය අද ජැෆ්නා කිංග්ස් සහ කැන්ඩි ෆැල්කන්ස් කණ්ඩායම් අතර පැවැත්වෙනවා.",
       "URL": "https://www.hirunews.lk/323204/ක්‍රිකට්-ප්‍රේක්ෂයන්ට-වටිනා-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=652"
}