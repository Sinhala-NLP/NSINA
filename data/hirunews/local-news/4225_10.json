{
       "Source": "hirunews",
       "Timestamp": "Friday, 10 November 2017 - 17:31",
       "Headline": "වල්ලාපට්ටා සමඟ තරුණයින් දෙදෙනෙකු අත්අඩංගුවට (ඡායාරූප)",
       "News Content": "ඉහළ ප්‍රමිතියෙන් යුතු වල්ලාපට්ටා තොගයක් සමඟ පුද්ගලයින් දෙදෙනෙකු අත්අඩංගුවට ගැනීමට මොරවක පොලිසිය සමත් වී තිබෙනවා.\nඊයේ (09) මොරවක නගරයේ බීට්ටු රාජකාරියේ නිරත වූ පොලිස් නිළධාරීන් විසින් සැකකටයුතු ලෙස ධාවනය කළ ත්‍රීරෝද රථයක් පරීක්ෂා කිරීමේදී මෙම අත්අඩංගුවට ගැනීම සිදුකළ බවයි වාර්තා වන්නේ.\nඑහිදී සැකකරු සන්තකයේ තිබී වල්ලපට්ටා ග්‍රෑම් 480ක්, රුපියල් 84000ක මුදලක් සහ එම ත්‍රීරෝද රථයද පොලිස් භාරයට ගෙන තිබෙනවා.\nඑක් සැකකරුවෙකු දාපනය, ඕමල්පේ ප්‍රදේශයේ පදිංචි 21 හැවිරිදි තරුණයෙකු වන අතර අනෙක් පුද්ගලයා අකුරැස්ස, ගොඩපිටිය ප්‍රදේශයේ පදිංචි 26 හැවිරිදි පුද්ගලයෙකු වන බවයි වාර්තා වන්නේ.\nසැකකරුවන් හෙට (11) දින මොරවක මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/175736/වල්ලාපට්ටා-සමඟ-තරුණයින්-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4225"
}