{
       "Source": "hirunews",
       "Timestamp": "Friday, 16 October 2020 - 8:18",
       "Headline": "ශ්‍රී ලංකාවේ ඉන්දීය මහ කොමසාරිස් අග්‍රාමාත්‍ය මහින්ද රාජපක්ෂ හමුවෙයි (වීඩියෝ)",
       "News Content": "මෙරට ඉන්දීය මහ කොමසාරිස් ගෝපාල් බාග්ලේ අග්‍රාමාත්‍ය මහින්ද රාජපක්ෂ හමුවී තිබෙනවා.\nඅරලියගහ මන්දිරයේ ඊයේ මෙම හමුව සිදුව ඇති අතර, එහිදී ඉන්දියාව සමඟ සිදුකරන ව්‍යාපෘති කිහිපයක් සම්බන්ධයෙන් අවධානය යොමු වූ බවයි අග්‍රාමාත්‍ය කාර්යාලය සඳහන් කළේ.\nපසුගිය මස ඉන්දීය අග්‍රාමාත්‍ය නරේන්ද්‍ර මෝදි සමඟ අග්‍රාමාත්‍ය මහින්ද රාජපක්ෂ අන්තර්ජාලය ඔස්සේ පැවැත්වූ සමුළුවේ පසු විපරමක් ලෙස මෙම හමුව සිදුවී තිබෙනවා.",
       "URL": "https://www.hirunews.lk/252642/ශ්‍රී-ලංකාවේ-ඉන්දීය-මහ-කොමසාරිස්-අග්‍රාමාත්‍ය-මහින්ද-රාජපක්ෂ-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2387"
}