{
       "Source": "hirunews",
       "Timestamp": "Monday, 19 June 2017 - 13:34",
       "Headline": "ගීතා කුමාරසිංහගේ පෙත්සම විභාගයට පංච පුද්ගල විනිසුරු මඩුල්ලක්",
       "News Content": "ගීතා කුමාරසිංහට පාර්ලිමේන්තු මන්ත්‍රීවරියක ලෙස කටයුතු කිරීමට නොහැකි බවට අභියාචනාධිකරණය ලබාදුන් තීන්දුව අභියෝගයට ලක් කරමින් ඇය ගොනු කළ පෙත්සම විභාග කිරීමට පංච පුද්ගල ශ්‍රේෂ්ඨාධිකරණ විනිසුරු මඩුල්ලක් පත් කර තිබෙනවා.\nඒ අනුව අගවිනිසුරු ප්‍රියසාද් ඩෙප්ගේ ප්‍රධානත්වයෙන් යුත් එම විනිසුරු මඩුල්ල හමුවේ අදාල පෙත්සම විභාග කරනු ඇති.\nපංච පුද්ගල විනිසුරු මඩුල්ලක් පත් කිරීමට අගවිනිසුරුවරයා පියවර ගෙන ඇත්තේ අදාල අභියාචනා පෙත්සමේ වගඋත්තරකරුවන් කළ ඉල්ලිමක් සලකා බැලීමෙන් අනතුරුවයි.\nගීතා කුමාරසිංහ ගොනු කළ අභියාචනා පෙත්සම සැප්තැම්බර් මස 25 වැනිදා විභාගයට ගැනීමට දින නියම කර තිබෙනවා.\nද්විත්ව පුරවැසිභාවය හේතුවෙන් ගීතා කුමාරසිංහ මන්ත්‍රී ධූරයක් දැරීමට සුදුසුකමක් නොමැති බවට අභියාචනාධිකරණය තීන්දු කළේ පසුගිය මැයි මස 03 වනදායි.\nඊට එරෙහිව ගීතා කුමාරසිංහ මැයි මස 09 වනදා ශ්‍රේෂ්ඨාධිකරණය හමුවේ අභියාචනා පෙත්සමක් ගොනු කළා.",
       "URL": "https://www.hirunews.lk/163904/ගීතා-කුමාරසිංහගේ-පෙත්සම-විභාගයට-පංච-පුද්ගල-විනිසුරු-මඩුල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4462"
}