{
       "Source": "hirunews",
       "Timestamp": "Monday, 05 June 2023 - 10:30",
       "Headline": "ලෝක පරිසර දිනය අදයි (වීඩියෝ)",
       "News Content": "ජගත් පරිසර දිනය අදට (05) යෙදී තිබෙනවා.\n\"ප්ලාස්ටික් දූෂණය පිටුදකිමු\" යන්න මෙවර ජගත් පරිසර දිනයේ තේමාව වී ඇති බවයි මධ්‍යම පරිසර අධිකාරිය සඳහන් කරන්නේ.\nමධ්‍යම පරිසර අධිකාරියේ සභාපති සුපුන් එච්. පතිරගේ ප්‍රකාශ කරනුයේ සෑම වසරකම ජුනි 5 වෙනිදා ලෙස 1972 එක්සත් ජාතීන්ගේ මහා සම්මේලනයෙන් ගත් තීරණයකට අනුව පුරා වසර 50ක් තිස්සේ, පරිසර දිනය සැමරෙන බවත් ලංකාවේ  ජගත් පරිසර දිනයේ, මෙවර තේමාව \"ප්ලාස්ටික් දූෂණය පිටුදකිමු\" යන්නත් බවයි.\nඑමෙන් ම මෙම මාතෘකාව ඔස්සේ වැඩසටහන් කිහිපයක් ජගත් පරිසර දිනයට සමගාමීව ක්‍රියාත්මක වන අතර එහි ප්‍රධාන උත්සවය කොළඹ පිටකොටුව ප්‍රදේශයේ අද (05) උදෑසන සිට දහවල් 2 දක්වා පැවැත්වීමට සියල්ල සූදානම් බවයි ඔහු වැඩිදුරටත් සඳහන් කර සිටියේ.",
       "URL": "https://www.hirunews.lk/337078/ලෝක-පරිසර-දිනය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=294"
}