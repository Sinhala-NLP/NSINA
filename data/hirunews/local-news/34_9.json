{
       "Source": "hirunews",
       "Timestamp": "Tuesday, 12 September 2023 - 21:06",
       "Headline": "මියගිය හා ආබාධිත රණවිරුවන්ගේ යැපෙන්නන් හට වැටුප් හා දීමනා අඛණ්ඩව",
       "News Content": "පසුගිය යුධ සමයේ පැවති ත්‍රස්තවාදී ක්‍රියා හේතුවෙන් ආබාධිත තත්වයට පත්ව වෛද්‍ය හේතුන් මත, ත්‍රිවිධ හමුදා සේවයෙන් ඉවත් වන හමුදා සාමාජිකයින් වෙත ඔවුන්ගේ වයස 55 දක්වා සහ ඔහුට සහ ඔහුගේ වැන්දඹු බිරිදට ජිවිතාන්තය දක්වා එම දීමනා එලෙසම හිමිගැන්වීම සඳහා මෙම අමාත්‍යාංශය දැනටමත් අවශ්‍ය විධිවිධාන සලසා ඇති බව සඳහන්.\nනමුත් දැනට පවතින විධිවිධාන අනුව ආබාධිත හමුදා සාමාජිකයා වයස අවුරුදු 55 එළඹිමට පෙර මියගියහොත් එම වැන්දඹුව වෙත ඉහත පරිදි වැටුප් හා දීමනා හිමිගැන්වීම සඳහා වෛද්‍ය මණ්ඩලයක් විසින් එම මියයැම ආබාධිත තත්වයේ සෘජු ප්‍රථිපලයක් නිසාවෙන් සිදුවී ඇති බව තහවුරු කල යුතුව තිබුණා.\nඅවස්ථානුගත කරුණු අනුව, වෛද්‍ය මණ්ඩලය විසින් එම මියයෑම යුද්ධයේදී ආබාධිත වීම නිසා ඇතිවූ සෘජු ප්‍රථිපලයක් බව තහවුරු කල නොහැකි හේතුවක් මත ආබාධිත හමුදා සාමාජිකයා මියගියහොත්, වැන්දඹුව වෙත හිමිගැන්විය හැක්කේ වැන්දඹු හා අනත්දරු විශ්‍රාම වැටුප පමණියි.\nමෙම තත්ත්වය හේතුවෙන් දුෂ්කරතාවයට පත්ව සිටින වැන්දඹුවන් වෙතින් ඔවුන් වෙතද වැටුප් හා දීමනා හිමිගන්වන ලෙස මෙම අමාත්‍යාංශය වෙත පසුගිය කාලසීමාව තුළදී සැලකිය යුතු ඉල්ලීම් ප්‍රමාණයක් ඉදිරිපත් වී තිබුණා.\nඑම ඉල්ලීම් සැලකිල්ලට ගෙන ඔවුන් වෙතද සහන සැලසීම සඳහා අමාත්‍ය මණ්ඩලයේ අනුමැතිය ලබාගැනීමට අවශ්‍ය කටයුතු දැනටමත් ආරම්භ කර ඇති බව සදහන්.\nමේ සම්බන්ධයෙන් විශ්‍රාමලත් ආබාධිත හමුදා සාමාජිකයන් සහ ඔවුන්ගේ පවුල්වල සාමාජිකයන් අනියත බියක් ඇතිකර නොගත යුතු අතර, ඇතැම් පාර්ශවයන් විසින් මේ සම්බන්ධව ආබාධිත හමුදා සාමාජිකයින් සහ ඔවුන්ගේ පවුල්වල සාමාජිකයින් තුල ව්‍යාකුල තත්වයන් ඇති කිරීමට උත්සහ කරන අවස්ථා නිරීක්‍ෂණය වී තිබුණා.\nඉදිරියේදී ද විශ්‍රාමලත් හමුදා සාමාජිකයන්ගේ සහ ඔවුන්ගේ පවුල්වල සාමාජිකයන්ගේ සුභසාධනය වෙනුවෙන් උපරිම වශයෙන් ක්‍රියාකරන බවද ආරක්‍ෂක අමාත්‍යාංශය වශයෙන් වැඩිදුරටත් අවධාරණය කරනු ලබයි.",
       "URL": "https://www.hirunews.lk/348079/මියගිය-හා-ආබාධිත-රණවිරුවන්ගේ-යැපෙන්නන්-හට-වැටුප්-හා-දීමනා-අඛණ්ඩව",
       "Category": "Local News",
       "Parent URL": "https://www.hirunews.lk/local-news.php?pageID=34"
}