{
       "Source": "hirunews",
       "Timestamp": "Saturday, 10 June 2017 - 9:47",
       "Headline": "රුපියල් කෝටියකට වැඩි හෙරොයින් ආමර්වීදියෙන් අල්ලයි",
       "News Content": "රුපියල් කෝටියකට අධික වටිනාකමකින් යුත් හෙරොයින් කිලෝග්‍රෑම් එකයි ග්‍රෑම් 272ක් කොටහේන - අමර්වීදිය ප්‍රදේශයේදී අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ 34 හැවිරිදි ග්‍රෑන්ඩ්පාස් ප්‍රදේශයේ පදිංචිකරුවෙකු ද මෙම මත්කුඩු සමඟ අත්අඩංගුවට ගත් බවයි.\nසැකකරු සමඟ මත්කුඩු තොගය අද මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.\nමේ අතර තවත් හෙරොයින් ග්‍රෑම් 564 ක් කාන්තාවක් ද සමග කැස්බෑව ප්‍රදේශයේදී අත්අඩංගුවට ගනු ලැබුවා.\nමෙම හෙරොයින් වැටලීම් දෙකෙහි ම වටිනාකම රුපියල් කෝටි දෙකකට ඉතා ආසන්න බවයි බස්නාහිර පළාත් දූෂන මර්දන ඒකකය පවසන්නේ.\nමෙම වැටලීම් සම්බන්ධයෙන් කරුණු පැහැදිලි කිරීම සඳහා අද කොළඹදී මාධ්‍ය හමුවක් කැදවා තිබුණා.",
       "URL": "https://www.hirunews.lk/163229/රුපියල්-කෝටියකට-වැඩි-හෙරොයින්-ආමර්වීදියෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4476"
}