{
       "Source": "hirunews",
       "Timestamp": "Friday, 03 June 2022 - 12:52",
       "Headline": "යල කන්නයේ අස්වැන්න අඩකින් පහළට (වීඩියෝ)",
       "News Content": "මෙවර යල කන්නයේ අස්වැන්න අඩකින් පමණ පහළ බසිනු ඇති බව මහාචාර්ය බුද්ධි මාරඹේ පවසනවා.\nහිරු බලය වැඩසටහනට එක්වෙමින් ඔහු මේ බව සඳහන් කළා.\nඑහිදී ඔහු වැඩිදුරටත් පැවසුවේ එළැඹෙන මහ කන්නය සඳහාවත් නිසි පරිදි වගා කටයුතු සැලසුම් නොකළහොත් මෙරට කෘෂි ආර්ථිකය පිළිබඳ බලාපොරොත්තුවක් තැබිය නොහැකි බවයි.\nමේ අතර නොච්චියාගම ඕලුවැව ප්‍රදේශයේ ගොවීන්ට යල කන්නයේ වගා කටයුතු වෙනුවෙන් කාබනික පොහොර නිකුත් කිරීම ප්‍රදේශයේ ගොවිජන සේවා මධ්‍යස්ථානයේදී සිදු කෙරුණා.\nමේ අතර ඉදිරියේදී පැමිණෙන ආහාර අර්බුදයෙන් මිදීමට තමන්ට හිමි ඉඩම්වල හැකි ආකාරයෙන් වගා කටයුතුවල නිරත වන්නට මේ වනවිට ජනතාව උනන්දුවෙන් කටයුතු කරන ආකාරය දැකගන්නට ලැබෙනවා.",
       "URL": "https://www.hirunews.lk/306105/යල-කන්නයේ-අස්වැන්න-අඩකින්-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1122"
}