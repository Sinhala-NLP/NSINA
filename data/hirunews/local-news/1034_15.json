{
       "Source": "hirunews",
       "Timestamp": "Saturday, 09 July 2022 - 13:08",
       "Headline": "ජනපති මන්දිරය අසල තරු පහේ හෝටලයකින් අරගලකරුවන් වෙත සහාය",
       "News Content": "මේ වනවිට (09) කොළඹ පුරා සිදු කෙරෙමින් පවතින මහජන අරගලයට සහාය දැක්වීමට කොළඹ කොටුව ජනාධිපති මන්දිරය අසල පිහිටි තරු පන්තියේ හෝටලයක් තීරණය කර තිබෙනවා.\nඒ අනුව පොලිසිය විසින් එල්ල කරනු ලබන කඳුලු ගෑස් ප්‍රහාර හමුවේ සිය හෝටල් පරිශ්‍රයට පැමිණීමට අරගලකරුවන් වෙත එම හෝටල් පාලනාධිකාරිය විසින් අවසර ලබා දී ඇති බවයි වාර්තා වන්නේ.\nඑමෙන්ම එහි සේවය කරනු ලබන හෝටල් සූපවේදීන් මෙන්ම කාර් ය මණ්ඩලය එක්ව කදුලු ගෑස් ප්‍රහාරවලට ලක්ව පැමිණෙන විරෝධතාකරුවන් හට සීතල ජලය පානය කිරීමට මෙන්ම එයින් මුහුණ සෝදා ගැනීමට ද අවස්ථාව ලබා දී ඇති අයුරු දැකිය හැකියි.",
       "URL": "https://www.hirunews.lk/309524/ජනපති-මන්දිරය-අසල-තරු-පහේ-හෝටලයකින්-අරගලකරුවන්-වෙත-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1034"
}