{
       "Source": "hirunews",
       "Timestamp": "Sunday, 18 November 2018 - 15:12",
       "Headline": "නීතිවිරෝධීව පක්ෂීන් රැගෙන ආ පුද්ගලයෙකු රේගු අත්අඩංගුවේ (ඡායාරූප)",
       "News Content": "සිංගප්පූරුවේ සිට නීතිවිරෝධී අන්දමින් පක්ෂීන් රැගෙන ආ පුද්ගලයෙකු  කටුනායක ගුවන් තොටුපළ රේගුව අත්අඩංගුවට ගෙන තිබෙනවා.\nඔහු හලාවත - කටුනේරිය ප්‍රදේශයේ පදිංචි 34 හැවිරිදි ව්‍යාපාරිකයෙකු බව සඳහන්.\nසැකකරු රැගෙන ආ ගමන් මළු කිහිපයක ලව් බර්ඞ් වර්ගයේ පක්ෂීන් 10 දෙනෙකු සහ ගිරව් විශේෂයකට අයත් පක්ෂීන් 17 දෙනෙකු කුඩා ප්ලාස්ටික් කුරුළු කූඩු තුළ බහා මෙරට රැගෙන විත් තිබුණා.\nවනජීවි සහ වෘක්ෂ ලතා ආඥා පනත යටතේ සජීවි පක්ෂීන් මෙරටට ආනයනය කිරීම සඳහා සැකකරුට නිසි බලපත්‍ර නොතිබීම හේතුවෙන් ඔහු අත්අඩංගුවට ගෙන තිබෙනවා.\nරේගුව විසින් පක්ෂීන් රාජසන්තක කර අදාළ ව්‍යාපාරිකයාට රුපියල් ලක්ෂයක දඩ මුදලක් නියම කරනු ලැබුවා.\nසත්ව නිරෝධායන ආයතනයේ අධීක්ෂණය යටතේ මෙම පක්ෂීන් නැවතත් සිංගප්පූරුව වෙත ප්‍රතිඅපනයනය කරන ලෙස ද රේගුව නියෝග කර තිබෙනවා.\nඡායාරූප - කටුනායක, ටී.කේ.ජී.කපිල",
       "URL": "https://www.hirunews.lk/204450/නීතිවිරෝධීව-පක්ෂීන්-රැගෙන-ආ-පුද්ගලයෙකු-රේගු-අත්අඩංගුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3645"
}