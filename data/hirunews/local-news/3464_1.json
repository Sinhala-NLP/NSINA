{
       "Source": "hirunews",
       "Timestamp": "Saturday, 09 March 2019 - 15:18",
       "Headline": "විදුලි සංදේශ නියාමන කොමිසම ආරක්ෂක අමාත්‍යාංශය යටතට පත් කෙරේ",
       "News Content": "ශ්‍රී ලංකා විදුලි සංදේශ නියාමන කොමිෂන් සභාව ආරක්ෂක අමාත්‍යාංශය යටතට පත් කරමින් ජනාධිපති මෛත්‍රීපාල සිරිසේන විසින් ගැසට් නිවේදනයක් නිකුත් කර තිබෙනවා.\nමාර්තු 7 වන දා සිට ක්‍රියාත්මක වන පරිදි එම සංශෝධනය සිදුකරන බවයි අදාළ ගැසට් නිවේදනයේ සඳහන් වන්නේ.\nමීට පෙර එම කොමිෂන් සභාව ජනාධිපතිවරයා යටතේ පැවති අතර, ආරක්ෂක අමාත්‍යාංශය මේ වනවිටත් ජනාධිපති මෛත්‍රිපාල සිරිසේන යටතේ පවතිනවා.\nමේ අතර, ශ්‍රී ලන්කන් ගුවන් සමාගම සහ එහි සියළු පාලිත සමාගම් මෙම ගැසට් නිවේදනය මගින් මුදල් අමාත්‍යාංශය යටතට පත් කර තිබෙනවා.\n2015 නව රජය පත්වීමෙන් අනතුරුව ශ්‍රී ලංකන් ගුවන් සමාගම අමාත්‍ය කබීර් හෂීම් යටතේ පැවති අතර, එහි දූෂණ පැවති බවට එල්ලවූ චෝදනා හේතුවෙන් පසුව ජනාධීපතිවරයා යටතට පවරා ගනු ලැබුවා.\nකෙසේ වෙතත් පසුගිය හත්වනදා සිට නැවතත් එම සමාගම මුදල් අමාත්‍යාංශය යටතට පත් කර තිබෙනවා.\nඑසේම රන්මිණිතැන්න සිනමා උද්‍යානය, නිවාස ඉදිකිරීම් සහ සංස්කෘතික අමාත්‍යාංශය යටතට පත් කර ඇති අතර, ශ්‍රී ලංකා ටෙලිකොම් සමාගම සහ එහි පාලිත සමාගම් මෙන්ම ආශ්‍රිත ආයතන විදුලි සංදේශ, විදේශ රැකියා සහ ක්‍රීඩා අමාත්‍යාංශය යටතට පත් කර ඇති බවයි ගැසට් නිවේදනයේ සඳහන් වන්නේ.",
       "URL": "https://www.hirunews.lk/212036/විදුලි-සංදේශ-නියාමන-කොමිසම-ආරක්ෂක-අමාත්‍යාංශය-යටතට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3464"
}