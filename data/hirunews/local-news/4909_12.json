{
       "Source": "hirunews",
       "Timestamp": "Wednesday, 24 August 2016 - 15:52",
       "Headline": "බෙල්ලන්විල පෙරහර හේතුවෙන් විශේෂ රථ වාහන සැලැස්මක්",
       "News Content": "බෙල්ලන්විල රජමහා විහාරස්ථානයේ පෙරහර හේතුවෙන් හෙට / අනිද්දා සහ සෙනසුරාදා බෙල්ලන්විල සහ ඒ අවට මාර්ග කිහිපයක රථ වාහන ධාවනය සීමා කරන බව පොලිසිය පවසනවා.\nමාර්ග අංක 119 මහරගම දෙහිවල මාර්ගයේ බොරලැස්ගමුව හංදිය දක්වා මෙලෙස වාහන ගමනාගමනය සීමා කෙරෙන බවයි පොලිස් මාධ්‍ය ප්‍රකාශක කාර්යාලය සඳහන් කලේ.\nහෙට පාවඩ පෙරහර ගමන් කිරීමට නියමිත අතර මේ හේතුවෙන් රාත්‍රී 8.30 සිට රාත්‍රී 12 දක්වා මෙම මාර්ගයේ වාහන ගමනා ගමනය සීමා කෙරෙනවා.\nඅනිද්දා පැවැත්වෙන රන් සීවලී පෙරහර හේතුවෙන් රාත්‍රී 8.30 සිට පසුදා අලුයම 1 පමණ දක්වා වාහන ගමනාගමනය සීමා කෙරෙනු ඇති.\nසෙනසුරාදා රන්දෝලි පෙරහර රාත්‍රී 9 ට ආරම්භ වී අලුයම 3 දක්වා වීථි සංචාරය කිරීමට නියමිතයි.\nමෙම දිනවල අදාළ කාලසීමාවන් තුලදී විකල්ප මාර්ග භාවිත කරන ලෙසටයි පොලිසිය රියදුරන්ගෙන් සහ මහජනතාවගෙන් ඉල්ලා සිටින්නේ.",
       "URL": "https://www.hirunews.lk/141386/බෙල්ලන්විල-පෙරහර-හේතුවෙන්-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4909"
}