{
       "Source": "hirunews",
       "Timestamp": "Thursday, 01 September 2016 - 7:40",
       "Headline": "හිටපු ජනපති මලයාසියාව බලා පිටත්ව යයී",
       "News Content": "මලයාසියාවේ පැවැත්වෙන ආසියානු දේශපාලන පක්ෂවල ජාත්‍යන්තර සම්මේලනයට සහභාගිවීම සඳහා  හිටපු ජනාධිපති මහින්ද රාජපක්ෂ අද අලූයම 1.10 ට ශ්‍රී ලංකන් ගුවන් සමාගමට අයත් යූ.එල්. 318 දරණ යානයෙන් පිටත්ව ගියා.\nඔහුත් සමඟ පාර්ලිමේන්තු මන්ත්‍රීවරුන් වන ජොන්ස්ටන් ප්‍රනාන්දු, ලොහාන් රත්වත්ත ඇතුලූ හයදෙනෙකුගෙන් යුත් කණ්ඩායමක් මලයාසියාව බලා පිටත්ව ගොස් ඇති බවයි ගුවන් තොටුපල හිරු වාර්තාකරු සඳහන් කළේ.\nසම්මේලනය අතරතුර චීන  කොමියුනිස්ට් පක්ෂයේ නියෝජිත කණ්ඩායමක් සමඟද විශේෂ සාකච්ඡාවක් පවත්වන හිටපු ජනාධිපතිවරයා ඇතුලූ පිරිස මලයාසියානු අග්‍රාමාත්‍යවරයා ද හමුවීමට නියමිතයි.",
       "URL": "https://www.hirunews.lk/141952/හිටපු-ජනපති-මලයාසියාව-බලා-පිටත්ව-යයී",
       "Category": "Local News",
       "Parent URL": "https://www.hirunews.lk/local-news.php?pageID=4898"
}