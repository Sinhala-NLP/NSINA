{
       "Source": "hirunews",
       "Timestamp": "Friday, 08 September 2023 - 11:39",
       "Headline": "ශ්‍රීලනිප සභාපති මෛත්‍රීපාල කුරුණෑගල ආසන සංවිධායකයින් කොළඹට කැදවයි",
       "News Content": "ශ්‍රී ලංකා නිදහස් පක්ෂයේ සභාපති, හිටපු ජනාධිපති මෛත්‍රීපාල සිරිසේන අද (08) පස්වරුවේ ඩාලි පාරේ පිහිටි පක්ෂ මූලස්ථානයට කුරුණෑගල ආසන සංවිධායකයන් කැදවීමට නියමිත බවට වාර්තා වී තිබෙනවා.\nමේ සඳහා කුරුණෑගල දිස්ත්‍රික්කයේ පඬුවස්නුවර හැර සෙසු ආසනවල සංවිධායන් සහභාගී වීමට නියමිත බවද වාර්තා වෙනවා.\nඅදාළ රැස්වීමෙන් හිටපු ලේකම් ‍දයාසිරි ජයසේකර ශ්‍රීලනිප මහ ලේකම් ධූරයෙන් ඉවත් කිරීම සම්බන්ධයෙන් සහ පක්ෂ සාමාජීකත්වය තාවකාලීකව අත්හිටුවීම පිළිබදව සාකච්ඡාවට බඳුන් වීමට නියමිත බවද සඳහන්.\nකෙසේ වෙතත් මෙම රැස්වීමෙන් අනතුරුව පක්ෂයේ සංවිධායක ධූරවල වෙනස්කම් සිදු විය හැකි අතර ලබන සඳුදා (11) ශ්‍රී ලංකා නිදහස් පක්ෂයේ මධ්‍යම කාරක සභාව කැඳවීමට ද නියමිතව බවයි අනාවරණය වී ඇත්තේ.",
       "URL": "https://www.hirunews.lk/347562/ශ්‍රීලනිප-සභාපති-මෛත්‍රීපාල-කුරුණෑගල-ආසන-සංවිධායකයින්-කොළඹට-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=44"
}