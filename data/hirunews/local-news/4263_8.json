{
       "Source": "hirunews",
       "Timestamp": "Thursday, 19 October 2017 - 19:47",
       "Headline": "සෑමවිටම සත්‍යයට ගරු කරමින් කටයුතු කළ යුතු බව ජනපති කියයි",
       "News Content": "ජනමාධ්‍යවේදීන් සෑමවිටම සත්‍යයට ගරු කරමින් කටයුතු කළ යුතු බව ජනාධිපති මෛත්‍රීපාල සිරිසේන පවසනවා.\nජ්‍යෙෂ්ඨ පුවත්පත් කලාවේදී ඩී.බී. ධනපාලගේ ගුණානුස්මරණය වෙනුවෙන් කොළඹ අද (19) පැවති උත්සවයක් අමතමින් ජනාධිපතිවරයා මේ බව කියා සිටියා.\nමේ අතර යාපනයේදී කළු කොඩි ඔසවා පසුගියදා විරෝධතාවක නිරත වූ උතුරු පළාත් සභා මන්ත්‍රී එම්ග කේග සිවාජිලිංගම් මහතා ඇතුළු පිරිසක් අද ජනාධිපතිවරයා හමු වුණා.\nඒ ජනාධිපති ලේකම් කාර්යාලයේදී.\nඋතුරු පළාත් සභා මන්ත්‍රී එම්.කේ සිවාජිලිංගම් මහතා ඇතුළු පිරිස ජනාධිපති මෛත්‍රීපාල සිරිසේන මහතා සමඟ පැවති මෙම සාකච්ඡාවේදී අවධානය යොමු කර ඇත්තේ බන්ධනාගාරගතව සිටින දෙමළ සිරකරුවන්ගේ දැනට සිදුකරමින් තිබෙන නඩු කටයුතු පිළිබඳවයි.\nඔවුන්ට කිසියම් සහනයක් ලබා දෙන ලෙස මෙහිදී එම පිරිස ජනාධිපතිවරයාගෙන් ඉල්ලීමක් කර තිබෙනවා.\nමෙතෙක් වව්නියාව අධිකරණයේ විභාගයට ගැනුණු නඩු කටයුත්තක් අනුරාධපුර අධිකරණයට මාරු කර ඇති බැවින් එය යළි මුල් අධිකරණය වෙතම යොමු කරන ලෙසද එම පිරිස මෙහිදී ඉල්ලා සිටි බව ජනාධිපති මාධ්‍ය අංශය සඳහන් කළා.",
       "URL": "https://www.hirunews.lk/173941/සෑමවිටම-සත්‍යයට-ගරු-කරමින්-කටයුතු-කළ-යුතු-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4263"
}