{
       "Source": "hirunews",
       "Timestamp": "Monday, 23 April 2018 - 9:31",
       "Headline": "හබරණ අනතුරින් පස්දෙනෙකු රෝහලේ දෙදෙනෙකුට අසාධ්‍යයි (ඡායාරූප)",
       "News Content": "පොලිස් අණ නොතකා ධාවනය කළ මෝටර් රථයක් හබරණ - අනුරාධපුරය මාර්ගයේ 14 කණුව ආසන්නයේදී මාර්ගයෙන් ඉවතට පැන ගසක හැපී සිදුවූ අනතුරකින් එහි ගමන් කළ පස්දෙනෙකු තුවාල ලබා රෝහල් ගතකර තිබෙනවා.\nඊයේ (22) රාත්‍රියේ සිදුවූ මෙම අනතුරින් තුවාල ලැබූවන් හබරණ රෝහලට ඇතුළත් කිරීමෙන් අනතුරුව දඹුල්ල රෝහල වෙත මාරු කර යැවුණු අතර, බරපතල තත්ත්වයේ පසුවූ දෙදෙනෙකු පසුව මහනුවර මහ රෝහල වෙත යවා ඇති බවයි පොලීසිය සඳහන් කළේ.\nඅනතුර සිදුවන අවස්ථාවේදී මෙම පිරිස බීමත්ව සිට ඇති බවට සැක කෙරෙන අතර, මොවුන් හබරණ ප්‍රදේශයේ පදිංචිකරුවන්.\n(ඡායාරූප - හබරණ සංජය මධුෂාන්)",
       "URL": "https://www.hirunews.lk/189021/හබරණ-අනතුරින්-පස්දෙනෙකු-රෝහලේ-දෙදෙනෙකුට-අසාධ්‍යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3978"
}