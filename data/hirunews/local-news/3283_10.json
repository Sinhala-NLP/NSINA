{
       "Source": "hirunews",
       "Timestamp": "Tuesday, 25 June 2019 - 7:37",
       "Headline": "දෙහිවල දී ව්‍යාපාරිකයෙකු, වෙළඳසැල තුළම ඝාතනය කරයි",
       "News Content": "දෙහිවල ප්‍රදේශයේ ව්‍යාපාරික ස්ථානයක් පවත්වාගෙන ගිය හිමිකරුවෙකු තියුණු ආයුධයකින් පහර දී ඝාතනය කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ දෙහිවල ගුවන් පාලම ආසන්නයේ ඇති වෙළඳසැලක හිමිකරුවෙකු ඊයේ පස්වරුවේ මෙලෙස ඝාතනයට ලක්ව ඇති බවයි.\nවෙළදසැලේ ප්‍රධාන දොරටුව අඩක් වසා 63 හැවිරිදි මොහු පුටුවක නිදාගෙන සිටියදී කිසියම් පුද්ගලයෙකු ඊට ඇතුළු වී තිබෙනවා.\nමෙම පුද්ගලයා වෙළදසැල් හිමියා එහි සිටිනු දැක කලබලයට පත්වී හිමිකරුට තියුණු ආයුධයකින් පහර දී පළා ගොස් ඇති බවයි පොලීසිය සඳහන් කළේ.\nසැකකරු මුදල් සොරකම් කිරීමේ අරමුණින් වෙළදසැලට ඇතුළු වී ඇති බවයි පරීක්ෂණවලින් අනාවරණ වී ඇත්තේ.\nඝාතනය සිදුවන ආකාරය සහ සැකකරු වෙළදසැලට ඇතුළු වන අයුරු සී.සී.ටී.වී. දර්ශනවල සටහන් වී ඇති අතර ඒ ඔස්සේ පොලීසිය පරීක්ෂණ ක්‍රියාත්මකයි.",
       "URL": "https://www.hirunews.lk/219050/දෙහිවල-දී-ව්‍යාපාරිකයෙකු-වෙළඳසැල-තුළම-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3283"
}