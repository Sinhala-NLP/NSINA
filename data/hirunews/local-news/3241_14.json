{
       "Source": "hirunews",
       "Timestamp": "Thursday, 18 July 2019 - 14:59",
       "Headline": "රූමස්සල මුහුදට වැටුණු අනෙක් තරුණයාගේ සිරුර හමුවේ",
       "News Content": "ගාල්ල - රූමස්සල වෙරළ තීරයේ ගලක් මත සිට සෙල්ෆි ඡායාරූපයක් ගැනීමට ගොස් මුහුදට වැටී අතුරුදන්වූ අනෙක් තරුණයාගේ සිරුර ද සොයා ගෙන තිබෙනවා.\nසිද්ධිය සිදුවූ ස්ථානයේ සිට කිලෝමීටර් 2 ක් පමණ දුරින් පිහිටි උණවටුන - දලවැල්ල වෙරළට ගොඩගසා තිබියදී මෙම මළ සිරුර සොයා ගත් බවයි හබරාදුව පොලීසිය සදහන් කළේ.\nමෙලෙස සොයා ගනු ලැබුවේ දොඩංදූව - ගිනිමැල්ලගහ ප්‍රදේශයේ පදිංචි 21 හැවිරිදි තරුණයාගේ සිරුර වන අතර, අද පෙරවරුවේ ඔහු සමග මුහුදට වැටී අතුරුදන් වූ අනෙක් 19 හැවිරිදි තරුණයාගේ සිරුර ද සොයා ගනු ලැබුවා.",
       "URL": "https://www.hirunews.lk/220559/රූමස්සල-මුහුදට-වැටුණු-අනෙක්-තරුණයාගේ-සිරුර-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3241"
}