{
       "Source": "hirunews",
       "Timestamp": "Monday, 14 November 2022 - 13:58",
       "Headline": "රාජ්‍ය ආයතනවල පාඩුව ගැන ජනපතිගෙන් ගණන් මිනුම් එක්කම හෙළිදරව්වක් (වීඩියෝ)",
       "News Content": "මේ වන විට රජය විසින් රාජ්‍ය ආයතන සහ ව්‍යවසායන් 420 පාලනය කරන බවත් එම ආයතන සහ ව්‍යවසායන් 486 අතුරින් ආයතන 52ක වාර්ෂික පාඩුව බිලියන 86යි බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ අදහස් පළ කළේ අද (14) 77 වැනි අයවැය ලේඛනය පාර්ලිමේන්තුවට ඉදිරිපත් කරමින්.\nතමන් ඉදිරි දිනක කිහිපය තුළදී අදාළ ආයතන සහ ව්‍යවස්ථාපිත මණ්ඩල ලැයිස්තුව පාර්ලිමේන්තුවට ඉදිරිපත් කරන බවත් තවදුරටත් මෙවැනි බරපතළ පාඩු දරා ගනිමින් එම ආයතන සහ වූ ව්‍යවස්ථාපිත මණ්ඩල රජයේ වියදමින් නඩත්තු කළ යුතු ද යන්න තීරණය කළ යුතු බවත් ඔහු පවසා සිටියා.\nජනාධිපතිවරයා වැඩිදුරටත් පවසන්නේ අප මෙම ආයතන සහ ව්‍යවස්ථාපිත මණ්ඩල ජාතික සම්පත් ලෙස සලකමින් ඒවා රැක ගැනීම සඳහා අනවශ්‍ය වෙහෙසක් ගනිමින් සිටිය දී රටේ සැබෑ ජාතික සම්පත් රටට අහිමි වෙමින් පවතින බවයි.\nඑහිදී වැඩිදුරටත් අදහස් දැක්වූ ජනාධිපතිවරයා සඳහන් කළේ මේ වනවිට බරපතළ ලෙස සිදුවන බුද්ධිගලනය සහ තරුණ පරපුර රට අතහැර යාම වහාම වළක්වා ගැනීම සඳහා රජයක් ලෙස පියවර ගත යුතුව ඇති බවයි.",
       "URL": "https://www.hirunews.lk/320361/රාජ්‍ය-ආයතනවල-පාඩුව-ගැන-ජනපතිගෙන්-ගණන්-මිනුම්-එක්කම-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=735"
}