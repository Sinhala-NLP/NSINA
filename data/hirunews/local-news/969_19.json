{
       "Source": "hirunews",
       "Timestamp": "Wednesday, 03 August 2022 - 13:17",
       "Headline": "කොටිකාවත්ත ඝාතනයට සම්බන්ධ සැකකරුවන් සෙවීමට විශේෂ කණ්ඩායම් 4ක්",
       "News Content": "මුල්ලේරියාව - බැංකු මංසන්ධියේ දී කොටිකාවත්ත - මුල්ලේරියාව ප්‍රාදේශීය සභාවේ පොදුජන පෙරමුණු මන්ත්‍රී සුමුදු රුක්ෂාන් වෙඩි තබා ඝාතනය කිරීමේ සිද්ධියට අදාළ සැකකරුවන් අත්අඩංගුවට ගැනීම සඳහා බුද්ධි අංශ ඇතුළු විශේෂ කණ්ඩායම් 4ක් යොදවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළා.\nයතුරුපැදියකින් පැමිණි නාඳුනන පුද්ගලයන් දෙදෙනෙකු ඊයේ (02) පස්වරුවේ ඔහුට වෙඩි තබා පලා ගිය අතර, මන්ත්‍රිවරයා මුල්ලේරියාව රෝහලට ඇතුළත් කරන විටත් මිය ගොස් සිටි බව යි රෝහල් ප්‍රකාශකයෙකු සඳහන් කළේ.\nවෙඩි වැදීමෙන් මියගිය ප්‍රාදේශීය සභා මන්ත්‍රීවරයා 38 හැවිරිදි අඹතලේ ප්‍රදේශයේ පදිංචි තිදරු පියෙක්.\nමැයි 30 වන දා සිට මේ දක්වා වෙඩි තැබීමේ සිද්ධීන් 18ක් වාර්තා වී ඇති අතර, ඉන් පුද්ගලයින් 21 දෙනෙකු ජිවිතක්ෂයට පත්ව තිබෙනවා.\nවෙඩි තැබීම්වලින් බහුතරයක් යතුරුපැදිවලින් පැමිණි නාඳුනන කණ්ඩායම් විසින් සිදු කර තිබීම විශේෂත්වයක්.",
       "URL": "https://www.hirunews.lk/311756/කොටිකාවත්ත-ඝාතනයට-සම්බන්ධ-සැකකරුවන්-සෙවීමට-විශේෂ-කණ්ඩායම්-4ක්",
       "Category": "Local News",
       "Parent URL": "https://www.hirunews.lk/local-news.php?pageID=969"
}