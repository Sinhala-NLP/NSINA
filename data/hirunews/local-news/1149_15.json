{
       "Source": "hirunews",
       "Timestamp": "Monday, 23 May 2022 - 12:22",
       "Headline": "මැයි 9 සිද්ධීන්ට අදාලව මේ වනවිට 1591 දෙනෙකු අත්අඩංගුවට",
       "News Content": "මැයි 9 සිද්ධීන්ට අදාලව මේ වනවිට 1591 දෙනෙකු අත්අඩංගුවට ගෙන ඇති අතර, ඉන් 719ක් රක්ෂිත බන්ධනාගාර කර ඇති බව පොලිස් මාධ්‍ය ප්‍රකාශක කාර්යාලය සඳහන් කළා.\nමේ අතර මෙම ගැටුම සම්බන්ධයෙන් ප්‍රකාශ ගැනීම සඳහා හිටපු අමාත්‍ය ජොන්ස්ටන් ප්‍රනාන්දු අද (23) අපරාධ පරීක්ෂණ දෙපාර්තමේන්තුව හමුවට කැඳවා තිබෙනවා.\nඑමෙන්ම ගාලු මුවදොර අරගලකරුවන්ට පහරදීමට පැමිණි පොදුජන පෙරමුණේ ආධාරකරුවන්ට බාධා නොකරන ලෙසට සහ කඳුළු ගෑස් ප්‍රහාර එල්ල නොකරන ලෙසට උපදෙස් දුන් බව කියන සිද්ධිය සම්බන්ධයෙන් මහජන ආරක්ෂක අමාත්‍යාංශයේ ලේකම් විශ්‍රාමික මේජර් ජෙනරාල් ජගත් අල්විස්ගෙන් ඉදිරියේදී ප්‍රකාශයක් ගැනිමට නියමිත බවයි වාර්තාවන්නේ.",
       "URL": "https://www.hirunews.lk/305070/මැයි-9-සිද්ධීන්ට-අදාලව-මේ-වනවිට-1591-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1149"
}