{
       "Source": "hirunews",
       "Timestamp": "Tuesday, 07 March 2023 - 10:10",
       "Headline": "ත්‍රිරෝද රථ සොරකම් කිරීමේ ජාවාරමක නිරත 5 දෙනෙකු අත්අඩංගුවට",
       "News Content": "ත්‍රිරෝද රථ සොරකම් කිරීමේ ජාවාරමක නිරතවූ 5 දෙනෙකු පොලිසිය අත්අඩංගුවට ගෙන තිබෙනවා.\nබොරලැස්ගමුව පොලිසියට ලද තොරතුරකට අනුවයි මෙම ජාවාරම සම්බන්ධයෙන් කරුණු අනාවරණ වී ඇත්තේ.\nඔවුන් විසින් දෙහිවල සහ කොටහේන ප්‍රදේශවලින් සොරා ගන්නා ලද ත්‍රිරෝද රථ 3ක් ද පොලිස් භාරයට ගෙන තිබෙනවා.\nඊයේ (06) අත්අඩංගුවට ගත් සැකකරුවන් හැටන්, කොටගල, නාවලපිටිය සහ දෙහිවල යන ප්‍රදේශවල පදිංචිකරුවන් බවයි පොලිස් මාධ්‍ය කොට්ඨාසය සඳහන් කළේ.\nමේ අතර යාපනය - මීසාලෙයි ප්‍රදේශයේ මහ මග දමා ගොස් තිබූ වෑන් රථයක් පොලිසිය ඊයේ (06) සොයාගෙන ඇති අතර පසුව අනාවරණ වී ඇත්තේ, අලෙවි කිරීමට තිබූ වෑන් රථයක් පරික්ෂා කිරීමට රැගෙන යන බව පවසා එය පැහැරගෙන ගොස් ඇති බවටයි.",
       "URL": "https://www.hirunews.lk/329220/ත්‍රිරෝද-රථ-සොරකම්-කිරීමේ-ජාවාරමක-නිරත-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=492"
}