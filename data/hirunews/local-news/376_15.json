{
       "Source": "hirunews",
       "Timestamp": "Monday, 01 May 2023 - 22:25",
       "Headline": "විදුලිබල මණ්ඩල සේවකයින්ට කෝටි ගානක දීමනාවක්",
       "News Content": "2020 සහ 21 වර්ෂවල දී අමාත්‍ය මණ්ඩල තීරණයට සහ කළමනාකරණ සේවා චක්‍රලේඛ විධිවිධානවලට පටහැනිව ලංකා විදුලිබල මණ්ඩලයේ සේවකයන් සඳහා විවිධ කාර්ය මණ්ඩල දීමනා වශයෙන් රුපියල් කෝටි 367 ක මුදලක් ගෙවා තිබෙන බව ජාතික විගණන කාර්යාලය විසින් නිකුත් කළ නිවේදනයක දැක්වෙනවා.\n2020 වර්ෂයේ දී රුපියල් කෝටි 154ක් ද 2021 වර්ෂයේ දී කෝටි 213ක් ද මෙසේ කා‍ර්ය මණ්ඩල දීමනා වශයෙන් නීතියට පටහැනි ලෙස ලබා දී තිබෙන බවයි වාර්තා වී ඇත්තේ.\nජාතික විගණන කාර්යාලය සඳහන් කළේ අධ්‍යක්ෂ මණ්ඩල තීරණවලට පටහැනිව ගෙවා තිබූ මෙම දීමනා ඔවුන්ගේ වැටුපෙන් සියයට 65 ඉක්මවා තිබූ බවයි.",
       "URL": "https://www.hirunews.lk/333990/විදුලිබල-මණ්ඩල-සේවකයින්ට-කෝටි-ගානක-දීමනාවක්",
       "Category": "Local News",
       "Parent URL": "https://www.hirunews.lk/local-news.php?pageID=376"
}