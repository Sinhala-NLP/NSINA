{
       "Source": "hirunews",
       "Timestamp": "Wednesday, 11 October 2017 - 16:26",
       "Headline": "කිතුල්ගලදී විදේශිකයෙකුට මරු කැඳවු අනතුර",
       "News Content": "කිතුල්ගල මහබාගේ සඳුන් ඇල්ලෙන් ඇද වැටී විදේශිකයෙකු ජීවිතක්ෂයට පත්වී තිබෙනවා.\nඇල්ල තරණය කරමින් සිටියදී අද දහවල් ඔහු අනතුරට ලක්ව ඇති බවයි පොලිසිය සඳහන් කළේ.\nමෙලෙස මියගොස් ඇත්තේ 40 හැවිරිදි අබ්දුල් සහරා අබ්දුල් හුසේන් ජෙසිමි මොහොමඩ් නම් බහරේන ජාතිකයෙක්.\nරැහැන් ආධාරයෙන් එම ඇල්ල තරණය කරමින් සිටියදී ඇතිවූ හදිසි අසනීපයකින් පසු මෙම පුද්ගලයා ජීවිතක්ෂයට පත්ව ඇති බවයි පොලිස් මාධ්‍ය ඒකකය සඳහන් කළේ.\nඔහුගේ මෘත ශරීරය තැලිගම රෝහලේ තැන්පත් කර තිබෙනවා.\nකිතුල්ගල පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/173223/කිතුල්ගලදී-විදේශිකයෙකුට-මරු-කැඳවු-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4277"
}