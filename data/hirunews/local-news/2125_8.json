{
       "Source": "hirunews",
       "Timestamp": "Thursday, 25 February 2021 - 13:53",
       "Headline": "තම දෛනික ජීවිතයේ කටයුතු කාලගුණයට තීරණ කිරිමට ඉඩ හැර බලා සිටීන වැද්දාගල ගම්වාසින් (වීඩියෝ)",
       "News Content": "තම දෛනික ජීවිතයේ කටයුතු කාලගුණයට තීරණ කිරිමට ඉඩ හැර බලා සිටීමට සිදුව ඇති ගම්වැසියන් පිරිසක් කලවා වැද්දාගල උතුර ප්‍රදේශයේ ජිවත් වනවා.\nඊට හේතුව වැසි සමයේදී කලවාන වැද්දාගල ගඟ තරණය කිරීමට ඔවුනට කිසිඳු ක්‍රමයක් නොමැතිවීමයි.\nකලවාන ප්‍රදේශීය ලේකම් කොට්ඨාසයට අයත් වැද්දාගල නැගෙනහිර සහ වැද්දාගල බටහිර වෙන්කරෙන සිංහරාඡ පාමුලින් ගලා බසින වැද්දාගල ගංගාව තරණය කිරීමට පාලමක් නොමැතිවීම හේතුවෙන් උණබට යොදාගෙන සාදාගත් අනාරක්ෂිත පවුරකින් ඵගොඩ මෙගොඩ වීමට මෙම ගම්වැසියන්ට සිදුව තිබෙනවා.\nප්‍රදේශවාසින් පවසන්නේ මීට වසර දහයකට පෙර රඡය මගින් පාලමක් ඉදිකිරිමේ කටයුතු ආරම්භ කළ ද මෙතෙක් එහි කටයුතු නිමකර නොමැති බවයි.\nසිංහරාඡ වැසි වනාන්තරයෙන් ආරම්භ වන වැද්දාගල ගඟ නිරන්නරයෙන් ඡල ගැලීමට ලක්වනවා.\nඑබැවින් මෙහි ජනතාවගේ දෛනික ජීවිතය තීරණය කරනු ලබන්නේ කාලගුණය විසින්.\nගංගාවේ ජල මට්ටම ඉහළ යන කාලවලදී නිරතුරුවම පවුර කැඩි යන බැවින් නැවත පවුර සාදා පිළිසකර කිරීමට විශාල මුදලක් වැය කිරීමට ද සිදුවන බවයි ප්‍රදේශවාසීන් පවසන්නේ.\nරටේ සංවර්ධනය දසත විසිර යන යුගයක වැද්දාගල ජනතාවට මෙම පාලම ඉදිකරදීම ප්‍රමාද වන්නේ ඇයි?",
       "URL": "https://www.hirunews.lk/263651/තම-දෛනික-ජීවිතයේ-කටයුතු-කාලගුණයට-තීරණ-කිරිමට-ඉඩ-හැර-බලා-සිටීන-වැද්දාගල-ගම්වාසින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2125"
}