{
       "Source": "hirunews",
       "Timestamp": "Saturday, 08 April 2017 - 7:36",
       "Headline": "කවීෂ පුතා 3 බේරගන්න අමාත්‍යාංශය සැරසේ",
       "News Content": "ඉන්දීය වෙරළාරක්ෂක බලකායේ අත්අඩංගුවට ගත් කවීෂ පුතා 3 නැමැති ධීවර යාත්‍රාව සහ එහි ගමන් ගත් ධීවරයින් 7 දෙනා නිදහස් කර ගැනීම සඳහා සියලු මූලික පියවර මේ වන විට ගෙන ඇති බව ධීවර අමාත්‍යාංශය පවසනවා.\nපසුගිය දා ඉන්දීය වෙරළාරක්ෂක බලකාය විසින් මෙම ධීවරයින් පිරිස අත්අඩංගුවට ගනු ලැබුවා.\nඒ, ඉන්දියාවට දකුණින් කිලෝමීටර් 150ක් ඈතින් වූ මුහුදු ප්‍රදේශයේදීයි.\nකෙසේ වෙතත්, ධීවර අමාත්‍යාංශය සදහන් කළේ ඔවුන් ඉන්දියානු මුහුදු සීමාව තුළ මසුන් ඇල්ලීමේ නිරත වී නොමැති බවයි.\nඒ අනුව ශ්‍රී ලංකාවේ සිටින ඉන්දීය මහකොමසාරිස්වරයා සමඟ සාකච්ඡා කර අදාළ ධීවරයින් පිරිස මුදා ගැනීමට කටයුතු කරන බවයි ධීවර අමාත්‍යාංශය වැඩිදුරටත් කියා සිටියේ.",
       "URL": "https://www.hirunews.lk/158749/කවීෂ-පුතා-3-බේරගන්න-අමාත්‍යාංශය-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4573"
}