{
       "Source": "hirunews",
       "Timestamp": "Wednesday, 27 July 2016 - 19:04",
       "Headline": "නව ආණ්ඩුක්‍රම ව්‍යවස්ථාවෙන් බුදු දහමට කිසිදු හානියක් නෑ",
       "News Content": "යෝජිත නව ආණ්ඩුක්‍රම ව්‍යවස්ථාව හරහා බුදු දහමට හෝ මහා සංඝරත්නයට හානිවන කිසිදු ක්‍රියාමාර්ගයක් නොගන්නා බව ජනාධිපති මෛත්‍රීපාල සිරිසේන මහතා අවධාරණය කරනවා.\nජනාධිපතිවරයා මේ බව සඳහන් කළේ අද පස්වරුවේ මහනුවර ගැටඹේ මහානාම විදුහල් ක්‍රීඩාංගණයේ පැවැති ජාතික පිරිවෙන් දින සැමරුම් උත්සවයට සහභාගී වෙමින්.\nජනාධිපති මෛත්‍රිපාල සිරිසේන මහතාගේ ප්‍රධානත්වයෙන් මහනුවර ගැටඹේ මහානාම විදුහල් ක්‍රීඩාංගණයේ පැවැති ජාතික පිරිවෙන් දින සැමරුම් උත්සවයට මහා සංඝරත්නය ප්‍රමුඛ විශාල පිරිසක් එක්ව සිටියා.",
       "URL": "https://www.hirunews.lk/139157/නව-ආණ්ඩුක්‍රම-ව්‍යවස්ථාවෙන්-බුදු-දහමට-කිසිදු-හානියක්-නෑ",
       "Category": "Local News",
       "Parent URL": "https://www.hirunews.lk/local-news.php?pageID=4947"
}