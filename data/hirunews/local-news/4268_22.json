{
       "Source": "hirunews",
       "Timestamp": "Monday, 16 October 2017 - 18:43",
       "Headline": "ජනපති ආණ්ඩුකාරවරුන් තිදෙනෙක් හමුවේ",
       "News Content": "පරිසරය සංරක්ෂණයට අදාළ නීතිරීති තවදුරටත් ශක්තිමත් කිරිමට පියවර ගන්නා බව ජනාධිපති මෛත්‍රීපාල සිරිසේන අවධාරණය කළා.\nජනාධිපති පරිසර සම්මාන උළෙල ට කොළඹ දී අද එක්වෙමින් ජනාධිපතිවරයා කියා සිටියේ අවශ්‍ය වුවහොත් එම නීතිරීති යළි සම්පාදනය කිරිමටද රජය සුදානම් බවයි.\nමේ අතර, නිල කාලය අවසන් වූ උතුරුමැද, සබරගමුව සහ නැගෙනහිර පළාත් සභාවල ඉදිරි කටයුතු විමසා බැලීම සඳහා එම පළාත්වල ආණ්ඩුකාරවරුන් සහ පළාත් සභාවල උසස් නිළධාරින් ජනාධිපතිවරයා විසින් අද ජනාධිපති කාර්යාලයට කැඳවා තිබුණා.\nනිල කාලය අවසන් වුව ද පළාත් සභා මගින් සිදුකෙරෙන මහජන සේවාවන් සහ දෛනික කටයුතු අඛණ්ඩව සිදුකරන ලෙසයි ජනාධිපතිවරයා එහිදී පළාත් ප්‍රධාන ලේකම්වරුන්ට උපදෙස් ලබා දී ඇත්තේ.\nපළාත් සභා වෙත පැවරී ඇති කටයුතු වෙනත් ආයතන වලට පාලනය කිරීමට ඉඩ නොතැබිය යුතු බව ප්‍රකාශ කළ ජනාධිපතිවරයා පළාත් සභාවලට වෙන් කර ඇති මුදල් ප්‍රතිපාදන ඵලදායි ලෙස වැය කළයුතු බව ද කියා සිටියා.",
       "URL": "https://www.hirunews.lk/173655/ජනපති-ආණ්ඩුකාරවරුන්-තිදෙනෙක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4268"
}