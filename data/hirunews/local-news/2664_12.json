{
       "Source": "hirunews",
       "Timestamp": "Friday, 12 June 2020 - 18:40",
       "Headline": "සමගි ජන බලවේගයේ නිලූකා ඒකනායකත් අපේක්ෂකත්වයෙන් ඉවත්වෙයි (වීඩියෝ)",
       "News Content": "සමගි ජනබලවේගයෙන් රත්නපුර දිස්ත්‍රික්කය සඳහා තරග කිරීමට නාමයෝජනා භාරදී සිටි හිටපු ආණ්ඩුකාරවරියක වන නිලූකා ඒකනායක, අපේක්ෂකත්වයෙන් ඉවත්වීමට තීරණය කර තිබෙනවා.\nඊට අදාළ ලිපිය මැතිවරණ කොමිසම වෙත යොමුකරමින් ඇය සඳහන් කර ඇත්තේ සෞභ්‍යමත් ශ්‍රී ලංකාවක් ඉදිරියේදී බිහිවනු ඇති බවට තමා තුළ ඇති විිශ්වාසය හේතුවෙන් ඊට සහයෝගය ලබාදීම සඳහා මෙම තීරණයට එළඹි බවයි.\nපසුගිය දින කිහිපයේද සමගි ජනබලවේගයෙන් නාමයෝජනා භාරදී තිබූ හිටපු පාර්ලිමේන්තු මන්ත්‍රී මංගල සමරවීර මන්ත්‍රී දේශපාලනයෙන් ඉවත්වන බව ප්‍රකාශ කළ අතර, එහි අම්බලන්ගොඩ බලමණ්ඩල සභාපති ලෙස කටයුතු කළ ඩෙනට් පනියන්දූව ආණ්ඩුවට සහයදීමට එක්වුණා.",
       "URL": "https://www.hirunews.lk/242902/සමගි-ජන-බලවේගයේ-නිලූකා-ඒකනායකත්-අපේක්ෂකත්වයෙන්-ඉවත්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2664"
}