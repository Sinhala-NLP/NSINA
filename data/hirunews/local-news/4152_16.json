{
       "Source": "hirunews",
       "Timestamp": "Thursday, 28 December 2017 - 15:45",
       "Headline": "මහා පරිමාණ දැව ජාවාරමක් (ඡායාරූප)",
       "News Content": "ලග්ගල ප්‍රදේශයේ රක්ෂිතයක ක්‍රියාත්මක වු මහා පරිමාණ දැව ජාවාරමක් වැටලීමට අඩවි වන නිලධාරීන් සමත්වුනා.\nකුඹුක් ගස් කපා කොටස් කරමින් සිටින බවට ලැබුනු තොරතුරකට අනුවයි අඩවි වන නිලධාරීන් අද මෙම වැටලීම සිදුකර ඇත්තේ.\nඑහිදී දැවැන්ත කුඹුක් ගස් 4 ක් කපා කොටස් කරමින් සිටි පුද්ගලයන් දෙදෙනෙකු අත්අඩංගුවට ගෙන තිබෙනවා.\nලග්ගල කලු ගග ජලාශය සඳහා ඉඩම් අත්පත් කරගෙන ඇති ප්‍රදේශවල වටිනා ගස් කපා ඉවත් කිරීමේ කටයුතු මේ දිනවල කොන්ත්‍රාත්කරුවන් මගින් සිදුවන බවයි අප වාර්තාකරු කියාසිටියේ.\nකෙසේවෙතත් රහසිගතව වෙනත් පුද්ගලයන් ද ගස් කපා ජාවාරම් සිදුකරන බවට තොරතුරු ලැබී තිබෙනවා.\nපොලිසිය සඳහන් කර ඇත්තේ මෙම මහා පරිමාණ ජාවාරම් පිළිබඳ තවදුරටත් විමර්ශණ කටයුතු සිදුකරන බවයි.\nඡායාරූප - දඹුල්ල කාංචන කුමාර",
       "URL": "https://www.hirunews.lk/179565/මහා-පරිමාණ-දැව-ජාවාරමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4152"
}