{
       "Source": "hirunews",
       "Timestamp": "Thursday, 29 March 2018 - 13:44",
       "Headline": "සාපෙළ ප්‍රතිඵල නැවත සමීක්ෂණ අයැදුම්පත් භාර ගන්නා අවසන් දිනය",
       "News Content": "අධ්‍යාපන පොදු සහතික පත්‍ර සාමාන්‍ය පෙළ විභාගයේ ප්‍රතිඵල නැවත සමීක්ෂණ කිරීමේ අයැදුම්පත් ඉදිරිපත් කිරීම සඳහා අප්‍රේල් 7 වන දා දක්වා අවස්ථාව ලබාදී තිබෙන බව විභාග දෙපාර්තමේන්තුව පවසනවා.\nමේ අතර පසුගිය වසරේ දෙසැම්බර් මාසයේ පැවති සාමාන්‍ය පෙළ විභාගයට අපේක්ෂකයින් හය ලක්ෂ 88, 573 දෙනෙකු පෙනී සිටි අතර, ඉන් සියයට 73.05ක් උසස් පෙළ හැදෑරීමට සුදුසුකම් ලබා ඇති බවයි විභාග දෙපාර්තමේන්තුව සඳහන් කළේ.\nඑමෙන්ම විෂයන් 09ටම ඒ සාමර්ථ ලැබූ සිසුන් සංඛ්‍යාව 9960ක්.\nඊයේ (28) නිකුත් කෙරුණු ප්‍රතිඵල වලට අනුව සියයට 67යි දශම 24ක් මෙවර ගණිතය සමත්ව ඇති බවද විභාග දෙපාර්තමේන්තුව ප්‍රකාශ කළා.",
       "URL": "https://www.hirunews.lk/187166/සාපෙළ-ප්‍රතිඵල-නැවත-සමීක්ෂණ-අයැදුම්පත්-භාර-ගන්නා-අවසන්-දිනය",
       "Category": "Local News",
       "Parent URL": "https://www.hirunews.lk/local-news.php?pageID=4014"
}