{
       "Source": "hirunews",
       "Timestamp": "Friday, 17 July 2020 - 21:10",
       "Headline": "අත්අඩංගුවට ගැනීම වළක්වන නියෝගයක් ඉල්ලා බදියුදීන්ගෙන් ශ්‍රේෂ්ඨාධිකරණයට පෙත්සමක්",
       "News Content": "තමන් අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා හිටපු අමාත්‍ය රිෂාඞ් බදියුදීන් ශ්‍රේෂ්ඨධිකරණය හමුවේ මූලික පෙත්සමක් ගොනුකර තිබෙනවා.\nඔහු විසින් එම පෙත්සමින් සඳහන් කර ඇත්තේ පාස්කු ඉරුදින එල්ල වූ මරාගෙන මැරෙන බෝම්බ ප්‍රහාරය සිද්ධිය මුල් කරගනිමින් අපරාධ පරීක්ෂණ දෙපාර්තමේන්තුව විසින් තමන් අත්අඩංගුවට ගැනීමේ සූදානමක් පවතින බවයි.\nමෙම සිද්ධියට තමාගේ කිසිදු සම්බන්ධයක් නොමැති බවත්, පාර්ලිමේන්තු තේරීම්කාරක සභාව මගින් තමන්ට එරෙහිව කිසිදු චෝදනාවක් නිර්දේශ කර නොමැති බවත් ඔහු එම පෙත්සමේ සඳහන් කර තිබෙනවා.\nමේ තුළින් මූලික අයිතිවාසිකම් උල්ලංඝනය වීමට අත්‍යාසන්න බවට තින්දුවක් ලබාදෙන ලෙසත්, ඒ වෙනුවෙන් රුපියල් කෝටි 5 ක වන්දියක් වගඋත්තරකරුවන්ගෙන් අය කරදෙන නියෝගයක් නිකුත් කරන ලෙසත්, හිටපු අමාත්‍යවරයා ශ්‍රේෂ්ඨාධිකරණයෙන් ඉල්ලා තිබෙනවා.",
       "URL": "https://www.hirunews.lk/245773/අත්අඩංගුවට-ගැනීම-වළක්වන-නියෝගයක්-ඉල්ලා-බදියුදීන්ගෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=2578"
}