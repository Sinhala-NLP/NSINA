{
       "Source": "hirunews",
       "Timestamp": "Monday, 20 June 2022 - 9:11",
       "Headline": "මාරක රිය අනතුරු දෙකකින් පුද්ගලයින් දෙදෙනෙකු ජීවිතක්ෂයට",
       "News Content": "ඊයේ දින මාලබේ පොලිස් වසමේ කඩුවෙල මාලඹේ මාර්ගයේ කඩුවෙල දෙස සිට මාලබේ දෙසට ධාවනය වූ මෝටර් රථයක පදිකයෙකු ගැටී අනතුරක් සිදුව තිබෙනවා.\nඅනතුරෙන් බරපතල තුවාල ලැබූ පුද්ගලයා කඩුවෙල නෙවිල් ප්‍රනාන්දු රෝහලට ඇතුළත් කිරීමෙන් පසු මියගොස් තිබෙනවා.\nමියගිය පුද්ගලයා වයස අවුරුදු 59ක් වූ පයාගල ප්‍රදේශයේ පදිංචිකරුවෙක්.\nමෙම අනතුර රියදුරුගේ අපරික්ෂාකාරී රිය ධාවනය හේතුවෙන් සිදුව ඇති අතර අනතුර සම්බන්ධයෙන් මෝටර් රථයේ රියැදුරු අත්අඩංගුවට ගෙන ඇති අතර මාලබේ පොලිසිය වැඩිදුර විමර්ශන සිදු කරනු ලබනවා.\nමේ අතර නොරෙච්චෝලේ පොලිස් වසමේ නොරෙච්චෝල ඇල්පිටිය මාර්ගය අසලදී කල්පිටිය දෙසට ධාවනය වූ යතුරු පැදි දෙකක් වේගය පාලනය කර ගත නොහැකිව මාර්ගයෙන් ඉවතට පැන බෝක්කුවක ගැටී අනතුරක් සිදුව තිබෙනවා.\nඅනතුරින් බරපතළ තුවාල ලැබූ යතුරු පැදි කරුවන් දෙදෙනා හා පසුපැදිකරුවන් දෙදෙනා පුත්තලම රෝහලට ඇතුළත් කිරීමෙන් පසු එක් පාපැදිකරුවෙකු මිය ගොස් තිබෙනවා.\nමිය ගිය පුද්ගලයා වයස අවුරුදු 23ක් වූ නොරෙච්චෝලේ ප්‍රදේශයේ පදිංචිකරුවෙක්.",
       "URL": "https://www.hirunews.lk/307639/මාරක-රිය-අනතුරු-දෙකකින්-පුද්ගලයින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1082"
}