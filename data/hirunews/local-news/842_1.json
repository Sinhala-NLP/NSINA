{
       "Source": "hirunews",
       "Timestamp": "Tuesday, 27 September 2022 - 8:19",
       "Headline": "සහරාන්ගේ රියදුරු ඇතුළු 4කට ඇප",
       "News Content": "පාස්කු ප්‍රහාරයේ මහ මොළකරු ලෙස සැලකෙන සහරාන් හෂීම්ගේ රියදුරු ඇතුළු හතර දෙනෙකු ඇප මත මුදාහැර තිබෙනවා.\nඒ ඔවුන් මඩකළපුව මහධිකරණ විනිසුරු එන්.එම් අබ්දුල්ලා හමුවට ඉදිරිපත් කිරීමෙන් අනතුරුව යි.\nඑහි දී විනිසුරුවරයා නියෝග කළේ, රුපියල් තිස්පන්දහස බැගින් වූ මුදල් ඇප සහ රුපියල් ලක්ෂ 10 බැගින් වූ ශරීර ඇප මත මොවුන් මුදාහරින ලෙසයි.\nඑමෙන්ම ඔවුන්ට විදෙස් ගමන් තහනමක් ද පනවා තිබෙනවා.\n2018 වසරේ මඩකලපුව - වව්නතිව් පොලිස් මුරපොලේ දී පොලිස් නිලධාරී දෙදෙනෙකු වෙඩිතබා ඝාතනය කිරීම සහ පාස්කු ඉරිදා ත්‍රස්ත ප්‍රහාරයට අදාළව සහරාන්ගේ රියදුරු වන ගෆූර් මාමා, හම්සා මොහිදීන් ඇතුළු හතර දෙනෙකු ත්‍රස්තවාදය වැලැක්විමේ පනත යටතේ අත්අඩංගුවට ගෙන රක්ෂිත බන්ධනාගාර ගතකර තිබුණා.\nඔවුන් වසර දෙකහමාරකට අධික කාලයක් රිමාන්ඩ් කර සිටියා.",
       "URL": "https://www.hirunews.lk/316409/සහරාන්ගේ-රියදුරු-ඇතුළු-4කට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=842"
}