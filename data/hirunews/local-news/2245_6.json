{
       "Source": "hirunews",
       "Timestamp": "Wednesday, 30 December 2020 - 12:38",
       "Headline": "සේනා දළඹුවන්ට එරෙහි වෛරසයෙන් සාර්ථක ප්‍රතිඵල - කෘෂිකර්ම අධ්‍යක්ෂ ජනරාල් (වීඩියෝ)",
       "News Content": "සේනා දළඹු උවදුර මර්දනය සඳහා ආනයනය කෙරුණු වෛරසය සාර්ථක ප්‍රතිඵල පෙන්නුම් කර ඇති බව කෘෂිකර්ම අධ්‍යක්ෂ ජනරාල් ආචාර්ය ඩබ්ලිව්.එම්.ඩබ්ලිව්. වීරකෝන් පවසනවා.\nඅප කළ විමසීමකදී ඔහු සඳහන් කළේ දිවයින පුරා වගා කර ඇති බඩඉරිඟු හෙක්ටයාර ලක්ෂ දෙකකට පමණ සේනා දළඹුවන්ගෙන් හානි සිදුව ඇති බවයි.\nකෙසේ වෙතත් ,යළි ව්‍යාප්ත වූ සේනා දළඹු උවදුර හේතුවෙන් අම්පාර, මොණරාගල සහ අනුරාධපුර යන ප්‍රදේශවල බඩඉරිඟු‍ ගොවීන් තවමත් දැඩි අපහසුතාවට පත්ව සිටිනවා.\nඅම්පාර මහඔය පොල්ලෙබැද්ද ප්‍රදේශයේ අක්කර 2000ක පමණ බඩඉරිඟු‍ වගාවටද සේනා දළඹුවන් ව්‍යාප්තවී ඇති අතර, ගොවීන් පවසන්නේ මෙම වගාහානිය සම්බන්ධයෙන් කෘෂිකර්ම දෙපාර්තමේන්තුවේ අවධානය නිසි ලෙස ලැබී නොමැති බවයි.\nසේනා දළඹු හානියට අමතරව ප්‍රදේශයේ බඩඉරිඟු‍ වගාවට තවත් වෛරසයක බලපෑක් මතුව ඇති බව ගොවීන් සඳහන් කළා.",
       "URL": "https://www.hirunews.lk/258313/සේනා-දළඹුවන්ට-එරෙහි-වෛරසයෙන්-සාර්ථක-ප්‍රතිඵල-කෘෂිකර්ම-අධ්‍යක්ෂ-ජනරාල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2245"
}