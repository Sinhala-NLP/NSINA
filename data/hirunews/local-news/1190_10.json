{
       "Source": "hirunews",
       "Timestamp": "Thursday, 05 May 2022 - 17:06",
       "Headline": "හෙට වර්ජනයට දුම්රිය වෘත්තීය සමිති සහභාගි නොවන බව ගමනාගමන අධිකාරිය කියයි (වීඩියෝ)",
       "News Content": "හෙට (06) ක්‍රියාත්මක කිරීමට නියමිත හර්තාලයට සහය දෙන බවට දුම්රිය දෙපාර්තමේන්තුවේ ප්‍රධාන වෘත්තීය සමිති සියල්ල මෙතෙක් ලිඛිතව හෝ වාචිකව දැනුම්දී නොමැති බව දුම්රිය ගමනාගමන අධිකාරි ගාමිණී සෙනෙවිරත්න පවසනවා.\nඔහු කියා සිටියේ ඒ හේතුවෙන් හෙට දිනයට නියමිත දෛනික දුම්රිය ගමන්වාර 275 අවලංගු කිරීමකින් තොරව ධාවනයට අපේක්ෂා කරන බවයි.\nකෙසේ වෙතත්, දුම්රිය ස්ථානාධිපති සංගමය නිවේදනයක් නිකුත් කරමින් සඳහන් කළේ හෙට දිනයේ ක්‍රියාත්මක හර්තාල් ව්‍යාපාරය සඳහා සහාය දක්වමින් අද (05) මධ්‍යම රාත්‍රියේ සිට සියලුම සේවා කටයුතුවලින් ඉවත් වීමට තීරණය කළ බවයි.",
       "URL": "https://www.hirunews.lk/303581/හෙට-වර්ජනයට-දුම්රිය-වෘත්තීය-සමිති-සහභාගි-නොවන-බව-ගමනාගමන-අධිකාරිය-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1190"
}