{
       "Source": "hirunews",
       "Timestamp": "Tuesday, 19 April 2022 - 10:35",
       "Headline": "නිෂ්පාදන අංශයේ ගැනුම් කළමනාකරුවන්ගේ දර්ශකය ඉහළට",
       "News Content": "පසුගිය මාර්තු මාසයේ මෙරට නිෂ්පාදන අංශයේ ගැනුම් කළමනාකරුවන්ගේ දර්ශකය පෙර මාසයට සාපේක්ෂව 57.8 දක්වා ඉහළ ගොස් ඇති බව ශ්‍රී ලංකා මහ බැංකුව ප්‍රකාශ කළා.\nඋත්සව සමයේ ඉල්ලුම ඉහළ යාම සමඟ නිෂ්පාදන, නව ඇණවුම් සහ සේවා නියුක්තිය ඉහළ යාම ඊට හේතු වී තිබෙනවා.\nවිශේෂයෙන් රෙදිපිළි හා ඇඟලුම් නිෂ්පාදන අංශයේ නව ඇණවුම් සහ නිෂ්පාදනය ඉහළ යාම කැපී පෙනෙන අතර, අලුත් අවුරුදු සමයේ ඉල්ලුමට සරිල සේ ආහාරපාන නිෂ්පාදන අංශයේ ඇණවුම් ද ඉහළ ගොස් ඇති බව සඳහන්.\nකෙසේ නමුත් සැපයුම් අංශයේ සීමා ඊට බලපා ඇති අතර, මාර්තු මාසයේ නිෂ්පාදන අංශයේ ක්‍රියාකාරකම් වර්ධනය වී ඇත්තේ සාපේක්ෂව අඩු වේගයකින්.",
       "URL": "https://www.hirunews.lk/302272/නිෂ්පාදන-අංශයේ-ගැනුම්-කළමනාකරුවන්ගේ-දර්ශකය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1223"
}