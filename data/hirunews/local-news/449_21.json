{
       "Source": "hirunews",
       "Timestamp": "Tuesday, 28 March 2023 - 8:20",
       "Headline": "සියලු චෝදනා ප්‍රතිකෂේප කරන බව මහජන උපයෝගිතා කොමිසමේ සභාපති කියයි",
       "News Content": "තමන් සභාපතිධුරයෙන් ඉවත් කිරීම සම්බන්ධයෙන් හේතුවු කරුණු පිළිබද මේ වන විට නිල වශයෙන් අද (28) මුදල් අමාත්‍යවරයා වෙත දැනුම්දීමක් සිදුකර ඇතැයි මහජන උපයෝගිතා කොමිසෙම් සභාපති ජනක රත්නායක පවසනවා.\nඑමෙන්ම එම සියළු චෝදනා ප්‍රතිකෂේපකරන බවයි සභාපතිවරයා පවසන්නේ.\nමහජන උපයෝගිතා කොමිෂන් සභාවේ සභාපතිවරයාට අයත් යැයි සැලකෙන ආයතනයක් මගින් විදුලිය තොග වශයෙන් ලබාගෙන පාරිභෝගිකයන්ට අලෙවි කිරිමේ බලපත්‍රයක් ලබාගැනිම ඇතුළු චෝදනා රැසක් ඔහුට එල්ල වී තිබුණා.\nතවද පාර්ලිමේන්තු ක්‍රියාවලියක් හරහා මහජන උපයෝගිතා කොමිසමේ සභාපතිවරයා ඉවත්කීරීමට රජය තීරණය කර ඇති බව ද වාර්තා වෙනවා.\nමහජන උපයෝගීතා කොමිසමේ සභාපති ජනක රත්නායකගේ නිල කාර්යාලයට පෙබරවාරි 16 වැනිදා මුද්‍රා තැබුණා.\nදින 13කට පසුව මුද්‍රා ඉවත් කෙරුණු මහජන උපයෝගීතා කොමිසමේ සභාපතිවරයාගේ නිල කාර්යාලයේ ලිපි ගොනු සියල්ල පොලීසිය සිය භාරයට ගැනීමට ද කටයුතු කර තිබෙනවා.\nඒ, කඩාකප්පල්කාරී පිරිසක් එහි රාජ්‍ය වටිනාකමක් ඇති ලිපි ගොනු අස්ථානගත කිරීමට හෝ විනාශ කිරීමට උත්සාහයක් ඇති බවට කොල්ලුපිටිය පොලිස් ස්ථානාධිපතිවරයා කොටුව මහෙස්ත්‍රාත් අධිකරණය වෙත සිදුකළ කරුණු දැක්වීමක් සැලකිල්ලට ගනිමින්.",
       "URL": "https://www.hirunews.lk/331117/සියලු-චෝදනා-ප්‍රතිකෂේප-කරන-බව-මහජන-උපයෝගිතා-කොමිසමේ-සභාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=449"
}