{
       "Source": "hirunews",
       "Timestamp": "Friday, 23 February 2018 - 16:57",
       "Headline": "බන්දුලගෙන් ශ්‍රේෂ්ඨාධිකරණයට පෙත්සමක්",
       "News Content": "සක්‍රීය බැරකම් කළමනාකරණය කිරීමේ පනත් කෙටුම්පතට එරෙහිව පාර්ලිමේන්තු මන්ත්‍රී බන්දුල ගුණවර්ධන අද (23) ශ්‍රේෂ්ඨාධිකරණයට පෙත්සමක් ඉදිරිපත් කර තිබෙනවා.\nහිරු ප්‍රවෘත්ති අංශය කළ විමසීමකදී මන්ත්‍රීවරයා සඳහන් කළේ එහි ඇතැම් වගන්ති වලින් ආණ්ඩුක්‍රම ව්‍යවස්ථාව උල්ලංගණය වීම හේතුවෙන් මෙම පෙත්සම ගොනු කළ බවයි.\nරාජ්‍ය ණය කළමනාකරණය සහ ශ්‍රී ලංකාව තුළ හෝ පිටත ණය එකතු කර ගැනීම සඳහා මෙන්ම කොළඹ ව්‍යාපාර වස්තු හුවමාරුව අසාමුහිකරණය ඇතුළු කරුණු කිහිපයක් සඳහා මෙම පනත් කෙටුම්පත මගින් විධි විධාන සැලසීමට නියමිතයි.",
       "URL": "https://www.hirunews.lk/184355/බන්දුලගෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4067"
}