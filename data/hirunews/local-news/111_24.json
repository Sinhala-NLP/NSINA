{
       "Source": "hirunews",
       "Timestamp": "Wednesday, 09 August 2023 - 13:50",
       "Headline": "අර්තාපල් නිෂ්පාදන කර්මාන්තශාලාව අනිද්දා විවෘත කෙරේ",
       "News Content": "බණ්ඩාරවෙල - කහත්තේවෙළ ප්‍රදේශයේ ඉදිකරන ලද මෙරට පළමු අර්තාපල් තීරු සැකසීමේ නිෂ්පාදන කර්මාන්තශාලාව අනිද්දා විවෘත කෙරෙනවා.\nකෘෂිකර්ම අමාත්‍යංශයේ කුඩා පරිමාණ ව්‍යවසායකත්ව වැඩසටහන සහ කහත්තේවෙළ ජනතා ගොවි සමාගමේ මැදිහත්වීමෙන් මෙය ඉදිකිරීම සඳහා වැයකර ඇති මුදල රුපියල් මිලියන 100 ක්.\nමෙරට ගොවීන් 250 කගේ අර්තාපල් මිලදී ගෙන මෙහි දිනකට අර්තාපල් තීරු කිලෝග්‍රෑම් දහසක් නිෂ්පාදනය කිරීමට අපේක්ෂිතයි.\nඑමගින් අර්තාපල් තීරු ආනයනය කිරීම සඳහා වාර්ෂිකව වැයකරන රුපියල් මිලියන 3500 ක් පමණ මුදල ඉතිරි කරගැනීමට හැකිවන බවයි කෘෂිකර්ම අමාත්‍යංශය සඳහන් කර සිටියේ.",
       "URL": "https://www.hirunews.lk/344208/අර්තාපල්-නිෂ්පාදන-කර්මාන්තශාලාව-අනිද්දා-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=111"
}