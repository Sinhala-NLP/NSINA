{
       "Source": "hirunews",
       "Timestamp": "Monday, 14 March 2022 - 7:34",
       "Headline": "සෞදි විදේශ ඇමති දිවයිනට",
       "News Content": "සෞදි අරාබියේ විදේශ කටයුතු අමාත්‍ය ෆයිසාල් බින් ෆර්හාන් අල් සවුඩ් එක්දින නිල සංචාරයක් සඳහා අද අලුයම 1.20ට දිවයිනට පැමිණියා.\nඔහුත් සමඟ එරට විදේශ කටයුතු අමාත්‍යාංශයේ උසස් නිලධාරීන් 18 දෙනෙකු මෙරටට පැමිණ ඇති බවයි කටුනායක ගුවන් තොටුපොළ හිරු වාර්තාකරු සඳහන් කළේ.\nමේ අතර ජාත්‍යන්තර මූල්‍ය අරමුදලේ ජ්‍යෙෂ්ඨ නිලධාරියෙකු අද දිවයිනට පැමිණෙන බව විදෙස් මාධ්‍ය වාර්තා කර තිබෙනවා.\nඔහු හෙට දිනයේ ජනාධිපතිවරයා හමුවීමට නියමිත බවයි එහි දැක්වෙන්නේ.\nජාත්‍යන්තර මූල්‍ය අරමුදල ශ්‍රී ලංකාව සම්බන්ධයෙන් සිදු කළ මූල්‍ය තක්සේරුව පිළිබදව එහිදී ජනාධිපතිවරයා, දැනුවත් කිරීමට නියමිත බවයි ජාත්‍යන්තර මූල්‍ය අරමුදලේ ශ්‍රී ලංකාව සදහා වන මෙහෙයුම් කාර්යාලයේ ප්‍රධානී මසහිරෝ නොසාකි රොයිටර් පුවත් සේවයට සදහන් කර ඇත්තේ.\nජාත්‍යන්තර මූල්‍ය අරමුදලේ ජ්‍යෙෂ්ඨ නිලධාරියෙකු අද මෙලෙස දිවයිනට පැමිණෙන්නේ ශ්‍රී ලංකාව මුහුණ දී ඇති අර්ථික අර්බුදයට සහාය ලබාගැනීම සදහා ජාත්‍යන්තර මූල්‍ය අරමුදල සමග ලබන මාසයේ දී නිළ සාකච්ඡා පැවැත්වීමට නියමිත ව ඇති පසුබිමක යි.",
       "URL": "https://www.hirunews.lk/299419/සෞදි-විදේශ-ඇමති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1295"
}