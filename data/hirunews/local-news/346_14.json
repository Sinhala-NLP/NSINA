{
       "Source": "hirunews",
       "Timestamp": "Saturday, 13 May 2023 - 19:39",
       "Headline": "වව්නියාවේ දී කාන්තාවක් වෙඩි තබා ඝාතනය කෙරේ",
       "News Content": "වවුනියාවේ පරයානාලන්කුලම් නීලියාමොට්ටේ ප්‍රදේශයේ දී අද (13) දින පුද්ගලයෙකු කාන්තවකට වෙඩිතබා ඝාතනය කොට ඔහු ද එම තුවක්කුවෙන්ම වෙඩි තබා ගෙන සිය දිවි හානි කරගෙන තිබෙනවා.\nපොලීසිය විසින් දැනට සොයාගෙන ඇති තොරතුරු වලට අනුව මියගිය කාන්තාව විවාහ වීමට පෙර මෙම පුද්ගලයා සමග ප්‍රේම සම්බන්ධයක් පවත්වා ගෙන ගොස් ඇති අතර පසුව ඇය වෙනත් අයෙකු සමග මීට කාලයකට පෙර විවාහ වී ඇති බවයි වාර්තා වන්නේ.\nමේ වන විට එම කාන්තාව එක් දරු මවක් වන අතර ඇය සිය ස්වාමියා සමග නීලියාමුට්ටෙයි ගම්මානයේ පදිංචිව සිට තිබෙනවා.\nපැරණි පෙම්වතා ද එම ගමානයේම ජීවත් වෙමින් සිට ඇති බවයි වාර්තා වන්නේ.\nවෙඩිතැබූ පුද්ගලයා කාන්තාවගේ නිවසට පැමිණ ඇයට වෙඩි තබා මරා දමා නීලියාමොට්ටෙයි කෝවිල අසල්ට ගොස් ඔහුද එම තුවක්කුවෙන්ම වෙඩි තබා ගෙන සිය දිවි හානි කරගෙන තිබෙනවා.\nමියගිය පුද්ගලයාගේ මළ සිරුර අසල තිබී තුවක්කුවක් ද පොලීසිය විසින් සොයාගෙන තිබෙනවා.\nසිද්ධියෙන් මියගොස් ඇත්තේ වයස අවුරුදු 26ක කාන්තාවක් සහ අවුරුදු 24ක පුද්ගලයෙක්.",
       "URL": "https://www.hirunews.lk/335088/වව්නියාවේ-දී-කාන්තාවක්-වෙඩි-තබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=346"
}