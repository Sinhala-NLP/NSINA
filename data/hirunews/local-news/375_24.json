{
       "Source": "hirunews",
       "Timestamp": "Tuesday, 02 May 2023 - 8:58",
       "Headline": "ප්‍රංශයේ ගැටුම්වලින් පොලිසියේ 100කට තුවාල",
       "News Content": "ප්‍රංශය පුරා ඊයේ(01) පැවති මැයි දින පෙළපාලි වලදී ඇති වූ ගැටුම්වලදී පොලිස් නිලධාරීන් 108 දෙනෙකු තුවාල ලබා තිබෙනවා.\nවිදෙස් වාර්තා සඳහන් කළේ ගැටුම්වලට සම්බන්ධ 291 දෙනකු අත්අඩංගුවට ගෙන ඇති බවයි.\nප්‍රංශ ජනාධිපති එමානුවෙල් මැක්‍රොන්ගේ විශ්‍රාම වැටුප් ප්‍රතිසංස්කරණ වලට එරෙහිව පැවති මැයි දින පෙලපාලි සඳහා 7 ලක්ෂ අසූ දෙදහසක ජනතාවක් එක්ව සිටි බවයි ප්‍රංශ අභ්‍යන්තර කටයුතු අමාත්‍යාංශය සඳහන් කළේ.\nපැරිස් අගනුවරට පමණක් එක් ලක්ෂ දොලොස්දහසක ජනතාවක් එක්ව සිටියා.\nසාමකාමීව ආරම්භ වූ පෙළපාලි සඳහා කඩාකප්පල්කාරි පිරිසක් පෙට්‍රල් බෝම්බ සහ ගිනිකෙළි විසි කර තිබෙනවා.\nපොලිසිය ඊට ප්‍රතිචාර දක්වා ඇත්තේ කදුළු ගෑස් සහ ජල ප්‍රහාර වලින්.",
       "URL": "https://www.hirunews.lk/334013/ප්‍රංශයේ-ගැටුම්වලින්-පොලිසියේ-100කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=375"
}