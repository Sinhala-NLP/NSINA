{
       "Source": "hirunews",
       "Timestamp": "Friday, 20 October 2017 - 20:27",
       "Headline": "ශිෂ්‍යත්වයෙන් සමත්වී උසස් පාසලකට යාමේ වරම් අහිමිවු දරුවන් දෙදෙනෙක්",
       "News Content": "5 ශ්‍රේණිය ශිෂ්‍යත්ව විභාගය ඉහළින් සමත් වෙනවා කියන්නේ උසස් පාසලකට යන්න ලැබෙන ලොකු වරමක්.\nඉහළ ලකුණු සාමාර්ථයක් ලබාගෙනත් උසස් පාසලකට යාමට නොහැකිවුණු පොඩිත්තන් දෙදෙනෙක් පිළිබඳ අපට වාර්තා වුණේ ගම්පොල ප්‍රදේශයෙන්.\nගම්පොල අධ්‍යාපන කලාපයට අයත් නාවලපිටිය - වැලිගම්පොල කනිෂ්ඨ විද්‍යාලය වසර 75 ක ඉතිහාසයක් ඇති ග්‍රාමීය පාසලක්.\nබාධාක කම්කටොලු රැසක් මධ්‍යයේ ගමේ දරු දැරියන් අකුරු කරන්නට එන්නේ තම මව්පියන්ගේ දහසකුත් එකක් බලාපොරොත්තු කර පින්නාගනිමින්.\nඑලෙස පැමිණෙන දරුවන්ට උගන්වන ගුරු දෙවිවරුන්ගේ බලාපොරොත්තු අවුරුදු 35 කට පසුව මල්ඵල ගැන්වුණේ මේ අවුරුද්දේදීයි.\nඒ, මෙම පාසලේ අධ්‍යාපනය ලැබූ ශිෂයින් දෙදෙනෙක් 5 ශ්‍රේණිය ශිෂ්‍යත්වය විභාගය ඉහළින් සමත්වීම නිසා.\nඕෂද පසිඳු සහ දමිල් ලක්ෂාන් යන දරුවන් මෙවර ශිෂ්‍යත්ව විභාගයේදී පිළිවෙළින් ලකුණු 174 ක් සහ 173 ක් ලබාගෙන තිබෙනවා.\nඉගෙනගන්න දක්ෂතාව තිබුණත්, තවදුරටත් අධ්‍යාපනය හදාරන්න දිළිඳුකම හරස්වී ඇති අයුරු ඔවුන්ගේම වචනවලින් අපට පැවසුවා.",
       "URL": "https://www.hirunews.lk/174039/ශිෂ්‍යත්වයෙන්-සමත්වී-උසස්-පාසලකට-යාමේ-වරම්-අහිමිවු-දරුවන්-දෙදෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=4261"
}