{
       "Source": "hirunews",
       "Timestamp": "Saturday, 31 December 2016 - 7:38",
       "Headline": "අදත් පස්වරුවේ ප්‍රදේශ කිහිපයකට ගිගුරුම් සහිත වැසි",
       "News Content": "දිවයිනේ බොහෝ ප්‍රදේශවලට අද දිනයේත් වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ සබරගමුව, බස්නාහිර, මධ්‍යම පළාත්වල සහ ගාල්ල, මාතර ප්‍රදේශවල ස්ථාන කිහිපයක සවස දෙකෙන් පසුව ගිගුරුම් සහිත වැසි ඇති විය හැකි බවයි.\nඑමෙන්ම දිවයින හරහා තරමක් තද සුළං බලාපොරොත්තු විය හැකි බව ද සදහන්.\nමේ අතර, කන්කසන්තුරේ සිට මන්නාරම, කොළඹ හරහා ගාල්ල, මාතර සහ හම්බන්තොට හරහා පොතුවිල් දක්වා මුහුදු ප්‍රදේශවල සුළෙඟ් වේගය පැයට කිලෝමීටර් 50ත්, 55ත් දක්වා වැඩි විය හැකි බව ද කාලගුණ විද්‍යා දෙපාර්තමේන්තුව සදහන් කළා.",
       "URL": "https://www.hirunews.lk/150947/අදත්-පස්වරුවේ-ප්‍රදේශ-කිහිපයකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4730"
}