{
       "Source": "hirunews",
       "Timestamp": "Tuesday, 08 February 2022 - 18:47",
       "Headline": "සාමාන්‍ය පෙළ අයදුම්පත් භාර ගැනීමේ කාලය දීර්ඝ කෙරේ",
       "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයදුම්පත් භාර ගැනීමේ කාලසීමාව දීර්ඝ කර තිබෙනවා.\nඒ අනුව ලබන 17 වනදා දක්වා අදාළ අයදුම්පත් භාර ගැනීම සිදු කෙරෙන බවයි විභාග කොමසාරිස් ජනරාල්වරයා කිායසිටියේ.\nඅදාළ අයදුම්පත් භාර ගැනීමේ කාලසීමාව ලබන 10 වනදායිනුයි අවසන් වීමට නියමිතව තිබූණේ.\nමාර්ගගත (ඔන්ලයින්) ක්‍රමයට ශ්‍රී ලංකා විභාග දෙපාර්තමේන්තුවේ නිල වෙබ් අඩවියට (www.doenets.lk) හෝ www.onlineexams.gov.lk/eic හෝ දෙපාර්තමේන්තු නිල ජංගම යෙදවුම (Mobile App 'Exams Sri Lanka') පිවිස අදාළ අයදුම් පතර යොමු කළ හැකි යි.\nවිභාගය සඳහා රජයේ පාසල් සිසුන් අදාළ පාසලේ විදුහල්පතිවරුන් වෙත දැනටමත් ලබා දී ඇති පරිශීලක නාම (User name) හා මුරපද (Password) භාවිතයෙන් අයදුම් කළ යුතු බව නිවේදනයේ දැක්වෙනවා.\nඅයදුම් පත්‍රය සම්පූර්ණ කළ පසු එහි මුද්‍රිත පිටපතක් ලබාගෙන අවශ්‍ය අවස්ථාවක ඉදිරිපත් කිරීමට තමන් භාරයේ සුරක්ෂිත ව තබා ගත යුතු බව ද එම නිවේදනයේ සඳහන්.",
       "URL": "https://www.hirunews.lk/296509/සාමාන්‍ය-පෙළ-අයදුම්පත්-භාර-ගැනීමේ-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1367"
}