{
       "Source": "hirunews",
       "Timestamp": "Wednesday, 08 March 2017 - 7:47",
       "Headline": "ගොකරැල්ලේ කනත්තක් අසළදී පුද්ගලයෙකු ඝාතනය කෙරේ",
       "News Content": "කුරුණෑගල - ගොකරැල්ල - කොස්ගහපිටිය ප්‍රදේශයේ සුසාන භූමිය අසළදී පුද්ගලයෙකු තියුණු ආයුධයකින් පහරදී ඝාතනය කර තිබෙනවා.\nගොකරැල්ල පොලීසිය ප්‍රකාශ කළේ ඊයේ පස්වරුවේ මෙලෙස ඝාතනයට ලක්ව ඇත්තේ අවුරුදු 47ක් වයසැති ඉබ්බාගමුව ප්‍රදේශයේ පදිංචි පුද්ගලයෙකු බවයි.\nරැකියාවට ගොස් සිටි සිය බිරිඳ නිවසට කැටුව ඒමට යමින් සිටියදී මෙම ඝාතනය සිදුව ඇති බව ගොකරැල්ල පොලිසිය කියා සිටියා.\nඉඩම් ආරවුලක් මත මෙම ඝාතනය සිදුව ඇති බවටයි පොලිසිය සැක පළ කරන්නේ.\nසිද්ධියට සම්බන්ධ සැකකරුවන් දෙදෙනෙකු හදුනාගෙන ඇති අතර ඔවුන් මෙතෙක් අත්අඩංගුවට ගෙන නැහැ.\nමේ අතර, දැරණියගල - මාගල ප්‍රදේශයේදී සිදුවූ ද්විත්ව ඝාතනය සම්බන්ධයෙන් අවශ්‍යව සිටින 19 හැවිරිදි තරුණයා අත්අඩංගුවට ගැනීමට තවදුරටත් පරීක්ෂණ ක්‍රියාත්මකයි.\nඒ සඳහා පොලිස් කණ්ඩායම් 05ක්ද පත්කර තිබෙනවා.\nමාගල ප්‍රදේශයේදී 07 හැවිරිදි කුඩා දියණියක් සහ 45 හැවිරිදි පුද්ගලයෙකු තියුණු ආයුධ වලින් පහරදී ඝාතනය කර තිබුණේ පෙරේදා රාත්‍රියේයි.\nපහර කෑමෙන් තුවාල ලැබූ 41 හැවිරිදි දැරියගේ මව ද තුවාල ලබා මේ වනවිට කොළඹ ජාතික රෝහලේ ප්‍රතිකාර ලබනවා.",
       "URL": "https://www.hirunews.lk/156331/ගොකරැල්ලේ-කනත්තක්-අසළදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4626"
}