{
       "Source": "hirunews",
       "Timestamp": "Saturday, 19 August 2017 - 20:00",
       "Headline": "අයාලේ යන ගවයින් ඇල්ලු මෙහෙයුම",
       "News Content": "කොළඹ නගරයේ අයාලේ ගැවසෙන ගවයින් ඇල්ලීමේ මෙහෙයුමක් ඊයේ රාත්‍රියේ සිදුකෙරුණා.\nඒ මහානගර සහ බස්නාහිර සංවර්ධන අමාත්‍යංශයේ උපදෙස් මතයි.\nමුල්ලේරියාව ප්‍රදේශය කේන්ද්‍රකරගනිමින් ඊයේ රාත්‍රියේ සිදුකෙරුණ මෙම මෙහෙයුමට කොළඹ නගර සභාවේ පශු වෛද්‍ය දෙපාර්තමේන්තුව සහ මුල්ලේරියාව පොලීසියද එක්ව සිටියා.\nමහානගර සහ බස්නාහිර සංවර්ධන අමාත්‍යාංශය පවසන්නේ හිමිකරුවන් නොමැති අයාලේ යන ගවයින් විශාල සංඛ්‍යාවක් කොළඹ නගරයේ සැරිසැරීම හේතුවෙන් මේවනවිට ගැටලු රැසක් මතුව ඇති බවයි.\nනගරයේ ප්‍රධාන මාර්ගවල ගවයින් රැදී සිටීම හේතුවෙන් සිදුවු අනතුරු නිසා මිනිස් ජීවිත විශාල සංඛ්‍යාවක් අහිමි වී ඇති බවත් කොළඹ නගරයේ අලංකරණයට ගවයින් බාධාවක් වී ඇති බවත් එම අමාත්‍යාංශය පවසනවා.\nප්‍රදේශයේ ජනතාවට පෙර දැනුම්දීමකින් පසුව මෙම මෙහෙයුම සිදු වු අතර ගවයින් අල්ලා ගැනීම සඳහා සේවකයින්ට මහත් පරිශ්‍රමයක් දැරීමට ද සිදුවුණා.\nමහනගර සහ බස්නාහිර සංවර්ධන අමාත්‍යංශයේ නිළධාරීන් පැවසුවේ මෙලෙස අල්ලා ගන්නා ගවයින් ඇඹිලිපිටිය - කොවුල්ආර ප්‍රදේශයේ අක්කර 100ක පමණ භූමියක රඳවා තබන බවයි.",
       "URL": "https://www.hirunews.lk/168873/අයාලේ-යන-ගවයින්-ඇල්ලු-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4363"
}