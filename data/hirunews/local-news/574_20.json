{
       "Source": "hirunews",
       "Timestamp": "Saturday, 28 January 2023 - 12:52",
       "Headline": "ඕනෑ ම මැතිවරණයකට සූදානම් - හිටපු ජනපති මහින්ද (වීඩියෝ)",
       "News Content": "ඉදිරියේදී පැවැත්වෙන ඕනෑම මැතිවරණයකට මුහුණදීමට සූදානම් බව හිටපු ජනාධිපති මහින්ද රාජපක්ෂ පවසනවා.\nහිටපු ජනාධිපතිවරයා මේ බව කියා සිටියේ, අනුරාධපුර ඓතිහාසික ශ්‍රී මහ බෝධීන් වහන්සේ වැඳ පුදාගැනීමට පැමිණීමෙන් අනතුරු ව අටමස්ථානාධිපති පූජ්‍ය පල්ලේගම හේමරතන හිමියන් බැහැදැකීමෙන් පසු මාධ්‍ය වෙත අදහස් දක්වමින්.\nමේ අතර, 13 වැනි ව්‍යවස්ථාව පූර්ණ වශයෙන් බලාත්මක කර ඉඩම් සහ පොලිස් බලතල ලබාදීමට කටයුතු කරන්නේ නම් ඊට විරුද්ධව නැගීසිටීමට සූදානම් බව ජ්‍යෙෂ්ඨ මහාචාර්ය පූජ්‍ය ඉඳුරාගාරේ ධම්මරතන හිමියන් පවසනවා.\nඋන්වහන්සේ මේ බව පැවසුවේ පූජ්‍ය මුරුත්තෙට්ටුවේ ආනන්ද හිමියන්ගේ ජන්ම දිනය වෙනුවෙන් පැවති ආශිර්වාද පිංකමකට සහභාගී වෙමින්.\nනාරාහේන්පිට අභයාරාම විහාරාධිපති පූජ්‍ය මුරුත්තෙට්ටුවේ ආනන්ද හිමියන්ගේ 80 වැනි ජන්ම දිනය වෙනුවෙන් අභයාරාම විහාරස්ථානයේ දී මෙම පිංකම සංවිධාන කර තිබුණා.\nඑම අවස්ථාවට මහා සංඝරත්නය මෙන්ම අග්‍රාමාත්‍ය දිනේෂ් ගුණවර්ධන, හිටපු ජනාධිපති මහින්ද රාජපක්ෂ ඇතුළු තවත් මැති ඇමතිවරුන් පිරිසක්\nසහභාගී වී සිටියා.",
       "URL": "https://www.hirunews.lk/326069/ඕනෑ-ම-මැතිවරණයකට-සූදානම්-හිටපු-ජනපති-මහින්ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=574"
}