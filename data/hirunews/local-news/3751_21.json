{
       "Source": "hirunews",
       "Timestamp": "Wednesday, 12 September 2018 - 16:53",
       "Headline": "පළමු ශ්‍රේණියට සිසුන් ඇතුළත් කිරීමේදී සිදුවන අසාධාරණ සම්බන්ධයෙන් තොරතුරු දැනගැනීමේ පනතින් ප්‍රයෝජන ගන්නැයි උපදෙස්",
       "News Content": "පාසල්වලට සිසුන් ඇතුළත් කරගැනීමේදී යම් අසාධාරණයක් සිදුවී ඇතැයි පෙනී යන්නේ නම්, තොරතුරු දැනගැනීමේ පනත මගින් ඊට අදාළ තොරතුරු නිලධාරීන් සහ විදුහල්පතිවරුන්ගෙන් ලබාගන්නැයි අධ්‍යාපන අමාත්‍ය අකිල විරාජ් කාරියවසම් දෙමව්පියන්ට දැනුම්දෙනවා.\nපළමු ශ්‍රේණියට ඇතුළත් කරගන්නා සිසුන්ගේ නාමලේඛනය ප්‍රදර්ශනය කිරීමෙන් පසු, සිසුන් වෙනුවෙන් අභියාචනා ඉදිරිපත් කිරීමට අවස්ථාව පවතින අතර තොරතුරු දැනගැනීමේ පනත යටතේ අදාළ තොරතුරු ඉල්ලා සිටීමටද හැකියාව පවතින බවයි අධ්‍යාපන අමාත්‍යවරයා සඳහන් කළේ.\nපාසල්වලට නවක සිසුන් ඇතුළත් කරගැනීමේදී චක්‍රලේඛ හා උපදෙස්වලට අනුව සියලූ විදුහල්පතිවරුන් කටයුතු කළ යුතු බවද ඔහු අවධාරණය කරනවා.",
       "URL": "https://www.hirunews.lk/199742/පළමු-ශ්‍රේණියට-සිසුන්-ඇතුළත්-කිරීමේදී-සිදුවන-අසාධාරණ-සම්බන්ධයෙන්-තොරතුරු-දැනගැනීමේ-පනතින්-ප්‍රයෝජන-ගන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3751"
}