{
       "Source": "hirunews",
       "Timestamp": "Wednesday, 22 September 2021 - 9:02",
       "Headline": "14 හැවිරිදි දරුවා ඝාතනයේ ප්‍රධාන සැකකරු දැලේ (වීඩියෝ",
       "News Content": "පසුගිය 19 වැනි දින වීරකැටිය ප්‍රදේශයේ ඇති වූ ආරවුලක් නිසා වෙඩි තබා ඝාතනය වූ 14 හැවිරිදි දරුවාගේ සිද්ධියට අදාළ ප්‍රධාන සැකකරු අත්අඩංගුවට ගෙන තිබෙනවා.\nරක්ෂිත කැලෑබද ප්‍රදේශයක දී තවත් සැකකරුවෙකු සමඟ සැඟ වී සිටිය දී ඊයේ රාත්‍රියේ, වීරකැටිය පොලිස් ස්ථානයේ නිලධාරින් විසින් ඔහු ව අත් අඩංගුවට ගත් බවයි වාර්තා වෙන්නේ.\nඅත්අඩංගුවට පත් වෙනවිට ඝාතනයට යොදාගත් ගිනි අවිය ද සැකකරුගේ ප්‍රකාශ මත සොයා ගැනීමට පොලිසිය සමත් වුණා.\nසැකකරු සමඟ සිටි අනෙත් පුද්ගලයා සතුව ද දේශිය ව නිෂ්පාදනය කළ ගිනි අවියක් තිබී ඇති අතර, එය ද පොලිසිය විසින් අත්අඩංගුවට ගෙන තිබෙනවා.\nසැකකරු අද දින වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත ව ඇති අතර, සිද්ධිය පිළිබඳ වැඩිදුර පරීක්ෂණ වීරකැටිය පොලිසිය මඟින් සිදු කෙරෙනු ඇති.",
       "URL": "https://www.hirunews.lk/282892/14-හැවිරිදි-දරුවා-ඝාතනයේ-ප්‍රධාන-සැකකරු-දැලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1676"
}