{
       "Source": "hirunews",
       "Timestamp": "Saturday, 27 February 2021 - 7:50",
       "Headline": "පාස්කු කොමිසමේ වාර්තාව අධ්‍යයනයට සමගි ජන බලවේගයෙන් විශේෂ කමිටුවක්",
       "News Content": "පාස්කු කොමිසමේ අවසන් වාර්තාව අධ්‍යයනය කිරීමට සමගි ජන බලවේගය විසින් විශේෂ කමිටුවක් පත් කර තිබෙනවා.\nඒ ඊයේ රැස්වූ එම පක්ෂයේ කෘත්‍යාධිකාරී මණ්ඩලයේදීයි.\nඅදාළ වාර්තාව ප්‍රතික්ෂේප කිරීමටද එහිදී තීරණය කර තිබෙනවා.\nඑමෙන්ම, අදාළ වාර්තාව ප්‍රතික්ෂේප කරන බවද සමගි ජන බලවේගය ඊයේ ප්‍රකාශ කළා.\nමේ අතර, සමගි ජනබලවේගයේ පළමු සංවත්සරය ලබන මාර්තු මස 15 වනදා කොළඹදී පැවැත්වීමට තීරණය කර තිබෙනවා.\nඒ අනුව, එදින පස්වරු 2 ට කොළඹ - හයිඩ්පිටියේදී එම සංවත්සර උත්සවය පැවැත්වෙන බවයි සමගි ජනබලවේගයේ ජාතික සංවිධායක පාර්ලිමේන්තු මන්ත්‍රී තිස්ස අත්තනායක හිරු ප්‍රවෘත්ති අංශයට සඳහන් කළේ.\nඊයේ පැවති එම පක්ෂයේ කෘත්‍යාධිකාරි මණ්ඩල රැස්වීමේ දී මෙම තීරණයට එළැඹි බවද මන්ත්‍රීවරයා කියා සිටියා.",
       "URL": "https://www.hirunews.lk/263790/පාස්කු-කොමිසමේ-වාර්තාව-අධ්‍යයනයට-සමගි-ජන-බලවේගයෙන්-විශේෂ-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2122"
}