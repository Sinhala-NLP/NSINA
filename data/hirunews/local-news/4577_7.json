{
       "Source": "hirunews",
       "Timestamp": "Wednesday, 05 April 2017 - 15:45",
       "Headline": "අනුර සේනානායක යළි රිමාන්ඩ්",
       "News Content": "රගර් ක්‍රීඩක වසීම් තජුඩීන් ඝාතන නඩුවට අදාළව හිටපු ජ්‍යෙෂ්ට නියෝජ්‍ය පොලිස්පති අනුර සේනානායක මේ මස 18 දක්වා යළි රක්ෂිත බන්ධනාගාර ගත කර තිබෙනවා.\nකොළඹ වැඩබලන නිල නොලත් මහේස්ත්‍රාත් ප්‍රසාද් සිල්වා මෙම නියෝගය අද(05) නිකුත් කළ අතර පැමිණිල්ල මෙහෙය වූ නියෝජ්‍ය සොලිසිටර් ජනරාල් ඩිලාන් රත්නායක ද කරුණු ඉදිරිපත් කළා.\nඔහු කියා සිටියේ මාලඹේ සයිටම් පෞද්ගලික වෛද්‍ය විද්‍යාලයෙන් සොයාගත් අස්ථි කොටස්, ඝාතනයට ලක් වූ තජුඩින්ගේ අස්ථි කොටස් හා සැසදේ ද යන්න බොරැල්ල ජින්ටෙක් ආයතනයෙන් කළ පරීක්ෂණයේ DNA වාර්තාව අධිකරණයට ලැබී ඇති බවයි.",
       "URL": "https://www.hirunews.lk/158564/අනුර-සේනානායක-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4577"
}