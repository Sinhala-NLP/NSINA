{
       "Source": "hirunews",
       "Timestamp": "Friday, 11 November 2016 - 17:08",
       "Headline": "මට්ටක්කුලිය වෙඩි තැබීමේ සිද්ධියේ සැකකරුවන් යළි රිමාන්ඩ්",
       "News Content": "මට්ටක්කුලිය - සමිටිපුර ප්‍රදේශයේදී සිදුවූ වෙඩි තැබීමේ සිද්ධිය සම්බන්ධයෙන් අත්අඩංගුවට ගැනුණු ප්‍රසාද් රුවන් හෙවත්, කුඩු රොශාන් ඇතුළු සැකකරුවන් 13 දෙනා මේ මස 25 වන දා දක්වා රක්ෂිත බන්ධනාගාර ගත කර තිබෙනවා.\nඒ, අද ඔවුන් කොළඹ අතිරේක මහේස්ත්‍රාත් චන්දන කලංසූරිය හමුවට ඉදිරිපත් කිරීමෙන් අනතුරුවයි.\nපසුගිය මස 23 වන දා සිදුවූ මෙම වෙඩි තැබීමෙන් ‘චූටි උක්කුවා’ නැමති පාතාල කල්ලි නායකයා ඇතුළු පුද්ගලයන් 5 දෙනෙකු ජීවිතක්ෂයට පත්වුණා.\nමෙම ඝාතනයට අදාළ සැකකරුවන් අද අධිකරණයට රැගෙන විත් තිබුනේ මුහුණ ද ඇතුලුව සම්පුර්ණම සිරුර ආවරණය වන තැඹිලි පැහැති ඇඳුමකින් යුක්තවයි.",
       "URL": "https://www.hirunews.lk/147339/මට්ටක්කුලිය-වෙඩි-තැබීමේ-සිද්ධියේ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4800"
}