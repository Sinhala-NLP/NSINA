{
       "Source": "hirunews",
       "Timestamp": "Friday, 06 January 2023 - 17:58",
       "Headline": "කොළඹට පැය 18ක ජල කප්පාදුවක්",
       "News Content": "කොළඹ ප්‍රදේශ රැසකට හෙට (07) සහ අනිද්දා (08) යන දෙදින පැය 18ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසනවා.\nජාතික ජලසම්පාදන හා ජලාපවාහන මණ්ඩලය පැවසුවේ හෙට රාත්‍රී 10 සිට ඉරිදා පස්වරු 04 දක්වා මෙලෙස ජල සැපයුම අත්හිටුවන බවයි.\nඒ අනුව, කොළඹ 01, 02, 03, 04, 07, 09, 10 සහ 11 යන ප්‍රදේශවල අදාළ කාලය තුළ ජල සැපයුම අත්හිටුවීමට නියමිතයි.\nමාලිඟාකන්ද ජලාශය වෙත ජලය සැපයෙන සම්ප්‍රේෂණ ජල නල පද්ධතියට අදාළ ව්‍යාපෘතියේ සිදුකරනු ලබන අත්‍යාවශ්‍ය වැඩිදියුණු කිරීමක් හේතුවෙන් මෙම ජල කප්පාදුව සිදුකරනු ලබන බවයි ජලසම්පාදන හා ජලාපවාහන මණ්ඩලය වැඩිදුරටත් පැවසුවේ.",
       "URL": "https://www.hirunews.lk/324439/කොළඹට-පැය-18ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=618"
}