{
       "Source": "hirunews",
       "Timestamp": "Friday, 01 December 2017 - 16:51",
       "Headline": "ජාතික නිදහස් පෙරමුණේ ජයන්ත විජේසේකර, නිදහස් පක්ෂයට",
       "News Content": "තමන් ශ්‍රී ලංකා නිදහස් පක්ෂයට එක්වූ බව ජාතික නිදහස් පෙරමුණ නියෝජනය කරන හිටපු පාර්ලිමේන්තු මන්ත්‍රී, ජයන්ත විජේසේකර අද ප්‍රකාශ කළා.\nඒ, ශ්‍රී ලංකා නිදහස් පක්ෂ මූලස්ථානයේදී මාධ්‍ය හමුවක් කැදවමින්.\nදැනට නැගෙනහිර පළාත් සභාවේ මන්ත්‍රීවරයෙකු ලෙස කටයුතු කරන ජයන්ත විජේසේකර ජනතා විමුක්ති පෙරමුණට එක්ව කටයුතු කළ අතර පසුව පාර්ලිමෙන්තු මන්ත්‍රී විමල් වීරවංශ ඉන් ඉවත්ව පිහිට වූ ජාතික නිදහස් පෙරමුණට එක්වුණා.\nමේ අතර, අද ශ්‍රී ලංකා නිදහස් පක්ෂයට එක්වූ හිටපු පාර්ලිමේන්තු මන්ත්‍රී ජයන්ත විජේසේකර නිදහස් පක්ෂයේ ත්‍රිකුණාමල දිස්ත්‍රික්කයේ සංවිධායකවරයෙකු ලෙස පත් කර තිබෙනවා.",
       "URL": "https://www.hirunews.lk/177380/ජාතික-නිදහස්-පෙරමුණේ-ජයන්ත-විජේසේකර-පක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4191"
}