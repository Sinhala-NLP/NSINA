{
       "Source": "hirunews",
       "Timestamp": "Monday, 21 December 2020 - 12:51",
       "Headline": "ගත වූ පැය 24 තුළ වැඩිම වර්ෂාපතනය අරලගංවිලට",
       "News Content": "අද (21) උදෑසන 8.30න් අවසන් වූ පැය 24 තුළ වැඩිම වර්ෂාපතනය වන මිලිමීටර් 181.7 පොළොන්නරුව - අරලගන්විල ප්‍රදේශයෙන් වාර්තා වී තිබෙනවා.\nඑසේම මඩකලපුව දිස්ත්‍රික්කයට ද මිලිමීටර් 180.3ක වර්ෂාපතනයක් ලැබී ඇති අතර, මේ හේතුවෙන් කාත්තාන්කුඩි, නාව්ට්කුඩා, ආරයන්පති, වෙල්ලාවලි හා කොක්කඩිචෝලයි ප්‍රදේශවල පහත්බිම් ජලයෙන් යටවී ඇති බවයි අප වාර්තාකරු සඳහන් කළේ.\nඊසාන දිග මෝසම ස්ථාපිත වීම හේතුවෙන් මධ්‍යම පළාතට සහ පොළොන්නරුව, අම්පාර මඩකලපුව මෙන්ම හම්බන්තොට දිස්ත්‍රික්කවල ඇතැම් ප්‍රදේශවලට මිලිමීටර් 100 ඉක්ම වූ තද වැසි  ඇතිවිය හැකි අතර උතුර, උතුරුමැද, වයඹ, නැගෙනහිර ,ඌව, මධ්‍යම පළාත හා හම්බන්තොට දිස්ත්‍රික්කයට වැසි හෝ ගිගුරුම් සහිත වැසි ඇති වීමේ හැකියාවක් පවතින බව කාළගුණ දෙපාර්තුමේන්තුමේන්තුව ප්‍රකාශ කළා.",
       "URL": "https://www.hirunews.lk/257552/ගත-වූ-පැය-24-තුළ-වැඩිම-වර්ෂාපතනය-අරලගංවිලට",
       "Category": "Local News",
       "Parent URL": "https://www.hirunews.lk/local-news.php?pageID=2262"
}