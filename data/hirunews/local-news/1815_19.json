{
       "Source": "hirunews",
       "Timestamp": "Saturday, 17 July 2021 - 8:12",
       "Headline": "නව නිවාස ව්‍යාපෘති දෙකක්",
       "News Content": "බුද්ධ ශාසනයට ඇතුලු වන සාමණේර හිමිවරුන්ගේ දෙමව්පියන්ට සහ යුද්ධයෙන් මියගිය හෝ ආබාධිත රණවිරුවන්ගේ පවුල්වලට නිවාස ලබාදීම සඳහා නව නිවාස ව්‍යාපෘති 02 ක් ආරම්භ කර තිබෙනවා.\nඒ, ග්‍රාමීය නිවාස, ඉදිකිරීම් හා ගොඩනැගිලි ද්‍රව්‍ය රාජ්‍ය අමාත්‍යංශය මගින්.\nඑහි ලේකම් ඉංජිනේරු කීර්ති රංජිත් අබේසිරිවර්ධන හිරු ප්‍රවෘත්තී අංශයට කියා සිටියේ ස්ථිීර නිවසක් නොමැති පවුල් වෙත නිවාස ලබාදීම සඳහා ආරම්භ කෙරෙන මෙම ව්‍යාපෘතීන් මිහිදු නිවහන සහ විරු සුමිතුරු ව්‍යාපෘති ලෙස නම් කර ඇති බවයි.\nස්ථීර නිවසක් නොමැති අඩු ආදායම්ලාභීන් සඳහා සෑම ග්‍රාම නිලධාරී කොට්ඨාශයකටම එක් නිවසක් බැගින් වසරකට නිවාස 14,022 ක් ඉදිකිරීමේ කටයුතුද මේ වනවිට සිදු වනවා.\nමේ අතර, අඩු අදායම්ලාභීන්ට නිවාස ඉදිකර ගැනීම සඳහා සියයට 6 ක පොලී අනුපාතිකයක් යටතේ රුපියල් ලක්ෂ 5 ක් දක්වා ණය ලබාදීමේ වැඩසටහනද අඛණ්ඩව ක්‍රියාත්මකයි.",
       "URL": "https://www.hirunews.lk/277180/නව-නිවාස-ව්‍යාපෘති-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1815"
}