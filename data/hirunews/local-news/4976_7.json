{
       "Source": "hirunews",
       "Timestamp": "Wednesday, 06 July 2016 - 15:35",
       "Headline": "කම්කරු විනිශ්චය සභාවලට අලූත් නීති එයි",
       "News Content": "කම්කරු විනිශ්චය සභාවල කටයුතු සම්බන්ධයෙන් වෘත්තිය සමිති දැඩි විරෝධයක් පළ කරන බව කම්කරු සහ වෘත්තිය සමිති සබඳතා අමාත්‍යාංශය ප්‍රකාශ කළා.\nඊට අදාළ සාකච්ඡාවක් අමාත්‍යාංශයේදී පවත්වා ඇති අතර, එහිදී වෘත්තිය ගැටළු සම්බන්ධයෙන් කම්කරු විනිශ්චය සභා වෙත යොමුවන ජනතාවට ඔවුන් කැමති නියෝජිතයෙකු ඉදිරිපත් කිරීමේ අවස්ථාව අහිමිවී ඇති බව වෘත්තිය සමිති නියෝජිතයන් පෙන්වා දී තිබෙනවා.\nඒ අනුව කම්කරු සහ වෘත්තිය සබඳතා අමාත්‍ය ඩබ්ලිව්.ඞී.ජේ. සෙනෙවිරත්න ප්‍රකාශ කර  ඇත්තේ අදාළ තත්ත්වය සම්බන්ධයෙන් අධිකරණ සේවා කොමිෂන් සභාවේ ලේකම්වරයා සමඟ සාකච්ඡා කරන බවයි.\nකම්කරු විනිශ්චය සභා සඳහා නව රෙගුලාසි පැනවීමට ද එහිදී තීරණය වී තිබෙනවා.",
       "URL": "https://www.hirunews.lk/137348/කම්කරු-විනිශ්චය-සභාවලට-අලූත්-නීති-එයි",
       "Category": "Local News",
       "Parent URL": "https://www.hirunews.lk/local-news.php?pageID=4976"
}