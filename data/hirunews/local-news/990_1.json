{
       "Source": "hirunews",
       "Timestamp": "Wednesday, 27 July 2022 - 8:15",
       "Headline": "අම්බලන්ගොඩදී ඝාතනයට ලක්වූ පුද්ගලයා අපරාධ කල්ලි සාමාජිකයෙකු බව හෙළි වේ",
       "News Content": "අම්බලන්ගොඩ - ඌරවත්ත ප්‍රදේශයේ දී වෙඩි තැබීමකින් ඝාතනය වූ පුද්ගලයා අපරාධ කල්ලි සාමාජිකයෙකු බවට හඳුනාගෙන ඇති බව පොලිස් ප්‍රකාශක කාර්යාලය සඳහන් කළා.\nඑම කාර්යාලය සඳහන් කළේ ටී 56 ගිනි අවියකින් වෙඩි තබා පුද්ගලයෙකු ඝාතනය කිරීම ඇතුලු නඩු දෙකක් බලපිටිය මහාධිකරණයේ මොහුට විරුද්ධව විභාග වෙමින් පැවති බවයි.\nයතුරුපැදියකින් පැමිණි දෙදෙනෙකු විසින් මෙලෙස වෙඩි තබා ඝාතනය කරනු ලැබුවේ 29 හැවිරිදි අම්බලන්ගොඩ - ඉඩම්තොට ප්‍රදේශයේ පදිංචිකරුවෙක්.\nවෙඩි වැදීමෙන් පසු ඔහු ගමන්ගත් යතුරපැදියද අසල තිබූ තාප්පයක ගැටී තිබුණා.",
       "URL": "https://www.hirunews.lk/311061/අම්බලන්ගොඩදී-ඝාතනයට-ලක්වූ-පුද්ගලයා-අපරාධ-කල්ලි-සාමාජිකයෙකු-බව-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=990"
}