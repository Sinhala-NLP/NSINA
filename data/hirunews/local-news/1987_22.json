{
       "Source": "hirunews",
       "Timestamp": "Thursday, 29 April 2021 - 15:17",
       "Headline": "කොරෝනාවලින් බැටකන ඉන්දියාවේ සෞඛ්‍ය නීති නොතකා ජනතාව ඡන්ද පෝලිම්වල",
       "News Content": "කොරෝනා වසංගතයෙන් දැඩි බලපෑමට ලක්ව සිටින ඉන්දියාවේ බටහිර බෙංගාල ප්‍රාන්තයේ ජනතාව ජන්දය ප්‍රකාශ කිරීමේ කටයුතු මේ වනවිට සිදු වනවා.\nකොවිඩ් ව්‍යාප්තිය නොතකා බටහිර බෙංගාල ප්‍රාන්තයේ ජන්ද මධ්‍යස්ථානවලින් පිටත දිගු පෝලිම් දක්නට ලැබෙන බවයි විදෙස් වාර්තා සඳහන් කළේ.\nබටහිර බෙංගාලය වෛරසයේ මීලඟ කේන්ද්‍රස්ථානය විය හැකි බවට සෞඛ්‍ය විශේෂඥයන් දැනටමත් බිය පළ කර තිබෙනවා.\nපසුගිය පැය 24 තුළ එම ප්‍රාන්තයෙන් වාර්තා වී ඇති ආසාදිතයින් සංඛ්‍යාව 17,000ක්.\nකොරෝනා වසංගතයක් ලෙස සීග්‍රයෙන් පැතිර යද්දී බලය අරමුණු කර ගනිමින් දිගින් දිගටම දේශපාලන රැළි පැවැත්වීම සම්බන්ධයෙන් දේශපාලඥයින්ට දැඩි විවේචන එල්ල වනවා.\nඇතැම් රැලිවලදී එක් වූ ජනතාව සමාජ දුරස්ථභාවය හෝ මුහුණු ආවරණ පැලඳ නොසිටි බවයි වාර්තා වන්නේ.\nදිල්ලි නුවර රෝහල් තුළ වෛද්‍ය කාර්ය මණ්ඩල නිලධාරීන් නිදි වර්ජිතව සේවය කිරීම නිසා මානසික ව්‍යාකුලභාවයන්ට මුහුණ පා සිටිනවා.\nමේ හේතුවෙන් වෛද්‍ය කාර්ය මණ්ඩල හිඟයක් ද ඉන්දයාවේ බොහෝ ප්‍රාන්ත තුළ දක්නට ලැබෙනවා.\nතම ප්‍රියනන් මරණයෙන් ගලවා ගන්නට ඔක්සිජන් සිලින්ඩර් මිලදී ගැනීම සඳහා ජනතාව දිගු පෝලිම්වල රැදී සිටින ආකාරය ඉන්දීය මාධ්‍ය වාර්තා කර තිබුණේ හඳ සසල කරවන අයුරින්.\nමේ අතර ඉන්දියාවට එවන් තත්ත්වයක් උදා වද්දී කොරෝනා වසංගතයෙන් ලොව දෙවනුවට  දැඩිව බැටකන බ්‍රසීලයේ මේ වනවිට දරුණු සාගත තත්ත්වයක් හටගෙන තිබෙනවා.\nඑරට අගනුවර ජනතාව පවා වර්තමානයේදී එක් වේලක් පමණක් ආහාර ගන්වා බවයි වාර්තා වන්නේ.\nකොරෝනා ව්‍යාප්තිය හේතුවෙන් පළමුවරට අද සිට රට වසා දැමීමට තුර්කි රජය තීරණය කර තිබෙනවා.",
       "URL": "https://www.hirunews.lk/269899/කොරෝනාවලින්-බැටකන-ඉන්දියාවේ-සෞඛ්‍ය-නීති-නොතකා-ජනතාව-ඡන්ද-පෝලිම්වල",
       "Category": "Local News",
       "Parent URL": "https://www.hirunews.lk/local-news.php?pageID=1987"
}