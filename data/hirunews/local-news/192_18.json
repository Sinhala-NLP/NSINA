{
       "Source": "hirunews",
       "Timestamp": "Tuesday, 11 July 2023 - 19:38",
       "Headline": "රජයෙන් ලැබෙන මුදලට අනුව වී මිල දී ගැනීමේ තීරණයක්",
       "News Content": "වී අලෙවි මණ්ඩලයට රජයෙන් ලැබෙන මුදල් ප්‍රමාණය අනුව ඉදිරියේ දී වී මිල දී ගැනීමට අද (11) තීරණය කර තිබෙනවා.\nඒ කෘෂිකර්ම අමාත්‍ය මහින්ද අමරවීරගේ ප්‍රධානත්වයෙන් කෘෂිකර්ම අමාත්‍යාංශයේ දී පැවති සාකච්ඡාවකදියි.\nමිල කමිටුවේ තීරණය පරිදි නාඩු සහ රතු කැකුළු වී කිලෝවක් රුපියල් 95කටත්, සම්බා වී කිලෝවක් රුපියල් 100ක් සහ කීරි සම්බා වී කිලෝවක් රුපියල් 110ක මිලකට මිල දී ගැනීමට අපේක්ෂිතයි.\nපසුගිය මහ කන්නයේ දී වී මිල දී ගැනීමට රජය විසින් රුපියල් බිලියන 13ක් වැයකර තිබෙනවා.",
       "URL": "https://www.hirunews.lk/340888/රජයෙන්-ලැබෙන-මුදලට-අනුව-වී-මිල-දී-ගැනීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=192"
}