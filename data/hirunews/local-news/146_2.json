{
       "Source": "hirunews",
       "Timestamp": "Friday, 28 July 2023 - 7:36",
       "Headline": "නිරුවත් ඡායාරූප අන්තර්ජාලයට මුදා හරින බව පවසමින් මුදල් අරන්",
       "News Content": "අත්වැරදීමකින් තම ජංගම දුරකතනට ලැබුණු පෙම් යුවළකගේ නිරුවත් ඡායාරූප සහ වීඩියෝ දර්ශන සමාජ මාධ්‍යවලට මුදා හරින බව පවසමින් තම දුරකථනයට රීලෝඩ් දමා ගත් පුද්ගලයෙකු අත්අඩංගුවට ගෙන තිබෙනවා.\nඔහු එම යුවල බිය ගන්වා රුපියල් හයසිය පනහක දුරකතන බිලක් ගෙවන ලෙස දන්වා ඇති බවයි වාර්තා වන්නේ.\nඅදාළ සැකකරු ගොටුවෙල ඇල්ල ප්‍රදේශයේ පදිංචි ගොවියෙකු බවයි අප වාර්තාකරු සඳහන් කළේ.\nඅදාළ තරුණයා අපරාධ පරීක්ෂණ දෙපාර්තමේන්තුවට පැමිණීල්ලක් ගොනු කර ඇත්තේ තමාගේ සහ තම පෙම්වතියගේ නිරුවත් ඡායාරූප කිහිපයක් සහ වීඩියෝ දර්ශන කිහිපයක් වැරදීමකින් සැකකරුගේ ජංගම දුරකතන අංකයට ගොස් ඇති අතර එහිදී එම තැනැත්තා දිගින් දිගටම ඒවා අන්තර්ජාලයට යොමු කරන බවට තර්ජනය කරමින් තමන්ගෙන් මුදල් ඉල්ලූ බවයි.",
       "URL": "https://www.hirunews.lk/342769/නිරුවත්-ඡායාරූප-අන්තර්ජාලයට-මුදා-හරින-බව-පවසමින්-මුදල්-අරන්",
       "Category": "Local News",
       "Parent URL": "https://www.hirunews.lk/local-news.php?pageID=146"
}