{
       "Source": "hirunews",
       "Timestamp": "Monday, 07 May 2018 - 17:37",
       "Headline": "දේශපාලන අධාරකරුවන් දෙපිරිසක් අතර ගැටුමකින් තලවකැලේ උණුසුම් වෙයි (ඡායාරූප)",
       "News Content": "ලංකා කම්කරු කොංග්‍රසයේ ආධාරකරුවන් පිරිසක් සහ දමිල ප්‍රගතිශීලි සංවිධානයේ ආධාරකරුවන් පිරිසක් අතර තලවකැලේ නගරයේදි උණුසුම් තත්ත්වයක් හටගෙන තිබෙනවා.\nමේ තත්ත්වය පාලනය කිරීමට පොලිස් කැරළි මර්දන ඒකකය ද කැඳවා ඇති බවයි අප වාර්තාකරු පැවසුවේ.\nතලවකැලේ නගරයේ රැස්ව සිටින දමිල ප්‍රගතිශීලි සන්ධානයේ ආධාරකරුවන් නුවරඑළිය නගරයේ පැවති මැයි රැලියට ගමන් කරන ලංකා කම්කරු කොංග්‍රසයේ ආධාරකරුවන් රැගත් බස් රථවලට පහරදිමට තැත් කිරීමෙනුයි  මේ උණුසුම් තත්වය හටගෙන ඇත්තේ.\nකෙසේ වෙතත් කැරලි මර්දන ඒකකය තත්ත්වය මේ වනවිට පාලනය කර තිබෙනවා.\nතලවකැලේ පොලිසිය සිද්ධිය සම්බන්ධයෙන් වැඩිදුර විමර්ශන සිදුකරනවා.\n(ඡායාරූප - රංජිත් රාජපක්ෂ )",
       "URL": "https://www.hirunews.lk/190191/දේශපාලන-අධාරකරුවන්-දෙපිරිසක්-අතර-ගැටුමකින්-තලවකැලේ-උණුසුම්-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3956"
}