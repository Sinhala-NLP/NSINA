{
       "Source": "hirunews",
       "Timestamp": "Sunday, 28 January 2018 - 12:53",
       "Headline": "අරුවක්කාලූ කසළ ව්‍යාපෘතිය චීන සමාගමකට",
       "News Content": "පුත්තලම - අරුවක්කාලූ කසළ ගොඩබෑමේ මධ්‍යස්ථානය සහ සනීපාරක්ෂක කසළ රඳවන මධ්‍යස්ථානයේ ඉදිකිරීම් කොන්ත්‍රාත්තුව චයිනා හාබර් ඉන්ජිනියරින් සමාගම වෙත ලබාදී තිබෙනවා.\nමහානගර සහ බස්නාහිර සංවර්ධන අමාත්‍යාංශය මගින් ඊට අදාළ ගිවිසුමට පසුගිය දෙසැම්බර් 29 වනදා අත්සන් තබනු ලැබුවා.\nඇමරිකානු ඩොලර් මිලියන 105 ක් වන මෙම කොන්ත්‍රාත්තුව චයිනා හාබර් සමාගම වෙත ලබාදී ඇත්තේ ඔවුන් අඩුම ලන්සුව ඉදිරිපත් කිරීම නිසා බව අමාත්‍යාංශ ලේකම් නිහාල් රූපසිංහ හිරු ප්‍රවෘත්ති අංශයට ප්‍රකාශ කළා.\nඅදාළ ව්‍යාපෘතිය වසර එකහමාරකින් නිම කිරීමටයි චීන සමාගම සමග ගිවිසගෙන ඇත්තේ.",
       "URL": "https://www.hirunews.lk/182246/අරුවක්කාලූ-කසළ-ව්‍යාපෘතිය-චීන-සමාගමකට",
       "Category": "Local News",
       "Parent URL": "https://www.hirunews.lk/local-news.php?pageID=4104"
}