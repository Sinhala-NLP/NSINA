{
       "Source": "hirunews",
       "Timestamp": "Tuesday, 06 June 2017 - 14:12",
       "Headline": "නාමල්ට අධිචෝදනා",
       "News Content": "රුපියල් මිලියන 30ක මුදලක් උපයාගත් ආකාරය හෙලි කිරීමට අසමත් වීම සම්බන්ධයෙන් මුදල් විශුද්ධිකරණ පනත යටතේ චෝදනා එල්ල වී සිටින පාර්ලිමේන්තු මන්ත්‍රී නාමල් රාජපක්ෂ ඇතුළු 03 දෙනාට කොළඹ මහාධිකරණ අද අධි චෝදනා භාර දුන්නා.\nමෙම නඩුව මහාධිකරණ විනිසුරු ගිහාන් කුලතුංග හමුවේ කැදවූ අවස්ථාවේදී මොවුන් තිදෙනා කොළඹ මහේස්ත්‍රාත් අධිකරණය මගින් ලබාදී තිබූ පෙර ඇප මත මුදා හැරීමටයි නියෝග කෙරුණේ.\nපසුගිය මැයි මස 03 වැනිදා නඩුව කැදවූ අවස්ථාවේදී නාමල් රාජපක්ෂ මන්ත්‍රීවරයා ඇතුළු මෙම නඩුවේ සෙසු විත්තිකරුවන් 05 දෙනාට අද දිනයේ අධිකරණය හමුවේ පෙනී සිටින ලෙසට සිතාසි නිකුත් කර තිබුණා.\nඒ අනුව දැනට මෙම නඩුවට අදාලව විදෙස්ගතව සිටින දෙදෙනා හැර අනෙත් විත්තිකරුවන් අධිකරණය හමුවේ පෙනී සිටි අතර විදෙස්ගතව සිටින දෙදෙනා වෙනුවෙන් නීතිඥයන් අධිකරණය වෙත ඉදිරිපත්ව සිටියා.\nපසුගිය රජය සමයේ නාමල් රාජපක්ෂ මන්ත්‍රීවරයාට අයත් ගවර්ස් කෝපරේෂන් ආයතනය හෙලෝ කෝප් සමාගමේ රුපියල් මිලියන 125ක කොටස් සැකකටයුතු ලෙස මිලදී ගැනීම සම්බන්ධයෙන් මොවුන්ට චෝදනා එල්ල වනවා.\nමෙම සිද්ධියට අදාලව මහෙස්ත්‍රාත් අධිකරණය විසින් මීට පෙර නාමල් රාජපක්ෂ මන්ත්‍රීවරයා හැර සෙසු විත්තිකරුවන් 03 දෙනා එක් අයෙකුට රුපියල් ලක්ෂයක සහ රුපියල් මිලියන 10 බැගින් වූ ශරීර ඇප 04ක් මත මුදාහැරීමට නියෝග කළා.\nමෙම නඩුව මේ මස 28 වැනිදා යලි කැදවනු ඇති.",
       "URL": "https://www.hirunews.lk/162958/නාමල්ට-අධිචෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4481"
}