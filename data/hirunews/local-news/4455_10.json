{
       "Source": "hirunews",
       "Timestamp": "Friday, 23 June 2017 - 14:23",
       "Headline": "සැරයන්වරයෙකුට සහ කොස්තාපල්වරයෙකුට පහරදුන් බවට කටාන ස්ථානාධිපතිට චෝදනා (ඡායාරූප)",
       "News Content": "කටාන පොලීසියට අනියුත්තව සේවයේ යෙදී සිටි පොලිස් සැරයන්වරයෙකුට සහ කොස්තාපල්වරයෙකුට සිය රාජකාරි අවස්ථාවේදි ස්ථානාධිපතිවරයා විසින් පහර දුන් බවට පැවසෙන සිද්ධියක් කටාන පොලීසියෙන් වාර්තා වනවා.\nකටාන පොලීසියේ ස්ථානාධිපති ප්‍රධාන පොලිස්පරික්ෂකවරයා විසින් මෙලෙස තමන් ඇතුළු පොලිස් කොස්තාපල් වරයෙකුට  අමානුෂික ලෙස බැනවැදි  හිසට සහ කන ප්‍රදේශයට පහර දුන් බව පොලිස් සැරයන් 25468 සුනිල් ශාන්ත සඳහන් කළා.\nඔහු මේ වන විට  මීගමුව මූලික රොහලේ ප්‍රතිකාර ලබන බව සදහන්.\nරාජකාරි කටයුත්තක් සදහා අද (23) උදෑසන දිවුලපිටිය පොලිස් ස්ථානයට පිටත්ව ගොස්  සිටි මෙම නිළධාරින් දෙදෙනා එම රාජකාරි කටයුත්තේ  නියැලෙමින් සිටියදි  කටාන ස්ථානාධිපතිවරයා ජංගම දුරකථනයෙන් කතාකර වෙනත් සිද්ධියක් සදහා යාමට වහා එන ලෙස පණිවුඩයක් ලබාදි තිබෙනවා.\nපසුව එම නිළධාරින්  පවරා තිබු කටයුත්තද කඩිනමින් අවසන්කර යළි  කටාන පොලිස්  ස්ථානයට පැමිණෙන විට පැය කීපයක් ගතවි තිබු හෙයින් එයට උරණවි සිටි  ස්ථානිධිපතිවරයා වෙනත් නිළධාරින් පිරිසක් යැවු බව පවසමින් බැනවැදි  සැරයන්වරයෙකුට සහ කොස්තාපල්වරයෙකුට සෙසු  නිළධාරින් ඉදිරිපිට පහරදුන් බව සිද්ධියට මුහුනපෑ පොලිස් සැරයන්වරයා සහ කොස්තාපල්වරයා පවසා තිබෙනවා.\nමේ සම්බන්ධයෙන් මීගමුව සහකාර පොලිස් අධිකාරි ලලිත් රෝහන ගමගේ සහ කටාන පොලිසිය දැනුවත් කර  ඇති බවයි සැරයන් 25468 සුනිල් ශාන්ත  මීගමුව රොහල් බළධාරියෙකු සමග පවසා ඇත්තේ.\nමින් පෙර අවස්ථාවකදිද  කටාන පොලිසියේ නිළධාරියෙකුට මෙම ස්ථානාධිපතිවරයා විසින් රාජකාරි ගිනි අවියක් හිසට තබා තර්ජනයක් කල බවට පැවැසෙන සිද්ක්ධියක් සම්බන්ධයෙන්  කාටාන පොලීසිය විමර්ශයක් අරඹා තිබු බවද වාර්තා වනවා.\nමෙම සිද්ධිය සම්බන්ධයෙන්  විමසීමක් කිරීමට කටාන ස්ථානාධිපති තේමීය ජගත් සේනාරත්න සම්බන්ධකර ගැනීමට උත්සහ කළ ද එය ව්‍යාර්ථ වී තිබෙනවා.\nඡායාරූප - කටුනායක ,ප්‍රසාද් මුතුකුඩ",
       "URL": "https://www.hirunews.lk/164253/සැරයන්වරයෙකුට-සහ-කොස්තාපල්වරයෙකුට-පහරදුන්-බවට-කටාන-ස්ථානාධිපතිට-චෝදනා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4455"
}