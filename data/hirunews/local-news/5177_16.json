{
       "Source": "hirunews",
       "Timestamp": "Monday, 08 February 2016 - 14:35",
       "Headline": "රතුපස්වල ජල මූලාශ්‍රවල නියමිත පී.එච්. අගය නෑ",
       "News Content": "රතුපස්වල ප්‍රදේශයේ භූගත ජල මූලාශ්‍රවල නියමිත පී.එච්. අගය නොමැති බවට ශ්‍රී ලංකා ප්‍රමිති ආයතනය ප්‍රකාශ කර ඇතැයි මධ්‍යම පරිසර අධිකාරිය අද අභියාචනාධිකරණයට දැනුම් දුන්නා.\nසියනෑ ජලය සුරැකීමේ සංවිධානය සහ පරිසර යුක්ති කේන්ද්‍රය ගොනුකළ රිට් පෙත්සමක් අද කැඳවනු ලැබුවේ අභියාචනාධිකරණ සභාපති විනිසුරු විජිත් මළල්ගොඩ සහ ප්‍රීති පද්මන් සූරසේන හමුවේයි.\nමේ සම්බන්ධයෙන් ගැනීමට නියමිත ඉදිරි ක්‍රියාමාර්ග දැනුම්දෙන ලෙස අදාළ සංවිධානවලට අභියාචනාධිකරණය නියෝගයක්ද නිකුත් කළා.\nරතුපස්වල ජල ගැටළුවට මුල්වූ කර්මාන්තශාලාව එම ස්ථානයෙන් ඉවත් කිරීමේ නියෝගයක් නිකුත් කරන්නැයි ඉල්ලා ගොනුකළ මෙම පෙත්සම අප්‍රේල් මස 28 වනදා යළි කැඳවනු ඇති.",
       "URL": "https://www.hirunews.lk/125736/රතුපස්වල-ජල-මූලාශ්‍රවල-නියමිත-පී-එච්-අගය-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5177"
}