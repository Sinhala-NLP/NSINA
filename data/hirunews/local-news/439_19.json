{
       "Source": "hirunews",
       "Timestamp": "Sunday, 02 April 2023 - 9:21",
       "Headline": "තහනම් කෘෂි රසායන ප්‍රවාහනය කළ දෙදෙනෙකු අත්අඩංගුවට",
       "News Content": "ආනයනය තහනම් කරන ලද කෘෂි රසායනික ද්‍රව්‍ය තොගයක් ලොරි රථයකින් ප්‍රවාහනය කළ පුද්ගලයින් දෙදෙනෙකු දිවුලපිටිය නගරයේදී අත්අඩංගුවට ගෙන තිබෙනවා.\nවිවිධ වර්ගයේ කෘෂි රසායන පැකට් 1950 ක් මෙහිදී සොයාගෙන ඇති අතර, ඒවායේ වටිනාකම රුපියල් දහසය ලක්ෂ 72,500 ක් බවයි පොලිසිය සඳහන් කළේ.\nවයස අවුරුදු 40 සහ 45 වයස්වල පසුවන ඔවුන් වැල්ලවාය සහ දියතලාව ප්‍රදේශවල පදිංචිකරුවන් බව සඳහන්.\nඑමෙන්ම බලපත්‍ර නොමැතිව කොතලහිඹුටු කොටස් කිලෝග්‍රෑම් 539 ක් කැබ් රථයකින් ප්‍රවාහනය කළ පුද්ගලයෙකු ද දිවුලපිටිය ප්‍රදේශයේදී අත්අඩංගුවට ගෙන ඇති අතර, ඔහු 35 හැවිරිදි කැබිතිගොල්ලෑව ප්‍රදේශයේ පදිංචිකරුවෙකු බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/331509/තහනම්-කෘෂි-රසායන-ප්‍රවාහනය-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=439"
}