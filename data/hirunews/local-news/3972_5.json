{
       "Source": "hirunews",
       "Timestamp": "Friday, 27 April 2018 - 10:50",
       "Headline": "හොරණ රබර් සැකසුම් කර්මාන්තශාලාවේ හිමිකරු අධිකරණයට භාරවෙයි",
       "News Content": "පස් දෙනෙකුට මරු කැඳවමින් හොරණ - බැල්ලපිටිය ප්‍රදේශයේ රබර් සැකසුම් කර්මාන්තශාලාවේ සිදුවූ අනතුර සම්බන්ධයෙන් එහි හිමිකරු නීතිඥයෙකු මාර්ගයෙන් අධිකරණයට භාර වුණා.\nඒ ඊට අදාළ නඩුව හොරණ මහේස්ත්‍රාත් ජයරුවන් දිසානායක හමුවේ අද (27) විභාගයට ගත් අවස්ථාවේදීයි.\nපෙරේදා ඊට අදාළ නඩුව කැඳවූ අවස්ථාවේදී අනතුර සම්බන්ධයෙන් මීට පෙර අත්අඩංගුවට ගත් එහි ජ්‍යෙෂ්ඨ රසායනාගාර පාලකවරිය සහ කළමනාකරු අද දිනය දක්වා රක්ෂිත බන්ධනාගාර ගත කෙරුණා.\nඑමෙන්ම මියගිය එක් අයෙකුගේ පවුලකට රුපියල් දෙලක්ෂ 50,000 ක වන්දි මුදලක් එදිනම ගෙවන ලෙසට ද එහිදී නියෝග කළා.",
       "URL": "https://www.hirunews.lk/189378/හොරණ-රබර්-සැකසුම්-කර්මාන්තශාලාවේ-හිමිකරු-අධිකරණයට-භාරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3972"
}