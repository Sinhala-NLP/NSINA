{
       "Source": "hirunews",
       "Timestamp": "Tuesday, 16 October 2018 - 13:47",
       "Headline": "දිවයිනේ බොහෝ ප්‍රදේශවලට අද පස්වරුවේත් වැසි",
       "News Content": "දිවයිනේ බොහෝ ප්‍රදේශවලට පස්වරු කාලයේදී ගිගුරුම් සහිත වැසි ඇතිවීමේ හැකියාවේ තරමක වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nවැසි ඇති වන විට තද සුළං මෙන්ම අකුණු අනතුරු ද සිදුවිය හැකි බැවින් ඒ සම්බන්ධයෙන් අවදානයෙන් පසුවන ලෙසයි එම දෙපාර්තමේන්තුව ජනතාවට දැනුම් දෙන්නේ.\nඑමෙන්ම මධ්‍යම, ඌව, සබරගමුව, උතුරුමැද සහ වයඹ පළාත්වල මෙන්ම මන්නාරම දිස්ත්‍රික්කයේ ද මිලිමීටර් 100ක පමණ තද වැසි ඇති විය හැකි බව කාලගුණ විද්‍යා දෙපාර්තමේන්තුව නිකුත් කළ නවතම නිවේදනයේ සඳහන්.",
       "URL": "https://www.hirunews.lk/202246/දිවයිනේ-බොහෝ-ප්‍රදේශවලට-අද-පස්වරුවේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3696"
}