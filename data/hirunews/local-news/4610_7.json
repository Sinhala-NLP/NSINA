{
       "Source": "hirunews",
       "Timestamp": "Friday, 17 March 2017 - 9:13",
       "Headline": "වන සංරක්ෂණවලට අයත් රක්ෂිතවල කැණීම් සිදුකිරීම සදහා බලපත්‍ර ලබාදීම තාවකාලිකව නතර කෙරේ",
       "News Content": "දැනට මතුව ඇති පරිසර ප්‍රශ්නය පිළිබදව සැලකිල්ලට ගෙන වන සංරක්ෂණයට අයත් රක්ෂිතවල පස්, වැලි, බොරළු සහ කළුගල් කැණීම සදහා බලපත්‍ර ලබාදීම තාවකාලිකව නතර කර තිබෙනවා.\nවන සංරක්ෂණ ජනරාල් අනුර හතුරුසිංහ සදහන් කළේ දැනට පුද්ගලිකව සහ විවිධ සමාගම් මගින් ඉදිරිපත් වී බලපත්‍ර ලබා ගනිමින් අදාළ කැණීම් සිදුකළ බවයි.\nඑහෙත්, මින් ඉදිරියට එම සියළු අවශ්‍යතාවයන් සදහා රජයේ ආයතනයක් මගින් සිදුකිරීමට තීරණය කර තිබෙනවා.\nනිසි ක්‍රමවේදයකින් තොරව පස්, වැලි, බොරළු සහ කළු ගල් කැණීම සිදුවන බවට ලැබුණු පැමිණිලි සැලකිල්ලට ගනිමිනුයි මෙම තීරණය ගෙන ඇත්තේ.",
       "URL": "https://www.hirunews.lk/157061/වන-සංරක්ෂණවලට-අයත්-රක්ෂිතවල-කැණීම්-සිදුකිරීම-සදහා-බලපත්‍ර-ලබාදීම-තාවකාලිකව-නතර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4610"
}