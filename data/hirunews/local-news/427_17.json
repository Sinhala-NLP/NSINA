{
       "Source": "hirunews",
       "Timestamp": "Saturday, 08 April 2023 - 7:51",
       "Headline": "සුබසාධන සමීක්ෂකයන්ට ගෙවීම් පමාවූ හේතුව හෙළිවෙයි",
       "News Content": "දත්ත පද්ධතියේ ඇතිවූ දෝෂයක් හේතුවෙන් සමාජ සුභසාධන ප්‍රතිලාභීන් සමීක්ෂණයට සහභාගී වූ නිලධාරීන්ට මුදල් ගෙවීමට ප්‍රමාද වූ බව සුභසාධක ප්‍රතිලාභ මණ්ඩලයේ සභාපති ඩී. විජේරත්න ප්‍රකාශ කළා.\nසුබසාධක ප්‍රතිලාභ ලබා ගැනීම සඳහා අයදුම්කරුවන් ලක්ෂ 37ක් අයදුම්කර තිබූ අතර මේ වන විට ලක්ෂ 32ක ගේ තොරතුරු සටහන් කරගෙන අවසන් බවයි සුභසාධක ප්‍රතිලාභ මණ්ඩලයේ සභාපතිවරයා වැඩිදුරටත් කියා සිටියේ.\nඑමෙන්ම සමාජ සුබසාධක ප්‍රතිලාභ සමීක්ෂණය සඳහා තාවකාලිකව බඳවාගත් නිළධාරීයෙකුට එක් නිවසකින් තොරතුර ලබා ගැනීම සඳහා ගෙවීමට පොරොන්දු වූ දීමනාවෙන් හරි අඩක් ලබා දීම සම්බන්ධයෙන් එම නිලධාරීන් රජයට චෝදනා කරනවා.\nමේ සම්බන්ධයෙන් හිරු ප්‍රවෘත්ති අංශය සුභසාධක ප්‍රතිලාභ මණ්ඩලයේ සභාපති ඩී. විජේරත්නගෙන් විමසීමක දී ඔහු කියා සිටියේ දත්ත පද්ධතිය යථා තත්වයට පත් කිරීමෙන් අනතුරුව අදාළ මුදල් නිසියාකාරව ලබා දෙන බවයි.",
       "URL": "https://www.hirunews.lk/331979/සුබසාධන-සමීක්ෂකයන්ට-ගෙවීම්-පමාවූ-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=427"
}