{
       "Source": "hirunews",
       "Timestamp": "Monday, 03 October 2022 - 13:09",
       "Headline": "මෛත්‍රී මහ පාරට - බිමත් ඉඳ ගනී (වීඩියෝ)",
       "News Content": "හබරණ - මඩකලපුව මාර්ගයේ, පොළොන්නරුව පොළ හන්දියේ දී ගොවීන් සිදුකළ විරෝධතාවකට හිටපු ජනාධිපති මෛත්‍රීපාල සිරිසේන ද අද (03) එක්වුණා.\nහිරු වාර්තාකරු සඳහන් කළේ හිටපු ජනාධිපති මෛත්‍රිපාල සිරිසේන සහ ඔහුගේ පුත් දහම් සිරිසේන විරෝධතාවට එක්වී මාර්ගයේ බිම වාඩිවී ඊට සහය පළ කළ බවයි.\nවී කිලෝවක් සඳහා රුපියල් 150 ක සහතික මිලක් ලබාදෙන ලෙස ඉල්ලමිනුයි ඔවුන් මෙම විරෝධතාව අද උදෑසන ආරම්භ කළේ. ඒ සඳහා ප්‍රදේශ රැසක ගොවි සංවිධානවල නියෝජිතයින් එක්ව සිටියා.\nමේ අතර ලෝක ජනාවාස දිනයට සමගාමීව නිවාස සාදා ගැනීම සඳහා ඉඩම් ලබා දෙන ලෙස ඉල්ලමින් සහ තවත් ගැටළු කිහිපයක් මුල් කරගනිමින් වතු කම්කරුවන් පිරිසක් ද අද කොළඹ - කොටුව දුම්රියපොළ ඉදිරිපිට විරෝධතාවක නිරතවුණා.",
       "URL": "https://www.hirunews.lk/316936/මෛත්‍රී-මහ-පාරට-බිමත්-ඉඳ-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=827"
}