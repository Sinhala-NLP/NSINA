{
       "Source": "hirunews",
       "Timestamp": "Wednesday, 05 January 2022 - 11:26",
       "Headline": "රට ගොඩනැඟීමට නම් අනාගතවාදී සැලසුම් අවශ්‍ය බවට විපක්ෂ නායකගෙන් පණිවිඩයක්(වීඩියෝ)",
       "News Content": "රටක් ගොඩනැඟීම සඳහා සැලසුම් ක්‍රියාත්මක කිරීමේ දී අතිශයින්ම සංවේදී අවශ්‍යතා පිළිබඳව ද අවධානය යොමු කළ යුතු බව පවසන විපක්ෂ නායකතවරයා, එසේ නො වූ විට ඇති වන්නේ ඛේදවාචකයක් යැයි සඳහන් කරනවා.\nජීවිත රැසක් අහිමි කළ කින්නියා පාලම් පාරු අනතුරට හේතු වූ කින්නියා පාලම ඉදිකිරීමේ කටයුතු තවමත් එක ම තැන බව පැවසූ විපක්ෂ නායකවරයා, එය 'විසි වැනි සංශෝධනයේ පාලමක්. යයි ද පවසනවා.\nකින්නියා කුරන්ජන්කර්නි කළපුවේ පාලම් පාරු අනතුරට ලක් ව ජීවිතක්ෂයට පත් වූ සහ අනතුරට ලක් වූ පවුල් සඳහා මූල්‍ය ආධාර ලබා දීමක් විපක්ෂ නායක සජිත් ප්‍රේමදාසගේ ප්‍රධානත්වයෙන් ඊයේ (04) සිදු වුණා.\nඒ අවස්ථාවට සම්බන්ධ වෙමිනුයි ඔහු මෙම අදහස් පළ කළේ.\nමේ දිනවල විපක්ෂ නායක සජිත් ප්‍රේමදාස උතුරු නැගෙනහිර ප්‍රදේශයේ 'සක්වල වැඩසටහන', 'සමගි ජනබලවේගයෙන් හුස්මක්' වැඩසටහන ඇතුළු වැඩසටහන් රැසක් දියත් කරමින් සිටින අතරතුර මේ අවස්ථාවට එක් වී තිබුණා.",
       "URL": "https://www.hirunews.lk/293072/රට-ගොඩනැඟීමට-නම්-අනාගතවාදී-සැලසුම්-අවශ්‍ය-බවට-විපක්ෂ-නායකගෙන්-පණිවිඩයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1448"
}