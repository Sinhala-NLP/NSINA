{
       "Source": "hirunews",
       "Timestamp": "Wednesday, 06 September 2023 - 11:44",
       "Headline": "හිටපු ක්‍රිකට් ක්‍රීඩක සචිත්‍ර සේනානායක අත්අඩංගුවට (UPDATE)/ (වීඩියෝ)",
       "News Content": "UPDATE...........................................\nක්‍රීඩා අමාත්‍යාංශයේ විශේෂ විමර්ශන ඒකකයට භාරවීමෙන් පසු අත්අඩංගුවට ගත් හිටපු ක්‍රිකට් ක්‍රීඩක සචිත්‍ර සේනානායක කොළඹ මහේස්ත්‍රාත් අධිකරණයට ඉදිරිපත් කර තිබෙනවා.\nඒ අනුව සැකපිට අත්අඩංගුවට ගත් හිටපු ක්‍රිකට් ක්‍රීඩක සචිත්‍ර සේනානායක, සැප්තැම්බර් 15 දක්වා රක්ෂිත බන්ධනාගාර ගත කර ඇති වබයි වාර්තා වන්නේ.\n...........................................................\nහිටපු ක්‍රිකට් ක්‍රීඩක සචිත්‍ර සේනානායක ක්‍රීඩා වැරදි වැළැක්වීමේ විශේෂ විමර්ශන ඒකකයට භාරවීමෙන් පසු අත්අඩංගුවට ගෙන තිබෙනවා.\nතරග පාවාදීම් සම්බන්ධයෙන් එල්ල වූ චෝදනා මත මොහුව අත්අඩංගුවට ගෙන ඇති බවයි වාර්තා වන්නේ.\nසචිත්‍ර සේනානායකට කොළඹ මහේස්ත්‍රාත් අධිකරණය විසින් විදෙස් ගමන් තහනමක් පනවා තිබුණා.\nකෙසේ වෙතත් ඔහු මීට පෙර එම චෝදනා ප්‍රතික්ෂේප කර තිබූ අතර මෙය තමාට අපහාස කිරීමට සහ මඩ ගැසීමට ගන්නා උත්සාහයක් බවද පවසා තිබීම විශේෂත්වයක්.",
       "URL": "https://www.hirunews.lk/347325/හිටපු-ක්‍රිකට්-ක්‍රීඩක-සචිත්‍ර-සේනානායක-අත්අඩංගුවට-update-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=49"
}