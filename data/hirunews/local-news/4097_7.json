{
       "Source": "hirunews",
       "Timestamp": "Friday, 02 February 2018 - 8:22",
       "Headline": "සිසුවෙකුට දඬුවම් කළැයි ගුරුවරයෙකුට 6 දෙනෙකු පහරදෙයි",
       "News Content": "කල්පිටිය - ආලංකුඩා මුස්ලිම් විද්‍යාලයේ ගුරුවරයෙකු සිසුවෙකුට දඬුවම් කළ බවට කුපිත වූ පුද්ගලයන් 6 දෙනෙකු පාසලට කඩා වැදී එම ගුරුවරයාට පහරදී ඇති බව වාර්තා වනවා.\nඑම විද්‍යාලයේ 10 වන ශ්‍රේණියේ පන්ති භාර ගුරුවරයා ලෙස කටයුතු කරන ගුරුවරයෙකුයි මෙලෙස පහරකෑමට ලක්වී ඇත්තේ.\nඅදාළ ගුරුවරයා රෝහල් ගත කර ඇති අතර, සිද්ධිය සම්බන්ධයෙන් දඬුවම් ලැබූ බව කියන සිසුවාගේ පියා අත්අඩංගුවට ගෙන තිබෙනවා.\nපහරදීමට සම්බන්ධ අනෙකුත් පුද්ගලයන් අත්අඩංගුවට ගැනීම සඳහ නොරොච්චෝලේ පොලීසිය පරීක්ෂණ පවත්වනු ලබනවා.\nරෝහල් ගතව සිටින ගුරුවරයා පොලීසියට සඳහන් කර ඇත්තේ අදාළ සිසුවා සිසුවියන්ට නොහොබිනා ආකාරයෙන් උසුලූ විසුලූ කිරීම නිසා ඔහුට අවවාද කළ බවත්, එයින් පළක් නොවූ නිසා දඬුවම් කළ බවයි.",
       "URL": "https://www.hirunews.lk/182662/සිසුවෙකුට-දඬුවම්-කළැයි-ගුරුවරයෙකුට-6-දෙනෙකු-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4097"
}