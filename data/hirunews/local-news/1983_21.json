{
       "Source": "hirunews",
       "Timestamp": "Saturday, 01 May 2021 - 11:53",
       "Headline": "කාන්තා මෘත ශරීර දෙකක් මාරු වී නිකවැරටිය රෝහල උණුසුම් වෙයි",
       "News Content": "නිකවැරටිය රෝහලේදී කාන්තා මෘත ශරීර දෙකක් මාරු වීමෙන් එහි උණුසුම් තත්ත්වයක් ඇතිව තිබෙනවා.\nඅප වාර්තාකරු සඳහන් කළේ ඊයේ (30) රාත්‍රියේදී මෙම උණුසුම් තත්ත්වය ඇති වූ බවයි.\nනිකවැරටිය, තරනගොල්ල ප්‍රදේශයේ පදිංචිව සිටි 67 හැවිරිදි කාන්තාවකගේ සහ මහව ප්‍රදේශයේ පදිංචිව සිටි 81 හැවිරිදි කාන්තාවකගේ මෘත ශරීර මෙලෙස මාරු වී ඇති බවයි වාර්තා වන්නේ.\n67 හැවිරිදි කාන්තාවගේ මෘත ශරීරය මහව ප්‍රදේශයේ මියගිය කාන්තාවගේ ඥාතීන් වෙත භාර දී ඇති අතර ඔවුන් එම මෘත ශරීරය ආදාහනාගාරයකට ගෙන ගොස් අවසන් කටයුතු සිදුකර ඇතැයි වාර්තා වනවා.\nඅනතුරුව නිකවැරටිය ප්‍රදේශයේ මියගිය කාන්තාවගේ ඥාතීන් මෘත ශරීරය ලබාගැනීමට රෝහලට පැමිණි අවස්ථාවේ දී එය තම ඥාතියාගේ නොවන බව අනාවරණය වීමත් සමඟ ඔවුන් රෝහල තුලදී කලහකාරී ලෙස හැසිරී තිබෙනවා.\nකෙසේ වෙතත් මෙම දෙපිරිසටම අද (01) දිනයේ දී රෝහල වෙත පැමිණෙන ලෙස රෝහල් බලධාරීන් දැනුම් දී ඇති බව අප වාර්තාකරු සඳහන් කළා.",
       "URL": "https://www.hirunews.lk/270079/කාන්තා-මෘත-ශරීර-දෙකක්-මාරු-වී-නිකවැරටිය-රෝහල-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1983"
}