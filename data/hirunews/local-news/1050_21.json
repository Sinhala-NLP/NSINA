{
       "Source": "hirunews",
       "Timestamp": "Saturday, 02 July 2022 - 21:21",
       "Headline": "ලිබියාවේ විරෝධතාකරුවන් පාර්ලිමේන්තු ගොඩනැගිල්ල ගිණි තබයි",
       "News Content": "විරෝධතාකරුවන් ලිබියාවේ නැගෙනහිර නගරයේ ටොබ්රුක් හි පාර්ලිමේන්තුවට කඩා වැදී එහි කොටස් ගිනිබත් කර තිබෙනවා.\nඒ අඛණ්ඩ විදුලි කප්පාදුව සහ අත්‍යවශ්‍ය භාණ්ඩ මිල පාලනයෙන් තොරව ඉහළ යාමට එරෙහිව පැවැති විරෝධතාවක් අතරතුරදීයි.\nලිබියානු ජනතාව එරට ටොබෘෘක් නගරයේ පිහිටි පාර්ලිමේන්තු ගොඩනැගිල්ල වටලා ප්‍රහාර එල්ල කර තිබෙනවා.\nපසුව ඔවුන් පාර්ලිමේන්තු ගොඩනැගිල්ල වටලා එහි කොටසකට ගිනි තබා තිබුණි.\nමේ වනවිට එම විරෝධතා ලිබියාවේ ට්‍රිපොලි අගනුවර ද පැවැත්වෙනවා.\nවිරෝධතා කරුවන් බලකර සිටින්නේ වහාම මැතිවරණයක් පැවැත්විය යුතු බවයි.\nලිබියානු අන්තර්වාර රජයේ ප්‍රධානියා මෙම විරෝධතාවන්ට සහාය දක්වා ඇති බව විදෙස් මාධ්‍ය වාර්තා කර සිටියා.",
       "URL": "https://www.hirunews.lk/308863/ලිබියාවේ-විරෝධතාකරුවන්-පාර්ලිමේන්තු-ගොඩනැගිල්ල-ගිණි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=1050"
}