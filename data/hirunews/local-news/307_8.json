{
       "Source": "hirunews",
       "Timestamp": "Tuesday, 30 May 2023 - 14:03",
       "Headline": "දඹුල්ල හිටපු නගරාධිපතිවරයාගේ සොහොයුරා අත්අඩංගුවට Update",
       "News Content": "දඹුල්ල මහේස්ත්‍රාත් අධිකරණය විසින් 12 හැවිරිදි පිරිමි ළමයෙකුට ලිංගික අතවර කළැයි කියන සිද්ධියක් සම්බන්ධයෙන් අත්අඩංගුවට ගත් දඹුල්ල හිටපු නගරාධිපතිවරයෙකුගේ සොහොයුරා ජූනි 5 දක්වා රක්ෂිත බන්ධනාගාර ගත කර තිබෙනවා.\n--------------------- Update 04.04pm ---------------------\nදොළොස් හැවිරිදි පිරිමි දරුවෙකු අපයෝජනය කිරීමේ සිද්ධිය සම්බන්ධයෙන් චෝදනා එල්ලවී ඇති දඹුල්ල මහනගර සභාවේ හිටපු නගරාධිපති ජාලිය ඕපාතගේ වැඩිමහල් සොහොයුරා අත්අඩංගුවට ගෙන තිබෙනවා.\nඅද මෙම පුද්ගලයා අත්අඩංගුවට ගත් බවයි ජාතික ළමා රක්ෂක අධිකාරියේ සභාපති ආචාර්ය උදය කුමාර අමරසිංහ සඳහන් කළේ.\nපසුගිය වසරේ අවස්ථා කිහිපයකදී මොහු මෙම පිරිමි දරුවා අපයෝජනය කර ඇති බවට පොලිස් ළමා හා කාන්තා කාර්යාංශයට පැමිණිලි කිහිපයක් ලැබී තිබුණා.\nඒ අනුව සිදුකළ විමර්ශනයකට අදාළවයි දඹුල්ල මහනගර සභාවේ වැඩ පාලකවරයෙකු ලෙස කටයුතු කරන දඹුල්ල මහනගර සභාවේ හිටපු නගරාධිපති ජාලිය ඕපාතගේ වැඩිමහල් සොහොයුරා මෙලෙස අත්අඩංගුවට ගනු ලැබුවේ.",
       "URL": "https://www.hirunews.lk/336590/දඹුල්ල-හිටපු-නගරාධිපතිවරයාගේ-සොහොයුරා-අත්අඩංගුවට-update",
       "Category": "Local News",
       "Parent URL": "https://www.hirunews.lk/local-news.php?pageID=307"
}