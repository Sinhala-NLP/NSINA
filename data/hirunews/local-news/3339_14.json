{
       "Source": "hirunews",
       "Timestamp": "Wednesday, 22 May 2019 - 20:55",
       "Headline": "කේරළ ගංජා තොගයක් සමග දෙදෙනෙකු අත්අඩංගුවට",
       "News Content": "මැදවච්චිය නගරයේදී කේරළ ගංජා තොගයක් මෝටර් රථයකින් ප්‍රවාහනය කරමින් සිටි පුද්ගලයන් දෙදෙනෙකු පොලිස් අත්අඩංගුවට ගෙන තිබෙනවා.\nනාවික හමුදාවෙන් පොලිසියට ලැබුනු තොරතුරකට අනුවයි මැදවච්චිය නගරයේ මාර්ග බාධකයක් අසලදී පොලිසිය අදාළ මෝටර් රථය පරීක්ෂා කර ඇත්තේ.\nඑහිදී මෝටර් රථයේ තිබී කේරළ  ගංජා කිලෝ 132කට වැඩි ප්‍රමාණයක් සොයාගෙන තිබෙනවා.\nඒවා පාර්සල් 66ක අසුරා තිබු බවයි අප වාර්තාකරු සඳහන් කළේ.\nමන්නාරම පරයානකුලම් ප්‍රදේශයේ සිට මෙම කේරළ ගංජා ප්‍රවාහනය කරමින් තිබී ඇතැයි අනාවරණ වී තිබෙනවා.\nඅත්අඩංගුවට ගත් සැකකරුවන් දෙදෙනා අනුරාධපුර ප්‍රදේශයේ පදිංචි අවුරුදු 50 සහ 51 වයස්වල පසුවන දෙදෙනෙක්.\nසැකකරුවන් හෙට අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/216905/කේරළ-ගංජා-තොගයක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3339"
}