{
       "Source": "hirunews",
       "Timestamp": "Wednesday, 21 September 2022 - 21:23",
       "Headline": "ප්‍රේමයෙන් ගමක් රත් වෙයි - තත්ත්වය පාලනයට හමුදා සහායත් ඉල්ලයි",
       "News Content": "කිලිනොච්චි- විශ්වමඩු- කන්නගිනගර් ගම්මානයේ ප්‍රේම සබඳතාවක් මුල්කරගෙන උණුසුම් තත්ත්වයක් හටගෙන තිබෙනවා.\nමෙම උණුසුම් තත්ත්වය ඇති වී තිබෙන්නේ, පුන්නේනිරාවී හා කන්නගිනගර් යන ප්‍රදේශ දෙක අතරයි.\nපසුගිය 19 වැනි දින මෙම සිදුවීම පෙම් පළහිලව්වක් හේතුවෙන් ඇතිව ඇති අතර තත්ත්වය පාලනයට ධර්මපුරම් පොලිසිය විසින් අහසට වෙඩි තැබීම් ද සිදු කරනු ලැබුවා.\nනමුත් මෙම කළහකාරී තත්ත්වය අද (21) දිනයේදිත් ඇති ව ඇත්තේ පුන්නෙයිනිරාවි ප්‍රදේශයේදියි.\nඑහිදී එම වැසියන්ට පහරදීමක් ද සිදුව ඇති බවට පොලිසියට පැමිණිලි ලැබී තිබෙනවා.\nමේ සමග කත්තගිනගර් ප්‍රදේශවාසීන් ඉල්ලා සිටින්නේ තම ආරක්ෂාව සඳහා හමුදා සහාය ලබාදෙන ලෙසයි.",
       "URL": "https://www.hirunews.lk/315969/ප්‍රේමයෙන්-ගමක්-රත්-වෙයි-තත්ත්වය-පාලනයට-හමුදා-සහායත්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=853"
}