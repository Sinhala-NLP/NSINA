{
       "Source": "hirunews",
       "Timestamp": "Friday, 03 November 2017 - 6:58",
       "Headline": "සහල් මිල ගැන තොග සහ සිල්ලර ව්‍යාපාරිකයින්ගෙන් අනතුරු ඇඟවීමක්",
       "News Content": "ඉදිරි සති දෙක තුළදී සහල් මිල තවත් ඉහළ යා හැකි බව සමස්ත ලංකා අත්‍යාවශ්‍ය ආහාර ද්‍රව්‍ය තොග සහ සිල්ලර ව්‍යාපාරිකයින්ගේ සංගමය පවසනවා.\nඑහි සභාපති බන්දුල ජයමාන්න හිරු ප්‍රවෘත්ති අංශයට සඳහන් කළේ ඉන්දියාවේ සහල් මිල ද ඉහළ ගොස් ඇති බවයි.\nදැනට වැඩි වශයෙන් ඉන්දියාවෙන් සහල් ආනයනය කිරීම නිසා සහල් මිල තවත් ඉහළ යා හැකි බවයි ඔහු සඳහන් කළේ.\nකෙසේ වෙතත්, ඊයේ සිට සතොස හරහා අඩු මිලට සහල් අලෙවි කිරීමට රජය පියවර ගත්තා.\nඒ අනුව, සම්බා සහල් රුපියල් 78කට ද , නාඩු රුපියල් 74 කට ද, අලෙවි කෙරෙනු ඇති.",
       "URL": "https://www.hirunews.lk/175135/සහල්-මිල-ගැන-තොග-සහ-සිල්ලර-ව්‍යාපාරිකයින්ගෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4238"
}