{
       "Source": "hirunews",
       "Timestamp": "Friday, 12 August 2016 - 10:51",
       "Headline": "දෙමව්පියන්ගේ ආදරය නැති බව පවසා පාසැල් දැරියක් නිවසින් පළා යයි",
       "News Content": "දෙමව්පියන්ට ලිපියක් ලියා තබා නිවසින් පළාගිය සිසුවියක් සොයා දංකොටුව පොලිසිය විමර්ශණ ආරම්භ කර තිබෙනවා.\nමවගේ සහ පියාගේ ආදරය තමන්ට නොලැබෙන බවට පවසමින් ඇය මෙම ලිපිය ලියා තබා ඇති බවයි අප වාර්තාකරු සඳහන් කලේ.\nමෙලෙස අතුරුදන්වී ඇත්තේ දංකොටුව ප්‍රදේශයේම පදිංචි අවුරුදු 16 ක් වන පාසැල් සිසුවියක්.\nඇය එම ප්‍රදේශයේම බාලිකා විද්‍යාලයක ඉගෙනුම ලබමින් සිටි බව සඳහන්.\nපෙරේදා පෙරවරු 11.30 ට පමණ දියණිය නිවසින් අතුරුදන්වී ඇති අතර ඒ සම්බන්ධයෙන් සොයා බැලීමේදී ලිපිය හමුවී ඇති බව දැරියගේ මව්පියන් පොලිසියට පැමිණිලි කර තිබෙනවා.\nදංකොටුව පොලිසියයි මේ සම්බන්ධයෙන් විමර්ශණ මෙහෙයවන්නේ.",
       "URL": "https://www.hirunews.lk/140442/දෙමව්පියන්ගේ-ආදරය-නැති-බව-පවසා-පාසැල්-දැරියක්-නිවසින්-පළා-යයි",
       "Category": "Local News",
       "Parent URL": "https://www.hirunews.lk/local-news.php?pageID=4926"
}