{
       "Source": "hirunews",
       "Timestamp": "Thursday, 21 December 2017 - 9:50",
       "Headline": "දිවයින පුරා අදත් වැසි",
       "News Content": "වායුගෝලයේ පවතින තරංගාකාරී කැළඹිලි ස්වභාවය හේතුවෙන් අද දිනයේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනැගෙනහිර, සබරගමුව, දකුණ සහ ඌව පළාත්වලට සහ කළුතර දිස්ත්‍රික්කයේ ඇතැම් ස්ථානවලට මිලිමීටර 75 ට වැඩි වැසි ඇතිවිය හැකි බවයි ඔවුන් නිකුත් කළ නිවේදනයක දැක්වෙන්නේ.\nමේ අතර ජාතික ආපදා කළමනාකරණ මධ්‍යස්ථානයේ සහකාර  අධ්‍යක්‍ෂ ප්‍රදීප් කොඩිප්පිලි ඉල්ලා සිටියේ දිවයිනට දකුණු සහ ගිණිකොණ දෙසින් වන ගැඹුරු මුහුදු ප්‍රදේශවල සුළගේ වේගය පැයට කිලෝමීටර 70 ත්, 80 ත් දක්වා ඉහළ යා හැකි බැවින් ඒ පිළිබඳ ධීවර සහ නාවික ප්‍රජාව අවධානයෙන් සිටින ලෙසයි.",
       "URL": "https://www.hirunews.lk/178934/දිවයින-පුරා-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4163"
}