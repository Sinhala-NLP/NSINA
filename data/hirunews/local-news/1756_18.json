{
       "Source": "hirunews",
       "Timestamp": "Friday, 13 August 2021 - 15:05",
       "Headline": "පාස්කු වින්දිතයින් ට සාධාරණය ඉල්ලා 21 වෙනිදා කලු කොඩි විරෝධතාවක්",
       "News Content": "පාස්කු ප්‍රහාරය සම්බන්ධයෙන් මෙතෙක් සාධාරණය ඉටුවී නොමැති බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් මාධ්‍ය වෙත නිවේදනයක් නිකුත් කරමින් සඳහන් කරනවා.\nඑම නිවේදනයේ දැක්වෙන්නේ මීට වසර දෙකකට පෙර පාස්කු ඉරිදා වේ සිදු වූ බෝම්බ ප්‍රහාරය සම්බන්ධයෙන් වගකිවයුත්තන්ට නීතිය ක්‍රියාත්මක කරන ලෙස ජනාධිපතිවරයාගෙන් සිදු කළ ඉල්ලීමට පවා යහපත් ප්‍රතිචාරයක් නොලැබුණ බවයි.\nඑම ලිපියේ වැඩිදුරටත් දැක්වෙන්නේ පාස්කු ප්‍රහාරය සිදු වූ සමයේ පැවති රජය සහ පාස්කු ප්‍රහාරය දඩමීමා කරගෙන බලයට පැමිණි රජයත් එය සිදු කළ උන් සොයා නීතිය ඉදිරියට පමුණුවා ඔවුන්ට දඬුවම් කිරීමට උත්සුක නොවන බවටයි.\nඔවුන් සෑම විටම මෙම තත්ත්වය ප්‍රයෝජනයට ගෙන ඒ හරහා බාල දේශපාලනයක යෙදෙන බව කාදිනල් හිමිපාණන් නිකුත් කළ නිවේදනයේ වැඩිදුරටත්.\nදිගින් දිගටම බලධාරීන් වෙතින් සිදු කෙරෙන මෙම මගහැරීම් වලට විරෝධය දැක්වීමක් ලෙස ලබන විසි එක් වන සෙනසුරාදා (21) සියලු කතෝලික, ක්‍රිස්තියානි දේවස්ථානවල සහ නිවෙස් වල කළු කොඩි ඔසවා විරෝධතාවක් දියත් කරන බව මෙම ලිපියේ වැඩිදුරටත් සඳහන්.\nකාදිනල් හිමිපාණන් වැඩිදුරටත් ඉල්ලා සිටින්නේ පවතින කොවිඩ් -19 වසංගත තත්වය හේතුවෙන් විරෝධතා ව්‍යාපාර උද්ඝෝෂණ ආදිය සිදු කිරීමට බාධා පැමිණෙන හෙයින් මෙම ක්‍රියා මාර්ගය කෙරෙහි යොමු වූ බවයි.\nපාස්කු ප්‍රහාරය සම්බන්ධයෙන් සාධාරණය ඉල්ලන සියලු දෙනා හට ජාති ආගම් භේදයෙන් තොරව මෙම විරෝධතා ව්‍යාපාරයට එක්විය හැකි බවත් එම ලිපියේ වැඩිදුරටත් සඳහන් කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන්\nමාධ්‍ය වෙත නිකුත් කළ සම්පූර්ණ නිවේදනය මෙතැනින්.",
       "URL": "https://www.hirunews.lk/279608/පාස්කු-වින්දිතයින්-ට-සාධාරණය-ඉල්ලා-21-වෙනිදා-කලු-කොඩි-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=1756"
}