{
       "Source": "hirunews",
       "Timestamp": "Monday, 01 August 2022 - 16:11",
       "Headline": "රැට්ටාට රටින් පිටවීම තහනම්",
       "News Content": "ගාලු මුවදොර අරගලයට සම්බන්ධ සමාජ ක්‍රියාකාරිකයන් වන රැට්ටා හෙවත් රතිඳු සේනාරත්න ඇතුළු තුන්දෙනෙකුගේ විදෙස් ගමන් තහනම් කරමින් අධිකරණය විසින් නියෝගයක් නිකුත් කර තිබෙනවා.\nඒ පොලිසිය විසින් කොළඹ කොටුව මහේස්ත්‍රාත් තිළිණ ගමගෙන් කළ ඉල්ලීමකට අනුවයි.\nමේ අතර රැට්ටා හෙවත් රතිඳු සේනාරත්න සහ ඩිලාන් සේනානායක අද පස්වරුවේ කොළඹ අපරාධ කොට්ඨාසය වෙත පැමිණියා.\nඒ එම කොට්ඨාසය කළ කැඳවීමක් අනුවයි.\nකොළඹ කොටුව පොලිස් බලප්‍රදේශය තුළ අයුතු ජනරාශියක සාමාජිකයන් වශයෙන් කටයුතු කිරීම ඇතුළු චෝදනා මත කොටුව පොලිසිය විසින් ගොනුකර ඇති පැමිණිල්ලක සැකකරුවන් ලෙස නම් කර ඇති මොවුන් විදේශගතවීමේ අවදානමක් ඇති බවට පොලිසිය අධිකරණයට දන්වා තිබුණේ.\nඔහුව පසුගිය ජුනි මාසයේ දී කොටුව පොලිස් මූලස්ථානය ඉදිරිපිට පැවති විරෝධතාවකට අදාළව ඔහු අත්අඩංගුවට ගෙන රක්ෂිත බන්ධනාගාර ගත කර ද සිටියා.",
       "URL": "https://www.hirunews.lk/311591/රැට්ටාට-රටින්-පිටවීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=974"
}