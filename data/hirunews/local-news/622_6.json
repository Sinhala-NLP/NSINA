{
       "Source": "hirunews",
       "Timestamp": "Thursday, 05 January 2023 - 7:52",
       "Headline": "දියර කිරි නිෂ්පාදනය සඳහා ඉන්දීය සහාය",
       "News Content": "ශ්‍රී ලංකාව දියර කිරි සහ කිරි ආශ්‍රිත නිෂ්පාදවලින් ස්වයංපෝෂිත කිරීම සඳහා ඉන්දියානු රජයේ සහය ලබාදීමට එකඟතාවය පළ කර තිබෙනවා.\nජනාධිපති රනිල් වික්‍රමසිංහ සහ මෙරට ඉන්දියානු මහ කොමසාරිස් ගෝපාල් බාග්ලේ ඇතුළු නියෝජිත පිරිසක් ඊයේ (04) ජනාධිපති කාර්යාලයේ දී හමු වූ අතර, එහි දී ඊට එකඟතාවය පළ කර ඇති බව යි ජනාධිපති මාධ්‍ය අංශය සඳහන් කළේ.\nඒ අනුව ඉන්දියාවේ ජාතික කිරි සංවර්ධන මණ්ඩලය සහ එරට කිරි සමාගමක් එක්ව මෙරට දියර කිරි නිෂ්පාදනයට අවශ්‍ය තාක්ෂණික සහය ලබාදීමට තීරණය කර තිබෙනවා.",
       "URL": "https://www.hirunews.lk/324316/දියර-කිරි-නිෂ්පාදනය-සඳහා-ඉන්දීය-සහාය",
       "Category": "Local News",
       "Parent URL": "https://www.hirunews.lk/local-news.php?pageID=622"
}