{
       "Source": "hirunews",
       "Timestamp": "Sunday, 08 January 2023 - 16:03",
       "Headline": "ශ්‍රී ලංකා තායිලන්ත නිදහස් වෙළඳ ගිවිසුමේ තුන්වන වටයේ සාකච්ඡා හෙට",
       "News Content": "ශ්‍රී ලංකාව සහ තායිලන්තය අතර යෝජිත නිදහස් වෙළඳ ගිවිසුමට අදාළ තුන්වන වටයේ සාකච්ඡා හෙට සහ අනිද්දා යන දෙදින තුළ කොළඹදී පැවැත්වීමට නියමිතයි.\nඒ සඳහා සහභාගි වීමට නියමිත තායිලන්ත රජයේ නියෝජිත කණ්ඩායම අද පෙරවරුවේ දිවයිනට පැමිණි බවයි ජනාධිපති මාධ්‍ය අංශය සඳහන් කළේ.\nතායිලන්ත වෙළඳ සාකච්ඡා දෙපාර්තමේන්තුවේ අධ්‍යක්ෂක ජනරාල්වරයා ඇතුළු 26 දෙනෙකු එම සාකච්ඡා සඳහා පැමිණ තිබෙනවා.\nභාණ්ඩ හා සේවා වෙළඳාම, අයෝජන ඇතුළු තවත් ක්ෂේත්‍ර ගණනාවක් සම්බන්ධයෙන් මෙම සාකච්ඡා වටයේදී අවධානය යොමුකිරීමට නියමිතයි.\n2021 වසරේදී ශ්‍රී ලංකාව තායිලන්තයට ඩොලර් මිලියන 59 ක අපනයන සිදුකළ අතර තායිලන්තයෙන් ශ්‍රී ලංකාවට ඩොලර් මිලියන 355 ක ආනයන සිදුකර තිබෙනවා.\nශ්‍රී ලංකා - තායිලන්ත නිදහස් වෙළඳ ගිවිසුම 2024 වර්ෂයේ පළමු කාර්තුවේදී ක්‍රියාත්මක කිරීමට රජයේ අපේක්ෂාවයි.",
       "URL": "https://www.hirunews.lk/324563/ශ්‍රී-ලංකා-තායිලන්ත-නිදහස්-වෙළඳ-ගිවිසුමේ-තුන්වන-වටයේ-සාකච්ඡා-හෙට",
       "Category": "Local News",
       "Parent URL": "https://www.hirunews.lk/local-news.php?pageID=615"
}