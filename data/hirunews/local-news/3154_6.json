{
       "Source": "hirunews",
       "Timestamp": "Tuesday, 10 September 2019 - 13:14",
       "Headline": "ඒකාබද්ධයේ පක්ෂ නායකයින් විපක්ෂ නායක හමුවෙයි",
       "News Content": "විපක්ෂ නායක මහින්ද රාජපක්ෂ සහ ඒකාබද්ධ විපක්ෂය නියෝජනය කරන පක්ෂ නායකයින් අතර සාකච්ඡාවක් අද පස්වරුවේ විපක්ෂ නායක නිළ නිවසේදී පැවැත්වීමට නියමිතව තිබෙනවා.\nඑහිදී ඉදිරි ජනාධිපතිවරණයේ ප්‍රචාරක කටයුතු මෙන්ම නිදහස් පක්ෂය සමග පවත්වන සාකච්ඡා සම්බන්ධයෙන් වැඩි අවධානයක් යොමු වනු ඇති.\nමේ අතර විපක්ෂ නායක කාර්යාලයේ අද පැවති මාධ්‍ය හමුවකට එක්වෙමින්  ශ්‍රී ලංකා පොදුජන පෙරමුණේ සභාපති මහාචාර්ය ජී.එල්. පීරිස් කියා සිටියේ ඉදිරියේදී පිහිටුවීමට බලාපොරොත්තු වන නව ආණ්ඩුව හරහා පළමුව විදේශ විනිමය සංශෝධන පනත සංශෝධනය කිරීමට බලාපොරොත්තු වන බවයි.",
       "URL": "https://www.hirunews.lk/223989/ඒකාබද්ධයේ-පක්ෂ-නායකයින්-විපක්ෂ-නායක-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3154"
}