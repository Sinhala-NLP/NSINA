{
       "Source": "hirunews",
       "Timestamp": "Monday, 01 May 2023 - 7:35",
       "Headline": "ලංකා සමසමාජ පක්ෂයේ රැලියට තහනමක්",
       "News Content": "ලංකා සමසමාජ පක්ෂයේ ලේකම් මහාචාර්ය තිස්ස විතාරණ එම පක්ෂයේ නායකයා ලෙස නම් කරමින් එක් පාර්ශ්වයක් ද ඊට විරෝධය පළ කරමින් තවත් පාර්ශවයක් ද මරදාන පොලීසියට කළ පැමිණිල්ලක් විභාග කිරිමෙන් අනතුරුවයි පොලිසිය අධිකරණයට කරුණු වාර්තා කර තිබුණේ.\nතමන් විසින් ලංකා සමසමාජ පක්ෂයේ කාර්යාලයට ඉබි යතුරු දමා වසා තිබියදී එය, පක්ෂයේම තවත් පාර්ශ්වයක් කඩා වෙනත් ඉබි යතුරක් දැමීම සම්බන්ධයෙන් මහාචාර්ය තිස්ස විතාරණ පොලිසියට පැමිණිල්ලක් ගොනුකර තිබුණා.\nපසුව අනෙක් පාර්ශ්ව ද මේ සම්බන්ධයෙන් පැමිණිල්ලක් ගොනුකර තිබෙනවා.\nඅදාළ පාර්ශ්ව දෙකම ලංකා සමසමාජ පක්ෂ කාර්යාලය ඉදිරිපිට මැයි දින රැළි පැවැත්වීමට තීරණය කිරීමත් සමඟ එම ස්ථානයේ කළහකාරි සිදුවීමක් ඇතිවිය හැකි බවට නිගමනය කරමින් පොලිසිය අධිකරණයට කරුණු වාර්තා කර තිබුණා.\nඒ අනුවයි මෙම නියෝගය නිකුත් කර ඇත්තේ.",
       "URL": "https://www.hirunews.lk/333907/ලංකා-සමසමාජ-පක්ෂයේ-රැලියට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=378"
}