{
       "Source": "hirunews",
       "Timestamp": "Monday, 20 February 2023 - 8:52",
       "Headline": "ගෙදරින් යන්න එපා කියද්දිත් සිරිපාදේ ගියා - සිදු වූ අනතුරකින් එකම පුතු මරුට",
       "News Content": "සිරිපා වන්දනාවේ ගිය 17 හැවිරිදි තරුණයෙකු පසුගියදා (17) සිදු වූ රිය අනතුරක දී ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ බෙරලපනාතර - උඩුපිටිය ප්‍රදේශයේ පදිංචිව සිටි තුෂාන් තරින්දක නමැති පාසල් ශිෂ්‍යයෙක්.\nදෙමව්පියන්ගෙන් කළ දැඩි ඉල්ලීමකට අනුව මෙම තරුණයාගේ ආසාව ඉටු කිරීම වෙනුවෙන් සිරිපා කරුණා කිරීමේ අවස්ථාවට තම දරුවාට දුන් බවයි මියගිය සිසුවාගේ පවුලේ සාමාජිකයින් සඳහන් කළේ.\nපවුලේ ඇති දැඩි ආර්ථික හිඟය හේතුවෙන් තම පුතුට සිරිපාදේ නොයන ලෙසට මව පැවසු අවස්ථාවේ දී දරුවා කියා ඇත්තේ තමන්ට වන්දනාවේ යාමට ඉඩ නොදුන්නොත් තමන් මැරෙන බවයි.\nමේ හේතුවෙන් දරුවාට ඉතා අසීරුවෙන් වන්දනාවට අවශ්‍ය මුදල් ලබා දුන් බවත් මියගිය දරුවාගේ දෙමව්පියන් සඳහන් කරනවා.\nසිරිපා නිමකර පැමිණෙන අතරමග දී සිදු වූ රිය අනතුරකින් මෙම දරුවා ජීවිතක්ෂයට පත්ව ඇති අතර, ඔහු බෙරලපනාතර මහා විද්‍යාලයේ 11 වැනි ශ්‍රේණියේ ඉගෙනුම ලබමින් සිට තිබෙනවා.",
       "URL": "https://www.hirunews.lk/327832/ගෙදරින්-යන්න-එපා-කියද්දිත්-සිරිපාදේ-ගියා-සිදු-වූ-අනතුරකින්-එකම-පුතු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=524"
}