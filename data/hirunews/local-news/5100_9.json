{
       "Source": "hirunews",
       "Timestamp": "Wednesday, 06 April 2016 - 10:04",
       "Headline": "Update : සෙල්ලකතරගමදී ඝාතනයට ලක්වුණේ කෙසෙල් ව්‍යාපාරිකයෙක්",
       "News Content": "සෙල්ලකතරගම - බුත්තල මාර්ගයේ මරු වංගුව අසළ ඇළ මාර්ගයක තිබී තියුණු ආයුධවලින් පහර දී ඝාතනය කරන ලද පිරිමි මළ සිරුරු දෙකක් පොලිසිය අද (06) උදෑසන සොයා ගත්තා.\nමෙලෙස ඝාතනය කර ඇති දෙදෙනා අවුරුදු 45 සහ 50 යන වයස් සීමාවල පසුවන තිස්සමහාරාම - මුනිසම්මාගම ප්‍රදේශයේ පදිංචිකරුවන්.\nමියගිය එක් පුද්ගලයෙකු කෙසෙල් වගාවක් පවත්වාගෙන ගොස් තිබෙනවා.\nඅනෙක් පුද්ගලයා ඔහුගේ සේවකයෙකු වන අතර, මොවුන් ඊයේ රාත්‍රීයේ යතුරුපැදියෙන් යමින් සිටියදී මෙලෙස ඝාතනය කර ඇති බවයි පොලිසිය ප්‍රකාශ කළේ.\nයතුරුපැදිය ද එම ස්ථානයේ තිබී සොයා ගැණුනා.\nඝාතනය සිදුකළ පුද්ගලයින් සහ මොවුන් අතර, පොර බැදීමක් ද සිදුව තිබෙනවා.\nඝාතනයට සම්බන්ධ පුද්ගලයින් මෙතෙක් අත්අඩංගුවට ගෙන නොමැති අතර ඔවුන් සොයා කතරගම පොලිසිය විමර්ශන සිදුකරන බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nUpdate : Wednesday, April 6, 2016 13.32\n---------------------------------------------\nසෙල්ලකතරගම - බුත්තල මාර්ගයේ මරු වංගුව අසළ ඇළ මාර්ගයක තිබී තියුණු ආයුධවලින් පහර දී ඝාතනය කරන ලද පිරිමි මළ සිරුරු දෙකක් සොයාගෙන තිබෙනවා.\nමෙලෙස ඝාතනය කර ඇති දෙදෙනා අවුරුදු 45 සහ 50 යන වයස් සීමාවල පසුවන්නන් බවයි පොලීසිය සදහන් කළේ.\nතිස්සමහාරාම ප්‍රදේශයේ පදිංචිකරුවන් වන මොවුන් කුමන හේතුවක් මත ඝාතනය කර ඇත්ද යන්න පිළිබඳ අනාවරණ වී නැහැ.\nකෙසේ වෙතත් මොවුන් දෙදෙනාගේ මළ සිරුරු තිබූ ඇළ මාර්ගය ආසන්නයේ තිබී යතුරුපැදියක් ද පොලීසිය සොයාගෙන තිබෙනවා.",
       "URL": "https://www.hirunews.lk/130224/update-සෙල්ලකතරගමදී-ඝාතනයට-ලක්වුණේ-කෙසෙල්-ව්‍යාපාරිකයෙක්",
       "Category": "Local News",
       "Parent URL": "https://www.hirunews.lk/local-news.php?pageID=5100"
}