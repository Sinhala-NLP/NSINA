{
       "Source": "hirunews",
       "Timestamp": "Monday, 04 January 2021 - 10:34",
       "Headline": "රුවන්වැලි මහසෑයේ අටපිරිකර සොරකම් කළ දෙදෙනෙකු අත්අඩංගුවට",
       "News Content": "අනුරාධපුර - රුවන්වැලි මහසෑයේ මහ මළුවේ තැන්පත් කර තිබූ අටපිරිකර සොරකම් කළ පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ ඊයේ (03) අත්අඩංගුවට ගත් දෙදෙනාගෙන් අයෙකු චීවරධාරියෙකු ලෙස පෙනී සිට ඇති බවයි.\nසැකකරුවන් අද පෙරවරුවේ අනුරාධපුර මහේස්ත්‍රාත් අධිකරණය වෙත ඉදිරිපත් කෙරුණු අතර එහිදී ඔවුන් රුපියල් ලක්ෂය බැගින් වූ ශරීර ඇප දෙකක් මත මුදා හැර තිබෙනවා.",
       "URL": "https://www.hirunews.lk/258731/රුවන්වැලි-මහසෑයේ-අටපිරිකර-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2235"
}