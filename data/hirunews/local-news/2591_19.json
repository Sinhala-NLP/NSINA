{
       "Source": "hirunews",
       "Timestamp": "Sunday, 12 July 2020 - 16:03",
       "Headline": "මෙරට, කොවිඩ් 19 ආසාදිතයන් සංඛ්‍යාව 2605ක් දක්වා ඉහළට",
       "News Content": "තවත් කොරෝනා ආසාදිතයින් 90 දෙනෙකු සොයා ගැනීමත් සමඟ මෙරට ආසාදිතයින් සංඛ්‍යාව 2605 දක්වා ඉහළ ගියා.\nකන්දකාඩු පුනරුත්ථාපන මධ්‍යස්ථානයේ සිට සේනපුර කඳවුරට මාරු කළ රැදවියන් 76 දෙනෙකු ඒ අතර වන බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඑමෙන්ම, ඉතිරි පිරිස සේනපුර කඳවුරේ මොවුන් සමඟ සිටි ආශ්‍රිතයින් වනවා.\nඒ අනුව අද දිනයේ මෙතෙක් මෙරටින් වාර්තා වී ඇති කොරෝනා ආසාදිතයින් සංඛ්‍යාව 94ක්.\nදහවල් වාර්තා වූ ආසාදිතයන් 4 දෙනා රාජාංගණය ප්‍රදේශයේ පදිංචි ආසාදිතයාගේ ආශ්‍රිතයින් බවයි රජයේ ප්‍රවෘත්ති දෙපාර්තමේන්තුව සඳහන් කළේ.",
       "URL": "https://www.hirunews.lk/245315/මෙරට-කොවිඩ්-19-ආසාදිතයන්-සංඛ්‍යාව-2605ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2591"
}