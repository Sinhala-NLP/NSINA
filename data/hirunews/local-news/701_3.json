{
       "Source": "hirunews",
       "Timestamp": "Tuesday, 29 November 2022 - 8:29",
       "Headline": "ප්‍රංශය, පෘතුගාලය සහ බ්‍රසීලය අවසන් 16දෙනාගේ වටයට",
       "News Content": "පාපන්දු ලෝක කුසලානයේ ඊයේ පැවති තරඟවලින් පෘතුගාලය, බ්‍රසීලය සහ ඝානා පාපන්දු කණ්ඩායම් වලට ජය හිමිවුණා.\nදකුණු කොරියාවට එරෙහිව පැවති තරඟය ඝානාව ඊයේ ජය ගත්තේ 3ට 2ක් ලෙසයි.\nස්විස්ටර්ලන්තයට එරෙහි තරඟය බ්‍රසීලය එකට බින්දුවක් ලෙස ජයගනු ලැබුවා.\nමේ අතර මෙම තරඟය ආරම්භයට පෙර ස්විස්ටර්ලන්ත කණ්ඩායමේ ක්‍රීඩකයින්ට අකරතැබ්බයකට මුහුණ දීමට සිදු වුණා.\nඒ ස්විස්ටර්ලන්ත කණ්ඩායමේ ක්‍රීඩකයින් රැගත් බස් රථය අනතුරට ලක්වීම හේතුවෙන්.\nඑහි දී ඔවුන් ගමන්ගත් බස් රථය පොලිස් මෝටර් රථයක ගැටීමෙන් මෙම අනතුර සිදුව තිබෙනවා.\nකෙසේ වෙතත් අනතුරින් ක්‍රීඩකයන්ට කිසිදු හානියක් සිදු ව නැහැ.\nඑමෙන්ම පාපන්දු ලෝක කුසලානයේ උරුගුවේ කණ්ඩායමට එරෙහි ව පැවති තරඟය 2ට 0ක් ලෙස පෘතුගාලය ජයගනු ලැබුවා.\nමෙම ජයග්‍රහණත් සමඟ ලෝක කුසලාන පාපන්දු තරගාවලියේ සුපිරි 16 දෙනාගේ වටයේ ස්ථානය තහවුරු කර ගැනීමට බ්‍රසීලය සහ පෘතුගාලය ඊයේ (28) සමත් වුණා.\nමේ වන විට ප්‍රංශය, පෘතුගාලය සහ බ්‍රසීලය අවසන් 16දෙනාගේ වටයේ තම ස්ථාන තහවුරු කරගෙන අවසන්.\nලෝක කුසලාන තරගාවලියේ පළමු වටයේ තරග 4ක් අද පැවැත්වීමට නියමිත යි.",
       "URL": "https://www.hirunews.lk/321544/ප්‍රංශය-පෘතුගාලය-සහ-බ්‍රසීලය-අවසන්-16දෙනාගේ-වටයට",
       "Category": "Local News",
       "Parent URL": "https://www.hirunews.lk/local-news.php?pageID=701"
}