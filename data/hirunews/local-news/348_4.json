{
       "Source": "hirunews",
       "Timestamp": "Saturday, 13 May 2023 - 8:45",
       "Headline": "ව්‍යාජ 5000 නෝට්ටු සමඟ අඹු සැමි යුවලක් අත්අඩංගුවට",
       "News Content": "කළුතර උතුර - ගල්පාත ප්‍රදේශයේ පිහිටි වෙළඳ සැලකට ඊයේ (12) ත්‍රිරෝද රථයකින් පැමිණි කාන්තාවක් ව්‍යාජ රුපියල් 5000/- නෝට්ටුවක් ලබා දී භාණ්ඩ මිලට ගෙන ගොස් ඇති බවට වෙළඳසැල් හිමිකරු විසින් පොලිස් ස්ථානය වෙත පැමිණිල්ලක් සිදු කර තිබෙනවා.\nඑහිදී සිදු කළ විමර්ශනයට අනුව සිද්ධියට සම්බන්ධ ත්‍රිරෝද රථය එහි ගමන්කළ රියදුරු සහ කාන්තාව අත්අඩංගුවට ගත් බවයි පොලිසිය සඳහන් කළේ.\nසැකකරුවන්ගෙන් අනාවරණය වූ තොරතුරු මත කළුතර දකුණ පොලිස් වසමේ පිහිටි නිවස තුල තිබී තවත් ව්‍යාජ රුපියල් 5000 නෝට්ටු 11 ක් සහ මුද්‍රණය සඳහා යොදා ගත් ප්‍රින්ටරයක් පොලිස් භාරයට ගෙන තිබෙන බවයි වාර්තා වන්නේ.\nඅත්අඩංගුවට ගත් සැකකරුවන් කළුතර දකුණ ප්‍රදේශයේ පදිංචි අඹු සැමි යුවලක් බව මූලික පොලිස් විමර්ශනවල දී අනාවරණය වී තිබෙනවා.\nසැකකරු සහ සැකකාරිය අද (13) කළුතර ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335033/ව්‍යාජ-5000-නෝට්ටු-සමඟ-අඹු-සැමි-යුවලක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=348"
}