{
       "Source": "hirunews",
       "Timestamp": "Friday, 25 February 2022 - 10:56",
       "Headline": "යුරෝපයට සරණාගත රැල්ලක්",
       "News Content": "යුක්රේනයේ රුසියානු ආක්‍රමණයට එරෙහිව ශාන්ත පීටර්ස්බර්ග් ඇතුලු රුසියානු නගර කිහිපයකම උද්ඝෝෂන පැවති අතර, එහිදී පොලිසිය මගින් සියගණනක් විරෝධතාකරුවන් අත්අඩංගුවට ගෙන තිබෙනවා.\nඑක් විරෝධතාකරුවෙකු බී බී සී ප්‍රවෘත්ති සේවයට සඳහන් කළේ යුක්රේන ආක්‍රමණය තමන් අනුමත නොකරන බවයි.\nසිය නෑහිත මිතුරන් රැසක් යුක්රේනයේ වෙසෙන අතර, රුසියානු ආක්‍රමණය ඔවුන් පාවාදීමක් සිදුවන බව ඔහු සඳහන් කළා.\nඑමෙන්ම රුසියානුවන් බහුතරයක් යුක්රේන ආක්‍රමණය හෙළා දකින බව විරෝධතාවට එක්වූ වයස්ගත කාන්තාවක සඳහන් කළා.\nමොස්කව් අගනුවර ද මෙලෙස විරෝධතා පැවති බව සඳහන්. මේ අතර යුක්රේනයෙන් පලා එන සරණාගත රැල්ල පිළිගැනීම සඳහා යුරෝපීය රටවල් සූදානම් වෙමින් සිටින බව වාර්තා වුණා.\nකියෆ් අගනුවර ඇතුලු යුක්රේනයේ ගැටුම් පවතින ප්‍රදේශවලින් පලා එන ජනයා දේශසීමා හරහා යුරෝපීය නගරවලට ඇතුලු වන අතර, පෝලන්තයට සහ හංගේරියාවට ඔවුන් පා ගමනින් ඇතුලුවන බව සඳහන්.\nඑක්සත් ජාතීන්ගේ සරණාගත කොමිසම අනතුරු අඟවා සිටියේ මෙම සරණාගත ප්‍රවාහය ඛේදවාචකයක් බවට පත්විය හැකි බවයි.\nමිලියන 44 ක් වෙසෙන යුක්රේනය යුරෝපයේ ජනාකීර්ණතම රාජ්‍යයක් ලෙසයි සැළකෙන්නේ.\nමේ අතර ඇමරිකානු රාජ්‍ය ලේකම් ඇන්තනි බ්ලින්කන් කියා සිටියේ යුක්රේන රජය පෙරළා දැමීම රුසියානු ජනාධිපති ව්ලැදිමීර් පුටින්ගේ අරමුණ වී ඇති බවයි.\nප්‍රංශ ජනාධිපති එම්මානුවෙල් මැක්‍රොන්ද රුසියානු ජනපති පුටින් වෙත යළි දුරකථන ඇමතුමක් ලබා දී ඇති අතර, යුක්රේනයේ හමුදා මෙහෙයුම් නතර කරන ලෙස ඉල්ලීමක් කර තිබෙනවා.\nයුක්රේනයෙන් ඔබ්බට රුසියානු හමුදා මෙහෙයුම් ක්‍රියාත්මක විය හැකියි.\nඑහෙත් නේටෝවේ එක් සාමාජිකයෙකුට හෝ එල්ල කරන ප්‍රහාරයක් මුළු නේටෝ සංවිධානයටම එල්ල වන ප්‍රහාරයක් ලෙස සළකා ප්‍රතිචාර දක්වන බවයි ඔහු කියා සිටියේ.\nරුසියාව විසින් යුක්රේනය ආක්‍රමණය කිරීම ප්‍රධාන අරමුණක් වන්නේද යුක්රේනය නේටෝ සංවිධානයේ සාමාජිකයෙකු වීම වැළැක්වීමයි.\nයුක්රේන ආක්‍රමණයට ප්‍රතිචාර දක්වමින් යුරෝපා සංගමය රුසියාවට එරෙහිව නව සම්බාධක වැලක් පනවා තිබෙනවා.\nඑහිදී රුසියාවේ මූල්‍ය සේවා, බලශක්ති, ප්‍රවාහන ක්‍ෂේත්‍රයන් ඉලක්ක කරගෙන ඇති අතර, ප්‍රමුඛ පෙළේ රුසියානුවන්ට වීසා තහංචි පැනවීමට ද පියවර ගැනෙනවා.\nඊට පෙර බ්‍රිතාන්‍යය සහ ඇමරිකා එක්සත් ජනපදය ද රුසියාවට එරෙහිව නව සම්බාධක පැනවූ අතර, රුසියානු බැංකු වත්කම් අත්හිටුවීම ද ඊට ඇතුළත්.",
       "URL": "https://www.hirunews.lk/297989/යුරෝපයට-සරණාගත-රැල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=1334"
}