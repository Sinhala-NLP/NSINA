{
       "Source": "hirunews",
       "Timestamp": "Friday, 18 May 2018 - 8:31",
       "Headline": "උඩවලව ජලාශයේ වාන්දොරටු වැසේ - අකුණුසැර වැදීමකින් තරුණයෙකු ජීවිතක්ෂයට",
       "News Content": "අධික වර්ෂාව හේතුවෙන් උඩවලව ජලාශයේ විවෘත කෙරුණු වාන්දොරටු 3 න් වාන්දොරටු 2ක්, අද උදෑසන වසා දමා තිබෙනවා.\nඑමෙන්ම, දැදුරු ඔයේ වාන්දොරටු 8 ම තවදුරටත් විවෘතව පවතින බවටයි ආපදා කළමනාකරණ මධ්‍යස්ථානය සදහන් කළේ.\nමීට අමතරව, මල්වතුඔය, කලාඔය, මීඔය, මහඔය සහ අත්තනගලූඔයේ ජල මට්ටම් ද අද දිනයේදීත් වැසි ඇතිවුවහොත් ඉහළ යා හැකි බවයි වාරිමාර්ග දෙපාර්තමේන්තුව කියා සිටියේ.\nමේ අතර, කන්තලේ මොල්ලිපොතාන, යුනිට් 8 ප්‍රදේශයේදී අකුණුසැර වැදීමකින් තරුණයෙකු ජීවිතක්ෂයට පත්ව තිබෙනවා.\nඅප වාර්තාකරු සදහන් කළේ කුඹුරක වැඩකරමින් සිටියදී ඊයේ මෙම අනතුර සිදුව ඇති බවයි.",
       "URL": "https://www.hirunews.lk/191000/උඩවලව-ජලාශයේ-වාන්දොරටු-වැසේ-අකුණුසැර-වැදීමකින්-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3940"
}