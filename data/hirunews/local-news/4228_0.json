{
       "Source": "hirunews",
       "Timestamp": "Thursday, 09 November 2017 - 9:27",
       "Headline": "තරුණියකට විහිළු කළ තරුණයා ගෙළවැලලා ගනී",
       "News Content": "අසල්වාසී තරුණියකට තරුණයෙකු විසින් විහිළු තහළු කිරීම නිසා ඉන් කෝපයට පත් තරුණියගේ මව විහිළු කළ බව කියන තරුණයාට බැන වැදුන බව කියන සිද්ධියක් නිසා කලකිරීමට පත්වී 15 හැවිරිදි තරුණයෙකු සියදිවි හානි කරගත් පුවත් වාර්තාවනවා.\nමෙම තරුණයා සිය නිවසේ උඩු මහලේ කාමරයක් තුළ මෙලෙස ගෙළ වැලලාගෙන ඇති බවයි පොලිසිය සඳහන් කළේ.\nමෙලෙස දිවි හානි කරගෙන තිබෙන්නේ රද්දොළුගම පදිංචි පාසල් ශිෂ්‍යයෙකුව සිටි තුවාන් ශියාචි ජයා නමැති තරුණයෙක්.\nමියගිය තරුණයාගේ මිත්තනිය ප්‍රකාශ කරන ආකාරයට මෙම තරුණයාගේ මව ඔහුට මාස හතේදී හැර දමාගොස් ඇති අතර ඔහුගේ පියා විදෙස් රටක සේවය කරනු ලබනවා.\nමෙම තරුණයා මෙම සිද්ධීන් නිසා මහත් ශෝකයෙන් සිට ඇති බවද මිත්තනිය ප්‍රකාශ කර ඇති  බවයි අප වාර්තාකරු ප්‍රකාශ කළේ.\nමීගමුව - විමල් කීර්ති",
       "URL": "https://www.hirunews.lk/175620/තරුණියකට-විහිළු-කළ-තරුණයා-ගෙළවැලලා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4228"
}