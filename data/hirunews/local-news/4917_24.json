{
       "Source": "hirunews",
       "Timestamp": "Thursday, 18 August 2016 - 17:56",
       "Headline": "අවිස්සාවේල්ලේ රිය අනතුරකින් පුද්ගලයකු මරුට",
       "News Content": "අවිස්සාවේල්ල ගැටහැත්ත ප්‍රදේශයේ සිදුවු රිය අනතුරකින් පුද්ගලයකු මියගොස් තිබෙනවා.\nකොළඹ සිට බදුල්ල දක්වා ඉන්ධන ප්‍රවාහනය කල බවුසරයක් වේගය පාලනය කර ගැනීමට නොහැකිව ඉදිරියෙන් පැමිණි ලොරියක සහ නවතා තිබු මෝටර් රථයක ගැටීමෙන් මෙම අනතුර සිදුව ඇති බවයි අප වාර්තාකරු කියාසිටියේ.\nඅනතුරින් මියගොස් ඇත්තේ ලොරියේ සහායකයායි.\nඑහි රියදුරා කොළඹ ජාතික රෝහලට මාරුකර එවා තිබෙනවා.\nඉන්ධන ප්‍රවාහන බවුසරයේ රියදුරා සහ සහායකයා තුවාල ලබා අවිස්සාවේල්ල රෝහලේ ප්‍රතිකාර ලබන බවයි අප වාර්තාකරු ප්‍රකාශ කලේ.\nමෙම අනතුර හේතුවෙන් ගැටහැත්ත ප්‍රදේශයේ දැඩි රථවාහන තදබදයක් ද හටගෙන තිබු බව සඳහන්.",
       "URL": "https://www.hirunews.lk/140930/අවිස්සාවේල්ලේ-රිය-අනතුරකින්-පුද්ගලයකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4917"
}