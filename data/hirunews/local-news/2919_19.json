{
       "Source": "hirunews",
       "Timestamp": "Tuesday, 04 February 2020 - 6:14",
       "Headline": "අභිමානවත් 72 වන ජාතික නිදහස් සැමරුම අදයි",
       "News Content": "72 වන නිදහස් දින සමරු උළෙල නිදහස් චතුරස‍්‍රයේදී පැවැත්වීමට සියළු කටයුතු මේ වන විට සූදානම් කර අවසන්.\nජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් එය පැවැත්වෙන අතර, ජනාධිපති ගෝඨාභය රාජපක්ෂගේ ජනපති පදවි ප්‍රාප්තියෙන් පසු සිදුකෙරෙන පළමු නිදහස් දින සැමරුම් උළෙල ද මෙය වනවා.\nමහජනතාවට සිදුවන අපහසුතාව අවම කිරීම උදෙසා මෙවර නිදහස් චතුරස‍්‍රයේදී නිදහස් දින සමරු උළෙල පැවැත්වෙන අතර ඒ වෙනුවෙන් විශේෂ රථ වාහන සැලැස්මක් ද ක්‍රියාත්මක කර ඇති බවයි පොලිස් මූලස්ථානය සඳහන් කළේ.\nනිදහස් දින සමරු උළෙලේ ආචාර පෙළපාලිය සඳහා යුද හමුදාවේ 3376ක්, නාවික හමුදාවේ 799ක්, ගුවන් හමුදාවේ 847ක් සහ පොලීසියේ 596ක් එක්වනවා.\nමීට අමතරව පොලිස් විශේෂ කාර්ය බලකායේ 327 දෙනෙකු, සිවිල් ආරක්ෂක දෙපාර්තමේන්තුවේ 385 දෙනෙකු සහ ශිෂ්‍ය භට බලකා නිලධාරීන් දෙසිය පනස් දෙදෙනෙකු  ද නිදහස් දින සැමරුම් උළෙල සඳහා එක්වනවා.\nඑමෙන්ම ත්‍රිවිධ හමුදාවට සහ පොලිස් විශේෂ කාර්ය බලකායට අයත් සන්නද්ධ රථ ද නිදහස් දින සැමරුම් උළෙල සඳහා එක්වීමට නියමිතයි.\nනිදහස් දින සැමරුම් උළෙල සඳහා ගාලූ මුවදොරපිටියේදී නාවික හමුදාවට අයත් නෞකා නැංගුම් දැමීමටත්, එහිදී ජාතිය වෙනුවෙන් සිය ආචාරය පිළිගැන්වීමටත්, සියළු කටයුතු සූදානම් කර තිබෙනවා.",
       "URL": "https://www.hirunews.lk/233657/අභිමානවත්-72-වන-ජාතික-නිදහස්-සැමරුම-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2919"
}