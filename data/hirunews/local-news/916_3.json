{
       "Source": "hirunews",
       "Timestamp": "Thursday, 25 August 2022 - 9:11",
       "Headline": "නොරොච්චොලේ පළමු ජනන යන්ත්‍රය සදුදා සිට ජාතික පද්ධතියට (වීඩියෝ)",
       "News Content": "හදිසියේ අක්‍රිය වු නොරොච්චෝලේ තාප බලාගාරයේ පළමු ජනන යන්ත්‍රය ලබන සදුදා සිට යලි ජාතික පද්ධතිය හා එක් කළ හැකි බව ලංකා විදුලිබල මණ්ඩලය පවසනවා.\nඑහි මාධ්‍ය ප්‍රකාශක ඇන්ඩෘ නවමනි කියා සිටියේ, ඒ අනුව මෙගාවොට් 300ක විදුලි ධාරිතාවක් ජාතික පද්ධතියට යළි එක්වන බවයි.\nපළමු ජනන යන්ත්‍රය සහ දෙවන ජනන යන්ත්‍රය අලුත්වැඩියාවක් හේතුවෙන් නවතා දැමීම හේතුවෙන් පසුගිය 15 වනදා සිට මේ දක්වා දිනකට පැය 3ක කාලයක් විදුලි කප්පාදු කෙරෙනවා.\nකෙසේ වෙතත්, සඳුදා සිට නොරොච්චෝල පළමු ජනන යන්ත්‍රය ජාතික පද්ධතියට එක් කිරීම සමග දැනට කප්පාදුව අඩු කිරීම කෙරෙහි අවධානය යොමුව ඇති බව මහජන උපයෝගිතා කොමිෂන් සභාව සඳහන් කළා.",
       "URL": "https://www.hirunews.lk/313663/නොරොච්චොලේ-පළමු-ජනන-යන්ත්‍රය-සදුදා-සිට-ජාතික-පද්ධතියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=916"
}