{
       "Source": "hirunews",
       "Timestamp": "Saturday, 26 August 2023 - 15:27",
       "Headline": "පෙම්වතියට වෙඩි තබා ඝාතනය කළ පුද්ගලයෙක් අත්අඩංගුවට",
       "News Content": "අමෙරිකාවේ දී පුද්ගලයෙකු සිය පෙම්වතියට වෙඩි තබා ඝාතනය කර තිබෙනවා.\nමෙම සිදුවීම සිදුව ඇත්තේ ඇමරිකාවේ කැලිෆෝනියාවේ රෝස්විල් ප්‍රදේශයේදීයි.\nජාත්‍යන්තර මාධ්‍ය සඳහන් කරන්නේ දෙදෙනා අතර ඇති වූ ආරවුලක් හේතුවෙන් මෙම පුද්ගලයා සිය පෙම්වතියට වෙඩි තබා ඝාතනය කර ඇති බවයි.\nඅදාළ පෙම්වතා වයස අවුරුදු 29ක සීක් ජාතික තරුණයෙක් වන අතර මිය ගොස් ඇත්තේ වයස අවුරුදු 34ක් වන තරුණියක් බවයි වාර්තා වන්නේ.\nමෙම සිදුවීමෙන් අනතුරුව එම ප්‍රදේශයට හදිසි තත්ත්වයක් ද ප්‍රකාශයට පත් කර ඇති බව සඳහන්.\nකෙසේ වෙතත් සවිකර තිබූ සීසීටීවී කැමරාවේ ආධාරයෙන් මේ වන විට සැකකරු අත්අඩංගුවට ගෙන තිබෙනවා.",
       "URL": "https://www.hirunews.lk/346176/පෙම්වතියට-වෙඩි-තබා-ඝාතනය-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=71"
}