{
       "Source": "hirunews",
       "Timestamp": "Sunday, 06 August 2023 - 13:17",
       "Headline": "තවත් පොහොර නෞකාවක් දිවයිනට",
       "News Content": "ජපානයේ ආධාර යටතේ යූරියා පොහොර මෙටි්‍රක් ටොන් 8,500 ක් රැගත් නෞකාවක් ඊයේ (05) කොළඹ වරායට ළඟාවුණා.\nඑක්සත් ජාතීන්ගේ ලෝක ආහාර සහ කෘෂිකර්ම සංවිධානයේ ආධාර යටතේ ජපන් රජය විසින් අනුරාධපුර දිස්ත්‍රික්කයේ සහ උතුර පළාතේ ගොවි ජනතාවට ලබාදීමටයි මෙම යූරියා පොහොර පරිත්‍යාග කර ඇත්තේ.\nමේ අතර මෙම පොහොර නැව කොළඹ වරායට පැමිණීමෙන් පසු මේ වනවිට ගොඩබෑම ආරම්භ කර ඇති බවයි රජයට අයත් පොහොර සමාගම් දෙකෙහි සභාපති ආචාර්ය ජගත් පෙරේරා ප්‍රකාශ කළේ.\nහෙට දිනයේදී මෙම යූරියා පොහොර තොගය නිල වශයෙන් කෘෂිකර්ම අමාත්‍ය මහින්ද අමරවීර වෙත භාරදීමට නියමිතයි.\nඑමෙන්ම යූරියා ග්‍රැනියුලා පොහොර මෙට්‍රික් ටොන් 18,000 ක් රැගත් නෞකාවක් පෙරේදා දිවයිනට පැමිණි අතර, ලෝක බැංකු ආධාර යටතේ ලැබුණු මෙම පොහොර තොගය ආනයනය කර තිබුණේ වියට්නාමයේ සිටයි.\nමේ අතර සුහුරු කෘෂිකාර්මික දත්ත පද්ධතිය ජනගත කිරීමේ ජාතික උත්සවය ඊයේ පස්වරුවේ අනුරාධපුර - හබරණ - පළුගස්වැව ගොවිජන සේවා මධ්‍යස්ථානයේදී සිදු පැවැත්වුණා. ඒ, කෘෂිකර්ම අමාත්‍ය මහින්ද අමරවීරගේ ප්‍රධානත්වයෙන්.\nමෙම දත්ත පද්ධතිය හරහා දිවයිනේ පවතින ආර්ථික මධ්‍යස්ථානවල භාණ්ඩ මිල එකවර දැනගැනීමේ පහසුව සහ වගාවන් සඳහා නියමිත දිනට පොහොර ලබාදී තිබේද යන්න පිළිබඳ දැනගැනීමට හැකියාව පවතිනවා.",
       "URL": "https://www.hirunews.lk/343800/තවත්-පොහොර-නෞකාවක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=121"
}