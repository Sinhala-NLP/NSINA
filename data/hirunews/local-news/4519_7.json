{
       "Source": "hirunews",
       "Timestamp": "Saturday, 13 May 2017 - 19:56",
       "Headline": "මහජනතාවට පීඩාවන ආකාරයෙන් රිය ධාවනය කළ පිරිසක් මාතරදී අත්අඩංගුවට",
       "News Content": "මහ ජනතාවට පීඩාකාරී ලෙස යතුරු පැදි හා ත්‍රී රෝද රථ පදවන රියැදුරන් නීතියේ රැහැනට කොටුකර ගැනීමේ මෙහෙයුමක් ඊයේ මාතර නගරයේදී සිදු කෙරුණා.\nමාතර පොලීසිය සඳහන් කළේ එහිදී මහජනයාට පීඩා වන අයුරින් රිය ධාවනයේ යෙදුණු පුද්ගලයින් 50 දෙනෙකුට වැඩි පිරිසකට නඩු පැවරීමට කටයුතු කළ බවයි.\nමාතර නගරයේ ස්ථාන කිහිපයක මහජනතාවට බාධා වන අයුරින් යතුරුපැදි හා ත්‍රීරෝද රථ ධාවනය කර තිබුණා.\nමේ අනූව ඊයේ රාත්‍රී මහානාම පාලම මත වාහන පරීක්ෂාවට ලක් කෙරුණු අතර එහිදී යතුරු පැදි සහ ත්‍රී රෝද රථ 340කට අධික සංඛ්‍යාවක් පරීක්ෂාට ලක් කෙරුණා.\nපොලිසිය සඳහන් කළේ මෙම මෙහෙයුමේදී රියැදුරු බලපත්‍ර නොමැති 35 දෙනෙකු පොලීසිය භාරයට ගත් බවයි.\nතවද මාර්ග නීති උල්ලංඝනය කළ රියදුරන් 15 දෙනෙකු සහ බීමතින් රිය පැදවූ පුද්ගලයෙකු ද පොලිසිය අත්අඩංගුවට ගනු ලැබුවා.\nමාතර පොලීසිය සඳහන් කළේ මෙලෙස රිය ධාවනයේ යෙදුණු පුද්ගලයින්ට නඩු පැවරීමට සහ දඩ නියම කිරීමට කටයුතු කරන බවයි.",
       "URL": "https://www.hirunews.lk/161273/මහජනතාවට-පීඩාවන-ආකාරයෙන්-රිය-ධාවනය-කළ-පිරිසක්-මාතරදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4519"
}