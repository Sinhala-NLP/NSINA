{
       "Source": "hirunews",
       "Timestamp": "Wednesday, 01 March 2023 - 23:47",
       "Headline": "සැලසුම් කළ දිනට ම තුර්කියේ මැතිවරණය පැවැත් වීමේ සූදානමක්",
       "News Content": "එළඹෙන මැයි 14 වැනි දා තුර්කියේ මහා මැතිවරණය පවත්වන බවට තුර්කියේ ජනාධිපති රිසෙප් තායිප් එඩුවාන් අද (01) ඉඟි කළා.\n45,000කට අධික තුර්කි වැසියන්ට මරු කැඳ වූ විනාශකාරී භූමිකම්පාවෙන් මාස තුනකට පසුව පැවැත් වීමට නියමිත මැතිවරණය තමා පෙර සැලසුම් කළ පරිදි ම පවත්වන බවයි එහි දී ඔහු ඉඟි කළේ.\nතුර්කි ජනාධිපතිවරයා ඔහුගේ පාලක AK පක්ෂයේ නීති සම්පාදකයින් අමතා කළ කතාවකදී, ඔහුගේ මෙතෙක් පැවති විශාලතම දේශපාලන අභියෝගය නියෝජනය කරන මැතිවරණ ගැන සඳහන් කළේ, \"දෙවියන් වහන්සේ කැමැත්තෙන්, මැයි 14 වෙනිදා අවශ්‍ය දේ කරනු ඇත.\"යනුවෙන්.\nපසුගිය මාසයේ ඇති වූ භූමිකම්පාවෙන් පසු ජනාධිපතිවරණය සහ පාර්ලිමේන්තු මැතිවරණ පැවැත්වීමට නියමිත කාලය පිළිබඳව පරස්පර අදහස් පැවති අතර ඇතැමුන් යෝජනා කළේ, ඒවා වසර අග දක්වා කල් දැමිය හැකි බව යි.\nකෙසේ නමුත් ව්‍යසනයට පෙර, මෑත වසරවල දී උද්ධමනය ඉහළ යාම, ලීරා මුදල් ඒකකයේ පසුබෑම ජීවන මට්ටම්වලට බලපෑම එඩුවාන්ගේ ජනප්‍රියත්වය ඛාදනය ලක් කර තිබෙනවා.",
       "URL": "https://www.hirunews.lk/328725/සැලසුම්-කළ-දිනට-ම-තුර්කියේ-මැතිවරණය-පැවැත්-වීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=503"
}