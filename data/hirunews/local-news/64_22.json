{
       "Source": "hirunews",
       "Timestamp": "Tuesday, 29 August 2023 - 12:12",
       "Headline": "එංගලන්තයේ ගුවන් ගමන් පාලක පද්ධතියේ බිඳ වැටීමක්",
       "News Content": "එංගලන්තයේ ගුවන් ගමන් පාලක පද්ධතියේ ඇති වූ බිඳ වැටීමක් හේතුවෙන් ගුවන් ගමන් මගීන් දහස් ගණනක් අපහසුතාවයට පත්ව තිබෙනවා.\nවිදෙස් මාධ්‍ය වාර්තා කළේ හිත්‍රෝ සහ ගැට්වික් යන ගුවන් තොටුපළවල සිට ගමන් කරන සහ පැමිණෙන ගුවන් යානා වල ප්‍රමාදයක් සිදුව ඇති බවයි.\nඑංගලන්තයේ සිට වෙනත් රටවල් වලට පියාසර කිරීමට නියමිතව තිබූ ගුවන් වාර 3049 ක් මෙන්ම එරටට පැමිණීමට නියමිතව තිබූ ගුවන් වාර 3054 ක්ද ප්‍රමාද වී ඇති බවයි වාර්තා වන්නේ.\nකෙසේ වෙතත් මෙම කාර්මික දෝෂය නැවත යථා තත්ත්වයට පත් කිරීම සදහා මේ වනවිටත් කටයුතු කරමින් සිටින බව විදෙස් මාධ්‍ය වාර්තා කළා.",
       "URL": "https://www.hirunews.lk/346511/එංගලන්තයේ-ගුවන්-ගමන්-පාලක-පද්ධතියේ-බිඳ-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=64"
}