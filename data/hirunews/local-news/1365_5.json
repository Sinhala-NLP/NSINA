{
       "Source": "hirunews",
       "Timestamp": "Thursday, 10 February 2022 - 9:37",
       "Headline": "නීති විරෝධී මත්පෙති බෙදාහරින පුද්ගලයෙකු අත්අඩංගුවට",
       "News Content": "විශේෂ කාර්ය බලකායේ නිලධාරීන්ට ලද තොරතුරකට අනුව ජා ඇල පොලිස් වසමේ වික්ෂෝප මාතා පල්ලිය ඉදිරිපිට දී වැටලීමක් සිදුකර තිබෙනවා.\nඑහි දී සමාජ ශාලා සඳහා නීති විරෝධී මත්පෙති බෙදාහැරීම වෙනුවෙන් මත්පෙති සන්තකයේ තබාගෙන සිටි පුද්ගලයෙකු යි අත්අඩංගුවට පත්ව ඇත්තේ.\n‍\nඅත්අඩංගුවට ගන්නා අවස්ථාවේ සැකකරු සතුව තිබී නීතිවිරෝධී මත්පෙති 259ක් සහ ඒවා බෙදාහැරීම සදහා යොදාගන්නා වැන් රථයක් ද  භාරයට ගත් බව පොලිසිය වාර්තා කරනවා.\nසැකකරු ජා ඇල ප්‍රදේශයේ පදිංචි වයස අවුරුදු 44 ක පුද්ගලයෙක්.\nවැඩිදුර ප්‍රශ්න කිරිමේදී මෙම ටැබිලටි එකක් රුපියල් 3000 දහසේ සිට අලෙවි කිරීමට සූදානම්කර තිබූ බවයි සැකකරු ප්‍රකාශකර තිබෙන්නේ.\nවැඩිදුර විමර්ශන කටයුතු ජා ඇල පොලිසිය විසින් සිදු කෙරෙනු ඇති.",
       "URL": "https://www.hirunews.lk/296633/නීති-විරෝධී-මත්පෙති-බෙදාහරින-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1365"
}