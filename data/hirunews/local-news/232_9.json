{
       "Source": "hirunews",
       "Timestamp": "Tuesday, 27 June 2023 - 15:50",
       "Headline": "ව්‍යාජ මැණීක් පෙන්වා රන් හුවමාරු කළ තුනක් අත්අඩංගුවට",
       "News Content": "ව්‍යාජ මැණික් කැට පෙන්වා ජනතාව මුලාකර ඒ වෙනුවට රණ්භාණ්ඩ හුවමාරු කරගත් තිදෙනෙකුගෙන් යුත් සංවිධානාත්මක කණ්ඩායමක ප්‍රධාන සැකකරු අත්අඩංගුවට ගැනීමට හැකි වූ බව කළුතර දකුණ පොලිසිය පවසනවා.\nමෙසේ අත්අඩංගුවට ගෙන ඇත්තේ මීටියාගොඩ, නින්දාන ප්‍රදේශයේ පදිංචි 40 හැව්රිදි පුද්ගලයකුයි.\nපොලිසිය පවසන්නේ සැකකරු තවත් දෙදෙනෙකු සමග එක්ව ව්‍යාජ මැණික් ගල්කැට ලබාදී ඒ වෙනුවට වටිනා රන් භාණ්ඩ ලබාගෙන තිබූ බවට ගාල්ල සහ කළුතර ප්‍රදේශයේ පැමිණිලි ලැබී ඇති බවත්, රුපියල් ලක්ෂ 10 ක් පමණ වටිනා රන්මාල 2 ක්, රන් වලලු 2 ක් සහ රන් මුදු 2 ක්ද සොයාගත් බවත් අනෙක් සැකකරුවන් දෙදෙනා සොයා පරීක්ෂණ සිදුකරන බවයි.",
       "URL": "https://www.hirunews.lk/339266/ව්‍යාජ-මැණීක්-පෙන්වා-රන්-හුවමාරු-කළ-තුනක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=232"
}