{
       "Source": "hirunews",
       "Timestamp": "Wednesday, 03 May 2023 - 9:43",
       "Headline": "සුඩානය ව්‍යවසනයක් කරා ගමන් කරන බව ජගත් සංවිධානය කියයි",
       "News Content": "ගැටුම් අවසන් නොකළහොත් සුඩානය ව්‍යවසනයක් කරා ගමන් කරනු ඇති බවට එක්සත් ජාතීන්ගේ සංවිධානය අනතුරු අඟවා තිබෙනවා.\nකැරළිකරුවන් සහ සුඩාන හමුදා අතර පවතින ගැටුම් හේතුවෙන් මේ වනවිට 500කට අධික පිරිසක් මියගොස් තවත් 4000ක් තුවාල ලබා ඇති බවයි විදෙස් වාර්තා සඳහන් කළේ.\nඑමෙන්ම ලක්ෂයක් රටින් පිටව ගොස් ඇති අතර තවත් ලක්ෂ 5කට අධික පිරිසක් අවතැන් වී ඇති බව සුඩානයේ එක්සත් ජාතීන්ගේ විශේෂ නියෝජිතවරයා කියා සිටියා.\nඔහු තවදුරටත් පෙන්වා දුන්නේ සුඩානයේ ජනගහනයෙන් තුනෙන් එකකට, එනම් මිලියන 16 කට ආසන්න පිරිසකට දැනටමත් මානුෂීය ආධාර අවශ්‍ය බවයි.",
       "URL": "https://www.hirunews.lk/334119/සුඩානය-ව්‍යවසනයක්-කරා-ගමන්-කරන-බව-ජගත්-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=372"
}