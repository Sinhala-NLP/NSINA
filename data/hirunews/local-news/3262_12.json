{
       "Source": "hirunews",
       "Timestamp": "Sunday, 07 July 2019 - 7:27",
       "Headline": "සත්වෝද්‍යාන සේවකයින් අද විරෝධතාවක",
       "News Content": "අනතුරු දීමනාව සහ පැමිණීමේ දීමනාව ඉහළ නැංවීමට පියවර නොගතහොත් ඉදිරියේදී අඛණ්ඩ වැඩවර්ජනයක් සිදුකරන බව සත්වෝද්‍යාන වෘත්තීය සමිති එකමුතුව පවසනවා.\nඊට සමගාමීව අද දහවල් කෑම පැයේදී විරෝධතාවක්ද සංවිධාන කර ඇති බවයි එම එකමුතුවේ කැඳවුම්කරු එම්.කේ.එස්.කරුණාතිස්ස කියා සිටියේ.\nඒ අනුව දෙහිවල ජාතික සත්වෝද්‍යානය, පින්නවල අලි අනාථාගාරය, පින්නවල නව සත්වෝද්‍යානය, හම්බන්තොට සෆාරි උද්‍යානය සහ ගෝනපොල ගොවිපලේ සත්වෝද්‍යාන සේවකයින් සිය සේවා ස්ථාන ඉදිරිපිටට පැමිණ අද විරෝධතාවක නිරත වන බවයි ඔහු තවදුරටත් සඳහන් කළේ.",
       "URL": "https://www.hirunews.lk/219803/සත්වෝද්‍යාන-සේවකයින්-අද-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=3262"
}