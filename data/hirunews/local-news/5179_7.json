{
       "Source": "hirunews",
       "Timestamp": "Sunday, 07 February 2016 - 11:24",
       "Headline": "අකුරැස්සේ වෙඩි තැබීමක්",
       "News Content": "අකුරැස්ස - කොකුදෙණිය ප්‍රදේශයේදී අද අලූයම සිදුවූ වෙඩි තැබීමකින් පුද්ගලයෙකු තුවාල ලබා තිබෙනවා.\nත්‍රිරෝද රථයකින් පැමිණි පුද්ගලයින් පිරිසක් මෙම වෙඩි තැබීම සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nවෙඩි තැබීමෙන් තුවාල ලැබූ අකුරැස්ස - හේනගම ප්‍රදේශයේ පදිංචිකරු මේ වනවිට කරාපිටිය රෝහලේ ප්‍රතිකාර ලබන බව පොලිසිය කියා සිටියා.\nවෙඩි තැබීම සිදුකළ සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා අකුරැස්ස පොලිසිය පරීක්ෂණ ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/125649/අකුරැස්සේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=5179"
}