{
       "Source": "hirunews",
       "Timestamp": "Thursday, 14 February 2019 - 16:37",
       "Headline": "මේජර් ජනරාල් ජානක පෙරේරාගේ නඩුව කල් යයි",
       "News Content": "මේජර් ජනරාල් ජානක පෙරේරා ඇතුළු 31 දෙනෙකු බෝම්බ ප්‍රහාරයකින් ඝාතනය කිරීමේ සිද්ධියට අදාළ නඩුව ලබන අප්‍රේල් මස 5 වන දින යළි කැඳවීමට අනුරාධපුර විශේෂ මහාධිකරණය තීන්දු කර තිබෙනවා.\nඒ ඊට අදාළ නඩුව අද අනුරාධපුර අංක - 2 මහාධිකරණයේදී මහාධිකරණ විනිසුරු ඛේමා ස්වර්ණාධිපති හමුවේ කැඳවූ අවස්ථාවේදීයි.\nඑහිදී නඩුවේ ප්‍රධාන විත්තිකාර උමාර් හබ්තාබ් නමැත්තා අප්‍රේල් මස 5 වනදා දක්වා යළි රක්ෂිත බන්ධනාගාර ගත කිරීමටයි නියෝග කළේ. අදාළ නඩුව විශේෂ නඩු කටයුත්තක් සේ සලකා විභාග වනවා.",
       "URL": "https://www.hirunews.lk/210413/මේජර්-ජනරාල්-ජානක-පෙරේරාගේ-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3502"
}