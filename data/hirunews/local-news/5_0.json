{
       "Source": "hirunews",
       "Timestamp": "Wednesday, 27 September 2023 - 9:02",
       "Headline": "ශ්‍රමිකයින්ට ජාතික සමාජ ආරක්ෂණ ක්‍රමවේදයක්",
       "News Content": "සියලු ශ්‍රමිකයින් ආවරණය වන පරිදි පුළුල් ජාතික සමාජ ආරක්ෂණ ක්‍රමවේදයක් ආරම්භ කිරීමට කම්කරු හා විදේශ රැකියා අමාත්‍යාංශය තීරණය කර තිබෙනවා.\nමෙතෙක් කල් එවැනි ක්‍රමවේදයක් ක්‍රියාත්මක වී නොමැත.\nමේ වනවිට සීමිත ක්‍ෂේත්‍ර කිහිපයක් පමණක් ආවරණය වන කුඩා පරිමාණයේ සමාජ ආරක්ෂණ ක්‍රමවේද කිහිපයක් ක්‍රියාත්මක වන නමුත් ඒවායේ පවතින දුර්වලතා මග හරවා ගැනීමට මෙම නව ක්‍රමවේදය මගින් හැකියාව පවතිනවා.\nඒ සම්බන්ධයෙන් අවශ්‍ය කටයුතු සම්පාදනය කිරීම සඳහා කම්කරු හා විදේශ රැකියා අමාත්‍යාංශ ලේකම් ආර්.පී.ඒ. විමලවීර ඇතුළු කණ්ඩායමක් පසුගියදා ඉන්දුනීසියාවේද සංචාරය කළ අතර එරට පවතින මෙම ක්‍රමවේදය සම්බන්ධයෙන් ඔවුන්ගේ අවධානය යොමුව තිබෙනවා.",
       "URL": "https://www.hirunews.lk/349517/ශ්‍රමිකයින්ට-ජාතික-සමාජ-ආරක්ෂණ-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=5"
}