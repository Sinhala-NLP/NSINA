{
       "Source": "hirunews",
       "Timestamp": "Friday, 27 January 2023 - 8:00",
       "Headline": "ශ්‍රී ලංකාවේ සංචාරය කළ එෆ්.බී.අයි. හිටපු ප්‍රධානියෙකු අත්අඩංගුවට",
       "News Content": "ශ්‍රී ලංකාවේ සංචාරය කර නැවත යමින් සිටි ඇමරිකානු එෆ්.බී.අයි. රහස් ඔත්තු සේවයේ හිටපු ප්‍රධානියෙකු වන චාල්ස් මැක්ගොනිගල්, ජෝන් එෆ් කෙනඩි ගුවන් තොටුපලේදී ඇමරිකානු ආරක්ෂක අංශ විසින් අත්අඩංගුවට ගෙන තිබෙනවා.\nඇමරිකාව විසින් සම්බාධක පනවා ඇති රුසියානු ප්‍රකෝටිපතියෙකු වන ඔලෙග් ඩෙරිපස්කා සමඟ සබඳතා පැවැත්වීමේ චෝදනාව මත මොහු අත්අඩංගුවට ගෙන ඇති බවයි විදෙස් මාධ්‍ය වාර්තා කළේ.\n2018 වසරේදී එෆ්.බී.අයි. රහස් ඔත්තු සේවයෙන් විශ්‍රාම ගිය චාල්ස් මැක්ගොනිගල් සිය ව්‍යාපාර කටයුත්තක් සඳහා පසුගියදා මෙරටට පැමිණ තිබුණා.",
       "URL": "https://www.hirunews.lk/325987/ශ්‍රී-ලංකාවේ-සංචාරය-කළ-එෆ්-බී-අයි-හිටපු-ප්‍රධානියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=576"
}