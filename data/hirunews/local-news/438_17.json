{
       "Source": "hirunews",
       "Timestamp": "Sunday, 02 April 2023 - 19:59",
       "Headline": "ආනයනික භාණ්ඩවල තොග මිල පහළට (වීඩියෝ)",
       "News Content": "ඇමරිකානු ඩොලරයට සාපේක්ෂව රුපියල ස්ථාවර අගයක පැවතීම හේතුවෙන්, අත්‍යාවශ්‍ය භාණ්ඩ ඇතුළු ආනයනික භාණ්ඩවල තොග මිල 10%කින් අඩු වී ඇති බව අත්‍යාවශ්‍ය ආහාර ද්‍රව්‍ය ආනයනයකරුවන්ගේ සංගමය පවසනවා.\nමෙම මිල පහළ යෑම තවදුරටත් පවතින බවයි එම සංගමයේ මාධ්‍ය ප්‍රකාශක නිහාල් සෙනෙවිරත්න සඳහන් කළේ.\nතොග මිල අඩු වුවත් සිල්ලර වෙළඳපලෙහි භාණ්ඩ කිසිවක් අඩුවී නොමැති බවයි ජනතාව චෝදනා කරන්නේ.\nමේ අතර උත්සව සමය එළැඹීමත් සමඟ වෙළඳපලේ කුකුළු මස් මිල රුපියල් 260කින් පමණ ඉහළ ගොස් ඇති බව වෙළඳුන් ප්‍රකාශ කළා.\nඒ අනුව රුපියල් 1200කට පමණ අලෙවිවූ කුකුළු මස් කිලෝග්‍රෑමයක් මේ වන විට අලෙවි වන්නේ රුපියල් 1400ත් 1500ත් අතර මිලකටයි.\nමේ අතර අලුත් අවුරුදු සමය නිමිත්තෙන් ඊයේ (01) සිට එළැඹෙන 12 වැනිදා දක්වා දිවයිනේ ඕනෑම මහා මාර්ගයක් දෙපස සිය නිෂ්පාදන අලෙවි කිරීමට ජනතාවට අවස්ථාව ලබා දී තිබෙනවා.\nඒ අනුව එළවළු, පළතුරු, රෙදිපිළි ඇතුළු ඕනෑම නිෂ්පාදනයක් අලෙවි කළ හැකියාව පවතින බවයි මහමාර්ග අමාත්‍ය බන්දුල ගුණවර්ධන ප්‍රකාශ කළේ.",
       "URL": "https://www.hirunews.lk/331557/ආනයනික-භාණ්ඩවල-තොග-මිල-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=438"
}