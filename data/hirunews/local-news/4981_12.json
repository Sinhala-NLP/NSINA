{
       "Source": "hirunews",
       "Timestamp": "Sunday, 03 July 2016 - 8:04",
       "Headline": "දික්වැල්ලේ වෙඩි තැබීමක්",
       "News Content": "දික්වැල්ල ප්‍රදේශයේ සිදුවු වෙඩි තැබීමකින් පුද්ගලයකු මියගොස් තිබෙනවා.\nපොලිසිය සඳහන් කලේ අද අලුයම 1.50 ට පමණ නාවරහේන හංදිය අසලදී යතුරුපැදියකින් ගමන් කල පුද්ගලයකුට නාඳුනන පුද්ගලයකු විසින් වෙඩි තබා ඇති බවයි.\nමියගොස් ඇත්තේ දික්වැල්ල ඌරුගමුව ප්‍රදේශයේ පදිංචි 48 හැවිරිදි අයෙක්.\nඔහු අවමගුලකට ගොස් නිවසට පැමිණෙමින් සිටියදී වෙඩි ප්‍රහාරයට ලක්ව ඇතැයි සඳහන්.\nමෘත ශරීරය රදම්පල රෝහලේ තැන්පත් කර තිබෙනවා.\nපශ්චාත් මරණ පරීක්ෂණය අද පැවැත්වීමට නියමිතයි. සැකකරුවන් කිසිවකුත් අනාවරණ වී නොමැති අතර දික්වැල්ල පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/137052/දික්වැල්ලේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=4981"
}