{
       "Source": "hirunews",
       "Timestamp": "Monday, 21 December 2015 - 13:38",
       "Headline": "වෛද්‍ය නිලධාරීන් රජයට සති දෙකක් කල් දෙයි",
       "News Content": "අයවැයෙන් රජයේ සේවකයන්ට බලපාන ගැටලූ ඇතුළු ඉල්ලීම් තුනක් සම්බන්ධයෙන් විසඳුම් ලබාදීම සදහා ආණ්ඩුවට සති දෙකක කාලයක් ලබාදෙන බව රජයේ වෛද්‍ය නිලධාරින්ගේ සංගමය පවසනවා.\nකොළඹ පැවැති මාධ්‍ය හමුවකට එක්වූ එම සංගමයේ ලේකම් වෛද්‍ය නලින්ද හේරත් කියා සිටියේ එසේ නොමැතිවුවහොත් ජනවාරි මුල් සතියේදී දීප ව්‍යාප්ත වෘත්තීය සමිති ක්‍රියාමාර්ගයකට එළඹෙන බවයි.\nරජයේ වෛද්‍ය නිලධාරින්ගේ සංගමයේ විශේෂ විධායක සභා රැස්වීමක් අද පෙරවරුවේ පැවැත්වුණා.\nඑම රැස්වීමේදී මෙම තීරණ ගත් බවයි වෛද්‍ය නලින් ද හේරත් තවදුරටත් සදහන් කළේ.",
       "URL": "https://www.hirunews.lk/122518/වෛද්‍ය-නිලධාරීන්-රජයට-සති-දෙකක්-කල්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=5240"
}