{
       "Source": "hirunews",
       "Timestamp": "Wednesday, 06 April 2022 - 13:31",
       "Headline": "නියෝජ්‍ය කථානායකවරයාගේ අස්වීමේ ලිපිය, ජනපති ප්‍රතික්ෂේප කරයි",
       "News Content": "ජනාධිපතිවරයා හදිසි නීතිය ඉවත් කිරීමට කටයුතු කිරීම ශ්‍රී ලංකා නිදහස් පක්ෂය ලැබූ ජයග්‍රහණයක් බව එහි ජ්‍යෙෂ්ඨ උප සභාපතිවරයෙකු වන හිටපු අමාත්‍ය නිමල් සිරිපාල ද සිල්වා ප්‍රකාශ කළා.\nකොළඹ අද කැදවා තිබූ මාධ්‍ය හමුවකට එක්වෙමින් ඔහු කියා සිටියේ ජනාධිපතිවරයා සමග ඊයේ රාත්‍රියේ සිදුකළ සාකච්ඡාවේ ප්‍රතිඵලයක් ලෙස මෙය සිදුවූ බවයි.\nමේ අතර, නියෝජ්‍ය කථානායක ධුරයෙන් ඉවත්වීම සඳහා රංජිත් සියඹලාපිටිය විසින් ඉදිරිපත් කළ ලිපිය ජනාධිපතිවරයා ප්‍රතික්ෂේප කර තිබෙනවා.\nජනාධිපතිවරයා සහ නිදහස් පක්ෂය අතර ඊයේ පැවති සාකච්ඡාවේදී ජනාධිපතිවරයා දැනුම් දී ඇත්තේ තවදුරටත් නියෝජ්‍ය කථානායක ධුරයේ කටයුතු කරන ලෙසයි.",
       "URL": "https://www.hirunews.lk/301328/නියෝජ්‍ය-කථානායකවරයාගේ-අස්වීමේ-ලිපිය-ජනපති-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1246"
}