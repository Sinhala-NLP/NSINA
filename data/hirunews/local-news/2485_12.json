{
       "Source": "hirunews",
       "Timestamp": "Tuesday, 01 September 2020 - 7:45",
       "Headline": "වෙළදපොළේ අලෙවි කිරීමට ඇති කහ පිළිබදව අවදානයෙන් සිටින්නැයි උපදෙස්",
       "News Content": "ජනතාව කහ මිලදී ගැනීමේදී ඒ පිළිබදව දැඩි අවදානයෙන් පසුවන ලෙසට පාරිභෝගික සේවා අධිකාරිය ඉල්ලීමක් කරනවා.\nඊට හේතු වී ඇත්තේ හිඟය හේතුවෙන් කෘත්‍රිම කහ වර්ග වෙළඳපොළට වැඩි වශයෙන් පැමිණීමයි.\nතිරිඟු පිටි සහ සහල් පිටි කවලම් කර ඊට කහ වර්ණය යෙදීම සඳහා ඩයි වර්ග ද උපයෝගී කරගෙන කෘත්‍රිම කහ නිෂ්පාදනය කර වෙළදපොළට පැමිණෙන බව පාරිභෝගික සේවා අධිකාරිය කියා සිටියා.\nමෙවැනි සිද්ධි සම්බන්ධයෙන් පසුගිය කාලසීමාව තුළ වැටලීම් 120ක් ද සිදුකර තිබෙනවා.\nඒ අතරින් සාම්පල් 40ක් ලබාගෙන ඒවා පරීක්ෂා කිරීම සඳහා යොමු කර ඇති අතර, ඉන් සාම්පල් 19ක්ම කෘත්‍රිම කහ බවට අනාවරණ වුණා.",
       "URL": "https://www.hirunews.lk/249119/වෙළදපොළේ-අලෙවි-කිරීමට-ඇති-කහ-පිළිබදව-අවදානයෙන්-සිටින්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2485"
}