{
       "Source": "hirunews",
       "Timestamp": "Thursday, 09 February 2023 - 20:10",
       "Headline": "සුමති සම්මාන උළෙලේ 2021 හොඳම ප්‍රවෘත්ති නිවේදිකාව, ගවේෂණාත්මක වාර්තාකරණය හිරු ප්‍රවෘත්ති අංශයට (වීඩියෝ)",
       "News Content": "මේ වනවිට (09) කොළඹ වෝටර්ස් ඒජ් පරිශ්‍රයේ පැවැත්වෙමින් තිබෙන මෙවර 2023 සුමති සම්මාන උළෙලේ සම්මාන රැසක් හිමි කර ගැනීමට හිරු ප්‍රවෘත්ති අංශය සමත් වුණා.\nහිරුට අද රාත්‍රියේ හිමි වූ පළමු සම්මානය ලෙස සම්මානයට පාත්‍ර වූයේ 2021 වසරේ හොඳම ප්‍රවෘත්ති නිවේදිකා සම්මානය යි.\nඒ අනුව හොඳම ප්‍රවෘත්ති නිවේදිකා සම්මානයෙන් පිදුම් ලැබුවේ හිරු ප්‍රවෘත්ති අංශයේ රෝෂිණී විජේසුරිය යි.\n2021 වසරේ හොඳම රූපවාහිනී ගවේෂණශීලී ප්‍රවෘත්ති වාර්තාකරණයට හිමි සම්මානය ද හිරු ප්‍රවෘත්ති අංශයේ පූරක පානුක රාජපක්ෂ හිමි කරගත්තේ භාවිතයට නුසුදුසු පොල්තෙල් සම්බන්ධ ව අදාළ පුවත රටටම හෙළි කිරීම වෙනුවෙන්.\n2023 සුමති සම්මාන රාත්‍රියේ දී 2021 හොඳම කාලීන පුවත් වාර්තාකරණය දෙවැනි ස්ථානය ද හිරු ප්‍රවෘත්ති අංශය විසින් දිනාගනු ලැබුවා.\nමේ අතර 2021 හොඳම ඒකාංගික ටෙලි නාට්‍යයට හිමි සම්මානය ද හිරු ටීවී දිනාගත්තා.\nඑම සම්මානය හිමිවූයේ ඉරුෂ ද සිල්වා අධ්‍යක්ෂණය කළ 'සෙනෙහසක නිම්නය ඒකාංගික ටෙලිනාට්‍යය වෙනුවෙන්.\nපැත්ත ගියත් ඇත්ත කියන ශ්‍රී ලංකාවේ අංක 01 ප්‍රවෘත්ති විකාශයේ සජීවී නිමැවුම්කරුවන් ව ඉහළින් ම ඔසවා තැබූ සහෘද ප්‍රේක්ෂක ඔබට හිරු ටී.වී. ගෞරවනීය ප්‍රණාමය ...!\nසත්‍යය සේ ම, කඩිනම්, විශ්වසනීය පුවත් සමග රැඳී සිටින්න... කවදත් ප්‍රවෘත්ති ලොව ඉහළින් ම වැජඹෙන හිරු නිව්ස් සමගින්...",
       "URL": "https://www.hirunews.lk/327069/සුමති-සම්මාන-උළෙලේ-2021-හොඳම-ප්‍රවෘත්ති-නිවේදිකාව-ගවේෂණාත්මක-වාර්තාකරණය-හිරු-ප්‍රවෘත්ති-අංශයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=546"
}