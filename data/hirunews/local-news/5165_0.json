{
       "Source": "hirunews",
       "Timestamp": "Wednesday, 17 February 2016 - 16:14",
       "Headline": "බලපිටියේ වෙඩි තැබීමෙන් තුවාල ලබා සිටි පුද්ගලයාත් මිය යයි",
       "News Content": "බලපිටිය අධිකරණ සංකීර්ණය අසල සිදුවු වෙඩි තැබීමෙන් තුවාල ලබා සිටි පුද්ගලයා ද ජීවිතක්ෂයට පත්වී තිබෙනවා.\nඒ කොළඹ ජාතික රෝහලේ ප්‍රතිකාර ලබමින් සිටියදීයි.\nඔහු ඉඳුරුව ප්‍රදේශයේ පදිංචි 30 හැවිරිදි පුද්ගලයකු බවයි පොලිසිය සඳහන් කලේ.\nප්‍රහාරයෙන් තුවාල ලබා බලපිටිය රෝහලට ඇතුළත් කළ ඔහු පසුව කරාපිටිය ශික්ෂණ රෝහලට මාරුකර යැවුණු අතර, ඊයේ රාත්‍රියේ කොළඹ ජාතික රෝහළ වෙත යළි මාරුකර එවා තිබෙනවා.\nඔහුගේ මෘත ශරීරය කොළඹ ජාතික රෝහලේ තැන්පත් කර තිබෙනවා.\nඊයේ පෙරවරු 11.25 ට පමණ බලපිටිය අධිකරණය අසල සිදුවු වෙඩි තැබීමෙන් තවත් පුද්ගලයකු මරණයට පත්වුනා.\nයතුරුපැදියකින් පැමිණි දෙදෙනෙකු විසිනුයි මෙම වෙඩි තැබීම සිදුකර පළාගොස් තිබුනේ.\nතුවාල ලැබූ රසික චමින්දට සහ ඔහුට ඝාතන සිද්ධීන් ඇතුලූ අපරාධ කිහිපයක් සම්බන්ධයෙන් චෝදනා එල්ලවී තිබුණා.\nසිද්ධිය පිළිබඳ අම්බලන්ගොඩ පොලිසිය විමර්ශණ මෙහෙයවනවා.",
       "URL": "https://www.hirunews.lk/126488/බලපිටියේ-වෙඩි-තැබීමෙන්-තුවාල-ලබා-සිටි-පුද්ගලයාත්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=5165"
}