{
       "Source": "hirunews",
       "Timestamp": "Friday, 03 March 2017 - 19:34",
       "Headline": "සේවා ප්‍රසාදනී අභිසෙස් උළෙල ජනපති ප්‍රධානත්වයෙන්",
       "News Content": "තිරසර සංවර්ධන හා වනජීවි අමාත්‍යාංශය සංවිධාන කළ සේවා ප්‍රසාදනී අභිසෙස් උළෙල ජනාධිපති මෛත්‍රීපාල සිරිසේනගේ ප්‍රධානත්වයෙන් අද කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී පැවැත්වුණා.\nඅදට යෙදී ඇති ලෝක වනජීවි දිනය නිමිත්තෙන් මෙරට වනජීවි සංරක්ෂණය වෙනුවෙන් කැපවූ පුද්ගලයින් සහ නිලධාරීන් ඇගයීම හා ඔවුන්ට සම්මාන ප්‍රදානය කිරීම වෙනුවෙන් මෙය සංවිධාන කර තිබූ බවයි ජනාධිපති මාධ්‍ය අංශය සඳහන් කළේ.\nඑහිදී අතිවිශිෂ්ඨ පූර්ණ සේවා සම්මාන 10 ක් ජනාධිපතිවරයා අතින් පිළිගන්වනු ලැබුවා.\nමේ අතර, මාලඹේ ශ්‍රී ලංකා තොරතුරු තාක්ෂණ ආයතනයේ පැවති වාර්ෂික උපාධි ප්‍රදානෝත්සවයට ජනාධිපති මෛත්‍රීපාල සිරිසේන අද එක්වුණා.\nඑසේම දිවංගත පී.බී. අල්විස් පෙරේරා කිවිදුන්ගේ ජන්ම ශත සංවත්සර උළෙල ද ජනාධිපතිවරයාගේ ප්‍රධානත්වයෙන් අද කොළඹ දී පැවැත්වුණු බව ජනාධිපති මාධ්‍ය අංශය ප්‍රකාශ කළා.",
       "URL": "https://www.hirunews.lk/155987/සේවා-ප්‍රසාදනී-අභිසෙස්-උළෙල-ජනපති-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4633"
}