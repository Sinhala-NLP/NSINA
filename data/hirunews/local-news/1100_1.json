{
       "Source": "hirunews",
       "Timestamp": "Sunday, 12 June 2022 - 19:06",
       "Headline": "ළමා ශ්‍රමිකයන්ගේ වැඩි වීමක්",
       "News Content": "මෙරට ළමා ශ්‍රමිකයන්ගේ සංඛ්‍යාව ඉහළ ගොස් ඇති බව කම්කරු කොමසාරිස් ජනරාල් ප්‍රභාත් චන්ද්‍රකීර්ති ප්‍රකාශ කළා.\nඔහු කියා සිටියේ පසුගිය කොවිඩ් තත්වය සහ වත්මන් ආර්ථික අර්බුදය හමුවේ එලෙස ළමා ශ්‍රමිකයින්ගේ ඉහළ යෑමක් සිදුව ඇති බවට වාර්තාවන බවයි.\nකෙසේ වෙතත් ඒ පිළිබඳ නිශ්චිත දත්ත ලබාගැනීම සඳහා ජාත්‍යන්තර කම්කරු සංවිධානයේ සහය ඇතිව මෙරට ළමා ශ්‍රමිකයින් පිළිබඳ නව සමීක්ෂණයක් සිදුකිරීමට ජනලේඛණ හා සංඛ්‍යාලේඛණ දෙපාර්තමේන්තුවට උපදෙස් ලබාදුන් බව කම්කරු කොමසාරිස් ජනරාල්වරයා සඳහන් කළා.\nලෝක ළමා ශ්‍රම විරෝධී දිනය අදට යෙදී ඇති අතර, 2002 වසරේ සිට සෑම වසරකම ජූනි මස 12 වනදා එම දිනය සමරනු ලබනවා. ජාත්‍යන්තර කම්කරු සංවිධානයේ දත්තවලට අනුව 2016 දී මිලියන 152 ක් ව පැවති ලෝක ළමා ශ්‍රමිකයන් සංඛ්‍යාව 2020 වසරේදී මිලියන අටකින් ඉහළ ගොස් තිබෙනවා.\nඒ අනුව ලොව පුරා මිලියන 168 ක් ළමා ශ්‍රමිකයින් සිටින බවට දත්ත ඇති බවයි කම්කරු කොමසාරිස් ජනරාල් ප්‍රභාත් චන්ද්‍රකිර්ති කියා සිටියේ.",
       "URL": "https://www.hirunews.lk/306951/ළමා-ශ්‍රමිකයන්ගේ-වැඩි-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1100"
}