{
       "Source": "hirunews",
       "Timestamp": "Friday, 11 December 2020 - 19:29",
       "Headline": "කොරෝනා රෝගියෙකු වාර්තාවීම නිසා මාතලේ රෝහලේ නොසන්සුන්තාවයක් (වීඩියෝ)",
       "News Content": "මාතලේ රෝහලේ ප්‍රතිකාර ලබමින් සිටි රෝගියෙකුට කොරෝනා ආසාදනය වී ඇති බවට හඳුනා ගැනීමෙන් පසු එම රෝගියා කොරෝනා ප්‍රතිකාර රෝහලක් වෙත මාරුකර නොයැවීම සම්බන්ධයෙන් රෝහල් කාර්ය මණ්ඩලය අතර ඊයේ නොසන්සුන්තාවයක් හටගත්තා.\nකෙසේ වෙතත් පසුව මෙම රෝගියා ප්‍රතිකාර මධ්‍යස්ථානයක් වෙත මාරු කර යැවීමටයි අද (11) පෙරවරුවේ පැවති සාකච්ඡාවකදී රෝහල් පරීපාලනය තීරණය තීරණය කර ඇත්තේ.\nවයස අවුරුදු 38 වන මෙම රෝගියා දුනුවිල පදිංචිකරුවෙක් වන අතර පෙරේදා රාත්‍රියේ මොහු රෝහලට ඇතුලත් වී තිබුණේ නියුමෝනියා රෝග තත්ත්වයක් හේතුවෙන්.\nරෝහල් ගත කරන අවස්ථාවේ සිදුකළ රැපිඩ් ඇන්ටිජන් පරීක්ෂණයෙන් ඔහු කොරෝනා ආසාදිතයෙකු නොවන බවට හඳුනාගෙන ඇති අතර, ඒ හේතුවෙන් රෝහල් කාර්ය මණ්ඩලය ද එම රෝගියාට නිරාවරණය වී ඇති බවයි සමස්ත ලංකා හෙද සංගමයේ සංවිධායක ලේකම් රවීන්ද්‍ර කහදවආරච්චි සඳහන් කළේ.",
       "URL": "https://www.hirunews.lk/256823/කොරෝනා-රෝගියෙකු-වාර්තාවීම-නිසා-මාතලේ-රෝහලේ-නොසන්සුන්තාවයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2280"
}