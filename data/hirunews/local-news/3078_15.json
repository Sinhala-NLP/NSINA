{
       "Source": "hirunews",
       "Timestamp": "Saturday, 26 October 2019 - 16:50",
       "Headline": "පළාත් 4කට ඉතා තද වැසි සමඟ දිවයින පුරා වැසි තත්ත්වයේ වර්ධනයක්",
       "News Content": "වායුගෝලීය කැළඹිලි ස්වභාවය හේතුවෙන් අද රාත්‍රීයේ උතුර, නැගෙනහිර, උතුරුමැද සහ ඌව පළාත්වල මිලිමීටර් 100 - 150ත් අතර තද වැසි ඇති විය හැකි බව කාලගුණ විද්‍යා දෙපාර්තමේන්තුව අද පස්වරුවේ නිවේදනය කළා.\nඑසේම, දිවයිනේ සෙසු ප්‍රදේශවලට මිලිමීටර් 100ක පමණ වැසි අපේක්ෂා කෙරෙන අතර, බොහෝ ප්‍රදේශවල අහස වලාකුළිවලින් බරව පවතිනවා.\nඅද උදෑසන 8.30න් අවසන් වූ පැය 24 තුළ මිලිමීටර් 108.5ක උපරිම වර්ෂාපතනය වාර්තා වුණේ ගාල්ල - ඇහැලකන්ද ප්‍රදේශයෙන්.\nඑසේම නාය යාම් අවදානම හේතුවෙන් ඇල්ල - වැල්ලවාය මාර්ගය තවමත් වසා දමා ඇති අතර, ජාතික ගොඩනැගිලි පර්යේෂණ සංවිධානයේ නිලධාරීන් අද එම ස්ථානයට ගොස් පරීක්ෂා කිරීම්වල නිරත වුණා.\nරත්නපුර, කෑගල්ල, කළුතර සහ බදුල්ල දිස්ත්‍රික්කවලට පැනවූ නාය යාමේ අවදානම අඛණ්ඩව ක්‍රියාත්මක වන බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/227035/පළාත්-4කට-ඉතා-තද-වැසි-සමඟ-දිවයින-පුරා-වැසි-තත්ත්වයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=3078"
}