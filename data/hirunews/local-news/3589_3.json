{
       "Source": "hirunews",
       "Timestamp": "Tuesday, 25 December 2018 - 16:55",
       "Headline": "අධිවේගයට වාර්තාගත ආදායමක්",
       "News Content": "දක්ෂිණ අධිවේගී මාර්ගයේ සහ කොළඹ - කටුනායක අධිවේගි මාර්ගයේ රථ වාහන ධාවනය වාර්තාගත ලෙස ඉහළ ගොස් තිබෙනවා.\nපසුගිය සතියේ බ්‍රහස්පතින්දා සිට සෑම දිනකම එම අධිවේගී මාර්ග දෙකෙහි රථවාහන ලක්ෂයකට අධික සංඛ්‍යාවක් ධාවනය කර ඇති බවයි අධිවේගී මාර්ග මෙහෙයුම් අධ්‍යක්‍ෂ එස්.  ඕපනායක කියා සිටියේ.\nවැඩිම වාහන සංඛ්‍යාවක් පසුගිය සිකුරාදා දින දක්ෂිණ අධිවේගී මාර්ගයේ සහ කොළඹ - කටුනායක අධිවේගී මාර්ගයේ ගමන් කර ඇති අතර, එදින උපයා ඇති ආදායම රුපියල් මිලියන 32 ක්.\nඑම ආදායම පසුගිය වසරට සාපේක්ෂව සියයට 8 ක පමණ වැඩිවීමක් බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/206784/අධිවේගයට-වාර්තාගත-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=3589"
}