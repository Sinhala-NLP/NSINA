{
       "Source": "hirunews",
       "Timestamp": "Friday, 14 June 2019 - 15:49",
       "Headline": "ක්‍රිකට් තරගයක් අතර ගැටුමකට සම්බන්ධ 11ක් අත්අඩංගුවට",
       "News Content": "හැටන් දික්ඔය දරවල ක්‍රීඩාංගණයේ පැවති ක්‍රිකට් තරගයක් අතරතුර ඇතිවූ ගැටුමක් සම්බන්ධයෙන් සැකකරුවන් 11 දෙනෙකු අත්අඩංගුවට ගෙන තිබෙනවා.\nසැකකරුවන් හැටන් මහේස්ත්‍රාත් හමුවට ඉදිරිපත් කිරීමෙන් පසු 5 දෙනෙකු ලබන 25 වනදා දක්වා රක්ෂිත බන්ධනාගාර ගත කිරීමටයි නියෝග කර ඇත්තේ.\nගැටුමට සම්බන්ධ බාලවයස්කරුවන් 6 දෙනෙකු 25 වනදා දක්වා පරිවාස භාරයේ තැබීමට ද මහේස්ත්‍රාත්වරයා නියෝග ඛර තිබෙනවා.\nපසුගිය 9 වනදා දික්ඔය දරවල ක්‍රීඩාංගණයේදී පැවති ක්‍රිකට් තරගයක් නැරඹීමට පැමිණි කුඩා ළමුන් දෙපිරිසක් අතර ඇතිවූ ගැටුමක් දුරදිග යාම හේතුවෙනුයි මෙම ගැටුම සිදුවී ඇත්තේ.\nගැටුමෙන් පුද්ගලයන් 3 දෙනෙකු තුවාල ලබා ඇති අතර ඉන් එක් අයෙකුගේ  තත්වය බරපතල  වීම හේතුවෙන් ඔහු මහනුවර ශික්ෂණ රෝහල වෙත මාරුකර යවා තිබෙනවා.\nමෙම ගැටුම සිදුවන ආකාරය ඒ ආසන්නයේ සවිකර තිබු CCTV කැමරාවක ද පටිගත වී තිබු අතර එම දර්ශන ඔස්සේ විමර්ශණ සිදු කිරීමෙන් පසුවයි සැකකරුවන් අත්අඩංගුවට ගැනුනේ.\nමේ සම්බන්ධයෙන් හැටන් පොලිසිය පරීක්ෂණ සිදු කරනවා.",
       "URL": "https://www.hirunews.lk/218394/ක්‍රිකට්-තරගයක්-අතර-ගැටුමකට-සම්බන්ධ-11ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3301"
}