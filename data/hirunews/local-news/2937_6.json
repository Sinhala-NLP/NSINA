{
       "Source": "hirunews",
       "Timestamp": "Friday, 24 January 2020 - 12:43",
       "Headline": "තොරතුරු තාක්ෂණ උද්‍යාන රාජ්‍ය ආරක්ෂක අමාත්‍යාංශ යටතට",
       "News Content": "බන්දුල ගුණවර්ධන අමාත්‍යවරයාගේ තොරතුරු හා සන්නිවේදන තාක්ෂණ උසස් අධ්‍යාපන, තාක්ෂණ හා නවෝත්පාදන අමාත්‍යාංශය යටතේ තිබූ තොරතුරු තාක්ෂණ උද්‍යාන, රාජ්‍ය ආරක්ෂක අමාත්‍යාංශය යටතට පත් කර තිබෙනවා.\nඒ අනුව මින් ඉදිරියට තොරතුරු තාක්ෂණ හා සන්නිවේදන ප්‍රවර්ධනය සඳහා අදාළ ආයතන සමඟ සම්බන්ධීකරණය කරමින් අවශ්‍ය ක්‍රියාමාර්ග ගැනීම, රාජ්‍ය ආරක්ෂක අමාත්‍යාංශය යටතට පැවරෙනු ඇති.\nපසුගිය 17 වනදා සිට බන්දුල ගුණවර්ධන අමාත්‍යවරයා තොරතුරු හා සන්නිවේදන තාක්ෂණ අමාත්‍ය ධුරයෙන් ඉල්ලා අස්වී ඇති අතර, ඔහු එදින සිට ක්‍රියාත්මක වන පරිදි තොරතුරු හා ජනමාධ්‍ය අමාත්‍යවරයා ලෙස පත් කර ඇති බවයි ජනාධිපති ලේකම් පී.බී. ජයසුන්දරගේ අත්සනින් නිකුත් කළ අතිවිශේෂ ගැසට් නිවේදනයක දැක්වෙන්නේ.",
       "URL": "https://www.hirunews.lk/232936/තොරතුරු-තාක්ෂණ-උද්‍යාන-රාජ්‍ය-ආරක්ෂක-අමාත්‍යාංශ-යටතට",
       "Category": "Local News",
       "Parent URL": "https://www.hirunews.lk/local-news.php?pageID=2937"
}