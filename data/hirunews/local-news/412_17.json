{
       "Source": "hirunews",
       "Timestamp": "Saturday, 15 April 2023 - 17:49",
       "Headline": "ජපාන අගමැතිට ප්‍රහාරයක්",
       "News Content": "ජපානයේ අග්‍රාමාත්‍ය ෆුමියෝ කිෂාඩාට කිසියම් පුද්ගලයෙකු විසින් ප්‍රහාරයක් එල්ල කර තිබෙනවා.\nඅද (15) දහවල් මෙම ප්‍රහාරය එල්ල වී ඇත්තේ අග්‍රාමාත්‍යවරයා ජපානයේ වකයාමා වරාය නගරයේ උත්සවයක් අමතමින් සිටින අවස්ථාවකදියි.\nඅනතුර එල්ල වන විට ම ජපාන ආරක්ෂක අංශ මැදිහත් ව අග්‍රාමාත්‍යවරයාව ආරක්ෂිතව ආවරණය කර ගැනීමට සමත් ව තිබෙනවා.\nකිසියම් පුද්ගලයෙකු උත්සව සභාව මැද සිට දුම් සහිත බටයකින් දමා ගසා ඇති අතර, ඒ අවට විශාල පිපිරුමක් ද සිදුව ඇති බවයි එරට මාධ්‍ය වාර්තා කළේ.\nනමුත් කිසිවෙකුට හෝ තුවාල සිදුව නොමැති අතර, ප්‍රහාරය එල්ල කළ තැනැත්තා ද ජපන් ආරක්ෂක අංශ විසින් සිය අත්අඩංගුවට ගනු ලැබුවා.",
       "URL": "https://www.hirunews.lk/332597/ජපාන-අගමැතිට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=412"
}