{
       "Source": "hirunews",
       "Timestamp": "Monday, 23 May 2022 - 16:14",
       "Headline": "විදේශ ලේකම් අරුණි විජේවර්ධන ධුරයේ වැඩ භාර ගනියි (වීඩියෝ)",
       "News Content": "විදේශ කටයුතු අමාත්‍යාංශයේ නව ලේකම් වශයෙන් පත් වූ අරුණි විජේවර්ධන සිය ධුරයේ වැඩ භාරගෙන තිබෙනවා.\nවිදේශ කටයුතු අමාත්‍යාංශයේ දි යි.\nඅරුණි විජේවර්ධන වසර 34ක් මුළුල්ලේ ශ්‍රී ලංකා විදේශ සේවයේ කටයුතු කළ සාමාජිකාවක්.\nසිය වෘත්තීය කාලය තුළ කොළඹ විදේශ කටයුතු අමාත්‍යාංශයේ බොහෝ තනතුරු ඇය විසින් හොබවා ඇති අතර, ජිනීවාහි එක්සත් ජාතීන්ගේ ශ්‍රී ලංකා නිත්‍ය නියෝජිත කාර්යාලයේ මැලේසියාවේ ශ්‍රී ලංකා මහකොමසාරිස් කාර්යාලය සහ පිලිපීනයේ ශ්‍රී ලංකා තානාපති කාර්යාලය යනාදී විදේශ රටවල පිහිටි දූත මණ්ඩලවල ද ඇය සේවය කර තිබෙනවා.\nඔස්ට්‍රියාවේ තානාපතිනිය සහ වියානාවේ පිහිටි එක්සත් ජාතීන්ගේ සංවිධානවල නිත්‍ය නියෝජිතවරිය වශයෙන් ද ඇය සේවය කර ඇති අතර, අමාත්‍යාංශයෙන් ලද පත්වීම අනුව අරුණි විජේවර්ධන ජාත්‍යන්තර පරමාණුක බලශක්ති ආයතනයට (IAEA) අයත් ප්‍රතිපත්ති සම්පාදන ආයතනයේ ලේකම් කාර්යාලයේ අධ්‍යක්ෂවරිය ලෙස ද කටයුතු කළා.",
       "URL": "https://www.hirunews.lk/305091/විදේශ-ලේකම්-අරුණි-විජේවර්ධන-ධුරයේ-වැඩ-භාර-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1149"
}