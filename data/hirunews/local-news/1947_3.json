{
       "Source": "hirunews",
       "Timestamp": "Monday, 17 May 2021 - 19:54",
       "Headline": "විශ්ව රූ රැජිණ කිරුළ මෙක්සිකෝවට",
       "News Content": "69 වන විශ්ව රූ රැජිණ ලෙස කිරුළු පැළදීමට 26 හැවිරිදි මෙක්සිකානු ජාතික ඇන්ඩි්‍රයා මේසා සමත් වුණා.\nඒ ඊයේ රාත්‍රියේ ඇමරිකාවේ ෆ්ලොරීඩා ප්‍රාන්තයේ පැවති 2020 විශ්ව රූ රැජිණ තරගාවලියේදියි. ඒ අනුව විශ්ව රූ රැජිණ කිරුළ දිනා ගත් තුන් වන මෙක්සිකානු කාන්තාව වන ඇය, වෘත්තියෙන් මෘදුකාංග ඉංජිනේරුවරියක්.\nමේ අතර මියන්මාරය නියෝජනය කරමින් මෙම තරගාවලියට එක්වූ තුසා වින්ට් ල්විනි, මියන්මාර හමුදා පාලනයට එරෙහිව හඩ නැගීම පිළිබඳව විදෙස් මාධ්‍ය වාර්තා කර තිබෙනවා.\nමියන්මාරය වෙනුවෙන් යදින්නැයි සඳහන් පුවරුවක්ද අතැතිව ඇය මෙම තරගයට එක්ව තිබුණා.",
       "URL": "https://www.hirunews.lk/271648/විශ්ව-රූ-රැජිණ-කිරුළ-මෙක්සිකෝවට",
       "Category": "Local News",
       "Parent URL": "https://www.hirunews.lk/local-news.php?pageID=1947"
}