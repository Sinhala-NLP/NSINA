{
       "Source": "hirunews",
       "Timestamp": "Saturday, 27 February 2016 - 14:54",
       "Headline": "අජන්තා රණසිංහ ජීවන ගීතයට සමුදෙයි",
       "News Content": "ප්‍රවීන ගීත රචක ආචාර්ය අජන්තා රණසිංහ කොළඹ ජාතික රෝහලේදී අද (27)  පස්වරුවේ අභාවප්‍රාප්ත වුණා.\nමියයන විට ඔහුගේ වයස අවුරුදු 76 ක්.\nනිවසේදී සිදුවූ හදිසි වැටීමකින් පසු අජන්තා රණසිංහයන් මීට දින කිහිපයකට පෙර කොළඹ ජාතික රෝහලට ඇතුළත් කෙරුණා.\nඑහි දැඩි සත්කාර ඒකකයේ ප්‍රතිකාර ලබමින් සිටියදී ඔහු අභාවප්‍රාප්ත වූ බවයි ජාතික රෝහලේ ප්‍රකාශකයෙකු සඳහන් කළේ.\nමෙරට ගීත කලාවට මෙන්ම සාහිත්‍ය කලාවට ද ඉමහත් මෙහෙවරක් කළ අජන්තා රණසිංහයන් ලාංකේය කලා ක්ෂේත්‍රයට අවතීර්ණ වන්නේ කුරුම්බැට්ටි මැෂිමේ ළමා ගීතයත් සමගයි.\nවිකසිත පෙම් පොකුරු පියුම්, රන්කෙන්දෙන් බැඳ, ? පැල් රකින, දුරස් වන්නට මේලෙසින් වැනි ගීත ඇතුළු ගී පදවැල් රැසක් ඔහුගේ පන්හිඳෙන් උපත ලැබුවා.\nවිවිධ අත්දැකීම් සහ ක්ෂේත්‍ර ඔස්සේ ඔහු රචනා කළ ගීත මෙරට ගායික ගායිකාවන් රැසකගේ ගමන් මග පෝෂණය කිරීම විශේෂත්වයක්.",
       "URL": "https://www.hirunews.lk/127284/අජන්තා-රණසිංහ-ජීවන-ගීතයට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=5150"
}