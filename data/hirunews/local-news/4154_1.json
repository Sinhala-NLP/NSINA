{
       "Source": "hirunews",
       "Timestamp": "Wednesday, 27 December 2017 - 17:13",
       "Headline": "5 ශිෂ්‍යත්ව අභියාචනා භාරගැනීම ජනවාරී 15 දා සිට",
       "News Content": "2017 වසරේ 5 ශ්‍රේණි ශිෂ්‍යත්ව විභාගයේ ලකුණු මට්ටම අනුව, 2018 වසරේ 6 ශ්‍රේණියට සිසුන් ඇතුළත් කිරීම සඳහා පාසල් ඉල්ලුම් කිරීමට අදාළ ව අභියාචනා භාරගැනීම 2018.01.15 දින සිට 2018.02.15 දක්වා සිදුකරන බව අධ්‍යාපන අමාත්‍යාංශය පවසනවා.\nනිවේදනයක් නිකුත් කරමින් අධ්‍යාපන අමාත්‍යාංශය සදහන් කළේ අදාළ ඉල්ලුම් පත්‍ර අධ්‍යාපන අමාත්‍යාංශයේ www.moe.gov.lk වෙබ් අඩවියෙන් ලබාගත හැකි බවයි.\nවිධිමත් ව සම්පූර්ණ කරන ලද අභියාචනා අයදුම්පත් ලියාපදිංචි තැපෑලෙන් අධ්‍යාපන අධ්‍යක්ෂ, පාසල් කටයුතු ශාඛාව, අධ්‍යාපන අමාත්‍යාංශය, ඉසුරුපාය, පැලවත්ත, බත්තරමුල්ල යන ලිපිනයට එවන ලෙසට ද අධ්‍යාපන අමාත්‍යාංශය දැනුම් දෙනවා.",
       "URL": "https://www.hirunews.lk/179493/5-ශිෂ්‍යත්ව-අභියාචනා-භාරගැනීම-ජනවාරී-15-දා-සිට",
       "Category": "Local News",
       "Parent URL": "https://www.hirunews.lk/local-news.php?pageID=4154"
}