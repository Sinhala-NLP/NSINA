{
       "Source": "hirunews",
       "Timestamp": "Sunday, 16 July 2023 - 14:08",
       "Headline": "ස්පාඤ්ඤයේ ලැව් ගිනි හේතුවෙන් පන්දහසකට අවදානම් නිවේදනයක්",
       "News Content": "ස්පාඤ්ඤයේ කැනරි දූපත්හි ලා පල්මා ප්‍රදේශයේ හටගත් ලැව්ගිනි හේතුවෙන් පුද්ගලයන් පන්දහසකට අධික පිරිසකට නිවෙස්වලින් ඉවත්වන ලෙසට අවදානම් නිවේදනයක් නිකුත් කර තිබෙනවා.\nඊයේ (15) හටගත් ලැව්ගිනි හේතුවෙන් නිවාස විශාල ප්‍රමාණයකට හානි සිදුව ඇති අතර, අක්කර 11,100 ක භූමි ප්‍රමාණයක් විනාශ වී ඇති බවයි විදෙස් වාර්තා සඳහන් කළේ.\nගින්න මැඩපැවැත්වීම සඳහා ගිනි නිවන භටයන් 400 කට අධික පිරිසක් එක්ව සිටින අතර, බොහෝ පිරිසක් නිවාසවලින් ඉවත්වීම ප්‍රතික්ෂේප කර ඇති බව සඳහන්.\nස්පාඤ්ඤය ඇතුලු දකුණු යුරෝපා රටවලින් අධික උෂ්ණත්වයක් වාර්තාවෙමින් පවතින අතර, ඒ හේතුවෙන් ලැව්ගිනි හටගන්නා බවයි කාලගුණ විද්‍යාඥයන් ප්‍රකාශ කළේ.",
       "URL": "https://www.hirunews.lk/341398/ස්පාඤ්ඤයේ-ලැව්-ගිනි-හේතුවෙන්-පන්දහසකට-අවදානම්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=179"
}