{
       "Source": "hirunews",
       "Timestamp": "Friday, 19 July 2019 - 16:54",
       "Headline": "උසස් වීම් නොලැබූ පොලිස් නිලධාරින් 31,500 ක් ගැන ජනපතිගේ අවධානය",
       "News Content": "ජනාධිපති මෛත්‍රීපාල සිරිසේනගේ උපදෙස් පරිදි දීර්ඝ කාලයක් තිස්සේ උසස් වීම් නොලැබූ පොලිස් නිලධාරින් 31,500 කට එකවර උසස් වීම් ක්‍රියාත්මක කිරීමට අවශ්‍ය ක්‍රමවේදයක් ස්ථාපිත කර තිබෙනවා.\nඒ පොලීසියේ බඳවා ගැනීම් සහ උසස් වීම් සම්බන්ධයෙන් මීට පෙර පැවති සාකච්ඡා කිහිපයකදී ජනාධිපතිවරයා ලබාදුන් උපදෙස් අනුවයි.\nඒ පිලිබඳව ජනාධිපති මෛත්‍රීපාල සිරිසේන සහ පොලිස් දෙපාර්තමේන්තුවේ ජ්‍යෙෂ්ඨ නිලධාරින් අතර අද පැවති සාකච්ඡාවකදී ද අවධානය යොමුකෙරුණා.\nමේ අතර ජනතාවගේ දුගීභාවය අවම කිරීම වෙනුවෙන් ක්‍රියාත්මක ව්‍යාපෘති අක්‍රමිකතාවලින් තොරව ඉදිරියට ගෙන යාම සියලු නිලධාරින්ගේ වගකීම බව ජනාධිපති මෛත්‍රීපාල සිරිසේන අද සඳහන් කළේ වැව්ගම් පුබුදුව වැඩසටහන පිළිබඳව ජනාධිපති කාර්යාලයේ පැවති සාකච්ඡාවකදීයි.",
       "URL": "https://www.hirunews.lk/220632/උසස්-වීම්-නොලැබූ-පොලිස්-නිලධාරින්-31500-ක්-ගැන-ජනපතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=3239"
}