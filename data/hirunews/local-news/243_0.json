{
       "Source": "hirunews",
       "Timestamp": "Friday, 23 June 2023 - 16:51",
       "Headline": "කුලී වැඩක් නොමැතිව  සිත්තැවුලට පත්වූ  පුද්ගලයකු සිය දිවි හානි කර ගනී",
       "News Content": "කුලී රැකියාවක් නොමැති වීම නිසා සිත් තැවුලට පත් වූ පුද්ගලයෙකු සිය නිවස තුළ ගෙළ වැළලාගෙන සියදිවි හානි කර තිබෙන බව මාතලේ පොලිසිය පවසයි.\nමෙලෙස සියදිවි හානි කරගෙන ඇත්තේ 34 හැවිරිදි මාතලේ අළුවිහාර ප්‍රදේශයේ පදිංචි එක්දරු පියෙකි. එදිනෙදා කුලී වැඩට යමින් ජීවත් වූ පුද්ගලයා මාතලේ නගරයට  ගොස් කුලී රැකියාවක් සෙවුවද සොයා ගැනීමට නොහැකි වී තිබේ.පසුව ඔහු නිවසට පැමිණ බිරිඳට පවසා ඇත්තේ කෙසේ හෝ රුපියල් දාහක් සොයාගෙන එන ලෙසටය.\nබිරිඳ යාබද නිවසට ගිය ද එය ඉටුකර ගැනීමට නොහැකි වී තිබේ. දෙවන  වරටද සැමියා පවසා ඇත්තේ තවත් එක් සැරයක් උත්සහ කර මුදල් සොයාගෙන එන ලෙස ටයි. ඒ අනුව ඇය නිවසින් පිටව ගොස් මුදල් සොයාගෙන එන අතරතුර සැමියා ගෙල වැලලාගෙන  මිය ගොස් තිබේ තිබී ඇත.\nමාතලේ පොලිසිය ඉදිරි විමර්ශන සිදු කරනවා.",
       "URL": "https://www.hirunews.lk/338849/කුලී-වැඩක්-නොමැතිව-සිත්තැවුලට-පත්වූ-පුද්ගලයකු-සිය-දිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=243"
}