{
       "Source": "hirunews",
       "Timestamp": "Thursday, 01 July 2021 - 13:05",
       "Headline": "හෙද වර්ජනයෙන් රෝහල් රැසක කටයුතු අඩාලයි - රෝගීන්ට පීඩා (වීඩියෝ)",
       "News Content": "උසස් වීම් සහ දීමනා ඇතුලු ඉල්ලීම් කිහිපයක් මුල් කර ගනිමින් හෙද වෘත්තීය සමිති 3 ක් ආරම්භ කර ඇති වැඩ වර්ජනය හේතුවෙන් රෝහල් රැසක කටයුතු අඩාල වී තිබෙනවා.\nඅප වාර්තාකරුවන් ප්‍රකාශ කළේ ඒ හේතුවෙන් රෝගීන් පීඩාවට පත්ව ඇති බවයි.\nකොරෝනා ප්‍රතිකාර සිදුකරන සහ අත්‍යාවශ්‍ය රෝහල් කිහිපයක හැර කොළඹ ජාතික රෝහල ඇතුළු රෝහල් රැසක මෙම වර්ජනය අද උදෑසන ආරම්භ වුණා.\nප්‍රවාහන හා අතුරු දීමනා රුපියල් 15,000 ක මුදල ලබාදීම, නිල ඇඳුම් දීමනා වැඩි කිරීම, හෙට ව්‍යවස්ථාව සංශෝධනය කිරීම, වසර පහෙන් පහට සිදුවන උසස්වීම් ලබාදීම ඇතුළු ඉල්ලීම් 9 ක් මුල් කරගෙන ඔවුන් මෙම වැඩ වර්ජනය ආරම්භ කරනු ලැබුවා.\nරජයේ හෙද නිලධාරින්ගේ සංගමය, සමස්ත ලංකා හෙද සංගමය සහ රාජ්‍ය සේවා එක්සත් හෙද සංගමය මෙම වර්ජනය අද සහ හෙට ක්‍රියාත්මක කරනවා.\nකෙසේ වෙතත්, හදිසි හා අත්‍යාවශ්‍ය සේවා අඛන්ඩව පවත්වාගෙන යාමට වෘත්තීය සමිති තීරණය කර තිබෙනවා.\nමේ අතර, මෙම වෘත්තීය ක්‍රියාමාර්ගයට රජයේ වෛද්‍ය නිලධාරින්ගේ සංගමය සිය විරෝධය පළ කර තිබෙනවා.\nඇතැම් රෝහල් වල හෙද නිලධාරින් නොමැතිවීම හේතුවෙන් වෛද්‍යවරුන් ඔවුන්ගේ සේවාවන් සිදුකරනු ලබන බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/275769/හෙද-වර්ජනයෙන්-රෝහල්-රැසක-කටයුතු-අඩාලයි-රෝගීන්ට-පීඩා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1849"
}