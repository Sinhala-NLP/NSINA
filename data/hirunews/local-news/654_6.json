{
       "Source": "hirunews",
       "Timestamp": "Tuesday, 20 December 2022 - 18:11",
       "Headline": "ජාතික සත්වෝද්‍යානයේ දී උපන් නිල්, කහ මැකෝ ගිරවුන් හතර දෙනෙකු හා නිල් ගව පැටව් දෙදෙනෙකු මහජන ප්‍රදර්ශනයට",
       "News Content": "දෙහිවල ජාතික සත්වෝද්‍යානයේ උපත ලැබූ නිල්, කහ මැකෝ ගිරවුන් හතර දෙනෙකු හා නිල් ගව පැටව් දෙදෙනෙකු අද (20) දින සිට මහජන ප්‍රදර්ශනයට විවෘත කර ඇති බව වාර්තා වනවා.\nමෙම පක්ෂීන් බ්‍රසීලය, ආජන්ටිනාව, උරුගුවේ, පැරගුවේ, වෙනිසියුලාව වැනි රටවල් අයත් දකුණු ඇමරිකානු කලාපීය රටවල වාසය කරන පක්ෂීන් බව යි සඳහන් වන්නේ.\nඔවුන් රංචු වශයෙන් ජීවත් වන අතර ධාන්‍ය වර්ග ඇතුළු ශාකමය කොටස් ආහාරයට ගනු ලබනවා.\nඇරා ඇරරෝනා යන විද්‍යාත්මක නාමයෙන් හඳුන්වන මෙම ගව පැටවුන් දෙහිවල සත්වෝද්‍යානයේ වාසය කරන මවකට දාව මීට මස දෙකකට පෙර උපත ලැබුවා.\nමෙම ගව විශේෂය ඉන්දියාව නිජ භූමිය කරගත් ක්ෂීරපායි සත්ත්ව විශේෂයක්.\nBosephalus tragocamelus යන විද්‍යාත්මක නාමයෙන් හඳුන්වන මෙම සත්ත්ව විශේෂය ඉන්දියානු උපමහද්වීපය තුළ ජීවත් වන විශාලතම ඇන්ටිලෝප් වර්ගයට අයත් ගව විශේෂයක් වනවා.",
       "URL": "https://www.hirunews.lk/323140/ජාතික-සත්වෝද්‍යානයේ-දී-උපන්-නිල්-කහ-මැකෝ-ගිරවුන්-හතර-දෙනෙකු-හා-නිල්-ගව-පැටව්-දෙදෙනෙකු-මහජන-ප්‍රදර්ශනයට",
       "Category": "Local News",
       "Parent URL": "https://www.hirunews.lk/local-news.php?pageID=654"
}