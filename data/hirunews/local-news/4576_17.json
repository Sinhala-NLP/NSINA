{
       "Source": "hirunews",
       "Timestamp": "Thursday, 06 April 2017 - 7:10",
       "Headline": "දවුල්දෙණ ඥාණීස්සර මහ නාහිමියන්ගේ ආදාහන පූජෝත්සවය අද",
       "News Content": "අපවත් වී වදාළ අමරපුර නිකායේ මහනායක අග්ගමහා පණ්ඩිත අතිපූජ්‍ය දවුල්දෙණ ඥාණිස්සර නාහිමියන්ගේ ශ්‍රී දේහය පිළිබඳ ආදාහන පූජෝත්සවය අද පස්වරුවේ කොළඹ නිදහස් චතුරශ්‍රයේදී පැවැත්වෙනවා.\nඒ, පූර්ණ රාජ්‍ය ගෞරව සහිතවයි.\nනුගේගොඩ - පාගොඩ ශ්‍රී විද්‍යා විජයාරාමයේ තැන්පත් කර ඇති උන්වහන්සේගේ ශ්‍රී දේහය රැගත් රිය පෙරහර පස්වරු එකට පිටත්වන අතර ආදාහන පූජෝත්සවයේ වැඩකටයුතු පස්වරු තුනට ආරම්භ කිරීමටයි සැළසුම් කර ඇත්තේ.\nඊයේ දිනයේත් ආගමික නායකයන් දේශපාලනඥයන්, කලාකරුවන් ඇතුලූ විශාල පිරිසක් මහ නාහිමියන්ට අවසන් ගෞරව දැක්වීමට එක්වුණා.",
       "URL": "https://www.hirunews.lk/158598/දවුල්දෙණ-ඥාණීස්සර-මහ-නාහිමියන්ගේ-ආදාහන-පූජෝත්සවය-අද",
       "Category": "Local News",
       "Parent URL": "https://www.hirunews.lk/local-news.php?pageID=4576"
}