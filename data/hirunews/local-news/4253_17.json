{
       "Source": "hirunews",
       "Timestamp": "Wednesday, 25 October 2017 - 15:25",
       "Headline": "කාන්තාවන් දෙදෙනෙකුට උණුවතුර ප්‍රහාරයක්",
       "News Content": "කැකිරාව - ඉහළගම ප්‍රදේශයේ පුද්ගලයින් දෙදෙනෙකු අතර ඇති වූ ආරවුලක් අතරතුර එල්ල වූ උණුවතුර ප්‍රහාරයකින් කාන්තාවන් දෙදෙනෙකු පිලිස්සුම් තුවාල ලබා දඹුල්ල රෝහලට ඇතුළත් කර තිබෙනවා.\nමෙලෙස තුවාල ලබා ඇත්තේ අදාළ ආරවුල විසදීමට පැමිණි කාන්තාවන් දෙදෙනෙකුට බවයි කැකිරාව පොලීසිය සදහන් කළේ.\nආරවුලට මැදි වූ පුද්ගලයා විසින් අනෙක් පුද්ගලයාට මෙම උණුවතුර ප්‍රහාරය එල්ල කර තිබෙනවා.\nකෙසේ වෙතත්, සිද්ධියට සම්බන්ධ වූ පුද්ගලයින් පසුව පොලීසිය මගින් අත්අඩංගුවට ගෙන ඇති අතර ඔවුන් ලබන 30 වනදා දක්වා රක්ෂිත බන්ධනාගාර ගත කර ඇති බව සඳහන්.",
       "URL": "https://www.hirunews.lk/174411/කාන්තාවන්-දෙදෙනෙකුට-උණුවතුර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4253"
}