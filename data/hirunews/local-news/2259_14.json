{
       "Source": "hirunews",
       "Timestamp": "Tuesday, 22 December 2020 - 19:38",
       "Headline": "කොරෝනා එන්නත මෙරටට ලබාගැනීමට එක්සත් ජාතීන්ගේ පූර්ණ සහයෝගය",
       "News Content": "කොරෝනා එන්නත මෙරටට ලබාගැනීමට සිය පූර්ණ සහයෝගය ලබාදෙන බව එක්සත් ජාතීන්ගේ සංවිධානයේ මෙරට නියෝජිත හැනා සිංගර් ප්‍රකාශ කර තිබෙනවා.\nඅග්‍රාමාත්‍ය මහින්ද රාජපක්ෂ සමඟ අද දහවල් පැවති සාකච්ඡාවකදී  ඇය මේ බව සඳහන් කළ බවයි අග්‍රාමාත්‍ය කාර්යාලය නිවේදනය කළේ.\nඅදාළ සාකච්ඡාව සඳහා ලෝක සෞඛ්‍ය සංවිධානයේ මෙරට සම්බන්ධීකාරක රාසියා ෆෙන්ස් සහ යුනිසෙෆ් සංවිධානයේ මෙරට නියෝජිත ටිම් සට්න් එක්ව සිටියා.\nඑහිදී අග්‍රාමාත්‍ය මහින්ද රාජපක්ෂ ප්‍රකාශ කර ඇත්තේ ශ්‍රී ලංකාව තුළ කොරෝනා මර්දනය සඳහා ගෙන යන වැඩපිළිවෙල සාර්ථක කරගැනීම සඳහා තමන් ඇතුලු රජය බැඳී සිටින බවයි.",
       "URL": "https://www.hirunews.lk/257684/කොරෝනා-එන්නත-මෙරටට-ලබාගැනීමට-එක්සත්-ජාතීන්ගේ-පූර්ණ-සහයෝගය",
       "Category": "Local News",
       "Parent URL": "https://www.hirunews.lk/local-news.php?pageID=2259"
}