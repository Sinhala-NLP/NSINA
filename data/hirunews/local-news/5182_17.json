{
       "Source": "hirunews",
       "Timestamp": "Thursday, 04 February 2016 - 16:38",
       "Headline": "වෙළඳසැලකින් භාණ්ඩ සොරකම් කළ දෙදෙනෙකු අත්අඩංගුවට",
       "News Content": "සුපිරි වෙළඳසැලකින් කිරිපිටි දන්තාලේප ඇතුළු භාණ්ඩ තොගයක් සොරාගෙන ත්‍රිරෝද රථයකින් පළා යමින් සිටි කාන්තාවක සහ පිරිමි පුද්ගලයෙකු පොලීසිය අත්අඩංගුවට ගෙන තිබෙනවා.\nසිද්ධියට සම්බන්ධ තවත් කාන්තාවක් පළා ගොස් ඇති බව සදහන්.\nදිවුලපිටිය - මීරිගම පාරේ පිහිටි වෙළදසැලකින් ඔවුන් මෙම භාණ්ඩ සොරකම් කර ඇති අතර පළා ගිය ත්‍රිරෝද රථය පරීක්ෂා කිරීමේදී එහි තිබී තවත් ආහාරද්‍රව්‍ය තොගයක් සහ ඇඳුම් කිහිපයක් ද හමුවී තිබෙනවා.\nඅත්අඩංගුවට ගත් සැකකාරිය මොරටුව ප්‍රදේශයේ පදිංචිකාරිනියක වන අතර සැකකරු පානදුර - අළුබෝමුල්ල ප්‍රදේශයේ පදිංචි අයෙක්.",
       "URL": "https://www.hirunews.lk/125465/වෙළඳසැලකින්-භාණ්ඩ-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5182"
}