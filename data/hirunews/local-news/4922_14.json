{
       "Source": "hirunews",
       "Timestamp": "Monday, 15 August 2016 - 9:12",
       "Headline": "Update : මවක් සහ දියණියක් සිය දිවි හානි කර ගනී",
       "News Content": "රිදීමාලියද්ද - කුරුවිතැන්න - බඹරගහඋල්පත ප්‍රදේශයේදී මවක් සහ දියණියක් බස් රථයකට පැන සියදිවි හානි කරගෙන තිබෙනවා.\nමෙලෙස මියගොස් ඇත්තේ බඹරගහඋල්පත ප්‍රදේශයේම පදිංචි අවුරුදු 18 ක් සහ 53 ක් වයසැති දියණියක සහ මවක බවයි මහියංගණය පොලීසිය සඳහන් කළේ.\nමියගිය 18 හැවිරිදි තරුණිය උපතින්ම ස්නායු ආබාධයකින් පෙළෙමින් සිට ඇති අතර, ඇගේ පියා මීට වසර කිහිපයකට පෙර ඔවුන් හැර ගොස් ඇති බවයි වාර්තාවන්නේ.\nමෙම තරුණියගේ අසනීප තත්ත්වය හේතුවෙන් ඇය කුඩා කළ පටන් පාසල් ගොස් නොමැති බවද සඳහන්.\nඊයේ රාත්‍රියේ 7.30 ට පමණ හඟුරන්කෙත සිට කතරගම වන්දනාවේ ගොස් නැවත පැමිණෙමින් සිටි බස් රථයකට ඔවුන් පැන ඇති බවයි සිද්ධිය ඇසින් දුටුවන් ප්‍රකාශ කළේ.\nඅදාළ තරුණිය එම ස්ථානයේදීම ජීවිතක්ෂයට පත්වී ඇති අතර, තුවාල ලැබූ මව විනාඩි 30 ක් පමණ ප්‍රමාදවී මහියංගණ රෝහලට ඇතුළත් කරනු ලැබුවා.\nඑහි  දැඩි සත්කාර ඒකකයේ ප්‍රතිකාර ලබමින් සිටි ඇය මියගියේ අද පෙරවරුවේයි.\nකෙසේ වෙතත් කුරුවිතැන්න ප්‍රද්ශයේ ශ්‍රී බෝධිරුක්ඛාරාම විහාරයේ ධම්මරක්ඛිත හිමියන් මාධ්‍ය වෙත අදහස් දක්වමින් කියා සිටියේ මියගිය මව සහ දියණිය විහාරයේ කටයුතු සඳහාද උදව් උපකාර කරන අය බවයි.\nUpdate : Monday, August 15, 2016 : 1.32\n...............................................................................................\nමහියංගණය - ආඳාඋල්පත - ලොග්ගල්ඔය විසි පහේ කණුව ප්‍රදේශයේදී මවක් සහ දියණියක් බස් රථයකට පැන සියදිවි හානි කර ගැනීමට උත්සාහ දැරූ අවස්ථාවේදි දියණිය මියගොස් තිබෙනවා.\nපොලීසිය සඳහන් කළේ බරපතල තත්ත්වයේ පසුවූ මව බදුල්ල මූලික රෝහලට ප්‍රතිකාර සඳහා ඇතුළත් කර ඇති බවයි.\nමියගිය දියණියගේ වයස අවුරුදු 18 ක් වන අතර ඇය මන්දමානසික තත්ත්වයෙන් පෙළෙන බවයි පොලීසිය සඳහන් කළේ.\nමහියංගණය - කුරුවිතැන්න ප්‍රදේශයේ පදිංචි මොවුන් දෙදෙනා ඊයේ රාත්‍රියේ ලොග්ගල් ඔය මාර්ගයේ ධාවනය වූ පෞද්ගලික බස් රථයකටයි මෙලෙස පැන ඇත්තේ.\nකෙසේ වෙතත් අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/140655/update-මවක්-සහ-දියණියක්-සිය-දිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4922"
}