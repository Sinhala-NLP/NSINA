{
       "Source": "hirunews",
       "Timestamp": "Thursday, 21 July 2022 - 12:40",
       "Headline": "අංකවලට තෙල් නැතැ යි චෝදනා (වීඩියෝ)",
       "News Content": "වාහනයේ අංකය අනුව අද සිට ලංකා ඛනිජ තෙල් නීතිගත සංස්ථාවේ පිරවුම්හල් මගින් ඉන්ධන නිකුත් කරන බවට දැනුම් දුන්න ද එලෙස ඉන්ධන ලබා නො දෙන බවට පාරිභෝගික ජනතාව චෝදනා කරනවා.\nමේ අතර, ඛනිජ තෙල් පෞද්ගලික ටැංකි රථ හිමියන්ගේ සංගමයේ සම ලේකම් ඩී.වී. ශාන්ත සිල්වා සඳහන් කළේ, අද දිනයේ දී කොළොන්නාව සහ මුතුරාජවෙල තෙල් පර්යන්තය වෙත ටැංකි රථ 100කට වැඩි සංඛ්‍යාවක් පැමිණ තිබූ බවයි.\nඒ අනුව ඉන්ධන බෙදා හැරීමේ කටයුතු සිදු කරන බව ද ඔහු කියා සිටියා.\nජාතික ඉන්ධන අවසර පත්‍රය, මේ මස 25 වන සඳුදා සිට ක්‍රියාත්මක වනතුරු සීමාවන්ට යටත්ව අද සිට සිපෙට්කෝ පිරවුම්හල් හරහා ඉන්ධන බෙදාහැරීමේ දී වාහනයේ අවසන් අංකය අනුව රථවාහනවලට ඉන්ධන ලබාදීමට පියවර ගන්නා බවයි විදුලිබල හා බලශක්ති අමාත්‍යාංශය සඳහන් කළේ.\nජාතික ඉන්ධන අවසර පත්‍ර ක්‍රමයට, ඇතුළත් කෙරුණු පාරිභෝගිකයින්ගේ විස්තරවල නිරවද්‍යතාවය අද සිට 24 වනදා දක්වා පරීක්ෂා කිරීමට අවස්ථාව ලබා දී තිබෙනවා.\nඑය දිවයින පුරා ලබන 25 වන සඳුදා සිට ක්‍රියාත්මක යි.\nකෙසේ වෙතත්, පාර්භෝගික ජනතාව චෝදනා කරන්නේ, තමන් පෝලිම්වලට රැඳී සිටිය ද ඉන්ධන නිකුත් කිරීම සිදු නො වූ බවයි.\nඛනිජ තෙල් පෞද්ගලික ටැංකි රථ හිමියන්ගේ සංගමයේ සමලේකම් ඩී.වී. ශාන්ත සිල්වා හිරු ප්‍රවෘත්ති අංශයට සඳහන් කළේ, අද දිනයේ දී ඉන්ධන නිකුත් කරන පරිදි බෙදා හැරීමේ කටයුතු සිදු කරන බව යි.",
       "URL": "https://www.hirunews.lk/310546/අංකවලට-තෙල්-නැතැ-යි-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1004"
}