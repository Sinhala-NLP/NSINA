{
       "Source": "hirunews",
       "Timestamp": "Tuesday, 02 January 2018 - 12:52",
       "Headline": "වියළි කාලගුණය ඉදිරියටත්",
       "News Content": "දිවයිනේ දැනට පවතින වියළි කාලගුණික තත්ත්වය පෙබරවාරි මාසය දක්වා පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nඊසාන දිග මෝසම් සමයේදී වර්ෂාව අඩුවීම, ඊට හේතුව බවයි කාලගුණ විද්‍යා දෙපාර්තමේන්තුවේ අධ්‍යක්ෂ අතුල කරුණානායක හිරු ප්‍රවෘත්ති අංශයට කියා සිටියේ.\nමේ අතර, පෘථිවි උෂ්ණත්වයේ වැඩිවීම සෙල්සියස් අංශක 2 කට සීමා කළ ද පෘථිවියේ භූමි ප්‍රමාණයෙන් 4 න් 1 ක් ශුෂ්ක වියළි ප්‍රදේශ බවට පත්වනු ඇතැයි විද්‍යාඥයන් පිරිසක් ප්‍රකාශ කළා.\nපැරිස් කාලගුණ සම්මුතිය සැකසූ එම විද්‍යාඥයන් පෙන්වා දෙන්නේ මිහිතලයේ උණුසුම ඉහළ යාම සෙල්සියස් අංශක 1 යි දශම 5 කට සීමා කළහොත් එම හානිය පෘථිවි භූමි ප්‍රමාණයෙන් 10 න් 1 කට සීමා කළ හැකි බවයි.\nකෙසේ නමුත්, වසර 2052 ත් 2070 ත් අතර කාලය තුළ මිහිතලයේ උෂ්ණත්වය සෙන්ටිගේ‍්‍රඞ් අංශක 2 කින් ඉහළ යනු ඇති අතර එහිදී පෘථිවි තලයෙන් සියයට 24 ත් සියයට 32 ත් අතර ප්‍රමාණයක් වියැලෙණු ඇතැයි විද්‍යාඥයන් සඳහන් කළා.",
       "URL": "https://www.hirunews.lk/179933/වියළි-කාලගුණය-ඉදිරියටත්",
       "Category": "Local News",
       "Parent URL": "https://www.hirunews.lk/local-news.php?pageID=4146"
}