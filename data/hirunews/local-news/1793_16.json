{
       "Source": "hirunews",
       "Timestamp": "Tuesday, 27 July 2021 - 7:56",
       "Headline": "ගුරු ගැටළුව විසඳන්න අගමැති අනුකමිටුවක්",
       "News Content": "ගුරු විදුහල්පති වැටුප් ගැටලුව විසඳීම සම්බන්ධයෙන් අග්‍රාමාත්‍යවරයාගේ ප්‍රධානත්වයෙන් අනු කමිටුවක් පත්කර තිබෙනවා.\nඊයේ පැවති අමාත්‍ය මණ්ඩල හමුවේදී මෙම අනුකමිටුව පත් කළ බවයි සම කැබිනට් ප්‍රකාශක අමාත්‍ය උදය ගම්මන්පිල සඳහන් කළේ.\nමේ අතර, එම අනු කමිටුව අද පෙරවරුවේ අරලියගහ මන්දිරයේදී රැස්වන අතර, එම හමුව සඳහා ගුරු සංගම්ද කැඳවා ඇති බවයි උදය ගම්මන්පිල අමාත්‍යවරයා හිරු ටී.වී. සලකුණ වැඩසටහනට එක්වෙමින් ඊයේ රාත්‍රියේ සඳහන් කළේ.\nමේ අතර, ගුරු විදුහල්පති වැටුප් ගැටලුව ඇතුළු ඉල්ලීම් මුල් කර ගෙන ගුරු සංගම් ආරම්භ කල ඔන්ලයින් ඉගැන්වීම් වලින් ඉවත් වීමේ වෘත්තීය ක්‍රියාමාර්ගයට අදට දින 16 ක් වනවා.",
       "URL": "https://www.hirunews.lk/278107/ගුරු-ගැටළුව-විසඳන්න-අගමැති-අනුකමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1793"
}