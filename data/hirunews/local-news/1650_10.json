{
       "Source": "hirunews",
       "Timestamp": "Monday, 04 October 2021 - 16:27",
       "Headline": "මන්ත්‍රී ප්‍රේමලාල් ජයසේකර ගොනුකළ ප්‍රතිශෝධන පෙත්සම් නොවැම්බර් 25 වනදා සිට විභාගයට",
       "News Content": "පාර්ලිමේන්තු මන්ත්‍රී ප්‍රේමලාල් ජයසේකර ඇතුලු තුන් දෙනෙකු තමන්ට පනවා ඇති මරණ දඬුවම අහෝසි කර නිදොස් කොට නිදහස් කරන ලෙස ඉල්ලා ගොනු කර ඇති ප්‍රතිශෝදන පෙත්සම් නොවැම්බර් 25 වනදා සිට විභාගයට ගැනීමට අභියාචනාධිකරණය අද තීරණය කළා.\nඒ එම පෙත්සම් නිශ්ශංක බන්දුල කරුණාරත්න සහ රන්තප්‍රිය ගුරුසිංහ යන විනිසුරුවරුන් හමුවේි අද කැඳවූ අවස්ථාවේදීයි.\n2015 ජනාධිපතිවරණ සමයේ රත්නපුරයේදී දේශපාලන වේදිකාවකට වෙඩි ප්‍රහාරයක් එල්ල කර පුද්ගලයෙකු ඝාතනය කිරීම සහ තවත් පුද්ගලයන් දෙදෙනෙකුට බරපතල තුවාල සිදු කල බවට පාර්ලිමේන්තු මන්ත්‍රී ප්‍රේමලාල් ජයසේකරට රත්නපුර මහාධිකරණය මගින් මරණ දඬුවම නියම කලේ පසුගිය වසරේ ජූනි 31 වනදායි.",
       "URL": "https://www.hirunews.lk/284046/මන්ත්‍රී-ප්‍රේමලාල්-ජයසේකර-ගොනුකළ-ප්‍රතිශෝධන-පෙත්සම්-නොවැම්බර්-25-වනදා-සිට-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=1650"
}