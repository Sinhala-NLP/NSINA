{
       "Source": "hirunews",
       "Timestamp": "Tuesday, 28 November 2017 - 14:55",
       "Headline": "මුහුදු ප්‍රදේශවලට තද සුළං",
       "News Content": "ගාල්ල සිට හම්බන්තොට හරහා මඩකලපුව දක්වා වන මුහුදු ප්‍රදේශවල වැසි සහ තද සුළං මෙන්ම මුහුද රළුවීමේ අවදානමක්ද මතුවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිකුත් කළ නිවේදනයක දැක්වෙන්නේ දිවයින වටා මුහුදේ සුළං වේගය ඇතැම් විට පැයට කිලෝමීටර් 70 ත්, 80 ත් දක්වා ඉහළ යා හැකි බවයි.\nමේ පිළිබඳ විමසිලිමත් වන ලෙසටයි ධීවර සහ නාවික ප්‍රජාවට කාලගුණ විද්‍යා දෙපාර්තමේන්තුව දැනුම් දෙන්නේ.\nඑසේම, නැගෙනහිර, ඌව, උතුර, උතුරු මැද, දකුණු සහ සබරගමුව පළාත්වලට මිලිමීටර් 100 ක පමණ තද වැසි අපේක්ෂා කරන බවද කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/177132/මුහුදු-ප්‍රදේශවලට-තද-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4197"
}