{
       "Source": "hirunews",
       "Timestamp": "Wednesday, 06 July 2016 - 19:38",
       "Headline": "ඉදිකිරීම වෙනුවට කඩා දැමු පාලම",
       "News Content": "සංවර්ධන කටයුතු වල පවතින අඩුපාඩු පෙන්වා දෙමින් ඒ පිළිබදව බලධාරීන්ගේ අවධානය යොමු කරවීම වගකීම් සහිත මාධ්‍ය ආයතනයක් ලෙස අපගේ කාර්යයක්.\nඒ අනුව ලරිදීගම - කොට්ටකෑල්ල පාලමේ ඉදිකිරීම් අතරමග නවතා දමා ඇති බව අප පසුගිය මස 26 වෙනිදා අනාවරණ කළා.\nඑම අනාවරණයත් සමග පාලමේ ඉදිකිරීම් කඩිනම් කරනවා වෙනුවට බලධාරීන් සිදු කර ඇත්තේ තාවකාලිකව ඉදිකර තිබූ පාලමේ ආරක්ෂිත වැටද කඩා ඉවත් කිරීමයි.\nරුපියල් මිලියන 32 ක් වැය කරමින් රිදීගම - මොරතිහ කොට්ටකෑල්ල පාලම ඉදිකිරීමට සැලසුම් කර තිබූ අතර එහි ඉදිකිරීම් අතර මග නැවතී ඇති බව පසුගිය දා හිරු ප්‍රවෘත්ති තුළින් අප අනාවරණ කළා.\nගම්මාන 6 ක ජනතාවට සෙත සැලසෙන පරිදි වසර එකහමාරකට පෙර ඉදිකිරීම් ඇරඹි  ව්‍යාපෘතිය අතරමග නැවතීමෙන් ප්‍රදේශවාසීන් පත්ව සිටියේ දැඩි දුෂ්කරතාවයකටයි.",
       "URL": "https://www.hirunews.lk/137367/ඉදිකිරීම-වෙනුවට-කඩා-දැමු-පාලම",
       "Category": "Local News",
       "Parent URL": "https://www.hirunews.lk/local-news.php?pageID=4975"
}