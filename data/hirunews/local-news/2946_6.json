{
       "Source": "hirunews",
       "Timestamp": "Sunday, 19 January 2020 - 12:05",
       "Headline": "හිරු ජාතික ගොවි සංග්‍රාමය තුන් හෙළයේ රන් කෙත් උදානයේ තවත් පියවරක් අද",
       "News Content": "අභිමානවත් පැරකුම් යුගයකට පෙරමුණ ගන්නා මාතෘ භූමියේ සියලුම පුරන් කුඹුරු අස්වැද්දවීමේ මහා මංගල්‍යය හිරු ජාතික ගොවි සංග්‍රාමය තුන් හෙළයේ රන් කෙත් උදානය පසුගියදා ගාල්ල - තවලම - බඩඅමුණ යායෙන් ආරම්භ කෙරුණා.\nවී වැපිරීමෙන් පසු ගොයමට පොහොර ඉසීමේ කර්තව්‍ය අද සිදු කෙරුණේ තරුණ පිරිස්වල සහභාගීත්වයෙන්.\nමෙරට සියලු පුරන් කුඹුරු අස්වද්දා රට සහලින් ස්වයංපෝෂිත කිරීමේ අරමුණින් හිරු ජාතික ගොවි සංග්‍රාමය තුන් හෙළයේ රන් කෙත් උදානය වැඩසටහන නිර්මාණය කෙරුණේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nගොවි බිමෙන් ඈත්ව සිටින ජවයෙන් පිරි තාරුණ්‍යය නැවතත් ගොවි බිමට කැඳවාගෙන එමින් පරාක්‍රමබාහු යුගයෙන් පසුව නැවතත් රට සහලින් ස්වයංපෝෂිත කිරීම මෙහි අරමුණයි.\nඑය සාක්ෂාත් කරමින් සිංහරාජ මිටියාවතේ, ගිංගඟ නිම්නයේ තවලම - බඩඅමුණ යායේ මෙම පුරන් කුඹුරු අස්වැද්දීමේ මංගල්‍යය දියත් කෙරුණා.",
       "URL": "https://www.hirunews.lk/232569/හිරු-ජාතික-ගොවි-සංග්‍රාමය-තුන්-හෙළයේ-රන්-කෙත්-උදානයේ-තවත්-පියවරක්-අද",
       "Category": "Local News",
       "Parent URL": "https://www.hirunews.lk/local-news.php?pageID=2946"
}