{
       "Source": "hirunews",
       "Timestamp": "Wednesday, 21 June 2023 - 7:52",
       "Headline": "හඟුරන්කෙත කලාපයේ ගුරු හිඟයක්",
       "News Content": "හඟුරන්කෙත කලාප අධ්‍යාපන කාර්යාලය පාසල් 69ක් සදහා ගුරුවරුන් 190 දෙනකුගේ පුරප්පාඩු පවතින බව කලාප අධ්‍යාපන අධ්‍යක්ෂිකා නිලන්ති විජේතුංග සඳහන් කරනවා.\nඑමෙන්ම වැඩිදුරටත් අදහස් දක්වමින් ඇය පැවසුවේ සාමාන්‍ය පෙළ හා උසස් පෙළ හදාරන දරුවන්ගේ පාසල් පැමිණීමේ පසුබෑමක් පවතින බවයි.\nඑයින් බහුතරයක් පාසල් නොයා පෞද්ගලික පංති සඳහා සහාභාගී වන බවත් තවත් පිරිසක් සම්පූර්ණයෙන්ම පාසල් ගමන නවතා නිවසට වී සිටින බවත් අධ්‍යක්ෂකවරිය ප්‍රකාශ කළා.\nඇය මෙම අදහස් පළ කළේ පසුගිය 19 වැනිදා හඟුරන්කෙත ප්‍රාදේශීය ලේකම් කාර්යාලයේ දී පාර්ලිමේන්තු මන්ත්‍රී එස්.බී. දිසානායකගේ ප්‍රධානත්වයෙන් පවත්වනු ලැබූ සමීබන්ධීකරණ කමිටුවේ දීයි.",
       "URL": "https://www.hirunews.lk/338556/හඟුරන්කෙත-කලාපයේ-ගුරු-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=251"
}