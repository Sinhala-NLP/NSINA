{
       "Source": "hirunews",
       "Timestamp": "Monday, 17 February 2020 - 20:08",
       "Headline": "කොරෝනා මරණ 1775 දක්වා ඉහළට",
       "News Content": "කොවිඩ් 19 හෙවත් නව කොරෝනා වෛරසය ආසාදනය වීමෙන් ගත වූ පැය 24 තුළ නව මරණ 105 ක් වාර්තා වුණා.\nනව මරණ සියල්ල තවදුරටත් චීනයෙන්ම වාර්තාවන අතර මේ වන විට සිදුව ඇති සමස්ත මරණ සංඛ්‍යාව 1775 ක්.\nකොවිඩ් 19 වෛරස ආසාදිතයන් ලොව රටවල් 30 කින් පමණ වාර්තාවන අතර එම සංඛ්‍යාව 71323 ක්.\nඑය ඊයේ දිනයට සාපේක්ෂව 2448 ක වැඩිවීමක්.\nකෙසේ වෙතත් වෛරසය හේතුවෙන්  වාර්තාවන මරණවල ක්‍රමික අඩුවීමක් දක්නට ලැබෙන බව චීන ජාතික සෞඛ්‍ය කොමිසම පවසනවා.\nකොවිඩ් 19 චීනයේ ජන ජීවිතයට දැඩි බලපෑමක් එල්ල කර ඇති අතර ඇතැම් සෞඛ්‍ය හා අත්‍යවශ්‍ය සේවාවල නිරත රාජ්‍ය සේවකයන් දින ගණනකින් නිවෙස් වෙත ගොස් නොමැතිබව වාර්තාවනවා.\nකොවිඩ් 19 වෛරසයට එරෙහිව නිෂ්පාදනය කළ ප්‍රථම ප්‍රති වෛරස ඖෂධය වෙළෙඳපොළට නිකුත්කිරීමට චීනයේ සෙජියාන් පළාතේ ප්‍රාදේශීය පාලනාධිකාරියක් අවසර දී තිබෙනවා.\nචීන මාධ්‍ය වාර්තා කළේ වෛරසයේ ව්‍යාප්තියත් සමඟ ඇණ හිටි යුරෝපය සහ චීනය අතර ක්‍රියාත්මක භාණ්ඩ ප්‍රවාහන දුම්රිය සේවය යළි ආරම්භ කිරීමට පියවර ගෙන ඇති බවයි.\nරුසියාවේ මොස්කම් සහ බෙලරුස් සිට චීනයේ ජියාංසි වෙත අදාළ දුම්රිය ධාවනය වනවා.\nකොවිඩ් 19 වෛරසය ආසාදිතයන් හමුවීමත් සමඟ ජපානයේ යොකොහොමා වරායේ නැංගුරම් ලා තිබෙන ඩයමන්ඩ් ප්‍රින්සස් නෞකාවේ සිටි ඇමරිකානුවන් 400 දෙනෙකු ඉවත් කරගැනීමට ඇමරිකානු රජය අද අලුයම පියවර ගත්තා.\nකෙසේ වෙතත් ආසාදිත ආමරිකානු ජාතිකයන් 40 දෙනෙකු තවදුරටත් ජපානයේම රඳවා ප්‍රතිකාර කිරීමට ඔවුන් පියවර ගෙන තිබෙනවා.\nකෙසේ වෙතත් කොවිඩ් 19 හෙවත් කොරෝනා වෛරසය 2009 වසරේ ඇතිවූ ඉන්ෆ්ලුවෙන්සා එච්.වන්. එන්.වන් තත්ත්වයට සමාන බැවින් එහි ප්‍රතිවිපාක ද කාලයත් සමඟ පහව යනු ඇති බව වෛරස් රෝග විශේෂඥයන් පවසනවා.",
       "URL": "https://www.hirunews.lk/234655/කොරෝනා-මරණ-1775-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2896"
}