{
       "Source": "hirunews",
       "Timestamp": "Monday, 03 April 2023 - 15:27",
       "Headline": "අන්තරේ විරෝධතාවයකට ජල ප්‍රහාරයක් (වීඩියෝ)",
       "News Content": "ශිෂ්‍ය මර්ධනය අත්හිටුවීම ඇතුළු ඉල්ලීම් කිහිපයක් මුල්කරගනිමින් කොළඹ - ලිප්ටන් වටරවුම ආසන්නයේ විරෝධතාවයේ නිරත වූ අන්තර් විශ්වවිද්‍යාලයීය ශිෂ්‍ය බල මණ්ඩලයේ සිසුන් පිරිසක් විසුරුවා හැරීමට පොලිසිය අද (03) දහවල් ජල ප්‍රහාරයක් එල්ල කළා.\nඔවුන් වෝඩ් පෙදෙසේ පිහිටි විශ්වවිද්‍යාල ප්‍රතිපාදන කොමිෂන් සභාව වෙත පාගමනින් යෑමට උත්සහ කිරීමත් සමඟයි මෙම ජල ප්‍රහාරය එල්ල වුණේ.\nඅනතුරුව විරෝධතාකරුවන් අතුරු මාර්ගයක සිට උද්ඝෝෂණයක් ආරම්භ කළ අතර එම අවස්ථාවේ දී පොලිසිය යළි ඔවුන්ට ජල ප්‍රහාරයක් එල්ල කළා.\nකෙසේ වෙතත් සිසුන් එම ස්ථානයේ සිට අඛණ්ඩව විරෝධතාවයේ නිරත වූ අතර එම අවස්ථාවේ දී සිසුන් පිරිසකට පොලිසිය සාකච්ඡාවක් සඳහා ආරධනාවක් සිදුකළා.\nපසුව අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු සිසුන් 05 දෙනෙකු විශ්වවිද්‍යාල ප්‍රතිපාදන කොමිෂන් සභාවට වෙත රැගෙන ගිය අතර මේ සාකච්ඡාවෙන් අනතුරුව මාධ්‍යයට අදහස් දැක්වූ වසන්ත මුදලිගේ.\nමේ අතර පේරාදෙණිය විශ්වවිද්‍යාලයේ ශිෂ්‍ය සංගමය ද අද (03) ශිෂ්‍ය මර්ධනයට සහ ප්‍රතිත්‍රස්ත පනතට එරෙහිව විශ්ව විද්‍යාලයීය සනාථන මන්දිරය ඉදිරිපිට දී විරෝධතාවක නිරත වුණා.\nඑමෙන්ම රජරට විශ්වවිද්‍යාලයේ වෛද්‍ය පීඨ සිසුන් අද (03) අනුරාධපුර ශික්ෂණ රෝහල ඉදිරිපිට උද්ඝෝෂණයක නිරත වුණේ ළමා රෝග විශේෂඥ වෛද්‍යවරුන් නොමැති බව පවසමින් එම රෝහලේ මහාචාර්ය ඒකකයේ ළමා රෝග වාට්ටුව හදිසියේ වසාදැමීමට විරෝධය පළකරමින්.\nඑහිදී ඔවුන් කියා සිටියේ මේ හරහා දහසකට ආසන්න වෛද්‍ය පීඨ සිසු - සිසුවියන් හට සායනික පුහුණුව අවසන්කිරීමට නොහැකි වීම නිසා තම වෛද්‍ය උපාධිය ලබාගැනීම ප්‍රමාද වන බවයි.",
       "URL": "https://www.hirunews.lk/331615/අන්තරේ-විරෝධතාවයකට-ජල-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=437"
}