{
       "Source": "hirunews",
       "Timestamp": "Tuesday, 11 January 2022 - 14:54",
       "Headline": "විකෘති ප්‍රභේදයෙන් රැකීමට නම් ඒකරාශී නොවන්න - සෞඛ්‍ය අංශ (වීඩියෝ)",
       "News Content": "දකුණු අප්‍රිකාවෙන් හඳුනා ගැනුණු ඔමික්‍රොන් ප්‍රභේදය මේ වනවිට රටවල් 138ක් පුරා ව්‍යාප්ත වී ඇති බව ලෝක සෞඛ්‍ය සංවිධානය පවසනවා.\nමේ අතර, සයිප්‍රසයෙන් ප්‍රථම වරට හඳුනා ගත් ඩෙල්ටාක්‍රෝන් ප්‍රභේද ආසාදිතයින් සංඛ්‍යාව ද 35ක් දක්වා ඉහළ ගොස් තිබෙනවා.\nමෙරට තුළ කොවිඩ් ඇතුළුව විකෘති ප්‍රභේද ව්‍යාප්තිය අවම කිරීම සඳහා අනවශ්‍ය ඒකරාශී වීම් අවම කරන ලෙසයි සෞඛ්‍ය අංශ ජනතාවගෙන් ඉල්ලා සිටිනවා.\nගෙවුණු දිනයේදීත් මෙරටින් කොවිඩ් ආසාදිතයින් 436 දෙනෙක් හඳුනා ගත්තා.\nඒ අනුව මෙරට සමස්ත කොවිඩ් ආසාදිතයින් සංඛ්‍යාව 592,128ක් දක්වා ඉහළ ගියා.\nකොවිඩ් ව්‍යාප්තිය අවම කිරිම සඳහා පුද්ගලයන් වශයෙන් අනවශ්‍ය ඒකරාශීවීම් අවම කර වගකිම් සහිත හැසිරීමකින් කටයුතු කරන ලෙස සෞඛ්‍ය අංශ ජනතාවගෙන් ඉල්ලා සිටිනවා.\nමේ අතර, දකුණු අප්‍රිකාවෙන් ප්‍රථම වරට හඳුනා ගත් ඔමික්‍රෝන් ප්‍රභේදය මේ වනවිට ලොවපුරා රටවල් 138ක ශීඝ්‍ර ලෙස ව්‍යාප්ත වී ඇති බව ලෝක සෞඛ්‍ය සංවිධානය පවසනවා.\nවෛරස ව්‍යාප්තිය අවම කර ගැනීම සඳහා නිසි සෞඛ්‍යාරක්ෂිත ක්‍රමවේද අනුගමනය කරමින් එන්නත්කරණයට යොමු වන ලෙසයි එම සංවිධානය ජනතාවගෙන් ඉල්ලා සිටින්නේ.\nමේ අතර, සයිප්‍රසයෙන් ප්‍රථම වරට හඳුනා ගත් ඩෙල්ටා සහ ඔමික්‍රෝන් ප්‍රභේද එකතුවෙන් නිර්මාණය වන ඩෙල්ටාක්‍රෝන් ප්‍රභේද ආසාදිතයින් සංඛ්‍යාව ද ඉහළ ගොස් තිබෙනවා.\nඒ අනුව එරට සමස්ත ඩෙල්ටාක්‍රෝන් ආසාදිතයින් සංඛ්‍යාව 35ක් ලෙසයි දැක්වුණේ.\nමේ අතර, අසල්වැසි ඉන්දියාවෙන් වාර්තා වන ඔමික්‍රෝන් ආසාදිතයින් සංඛ්‍යාව ශීඝ්‍ර ලෙස ඉහළ යමින් පවතිනවා.\nඑරට ප්‍රාන්ත 27කින් දෛනිකව වාර්තා වන ඔමික්‍රෝන් ආසාදිතයින් සංඛ්‍යාව ඊයේ (10) 6000 සීමාව ඉක්මවා ගියා.\nමේ අතර, තම රටවල් තුළ  පනවා ඇති සංචාරණ සීමාවලට එරෙහිව රටවල් කිහිපයක ජනතාව දැවැන්ත උද්ඝෝෂණ ආරම්භ කර තිබෙනවා.\nබෙල්ජියම, ජර්මනිය සහ නෙදර්ලන්තයේ එලෙස උද්ඝෝෂණ පැවැත්වුණේ මෙලෙසින්...",
       "URL": "https://www.hirunews.lk/293682/විකෘති-ප්‍රභේදයෙන්-රැකීමට-නම්-ඒකරාශී-නොවන්න-සෞඛ්‍ය-අංශ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1432"
}