{
       "Source": "hirunews",
       "Timestamp": "Sunday, 26 May 2019 - 14:28",
       "Headline": "තායිලන්ත මහනායක හිමිවරුන් ඇතුලු  දූත පිරිසක් ජනපති හමුවෙයි",
       "News Content": "මෙරටට වැඩම කර සිටින තායිලන්ත මහ නායක හිමිවරුන් ඇතුලු බෞද්ධ දූත පිරිසක් ඊයේ (25) පස්වරුවේ ජනාධිපති මෛත්‍රිපාල සිරිසේන මුණගැසී තිබෙනවා.\nජනාධිපති නිල නිවසේදී මෙම හමුව පැවති අතර, පාස්කු ඉරිදා ත්‍රස්ත ප්‍රහාරයට මුහුණදෙමින් යළි නැගී සිටින ශ්‍රී ලංකාව පිළිබඳ සතුට පළ කරන බවයි දූත පිරිස සඳහන් කර ඇත්තේ. තායිලන්ත මහනායක හිමිවරුන්ගේ වැඩම කිරීම පිළිබඳව සිය සතුට පළ කළ ජනාධිපතිවරයා දෙරට අතර ඇති දිගුකාලීන සමීප සබඳතාව පිළිබඳවද සිහිපත් කර තිබෙනවා.\nතායිලන්ත මහනාහිමිවරුන් ඇතුලු 70 දෙනෙකුගෙන් සමන්විත දූත පිරිස පසුගිය 21 වනදා මෙරටට පැමිණි අතර, නැගෙනහිර පළාතේ විහාරස්ථාන රැසකට බුද්ධ ප්‍රතිමා වහන්සේ පූජා කිරීමටද කටයුතු කළා.",
       "URL": "https://www.hirunews.lk/217119/තායිලන්ත-මහනායක-හිමිවරුන්-ඇතුලු-දූත-පිරිසක්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3333"
}