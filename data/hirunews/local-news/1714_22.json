{
       "Source": "hirunews",
       "Timestamp": "Thursday, 02 September 2021 - 23:12",
       "Headline": "පළමු එක්දින ක්‍රිකට් තරගයෙන් ශ්‍රී ලංකාවට ලකුණු 14 ක ජයක්",
       "News Content": "සංචාරක දකුණු අප්‍රිකා කණ්ඩායම සමග පැවති පළමු එක්දින ක්‍රිකට් තරගයෙන් ලකුණු ක ජයක් ලබාගැනීමට ශ්‍රී ලංකා කණ්ඩායම සමත්වුනා.\nකොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50 අවසානයේ කඩුලු 9ක් දැවී ලකුණු 300ක් රැස් කළා.\nසිය තුන්වන එක්දින ශතකය රැස් කළ අවිශ්ක ප්‍රනාන්දු ලකුණු 118ක් ලබාගත්තා.\nමිනෝද් භානුක ලකුණු 27යි. ධනංජය ද  සිල්වා ලකුණු 44ක් සහ චරිත් අසලංක ලකුණු 72ක් රැස් කළා.\nපන්දු යැවීමේදී කාගිසෝ රබාඩා සහ කේශව් මහරාජ් කඩුලු දෙක බැගින් බිඳහෙලුවා.\nඒ අනුව තරගය ජය ගැනීමට සංචාරක දකුණු අප්‍රිකා කණ්ඩායමට හිමිවූ ඉලක්කය ලකුණු 301ක්.\nපිළිතුරු ඉනිම වෙනුවෙන් පන්දුවට පහරදුන් දකුණු අප්‍රිකා කණ්ඩායමට නියමිත පන්දුවාර 50 අවසානයේ කඩුලු 5ක් දැවී ලබාගැනීමට හැකිවූයේ ලකුණු 286ක් පමණයි.\nපන්දු යැවීමේදී අකිල ධනංජය කඩුලු දෙකක් බිඳහෙලුවා.\nමෙම තරගයේ වීරයා සම්මානය අවිශ්ක ප්‍රනාන්දුට හිමිවුනා.\nසංචාරක දකුණු අප්‍රිකා කණ්ඩායම සහ ශ්‍රී ලංකාව අතර තරග තුනකින් සමන්විත එක්දින ක්‍රිකට් තරගාවලියේ දෙවන තරගය අනිද්දා (04) කොළඹ ආර් ප්‍රේමදාස ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/281244/පළමු-එක්දින-ක්‍රිකට්-තරගයෙන්-ශ්‍රී-ලංකාවට-ලකුණු-14-ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1714"
}