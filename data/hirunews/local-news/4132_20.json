{
       "Source": "hirunews",
       "Timestamp": "Wednesday, 10 January 2018 - 16:29",
       "Headline": "ජපුර රෝහලේ හෙද වර්ජනයට තවත් සහයක්",
       "News Content": "ශ්‍රී ජයවර්ධනපුර රෝහලේ හෙද කාර්ය මණ්ඩලය ආරම්භ කර ඇති අඛණ්ඩ වර්ජනයට සහය පළ කරන බව රාජ්‍ය සේවා එක්සත් හෙද සංගමය පවසනවා.\nඑහි සභාපති පූජ්‍ය මුරුත්තෙට්ටුවේ ආනන්ද හිමියන් කොළඹ අද පැවති මාධ්‍ය හමුවකට එක්වෙමින් ප්‍රකාශ කළේ ඒ අනුව කොළඹ ජාතික රෝහලේ සහ අක්ෂි රෝහලේ තම සංගමයට අයත් සියලූම හෙද කාර්ය මණ්ඩලය හෙට දිනයේ ලෙඩ නිවාඩු දැමීමට තීරණය කර ඇති බවයි.\nරෝහලේ දෛනික රාජකාරියට වාර්තා කිරීමේදී ඇගිලි සලකුණු ක්‍රමය ක්‍රියාත්මක කිරීමට විරෝධය පළ කරමින් ශ්‍රී ජයවර්ධනපුර රෝහලේ හෙද කාර්ය මණ්ඩලයේ වර්ජනය ආරම්භ කර දින 7 ක් ගතවනවා.\nකෙසේ නමුත් සෞඛ්‍ය අමාත්‍ය රාජිත සේනාරත්න කැබිනට් තීරණ දැනුම්දීමේ මාධ්‍ය හමුවට එක්වෙමින් අද ප්‍රකාශ කළේ වෘත්තිය සමිති ඉදිරිපත් කළ කරුණු 5 කට එකඟත්වය පළ කර තිබියදී ජයවර්ධනපුර මහ රෝහලේ හෙද හෙදියන් වර්ජනයක නිරතවීම අසාධාරණ බවයි.",
       "URL": "https://www.hirunews.lk/180696/ජපුර-රෝහලේ-හෙද-වර්ජනයට-තවත්-සහයක්",
       "Category": "Local News",
       "Parent URL": "https://www.hirunews.lk/local-news.php?pageID=4132"
}