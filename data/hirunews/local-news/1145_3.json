{
       "Source": "hirunews",
       "Timestamp": "Wednesday, 25 May 2022 - 9:15",
       "Headline": "ආගමන හා විගමන දෙපාර්තමේන්තුවෙන් දැනුම් දීමක්",
       "News Content": "එක්දින සහ සාමාන්‍ය සේවය යටතේ විදේශ ගමන් බලපත්‍ර නිකුත් කරනු ලබන්නේ කළින් දිනයක් සහ වේලාවක් වෙන් කරගත් අයදුම්කරුවන් සඳහා පමණක් බව ආගමන හා විගමන දෙපාර්තමේන්තුව පවසනවා.\nමේ මස 17 වනදා සිට විදේශ ගමන් බලපත්‍ර අයදුම් කිරීමේදී කලින් දිනයක් සහ වේලාවක් වෙන් කරගෙන පැමිණෙන ලෙස එම දෙපාර්තමේන්තුව දැනුම් දුන්නා.\nකෙසේ වෙතත් සේවාලාභීන් බොහෝ පිරිසක් කලින් දිනයක් සහ වේලාවක් වෙන් කරගැනීමකින් තොරව සේවා ලබාගැනීම සඳහා පැමිණෙන බව නිරීක්ෂණය වී ඇති බවයි නිවේදනයක් නිකුත් කරමින් එම දෙපාර්තමේන්තුව සඳහන් කළේ.\nමින් ඉදිරියට එලෙස වේලාවක් වෙන් කරගත් අයදුම්කරුවන්ට පමණක් සේවා සැපයීම සිදුකරන බවයි ආගමන විගමන දෙපාර්තමේන්තුව නිකුත් කළ නිවේදනයේ වැඩිදුරටත් දැක්වෙන්නේ.\nඒ අනුව දෙපාර්තමේන්තුවේ නිල වෙබ් අඩවිය මගින් හෝ 070 710 10 60 යන දුරකථන අංකය ඇමතීම මගින් දිනයක් සහ වේලාවක් වෙන් කරගත හැකිවනවා.",
       "URL": "https://www.hirunews.lk/305234/ආගමන-හා-විගමන-දෙපාර්තමේන්තුවෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1145"
}