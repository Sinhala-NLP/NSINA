{
       "Source": "hirunews",
       "Timestamp": "Friday, 26 April 2019 - 20:01",
       "Headline": "බෝම්බ නිපදවන පුපුරණ ද්‍රව්‍ය තොගයක් සමන්තුරෙන් හමුවෙයි",
       "News Content": "අම්පාර සමන්තුරේ ප්‍රදේශයේ සෙන්නල් ග්‍රාමයේ නිවසක තිබී බෝම්බ නිපදවීමට යොදාගන්නා බවට සැකකෙරෙන පුපුරණ ද්‍රව්‍ය තොගයක් සොයාගෙන තිබෙනවා.\nඒ, පොලිස් විශේෂ කාර්ය බලකාය, යුද හමුදාව ඇතුළු ආරක්ෂක අංශ ඒකාබද්ධව පරීක්ෂාවට ලක්කර තිබුණේ ලැබී තිබූ බුද්ධි අංශ තොරතුරකට අනුවයි.\nඅදාල නිවසේ කොටසක්  කුලී පදනම මත කිසියම් පිරිසක් විසින් ලබාගෙන සිට ඇති අතර, ත්‍රස්ත ප්‍රහාරය සිදුවූ පසුගිය ඉරිදා සිට ඔවුන් අතුරුදන්ව ඇති බවයි වාර්තා වන්නේ.\nසිද්ධිය සම්බන්ධයෙන් සැකකරුවන් 7 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/215241/බෝම්බ-නිපදවන-පුපුරණ-ද්‍රව්‍ය-තොගයක්-සමන්තුරෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3382"
}