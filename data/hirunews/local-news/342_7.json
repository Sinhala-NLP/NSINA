{
       "Source": "hirunews",
       "Timestamp": "Monday, 15 May 2023 - 12:13",
       "Headline": "''සමලිංගික චර්යා සම්බන්ධයෙන් ගෙනෙන පනත ළමා අපයෝජකයන්ට ඉණිමඟක්'' - වෛද්‍ය වසන්ත බණ්ඩාර",
       "News Content": "සමලිංගික චර්යාව සම්බන්ධයෙන් ගෙනෙන පනත මඟින් ළමා අපයෝජකයන්ට නීතියෙන් ගැලවී යා හැකි වපසරියක් නිර්මාණය කරන බව දේශහිතෛෂී ජාතික ව්‍යාපාරයේ මහලේකම් වෛද්‍ය වසන්ත බණ්ඩාර ප්‍රකාශ කර සිටිනවා.\nඑමෙන් ම ඔහු ප්‍රකාශ කරන්නේ ජනතාව අර්බුදයට පත් වී සිටින අවස්ථාවක ආණ්ඩුව නොයෙක් පනත් ගෙනවිත් සම්මත කර ගැනීමේ උත්සහයක නිරතව සිටින බවයි.\nසමලිංගික චර්යවන් මෙරට නීතියේ අපරාධයක් ලෙස සඳහන් වූවත් පසුගිය කාලයේ පොලීසිය අධිකරණ තීන්දුවක් අනුව දඬුවම් දීමෙන් වැළකී සිටි බවයි ඔහු පෙන්වා දුන්නේ.\nසමලිංගික චර් යාවන් සම්බන්ධයෙන් ලෝකයේ වෙනත් රටවල තිබෙන අමානුෂික දඬුවම් මේ රටතුළ ක්‍රියාත්මක නොවන අතර ආන්ඩුක්‍රම ව්‍යවස්ථාවේ 365 වන වගන්තියට සුළු සංශෝශනයක් කිරීමෙන් එය වෙනස් කර ගැනීමට හැකියාවක් පවතින බවද ඔහු සඳහන් කර සිටියා.\nනමුදු මෙම පනත ඔස්සේ 365 (ආ) වගන්තිය සම්පූර්ණයෙන් ම ඉවත් කරන අතර එය ලෝකයේ අපචාර ප්‍රවර්ධනය කරන එකම රට ලංකාවට බවට පත් කර ගැනීමක් බවයි ඔහු ප්‍රකාශ කළේ.\nඑමෙන් ම මෙම පනත හරහා ළමා අපචාර කරන ඕනෑම කෙනෙකුට නීතියෙන් ගැලවී යා හැකි තත්ත්වයක් උදා කරන බවයි ඔහු වැඩිදුරටත් ප්‍රකාශ කර සිටියේ.",
       "URL": "https://www.hirunews.lk/335259/සමලිංගික-චර්යා-සම්බන්ධයෙන්-ගෙනෙන-පනත-ළමා-අපයෝජකයන්ට-ඉණිමඟක්-වෛද්‍ය-වසන්ත-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=342"
}