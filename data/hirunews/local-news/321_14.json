{
       "Source": "hirunews",
       "Timestamp": "Wednesday, 24 May 2023 - 8:41",
       "Headline": "සුධර්මා නෙත්තිකුමාරගේ මෙහෙකාරිය අත්අඩංගුවට ගෙන ඇත්තේ පැමිණිල්ලක්වත් නොමැතිවයි",
       "News Content": "ප්‍රකට ටෙලිනාට්‍ය නිෂ්පාදකවරියක් හා ව්‍යාපාරිකාවක් වන සුධර්මා නෙත්තිකුමාරගේ නිවසේ සේවය කළ මෙහෙකාරිය සම්බන්ධ සොරකමට අදාළ පැමිණිල්ල සටහන් වී ඇත්තේ මෙහෙකාරිය මිය ගිය පසුව බව වාර්තා වී තිබෙනවා.\nවැලිකඩ පොලිසිය විසින් පැමිණිල්ල සටහන් කර ගෙන ඇත්තේ මෙහෙකාරිය නීති විරෝධි ලෙස අත්අඩංගුවට ගෙන පොලිස් ස්ථානයට රැගෙන ගොස් රඳවාගෙන පහර දීමෙන් අනතුරුව බවයි වාර්තා වන්නේ.\nඑමෙන්ම අදාළ පැමිණිල්ල සටහන් වී ඇත්තේ ඇය අබිරහස් ලෙස මියයාමෙන් පසුව බව ද අපරාධ පරීක්ෂණ දෙපාර්තමේන්තුව විසින් සිදු කළ විමර්ශනයේ දී අනාවරණය වී තිබෙනවා.\nකෙසේ වෙතත් ඇයව වැලිකඩ පොලිසිය විසින් අත්අඩංගුවට ගෙන ඇත්තේ පැමිණිල්ලක්වත් නොමැතිව බවයි අපරාධ පරීක්ෂණ දෙපාර්තමේන්තුව සඳහන් කරන්නේ.\nඅදාළ මෙහෙකාරිය අත්අඩංගුවට ගත් අවස්ථාවේ දී බොරැල්ලේ නිවසක සේවය කරමින් සිටි බව ද වාර්තා වී තිබෙනවා.",
       "URL": "https://www.hirunews.lk/336052/සුධර්මා-නෙත්තිකුමාරගේ-මෙහෙකාරිය-අත්අඩංගුවට-ගෙන-ඇත්තේ-පැමිණිල්ලක්වත්-නොමැතිවයි",
       "Category": "Local News",
       "Parent URL": "https://www.hirunews.lk/local-news.php?pageID=321"
}