{
       "Source": "hirunews",
       "Timestamp": "Tuesday, 20 October 2020 - 15:03",
       "Headline": "වැලිසර නීතිවිරෝධී මත්පැන් නිෂ්පාදනාගාරයක් වටලයි",
       "News Content": "දෙමටගොඩ සහ තොටළඟ ප්‍රදේශවලට මත්පැන් සැපයූ රාගම - වැලිසර ප්‍රදේශයේ මහ පරිමාණයෙන් පවත්වාගෙන ගිය නීතිරෝධී මත්පැන් නිෂ්පාදනාගාරයක් කොළඹ සුරාබදු විශේෂ මෙහෙයුම් ඒකකය මගින් අද (20) වටලනු ලැබුවා.\nඑහිදී පුද්ගලයින් දෙදෙනෙකු අත්අඩංගුවට ගෙන ඇති අතර, මොවුන් පෙරන ලද ස්ප්‍රීතු ත්‍රිරෝද රථයක පටවා බෙදාහැරීමට සූදානම් කර තිබූ බවයි එම ඒකකයේ ස්ථානාධිපති පී.එන්. හේමන්ත කියා සිටියේ.\nඑම ස්ථානයේ තිබී ස්ප්‍රීතු බෝතල් 672 ක්ද සුරාබදු නිලධාරීන් භාරයට ගෙන තිබෙනවා. සැකකරුවන් 33 සහ 39 හැවිරිදි වියේ පසුවන්නන්.",
       "URL": "https://www.hirunews.lk/252950/වැලිසර-නීතිවිරෝධී-මත්පැන්-නිෂ්පාදනාගාරයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=2379"
}