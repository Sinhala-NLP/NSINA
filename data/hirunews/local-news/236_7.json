{
       "Source": "hirunews",
       "Timestamp": "Monday, 26 June 2023 - 11:17",
       "Headline": "ණය ප්‍රතිව්‍යුහගතකරණය සහ යුරෝපා සංචාරය ගැන ජනපතිගෙන් පැහැදිළි කිරීමක් (වීඩියෝ)",
       "News Content": "ණය ප්‍රතිව්‍යුහගතකරණය කිරීම සහ යුරෝපා සංචාරයේ ප්‍රගතිය සම්බන්ධයෙන් මුදල් අමාත්‍යවරයා ලෙස ජනාධිපති රනිල් වික්‍රමසිංහ විසින් අද (26) අමාත්‍ය මණ්ඩලය දැනුවත් කිරීමට නියමිතයි.\nවිශේෂයෙන් දේශීය ණය ප්‍රතිව්‍යුහගතකරණය සම්බන්ධයෙන් පවතින වත්මන් තත්වය පිළිබදව මෙහිදී ජනාධිපතිවරයා අමාත්‍ය මණ්ඩලයට කරුණු පැහැදිළි කරනු ඇති බවයි හිරු ප්‍රවෘත්ති කළ විමසීමක දී මුදල් රාජ්‍ය අමාත්‍ය ෂෙහාන් සේමසිංහ සඳහන් කළේ.\nඑමෙන්ම අස්වැසුම සහන වැඩසටහනේ අවසන් වාර්තාව සකස් කිරීම සම්බන්ධයෙන් ද ජනාධිපතිවරයා අමාත්‍ය මණ්ඩලයේ දී සාකච්ඡා කරනු ඇති බව මුදල් රාජ්‍ය අමාත්‍යවරයා වැඩිදුරටත් කියා සිටියා.",
       "URL": "https://www.hirunews.lk/339106/ණය-ප්‍රතිව්‍යුහගතකරණය-සහ-යුරෝපා-සංචාරය-ගැන-ජනපතිගෙන්-පැහැදිළි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=236"
}