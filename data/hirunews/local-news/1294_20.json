{
       "Source": "hirunews",
       "Timestamp": "Monday, 14 March 2022 - 15:01",
       "Headline": "පුනර්ජනනීය බලශක්ති වර්ධන සංසදයේ සිව්වැනි සංසදය පැවැත්වෙයි",
       "News Content": "ශ්‍රී ලංකාවේ සිව්වන වරට පැවැත්වෙන පුනර්ජනනීය බලශක්ති වර්ධන සංසදයේ දී කර්මාන්ත ප්‍රවීණයින් විසින් වැදගත් සටහන් තබා තිබෙනවා.\nඑනම්, 2022 මාර්තු 10 වැනි දින කොළඹ දී ඉන්දියාවේ ප්‍රමුඛතම ව්‍යාපාර අතර ප්‍රදර්ශන සංවිධායක වන ඉන්දියාවේ ඉන්ෆෝර්මා මාර්කට්ස් විසින් බොහෝ දෙනා බලා සිටි පුනර්ජනනීය බලශක්ති වර්ධන සංසදයේ සිව්වැනි සංස්කරණය පසුගිය 10-11 දෙදින කොළඹ දී පැවැත්වුණා.\nබණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේ දී පැවැත්වුණු මෙම සමුළුව සඳහා ශ්‍රී ලංකා සුනිත්‍ය බලශක්ති අධිකාරිය, ශ්‍රී ලංකා වාණිජ හා කර්මාන්ත මණ්ඩල සමූහය, ලංකා වාණිජ මණ්ඩලය ආදියෙන් කවුන්සිල සහාය ලබාදුන්නා.\nශ්‍රී ලංකාව 2030 වන විට බලශක්ති ස්වයංපෝෂිත ජාතියක් බවට පත් කිරීමට මෙරට රජය අපේක්ෂා කරනවා.\nඑබැවින් මෙවැනි වැඩසටහන් ක්‍රියාත්මක කරමින් ඊට සැලකිය යුතු සහායක් ලබාදීම මෙහි අපේක්ෂාවයි.",
       "URL": "https://www.hirunews.lk/299457/පුනර්ජනනීය-බලශක්ති-වර්ධන-සංසදයේ-සිව්වැනි-සංසදය-පැවැත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1294"
}