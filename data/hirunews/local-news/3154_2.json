{
       "Source": "hirunews",
       "Timestamp": "Tuesday, 10 September 2019 - 13:41",
       "Headline": "තෙවරප්පෙරුම රිමාන්ඩ්",
       "News Content": "අධිකරණ නියෝග කඩ කරමින් පෞද්ගලික ඉඩමක මෘත ශරීරයක් භූමදාන කිරීමේ සිද්ධියක් සම්බන්ධයෙන් නියෝජ්‍ය අමාත්‍ය පාලිත තෙවරප්පෙරුම ඇතුලූ පස්දෙනෙකු එළඹෙන 16 වනදා දක්වා අද රක්ෂිත බන්ධනාගාර ගත කෙරුණා.\nඒ සැකකරුවන් මතුගම මහේස්ත්‍රාත් හේමමාලි හාල්පන්දෙණිය හමුවට ඉදිරිපත් කිරීමෙන් අනතුරුවයි.\nඅධිකරණයෙන් තහනම් නියෝගයක් නිකුත් කර තිබියදී අගෝස්තු මස 19 වනදා කළුතර - තෙඹුවන - ට්‍රොයිඞ් වතුයායේදී මියගිය පුද්ගලයෙකු එම වතුයායේම ස්ථානයක මිහිදන් කිරීමට නියෝජ්‍ය අමාත්‍යවරයා සූදානම් වුණා.\nඑහිදී පොලීසිය තහනම් නියෝගය රැගෙන එම ස්ථානයට පැමිණියත් නියෝජ්‍ය අමාත්‍ය පාලිත තෙවරප්පෙරුම ඊට විරෝධය පළ කිරීමත් සමඟ උණුසුම් තත්ත්වයක් හටගත්තා.\nපසුව ප්‍රදේශවාසීන්ගේ ද සහයෙන් තහනම් නියෝගය නොතකමින් මෘතදේහය එම වතුයායේම භූමදාන කිරීමට නියෝජ්‍ය අමාත්‍යවරයා කටයුතු කළා.\nසිදුවීමට අදාළව තෙඹුවන පොලීසිය අධිකරණයට කරුණු වාර්තා කිරීමෙන් අනතුරුව නියෝජ්‍ය අමාත්‍යවරයා ඇතුලූ පස්දෙනෙකු නීතීඥවරයෙකු මාර්ගයෙන් අද අධිකරණයට ඉදිරිපත් වුණා.\nඉන් අනතුරුවයි ඔහු ඇතුලු පස්දෙනා මේ මස 16 වනදා දක්වා රක්ෂිත බන්ධනාගාර ගත කෙරුණේ.",
       "URL": "https://www.hirunews.lk/223994/තෙවරප්පෙරුම-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3154"
}