{
       "Source": "hirunews",
       "Timestamp": "Friday, 20 May 2016 - 9:21",
       "Headline": "අරණායක - සාමසර කන්දේ නායයාම් තවදුරටත්",
       "News Content": "අරණායක - සාමසර කන්ද ආශ්‍රිතව ඊයේ දිනය තුළත් සුළු නායයාම් දක්නට ලැබුණු බව හිරු ප්‍රාදේශීය වාර්තාකරු ප්‍රකාශ කළා.\nනායයාමෙන් මියගිය පුද්ගලයන්ගේ අවසන් කටයුතු අද (20) සිදුකෙරෙනවා.\nමේ අතර කෑගල්ල - බුලත්කොහුපිටිය - කළුපහනවත්ත - අරන්දර ප්‍රදේශයේ සිදුවූ නායයෑමෙන් මියගිය පුද්ගලයන් 14 දෙනෙකුගේ අවසන් කටයුතු අද සිදුකෙරෙනවා.\nබුලත්කොහුපිටිය රෝහලේ තැන්පත් කර ඇති ඔවුන්ගේ සිරුරු ඔවුන් පදිංචිව සිටි කළුපහනවත්ත ප්‍රදේශය වෙත රැගෙන ගොස් එම අවසන් කටයුතු සිදුකෙරෙනු ඇති.\nනායයාමෙන් අතුරුදන් වූ පුද්ගලයන්16 දෙනාගෙන් තවත් දෙදෙනෙකුගේ සිරුරු සොයා ගැනීම සදහා මෙහෙයුම් කටයුතු තවදුරටත් ක්‍රියාත්මකයි.\nපසුගිය 17 වැනිදා රාත්‍රියේ බුලත්කොහුපිටිය - කළුපහනවත්ත ප්‍රදේශයේ නිවාස 6 ක් මෙලෙස නායයෑමට ලක්වුණා.\n--------------------------------------------\nඅරණායක - සාමසර කන්ද ආශ්‍රිතව ඊයේ දිනය තුළත් සුළු නායයාම් දක්නට ලැබුණු බව හිරු ප්‍රාදේශීය වාර්තාකරු ප්‍රකාශ කළා.\nදිගින් දිගටම ඇදහැලෙන වැසි හේතුවෙන් පවතින අවදානම සැලකිල්ලට ගෙන යුධ හමුදා නිලධාරීන් ඇතුළු පිරිස ඒවන විට එම ප්‍රදේශයෙන් ඉවත් කරගෙන තිබුණා.\nනායයාමෙන් අවතැන් වූ 1047 දෙනෙකු මේ වන විට ප්‍රදේශයේ අවතැන් කඳවුරු 4 ක රඳවා සිටිනවා. ඔවුන්ට අවශ්‍ය පහසුකම් සහ ආහාරපාන සැපයෙන්නේ කෑගල්ලල දිස්ත්‍රික් ලේකම් කාර්යාලයේ මැදිහත්වීමෙන්.\nමේ අතර නායයාමෙන් මියගිය පුද්ගලයන්ගේ අවසන් කටයුතු අද සිදුකෙරෙනවා.",
       "URL": "https://www.hirunews.lk/133601/අරණායක-සාමසර-කන්දේ-නායයාම්-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=5039"
}