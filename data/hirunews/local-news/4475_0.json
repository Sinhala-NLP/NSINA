{
       "Source": "hirunews",
       "Timestamp": "Sunday, 11 June 2017 - 15:04",
       "Headline": "කටාර් හි ශ්‍රී ලාංකිකයින්ගේ රැකියා සුරක්ෂිත බව එරට තානාපති යළි අවධාරණය කරයි",
       "News Content": "කටාර් රාජ්‍ය තුළ හදිසි තත්වයක් අති වුවහොත් ගන්නා ක්‍රියාමාර්ග පිළිබඳව සාකච්ඡා කිරීමට කටාර් හී තිබෙන ශ්‍රී ලාංකිකයින්ගේ සංවිධාන එරට ශ්‍රී ලංකා තානාපති කාර්යාලයට කැඳවා තිබෙනවා.\nඑළබෙන බදාදා පැවැත්වෙන මෙම සාකච්ඡාවට කටාර් හි තිබෙන ශ්‍රී ලාංකිකයින්ගේ සංවිධාන 22 ට ආරාධනා කළ බවයි එරට සිටින ශ්‍රී ලංකා තානාපති ඒ. එස්.පී ලියනගේ හිරු වෙත සඳහන් කළේ.\nඑමෙන්ම ආහාර හෝ රැකියා පිලිබඳ ශ්‍රී ලාංකිකයින්ට ගැටළුවක් නොවන බවයි ඔහු අප වෙත අවධාරණය කළේ.\nජනපති අගමැති විදේශ කටයුතු ඇමති සහ විදේශ රැකියා ඇමතිනිගේ උපදෙස් මත තමන් මේ සියලු තීරණ ගත බවයි ඒ. එස්. පී ලියනගේ ප්‍රකාශ කළේ.\nඑමෙන්ම යම් ගැටළුවක් ඇත්නම් තමන් අමතන ලෙසද ඔහු පැවසුවා. 0097455564936\nඉරාන ගුවන් යානා 5ක් කටාර් රාජ්‍යය වෙත ආහාර රැගෙන පැමිණ ඇති බවට විදෙස් වාර්තා සඳහන් කළා.\nමේ අතර, කටාර් වැසියන්ට මුස්ලිම්වරුන්ගේ මක්කම වන්දනාවට අවස්ථාව ලබානොදෙන බව සෞදි රජය ප්‍රකාශ කර තිබෙනවා.",
       "URL": "https://www.hirunews.lk/163320/කටාර්-හි-ශ්‍රී-ලාංකිකයින්ගේ-රැකියා-සුරක්ෂිත-බව-එරට-තානාපති-යළි-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4475"
}