{
       "Source": "hirunews",
       "Timestamp": "Tuesday, 18 May 2021 - 9:36",
       "Headline": "24 සහ 25 රජයේ නිවාඩු දින ලෙස ප්‍රකාශ කරයි",
       "News Content": "ලබන 24, 25 දෙදින රජයේ නිවාඩු දින ලෙස ප්‍රකාශයට පත්කරන බව රාජ්‍ය පරිපාලන අමාත්‍යාංශ ලේකම් ජේ.ජේ.රත්නසිරි ප්‍රකාශ කළා.\nඔහු කියා සිටියේ ඒ සදහා අමාත්‍ය මණ්ඩල අනුමැතියද හිමිව ඇති බවයි.\nඊට අදාල චක්‍ර ලේඛයක් නිකුත් කිරීමටද පියවර ගන්නා බවයි අමාත්‍යාංශ ලේකම්වරයා හිරු ප්‍රවෘත්ති අංශය සිදුකළ විමසිමකදි සදහන් කළේ.\nමෙම රජයේ නිවාඩු දින සඳහා බැංකු සහ වෙළඳ නිවාඩු අදාළ නොවන බවද ඔහු කියා සිටියා.\nමේ අතර මැයි 21 වන සිකුරාදා රාත්‍රී 11 සිට මැයි 25 වන අඟහරුවාදා අලුයම හතර දක්වා දිවයින පුරා සංචරණ සීමා පනවන බව යුද හමුදාපති ජෙනරාල් ශවේන්ද්‍ර සිල්වා ඊයේ (17) ප්‍රකාශ කළා.\nයළිත් එදිනම රාත්‍රී 11 සිට මැයි 28 සිකුරාදා අලුයම හතර දක්වා දිවයින පුරා සංචරණ සීමා පැනවීමට කටයුතු කරන බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/271692/24-සහ-25-රජයේ-නිවාඩු-දින-ලෙස-ප්‍රකාශ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1946"
}