{
       "Source": "hirunews",
       "Timestamp": "Monday, 25 April 2022 - 12:52",
       "Headline": "ගාල්ලේ අනතුරකින් අඹුසැමි යුවළක් මියයයි",
       "News Content": "ගාල්ල - උඩුගම ප්‍රධාන මාර්ගයේ හියාරේ මංසන්ධිය ආසන්නයේදී ත්‍රිරෝද රථයක් සහ මෝටර් රථයක් ගැටී සිදුවූ අනතුරකින් අඹුසැමි යුවළක් මියගොස් තිබෙනවා.\nඊයේ රාත්‍රියේ සිදුවූ මෙම අනතුරින් 15 හැවිරිදි පාසල් දරුවෙකු සහ කාන්තාවක්ද බරපතල තුවාල ලබා කරාපිටිය ශික්ෂණ රෝහලට ඇතුළත් කෙරුණා.\nමියගිය අඹුසැමි යුවළ, බූස්සේ සිටින සිය දියණියගේ නිවසේ පැවති අලුත් අවුරුදු සාදයකට සහභාගිවී ත්‍රිරෝද රථයෙන් නැවත පැමිණෙමින් සිටියදී මෙම අනතුරට මුහුණදී තිබෙනවා.\nමියගිය පුද්ගලයින් අක්මීමන - අමල්ගම ප්‍රදේශයේ පදිංචිකරුවන් වන අතර, මෝටර් රථයේ රියදුරා පොලිසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/302768/ගාල්ලේ-අනතුරකින්-අඹුසැමි-යුවළක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1210"
}