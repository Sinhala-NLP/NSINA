{
       "Source": "hirunews",
       "Timestamp": "Thursday, 12 January 2017 - 11:16",
       "Headline": "අක්ෂි කාච සහ ස්ටෙන්ට් පිටතින් මිලදී ගැනීමට නිර්දේශ කරන වෛද්‍යවරුන්ට එරෙහිව පියවර",
       "News Content": "අක්ෂි කාච සහ හෘද රෝගීන්ට අවශ්‍ය ස්ටෙන්ට් පිටතින් මිලදී ගැනීමට නිර්දේශ කරන වෛද්‍යවරුන් සම්බන්ධයෙන් විනය පියවර ගැනීමට සෞඛ්‍ය අමාත්‍යවරයා තීරණය කර තිබෙනවා.\nඒ අනුව, අක්ෂි කාච සහ ස්ටෙන්ට් පිටතින් මිලදී ගැනීමට අවශ්‍ය නිර්දේශ නිකුත් කිරීම විෂය භාර අමාත්‍යවරයා විසින් තහනම් කර ඇති බවයි සෞඛ්‍ය අමාත්‍යාංශය සඳහන් කළේ.\nකොළඹ සහ මහනුවර රෝහල්වල හෘද රෝගීන්ට අවශ්‍ය ස්ටෙන්ට් පිටතින් මිලදී ගැනීමට වෛද්‍ය නිර්දේශ ලැබෙන බවට සෞඛ්‍ය අමාත්‍යාංශය වෙත පැමිණිලි ඉදිරිපත් වුණා.\nඒ පිළිබඳව සිදුකළ මූලික සොයා බැලීමකදී අනාවරණ වී ඇත්තේ පෞද්ගලික අංශයේ සමාගම් කිහිපයක් සමඟ එක්ව වෛද්‍යවරුන් මෙම නිර්දේශ කිරීම් සිදුවන බවයි.",
       "URL": "https://www.hirunews.lk/151886/අක්ෂි-කාච-සහ-ස්ටෙන්ට්-පිටතින්-මිලදී-ගැනීමට-නිර්දේශ-කරන-වෛද්‍යවරුන්ට-එරෙහිව-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4713"
}