{
       "Source": "hirunews",
       "Timestamp": "Thursday, 10 December 2020 - 19:53",
       "Headline": "කොරෝනා ආසාදිත මවක් නිවුන් දරුවන් බිහිකරයි (වීඩියෝ)",
       "News Content": "කොරෝනා ආසාදිත 23 හැවිරිදි මවක් නිවුන් පිරිමි දරුවන් දෙදෙනෙකු බිහිකිරීමේ පුවතක් මුල්ලේරියාව රෝහලෙන් වාර්තාවනවා.\nකෙසේ වෙතත් මෙම බිළිඳුන් දෙදෙනාට වෛරසය ආසාදනය වී නොමැති අතර, ඔවුන් යහපත් සෞඛ්‍ය තත්වයෙන් පසුවන බවයි  සෞඛ්‍ය අංශ සඳහන් කළේ.\nමේ අතර, පසුගියදා රිජ්වේ ආර්යා ළමා රෝහලේදී කොරෝනා නිසා හටගත් ලේ විෂවීමක්, බහු ඉන්ද්‍රිය අක්‍රියවීම සහ නියුමෝනියා තත්වයක් හේතුවෙන් මියගිය දින විස්සක් වයසැති බිළිදාගේ අවසන් කටයුතු සිදුකළ ආකාරය සම්බන්ධයෙන් සමාජ මාධ්‍ය ඔස්සේ විවිධ පළවී තිබුණා.\nඅප මේ සම්බන්ධයෙන් බිළිඳාගේ මවගෙන් විමසීමක් කළද ඇය ඊට ප්‍රතිචාර දැක්වීමෙන් වැළකී සිටියා.\nකෙසේ වෙතත් දෙමව්පියන්ගේ සහභාගීත්වයෙන් තොරව බිළිදාගේ දේහය පිළිබද අවසන් කටයුතු සිදුකළ බවයි රිජ්වේ ආර්යා ළමා රෝහලේ අධ්‍යක්‍ෂ වෛද්‍ය ජී. විජේසූරිය සඳහන් කළේ.",
       "URL": "https://www.hirunews.lk/256737/කොරෝනා-ආසාදිත-මවක්-නිවුන්-දරුවන්-බිහිකරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2283"
}