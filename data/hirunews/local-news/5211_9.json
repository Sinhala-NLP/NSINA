{
       "Source": "hirunews",
       "Timestamp": "Wednesday, 13 January 2016 - 12:57",
       "Headline": "භික්ෂු පනත ගැන මත දෙකක්",
       "News Content": "ථෙරවාදී භික්ෂුන් වහන්සේලා සදහා කථිකාවතක් ගෙන ඒම සම්බන්ධයෙන් ඊයේ (12) පාර්ලිමේන්තුවට ඉදිරිපත් කළ පනත් කෙටුම්පත පිළිබඳව භික්ෂු සමාජය තුළ මේ වනවිට විවිධ අදහස් පළ වෙමින් පවතිනවා.\nත්‍රෛනිකායික භික්ෂුන් වහන්සේලා ගුප්ත කටයුතු වල යෙදීම, එය ප්‍රචාරය කිරීම වෙළඳ අරමුණු වෙනුවෙන් පාවිච්චි කිරීම දඩුවම් ලැබිය හැකි වරදක් බව පනත් කෙටුම්පත මගින් දක්වා තිබෙනවා.\nමීට අමතරව, රියදුරු බලපත්‍ර ලබා ගැනීම සහ වාහන පැදවීම, රැකියාවක නිරත වීම සහ ප්‍රසිද්ධ ස්ථානවල විනය විරෝධී ලෙස හැසිරීම ද තහනම් කර තිබෙනවා.\nමේ සම්බන්ධයෙන් හිරු ප්‍රවෘත්ති අංශය සිංහල රාවය සංවිධානයේ සභාපති පූජ්‍ය අක්මීමන දයාරතන හිමියන්ගෙන් විමසීමක් කළා.\nකෙසේ වෙතත්, රජය විසින් ගෙන ආ මෙම පනත් කෙටුම්පත කාලීන අවශ්‍යතාවයක් බවයි ශ්‍රී ජයවර්ධනපුර විශ්වවිද්‍යාලයේ ජ්‍යෙෂ්ඨ කථිකාචාර්ය පූජ්‍ය දඹර අමිල හිමියන් කියා සිටියේ.\nමේ අතර, භික්ෂුන් වහන්සේලාට නීති සැකසීම ගිහියන් සිදුකිරීම හෙළා දකින බව පූජ්‍ය බෙංගමුවේ නාලක හිමියන් පවසනවා.\nකොළඹ අද පැවති මාධ්‍ය හමුවකට එක්වෙමින් උන්වහන්සේ මේ බව කියා සිටියා.",
       "URL": "https://www.hirunews.lk/123942/භික්ෂු-පනත-ගැන-මත-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=5211"
}