{
       "Source": "hirunews",
       "Timestamp": "Wednesday, 23 May 2018 - 17:07",
       "Headline": "ගංවතුරේ මසුන් අල්ලන්න ගිය පුද්ගලයෙකුගේ මළ සිරුරක් හමුවෙයි",
       "News Content": "හොරණ කැකුලළිය විහාරස්ථානය අසල ගංවතුරේ තිබී පුද්ගල මළ සිරුරක් හමුවී තිබෙනවා.\nඅද උදෑසන 10.40 ට පමණ ලැබුනු තොරතුරකට අනුව මෙම සිරුර සොයාගෙන ඇති බවයි පොලිසිය කියාසිටියේ.\nමෙලෙස මියගොස් ඇත්තේ පෝරුවදණ්ඩ ප්‍රදේශයේ පදිංචි 60 හැවිරිදි පුද්ගලයෙක්.\nඔහු ඊයේ සවස 5 ට පමණ දැලක් ද රැගෙන මසුන් ඇල්ලීම සඳහා යන බව පවසා නිවසින් පිටව ගිය බව ඥාතීන් ප්‍රකාශකර තිබෙනවා.\nමෘත ශරීරය හොරණ රෝහලේ තැන්පත් කර ඇති අතර හොරණ පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/191404/ගංවතුරේ-මසුන්-අල්ලන්න-ගිය-පුද්ගලයෙකුගේ-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3930"
}