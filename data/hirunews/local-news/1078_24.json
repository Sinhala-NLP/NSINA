{
       "Source": "hirunews",
       "Timestamp": "Tuesday, 21 June 2022 - 14:02",
       "Headline": "රාජ්‍ය ආයතනවලින් පාර්ලිමේන්තුවට ඉදිරිපත් කරන වාර්තාවල පිටපත් සංඛ්‍යාව අඩු කෙරේ",
       "News Content": "අමාත්‍යාංශ, දෙපාර්තමේන්තු, සංස්ථා හා ව්‍යවස්ථාපිත ආයතන ඇතුළු රාජ්‍ය ආයතනවලින් පාර්ලිමේන්තුවට ඉදිරිපත් කළ යුතු වාර්තාවල පිටපත් සංඛ්‍යාව අඩු කිරීමට සභානායක අමාත්‍ය දිනේෂ් ගුණවර්ධන තීරණය කර තිබෙනවා.\nරටේ පවතින කඩදාසි හිඟය හා ආනයන වියදම් ඉහළ යාම ඊට හේතුවයි.\nඒ අනුව, පාර්ලිමේන්තුව ඉදිරිපත් කරන රාජ්‍ය ආයතනවල වාර්තා භාෂා ත්‍රිත්වයෙන්ම පිටපත් 12ක් හා භාෂා තුනම ඇතුළත් සංයුක්ති තැටි දෙකක් පමණක් මින් ඉදිරියට ගෙන්වා ගැනීම සිදුකෙරෙනු ඇති.\nමීට පෙර එක් භාෂාවකින් පොත් 300 බැගින් භාෂා ත්‍රිත්වයෙන්ම වාර්තා ඉදිරිපත් කර තිබෙනවා.\nපසුව භාෂා තුනම එක් පොතක මුද්‍රණය කර පොත් 22 ක් හා භාෂා තුනම ඇතුළත් සංයුක්ත තැටි 248 ක් ගෙන්වා ගැනීමටයි පියවර ගැණුනේ.",
       "URL": "https://www.hirunews.lk/307775/රාජ්‍ය-ආයතනවලින්-පාර්ලිමේන්තුවට-ඉදිරිපත්-කරන-වාර්තාවල-පිටපත්-සංඛ්‍යාව-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1078"
}