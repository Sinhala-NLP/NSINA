{
       "Source": "hirunews",
       "Timestamp": "Saturday, 01 April 2023 - 15:31",
       "Headline": "බ්‍රිතාන්‍ය අගමැති පවුම් ලක්ෂ 5ක් වැය කර විදේශයන්හි සංචාරය කර ඇති බව හෙළිවේ",
       "News Content": "බ්‍රිතාන්‍ය අග්‍රාමාත්‍ය රිෂී සුනාක් විදේශ සංචාරයක් සඳහා පුද්ගලික ජෙට් යානයකට පවුම් ලක්ෂ 5 කට වැඩි මුදලක් වැය කර ඇති බව හෙළිව තිබෙනවා.\nබදු ගෙවන්නන්ගේ මුදල් යොදා ගනිමින් පසුගිය වසරේ සතියකට අධික කාලයක් ඔහු අදාල පුද්ගලික ජෙට් යානයෙන් සංචාරය කර ඇති බව සඳහන්.\nඊජිප්තුව, ඉන්දුනීසියාව, ලැට්වියා සහ ඇස්ටෝනියා යන රටවල සිදුකළ සංචාරයන් සඳහා මෙම මුදල් වැය වී ඇති බවයි විදෙස් වාර්තා පෙන්වා දෙන්නේ.\nආර්ථික අර්බුදයක් පැවතිය දී බදු ගෙවන්නන්ගේ මුදල් විශාල ප්‍රමාණයක් මෙලෙස වැය කිරීම සම්බන්ධයෙන් බි්‍රතාන්‍ය අග්‍රාමාත්‍ය රිෂී සුනාක් මේ වනවිට දැඩි විවේචනයකට ලක්ව ඇති බව සඳහන්.",
       "URL": "https://www.hirunews.lk/331455/බ්‍රිතාන්‍ය-අගමැති-පවුම්-ලක්ෂ-5ක්-වැය-කර-විදේශයන්හි-සංචාරය-කර-ඇති-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=441"
}