{
       "Source": "hirunews",
       "Timestamp": "Friday, 19 May 2023 - 7:12",
       "Headline": "ජාතික රණවිරු සැමරුම් උළෙල අදයි",
       "News Content": "14 වන ජාතික රණවිරු සැමරුම් දින උළෙල අද පස්වරුවේ බත්තරමුල්ල ජාතික රණවිරු ස්මාරකය අභියස දී පැවැත්වෙනවා.\nඒ, ජනාධිපති රනිල් වික්‍රමසිංහගේ ප්‍රධානත්වයෙන්.\nඅග්‍රාමාත්‍යවරයා, හිටපු ජනාධිපතිවරුන්, විපක්ෂනායක, මහජන ආරක්ෂක අමාත්‍යවරයා ඇතුළු මැතිඇමතිවරුන් මෙන්ම ත්‍රිවිධ හමුදාපතිවරුන් මෙන්ම යුද්ධයෙන් දිවි පිදූ වීරෝධාර රණවිරුවන්ගේ දෙමාපියන් සහ විශ්‍රාමික ත්‍රිවිධ හමුදා නිලධාරින්ද මේ සඳහා එක්වනු ඇති.\nමෙහිදී 30 වසරක යුද්ධයේදී මාතෘ භූමියේ ඒකීයභාවය සහ ස්වෛරීත්වය ආරක්ෂා කිරීම උදෙසා දිවි පිදූ ත්‍රිවිධ හමුදාවේ, ශ්‍රී ලංකා පොලිසියේ සහ සිවිල් ආරක්ෂක දෙපාර්තමේන්තුවේ වීරෝධාර රණවිරුවන් සිහිපත් කිරීම සිදුකෙරෙන බවයි යුධ හමුදා මූලස්ථානය නිවේදනය කළේ.\nමේ අතර, ජාතික රණවිරු සැමරුම් උළෙල පැවැත්වෙන කාලසීමාව තුළ බත්තරමුල්ල පාර්ලිමේන්තු මාර්ගයේ රථවාහන ධාවනය සිමා කෙරෙන බව පොලිස් මාධ්‍යප්‍රකාශක ජේ්‍යෂ්ඨ පොලිස් අධිකාරි නිහාල් තල්දූව ප්‍රකාශ කළා.",
       "URL": "https://www.hirunews.lk/335583/ජාතික-රණවිරු-සැමරුම්-උළෙල-අදයි",
       "Category": "Local News",
       "Parent URL": "https://www.hirunews.lk/local-news.php?pageID=334"
}