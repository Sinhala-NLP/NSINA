{
       "Source": "hirunews",
       "Timestamp": "Monday, 25 January 2016 - 23:14",
       "Headline": "ඇමතිගේ ඉඩමත් රජයට පවරාගෙනලු",
       "News Content": "එක්සත් ජාතික පක්ෂයට පිටතින් ඇතුළු වූ  පුද්ගලයින් ගෙන යෑමට උත්සාහ දරණ ව්‍යාපාරවලට තමන් එකඟ නොවන බව ප්‍රාථමික කර්මාන්ත අමාත්‍ය දයා ගමගේ පවසනවා. තම ඉඩම් නීති විරෝධී ලෙස රජයට පවරා ගැනීම සම්බන්ධයෙන් අභියාචනාධිකරණය හමුවේ ගොනු කර තිබූ පෙත්සමක් අද (25) කැඳවීමෙන් අනතුරුව මාධ්‍ය අමතමින් ඔහු මේ බව සඳහන් කළා.\nවේරැස්ගඟ සංවර්ධන යෝජනාව සඳහා තමාගේ ඉඩම් අක්කර එකහමාරක් නීති විරෝධී ලෙස රජයට පවරා  ගෙන ඇති බව දක්වමින් දයා ගමගේ අමාත්‍යවරයා මෙම පෙත්සම අභියාචනාධිකරණය හමුවේ ගොනු කර තිබුණා.\nමහ නගර හා බස්නාහිර පළාත් සංවර්ධන අමාත්‍ය පාඨලී චම්පික රණවක ඇතුළු 6 දෙනෙකු එහි වගඋත්තරකරුවන් ලෙස නම්කොට තිබෙනවා. පෙත්සම සලකා බැලූ අභියාචනාධිකරණ විනිසුරුවන් අදාළ ඉඩම් සම්බන්ධයෙන් ක්‍රියාමාර්ගයක් නොගන්නා ලෙසට පෙබරවාරි 5 වැනිදා දක්වා අතුරු තහනම් නියෝගයක් නිකුත් කළා.",
       "URL": "https://www.hirunews.lk/124746/ඇමතිගේ-ඉඩමත්-රජයට-පවරාගෙනලු",
       "Category": "Local News",
       "Parent URL": "https://www.hirunews.lk/local-news.php?pageID=5195"
}