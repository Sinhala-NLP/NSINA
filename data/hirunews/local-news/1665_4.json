{
       "Source": "hirunews",
       "Timestamp": "Monday, 27 September 2021 - 20:25",
       "Headline": "පළාත් කිහිපයකට තවදුරටත් වැසි",
       "News Content": "බස්නාහිර, සබරගමුව, මධ්‍යම සහ වයඹ යන පළාත්වලට මෙන්ම ගාල්ල සහ මාතර යන දිස්ත්‍රික්කවලට ද තවදුරටත් වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඊට අමතරව ඌව පළාතේ සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව නිවේදනයක් නිකුත් කරමින් සඳහන් කළේ.\nවැසිත් සමඟ තාවකාලිකව තද සුළං ද ඇතිවිය හැකි බැවින් ඒ පිළිබඳව අවධානයෙන් සිටින ලෙසටද කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nමන්නාරම සිට පුත්තලම, කොළඹ, ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශ විටින් විට රළු හෝ ඉතා රළුවිය හැකි බැවින් නැවත දැනුම්දෙනතුරු ධීවර හා නාවික කටයුතුවල යෙදීමෙන් වළකින ලෙසටද කාලගුණ විද්‍යා දෙපාර්තමේන්තුව දැනුම් දෙනවා.\nඑම දෙපාර්තමේන්තුව නිකුත් කරන ලද නවතම නිවේදනයේ දැක්වුණේ උතුරු බෙංගාල බොක්ක ආශ්‍රිත මුහුදු ප්‍රදේශයේ පවතින ගුලාබ් සුළි කුණාටුව ගැඹුරු පීඩන අවපාතයක් දක්වා දුර්වල වී උතුරු ආන්ද්‍රා ප්‍රදේශයේ ස්ථානගතව පවතින බවයි.",
       "URL": "https://www.hirunews.lk/283401/පළාත්-කිහිපයකට-තවදුරටත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1665"
}