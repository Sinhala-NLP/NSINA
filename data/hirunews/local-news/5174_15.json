{
       "Source": "hirunews",
       "Timestamp": "Wednesday, 10 February 2016 - 17:59",
       "Headline": "නීතිපති ධුරයට ජයන්ත ජයසුරිය පත් කිරීමට ව්‍යවස්ථාදායක සභාවේ අනුමැතිය",
       "News Content": "නීතිපති ධුරයට ජ්‍යෙෂ්ඨ සොලිසිටර් ජෙනරාල් නීතිඥ ජයන්ත ජයසුරිය පත් කිරීමට ව්‍යවස්ථාදායක සභාවේ අනුමැතිය ලැබී තිබෙනවා.\nඅද පස්වරුවේ කථානායකවරයාගේ ප්‍රධානත්වයෙන් රැස්වූ ආණ්ඩුක්‍රම ව්‍යවස්ථා සභාව නීතිපතිවරයා ලෙස අතිරේක සොලිසිටර් ජනරාල් ජයන්ත ජයසූරිය නිර්දේශ කර ඒ පිළිබඳව ජනාධිපති මෛත්‍රිපාල සිරිසේන වෙත දැනුම්දී තිබෙනවා.\nආණ්ඩුක්‍රම ව්‍යවස්ථා සභාවේ සාමාජික පාර්ලිමේන්තු මන්ත්‍රී විජිත හේරත් හිරු ප්‍රවෘත්ති අංශයට මේ බව තහවුරු කළා.\nජනාධිපතිවරයා සුහද ගම්ලත් සහ කපිල වෛද්‍යරත්න යන නම්ද ඊට අදාළව නිර්දේශ කර යවා තිබුණා.",
       "URL": "https://www.hirunews.lk/125929/නීතිපති-ධුරයට-ජයන්ත-ජයසුරිය-පත්-කිරීමට-ව්‍යවස්ථාදායක-සභාවේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=5174"
}