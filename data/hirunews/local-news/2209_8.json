{
       "Source": "hirunews",
       "Timestamp": "Saturday, 16 January 2021 - 11:14",
       "Headline": "කොරෝනා එන්නත ජාත්‍යන්තර සංචාර සඳහා අවසර පතක් නොවේ - ලෝක සෞඛ්‍ය සංවිධානය කියයි",
       "News Content": "ජාත්‍යන්තර සංචාර සඳහා කොරෝනා එන්නත් ලබාසිටීම සුදුසුකමක් ලෙස දැනට පවතින විද්‍යාත්මක කරුණු අනුව සැලකිය නොහැකි බව ලෝක සෞඛ්‍ය සංවිධානය පවසනවා.\nකොරෝනා වෛරසය සහ ඒ සඳහා පවතින එන්නත් පිළිබඳව තීරණාත්මක කරුණු රැසක් තවමත් අනාවරණ කරගෙන නොමැති බවයි එහි හදිසි සේවා විශේෂඥ කමිටුව ප්‍රකාශ කළේ.\nකෙසේ නමුත්, කොරෝනා එන්නත ලබා නොතිබීම ජාත්‍යන්තර සංචාර වැළැක්වීමට හේතුවක් නොවන බව එමඟින් අවධාරණය කළා. එමෙන්ම, නව කොරෝනා වෛරස් ප්‍රභේද පිළිබඳව අවධානයෙන් පසුවන ලෙසයි ලෝක සෞඛ්‍ය සංවිධානයේ හදිසි සේවා අංශ ප්‍රධානී වෛද්‍ය මයික් රයන් සියලු රටවලින් ඉල්ලා සිටියේ.",
       "URL": "https://www.hirunews.lk/259839/කොරෝනා-එන්නත-ජාත්‍යන්තර-සංචාර-සඳහා-අවසර-පතක්-නොවේ-ලෝක-සෞඛ්‍ය-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2209"
}