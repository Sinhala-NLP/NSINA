{
       "Source": "hirunews",
       "Timestamp": "Monday, 21 November 2022 - 20:33",
       "Headline": "වජිර අබේවර්ධනගේ ටෙලිකොම් පොල්ලක් ගැන හෙළිදරව්වක්",
       "News Content": "ටෙලිකොම් ආයතනය පාඩු ලබන බවත්, එය විකුණා නොදැමුවහොත් ජනතාවට කෑම නොලැබෙනු ඇති බව ජනාධිපතිවරයා සහ ඔහුට හිතෛෂී වජිර අබේවර්ධන පවසන බවත්, එය සම්පූර්ණයෙන්ම අසත්‍යයක් බවත් සමගි ජන බලවේගයේ ආසන සංවිධායක නිරෝෂන් පාදුක්ක‌ පවසනවා.\nඔහු පවසන්නේ පසුගිය වසරේ දී පමණක් ශ්‍රී ලංකා ටෙලිකොම් ආයතනය රජය සතු කොටස් වෙනුවෙන් රුපියල් මිලියන 2000ක මුදලක් ගෙවා ඇති බවයි.\nඑමෙන් ම සෘජු හා වක්‍ර බදු වෙනුවෙන් රුපියල් බිලියන 19.3 ක් ද රජයට ගෙවා ඇති බවත් ඔහු මෙම මාධ්‍ය හමුවේ දී පෙන්වා දුන්නා.\nටෙලිකොම් ආයතනයේ වත්කම් මේ වනවිට බිලියන 400කට ආසන්න බවත් පෙන්වා දෙන ඔහු සඳහන් කරන්නේ ටෙලිකොම් ආයතනය විකුණා දැමීමෙන් රජයට ලැබිය යුතු අති විශාල මුදල් ප්‍රමාණයක් අහිමි වන බවයි.\nකෙසේ වෙතත් වජිර අබේවර්ධන ගේ ගාල්ල නිවසේ ලක්ෂ ගාණක ටෙලිකොම් බිලක් මේ ගෙවා නැති බවද නිරෝෂන් පාදුක්ක‌ මෙම මාධ්‍ය හමුවේ දී පවසා සිටියා.",
       "URL": "https://www.hirunews.lk/320949/වජිර-අබේවර්ධනගේ-ටෙලිකොම්-පොල්ලක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=718"
}