{
       "Source": "hirunews",
       "Timestamp": "Tuesday, 08 August 2017 - 15:09",
       "Headline": "ශිෂ්‍යත්ව පන්ති සහ දේශන 16 මැදියම් රැයේ සිට තහනම්",
       "News Content": "මේ මස 16 දින මධ්‍යම රාත්‍රී 12 සිට 20 වන ඉරිදා විභාගය අවසන් වන තුරු, 5 ශ්‍රේණිය ශිෂ්‍යත්ව විභාගයට අදාළ උපකාරක පන්ති පැවැත්වීම, විෂයානුබද්ධ දේශන, සම්මන්ත්‍රණ සහ වැඩමුළු පැවැත්වීම තහනම් බව විභාග දෙපාර්තමේන්තුව පවසනවා.\nඑමෙන්ම විභාග ප්‍රශ්න පත්‍රවල ඇති ප්‍රශ්න ලබාදෙන බවට හෝ ඒ සමාන ප්‍රශ්න පත්‍ර ලබාදෙන බවට පෝස්ටර්, බැනර්, අත්පත්‍රිකා, විද්‍යුත් හෝ මුද්‍රිත මාධ්‍ය මගින් ප්‍රසිද්ධ කිරීම සහ එවැනි දෑ ළඟ තබා ගැනීම ද තහනම් බවයි එම දෙපාර්තමේන්තුව නිකුත් කළ නිවේදනයක දැක්වෙන්නේ.\nකිසියම් තැනැත්තෙකු හෝ ආයතනයක් මෙම නියෝග කඩ වන ආකාරයෙන් කටයුතු කළහොත් ළඟම පොලිස් ස්ථානයට හෝ විභාග දෙපාර්තමේන්තුවට දැනුම් දෙන ලෙස ද එමගින් ඉල්ලා තිබෙනවා.",
       "URL": "https://www.hirunews.lk/167923/ශිෂ්‍යත්ව-පන්ති-සහ-දේශන-16-මැදියම්-රැයේ-සිට-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4381"
}