{
       "Source": "hirunews",
       "Timestamp": "Wednesday, 06 June 2018 - 12:18",
       "Headline": "අධික වේගය නාවලපිටියේදී තරුණයෙකුට දිවි අහිමි කරයි",
       "News Content": "නාවලපිටිය ප්‍රදේශයේදී අද (06) උදෑසන යතුරුපැදියක් බස් රථයක ගැටීමේන් සිදුවූ අනතුරකින් යතුරුපැදිකරු එම ස්ථානයේදීම මිය ගොස් තිබෙනවා.\nඅධික වේගයෙන් ධාවනය වි ඇති යතුරු පැදිය ගම්පොළ සිට නාවලපිටිය දක්වා ධාවනය වු ලොරි රථයක් ඉස්සර කිරීමට යැමේදී  ප්‍රතිවිරුද්ධ දිශාවෙන් ඉදිරියට ධාවනය වු පෞද්ගලික බස් රථයක ගැටි මේ අනතුර සිදු වි ඇති බවයි පොලිසිය කියා සිටියේ.\nඅනතුරින් ජිවිතක්ෂයට පත්ව ඇත්තේ නාවලපිටිය පල්ලේගම ප්‍රදේශයේ පදිංචි 24 හැවිරිදි තරුණයෙක්.\nනාවලපිටිය පොලිසිය අනතුර සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/192427/අධික-වේගය-නාවලපිටියේදී-තරුණයෙකුට-දිවි-අහිමි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3909"
}