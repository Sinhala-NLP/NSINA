{
       "Source": "hirunews",
       "Timestamp": "Sunday, 02 July 2023 - 15:22",
       "Headline": "පොලිස් මහ පුටුවට ආගමික කඔ ඇදිල්ලක්",
       "News Content": "පොලිස්පති ධුරයට සුදුසු නිලධාරියකු පත්කිරිමේදි ආගමික නායකයන් බලපෑම් කිරිම කිසිසේත්ම අනුමත කළ නොහැකියැයි අස්ගිරි පාර්ශවයේ නියෝජ්‍ය ලේඛකාධිකාරී නාරම්පනාවේ ආනන්ද නාහිමියෝ පවසනවා.\nඋන්වහන්සේ මේ බව ප්‍රකාශ කරන්නේ පාස්කු ප්‍රහාරය සිදුවන්නට හැර මහා මිනිස් ඝාතනයක් සිදුවිමට ඉඩ හැරිය බවට පාස්කු කොමිසමේ අවසන් වාර්තාවෙන් පවා චෝදනාවට ලක්වන ජ්‍යෙෂ්ඨ නියෝජ්‍ය පොලිස්පති වරුන් වන දේශබන්දු තෙන්නකෝන් සහ නිලන්ත ජයවර්ධන පොලිස්පති ධූරයට පත් කිරීම සම්බන්ධව සිය බලවත් නොසතුට යනුවෙන් කොළඹ අග රදගුරු ලෙස මැලක්ම් කාදිනල් රන්ජිත් හිමියන් නිල වශයෙන් ජනාධිපතිවරයාට ලිඛිතව දැන්වීමේන් අනතුරුයි.\nපොලිස්පති ධුරයට නිලධාරින් කීපදෙනකු නම්කරමින් එම අය එම ධුරයට පත්නොකරන ලෙස කාදිනල්තුමා ජනාධිපතිවරයාට දන්වා යවා ඇති බව දැනගන්නට ඇතැයි සඳහන් කරන නාරම්පනාවේ ආනන්ද නාහිමියන් ඒ නිදහස ජනාධිපතිවරයාට දී ආගමික නායකයන් ඉන් බැහැරවිය යුතුයැයිද ප්‍රකාශ කරයි.\nආගමික නායකයන් ආණඩුවට බලපෑම් කිරීම මෙන්ම උපදෙස් දීම වැනි දෑ ඉටුකළ යුතු උවත් රටේ ආරක්ෂාවට බලපාන පොලිස්පති වැනි ධුරයක් පත්කිරීම සම්බන්ධයෙන් ඇඟිලි ගැසීම් සිදු නොකළ යුතුයැයි වැඩිදුරටත් සඳහන් කරයි.\nකෙසේ වුවත් පොලිස් ඉතිහාසයේ පොලිස්පති ධූරය පුරප්පාඩු වී දින ගණනක් පවතින එකම අවස්ථාව මෙය නොවන අතර මීට මාස තුනකටත් පෙර මේ ආකාරයෙන්ම පොලිස්පති ධූරය දින තුනක් පුරප්පාඩුව පැවැතුනි.",
       "URL": "https://www.hirunews.lk/339751/පොලිස්-මහ-පුටුවට-ආගමික-කඔ-ඇදිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=219"
}