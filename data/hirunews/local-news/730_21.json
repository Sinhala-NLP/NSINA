{
       "Source": "hirunews",
       "Timestamp": "Wednesday, 16 November 2022 - 13:51",
       "Headline": "කිංග්ස්බරි (kingsbury) බෝම්බ සිද්ධියේ සැකකරුවන් තවදුරටත් රිමාන්ඩ් කිරීමට නියෝග",
       "News Content": "කොළඹ කිංග්ස්බරි හෝටලයට බෝම්බ ප්‍රහාරයන් එල්ල කළ සිද්ධියට අදාළව රක්ෂිත බන්ධනාගාර ගතව සිටින එම බෝම්බ ප්‍රහාරය එල්ල කළ ස්වයං ඝාතක බෝම්බ කරු මොහොමඩ් මුබාරක් නැමැති ත්‍රස්තවාදියාගේ බිරිඳ වන අයේෂා සිද්ධිකා, මොහොමඩ් වසීම් ෆස්රුල් රහුමාන් ඇතුළු සැකකරුවන් දෙදෙනා ලබන 30 තෙක් තවදුරටත් රක්ෂිත බන්ධනාගාර ගත කරන ලෙස කොටුව මහේස්ත්‍රාත් තිළිණ ගමගේ අද (16) නියෝග කළා.\nමහේස්ත්‍රාත්වරයා මෙම නියෝගය සිදු කළේ, සැකකරුවන් සම්බන්ධයෙන් නීතිපති උපදෙස් ලැබීමට නියමිත බව අපරාධ පරීක්ෂණ දෙපාර්තමේන්තුව විසින් අධිකරණයට දන්වා සිටි අවස්ථාවේදී‍ යි.\nමෙම සැකකරුවන් අධිකරණයට ඉදිරිපත් කර නොතිබූ අතර මහේස්ත්‍රාත්වරයා මෙම නියෝගය කළේ අයේෂා සිද්ධිකා සහ මොහොමඩ් වසීම් ෆස්රුල් රහුමාන් යන සැකකරුවන් ස්කයිප් තාක්ෂණය ඔස්සේ නිරීක්ෂණය කරමින්.",
       "URL": "https://www.hirunews.lk/320513/කිංග්ස්බරි-kingsbury-බෝම්බ-සිද්ධියේ-සැකකරුවන්-තවදුරටත්-රිමාන්ඩ්-කිරීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=730"
}