{
       "Source": "hirunews",
       "Timestamp": "Wednesday, 20 September 2017 - 11:45",
       "Headline": "කෑගල්ලේ ගණිකා නිවසකදී මව සහ පුතා අත්අඩංගුවට",
       "News Content": "කෑගල්ල පොලිසිය කළ වැටලිමක දී ගණිකා නිවසක සිටි මව සහ පුතෙකුද අත්අඩංගුවට ගෙන තිබෙනවා.\nසෝදිසි වරෙන්තුවක් ලබා ගැනීමෙන් පසු උපාය දූතයෙකු යොදවා පොලිසිය මෙම වැටලීම සිදු කළා.\nඋපාය දූත පොලිස් නිලධාරියා කෑගල්ලේ අදාළ ගණිකා නිවසට ගොස් රු 3500ක් ලබා දී පැයක කාලයකට කාන්තාවක් ලබාගෙන තිබෙනවා.\nඑම අවස්ථාවේ පොලිසිය වැටලීම සිදුකර එහි සිටි කාන්තාවන් සහ පිරිමින් අත්අඩංගුවට ගත්තා.\nඊයේ (19) පෙරවරු 11.30ට පමණ වැටලීම සිදුකර තිබෙනවා.\nකොළඹ නුවර ප්‍රධාන මාර්ගයේ මීපිටිය ප්‍රදේශයේ මෙම ගණිකා නිවාසය පවත්වාගෙන ගොස් ඇති අතර එය වටලා එම ස්ථානය පවත්වාගෙන ගිය කාන්තාව, ගණිකා සේවයේ නියැලුණු කාන්තාවන් දෙදෙනෙකු සහ එම ස්ථානයේ සිටි සැකකරුවන් 04 දෙනෙකු අත්අඩංගුවට ගත් බවයි පොලිසිය කියා සිටියේ.\nගණිකා නිවාසය පවත්වාගෙන ගිය කාන්තාව 54වන වියේ පසුවන අතර සෙසු සැකකාරියන් දෙදෙනා 50 සහ 43 යන වයස් සීමාවල පසුව අය බව සඳහන්.\nඔවුන් ගම්පොල, මීපිටිය යන ප්‍රදේශයේවල පදිංචිකාරිනියන් බවත් අත්අඩංගුවට ගත් පුද්ගලයින් වයස අවුරුදු 23,28,18 යන වයස්වල පසුවන තරුණයන් බවයි පොලිසිය පවසන්නේ.\nමෙම තරුණයින්ගෙන් වයස අවරුදු 23 පසුවන තැනැත්තා ගණිකා නිවාසය පවත්වාගෙන ගිය කාන්තාවගේ පුත්‍රයා බවට තොරතුරු අනාවරණය වී ඇති අතර ඔවුන් දෙදෙනා එක්ව ගණිකා නිවාසය පවත්වාගෙන ගිය බවටයි වාර්තා වන්නේ.\nඅත්අඩංගුවට පත් සියලු සැකකරුවන් අද දින කෑගල්ල අධිකරණයට ඉදිරිපත් කිරීමට නියමිත බවයි කෑගල්ල පොලිසිය කියා සිටියේ.",
       "URL": "https://www.hirunews.lk/171362/කෑගල්ලේ-ගණිකා-නිවසකදී-මව-සහ-පුතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4313"
}