{
       "Source": "hirunews",
       "Timestamp": "Monday, 18 July 2016 - 18:59",
       "Headline": "නව බලවේගයන්ට ජනපතිගෙන් උපදේශයක්",
       "News Content": "රට තුළ අඵත් බලවේගයක් බිහි කිරිමට නම් දූෂණ වංචාවලින් තොර අවංක සහ ප්‍රජාතන්ත්‍රවාදී නායකත්වයක් බිහි විය යුතු බව ජනාධිපති මෛත්‍රිපාල සිරිසේන පවසනවා.\nඑහෙත් එවැනි අවශ්‍යතාවක් මේ වනවිට මතුවී නොමැති බව කිලිනොච්චියේ අද පැවති උත්සවයකට එක්වෙමින් ජනාධිපතිවරයා කියා සිටියා.\nඋත්සවය පැවැත්වුණේ කිලිනොච්චියේ ශ්‍රී ලංකා - ජර්මානු පුහුණු ආයතනය විවෘත කිරීමටයි.\nඑහිදී වැඩිදුරටත් අදහස් දැක්වූ ජනාධිපති මෛත්‍රීපාල සිරිසේන කියා සිටියේ අලූත් බලවේග බිහිකිරීමට උත්සාහ කරන අය, ජාතික සංහිඳියාව පිළිබදපාඩමක් උගත යුතු බවයි.\nඅලූත් ව්‍යවස්ථාව පිළිබද ඇතැමුන් විවිධ ව්‍යාජ මත පතුරුවමින් සිටින බවට ද ජනාධිපති මෛත්‍රීපාල සිරිසේන එහිදී චෝදනා කළා.\nජනාධිපතිවරයා කියා සිටියේ රට එකට තබා ගනිමින් සියලූ ජාතිීන් අතර සමගියක් ගොඩනැගීම නව ව්‍යවස්ථාවේ අරමුණ වන බවයි.\nමෙම අවස්ථාවට විපක්ෂ නායක ආර්. සම්බන්ධන්, උතුරු පළාත් ආණ්ඩුකාර රෙජිනෝල්ඞ් කුරේ, ශ්‍රී ලංකාවේ ජර්මන් තානාපති ජාගෙන් මෝහාඞ් ඇතුළු රාජතාන්ත්‍රිකයන් සහ මැති ඇමතිවරුන් රැසක් මෙම අවස්ථාවට සහභාගි වුණා.",
       "URL": "https://www.hirunews.lk/138358/නව-බලවේගයන්ට-ජනපතිගෙන්-උපදේශයක්",
       "Category": "Local News",
       "Parent URL": "https://www.hirunews.lk/local-news.php?pageID=4960"
}