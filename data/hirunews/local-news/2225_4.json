{
       "Source": "hirunews",
       "Timestamp": "Friday, 08 January 2021 - 14:10",
       "Headline": "අල්ලස් ගත් මහනුවර නාගරික මන්ත්‍රීවරුන් දෙදෙනා රිමාන්ඩ්",
       "News Content": "රුපියල් එක්ලක්ෂ 50,000ක අල්ලස් මුදලක් ලබා ගැනීමේ චෝදනාව මත අල්ලස් හෝ දූෂණ චෝදනා විමර්ශන කොමිසම මගින් අත්අඩංගුවට ගත් මහනුවර මහනගර සභාවේ නාගරික මන්ත්‍රීවරුන් දෙදෙනා ලබන 19 වන දා දක්වා අද (08) රක්ෂිත බන්ධනාගාර ගත කර තිබෙනවා.\nඒ, සැකකරුවන් අද (08) කොළඹ ප්‍රධාන මහේස්ත්‍රාත් මොහොමඩ් මිහයිල් හමුවට ඉදිරිපත් කළ අවස්ථාවේදියි.\nකෙසේ වෙතත්, කොරෝනා තත්ත්වය හමුවේ අධිකරණයේ අවසරයකින් තොරව අදාළ මන්ත්‍රීවරුන් දෙදෙනා විවෘත අධිකරණය හමුවට ඉදිරිපත් කිරීම සම්බන්ධයෙන් බන්ධනාගාර නිලධාරීන්ට මහේස්ත්‍රාත්වරයා අවවාද කර තිබෙනවා.\nපෙරේදා අදාළ මන්ත්‍රීවරුන් දෙදෙනා අත්අඩංගුවට ගනු ලැබුවේ ඩිජිටල් නාම පුවරුවක් සවි කිරීමට අවශ්‍ය අනුමැතිය කඩිනමින් ලබාදීම සඳහා ව්‍යාපාරිකයෙකුගෙන් රුපියල් එක්ලක්ෂ 50,000ක මුදලක් ලබා ගන්නා අවස්ථාවේයි.",
       "URL": "https://www.hirunews.lk/259164/අල්ලස්-ගත්-මහනුවර-නාගරික-මන්ත්‍රීවරුන්-දෙදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2225"
}