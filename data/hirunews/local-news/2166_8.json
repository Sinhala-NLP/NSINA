{
       "Source": "hirunews",
       "Timestamp": "Saturday, 06 February 2021 - 7:45",
       "Headline": "මෙරට ආසාදිතයින් 67,000 ඉක්මවයි - ඊයේ දිනට මරණ 04ක්",
       "News Content": "නව කොරෝනා ආසාදිතයින් 735 දෙනෙකු ඊයේ (05) හඳුනා ගැනීමත් සමඟ මෙරට සමස්ත ආසාදිතයින් සංඛ්‍යාව 67,850ක් දක්වා ඉහළ ගියා.\nඊයේ වාර්තා වූ ආසාදිතයින්ගෙන් 729 දෙනෙකු පෑලියගොඩ කොවිඩ් පොකුරේ ආශ්‍රිතයින් වන අතර 06 දෙනෙකු එක්සත් අරාබි එමීර් රාජ්‍යයේ සිට මෙරටට පැමිණි පුද්ගලයින් වනවා.\nඒ අනුව තවදුරටත් ආසාදිතයින් 6046ක් රෝහල්ගතව ප්‍රතිකාර ලබන අතර සුවය ලැබූ සංඛ්‍යාව 61,461ක්.\nඑමෙන්ම, තවත් කොරෝනා මරණ 04ක් වාර්තාවීමත් සමඟ සමස්ත මරණ සංඛ්‍යාව 343 දක්වා ඉහළ ගියා.\nවිශේෂඥ වෛද්‍ය නෙවිල් ප්‍රනාන්දුට අමතරව, කොළඹ 03 සහ බගවන්තලාව ප්‍රදේශවල පදිංචි අවුරුදු 75ක් සහ 72ක් වයසැති පිරිමි පුද්ගලයින් මෙන්ම මට්ටක්කුලිය ප්‍රදේශයේ පදිංචි අවුරුදු 63ක් වයසැති කාන්තාවක් මෙලෙස මිය ගිය අය අතර වනවා.",
       "URL": "https://www.hirunews.lk/261764/මෙරට-ආසාදිතයින්-67000-ඉක්මවයි-ඊයේ-දිනට-මරණ-04ක්",
       "Category": "Local News",
       "Parent URL": "https://www.hirunews.lk/local-news.php?pageID=2166"
}