{
       "Source": "hirunews",
       "Timestamp": "Tuesday, 08 August 2017 - 7:59",
       "Headline": "කතරගම පෙරහර නැරඹීමට පැමිණි පිරිසක් බස් රථයකට යටවෙයි, දෙදෙනෙකු මරුට",
       "News Content": "කතරගම ඇසළ පෙරහර නැරඹීමට පැමිණි බස් රථයක් පිටුපසට ධාවනය කිරීමේදී ඊට යට වී පුද්ගලයින් දෙදෙනෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ කතරගම - නගරයට ආසන්න ක්‍රීඩාංගණයක පෙරහර නැරඹීමට පැමිණි පිරිසක් නිදාගෙන සිට ඇති බවයි.\nපසුව ඔවුන් පැමිණි බස් රථය රියදුරු විසින් පිටුපසට ධාවනය කර තිබෙනවා.\nඑම අවස්ථාවේදී පුද්ගලයන් පිරිසක් ඊට යට වී ඇති අතර, 3 දෙනෙකු තුවාල ලබා කතරගම රෝහලට ඇතුළත් කිරීමේදී ඉන් දෙදෙනෙකු ජීවිතක්ෂයට පත්වී ඇති බවයි පොලීසිය සඳහන් කළේ.\nඔවුන් කිලිනොච්චිය ප්‍රදේශයේ පදිංචි 18 සහ 41 හැවිරිදි වියේ පසුවූවන්.\nසිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/167874/කතරගම-පෙරහර-නැරඹීමට-පැමිණි-පිරිසක්-බස්-රථයකට-යටවෙයි-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4382"
}