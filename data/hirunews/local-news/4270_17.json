{
       "Source": "hirunews",
       "Timestamp": "Sunday, 15 October 2017 - 16:50",
       "Headline": "බැඳුම්කර කොමිසමට යාමට අගමැති සූදානම්",
       "News Content": "ප්‍රශ්නගත බැඳුම්කර කොමිසම හමුවේ  ඕනෑම අවස්ථාවක කරුණු පැහැදිලි කිරීමට අග්‍රාමාත්‍ය රනිල් වික්‍රමසිංහ සූදානම් බව අග්‍රාමාත්‍ය කාර්යාලය පවසනවා.\nනිවේදනයක් නිකුත් කරමින් ඔවුන් සඳහන් කළේ මෙම ජනාධිපති කොමිසම ඉදිරියේ කරුණු විමසන අවස්ථාවේදී අග්‍රාමාත්‍ය රනිල් වික්‍රමසිංහගේ නම සඳහන් වූ බවයි.\nජනවාරි 08 වන දා මෙරට ජනතාව බහුතර ජනවරම ලබාදුන්නේ යහපාලනය සහ ප්‍රජාතන්ත්‍රවාදය යළි තහවුරු කරලීමටයි.\nරජයට හෝ රජයේ නිලධාරීන්ට චෝදනා එල්ල වන අවස්ථාවන්හිදී ඒ පිළිබදව පරීක්ෂණ පැවැත්වීමට මෙන්ම සොයා බැලීමට රජය හැමවිටම ක්‍රියා කර ඇති බවත්, ඉදිරියටත් එම පිළිවෙතම අනුගමනය කරන බවටත් අග්‍රාමාත්‍ය කාර්යාලය සිය නිවේදනය මගින් සහතික කරනවා.",
       "URL": "https://www.hirunews.lk/173561/",
       "Category": "Local News",
       "Parent URL": "https://www.hirunews.lk/local-news.php?pageID=4270"
}