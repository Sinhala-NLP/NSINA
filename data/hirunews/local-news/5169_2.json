{
       "Source": "hirunews",
       "Timestamp": "Sunday, 14 February 2016 - 15:27",
       "Headline": "විශ්‍රාමික පොලිස් නිලධාරියෙකු දිවි හානිකර ගනී",
       "News Content": "මාවනැල්ල - හෙම්මාතගම ප්‍රදේශයේ විශ්‍රාමික පොලිස් නිලධාරියෙකු සිය නිවසේ පිහිටි ගරාජය තුළ ගෙළ වැළලාගෙන සියදිවි හානිකරගෙන තිබෙනවා.\nඅද පෙරවරුවේ මෙලෙස මියගොස් ඇත්තේ 75 හැවිරිදි පුද්ගලයෙකු බවයි හෙම්මාතගම පොලිසිය සඳහන් කළේ.\nනිවසේ සේවයට පැමිණි පෙදරේරුවෙකු විසින් මොහු ගෙළ වැළලාගෙන සිටින අයුරු මුලින්ම දැක ඇති අතර, පසුව නිවැසියන් විසින් ඒ බව පොලිසියට ප්‍රකාශ කර තිබෙනවා.\nඅදාළ පුද්ගලයා සියදිවි හානිකර ගැනීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/126241/විශ්‍රාමික-පොලිස්-නිලධාරියෙකු-දිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5169"
}