{
       "Source": "hirunews",
       "Timestamp": "Tuesday, 29 September 2020 - 20:16",
       "Headline": "සුනාමියෙන් අතුරුදන් වූ සිය පුතු වසර 16කට පසු හමුවූ මව (වීඩියෝ)",
       "News Content": "මව් සෙනෙහසට නිම් හිම් නැහැ.\nමේ ඒ අසීමාන්තික මව් සෙනෙහසේ තරම කියා පාන තවත් නිදසුනක්.\nමේ සුනාමියෙන් අතුරුදන් වූ සිය පුතු වසර 16කට පසු හමුවීමේ සතුට අප සමඟ බෙදාගත් දිරිය මවකගේ කතාවයි.\nදිනය 2004 වසරේ දෙසැම්බර් මස 26 වැනිදා....\nස්ථානය අම්පාර මුහුදුබඩ ප්‍රදේශය...\nවෙනදා මෙන්ම උදෑසන 9 පසුවී විසිපස්වැනි විනාඩිය ගතවන තෙක් මෙරට තුළ පැවතියේ ඉතාමත් සාමාන්‍ය තත්ත්වයක්.\nනමුත් ඉන්දුනීසියාවේ සුමාත්‍රා දූපත් ආසන්නයේ ගැඹුරු මුහුදේ සිදුවු දරුණු  රික්ටර් මාපක 9.1ක ප්‍රබලත්වයෙකින් යුත් දරුණු භූකම්පනයකින් වියරු වැටුණු සයුර ගොඩබිමට කඩාවදිනවා.\nහදිසියේ හිස මත කඩා වැටුණු මේ මහා ව්‍යසනයෙන් වෙරළබඩ ජීවත්වන බොහෝ දෙනෙකුට සිය ආදරණියයන් අහිමි වුණේ සිතා ගැනීමටත් ඉඩක් නොතබමින්.\nසමන්තුරේ ජීවත්වු අබුසාලි සිත්ති හමාලියාගේ පවුලද එහි බලපෑමට ලක්වනවා.\nඑහිදි ඇගේ අවුරුදු 5ක රාසීන් මොහොමඩ් අක්‍රම් රිස්කාන් පුතු අතුරුදන් වනවා.\nකෙසේ වෙතත් තම පුතු සොයන ගමන නතර නොකරන හමිලියාට වසර 16 කට පසු සිය සටන ජයගන්නේ ප්‍රාතිහාර්යයක් මෙන්.\nඒ ඇය සේවය කළ රෝහලේ සේවිකාවකගේ මාර්ගයෙන් ලද තොරතුරකට අනුවයි\nමේ හමිලියා දිගහරින ඇගේ කතාවයි.",
       "URL": "https://www.hirunews.lk/251426/සුනාමියෙන්-අතුරුදන්-වූ-සිය-පුතු-වසර-16කට-පසු-හමුවූ-මව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2421"
}