{
       "Source": "hirunews",
       "Timestamp": "Saturday, 13 August 2022 - 13:59",
       "Headline": "සදුදා සිට යළි සතියේ දින පහේම පාසල් - බාහිර ක්‍රියාකාරකම්වලටත් සීමා",
       "News Content": "රජයේ සහ රජයේ අනුමත සියලු පාසල් අනිද්දා සිට සතියේ දින 5 තුළම පැවැත්වීමට අධ්‍යාපන අමාත්‍යාංශය තීරණය කර තිබෙනවා.\nඒ අනුව පෙරවරු 7.30 සිට පස්වරු 1.30 දක්වා සාමාන්‍ය පරිදි පාසල් පැවැත්වෙනු ඇති. කෙසේ වෙතත් ප්‍රවාහන අපහසුතා ඇති ගුරුවරුන් සහ සිසුන් සඳහා සුදුසු පරිදි විදුහල්පතිවරුන් සහන සැළසිය යුතු ක්‍රමවේදය පිළිබඳ පළාත් අධ්‍යාපන අධ්‍යක්ෂවරුන් විසින් විදුහල්පතිවරුන් දැනුවත් කරනු ඇතිබවයි අධ්‍යාපන අමාත්‍යාංශය වැඩිදුරටත් සඳහන් කළේ.\nඑමෙන් ම ඉදිරි තුන්මසක කාලය තුළ පාසල් කාලය විෂය ඉගැන්වීම් සඳහා යොදාගත යුතු අතර, විෂය සමගාමී සහ බාහිර ක්‍රියාකාරකම් පාසල් කාලයෙන් පරිබාහිරව සිදුකළ යුතු බවත්, උත්සව පැවැත්වීම තවදුරටත් සීමා කරන ලෙසත් දැනුම්දී තිබෙනවා.\n(මේ සම්බන්ධයෙන් අධ්‍යාපන අමාත්‍යංශය විසින් නිකුත් කළ නිවේදනය පහතින්)",
       "URL": "https://www.hirunews.lk/312646/සදුදා-සිට-යළි-සතියේ-දින-පහේම-පාසල්-බාහිර-ක්‍රියාකාරකම්වලටත්-සීමා",
       "Category": "Local News",
       "Parent URL": "https://www.hirunews.lk/local-news.php?pageID=944"
}