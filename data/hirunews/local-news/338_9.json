{
       "Source": "hirunews",
       "Timestamp": "Tuesday, 16 May 2023 - 23:10",
       "Headline": "ඩෙංගු සහ මී උණ රෝග ඉහළ යාමේ අවදානමක්",
       "News Content": "මේ අතර, වැසි සහිත කාලගුණය හේතුවෙන් ඩෙංගු සහ මී උණ රෝග තත්ත්වයන් ඉහළ යාමේ අවදානමක් ඇති බවටයි සෞඛ්‍ය අංශ අනතුරු අඟවන්නේ.\nජාතික ඩෙංගු මර්දන වැඩසටහනෙහි දත්තවලට අනුව මෙම වසර තුළ ඩෙංගු රෝගය වැළඳීමෙන් සිදුවූ පුද්ගල මරණ සංඛ්‍යාව 22ක්.\nඑමෙන්ම අදාළ කාලය තුළ දිවයින පුරා ඩෙංගු රෝගීන් 34,511ක් වාර්තා වී ඇති බවයි ජනාධිපති මාධ්‍ය අංශය නිවේදනය කරන්නේ.\nමේ අතර, බේරුවල ධීවර වරායේ බහුදින ධීවර යාත්‍රා හතලිහකට ආසන්න ප්‍රමාණයකින් ඩෙංගු කීටයින් හඳුනාගත් බව කළුතර සෞඛ්‍ය වෛද්‍ය විද්‍යායතනය පවසනවා.\nඑහිදී දැඩි ලෙස සෞඛ්‍ය උපදෙස් උල්ලංඝනය කළ බහුදින යාත්‍රා හිමිකරුවන් 14 දෙනෙකුට අධිකරණ ක්‍රියාමාර්ග ගැනීමටද එම ආයතනය පියවර ගත්තා.\nමේ අතර මෙරටින් තවත් කොරෝනා ආසාදිත රෝගීන් 13 දෙනෙක් ඊයේ දිනයේ වාර්තා වී තිබෙනවා.\nකෙසේ වෙතත් ඊයේ දිනයේ(16) කොවිඩ් මරණ කිසිවක් වාර්තා වී නොමැති බව සෞඛ්‍ය අංශ පවසයි.",
       "URL": "https://www.hirunews.lk/335411/ඩෙංගු-සහ-මී-උණ-රෝග-ඉහළ-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=338"
}