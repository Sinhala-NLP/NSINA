{
       "Source": "hirunews",
       "Timestamp": "Thursday, 08 September 2022 - 19:20",
       "Headline": "එලිසබෙත් මහ රැජිනගේ අසනීප තත්ත්වය ගැන ජනපතිගේ කණගාටුව",
       "News Content": "එලිසබෙත් මහ රැජිනගේ අසනීප තත්ත්වය පිළිබඳ පුවත අසන්නට ලැබීම ගැන කනස්සල්ලට පත් වූ බව ජනාධිපති රනිල් වික්‍රමසිංහ පවසනවා.\nඇයට ඉක්මන් සුවය ප්‍රාර්ථනා කරන බවයි ජනාධිපතිවරයා ප්‍රකාශ කර ඇත්තේ.\nබ්‍රිතාන්‍යයේ දෙවන එලිසබෙත් මහරැජින මේ වනවිට ස්කොට්ලන්තයේ බැල්මොරල් මාලිගයේ වෛද්‍ය අධීක්ෂණය යටතේ පසුවන බව බකිංහැම් මාලිගය අද නිවේදනය කළා.\nඇයගේ සුවදුක් විමසීම සඳහා චාල්ස් කුමරු හා කොන්වෝල්හි ආදිපාදිවරිය වන කැමිලා පාකර් සහ විලියම් කුමරු ද ස්කොට්ලන්තයේ බැල්මොරල් මාලිගය වෙත ගොස් ඇති බවයි විදෙස් මාධ්‍ය වාර්තා කළේ.\nමේ අතර, බ්‍රිතාන්‍ය නව අග්‍රමාත්‍ය ලෙස පත්වූ ලීස් ට්‍රස් ට්විටර් පණිවුඩයක් නිකුත් කරමින් සඳහන් කළේ සමස්ත බ්‍රිතාන්‍යම රැජින සම්බන්ධයෙන් අවධානයෙන් පසුවන බවයි.",
       "URL": "https://www.hirunews.lk/314895/එලිසබෙත්-මහ-රැජිනගේ-අසනීප-තත්ත්වය-ගැන-ජනපතිගේ-කණගාටුව",
       "Category": "Local News",
       "Parent URL": "https://www.hirunews.lk/local-news.php?pageID=882"
}