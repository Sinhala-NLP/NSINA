{
       "Source": "hirunews",
       "Timestamp": "Sunday, 17 September 2017 - 10:04",
       "Headline": "මැදිරිගිරියේ ගස්බෙනයක සැගවූ රන් ප්‍රතිමාවක් සොයා ගැනේ (ඡායාරූප)",
       "News Content": "මැදිරිගිරිය - මීගොල්ලෑව ප්‍රදේශයේ ගස් බෙනයක සගවා තිබූ රත්රන් සහ තඹ වලින් නිෂ්පාදිත සමාධි බුද්ධ ප්‍රතිමාවක් සොයා ගෙන තිබෙනවා.\nපොලිතින් උරයක බහා තිබියදී සොයා ගත් කිලෝ ග්‍රෑම් 2 ක් පමණ බරැති මෙම බුද්ධ ප්‍රතිමාව අගල් 14 ක උසින් යුතු වන අතර, අගල් 12 ක පළලකින් යුතු බවයි පොලිසිය සදහන් කළේ.\nප්‍රදේශයේ පුද්ගලයෙකු විසින් මෙම බුද්ධ ප්‍රතිමාව සොයා ගෙන ඇති අතර පසුව ඔහු එය මැදිරිගිරිය පොලිසියට භාරදීමට කටයුතු කර තිබෙනවා.\nකිසියම් පුද්ගලයෙකු විසින් මෙම බුද්ධ ප්‍රතිමාව අලෙවි කිරීම සදහා මෙලෙස සගවා තබන්නට ඇති බවටයි පොලිසිය සැක පළ කරන්නේ.\nඡායාරූප - මින්නේරිය රසාංග නිරෝෂන්",
       "URL": "https://www.hirunews.lk/171107/මැදිරිගිරියේ-ගස්බෙනයක-සැගවූ-රන්-ප්‍රතිමාවක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4318"
}