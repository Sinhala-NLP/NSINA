{
       "Source": "hirunews",
       "Timestamp": "Tuesday, 12 June 2018 - 6:41",
       "Headline": "රාජ්‍ය ඇමතිවරු 02ක්, නියෝජ්‍ය ඇමතිවරු 06ක් අද දිව්රුම් දෙයි",
       "News Content": "රාජ්‍ය අමාත්‍යවරුන් දෙදෙනෙකු සහ නියෝජ්‍ය අමාත්‍යවරුන් 6 දෙනෙකු දිවුරුම් දීම අද සිදුකිරීමට නියමිතයි.\nඋදෑසන 9ට ජනාධිපති ලේකම් කාර්යාලයේදී ජනාධිපති මෛත්‍රීපාල සිරිසේන ඉදිරියේ ඔවුන් මෙලෙස දිවුරුම් දෙනු ඇති.\nඑක්සත් ජාතික පක්ෂ පසුපෙළ මන්ත්‍රීවරුන් හයදෙනෙකුට නියෝජ්‍ය අමාත්‍ය ධුර ලබාදීමට නියමිතව ඇති බවටයි මීට පෙර මාධ්‍ය වාර්තා පළ වුණේ.\nඒ අනුව රාජ්‍ය පරිපාලන හා කළමනාකරණ සහ නීතිය හා සාමය අමාත්‍යාංශය, වතු යටිතල පහසුකම්, සංචාරක, කර්මාන්ත හා වානිජ කටයුතු, මහා නගර හා බස්නාහිර නගර සංවර්ධන යන අමාත්‍යාංශ සඳහා මෙන්ම තවත් එක් අමාත්‍යාංශයක් සඳහා නියෝජ්‍ය අමාත්‍යවරු හයදෙනෙකු පත් කිරීමට නියමිත බව රජයේ ආරංචි මාර්ග සඳහන් කළා.\nඑමෙන්ම රාජ්‍ය අමාත්‍යවරුන් දෙදෙනෙකු ද අද උදෑසන දිවුරුම් දෙනු ඇති.\nදිවුරුම් දීමට නියමිත එක්සත් ජාතික පක්ෂයේ මන්ත්‍රීවරුන් පහතින්.\nපා.ම රංජිත් අලුවිහාරේ\nපා.ම අජිත් මාන්නප්පෙරුම\nපා.ම එඩ්වඩ් ගුණසේකර\nපා.ම බුද්ධික පතිරණ\nපා.ම ලකී ජයවර්ධන\nපා.ම නලින් බණ්ඩාර",
       "URL": "https://www.hirunews.lk/192853/රාජ්‍ය-ඇමතිවරු-02ක්-නියෝජ්‍ය-ඇමතිවරු-06ක්-අද-දිව්රුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3900"
}