{
       "Source": "hirunews",
       "Timestamp": "Thursday, 01 June 2017 - 8:25",
       "Headline": "රටවල් 24 ක සහය",
       "News Content": "ආපදා තත්ත්වය හමුවේ විපතට පත් ජනතාවගේ ජීවන තත්ත්වය නගා සිටුවීම සඳහා රටවල් 24 ක් මේ වනවිටත් සහනාධාර සහ මූල්‍යාධාර ලබාදී ඇති බව විදේශ කටයුතු අමාත්‍ය රවී කරුණානායක පවසනවා.\nඇමරිකාව, බ්‍රිතාන්‍ය, ජපානය, චීනය, ඉන්දියාව සහ රුසියාව ඇතුලූ රටවල් 134 ක තානාපතිවරුන් සහ මහ කොමසාරිස්වරුන් සමග ඊයේ පස්වරුවේ පැවති සාකච්ඡාවකින් අනතුරුවයි ඔහු මේ බව කියා සිටියේ.\nශ්‍රී ලංකාවේ ඉදිරි ගමන් මග ශක්තිමත් කිරීම සඳහා සහය ලබාදෙන බවට ඔවුන් සහතික වූ බවද අමාත්‍යවරයා මෙහිදී තවදුරටත් සඳහන් කළා.\nඑමෙන්ම මෙරට ඇතිව තිබෙන ආපදා තත්ත්වය සම්බන්ධයෙන් තම කණගාටුව පළ කරන බව ටිබෙටයේ අධ්‍යාත්මික නායක දලයි ලාමා තුමන් අග්‍රාමාත්‍ය රනිල් වික්‍රමසිංහ වෙත දන්වා තිබෙනවා.\nමියගිය සහ විපතට පත්වූවන් වෙනුවෙන් තමන් පුණ්‍යානුමෝදනා කරන බවද එතුමන් නිකුත් කළ නිවේදනයේ සඳහන්.",
       "URL": "https://www.hirunews.lk/162579/රටවල්-24-ක-සහය",
       "Category": "Local News",
       "Parent URL": "https://www.hirunews.lk/local-news.php?pageID=4489"
}