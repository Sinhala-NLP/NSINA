{
       "Source": "hirunews",
       "Timestamp": "Tuesday, 16 November 2021 - 8:30",
       "Headline": "ඉන්ධන ගැටලුව ගැන අමාත්‍ය මණ්ඩල හමුවේදී සංවාදයට",
       "News Content": "සපුගස්කන්ද තෙල් පිරිපහදුව වසා දැමුව ද කිසිදු අවස්ථාවක ඉන්ධන හිඟයක් ඇති නොවීමට වග බලා ගැනීමට රජය පියවර ගන්නා බව අමාත්‍ය මහින්ද අමරවීර ප්‍රකාශ කළා.\nසපුගස්කන්ද තෙල් පිරිපහදුව ඊයේ සිට වසා දැමීමත් සමඟ රට තුළ ඉන්ධන හිඟයක් මතුවිය හැකි බවට පළවන වාර්තා සම්බන්ධයෙන් ඊයේ අමාත්‍ය මණ්ඩලයේදී දීර්ඝ ලෙස සාකච්ඡා කර තිබෙනවා.\nසපුගස්කන්ද තෙල් පිරිපහදුව දින 50ක් පමණ කාලයක් වසා දැමීමට සිදු වන බවටයි ඛනිජ තෙල් අමාත්‍ය උදය ගම්මන්පිල ඊයේ ප්‍රකාශ කළේ.\nකෙසේ වෙතත් මෙවන් පසුබිමක දිවයිනේ ප්‍රදේශ රැසක ඉන්ධන පිරවුම්හල් අසළ දිගු පෝලිම් දක්නට ලැබුණා.\nඑහෙත් රට තුළ ඉන්ධන හිගයක් ඇති නොවීමට රජය පියවර ගන්නා බවයි අමාත්‍ය මහින්ද අමරවීර ඊයේ අමාත්‍ය මණ්ඩල හමුවෙන් අනතුරුව මාධ්‍ය වෙත අදහස් දක්වමින් ප්‍රකාශ කළේ.",
       "URL": "https://www.hirunews.lk/288143/ඉන්ධන-ගැටලුව-ගැන-අමාත්‍ය-මණ්ඩල-හමුවේදී-සංවාදයට",
       "Category": "Local News",
       "Parent URL": "https://www.hirunews.lk/local-news.php?pageID=1558"
}