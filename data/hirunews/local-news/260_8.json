{
       "Source": "hirunews",
       "Timestamp": "Saturday, 17 June 2023 - 17:31",
       "Headline": "සෞඛ්‍ය අමාත්‍යංශයට රතු එළියක් - දින 7ක් ඇතුළත විසඳුම් දෙන්න",
       "News Content": "ඉදිරි දින 7 ඇතුළත සිය ඉල්ලීම්වලට සෞඛ්‍ය අමාත්‍යංශය නිසි විසඳුම් ලබා නොදුනහොත් ඒකාබද්ධ වෘත්තීය ක්‍රියාමාර්ගයක නිරත වන බව පරිපූරක වෛද්‍ය සේවා ඒකාබද්ධ බල මණ්ඩලය පවසනවා.\nඑහි සභාපති රවී කුමුදේෂ් පැවසුවේ ඖෂධවේදීන් ඊයේ ආරම්භ කළ සංකේත වැඩ වර්ජනය අද පෙරවරු 8ට අවසන් කළ බවයි.\nඖෂධ නියාමන අධිකාරියේ ඖෂධවේදීන් 23 දෙනෙකු ස්ථාන මාරු කිරීම ඇතුළු ඉල්ලීම් කිහිපයක් මුල් කර ගනිමින් මෙම සංකේත වැඩ වර්ජනයේ නිරත වූ බව ඔහු කියා සිටියා.",
       "URL": "https://www.hirunews.lk/338236/සෞඛ්‍ය-අමාත්‍යංශයට-රතු-එළියක්-දින-7ක්-ඇතුළත-විසඳුම්-දෙන්න",
       "Category": "Local News",
       "Parent URL": "https://www.hirunews.lk/local-news.php?pageID=260"
}