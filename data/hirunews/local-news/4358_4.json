{
       "Source": "hirunews",
       "Timestamp": "Wednesday, 23 August 2017 - 8:30",
       "Headline": "කරවනැල්ල රෝහලේ ගලිවලක මිය ගොස් සිටියදී සොයා ගත් කාන්තාව දූෂණය කර ඇති බවට හෙළිවේ",
       "News Content": "කරවනැල්ල රෝහලේ ප්‍රතිකාර ලබමින් සිටියදී අතුරුදන්ව පසුව එහි ගලිවලක මියගොස් සිටියදී සොයා ගත් කාන්තාව දූෂණයට ලක්කර ඝාතනය කර ඇති බව විශේෂඥ අධිකරණ වෛද්‍ය පරීක්ෂණයේදී අනාවරණ වී තිබෙනවා.\nඇයව දූෂණයට ලක් කිරීමෙන් අනතුරුව ගෙළ සිරකර ඝාතනය කර ඇති බවයි අවිස්සාවේල්ල විශේෂඥ අධිකරණ වෛද්‍යවරයා නිගමනය කර ඇත්තේ.\nඇයගේ මළ සිරුර සම්බන්ධයෙන් විශේෂ අධිකරණ වෛද්‍ය පරීක්ෂණය ඊයේ පවත්වා ඇති අතර, එහිදීයි මෙම කරුණු අනාවරණ වී ඇත්තේ.\nකරවනැල්ල රෝහලේ ප්‍රතිකාර ලබමින් සිට මීට දින කිහිපයකට පෙර අතුරුදන්වූ බවට පැවසෙන 70 හැවිරිදි මෙම කාන්තාවගේ මළ සිරුර පසුගිය සදුදා එම රෝහලේම ගලිවලක තිබී සොයා ගත්තා.",
       "URL": "https://www.hirunews.lk/169123/කරවනැල්ල-රෝහලේ-ගලිවලක-මිය-ගොස්-සිටියදී-සොයා-ගත්-කාන්තාව-දූෂණය-කර-ඇති-බවට-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4358"
}