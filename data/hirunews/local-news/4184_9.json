{
       "Source": "hirunews",
       "Timestamp": "Wednesday, 06 December 2017 - 18:55",
       "Headline": "පීඩන අවපාතය ගිය දුර",
       "News Content": "නිරිතදිග බෙංගාල බොක්ක මුහුදු ප්‍රදේශයේ පවතින අඩු පීඩන තත්ත්වය මේ වනවිට පීඩන අවපාතයක් බවට පත්ව දිවයිනෙන් ඉවතට ගමන් කරන බව කාලගුණ විද්‍යා දෙපාර්තමේන්තුවේ අධ්‍යක්‍ෂ ජනරාල් සරත් ප්‍රේමලාල් ප්‍රකාශ කළා.\nඅද පස්වරුවේ ආපදා කළමනාකරණ අමාත්‍යාංශයේ පැවති මාධ්‍ය හමුවකට එක්වෙමින් ඔහු සඳහන් කළේ මෙම පද්ධතිය ත්‍රිකුණාමලයේ සිට කිලෝමීටර 800 ක් පමණ දුරින් පවතින බවයි.\nඉදිරි පැය 48 තුළදී මෙය ගැඹුරු පීඩන අවපාතයක් බවට පත්වන බවද ඔහු සඳහන් කළා.\nඑමෙන්ම අද සහ හෙට දිනයේදී මධ්‍යම, සබරගමුව, බස්නාහිර සහ දකුණු පළාතේ ඇතැම් ප්‍රදේශවලට සුළං තත්ත්වයක් ඇතිවිය හැකි බවයි කාලගුණ විද්‍යා දෙපාර්තමේන්තුවේ අධ්‍යක්‍ෂ ජනරාල්වරයා සඳහන් කළේ.",
       "URL": "https://www.hirunews.lk/177754/පීඩන-අවපාතය-ගිය-දුර",
       "Category": "Local News",
       "Parent URL": "https://www.hirunews.lk/local-news.php?pageID=4184"
}