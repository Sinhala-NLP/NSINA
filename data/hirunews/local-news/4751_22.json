{
       "Source": "hirunews",
       "Timestamp": "Friday, 16 December 2016 - 7:35",
       "Headline": "නුවරඑළියේ ගින්නකින් පුද්ගලයෙකු මරුට (ඡායාරූප)",
       "News Content": "නුවරඑළිය - යුනික්වීව් ප්‍රදේශයේ ඉදිවෙමින් පවතින නව හෝටල් සංකීර්ණයක ඊයේ (15) රාත්‍රියේ ඇති වූ ගින්නකින් එක් පුද්ගලයෙකු පිලිස්සී මියගොස් තිබෙනවා.\nපොලිසිය සදහන් කළේ ඉදිකිරීම් කටයුතුවල නිරතව සිටි කම්කරුවෙකු මෙලෙස ජීවිතක්ෂයට පත්ව ඇති බවයි.\nහෝටල් කාමර 200 කින් සමන්විත ඉදිවෙමින් පවතින මෙම හෝටලයට යාබදව සේවකයින්ගේ නවාතැන්පොල පිහිටා තිබෙනවා.\nපොලිසිය සදහන් කළේ ගින්න එම නවාතැන්පොලට ද පැතිර ගොස් ඇති බවයි.\nකෙසේ වෙතත්, ගින්න සම්පූර්ණයෙන්ම මැඩපැවැත්වීමට නුවරඑළිය මහනගර සභාවේ ගිනි නිවන ඒකකය කටයුතු කර තිබෙනවා.\nසිද්ධියෙන් මියගොස් ඇත්තේ උලපනේ ප්‍රදේශයේ පදිංචි තරුණයෙක්.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/149810/නුවරඑළියේ-ගින්නකින්-පුද්ගලයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4751"
}