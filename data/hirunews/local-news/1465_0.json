{
       "Source": "hirunews",
       "Timestamp": "Tuesday, 28 December 2021 - 14:55",
       "Headline": "ICC විසින් පිරිනැමෙන වසරේ ටෙස්ට් ක්‍රිකට් ක්‍රීඩකයා සම්මානය සඳහා දිමුත් කරුණාරත්න නිර්දේශ වෙයි",
       "News Content": "වසරේ ටෙස්ට් ක්‍රිකට් ක්‍රීඩකයා සම්මානය සඳහා ICC විසින් නිර්දේශිත හතර දෙනා අතරට ශ්‍රී ලංකා ටෙස්ට් නායක දිමුත් කරුණාරත්න ද ඇතුළත් බව වාර්තා වෙනවා.\nමෙම සම්මානය සඳහා ජාත්‍යන්තර ක්‍රිකට් කවුන්සිලය මඟින් නිර්දේශිත සෙසු ක්‍රීඩකයින් වන්නේ, එංගලන්ත ක්‍රීඩක ජෝ රූට්, නවසීලන්තයේ කයිල් ජෙම්සන්, ඉන්දියාවේ රවිචන්ද්‍රන් අශ්වින් යන ක්‍රීකකයින් ය.\nමේ වසරේ ටෙස්ට් තරග 7ක දී ලකුණු 902ක් රැස් කරගෙන ඇති දිමුත් කරුණාරත්න, ඒ අතරට ශතක 4ක් ද ඇතුළත් කරගෙන තිබෙනවා.\nඔහුගේ මෙම පිතිකරණ සාමාන්‍යය දැක්වෙන්නේ, ලකුණු 63.8ක් ලෙසින්.\nසෑ ම වසරක ම අයි.සී.සීය විසින් පිරිනැමෙන මෙම සම්මානය මීට පෙර ලබාගත් එක ම ශ්‍රී ලාංකේය ක්‍රීඩකයා වන්නේ, කුමාර් සංගක්කාර පමන යි.\nඔහු 2021 වසරේ දී වසරේ විශිෂ්ටතම ටෙස්ට් ක්‍රිකට් ක්‍රීඩකයා සම්මානය හිමි කරගත්තා.",
       "URL": "https://www.hirunews.lk/292382/icc-විසින්-පිරිනැමෙන-වසරේ-ටෙස්ට්-ක්‍රිකට්-ක්‍රීඩකයා-සම්මානය-සඳහා-දිමුත්-කරුණාරත්න-නිර්දේශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1465"
}