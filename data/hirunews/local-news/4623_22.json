{
       "Source": "hirunews",
       "Timestamp": "Thursday, 09 March 2017 - 8:34",
       "Headline": "කොළඹ සරසවියේ ශාස්ත්‍ර පීඨය දෙවන, තෙවන සහ සිව්වන වසරවල සිසුන්ට තහනම් වේ",
       "News Content": "කොළඹ විශ්වවිද්‍යාලයේ ශාස්ත්‍ර පීඨය දෙවන, තුන්වන සහ සිව්වන වසරවල සිසුන්ට තහනම් කර ඇති බව එහි පීඨාධිපති මහාචාර්ය අතුල රණසිංහ පවසනවා.\nමෙම සරසවියේ සිසුන් දෙපිරිසක් අතර ඊයේ ඇතිවූ ගැටුමකින් පසුව මෙම තීරණය ගත් බවයි පීඨාධිපතිවරයා සඳහන් කළේ.\nකොළඹ විශ්වවිද්‍යාලයට අයත් බොරැල්ල - ආනන්ද රාජකරුණා මාවතේ පිහිටි සිසු නේවාසිකාගාරයක ඊයේ රාත්‍රියේ ගැටුමක් ඇතිවුණා.\nඑහිදී තුවාල ලැබූ සිසුන් හතරදෙනෙකු කොළඹ ජාතික රෝහලට ඇතුළත් කෙරුණු අතර ඉන් අනතුරුව නේවාසිකාගාරයේ සිටි සිසුන්ට ඉන් ඉවත්වන ලෙස දැනුම්දී තිබුණා.",
       "URL": "https://www.hirunews.lk/156420/කොළඹ-සරසවියේ-ශාස්ත්‍ර-පීඨය-දෙවන-තෙවන-සහ-සිව්වන-වසරවල-සිසුන්ට-තහනම්-වේ",
       "Category": "Local News",
       "Parent URL": "https://www.hirunews.lk/local-news.php?pageID=4623"
}