{
       "Source": "hirunews",
       "Timestamp": "Tuesday, 11 July 2023 - 8:42",
       "Headline": "මිතුරාගේ පාවා දීමෙන් රුපියල් කෝටි 15 ක කේරළ ගංජා පොලීසියට හසුවෙයි",
       "News Content": "මන්නාරමට රැගෙන ඒම සදහා ඉන්දියාවේ තූත්තුකුඩි ප්‍රදේශයේ ගෙවත්තක සගවා තිබූ රුපියල් කෝටි 15ක් පමණ වටිනා කේරළ ගංජා කිලෝ ග්‍රෑම් 2000ක් සමග සැකකරුවන් හත් දෙනෙකු තමිල්නාඩු පොලීසිය විසින් ඊයේ (10) අත්අඩංගුවට ගෙන ඇති බවයි අප වාර්තාකරු පවසන්නේ.\nඅත්අඩංගුවට ගත් පුද්ගලයින් හත් දෙනාගෙන් දෙදෙනෙකු මන්නාරමේ පදිංචි ශ්‍රී ලාංකිකයින් වන අතර ඉතිරි පස් දෙනා ඉන්දීය ජාතිකයන්.\nඉන්දියාවේ සිට පැමිණෙන ධීවර බෝට්ටුවක ආධාරයෙන් මෙම කේරළ ගංජා තොගය මන්නාරමට රැගෙන ඒමට සැලසුම් කොට තිබූ අතර, එම කේරළ ගංජා මන්නාරමේ හසන් නැමති ව්‍යාපාරිකයෙකු වෙත බාර දෙන ලෙස සැකකරුවන් හට කොන්ත්‍රාත්තුවක් ලබා දී තිබෙනවා.\nමේ සදහා එම හත් දෙනාට අත්තිකාරම් ලෙස ඉන්දියානු රුපියල් පනස් දාහක් ලබා දී ඇති අතර, එම මුදල බෙදා ගැනීමට යාමේදී ඇති වූ ආරවුලක් මත එක් අයෙකු විසින් තමිල්නාඩු පොලිසියට කේරල ගංජා තොගය පිළිබදව ඔත්තුවක් ලබා දීමෙන් පසුව පොලිසිය එම කේරළ ගංජා තොගය හා සැකකරුවන් අත්අඩංගුවට ගැනීමට සමත්ව ඇති බවයි සඳහන්.",
       "URL": "https://www.hirunews.lk/340808/මිතුරාගේ-පාවා-දීමෙන්-රුපියල්-කෝටි-15-ක-කේරළ-ගංජා-පොලීසියට-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=194"
}