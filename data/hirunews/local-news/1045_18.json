{
       "Source": "hirunews",
       "Timestamp": "Tuesday, 05 July 2022 - 11:22",
       "Headline": "නොගෙවූ ගොවි ණය කපා හැරීමට කැබිනට් අනුමැතිය (වීඩියෝ)",
       "News Content": "වී ගොවීන් විසින් ලබාගත් නැවත නොගෙ වූ ගොවි ණය කපා හැරීම සඳහා කැබිනට් අනුමැතිය හිමිව තිබෙනවා.\nඒ මුදල්, ආර්ථික ස්ථායිකරණ සහ ජාතික ප්‍රතිපත්ති අමාත්‍ය, අග්‍රාමාත්‍ය රනිල් වික්‍රමසිංහ කැබිනට් මණ්ඩලය වෙත ඉදිරිපත් කරන ලද යෝජනාවක් සඳහා කැබිනට අනුමැතිහ හිමි වීමක් ලෙසයි.\nහෙක්ටරයාර දෙකක් හෝ ඊට අඩු ඉඩම් ප්‍රමාණයක වී වගාව සඳහා රජයේ බැංකුවලින් ණය ලබාගෙන, එම ණය මුදල්වලින් මේ වනවිටත් ගෙවීමට අතපසු වී ඇති මූලික ණය මුදල් කපා හැරීමට ඒ අනුව කැබිනට් අනුමැතිය හිමිව තිබෙනවා.\nකොවිඩ් 19 වසංගත තත්ත්වය, පාස්කු ප්‍රහාරය සහ රසායනික පොහොර වෙනුවට කාබනික පොහොර සඳහා ගොවීන් යොමු කිරීමත් සමඟ ගොවීන් සෘජු හා වක්‍ර මාර්ගිකව මුහුණ පෑ ආර්ථික දුෂකරතාවන් හේතුවෙන් අදාළ ණය ගෙවීම් මෙම ගොවියන් විසින් පැහැර හැර ඇති අතර, ඔවුන් විසින් ලබා ගත් ණය මුදල්, අක්‍රීය ණය ලෙස බැංකු විසින් මේ වන විට වර්ගීකරණයකට ලක්කර තිබෙනවා.\nඒ අනුව ඉදිරි මහ කන්නයේ දී වී වගාව සඳහා ණය ලබාගැනීමේදී ගොවීන් පත්වන අසීරුතාවය සැළකිල්ලට ගනිමින් මෙම තීරණය ගැනීමට කටයුතු කර තිබෙනවා.",
       "URL": "https://www.hirunews.lk/309081/නොගෙවූ-ගොවි-ණය-කපා-හැරීමට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1045"
}