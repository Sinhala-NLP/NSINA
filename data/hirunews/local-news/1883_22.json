{
       "Source": "hirunews",
       "Timestamp": "Tuesday, 15 June 2021 - 14:07",
       "Headline": "ඔන්ලයින් හරහා මත්පැන් මිලදී ගැනීමේ යෝජනාව අද මහා භාණ්ඩාගාරයට",
       "News Content": "මුදල් අමාත්‍යාංශයේ ලේකම්වරයා වෙත ඉදිරිපත් කරන බව සුරාබඳු කොමසාරිස් ජෙනරාල් එම්.ජේ. ගුණසිරි පවසනවා.\nඔහු කියා සිටියේ මෙහි නියමු ව්‍යාපෘතියක් ලෙස ඔන්ලයින් හරහා සුපිරි වෙළඳසැල්වලින් ජනතාව භාණ්ඩ මිලදී ගන්නා ආකාරයට මත්පැන් ද මිලදී ගැනීමට අවස්ථාව සලසා දෙන බවයි.\nසංචරණ සීමා හේතුවෙන් මත්පැන් අලෙවිසැල් විවෘත කිරීම මේ වනවිට තහනම් වනවා. මේ හේතුවෙන් මෙලෙස ඔන්ලයින් ක්‍රමයට මත්පැන් මිලදී ගැනීමට අවස්ථාව ලබාදෙන ලෙස පාරිභෝගිකයන් වැඩි වශයෙන් ඉල්ලීම් ඉදිරිපත් කර ඇති බවයි සුරාබඳු කොමසාරිස් ජෙනරාල්වරයා කියා සිටියේ.\nඑමෙන්ම මත්පැන් අලෙවිසැල් වසා දමා ඇති බැවින් නීති විරෝධී මත්පැන් අලෙවිය ඉහල ගොස් ඇති බවද ඔහු තවදුරටත් ප්‍රකාශ කළා.\nකොරෝනා ආසාදිතව මියයන පුද්ගලයන්ට නොමිලේ මිනී පෙට්ටි ලබාදීමේ වැඩසටහනක් බේරුවල ප්‍රාදේශීය සභාව මගින් ආරම්භ කර තිබෙනවා.\nඒ අනුව බේරුවල ප්‍රාදේශීය ලේකම් කාර්යාල බල ප්‍රදේශයේ මරණයට පත්වන කොරෝනා ආසාදිත රෝගීන් සඳහා කිසිදු මුදලක් අය කිරීමකින් තොරව මෙම පෙට්ටි ලබාදීමට නියමිතයි.\nඅදාළ මිනී පෙට්ටි නිෂ්පාදනය බේරුවල - පාදාගොඩ පිහිටි ගබඩා සංකීර්ණයේදී අද ආරම්භ කෙරුණු බවයි බේරුවල ප්‍රදේශීය සභාවේ සභාපති මේනක විමලරත්න ප්‍රකාශ කළේ.",
       "URL": "https://www.hirunews.lk/274356/ඔන්ලයින්-හරහා-මත්පැන්-මිලදී-ගැනීමේ-යෝජනාව-අද-මහා-භාණ්ඩාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=1883"
}