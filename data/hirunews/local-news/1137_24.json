{
       "Source": "hirunews",
       "Timestamp": "Saturday, 28 May 2022 - 9:46",
       "Headline": "ඇඟළුම් කර්මාන්තයේ ඩොලර් බිලියන හයක ඉලක්කයක්",
       "News Content": "කැපී පෙනෙන ආර්ථික කැළඹීම් මධ්‍යයේ වුවද මෙරට ඇඟළුම් කර්මාන්තය ශක්තිමත් ලෙස ක්‍රියාත්මක වන අතර මේ වසර තුළ ඇමරිකානු ඩොලර් බිලියන හයක ආදායම් ඉලක්කය සපුරාගැනීමට හැකිවනු ඇති බව ඒකාබද්ධ ඇඟළුම් කර්මාන්ත සම්මේලන සංසදය ප්‍රකාශ කළා.\nඑහි මහ ලේකම් යොහාන් ලෝරන්ස් සඳහන් කළේ වසරේ මුල් කාර්තුව තුළ රෙදිපිළි සහ ඇඟළුම් ක්‍ෂේත්‍රයේ ආදායම් ඩොලර් බිලියන 1.5 දක්වා සියයට 10.8කින් වර්ධනය වී ඇති බවයි.\nකෙසේ නමුත් මාර්තු මාසයේ සුළු පහත වැටීමක් දක්නට ලැබෙන අතර අප්‍රේල් මාසයේදී ඇගළුම් අපනයනයෙන් ශ්‍රී ලංකාව ඩොලර් මිලියන 445 යි දශම 79 ක් උපයා තිබෙනවා.\nඑය සියයට 22.12 ක වාර්ෂික වර්ධනයක් ලෙස සැළකිය හැකියිග වත්මන් ආර්ථික අර්බුදය හමුවේ නිෂ්පාදන වෙළඳපොල වෙත නිකුත් කිරීම සහ නිෂ්පාදනය සඳහා අවශ්‍ය අමුද්‍රව්‍ය ලබාගැනීම ගැටළුවක් වී ඇති බවට පළවන වාර්තා ඒකාබද්ධ ඇඟළුම් කර්මාන්ත සම්මේලන සංසදයේ මහ ලේකම් යොහාන් ලෝරන්ස් ප්‍රතික්ෂේප කළා.\nඔහු කියා සිටියේ ඇඟළුම් කම්හල්වලට අමුද්‍රව්‍ය සඳහා අඛන්ඩ ප්‍රවේශයක් පවතින අතර වරායේ ගොඩබෑම් සහ පැටවීම් පමාවකින් තොරව සිදුවන බවයි.\nඇඟළුම් කර්මාන්තය දළදේශීය නිෂ්පාදිතයට සියයට හයක දායකත්වයක් දක්වන අතරල මෙරට මුළු වෙළඳ භාණ්ඩ අපනයනයෙන් අඩක්ම රෙදිපිළි සහ ඇඟළුම්.",
       "URL": "https://www.hirunews.lk/305500/ඇඟළුම්-කර්මාන්තයේ-ඩොලර්-බිලියන-හයක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1137"
}