{
       "Source": "hirunews",
       "Timestamp": "Friday, 11 August 2017 - 12:08",
       "Headline": "සමෘද්ධි සහනාධාරය කප්පාදු නොකරන බව ජනපති කියයි",
       "News Content": "සමෘද්ධි සහනාධාර හිමිවිය යුතු පවුල් සොයා අලූතින් ඒවා ලබාදීම මිස එම සහනාධාර කප්පාදු කිරීමක් හෝ අඩු කිරීමක් කිසිසේත්ම සිදුනොකරන බව ජනාධිපති මෛත්‍රීපාල සිරිසේන පවසනවා.\nඉඩම් හිමිකම් පත්‍ර ප්‍රදානය කිරීමේ උත්සවයකට ඇඹිලිපිටියේදී අද (11) එක්වෙමින් ජනාධිපතිවරයා කියා සිටියේ ඒ සම්බන්ධයෙන් දේශපාලන උසිගැන්වීම් සහ නොමග යැවීම් රැසක් දක්නට ලැබෙන බවයි.\nමේ අතර සමෘද්ධි සහනාධාරය කප්පාදු කරන බවට චෝදනා කරමින් ප්‍රදේශ රැසක පසුගිය දින කිහිපයේ උද්ඝෝෂණ පැවැත්වුනා.\nඑමෙන්ම ඊයේ පාර්ලිමේන්තුවේදී ද මේ සම්බන්ධයෙන් උණුසුම් කථා බහක් ඇතිවු අතර ඒ හේතුවෙන් සභාව විනාඩි කිහිපයකට කල් තැබීමට ද කථානායකවරයාට සිදුවුනා.",
       "URL": "https://www.hirunews.lk/168170/සමෘද්ධි-සහනාධාරය-කප්පාදු-නොකරන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4376"
}