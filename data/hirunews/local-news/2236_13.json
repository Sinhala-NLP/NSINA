{
       "Source": "hirunews",
       "Timestamp": "Sunday, 03 January 2021 - 19:38",
       "Headline": "මහනුවර අධිකරණ වෛද්‍ය නිලධාරීවරුන් පශ්චාත් මරණ පරීක්ෂණ කටයුතුවලින් ඉවත් වෙයි (වීඩියෝ)",
       "News Content": "මහනුවර ජාතික රෝහලේ මෘතශරීරාගාරයේ තැන්පත් කර ඇති කොරෝනා ආසාදිතව මියගිය පුද්ගලයාගේ මළ සිරුර ඉන් ඉවත් කරන තෙක් අධිකරණ වෛද්‍ය නිලධාරීවරුන් පශ්චාත් මරණ පරීක්ෂණ කටයුතුවලින් අද (03) පෙරවරුවේ සිට ඉවත්වුණා.\nදින 14 කට වැඩි කාලයක් එම කොරෝනා ආසාදිත පුද්ගල මළ සිරුර මෘත ශරීරාගාරයේ පැවතීම හේතුවෙන් තම ජීවිතවලටද තර්ජනයක් එල්ලවී ඇති බවයි ඔවුන් පෙන්වා දෙන්නේ.\nඑමෙන්ම සිංහලේ ජාතික ඒකාබද්ධ එකමුතුව අද බොරැල්ල පොදු සුසාන භූමිය ඉදිරිපිට විරෝධතාවක නිරතවුණේ කොරෝනා මරණ භූමදානය කිරීමට එරෙහිවයි.\nමේ අතර කොරෝනා වැලදී මිය යන පුද්ගලයින්ගේ දේහයන් ආදාහනය කිරීමට විරෝධය පළ කරමින් කිලිනොච්චිය පැරණි දිස්ත්‍රික් ලේකම් කාර්යාලය ඉදිරිපිට පිරිසක් විරෝධතාවක නිරතවුණා.\nකෙසේ වෙතත් කොළඹ විශ්වවිද්‍යාලයේ ශ්‍රීපාලි මණ්ඩපයේ මහාචාර්ය ධර්මකීර්ති ශ්‍රී රන්ජන් පෙන්වා දෙන්නේ කොරෝනා මරණ භූමදානය හෝ ආදාහනය යන කරුණු දෙකෙන් වඩාත් නැඹුරුවිය යුතු වන්නේ විද්‍යාත්මක ක්‍රමවේදයට බවයි.",
       "URL": "https://www.hirunews.lk/258684/මහනුවර-අධිකරණ-වෛද්‍ය-නිලධාරීවරුන්-පශ්චාත්-මරණ-පරීක්ෂණ-කටයුතුවලින්-ඉවත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2236"
}