{
       "Source": "hirunews",
       "Timestamp": "Wednesday, 25 November 2020 - 13:05",
       "Headline": "මහවිරු දිනය සමරන්නැයි පෙළඹවීම් සිදුකළ 46ක් අත්අඩංගුවට",
       "News Content": "මහවිරු දිනය සැමරීම සඳහා ජනතාව පෙළඹවීම සහ ඊට අවශ්‍ය පරිසරය සකස් කිරීම යන චෝදනා මත පුද්ගලයින් 46 දෙනෙකුට එරෙහිව පොලීසිය මුලතිව් මහේස්ත්‍රාත් අධිකරණයේ නඩු පවරා තිබෙනවා.\nඉන් 13 දෙනෙකුම දේශපාලනඥයින් වන අතර, ඊට දෙමළ ජාතික සන්ධානයේ හිටපු පාර්ලිමේන්තු මන්ත්‍රී ශාන්ති ස්කන්දරාජා සහ උතුරු පළාත් සභාවේ හිටපු මන්ත්‍රී ටී. රවිහරන් ද ඇතුළත්.\nසැකකරුවන් අධිකරණයට පෙත්සමක් ඉදිරිපත් කරමින් ප්‍රකාශ කර ඇත්තේ ඔවුන් මහවිරු දිනය සැමරීමට කටයුතු නොකළ බවයි.\nකෙසේ වෙතත්, මෙම පෙත්සම් ඊයේ මුලතිව් මහේස්ත්‍රාත් ලෙනින් කුමාර් හමුවේ සලකා බැලුණු අවස්ථාවේ අනිද්දා දිනයේදී අධිකරණය හමුවේ පෙනී සිටින ලෙස දෙපාර්ශවයටම නියෝග කර තිබෙනවා.",
       "URL": "https://www.hirunews.lk/255569/මහවිරු-දිනය-සමරන්නැයි-පෙළඹවීම්-සිදුකළ-46ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2313"
}