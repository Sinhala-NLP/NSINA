{
       "Source": "hirunews",
       "Timestamp": "Sunday, 19 December 2021 - 14:48",
       "Headline": "නෂ්ටාවශේෂ වෙමින් අභාවයට යන හපුගොඩ කනිෂ්ඨ විද්‍යාලය (වීඩියෝ)",
       "News Content": "කටුගස්තොට අධ්‍යාපන කලාපයට අයත් හපුගොඩ කනිෂ්ඨ විද්‍යාලය ඉදි කෙරෙන්නේ 1959 වසරේදී.\nමෙම පාසලෙන් අධ්‍යාපනය ලැබූ බොහෝ දෙනෙකු රටේ උසස් නිලතල හොබවා ඇති නමුත් පසුකාලීනව පාසලට ප්‍රමාණවත් ලෙස දරුවන් ඇතුළත් වී නැහැ.\nඒ හේතුවෙන් මෙම පාසල වැසී ගොස් දශකයකට ආසන්න කාලයක් වනවා.\nපාසල වසා යෑමත් සමග ප්‍රධාන ගොඩනැගිල්ල, විද්‍යාගාරය ඇතුළු ගොඩනැගිලි රැසක්ම දැඩි ලෙස විනාශ වෙමින් ඇතැයි ප්‍රදේශවාසීන් පවසනවා.\nප්‍රදේශවාසීන් ඉල්ලා සිටින්නේ පාසල් භූමියේ ඇති මෙම ගොඩනැගිලි විනාශ වීමට ඉඩ නොදී ඵලදායී කටයුත්තක් වෙනුවෙන් යෙදවීමට පියවර ගන්නා ලෙසයි.\nරුපියල් ලක්ෂ ගණනක් වටිනා මෙම රාජ්‍ය දේපළ තවදුරටත් විනාශ වීමට නොදී ඵලදායී කාර්යයක් සඳහා යෙදවීමට බලධාරීන්ගේ දෑස් යොමුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/291518/නෂ්ටාවශේෂ-වෙමින්-අභාවයට-යන-හපුගොඩ-කනිෂ්ඨ-විද්‍යාලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1483"
}