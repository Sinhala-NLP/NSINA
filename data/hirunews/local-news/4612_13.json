{
       "Source": "hirunews",
       "Timestamp": "Wednesday, 15 March 2017 - 19:19",
       "Headline": "වෛද්‍ය පීඨ සිසුන්ගෙන් මානව හිමිකම් කොමිසමට පැමිණිල්ලක්",
       "News Content": "විරෝධතාවක් අතරතුර විශ්වවිද්‍යාල සිසුන්ට පොලීසිය පහරදුන් බවට චෝදනා කරමින් වෛද්‍ය පීඨ ශිෂ්‍ය ක්‍රියාකාරී කමිටුව අද මානව හිමිකම් කොමිසම හමුවේ පැමිණිල්ලක් ගොනු කළා. ඒ, පෙරේදා මාළඹේ වෛද්‍ය විද්‍යාලයට එරෙහිව සිදුකළ විරෝධතා පා ගමනට පහරදීම අදාළ කරගනිමින්.\nඅන්තර් විශ්වවිද්‍යාලයීය ශිෂ්‍ය බල මණ්ඩල කොළඹ අද කැඳවා තිබූ  මාධ්‍ය හමුවකදී එහි කැඳවුම්කරු ළහිරු වීරසේකර සඳහන් කළේ සයිටම් සිසුන්ට වෙනත් ක්‍රමයකින් උපාධිය ලබාදීමට ආණ්ඩුව සූදානම් වන බවයි.\nමේ අතර වෛද්‍ය සභාව විසින් නිර්දේශිත වෛද්‍ය අධ්‍යාපනයේ අවම ප්‍රමිතිය සඳහා වන මාර්ගෝපදේශන මාලාව කඩිනම්ව සකස් කිරීම සඳහා විද්වතුන් දසදෙනෙකුගෙන් සමන්විත කමිටුවක් පත් කිරීමට රජයේ වෛද්‍ය නිලධාරීන්ගේ සංගමය තීරණය කර තිබෙනවා.\nසති දෙකක් තුළ එහි නිර්දේශ වෛද්‍ය සභාවට භාරදීමට කටයුතු කරන බවයි නිවේදනයක් නිකුත් කරමින් එම සංගමය සඳහන් කළේ.",
       "URL": "https://www.hirunews.lk/156950/වෛද්‍ය-පීඨ-සිසුන්ගෙන්-මානව-හිමිකම්-කොමිසමට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4612"
}