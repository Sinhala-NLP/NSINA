{
       "Source": "hirunews",
       "Timestamp": "Friday, 05 May 2017 - 19:29",
       "Headline": "වෛද්‍ය අනුරුද්ධ පාදෙනියට නොතීසි",
       "News Content": "මාලඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් තීන්දුව නීති විරෝධී බවට සිදුකළ ප්‍රකාශයක් සම්බන්ධයෙන් රජයේ වෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙනියට ලබන 22 වැනිදා අභියාචනාධිකරණය හමුවේ පෙනී සිටින ලෙස අද නොතීසි නිකුත් කෙරුණා.\nඑදින තෙක් අධිකරණයට අපහාස වන ආකාරයේ කිසිදු ප්‍රකාශයක් සිදුකිරීම වළක්වන නියෝගයක්ද නිකුත් කර තිබෙනවා.\nමේ අතර සයිටම් ආයතනයට විරෝධය පා අද ක්‍රියාත්මක වූ වැඩ වර්ජනයට පක්ෂව සහ විපක්ෂව ප්‍රවෘත්ති සාකච්ඡාවලදී අදහස් පළ වුණා.",
       "URL": "https://www.hirunews.lk/160696/වෛද්‍ය-අනුරුද්ධ-පාදෙනියට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4531"
}