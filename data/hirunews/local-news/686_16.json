{
       "Source": "hirunews",
       "Timestamp": "Monday, 05 December 2022 - 16:52",
       "Headline": "විරෝධතාවක දී හිරිහැරයක් වූ බවට ප්‍රකාශ වුණු කොස්තාපල්වරින් දෙදෙනාට එවැන්නක් වී නෑ - චන්ද්‍රා ප්‍රනාන්දු",
       "News Content": "පසුගිය දා ජ්‍යෙෂ්ඨ පොලිස් නිලධාරියෙකු විසින් කාන්තා පොලිස් කොස්තාපල්වරියන් දෙදෙනකු බලහත්කාරයෙන් තල්ලු කරන සිදුවීම කාන්තා හිංසනයක් ලෙස තමා නො සලකන බව ජාතික පොලිස් කොමිසමේ සභාපති චන්ද්‍රා ප්‍රනාන්දු පවසනවා.\nජාතික පොලිස් කොමිසමේ සභාපතිවරයා වැඩිදුරටත් ඒ සම්බන්ධයෙන් අදහස් දක්වමින් කියා සිටියේ, තමන් ඔවුන් ඔවුන් නිසි ලෙස ස්ථානගත කිරීමක් ලෙස එය සලකන බවයි.\nපානදුර දකුණ පොලිස් ස්ථානයේ මූලස්ථාන පරීක්ෂක, ප්‍රධාන පොලිස් පරීක්ෂක (CI) චමින්ද්‍ර පින්ටෝ නමැති අදාළ පොලිස් නිලධාරියා නොවැම්බර් 12 වැනි දින සිදු වූ කාන්තා විරෝධතාවක් අතර තුර කාන්තා පොලිස් නිලධාරීන් දෙදෙනෙකුගේ බෙල්ලෙන් අල්ලා ගන්නා ඡායාරූපයක් සහ වූ වීඩියෝ දර්ශන මාලාවක් සමාජ මාධ්‍ය ඔස්සේ සංසරණය වුණා.\nමේ සිද්ධිය සම්බන්ධයෙන් අදහස් දක්වමින් හිටපු පොලිස්පතිවරයෙකු ද වන චන්ද්‍රා ප්‍රනාන්දු මෙසේ ද පැවසුවා “එහිදී කාන්තා විරෝධතාකරුවන් දෙදෙනෙකු අත්අඩංගුවට ගැනීමට නියමිතව තිබූ අතර පිරිමි පොලිස් නිලධාරීන්ට ඔවුන් හැසිරවීමට අවසර නැහැ. එබැවින් කාන්තා පොලිස් නිලධාරිනියන් කිහිප දෙනෙකු කැඳවා තිබූ අතර ඔවුන් සිටියේ කොහේද? ඔවුන් පිටුපස සිටගෙන සිටියත් ඔවුන් රාජකාරී කළ යුත්තේ ඉදිරියෙන්. පසුව කාන්තාවන් අත්අඩංගුවට ගැනීමට නියමිත වේලාව පැමිනි විට කාන්තා නිලධාරිනියන් එහි නොසිටි නිසා ස්ථානාධිපතිවරයා විසින් ඔවුන්ව ඉදිරියට තල්ලු කළා. මෙය හිරිහැරයක් වන්නේ කෙසේද?\nහිරිහැර කිරීම සම්පූර්ණයෙන්ම වෙනස් දෙයක්, ඔවුන් තල්ලු කළ යුතු යැයි මම නොසිතමි, නමුත් එය හිරිහැරයක් ලෙස ද මම නොදකිමි, ”ඔහු වැඩිදුරටත් පැවසුවා.\nකෙසේ වෙතත් පානදුර දකුණ ප්‍රධාන පොලිස් පරීක්ෂකවරයාගේ ක්‍රියාකාරකම් සම්බන්ධයෙන් විශේෂ පරීක්ෂණයක් පවත්වන ලෙස පොලිස්පතිවරයා විසින් පොලිස් විශේෂ විමර්ශන ඒකකයේ අධ්‍යක්ෂ ජනරාල්වරයාට නියෝග කර ඇති බව මීට පෙර පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියා.",
       "URL": "https://www.hirunews.lk/322026/විරෝධතාවක-දී-හිරිහැරයක්-වූ-බවට-ප්‍රකාශ-වුණු-කොස්තාපල්වරින්-දෙදෙනාට-එවැන්නක්-වී-නෑ-චන්ද්‍රා-ප්‍රනාන්දු",
       "Category": "Local News",
       "Parent URL": "https://www.hirunews.lk/local-news.php?pageID=686"
}