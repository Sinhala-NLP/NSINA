{
       "Source": "hirunews",
       "Timestamp": "Sunday, 13 December 2020 - 6:28",
       "Headline": "ටිපර් රථයක් ප්‍රපාතයකට පෙරලීමෙන් දෙදෙනෙකුට බරපතල තුවාල (වීඩියෝ)",
       "News Content": "හැටන් මස්කෙළිය ප්‍රධාන මාර්ගයේ නෝර්වුඩ් නිව්වැලි වත්ත ප්‍රදේශයේදී ටිපර් රථයක් අඩි 50ක පමණ ප්‍රපාතයකට පෙරලීමෙන් පුද්ගලයන් දෙදෙනෙකු බරපතල තුවාල ලබා තිබෙනවා.\nමස්කෙළිය ප්‍රදේශයේ සිට නෝර්වුඩ් මාර්ග සංවර්ධන කාර්යාලය දක්වා ගමන් කරමින් තිබු ටිපර් රථයකුයි ඊයේ 12 පස්වරුවේ මෙලෙස අනතුරට ලක්වී ඇත්තේ.\nතුවාල ලබා ඇත්තේ ටිපර් රථයේ රියදුරා සහ එහි ගමන් ගත් මාර්ග සංවර්ධන කාර්යාල නිලධාරියෙක්.\nඔවුන් ප්‍රතිකාර සඳහා දික්ඔය මූලික රෝහලට ඇතුලත් කර තිබෙනවා.\nධාවනය වෙමින් තිබූ ටිපර් රථයේ හදිසියේ ඇතිවූ කාර්මික දෝශයක් හේතුවෙන් පාලනය කර ගැනීමට නොහැකිව අනතුර සිදුව ඇති බවටයි මූලික විමර්ශනවලදී අනාවරණ වී ඇත්තේ.\nලොරියට දැඩි අලාභ හානි සිදුවී ඇති අතර අනතුර පිළිබඳ නෝර්වුඩ් පොලිසිය පරීක්ෂණ සිදු කරනවා.",
       "URL": "https://www.hirunews.lk/256897/ටිපර්-රථයක්-ප්‍රපාතයකට-පෙරලීමෙන්-දෙදෙනෙකුට-බරපතල-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2278"
}