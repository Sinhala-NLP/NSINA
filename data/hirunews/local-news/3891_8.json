{
       "Source": "hirunews",
       "Timestamp": "Sunday, 17 June 2018 - 19:16",
       "Headline": "අලි මෙහෙයුම නතර කිරීමෙන් සිදුවිය හැකි හානියට වග නොකියන බව ඇමති ෆොන්සේකා කියයි",
       "News Content": "සිංහරාජ වනාන්තරයේ සිටින දුර්ලභ ගණයේ වන අලි දෙදෙනා ඇල්ලීමේ මෙහෙයුම නතර කිරීම හරහා එම සතුන්ට සහ මිනිස් ජීවිතවලට සිදුවිය හැකි හානි පිළිබඳ තමාට වගකිව නොහැකි බව තිරසර සංවර්ධන, වනජීවි හා පරිසර සංවර්ධන අමාත්‍ය, ෆීල්ඩ් මාර්ෂල් සරත් ෆොන්සේකා පවසනවා.\nඔහු මේ බව කියා සිටියේ මැදිරිගිරිය ප්‍රදේශයේ අද (17) සංචාරයක නිරත වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nකෙසේ වෙතත්, මේ සම්බන්ධයෙන් හිරු ප්‍රවෘත්ති අංශය පරිසරවේදී, නීතිඥ ජගත් ගුණවර්ධනගෙන් විමසීමක් කළා.\nඑහිදී ඔහු කියා සිටියේ තෙත් කලාපයේ ජීවත් වූ මෙම වන අලි දෙදෙනා හොරොව්පතාන වැනි වියළි කලාපයකට රැගෙන යාම සුදුසු නොවන බවයි.",
       "URL": "https://www.hirunews.lk/193304/අලි-මෙහෙයුම-නතර-කිරීමෙන්-සිදුවිය-හැකි-හානියට-වග-නොකියන-බව-ඇමති-ෆොන්සේකා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3891"
}