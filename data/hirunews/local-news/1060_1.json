{
       "Source": "hirunews",
       "Timestamp": "Wednesday, 29 June 2022 - 15:13",
       "Headline": "ගාලු කොටුවේ සිට ගෝඨා ගෝ හෝම් ජාත්‍යන්තරයට ගෙනයන්නට ගිය පිරිසක් පොලීසියෙන් ඉවත් කෙරේ",
       "News Content": "ජනාධිපතිවරයාට සහ ආණ්ඩුවට ගෙදර යන්නැයි කියමින් සටන් පාඨ ඇතුළත් බැනර් සහ පුවරු අතැතිව ගාලු කොටුව මත විරෝධතාවයේ නිරත වූ පිරිසක් ඉවත් කිරීමට ගාල්ල පොලීසිය අද (29) කටයුතු කොට තිබෙනවා.\nඔවුන් විසින් එම විරෝධතා පුවරු ප්‍රදර්ශනය කොට තිබුණේ ශ්‍රී ලංකාව සහ ඔස්ට්‍රෙලියාව අතර පළමු ටෙස්ට් ක්‍රිකට් තරගය ගාල්ල ක්‍රිකට් ක්‍රීඩාංගණයේදී අද ආරම්භ වීමෙන් අනතුරුවයි.\nකෙසේ නමුත් ඔස්ට්‍රෙලියාව සහ ශ්‍රී ලංකාව අතර පැවැත්වුණු එක්දින සහ විස්සයි වීස්ස තරගාවලිවල දී ද ප්‍රේක්ෂයකයන්ට කිසිදු බැනරයක් හෝ පුවරුවක් ක්‍රීඩාංගණය තුළට ගෙන යාමට ආරක්ෂක අංශ සහ ක්‍රීඩා පිටි නිලධාරීන් විසින් අවස්ථාවක් ලබා දුන්නේ නැනැ.\nනමුත් දෙරට අතර පැවැති අවසාන එක් දින තරගයේ පමණක් ඔස්ට්‍රෙලියානු කණ්ඩායමට ස්තුති පූර්වක වීම සඳහා ප්‍රේක්ෂකයන්ට පුවරු ප්‍රදර්ශනය කිරීමට ලබා දුන්නත් එම ප්‍රදර්ශන පුවරු ක්‍රීඩාපිටි බලධාරීන් විසින් ලබා දීමට කටයුතු කර තිබුණා.",
       "URL": "https://www.hirunews.lk/308519/ගාලු-කොටුවේ-සිට-ගෝඨා-ගෝ-හෝම්-ජාත්‍යන්තරයට-ගෙනයන්නට-ගිය-පිරිසක්-පොලීසියෙන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1060"
}