{
       "Source": "hirunews",
       "Timestamp": "Wednesday, 20 January 2021 - 13:00",
       "Headline": "ඉන්දීය කොරෝනා එන්නත ගෙන්වීමට, සෞඛ්‍ය අධ්‍යක්ෂ ජනරාල්, ඖෂධ නියාමන අධිකාරියේ තීරණය අපේක්ෂාවෙන්",
       "News Content": "කොරෝනා වෛරසයට එරෙහි ඉන්දියානු එන්නත මෙරටට ගෙන්වා ගැනීම සඳහා ඖෂධ නියාමන අධිකාරියේ අවසරය අපේක්ෂාවෙන් සිටින බව සෞඛ්‍ය අධ්‍යක්ෂ ජනරාල් විශේෂඥ වෛද්‍ය අසේල ගුණවර්ධන ප්‍රකාශ කළා.\nඉන්දියාව අදාළ එන්නත අපනයනය කිරීම අද ආරම්භ කළ අතර, භූතානය, මාලදිවයින, බංග්ලාදේශය, නේපාලය, මියන්මාරය සහ සීෂෙල්ස් රාජ්‍යය සඳහා පළමු වරට එය ලබාදීමට නියමිතයි.\nමේ සම්බන්ධයෙන් හිරු ප්‍රවෘත්ති අංශයට අදහස් දක්වමින් සෞඛ්‍ය සේවා අධ්‍යක්ෂ ජනරාල්වරයා වැඩිදුරටත් කියා සිටියේ ඖෂධ නියාමන අධිකාරියේ අවසරය ලැබීමෙන් පසු එය කොවිඩ් මර්දන ජනාධිපති කාර්ය සාධක බලකායේ අනුමැතියට ඉදිරිපත් කර මෙරටට ගෙන්වීමට කටයුතු කරන බවයි.",
       "URL": "https://www.hirunews.lk/260204/ඉන්දීය-කොරෝනා-එන්නත-ගෙන්වීමට-සෞඛ්‍ය-අධ්‍යක්ෂ-ජනරාල්-ඖෂධ-නියාමන-අධිකාරියේ-තීරණය-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2200"
}