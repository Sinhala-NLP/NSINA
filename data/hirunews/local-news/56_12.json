{
       "Source": "hirunews",
       "Timestamp": "Saturday, 02 September 2023 - 16:00",
       "Headline": "ලෝකයේ මහබැංකු අධිපතිවරුන් අතරින් ආචාර්ය නන්දලාල්ට ඉහළම ශ්‍රේණිගතකිරීමක්",
       "News Content": "2023 අගෝස්තු 23 දින ග්ලෝබල් ෆිනෑන්ස් සඟරාව ලොව ඉහළම පෙළේ මහබැංකු අධිපතිවරුන්ගේ නම් ලැයිස්තුව ප්‍රකාශයට පත්කර තිබෙනවා.\nඒ අනුව එය A+, A, සහ A- යන ඛාණ්ඩ යටතේ වර්ග කර ඇති බවයි වාර්තා වෙන්නේ.\nමේ සඳහා රටවල් 21ක් අන්තර්ගතවන අතර එහි A- ශ්‍රේණිගතකිරීම් අනුව ශ්‍රී ලංකා මහ බැංකු අධිපති නන්දලාල් වීරසිංහද ඇතුළත්වන බව වාර්තා වී තිබෙනවා.\nඑම ලැයිස්තුවේ A+ ඛාණ්ඩය යටතට ඉන්දියාව,ස්විට්සර්ලන්තය හා වියට්නාමය ඇතුළත්.\nඑමෙන් ම A ඛාණ්ඩය යටතේ බ්‍රසීලය, ඊශ්‍රායලය ,මොරිෂස්, නවසීලන්ත, පේරු සහ තායිවාන් යන රටවල් අන්තර්ගත වී ඇති අතර කොලොම්බියාව ,අයිස්ලන්තය ,ඉන්දුනීසියාව ,මෙක්සිකෝව, මොරොක්කෝව,නෝර්වේ ,දකුණු අප්‍රිකාව ,දකුණු කොරියාව යන රටවල් A- ශ්‍රේණියේ මහ බැංකු අධිපතිවරුන් සිටින රටවල් ලෙසයි ශ්‍රේණිගත වී ඇත්තේ.",
       "URL": "https://www.hirunews.lk/346911/ලෝකයේ-මහබැංකු-අධිපතිවරුන්-අතරින්-ආචාර්ය-නන්දලාල්ට-ඉහළම-ශ්‍රේණිගතකිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=56"
}