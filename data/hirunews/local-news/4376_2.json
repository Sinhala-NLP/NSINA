{
       "Source": "hirunews",
       "Timestamp": "Friday, 11 August 2017 - 17:29",
       "Headline": "වරෙන්තුව සහ විදෙස් ගමන් තහනම ඉවත් කරන්නැයි උදයංග වීරතුංගගේ නීතිඥයන් ඉල්ලයි",
       "News Content": "රුසියාවේ හිටපු ශ්‍රී ලංකා තානාපති උදයංග වීරතුංග අත්අඩංගුවට ගැනීමට නිකුත් කර ඇති වරෙන්තුව සහ ඔහුට පනවා ඇති විදෙස් ගමන් තහනම ඉවත් කරන ලෙස ඔහුගේ නීතිඥවරුන් අද කොටුව මහේස්ත්‍රාත් අධිකරණයෙන් ඉල්ලීමක් කළා.\nඑහිදී ඔවුන් පෙන්වා දුන්නේ සිය සේවාදායකයාට එරෙහිව අධිකරණය විදෙස් ගමන් තහනම පනවා ඇත්තේ නිසි අයුරින් කරුණු අධ්‍යයනය කිරීමකින් තොරව බවයි.\nකෙසේ වෙතත්, අධ්‍යයනයකින් තොරව අදාළ නියෝග ලබා දීමට නොහැකි බැවින් විත්තියේ නීතිඥවරුන් කරනු ලැබූ ඉල්ලීම පිළිබදව ලබන 21 වන දා ප්‍රකාශයක් නිකුත් කරන බව එහිදී අධිකරණය සඳහන් කළා.\nමිග් යානා මිලදී ගැනීමේදී අක්‍රමිකතාවක් සිදුවූ බව පවසමින් ඔහුට එරෙහිව මෙම නඩුව පවරා තිබෙනවා.",
       "URL": "https://www.hirunews.lk/168200/වරෙන්තුව-සහ-විදෙස්-ගමන්-තහනම-ඉවත්-කරන්නැයි-උදයංග-වීරතුංගගේ-නීතිඥයන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4376"
}