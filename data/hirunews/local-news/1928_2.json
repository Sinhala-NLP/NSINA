{
       "Source": "hirunews",
       "Timestamp": "Wednesday, 26 May 2021 - 10:47",
       "Headline": "ගිනි ගත් නැවේ දැවි තෙල් සහ අබලි මීගමු වෙරල තීරයට  (වීඩියෝ සහ ඡායාරුප)",
       "News Content": "කොළඹ පිටත වාරයේ ගිනි ගැනීමට ලක්ව ඇති එක්ස්ප්‍රස් පර්ල් නෞකාවේ කන්ටේනර්, දැවී තෙල්, සහ අබලි මීගමු වෙරල තීරයේ ජා ඇල, කපුගොඩ, සේත්තුපා ඩුව වෙරල තීරයන්ට ගොඩ ගසා තිබෙනවා.\nසමුද්‍රීය පරිසර ආරක්ෂණ අධිකාරිය පවසන්නේ මෙම අබලි වත්තල ප්‍රීති පුර වෙරල තීරයේ සිට මීගමු  වෙරල තීරය දක්වා කිලෝ මීටර් නවයක පමණ ප්‍රමාණයක මේ වනවිට පැතිර ඇති බවයි.\nඒ අතර දහනයට ලක්වූ කන්ටේනර් සහ තවත් විවිධ ප්‍රමාණයේ කොටස් රාශියක් ඇති අතර එම ද්‍රව්‍ය ස්පර්ශ නොකරන ලෙසට සමුද්‍රීය පරිසර ආරක්ෂණ අධිකාරිය ජනතාවට යළි දැනුම් දෙනවා.\nජනතාව එම කොටස් එකතු කරන බවට තොරතුරු ලැබුණු බව ද ඔහු සඳහන් කළා.\nපසුගිය 19 වනදා මෙම නෞකාවේ ගින්නක් හට ගත්තේ එහි ප්‍රවාහනය කරමින් තිබූ නයිට්ටි්‍රක් අම්ල රසායන ද්‍රව්‍ය බහාලුමකින් කාන්දුවීම හේතුවෙන්.",
       "URL": "https://www.hirunews.lk/272475/ගිනි-ගත්-නැවේ-දැවි-තෙල්-සහ-අබලි-මීගමු-වෙරල-තීරයට-වීඩියෝ-සහ-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=1928"
}