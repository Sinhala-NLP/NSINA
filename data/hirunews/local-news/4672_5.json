{
       "Source": "hirunews",
       "Timestamp": "Wednesday, 08 February 2017 - 8:03",
       "Headline": "සයිටම් අවසන් තීන්දුව වෛද්‍ය සභාව 17 වන දා රැස්වේ",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් නියෝගය සම්බන්ධයෙන් තීරණයක් ගැනීමට ශ්‍රී ලංකා වෛද්‍ය සභාවේ සාමාජිකයන් මේ මස 17 වන දා රැස්වීමට නියමිතයි.\nකෙසේ වෙතත්, එහි ප්‍රකාශකයෙකු සදහන් කළේ වෛද්‍ය සභාවේ කළමනාකරණ කමිටුව අද රැස්වී මේ සම්බන්ධයෙන් මූලික සාකච්ඡාවක් පැවැත්වීමට නියමිත බවයි.\nසයිටම් ආයතනය සම්බන්ධයෙන් අභියාචනාධිකරණය ලබාදුන් තීන්දුව අභියෝගයට ලක් කරමින් ශ්‍රේෂ්ඨාධිකරණයට පෙත්සමක් ඉදිරිපත් කරන්නේ ද නැද්ද යන්න පිළිබදව වෛද්‍ය සභාවේ මූලික අවදානය යොමුව තිබෙනවා.\nමේ අතර, මාළඹේ පෞද්ගලික වෛද්‍ය විද්‍යාලය අහෝසි කරන තුරු දිවයිනේ වෛද්‍ය පීඨ අටේම සිසුන් මේ වන විට අධ්‍යයන කටයුතුවලින් ඉවත්ව සිටිනවා.\nවෛද්‍ය පීඨ ශිෂ්‍ය ක්‍රියාකාරී කමිටුවේ සාමාජික උදාර ශ්‍රීමාල් හිරු ප්‍රවෘත්ති අංශයට සදහන් කළේ කොළඹ වෛද්‍ය පීඨය ද ඊයේ දිනයේ සිට අධ්‍යයන කටයුතුවලින් ඉවත්ව සිටින බවයි.",
       "URL": "https://www.hirunews.lk/153927/සයිටම්-අවසන්-තීන්දුව-වෛද්‍ය-සභාව-17-වන-දා-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4672"
}