{
       "Source": "hirunews",
       "Timestamp": "Monday, 15 August 2022 - 18:27",
       "Headline": "ස්ටෑන්ඩර්ඩ් ඇන්ඩ් පුවර්ස් (S&P) ශ්‍රී ලංකා බැඳුම්කර ශ්‍රේණිගත කිරීම තවත් පහලට හෙලයි",
       "News Content": "ස්ටෑන්ඩර්ඩ් ඇන්ඩ් පුවර්ස් (S&P) ලෝක ශ්‍රේණිගත කිරීම් ආයතනය විසින් ශ්‍රී ලංකාවේ බැඳුම්කරවල ශ්‍රේණිගත කිරීම 'D' තත්ත්වය දක්වා අඩු කර තිබෙනවා.\nඒ මේ වන විට ශ්‍රී ලංකාව විසින් නිකුත් කර ඇති බැඳුම් බැඳුම්කර සඳහා පොලී සහ මූලික ගෙවීම් මග හැරීම හේතුවෙන්.\nශ්‍රී ලංකාව මෙම වසර මුලදී බැඳුම්කර සඳහා පොලී සහ වාරික ගෙවීම පැහැර හරින ලද අතර රටවල් සහ ජාති ජාත්‍යන්තර මූල්‍ය හා ආධාර සපයන ආයතන වෙත ගෙවිය යුතු තවත් ඇමරිකානු ඩොලර් බිලියන 12 ක විදේශ ණය ගෙවීමද අත්හිටුවනු ලැබුවා.\nශ්‍රී ලංකාව මේ වන විට නිදහසින් පසු ඉතිහාසයේ ඔවුන් මුහුණ දුන් බරපතලම මූල්‍ය අර්බුදයට ලක්ව සිටින බව පෙන්වා දෙන ස්ටෑන්ඩර්ඩ් ඇන්ඩ් පුවර්ස් (S&P) වර්ගීකරන ආයතනය පෙන්වා දෙන්නේ රජය ඔවුන්ගේ නියමිත දිනට පසු දින 30ක් ඇතුළත බැඳුම්කර ගෙවීම් සිදු කරනු ඇතැයි අපේක්ෂා නොකරන බවයි.\nS&P ශ්‍රේණිගත කිරීමේ නියෝජිතායතනය ශ්‍රී ලංකාව පිළිබඳ එහි දිගු කාලීන සහ කෙටි කාලීන විදේශ මුදල් ස්වෛරී ශ්‍රේණිගත කිරීම් හරහා තහවුරු කර ඇත්තේ 'සෘණ' ඉදිරි දැක්මක්.\nඑමෙන්ම ශ්‍රී ලංකාව දේශීය හා විදේශීය ණය ප්‍රතිව්‍යුහගත කිරීමත් සමග ජාත්‍යන්තර මූල්‍ය අරමුදලෙන් (IMF) ඩොලර් බිලියන 3 ක අරමුදල් ලබා ගැනීමේ බලාපොරොත්තුවෙන් අගෝස්තු මාසයේදී ජාත්‍යන්තර මූල්‍ය අරමුදල සමඟ නැවත සාකච්චා ආරම්භ කිරීමට නියමිතයි.",
       "URL": "https://www.hirunews.lk/312843/ස්ටෑන්ඩර්ඩ්-ඇන්ඩ්-පුවර්ස්-sp-ශ්‍රී-ලංකා-බැඳුම්කර-ශ්‍රේණිගත-කිරීම-තවත්-පහලට-හෙලයි",
       "Category": "Local News",
       "Parent URL": "https://www.hirunews.lk/local-news.php?pageID=938"
}