{
       "Source": "hirunews",
       "Timestamp": "Wednesday, 18 December 2019 - 7:25",
       "Headline": "ජනපති කාර්යාලයේ ප්ලාස්ටික් ජල බෝතල් නවතී",
       "News Content": "ජනාධිපති කාර්යාලයේ දෛනික සාකච්ඡා සහ විවිධ හමුවීම්වලදී ප්ලාස්ටික් පානීය ජල බෝතල් ලබාදීම සම්පූර්ණයෙන්ම නතර කිරීමට ජනාධිපති ගෝඨාභය රාජපක්ෂ තීරණය කර තිබෙනවා.\nඒ වෙනුවට ජල වීදුරු පිළිගැන්වීමට කටයුතු සළසන ලෙසයි ජනාධිපතිවරයා උපදෙස් ලබාදී ඇත්තේ.\nමෙම තීරණයත් සමඟ මෙතෙක් ජනාධිපති කාර්යාලයේ දෛනිකව පරිභෝජනයට ගත් ප්ලාස්ටික් ජල බෝතල් පරිසරයට එකතුවීම සැළකිය යුතු ප්‍රමාණයකින් අඩුවනු ඇති.\nසෙසු රාජ්‍ය ආයතනද මෙම පිළිවෙත හැකි පමණින් අනුගමනය කරනු ඇතැයි අපේක්ෂා කරන බවයි ජනාධිපති මාධ්‍ය අංශය නිවේදනය කළේ.",
       "URL": "https://www.hirunews.lk/230472/ජනපති-කාර්යාලයේ-ප්ලාස්ටික්-ජල-බෝතල්-නවතී",
       "Category": "Local News",
       "Parent URL": "https://www.hirunews.lk/local-news.php?pageID=2997"
}