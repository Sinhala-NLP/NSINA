{
       "Source": "hirunews",
       "Timestamp": "Sunday, 22 May 2022 - 16:08",
       "Headline": "දේශපාලකයෝ කියන්නේ බොරු - පැය 15ක විදුලි කප්පාදුවක් නැහැ (වීඩියෝ)",
       "News Content": "හෙට (23) සිට ජූනි මස 1 වනදා දක්වා අපොස සාමාන්‍ය පෙළ විභාගය පැවැත්වෙන දිනයන් හි විභාග කාලය තුළ දී විදුලි කප්පාදුවක් සිදුනොකරන බව මහජන උපයෝගීතා කොමිසම සඳහන් කරනවා.\nඅද (22) දහවල් පැවති විශේෂ මාධ්‍ය හමුවකට එක්වෙමින් එහි සභාපති ජනක රත්නායක මහතා පවසා සිටියේ, විභාගය පැවැත්වෙන දිනවල සවස 6.30න් පසුව ද විදුලි කප්පාදුවක් සිදුනොකරන බවයි.\nඅද සහ 29 වන ඉරිදා දිනයේ දී ද විදුලි කප්පාදුවක් සිදුනොකරන බව ජනක රත්නායක කියා සිටියා.\nමේ අතර ඉදිරියේදී පැය 15 ක විදුලි කප්පාදුවක් සිදුවනු ඇතැයි එක්තරා දේශපාලන අධිකාරියක් පසුගියදා කල ප්‍රකාශය පදනම් විරහිත බව මහජන උපයෝගීතා කොමිසමේ සභාපති ජනක රත්නායක පවසනවා.",
       "URL": "https://www.hirunews.lk/305009/දේශපාලකයෝ-කියන්නේ-බොරු-පැය-15ක-විදුලි-කප්පාදුවක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1151"
}