{
       "Source": "hirunews",
       "Timestamp": "Wednesday, 14 September 2022 - 20:51",
       "Headline": "IMF ශ්‍රී ලංකාවේ ආර්ථික ප්‍රතිසංස්කරණ ගැන බලාපොරොත්තුවෙන් (වීඩියෝ)",
       "News Content": "ශ්‍රී ලංකාවේ ආර්ථික ප්‍රතිසංස්කරණ සම්බන්ධයෙන් බලාපොරොත්තු සහගතව පසුවන බව ජාත්‍යන්තර මුල්‍ය අරමුදලේ කළමනාකාර අධ්‍යක්ෂ ක්‍රිස්ටලීනා ජෝර්ජියේවා මහත්මිය පවසනවා.\nගෝලීය සංවර්ධන මධ්‍යස්ථානයේ සභාපතිවරයා සමඟ සාකච්ඡාවකට එක්වෙමින් ඇය යෝජනා 4ක්ද ඉදිරිපත් කළා.\nජපානය, ඉන්දියාව සහ චීනය ශ්‍රී ලංකාවේ ප්‍රධානතම ණය හිමියන්. අපි බලාපොරොත්තුවෙනවා ඉදිරියේදී අපගේ යෝජනාවලට රාජ්‍ය අංශයේ දායකත්වයත් ඒ වගේම පෞද්ගලික අංශයත් දායකත්වය ලබාදෙයි කියලා. අපි ඒ සම්බන්ධයෙන් බලාපොරොත්තුසහගතව සිටිනවා. කඩිනම් විසඳුම් ලබාදීමට අවශ්‍ය ගැටලු මොනවාදැයි අප දන්නේ නැහැ. නමුත් අපි දන්නවා පිළියම කුමක්ද කියලා. මුල්ම දේ තමයි අපිට මේ සම්බන්ධයෙන් කටයුතු කිරීමේදී විනිවිදභාවය අත්‍යවශ්‍යයි. කරුණාකරලා සැබෑ තොරතුරු සියල්ල අපිට කියන්න. එහෙම නැතුව එක කොටසක් විතරක් නෙවෙයි. දෙවනුව අපට අවශ්‍යයි ණය හිමියන් සියලු දෙනාටම සම ප්‍රතිපත්ති. තෙවනුව මේ ණය හිමියන් සියලුදෙනා එක් ස්ථානයකට කැඳවන සාකච්ඡා ව්‍යුහයක් අවශ්‍යයි. ඒ වගේම රට තුළ දේශපාලන අභිලාෂය සහ ස්ථාවරත්වයත්, ණය හිමියන් වගේම අනෙකුත් ආයතන සමග කටයුතු කිරීමේදී අපට උපකාරවනවා. ඉන් පසුව අපට පුළුවන් සෑම පාර්ශ්වයකටම යෝග්‍ය තීරණයකට එළැඹෙන්න.",
       "URL": "https://www.hirunews.lk/315400/imf-ශ්‍රී-ලංකාවේ-ආර්ථික-ප්‍රතිසංස්කරණ-ගැන-බලාපොරොත්තුවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=868"
}