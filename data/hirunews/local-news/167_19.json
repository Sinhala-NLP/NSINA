{
       "Source": "hirunews",
       "Timestamp": "Thursday, 20 July 2023 - 12:55",
       "Headline": "ශ්‍රී ලංකා ටෙලිකොම් ආයතනයේ සභාපති ධුරයට රියාස් මියුලර් පත් කෙරේ",
       "News Content": "ශ්‍රී ලංකා ටෙලිකොම් ආයතනයේ සභාපති ධුරයට එහි අධ්‍යක්ෂ මණ්ඩල සාමාජිකයකු වන රියාස් මියුලර් පත්කර තිබෙනවා.\nඅද (20) පෙරවරුවේ රැස්වූ ශ්‍රී ලංකා ටෙලිකොම් අධ්‍යක්ෂ මණ්ඩල රැස්වීමකදීයි එම තීරණය ගෙන ඇති බවයි වාර්තා වන්නේ.\nශ්‍රී ලංකා ටෙලිකොම් පනතට අනුකුලව අධ්‍යක්ෂ මණ්ඩලය වෙත හදිසියේ ඉදිරිපත් කළ යෝජනාවක් ලෙස එම යෝජනාව සම්මතකර ගෙන ඇති බවයි අප වාර්තාකරු සඳහන් කර සිටියේ.\nඒ අනුව ටෙලිකොම් සභාපති රොහාන් ප්‍රනාන්දු වෙනුවට රියාස් මියුලර් අධ්‍යක්ෂ මණ්ඩලයේ වැඩි ඡන්දයෙන් පත්කරගෙන තිබෙනවා.\nKPMG හි මෙරට ප්‍රධානියා වන රියාස් මියුලර් ශ්‍රී ලංකා ටෙලිකොම් අධ්‍යක්ෂ මණ්ඩලයට පසුගියදා පත්කරනු ලැබුවේ ජනාධිපතිවරයා විසින්.\nශ්‍රී ලංකා ටෙලිකොම් සමාගමේ රජය සතු කොටස් විකිණීමට ආණ්ඩුව ගෙන ඇති තීරණයට රොහාන් ප්‍රනාන්දු දිගින් දිගටම විරෝධය පලකර තිබූ බවද වාර්තා වෙනවා.",
       "URL": "https://www.hirunews.lk/341882/ශ්‍රී-ලංකා-ටෙලිකොම්-ආයතනයේ-සභාපති-ධුරයට-රියාස්-මියුලර්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=167"
}