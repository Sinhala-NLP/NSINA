{
       "Source": "hirunews",
       "Timestamp": "Wednesday, 12 April 2023 - 6:54",
       "Headline": "\"බැසිල් රටේ නායකත්වයට සුදුසුයි\" - පොහොට්ටුවේ මහ ලේකම් විවරණ දෙයි (වීඩියෝ)",
       "News Content": "බැසිල් රාජපක්ෂ ශ්‍රී ලංකාවට නායකත්වය දෙන්න ඉතාමත් සුදුසු පුද්ගලයකු බව ශ්‍රී ලංකා පොදුජන පෙරමුණේ මහ ලේකම් සාගර කාරියවසම් පවසනවා.\nශ්‍රී ලංකා පොදුජන පෙරමුණේ මාධ්‍ය හමුවකට එක් වෙමින් මහ ලේකම්වරයා වැඩි දුරටත් පැවසුවේ බැසිල් රාජපක්ෂ යනු නායකත්ව හැකියාව ප්‍රදර්ශනය කළ නායකයකු බවත් ඔහු යුද්ධය අවස්ථාවේදී ජාත්‍යන්තරය සමඟ ගනුදෙනු කරමින් ඉතා හොඳින් ඊට අවශ්‍ය ජාත්‍යන්තර සහාය ගැනීමට සමත් වූ බවයි.\nයුද්ධයෙන් පසු මේ රටේ දිළිඳු ජනතාව නඟාසිටුවීම සඳහා අවශ්‍ය සියලු කටයුතු කර ලෝකයේ වේගයෙන් දියුණු වන රටවලින් එකක් බවට පත් කිරීමේදී ආර්ථික සංවර්ධන අමාත්‍යවරයා ලෙස බැසිල් රාජපක්‍ෂ කළ සේවය ප්‍රසංශනීය බවද සාගර කාරියවසම් මෙහිදී පැවසුවා.",
       "URL": "https://www.hirunews.lk/332342/බැසිල්-රටේ-නායකත්වයට-සුදුසුයි-පොහොට්ටුවේ-මහ-ලේකම්-විවරණ-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=419"
}