{
       "Source": "hirunews",
       "Timestamp": "Friday, 29 April 2016 - 17:28",
       "Headline": "පළාත් පාලන ඡන්දය කල් දැමීමට එරෙහි පෙත්සම් විභාගයට",
       "News Content": "පළාත් පාලන මැතිවරණය කල් දැමීම සම්බන්ධයෙන් ශ්‍රේෂ්ඨාධිකරණය හමුවේ ගොනු කළ මූලික අයිතිවාසිකම් පෙත්සම් විභාගයට ගැනීමට ශ්‍රේෂ්ඨාධිකරණය අද තීරණය කළා.\nඒ, ගාල්ල සහ මාතර දිස්ත්‍රික්කවල පළාත් පාලන ආයතන ප්‍රධානීන් ඇතුළු 18 දෙනෙකු විසින් ගොනු කළ පෙත්සම් අද විභාගයට ගත් අවස්ථාවේදියි.\nඑහිදී රජයේ නීතිඥවරුන් සඳහන් කළේ සීමානිර්ණ කටයුතු තවමත් අවසන් කර නොමැතිවීම හේතුවෙන් මෙලෙස මැතිවරණය කල් දැමීමට සිදුව ඇති බවයි.\nඑහෙත් මැතිවරණය කල්දැමීම තුළින් ප්‍රජාතන්ත්‍රවාදී අයිතීන් උල්ලංගණය වන බව පෙත්සම්කාර පාර්ශවයන් පෙන්වා දුන් අතර, ඒ අනුව ඒවා  ජුලි 8 වන දා යළි සලකා බැලීමට ශ්‍රේෂ්ඨාධිකරණය තීන්දු කළා.",
       "URL": "https://www.hirunews.lk/132036/පළාත්-පාලන-ඡන්දය-කල්-දැමීමට-එරෙහි-පෙත්සම්-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=5067"
}