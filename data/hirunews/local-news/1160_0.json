{
       "Source": "hirunews",
       "Timestamp": "Thursday, 19 May 2022 - 7:21",
       "Headline": "රජයේ විකිරණ විද්‍යා තාක්ෂණවේදීන්ගේ සංගමය අද වෘත්තිය ක්‍රියාමාර්ගයක",
       "News Content": "රජයේ විකිරණ විද්‍යා තාක්ෂණවේදීන්ගේ සංගමයට අයත් සෞඛ්‍ය සේවකයන් අද වෘත්තීය ක්‍රියාමාර්ගයකට අවතීර්ණ වීමට තීරණය කර තිබෙනවා.\nඒ පවතින තත්ත්වය හමුවේ සෞඛ්‍ය ක්ෂේත්‍රය තුළ හටගෙන ඇති ගැටලුවලට වහා විසඳුම් ලබා දෙන ලෙස ඉල්ලමින්.\nරජයේ විකිරණ විද්‍යා තාක්ෂණවේදීන්ගේ සංගමයේ සභාපති චානක ධර්මවික්‍රම කොළඹ ඊයේ පැවති මාධ්‍ය හමුවකට එක්වෙමින් කියා සිටියේ රෝහල් තුල විකිරණ ප්‍රතිකාර සහ විකිරණ පරීක්ෂණ කටයුතු සිදු කිරීමට දැඩි බාධා එල්ල වී ඇති බවයි.\nපවතින ඖෂධ සහ ශල්‍ය ද්‍රව්‍ය හිඟය මෙන්ම අධිසත්කාර සහ දැඩිසත්කාර ඒකකවලට අවශ්‍ය සැපයුම් නොමැති වීම ඇතුළු සෞඛ්‍ය ක්ෂේත්‍රයේ පවතින ගැටලු මුල්කරගනිමින් දිවයිනේ රෝහල් රැසක අද විරෝධතා සංවිධාන කර ඇති බව සෞඛ්‍ය වෘත්තීයවේදීන්ගේ විද්වත් සංගමය ප්‍රකාශ කළා.",
       "URL": "https://www.hirunews.lk/304696/රජයේ-විකිරණ-විද්‍යා-තාක්ෂණවේදීන්ගේ-සංගමය-අද-වෘත්තිය-ක්‍රියාමාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=1160"
}