{
       "Source": "hirunews",
       "Timestamp": "Saturday, 02 January 2016 - 15:41",
       "Headline": "උසස් පෙළ සිසුවකු නිවසේ තුන්වන මහලින් පැන සියදිවි නසා ගනී",
       "News Content": "බීමතින් පැමිණීම නිසා දෙමාපියන් අවවාද කිරීම පිළිබඳ උරණ වූ 18 හැවිරිදි පාසල් සිසුවෙකු තම නිවසේ තුන්වන මහලෙන් බිමට පැන සියදිවි නසාගෙන තිබෙනවා.\nමොණරාගල නගරාසන්නයේ පදිංචි මෙම පාසල් සිසුවා බුත්තල දුටුගැමුණු විද්‍යාලයේ උසස් පෙළ හදාරණ අයෙක්.\nඔහු ලබන වසරේ තොරතුරු තාක්ෂණ විෂයෙන් උසස් පෙළ විභාගයට පෙනී සිටීමට නියමිතව සිටියා.\nඊයේ රාත්‍රියේ මත්පැන් පානය කර පැමිණි මෙම සිසුවාට දෙමව්පියන් දැඩිව අවවාද කර ඇති අතර, පසුව අද අලූයම තම නිවසේ තුන්වන මහලෙන් බිමට පැන සියදිවි හානිකරගැනීමට උත්සාහ කර තිබෙනවා.\nපසුව මොණරාගල - සිරිගල රෝහලට ඇතුළත් කිරීමෙන් අනතුරුව ඔහු මියගොස් ඇති  බවයි පොලීසිය ප්‍රකාශ කළේ.",
       "URL": "https://www.hirunews.lk/123275/උසස්-පෙළ-සිසුවකු-නිවසේ-තුන්වන-මහලින්-පැන-සියදිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5225"
}