{
       "Source": "hirunews",
       "Timestamp": "Monday, 03 July 2023 - 20:10",
       "Headline": "යෝධ වැවේ මාළු අල්ලන්නට ගිය ධිවරයින්ගේ සිරුරු හමුවෙයි",
       "News Content": "මන්නාරම යෝධ වැවේ මාළු අල්ලන්නට ගිය ඔරුවක් පෙරළීමෙන් අතුරුදහන්ව සිටි ධීවරයන් දෙදෙනාගේ මළ සිරුරු අද (03) දහවල් සොයාගත් බව මන්නාරම උයිලන්කුලම පොලිසිය පවසනවා.\nපොලිසිය පැවසුවේ මසුන් ඇල්ලීමට ගිය ධීවරයන් දෙදෙනකු මාළු දැල් දමා නැවත නොපැමිණීම හේතුවෙන් සිදුකළ සොයාබැලීමකදී රාත්‍රියේ පෙරලී ගිය ඔරුව සොයාගත් බවයි.\nඒ අනුව අතුරුදහන් ධීවරයන් සොයා පොලිස් ජීවිතාරක්ෂක බලකාය, නාවික හමුදාව හා ප්‍රදේශවාසීන් එක්ව සෝදිසි මෙහෙයුම් සිදුකළ අතර, සෝදිසි කිරීම් අතරතුර දී මියගිය ධීවරයන්ගේ මළ සිරුරු සොයාගැනීමට සමත්ව තිබෙනවා.\nඑලෙස දියේ ගිලී ජීවිතක්ෂයට පත්ව ඇත්තේ මන්නාරම,සිරිකුලම්,පරප්පුකන්ඩාල් ප්‍රදේශයේ පදිංචි වයස අවුරුදු 55ක අයෙක් සහ වයස අවුරුදු 37 ක් වන පුද්ගලයින් දෙදෙනෙක්.\nඅදාළ පුද්ගලයින් දෙදෙනා මසුල් ඇල්ලීමට ගිය අවස්ථාවේ හදිසි අනතුරකින් ඔරුව පෙරළී ධීවරයින් දෙදෙනා දියේ ගිලීමෙන් මිය යන්නට ඇති බවත් පොලිසිය මෙම සිදුවීම සම්බන්ධයෙන් විමර්ශන සිදුකරන බවත් අප වාර්තාකරු පවසනවා.",
       "URL": "https://www.hirunews.lk/339901/යෝධ-වැවේ-මාළු-අල්ලන්නට-ගිය-ධිවරයින්ගේ-සිරුරු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=216"
}