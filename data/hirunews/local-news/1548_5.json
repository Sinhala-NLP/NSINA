{
       "Source": "hirunews",
       "Timestamp": "Sunday, 21 November 2021 - 10:39",
       "Headline": "දෙමළ ඩයස්පෝරාවෙන් සුමන්තිරන්ට හා ශානක්‍යයන්ට විරෝධතා (වීඩියෝ)",
       "News Content": "දෙමළ ජාතික සන්ධානයේ සාමාජිකයින් කැනඩාවේ සංචාරයක නිරතව සිටියදී එරට වෙසෙන දෙමළ පුරවැසියන් සමඟ සාකච්ඡාවක් සිදු කරමින් සිටි අවස්ථාවක එල්.ටී.ටී.ඊ. සංවිධානයේ ධජ රැගත් පිරිසක් ඊට විරෝධය පළ කර තිබෙනවා.\nඑම සාකච්ඡාවට දෙමළ ජාතික සන්ධානයේ පාර්ලිමේන්තු මන්ත්‍රීවරුන් වන එම්.ඒ. සුමන්දිරන් සහ රාසමානික්කන් ශානක්‍යයන් ද එක්ව සිට ඇති බවයි වාර්තා වන්නේ.\nඑල්.ටී.ටී.ඊ. සංවිධානයේ ධජ ප්‍රදර්ශනය කරමින් පිරිසක් මෙලෙස විරෝධතා පවත්වා ඇත්තේ කැනඩාවේ ටොරොන්ටෝ නුවරදියි.",
       "URL": "https://www.hirunews.lk/288698/දෙමළ-ඩයස්පෝරාවෙන්-සුමන්තිරන්ට-හා-ශානක්‍යයන්ට-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1548"
}