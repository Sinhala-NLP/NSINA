{
       "Source": "hirunews",
       "Timestamp": "Monday, 22 February 2016 - 7:29",
       "Headline": "ජනපති මෛත්‍රී පක්ෂ නායකත්වය ලබාගත් අයුරු - ඇමති නිමල් සිරිපාලගෙන් හෙළිදරව්වක්",
       "News Content": "බදුල්ල දිස්ත්‍රික් ශ්‍රී ලංකා නිදහස් පක්ෂ තරුණ බල මණ්ඩල රැස්වීමට ඊයේ එක්වූ ප්‍රවාහන අමාත්‍ය නිමල් සිරිපාල ද සිල්වා මෛත්‍රීපාල සිරිසේන ජනාධිපතිවරයාට ශ්‍රී ලංකා නිදහස් පක්ෂයේ සභාපති ධුරය භාරදුන් ආකාරය පිළිබඳව මෙලෙස අදහස් පළ කළා.\nඅමාත්‍යවරයා සඳහන් කළේ හිටපු කථානායක චමල් රාජපක්ෂ ඉදිරියේ ශ්‍රී ලංකා නිදහස් පක්ෂ නායකත්වය වත්මන් ජනාධිපතිවරයාට ලබාදීමට හිටපු ජනාධිපතිවරයා කටයුතු කළ බවයි.\nඑය බලහත්කාරයෙන් සිදු නොවූවක් බවද අමාත්‍යවරයා එහිදී සඳහන් කළා.\nපැවැති ආණ්ඩුව මෙන්ම වත්මන් ආණ්ඩුව ද ජනතාව රවටමින් සිටින බවට ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක කියා සිටියේ උමාඔය ව්‍යාපෘතිය නිසා පීඩාවට පත්වූ ජනතාවගේ ගැටළු පිළිබද සොයා බැලීමේ නිරීක්ෂණ චාරිකාවකට බණ්ඩාරවෙල ප්‍රදේශයේදී ඊයේ එක්වෙමින්.\nදෙමළ ඩයස්පෝරාව සතුටුකිරීමට රජය රණවිරුවන් සිරගත කිරීමේ වැඩපිළිවෙලක් ක්‍රියාත්මක කරන බවට ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ චෝදනා කළාග ඔහු මේ බව කියා සිටියේ පානදුර ප්‍රදේශයේ ඊයේ පැවති ජන හමුවකට එක්වෙමින්.",
       "URL": "https://www.hirunews.lk/126829/ජනපති-මෛත්‍රී-පක්ෂ-නායකත්වය-ලබාගත්-අයුරු-ඇමති-නිමල්-සිරිපාලගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=5158"
}