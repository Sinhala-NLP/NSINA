{
       "Source": "hirunews",
       "Timestamp": "Sunday, 26 June 2016 - 11:57",
       "Headline": "යුධ හමුදාව සතු සියලු ඉඩම් නිදහස් කල නොහැකි බව ආරක්ෂක ලේකම් කියයි (ඡායාරූප)",
       "News Content": "උතුරු සහ නැගෙනහිර ප්‍රදේශවල යුධ හමුදාව යටතේ ඇති සියලු ඉඩම් නිදහස් කිරීමේ හැකියාවක් නොමැති බව ආරක්ෂක ලේකම් කරුණාසේන හෙට්ටිආරච්චි පවසනවා.\nආරක්ෂක හේතුන් මත අදාළ ඉඩම් නිදහස් කිරීමට නොහැකි අතර ඒ වෙනුවෙන් එම ඉඩම් හිමිකරුවන්ට වන්දි ලබාදීමට පියවර ගන්නා බවයි ආරක්ෂක ලේකම්වරයා ප්‍රකාශ කලේ.\nපලාලි අධි ආරක්ෂිත කලාපයේ / කන්කසන්තුරේ සහ වලිකාමම් උතුරු ප්‍රදේශයේ ඉඩම් අක්කර 201 ක් යළි හිමිකරුවන්ට ලබාදීමේ උත්සවයකට එක්වෙමින් කරුණාසේන හෙට්ටිආරච්චි මෙම අදහස් පළකලා.\nනිදහස් කිරීමට හැකියාව ඇති ඉඩම් කොපමණ ප්‍රමාණයක් තිබේ ද යන්න සම්බන්ධයෙන් ද තවමත් හෙළිකල නොහැකි බවයි ඔහු සඳහන් කලේ.\nයුද්ධය අවසන් වන විට සාමාන්‍ය ජනතාවට අයත් ඉඩම් අක්කරක 29000ක් පමණ අධිආරක්ෂිත කලාපවල තිබුන ද හිමිකරුවන්ට යළි ලබාදීම හේතුවෙන් මේවන විට එම ඉඩම් ප්‍රමාණයෙන් ඉතිරිව ඇත්තේ අක්කර 3000 ක් පමණක් බව ද ආරක්ෂක ලේකම් කරුණාසේන හෙට්ටිආරච්චි ප්‍රකාශ කලා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/136470/යුධ-හමුදාව-සතු-සියලු-ඉඩම්-නිදහස්-කල-නොහැකි-බව-ආරක්ෂක-ලේකම්-කියයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4990"
}