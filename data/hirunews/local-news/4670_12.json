{
       "Source": "hirunews",
       "Timestamp": "Thursday, 09 February 2017 - 7:58",
       "Headline": "දඹුල්ලේ ක්‍රීඩාංගනයේ උපවාසකරුවන්ට සෙසු ක්‍රීඩාංගනවල සේවකයින්ගේද සහය",
       "News Content": "දඹුල්ල ක්‍රිකට් ක්‍රීඩාංගනයේ කම්කරුවන් පිරිසක් ක්‍රීඩාගාරයේ වහලය මත නැගී පසුගියදා ආරම්භ කළ උපවාසයට සහයෝගය පළකරමින් අද, මෙරට තුල පවතින ජාත්‍යන්තර ක්‍රිකට් ක්‍රීඩාංගන පහක සේවයේ නිරත කම්කරුවන්ද විරෝධතාවක නිරත වන බව වාර්තා වනවා.\nඒ අනුව කොළඹ ආර්.ප්‍රේමදාස ක්‍රීඩාංගනය, සූරියවැව ක්‍රිකට් ක්‍රීඩාංගනය, පල්ලේකැලේ ක්‍රිකට් ක්‍රීඩාංගනය, ඇතුළු ක්‍රීඩාංගන පහක සේවකයින් අද පෙරවරුවේ විරෝධතාවයේ නිරතවන බවයි ආර්.ප්‍රේමදාස ක්‍රීඩාංගනයේ සේවකයෙකු අප කල විමසීමකදී ප්‍රකාශ කර සිටියේ.\nකොන්ත්‍රාත් පදනම මත සේවය කරන කම්කරුවන් 11 දෙනෙකු පසුගියදා දඹුල්ල ක්‍රිකට් ක්‍රීඩාංගනයේ ක්‍රීඩාගාරයේ වහලය මත නැගී උපවාසයක් අරම්භකලේ වසර 10ක කාලයක් සේවය කල තමන් මෙතෙක් සේවයේ ස්ථිර කිරිමට ශ්‍රී ලංකා ක්‍රිකට් ආයතනය කටයුතු කර නොමැති බව පවසමින්.",
       "URL": "https://www.hirunews.lk/154024/දඹුල්ලේ-ක්‍රීඩාංගනයේ-උපවාසකරුවන්ට-සෙසු-ක්‍රීඩාංගනවල-සේවකයින්ගේද-සහය",
       "Category": "Local News",
       "Parent URL": "https://www.hirunews.lk/local-news.php?pageID=4670"
}