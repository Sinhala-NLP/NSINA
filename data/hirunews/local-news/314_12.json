{
       "Source": "hirunews",
       "Timestamp": "Friday, 26 May 2023 - 22:25",
       "Headline": "මැලේසියාවේ මහල් ගොඩනැගිල්ලක දෙවැනි මහළෙන් ඇද වැටී මෙරට කාන්තාවක් මරුට (වීඩියෝ)",
       "News Content": "මැලේසියාවේ මහල් ගොඩනැගිල්ලක දෙවැනි මහළෙන් ඇද වැටී මෙරට කාන්තාවක් මියගොස් ඇති බව අප ඊයේ(25) හිරු ප්‍රවෘත්ති තුළින් වාර්තා කළා.\nමෙලෙස මියගොස් ඇත්තේ කුරුණෑගල - කොබෙයිගනේ ප්‍රදේශයේ පදිංචි නිලන්ති බණ්ඩාර නැමැති 42 හැවිරිදි එක් දරු මවක්.\nපසුගිය වසරේ දෙසැම්බර් 18 වන දින නිලන්ති සිය හිතවතෙකුගේ මාර්ගයෙන් ගෘහ සේවය සඳහා මැලේසියාවට ගොස් තිබුණේ සංචාරක වීසා බලපත්‍රයකින්\nපසුගිය 23 වැනිදා ඇය තම සැමියා සමග දුරකතනයෙන් පවසා ඇත්තේ අදාළ නිවසේ තමන්ට සේවය කිරීමට නොහැකි බවයි.\nඒ අනුව තමන් වෙනත් ස්ථානයක සේවය කිරීමට කටයුතු කරන බවත් ඇය පවසා තිබුණා.\nනිලන්තිගේ නිවැසියන්ට ඇය ගැන අසුභ පුවතක් වාර්තා වන්නේ එවන් පසුබිමකයි.\nනිලන්ති මහල් නිවාසයක දෙවැනි මහලින් ඇදවැටී ජීවිතක්ෂයට පත්ව ඇති බවටයි ඇගේ මිතුරියක් දැනුම් දී ඇත්තේ.\nකෙසේ වෙතත් නිලන්තිගේ සැමියා චෝදනා කරන්නේ සිය බිරිඳගේ මරණය සැක සහිත බවයි.",
       "URL": "https://www.hirunews.lk/336331/මැලේසියාවේ-මහල්-ගොඩනැගිල්ලක-දෙවැනි-මහළෙන්-ඇද-වැටී-මෙරට-කාන්තාවක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=314"
}