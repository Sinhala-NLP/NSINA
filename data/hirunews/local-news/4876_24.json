{
       "Source": "hirunews",
       "Timestamp": "Friday, 16 September 2016 - 15:24",
       "Headline": "දඹුල්ල - මාතලේ ප්‍රධාන මාර්ගයේ සිදුවූ රිය අනතුරකින් 6 දෙනෙකුට තුවාල (ඡායාරූප)",
       "News Content": "දඹුල්ල - මාතලේ ප්‍රධාන මාර්ගයේ කවටයාමුන ප්‍රදේශයේදී අද සිදුවූ රිය අනතුරකින් පුද්ගලයන් 6 දෙනෙකු තුවාල ලබා මාතලේ මහරෝහලට ඇතුළත් කර තිබෙනවා.\nදඹුල්ල - කිඹිස්ස ප්‍රදේශයේ සිට කුඩා ලොරි රථයකින් මාතලේ ඥාති නිවසක උත්සවයකට සහභාගිවීම සඳහා පැමිණෙමින් සිටියදීයි මෙම පිරිස අනතුරට ලක්වී ඇත්තේ.\nලොරි රථය මාර්ගයේ පෙරළී යාමෙන් අනතුර සිදුව ඇති අතර ඒ වන විට පුද්ගලයන් 12 දෙනෙකු එහි ගමන් කර තිබෙනවා.\nඅනතුරෙන් තුවාල ලැබූ කාන්තාවන් 5 දෙනෙකු සහ වයස අවුරුදු 8ක පිරිමි ළමයෙකු මාතලේ මහරෝහලේ මේ වන විට ප්‍රතිකාර ලබන බවයි අප කළ විමසීමකදී රෝහල් ප්‍රකාශිකාවක කියා සිටියේ.\nඡායාරූප - මාතලේ විරාජ් අබයසිරි",
       "URL": "https://www.hirunews.lk/143125/දඹුල්ල-මාතලේ-ප්‍රධාන-මාර්ගයේ-සිදුවූ-රිය-අනතුරකින්-6-දෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4876"
}