{
       "Source": "hirunews",
       "Timestamp": "Tuesday, 30 June 2020 - 12:55",
       "Headline": "අනුර කුමාර දිසානායක දේශපාලන පළිගැනීම් සොයාබලන ජනපති කොමිසම හමුවට",
       "News Content": "ජනතා විමුක්ති පෙරමුණේ නායක, හිටපු පාර්ලිමේන්තු මන්ත්‍රී අනුර කුමාර දිසානායක දේශපාලන පලිගැනීම් වලට ලක්වූවන් පිළිබඳ සොයා බැලෙන ජනාධිපති කොමිසම හමුවේ අද යළි පෙනී සිටියා.\nඒ ඇවන්ගාඩ් මැරිටයිම් ආයතනයේ සභාපති නිශ්ශංක සේනාධිපති එම කොමිසම වෙත සිදුකළ පැමිණිල්ලක් සම්බන්ධයෙන් සිදුකෙරෙන විමර්ශනයකට අදාළවයි.\nමීට පෙර හිටපු පාර්ලිමේන්තු මන්ත්‍රී අනුර කුමාර දිසානායක අවස්ථා කිහිපයකදී එම කොමිසම හමුවේ පෙනී සිටි අතර, අද පෙරවරුවේ එම කොමිසමේ පොලිස් විමර්ශන ඒකකය හමුවේ හිටපු පාර්ලිමේන්තු මන්ත්‍රී පාඨලී චම්පික රණවක පෙනී සිටියා.",
       "URL": "https://www.hirunews.lk/244298/අනුර-කුමාර-දිසානායක-දේශපාලන-පළිගැනීම්-සොයාබලන-ජනපති-කොමිසම-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=2622"
}