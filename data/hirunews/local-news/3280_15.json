{
       "Source": "hirunews",
       "Timestamp": "Wednesday, 26 June 2019 - 14:14",
       "Headline": "කිලිනොච්චි අනතුර සම්බන්ධයෙන් ප්‍රකාශ සටහන් කර ගැනීම අරඹයි",
       "News Content": "කිලිනොච්චි යුද හමුදා රෝහලට අයත් ට්‍රක් රථයක්, යාල්දේවී දුම්රියේ ගැටී සිදුවූ අනතුර සම්බන්ධයෙන් පොලීසිය ප්‍රකාශ සටහන් කර ගැනීම ආරම්භ කර තිබෙනවා.\nසිද්ධියෙන් ට්‍රක් රථයේ ගමන් ගත් සෙබලුන් 6 දෙනෙකු ජීවිතක්ෂයට පතවූ අතර, අනතුර සිදුවන අවස්ථාවේ ඒ අසල සිටි ප්‍රදේශවාසීන් කිහිපදෙනෙකුගෙන් ප්‍රකාශ සටහන් කර ගත් බවයි කිලිනොච්චි පොලීසිය සඳහන් කළේ.\nමේ අතර, පශ්චාත් මරණ පරීක්ෂණ පැවැත්වීමෙන් පසු මියගිය හමුදා සෙබලුන්ගේ දේහයන් අද ඥාතීන් වෙත භාරදීමට නියමිතයි.\nදුම්රිය දෙපාර්තමේන්තුව සඳහන් කළේ සවි කර තිබූ විදුලි ආලෝක සහ නාද සංඥාව අනතුරෙන් විනාශ වීම හේතුවෙන් ඊට අදාළව සිදුකරන පරීක්ෂණවලට බාධා එල්ල වී ඇති බවයි.\nඅනතුර සිදුවූ කිලිනොච්චිය - මුරුකන්ඩි 55 හන්දියේ බෙල් ඇන්ඞ් ලයිට් ක්‍රමයට ක්‍රියාත්මක වන ආලෝක සංඥා පුවරුවක් පවතින අතර, අනතුර සිදුවන අවස්ථාවේ එය ක්‍රියාත්මක වූයේද යන්න සම්බන්ධයෙන් ද පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/219150/කිලිනොච්චි-අනතුර-සම්බන්ධයෙන්-ප්‍රකාශ-සටහන්-කර-ගැනීම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=3280"
}