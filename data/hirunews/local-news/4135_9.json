{
       "Source": "hirunews",
       "Timestamp": "Tuesday, 09 January 2018 - 8:28",
       "Headline": "කොටගල එජාප අපේක්ෂිකාවගේ නිවසට ප්‍රහාරයක්",
       "News Content": "හැටන් - කොටගල ප්‍රාදේශීය සභාවට එක්සත් ජාතික පක්ෂය යටතේ කඳුරට ජනතා පෙරමුණෙන් තරඟ වදින අපේක්ෂිකාවකගේ නිවසට කිසියම් පිරිසක් ප්‍රහාරයක් එල්ල කර තිබෙනවා.\nප්‍රහාරයෙන් නිවසට ද අලාභ හානි සිදුව ඇති බව සඳහන්.\nඑක්සත් ජනතා නිදහස් සන්ධානය යටතේ කොටගල ප්‍රාදේශීය සභාවට ලංකා කම්කරු කොංග්‍රසයෙන් තරඟ වදින අපේක්ෂකයෙකු ඇතුළු පිරිසක් මෙම පහරදීම සිදුකර ඇති බවටයි අපේක්ෂිකා සයිලජා ඇලෙක්සැන්ඩර් හිරු ප්‍රවෘත්ති අංශයට සඳහන් කළේ.\nමෙම ප්‍රහාරය සම්බන්ධයෙන් දිඹුල පොලීසිය පරීක්ෂණයක් ද ආරම්භ කර තිබෙනවා.\nමේ අතර, පළාත් පාලන මැතිවරණයට අදාළව පැමිණිලි 115ක් මේ වනවිට පොලිස් මූලස්ථානය වෙත ලැබී තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ පසුගිය වසරේ දෙසැම්බර් මස 09 වනදා සිට මේ දක්වා කාලය තුළ මැතිවරණ නීති උල්ලංඝනය කිරීම් 37 ක් වාර්තා වී ඇති බවයි.\nඊට අදාළව පුද්ගලයින් 82 දෙනෙකු ද අත්අඩංගුවට ගෙන තිබෙනවා.",
       "URL": "https://www.hirunews.lk/180540/කොටගල-එජාප-අපේක්ෂිකාවගේ-නිවසට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4135"
}