{
       "Source": "hirunews",
       "Timestamp": "Thursday, 17 February 2022 - 19:01",
       "Headline": "මිලදී ගන්න ඇවිත් යතුරුපැදිය රැගෙන පළාගිය සැකකරු සොයා විමර්ශන",
       "News Content": "යතුරුපැදියක් මිලදී ගැනීමට පැමිණි මුවාවෙන් යතුරුපැදියක් සොරකම් කර පළාගිය පුද්ගලයෙකු සොයා පොලිසිය පරීක්ෂණ ආරම්භ කර තිබෙනවා.\nමෙය සිදුව ඇත්තේ සූරියවැව ඇඹිලිපිටිය පාරේ පිහිටි යතුරුපැදි අලෙවිසැලකයි.\nසැකකාර තරුණයා පසුගිය 10 වනදා සවස ත්‍රී රෝද රථයකින් අදාළ වෙළඳසැලකට පැමිණ ඇති අතර අනතුරුව එහි තිබූ යතුරුපැදියක් මිලදී ගැනීමට අවශ්‍ය බවට ප්‍රකාශකර ඇතැයි සඳහන්.\nපසුව එය පරීක්ෂා කිරීමට අවශ්‍ය බව පවසා යතුරුපැදිය පණ ගන්වාගෙන පළාගොස් ඇති බවටයි අනාවරණ වී ඇත්තේ.\nයතුරුපැදිය පැහැරගෙන ගිය සැකකරු මහඅන්දරවැව ප්‍රදේශයේ පදිංචි අයෙක් වන අතර ඔහු ඇඹිලිපිටිය අවට ස්ථාන කිහිපයකින්ම මෙලෙස යතුරුපැදි සොරකම් කරගෙන ගොස් ඇතැයි CCTV දර්ශන පරීක්ෂාවෙන් අනතුරුව හෙළිකරගෙන තිබෙනවා.\nසැකකරු අත්අඩංගුවට ගැනීම සඳහා සූරියවැව පොලිසිය පරීක්ෂණ සිදුකරනවා.",
       "URL": "https://www.hirunews.lk/297291/මිලදී-ගන්න-ඇවිත්-යතුරුපැදිය-රැගෙන-පළාගිය-සැකකරු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=1350"
}