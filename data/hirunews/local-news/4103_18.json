{
       "Source": "hirunews",
       "Timestamp": "Monday, 29 January 2018 - 11:03",
       "Headline": "කෝටි 7 ක රන් සමග දෙදෙනෙකු තලෙයිමන්නාරමේදී අල්ලයි (ඡායාරූප)",
       "News Content": "නීතිවිරෝධී ලෙස මුහුදු මාර්ගයෙන් ඉන්දියාවට රැගෙන යමින් තිබූ රුපියල් කෝටි 7 කට අධික වටිනාකමකින් යුත් රන් තොගයක් සමඟ පුද්ගලයන් දෙදෙනෙකු අත්අඩංගුවට ගෙන තිබෙනවා.\nතලෙයිමන්නාරම - ඌරුමලෙයි මුහුදු ප්‍රදේශයේදී මෙම සැකකරුවන් නාවික හමුදාව අත්අඩංගුවට ගනු ලැබුවේ ඊයේ පස්වරුවේයි.\nරන් තොගයේ බර කිලෝග්‍රෑම් 7 ක් වන අතර, ඒවා ග්‍රෑම් 100යේ කැබලි 120 ක් ලෙස අසුරා ප්‍රවාහනය සඳහා සූදානම් කර තිබූ බවයි නාවික හමුදා මාධ්‍ය ප්‍රකාශකවරයා සඳහන් කළේ.\nමොවුන් රන් ප්‍රවාහන සඳහා යොදාගත් ඩිංගි බෝට්ටුවක් ඇතුලූ අනෙකුත් ආම්පන්න යාපනය රේගු නිලධාරී කාර්යාලය වෙත භාරදී තිබෙනවා.\n(ඡායාරූප - රොමේෂ් මදුෂංක )",
       "URL": "https://www.hirunews.lk/182304/කෝටි-7-ක-රන්-සමග-දෙදෙනෙකු-තලෙයිමන්නාරමේදී-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4103"
}