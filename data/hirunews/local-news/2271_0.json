{
       "Source": "hirunews",
       "Timestamp": "Wednesday, 16 December 2020 - 19:22",
       "Headline": "සුරාබදු දෙපාර්තමේන්තුවේ නව කොමසාරිස් ජනරාල්වරයා වැඩ අරඹයි",
       "News Content": "ශ්‍රී ලංකා සුරාබදු දෙපාර්තමේන්තුවේ අභිනව සුරාබදු කොමසාරිස් ජනරාල් ලෙස එම්.ජේ. ගුණසිරි අද (16) එම ධුරයේ රාජකාරී ආරම්භ කර කළා.\nඒ, සුරාබදු මූලස්ථානයේදීයි.\nඔහු වසර 33ක රාජ්‍ය ආදායම් කළමනාකරණ ක්ෂේත්‍රයේ පළපුරුද්දක් සහිත නිලධාරියෙක්.\nකොළඹ විශ්ව විද්‍යාලයේ ආදී විද්‍යාර්ථියෙකු වන ඔහු එම විශ්ව විද්‍යාලයේම පශ්චාත් උපාධි ලාභියෙකු ද වනවා.\nවැඩ භාරගැනීමෙන් අනතුරුව මාධ්‍ය සාකච්ඡාවකට සහ මූලස්ථාන කාර්ය මණ්ඩල රැස්වීමකටත්, වීඩියෝ තාක්ෂණය ඔස්සේ පැවති ප්‍රාදේශීය ප්‍රධානීන්ගේ රැස්වීමකටත් ඔහු එක්වුණා.\nඅනතුරුව සුරාබදු මූලස්ථානය නිරීක්ෂණය කළ නව කොමසාරිස් ජනරාල්වරයා සුරාබදු මූලස්ථානයට පිවිසෙන මහජනතාව සඳහා පෝලිම් කළමනාකරණ දත්ත පද්ධතියක් ස්ථාපනය කිරීමට වහාම උපදෙස් ලබා දී තිබෙනවා.",
       "URL": "https://www.hirunews.lk/257198/සුරාබදු-දෙපාර්තමේන්තුවේ-නව-කොමසාරිස්-ජනරාල්වරයා-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=2271"
}