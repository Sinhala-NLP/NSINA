{
       "Source": "hirunews",
       "Timestamp": "Monday, 02 May 2022 - 7:48",
       "Headline": "මෙරට විද්වතුන් දෙපළක් ජපන් රජයේ ඇගයීමට",
       "News Content": "ජපානය විසින් මෙරට විද්වතුන් දෙපළකට සම්මාන ප්‍රදානය කර තිබෙනවා.\nඒ අප්‍රේල් මස 29 වැනි දින ජපන් තානාපති කාර්යාලය විසින්.\nජපානය සහ ශ්‍රී ලංකාව අතර ශාස්ත්‍රීය හුවමාරුව සහ අන්‍යෝන්‍ය අවබෝධය ප්‍රවර්ධනය කිරීම සඳහා දක්වන ලද සුවිශේෂි දායකත්වය අගයමිනුයි, මෙම ප්‍රදානයන් සිදු කෙරුණේ.\nඑහිදී දේශමාන්‍ය මහාචාර්ය ලක්ෂ්මන් “The Order of the Rising Sun, Gold Rays with Neck Ribbon” හා කළ්‍යාණි සිරිසීලි ලක්ෂ්මන් මහත්මිය “The Order of the Rising Sun, Gold Rays with Rosette” යන සම්මානයන්ගෙන් පිදුම් ලැබුවා.\nකොළඹ විශ්වවිද්‍යාලයේ හිටපු උපකුලපතිවරයෙකු මෙන්ම ශ්‍රී ලංකා මහ බැංකුවේ හිටපු අධිපතිවරයෙකු ද වූ දේශමාන්‍ය මහාචාර්ය වැලිගමගේ දොන් ලක්ෂ්මන් ශ්‍රී ලංකාව තුළ ජපන් අධ්‍යයන වැඩසටහන ප්‍රවර්ධනය කළ අතර, ජපන් විශ්ව විද්‍යාල සහ පර්යේෂණ ආයතන කිහිපයකම බාහිර ශාස්ත්‍රඥයෙකු ලෙස ඉගැන්වීම්වල යෙදීමෙන් හා ඒකාබද්ධ පර්යේෂණ සිදු කිරීමෙන් අධ්‍යාපනික හා ශාස්ත්‍රීය අන්තර්ක්‍රියා වැඩි දියුණු කිරීමට කටයුතු කළා.\nශ්‍රී ලංකා - ජපන් සබඳතාවයේ 50 වැනි සංවත්සරය වෙනුවෙනුයි මෙම සේවයන් අගයනු ලැබුවේ.",
       "URL": "https://www.hirunews.lk/303295/මෙරට-විද්වතුන්-දෙපළක්-ජපන්-රජයේ-ඇගයීමට",
       "Category": "Local News",
       "Parent URL": "https://www.hirunews.lk/local-news.php?pageID=1197"
}