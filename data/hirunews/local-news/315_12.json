{
       "Source": "hirunews",
       "Timestamp": "Friday, 26 May 2023 - 15:38",
       "Headline": "බිත්තර ඇතුළු ද්‍රව්‍ය කිහිපයක් සොරකම් කළ අයෙක් අත්අඩංගුවට",
       "News Content": "බිත්තර පහළොවක් සොරකම් කළ පුද්ගලයෙකුව හික්කඩුව පොලීසිය විසින් ඊයේ(26) අත්අඩංගුවට ගෙන තිබෙනවා .\nඅත්අඩංගුවට 53 හැවිරිදි පුද්ගලයා හික්කඩුව ප්‍රදේශයේ පදිංචිකරුවෙකි.\nහික්කඩුව ප්‍රදේශයේ හෝටලයක මුළුතැන්ගෙයකින් සැකකරු මෙම බිත්තර සොරාගෙන ඇති බව පොලිසිය පවසනවා.\nබිත්තර වලට අමතරව පිහියක් හා සූරියකාන්ත තෙල් ලීටර් තුනක් ද සොරා ගෙන ඇති බවට හෝටල් හිමිකරු විසින් පොලිසියට පැමිණිල්ලක් ඉදිරිපත් කර තිබෙනවා.\nපොලීසිය වැඩිදුරටත් පවසන්නනේ සැකකරු විසින් සොරා ගත් බිත්තර ඇතුළු භාණ්ඩ ජපානයෙන් ගෙන්වන ලද ඒවා බවත් එහි වටිනාකම ලක්ෂ එකහමාර ඉක්මවන බවයි.",
       "URL": "https://www.hirunews.lk/336292/බිත්තර-ඇතුළු-ද්‍රව්‍ය-කිහිපයක්-සොරකම්-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=315"
}