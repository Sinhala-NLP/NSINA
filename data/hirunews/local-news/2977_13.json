{
       "Source": "hirunews",
       "Timestamp": "Tuesday, 31 December 2019 - 6:57",
       "Headline": "කපා කොටා ඝාතනය කළ පුද්ගලයෙකුගේ මළ සිරුරක් කිලිනොච්චියෙන් හමුවෙයි (ඡායාරූප)",
       "News Content": "කිලිනොච්චිය, මලයාලපුරම් ප්‍රදේශයේදී කපා කොටා ඝාතනය කරන ලද පුද්ගලයෙකුගේ මළ සිරුරක් ඊයේ (30) රාත්‍රියේ සොයාගෙන තිබෙනවා.\nකිලිනොච්චිය, මලයාලපුරම් ප්‍රදේශයේ පදිංචිව සිටි 38 හැවිරිදි පුද්ගලයකුගේ මළ සිරුරක් මෙලෙස හමුවූ බවයි කිලිනොච්චිය පොලිසිය පැවසුවේ.\nඝාතනයට නිශ්චිත හේතුවක් මෙතෙක් අනාවරණය වී නොමැති අතර මළ සිරුර සම්බන්ධයන් වන පශ්චාත් මරණ පරීක්ෂණය කිලිනොච්චිය රෝහල් මෘත ශරීරාගාරයේදී සිදුකිරීමට නියමිත බවයි අප වාර්තාකරු සඳහන් කළේ.\nකෙසේ වෙතත් පෞද්ගලික ආරවුලක් මත ඇති වු ගැටුමක් ඝාතනයට හේතුවන්නට ඇති බවට ආරක්ෂක අංශ සැකපළ කරනවා.\nඡායාරූප - වවුනියාව, මාධව කුලසූරිය",
       "URL": "https://www.hirunews.lk/231284/කපා-කොටා-ඝාතනය-කළ-පුද්ගලයෙකුගේ-මළ-සිරුරක්-කිලිනොච්චියෙන්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2977"
}