{
       "Source": "hirunews",
       "Timestamp": "Sunday, 30 July 2017 - 12:41",
       "Headline": "මැතිවරණ කොමිසමෙන් පක්ෂ ලේකම්වරුන්ට කැඳවීමක්",
       "News Content": "පළාත්පාලන මැතිවරණය සම්බන්ධයෙන් පක්ෂ ලේකම්වරුන් සමග ලබන අගෝස්තු 4 වනදා විශේෂ සාකච්ඡාවක් පැවැත්වෙන බව මැතිවරණ කොමිසමේ සභාපති මහින්ද දේශප්‍රිය පවසනවා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ දේශපාලන පක්ෂවල නිත්‍ය නියෝජිතයන්ද එම සාකච්ඡාව සඳහා කැඳවා ඇති බවයි.\nමෙම සාකච්ඡාව අගෝස්තු 4 වනදා රාජගිරියේ පිහිටි මැතිවරණ කොමිසමේ දී දවස පුරා පැවැත්වීමටයි සැළසුම් කර ඇත්තේ.\nපළාත්පාලන මැතිවරණ ක්‍රමයේ සංශෝධන පමාවීම පිළිබඳවද අදාළ සාකච්ඡාවේදී අදහස් හුවමාරු කරගැනීමට නියමිත බව සඳහන්.\nඅවසන් වරට මෙවැනි සාකච්ඡාවක් පවත්වා ඇත්තේ පසුගිය ජූනි 27 වනදායි.",
       "URL": "https://www.hirunews.lk/167130/මැතිවරණ-කොමිසමෙන්-පක්ෂ-ලේකම්වරුන්ට-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4395"
}