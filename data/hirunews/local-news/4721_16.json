{
       "Source": "hirunews",
       "Timestamp": "Friday, 06 January 2017 - 12:35",
       "Headline": "මැනින් වෙළදපොළේ තාවකාලික වෙනසට වෙළදුන්ගේ විරෝධය",
       "News Content": "පිටකොටුව - මැනින් වෙළදපොල සැලසුම් කර ඇති පරිදි පෑලියගොඩ පිහිටි මත්ස්‍ය වෙළදපොල අසලට ගෙන නොගොස් වෙනත් ස්ථානයකට ගෙන යාමේ උත්සාහයක් පවතින බව මැනින් මාර්කට් පොදු වෙළද සමිතිය පවසනවා.\nඑහි සභාපති ලාල් හෙට්ටිගේ හිරු ප්‍රවෘත්ති අංශයට කියා සිටියේ එම තීරණයට සිය වෙළදුන් විරෝධය පළ කරන බවයි.\nමේ සම්බන්ධයෙන් අප මහනගර සහ බස්නාහිර පළාත් සංවර්ධන අමාත්‍යාංශයේ ලේකම් නිහාල් රූපසිංහගෙන් විමසීමක් කළ අතර, ඔහු කියා සිටියේ වෙළදුන්ගේ කැමැත්තකින් තොරව කිසිදු තීරණයක් නොගන්නා බවයි.",
       "URL": "https://www.hirunews.lk/151434/මැනින්-වෙළදපොළේ-තාවකාලික-වෙනසට-වෙළදුන්ගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4721"
}