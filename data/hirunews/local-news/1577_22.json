{
       "Source": "hirunews",
       "Timestamp": "Sunday, 07 November 2021 - 17:28",
       "Headline": "නිධන් හැරූ පොලිස් සැරයන්වරයා ඇතුළු සිව්දෙනා රිමාන්ඩ්",
       "News Content": "තෙල්දෙණිය - මැද මහනුවර ප්‍රදේශයේ නිධන් හාරමින් සිටියදී අත්අඩංගුවට ගත් පොලිස් සැරයන්වරයා ඇතුළු 4 දෙනා ලබන 22 වන දා දක්වා රක්ෂිත බන්ධනාගාරගත කර තිබෙනවා.\nඒ, ඔවුන් අද තෙල්දෙනිය මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nමෙම පොලිස් සැරයන්වරයා 58 හැවිරිදි කටාන පොලිස් අභ්‍යාස විද්‍යාලයට අනුයුක්තව සේවය කරන අයෙක්.\nඔහු සමඟ අත්අඩංගුවට පත් සෙසු පුද්ගලයින් තිදෙනා සැරයන්වරයාගේ සොහොයුරන් බවටයි පොලීසිය ප්‍රකාශ කළේ.",
       "URL": "https://www.hirunews.lk/287292/නිධන්-හැරූ-පොලිස්-සැරයන්වරයා-ඇතුළු-සිව්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1577"
}