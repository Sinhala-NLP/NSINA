{
       "Source": "hirunews",
       "Timestamp": "Saturday, 23 April 2022 - 10:30",
       "Headline": "රංගන ශිල්පී ජෙහාන් අප්පුහාමිගේ සහයට පැමිණි මහින්ද දේශප්‍රිය (ඡායාරූප) (වීඩියෝ)",
       "News Content": "පාස්කු ඉරුදින එල්ල වූ ත්‍රස්ත ප්‍රහාරයේ වින්දිතයන්ට සාධාරණය ඉල්ලා මීගමුව කටුවාපිටියේ සිට ගාලු මුවදොර විරෝධතා භූමිය දක්වා කුරුසියක් කර තබාගෙන පා ගමනින් පැමිණෙන රංගන ශිල්පී ජෙහාන් අප්පුහාමි ඊයේ ගාලු මුවදොර පිටියට පැමිණියා.\nඔහු සිය ගමන ආරම්භ කර තිබුණේ මීට දින කිහිපයකට පෙර කටුවාපිටිය දේවස්ථානයට ගොස් ආශීර්වාද ලබාගනිමින් අනතුරුවයි.\nඉතා විශාල ප්‍රමාණයේ කුරුසියක් ක‍ර තබාගෙන කිලෝමීටර 40 ක පමණ දුරක් පැමිණි මෙම අවස්ථාවට මැතිවරණ කොමිසමේ හිටපු සභාපති මහින්ද දේශප්‍රිය ද එක්ව සිටියා.\nඒ හැඳල හන්දියටයි.\nඑහි ඡායාරූපයක් මේ වන විට සමාජ මාධ්‍ය ජාලා වල සංසරණය වෙමින් පවතිනවා.",
       "URL": "https://www.hirunews.lk/302600/රංගන-ශිල්පී-ජෙහාන්-අප්පුහාමිගේ-සහයට-පැමිණි-මහින්ද-දේශප්‍රිය-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1214"
}