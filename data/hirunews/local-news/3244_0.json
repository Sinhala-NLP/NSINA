{
       "Source": "hirunews",
       "Timestamp": "Wednesday, 17 July 2019 - 11:22",
       "Headline": "යතුරුපැදි අනතුරකින් දෙදෙනෙකු රෝහලේ",
       "News Content": "හැටන්, නුවරඑලිය ප්‍රධන මාර්ගයේ දිඹුලපතන ප්‍රදේශයෙදී යතුරුපැදියක් සහ මෝටර් රථයක් මුහුණට මුහුණ ගැටීමෙන් සිදු වූ අනතුරකින් යතුරුපැදිකරු  හා පසුපදීකරු තුවාල ලබා කොටගල රෝහලට ඇතුලත් කර තිබෙනවා.\nමෙසේ අනතුරට පත්වුයේ අවිස්සාවේල්ල, කොස්ගම ප්‍රදේශයේ සිට නුවරඑලිය දක්වා යතුරුපැදි 10 කින් සමන්විත විසි දෙනෙකුගේ කණ්ඩායමක් විනෝද චාරිකාවක් සඳහා නුවරඑළිය වෙත පැමිණ නැවත යමින් සිටියදී ඉන් එක් යතුරුපැදියක් හා ගිනිගත්හේන කලවැල්දෙණිය ප්‍රදේශයේ නෑදෑ නිවසකට පැමිණ සිට, සිය ගම ප්‍රදේශය වන බදුල්ල දක්වා ගමන් කරමින් සිටි මෝටර් රථයක්.\nඅනතුර ඊයේ 16 පස්වරු 6.15 ට පමණ සිදුවී ඇති බවයි දිඹුලපනත පොලිසිය පැවසුවා.\nඑම අනතුරට භාජනය වූ යතුරුපැදියේ ගමන්කරමින් සිටි තරුණයින් දෙදෙනා කොටගල රෝහලේ නේවාසිකව ප්‍රතිකාර ලබන අතර ඔවුන්ගේ තත්වය බරපතල නොවන බව එම රෝහලේ ප්‍රකාශකයෙකු සඳහන් කළා.\nවංගු සහිත මාර්ගයේ අධික වේගයෙන් ගමන් කරමින් සිටි යතුරුපැදිකරුවන් වංගු සහිත ස්ථානයේ තවත් යතුරුපැදියක් පසුකරයාමට උත්සහ කිරීමත් සමග පාලනයෙන් මිදී තම මන්තිරුවෙන් පිට පැන විරුද්ධ දෙසින් පැමිණි මෝටර් රථයේ ගැටීමෙන් අනතුර සිදු වී තිබෙනවා.\nසිද්දිය සම්බන්ධයෙන් දිඹුලපතන පොලිසිය වැඩිදුර පරිෂණ පවත්වනවා.",
       "URL": "https://www.hirunews.lk/220472/යතුරුපැදි-අනතුරකින්-දෙදෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3244"
}