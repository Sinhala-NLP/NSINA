{
       "Source": "hirunews",
       "Timestamp": "Sunday, 01 July 2018 - 7:38",
       "Headline": "විසිවන උපන් දිනය සමරන හිරු, දවස් විස්සෙන් කාර් විස්සක් පිරිනැමීමට සූදානම් - හිරු එෆ්.එම්. ශ්‍රාවකයන්ට සතිපතා ට්‍රක් රථයක්",
       "News Content": "ශ්‍රී ලාංකේය මාධ්‍ය ඉතිහාසයේ එදා මෙදා තුර දැවැන්තම තෑගි කන්දරාව ලබාදෙමින්  හිරු 20 වන සංවත්සරය වෙනුවෙන් හිරුට විස්සයි, තෑගි වැස්සයි වැඩසටහන යටතේ ලක්ෂ ගණනක් වටිනා ට්‍රක් රථ ශ්‍රාවක ඔබ වෙත තිළිණ කිරීම අද පෙරවරුවේ ආරම්භ වුණා.\nමීට අමතරව මෝටර් රථ විස්සක් ප්‍රදානය කිරීමටද හිරු සූදානමින් සිටිනවා.\nහිරු එෆ්.එම්. ශ්‍රාවකයන් වෙනුවෙන් එකක් රුපියල් ලක්ෂ දාහතහමාරකට වැඩි වටිනාකමින් යුත් මහේන්ද්‍රා සුප්රෝ ට්‍රක් රථ අද සිට සතිපතා ඔබ වෙත තිළිණ කරනු ලබන්නේ හිරුගේ 20වන අභිමානවත් සංවත්සරය වෙනුවෙන්.\nමීට අමතරව හිරු ටී.වී, ප්‍රේක්ෂකයන් වෙනුවෙන් එකක් රුපියල් ලක්ෂ 25ක් වටිනා අති නවීන සුඛෝපභෝගී මහේන්ද්‍රා රෙවා මෝටර් රථ 20ක් හිමි කර දීමට හිරු,  සූදානම්.\nරුපියල් ලක්ෂ 500 කට අධික වටිනාකමින් යුත්  මෝටර් රථ ඔබ වෙත තිළිණ කෙරෙන්නේ හිරුට විස්සයි, දවස් විස්සෙන් කාර් විස්සයි වැඩසටහනෙන්. හිරු ටෙලි පෙරහර බලන සැමට ඊට අවස්ථාව හිමිවනවා.\nඑහිදී සතියේ දින 5 ම රාත්‍රී 7.30 සිට 9.55 දක්වා හිරු ටී.වී. ටෙලි පෙරහර නරඹන ඔබට දිනපතා එකක් රුපියල් ලක්ෂ 25 ක් වටිනා අති නවීන සුඛෝපභෝගී මහේන්ද්‍රා රෙවා මෝටර් රථ විස්සක් පහසුවෙන් දිනා ගැනීමට හැකියාව ලැබෙනවා.\n20 වසරක හිරු අභිමානය වෙනුවෙන් සෑම දිනකම මෙලෙස මෝටර් රථයක් ඔබට තිළිණ කිරීමට හිරුට විස්සයි, දවස් විස්සෙන් කාර් විස්සයි වැඩසටහනෙන් අප සූදානම්.\nගුවන් විදුලි ඉතිහාසය උඩු යටිකුරු කරමින් හිරු එෆ්.එම්. ශ්‍රාවකයන් වෙනුවෙන් රුපියල් ලක්ෂ 350කට අධික වටිනාකමින් යුත් මහේන්ද්‍රා සුප්රෝ ට්‍රක් රථ මීට සමාගමීව තිළිණ කරන්නට ද 20 වන සංවත්සරය වෙනුවෙන් හිරු සියලූ කටයුතු සූදානම් කර අවසන්.\nඑහිදී එකක් රුපියල් ලක්ෂ දාහතහමාරකට වැඩි වටිනාකමින් යුත් මෙම ට්‍රක් රථ හිමි කර ගැනීමට ඔබට හැකියාව ලැබෙනවා.\nහිරුට සවන් දෙන සැමට පහසුවෙන් ඊට අවස්ථාව සලසා ගත හැකිවීම ද විශේෂත්වයක්.\nශ්‍රී ලාංකීය මාධ්‍ය කලාව තුළ ප්‍රේක්ෂකයන් සහ අසන්නන් වෙනුවෙන් මෙවැනි අති දැවැන්ත තෑගි කන්දරාවක් ලබාදෙන පළමු අවස්ථාව මෙය වනවා.\nහිරුගේ 20 වන සංවත්සරයේදී  හිරු ටී.වී. සහ හිරු එෆ්.එම්. සමඟ බැදුණු සැමට මෙලෙස අති දැවැන්ත තෑගි කන්දරාවක් පිදෙන්නේ හිරු සතු වටිනාම වත්කම, ප්‍රේක්ෂක, ශ්‍රාවක ඔබ වන නිසාවෙන්.",
       "URL": "https://www.hirunews.lk/194255/විසිවන-උපන්-දිනය-සමරන-හිරු-දවස්-විස්සෙන්-කාර්-විස්සක්-පිරිනැමීමට-සූදානම්-හිරු-එෆ්-එම්-ශ්‍රාවකයන්ට-සතිපතා-ට්‍රක්-රථයක්",
       "Category": "Local News",
       "Parent URL": "https://www.hirunews.lk/local-news.php?pageID=3870"
}