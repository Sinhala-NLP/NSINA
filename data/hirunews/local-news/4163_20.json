{
       "Source": "hirunews",
       "Timestamp": "Wednesday, 20 December 2017 - 16:06",
       "Headline": "අක්බාර් ටවුන් ද, එඬේරමුල්ල 2 ද ?",
       "News Content": "මහර ප්‍රාදේශීය සභා  බල ප්‍රදේශය තුල ග්‍රාම සේවා වසම් 04ක් එකතුකර අක්බාර් ටවුන් ලෙස  නම් කිරීම සම්බන්ධයෙන් කඩිනම් විසදුමක් ඉල්ලා එඩේරමුල්ල ජනතා උරුමයන් සුරුකීමේ ව්‍යාපාරයේ නියෝජිතයින් පිරිසක්, ප්‍රදේශයේ ජනතාවගේ අත්සනින් යුතු සන්දේශයක් පළාත් සභා සහ පළාත් පාලන අමාත්‍ය ෆයිසර් මුස්තෆා වෙත අද(20) භාරදුන්නා.\nමැතිවරණ කොමිෂන් සභාවේ සභාපති මහින්ද දේශප්‍රිය  දුරකථනයෙන් ඇමතූ අමාත්‍යවරයා , එම කොට්ටාශය එඩේරමුල්ල 2 ලෙස නම් කිරීම සම්බන්ධයෙන්  සාකච්ඡා කර අදාල කමිටු නිර්දේශය ලබා ගෙන ඒ පිළිබදව වන සංශෝධනය වහාම ඉදිරිපත් කිරීමට  බලාපොරොත්තු වන බව ප්‍රකාශ කළා.\nමෙම බල ප්‍රදේශය අක්බාර් ටවුන් ලෙස නම් කිරීම තමන් විසින් හෝ පළාත් සභා සහ පළාත් පාලන අමාත්‍යාංශය විසින් ගත් තීරණයක්  නොවන බවත් දිස්ත්‍රික් ලේකම්වරයාගේද නිර්දේශ සහිතව  අශෝක පීරිස් ගේ ප්‍රධානත්වයෙන් යුතු අභියාචනා විමර්ශන කමිටුව විසින් ඉදිරිපත් කළ වාර්තාවට ඇතුලත් කර ඇති බවත් අමාත්‍යවරයා වැඩිදුරටත් ප්‍රකාශ කර තිබෙනවා.",
       "URL": "https://www.hirunews.lk/178887/අක්බාර්-ටවුන්-ද-එඬේරමුල්ල-2",
       "Category": "Local News",
       "Parent URL": "https://www.hirunews.lk/local-news.php?pageID=4163"
}