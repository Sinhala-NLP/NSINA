{
       "Source": "hirunews",
       "Timestamp": "Monday, 18 November 2019 - 18:55",
       "Headline": "ජනමතයට ගරු කිරීමට දේශපාලනඥයින් ක්‍රියා කළ යුතුයි - විපක්ෂ නායක",
       "News Content": "ජනමතයට ගරු කිරීමට දේශපාලනඥයින් කටයුතු කළ යුතු බව විපක්ෂ නායක මහින්ද රාජපක්ෂ පවසනවා. විපක්ෂ නායකවරයාගේ 74 වන ඡන්ම දිනයට සමගාමීව නාරාහේන්පිට - අභයාරාම විහාරස්ථානයේ අද පැවති කිරිඅම්මාවරුන්ගේ දානයකට සහභාගි වීමෙන් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියා.\nකොළඹ - විජේරාම මාවතේ පිහිටි විපක්ෂ නායක නිල නිවසේ ද උපන්දින සැමරුම් උත්සවයක් සංවිධානය කර තිබුණා.\nමේ අතර, නව ජනාධිපති ගෝඨාභය රාජපක්ෂ ට්විටර් පණිවුඩයක් නිකුත් කරමින් විපක්ෂ නායක මහින්ද රාජපක්ෂගේ ඡන්ම දිනය වෙනුවෙන් සුබ පැතුම් එක් කළා.\nදේශය නැවතත්, ඔබෙන් සේවය ඉල්ලා සිටින කාලය මෙය බව ජනාධිපතිවරයා එම පණිවුඩයෙහි සටහන් කර තිබුණා.",
       "URL": "https://www.hirunews.lk/228505/ජනමතයට-ගරු-කිරීමට-දේශපාලනඥයින්-ක්‍රියා-කළ-යුතුයි-විපක්ෂ-නායක",
       "Category": "Local News",
       "Parent URL": "https://www.hirunews.lk/local-news.php?pageID=3042"
}