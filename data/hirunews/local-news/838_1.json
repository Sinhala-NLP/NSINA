{
       "Source": "hirunews",
       "Timestamp": "Wednesday, 28 September 2022 - 20:21",
       "Headline": "ආරක්ෂක අංශ ප්‍රධානීන් වැඩබලන ආරක්ෂක අමාත්‍යවරයා හමුවෙයි",
       "News Content": "නාවික හා ගුවන් හමුදාපතිවරුන් සහ ශ්‍රී ලංකා වෙරළාරක්‍ෂක දෙපාර්තමේන්තුවේ අධ්‍යක්ෂ ජෙනරාල්වරයා ආරක්‍ෂක රාජ්‍ය අමාත්‍යාංශයේ දී වැඩබලන ආරක්‍ෂක අමාත්‍ය ප්‍රමිත බණ්ඩාර තෙන්නකෝන් හමුවුනා.\nඒ අනුව නාවික හමුදාපති වයිස් අද්මිරාල් නිශාන්ත උළුගේතැන්න, ගුවන් හමුදාපති එයාර් මාර්ෂල් සුදර්ශන පතිරණ සහ ශ්‍රී ලංකා වෙරළාරක්‍ෂක දෙපාර්තමේන්තුවේ අධ්‍යක්ෂ ජෙනරාල් රියර් අද්මිරාල් අනුර ඒකනායක වැඩබලන ආරක්‍ෂක අමාත්‍යවරයා හමුවුනා.\nමෙහිදී විශේෂයෙන් අන්‍යෝන්‍ය අවශ්‍යතා කෙරෙහි ඇති ක්ෂේත්‍ර පිළිබඳව සාකච්ඡාවට ලක්වුනා.\nනාවික හා ගුවන් හමුදාපතිවරුන් සහ ශ්‍රී ලංකා වෙරළාරක්‍ෂක අධ්‍යක්ෂ ජෙනරාල්වරයා ආරක්‍ෂක රාජ්‍ය අමාත්‍යවරයා ලෙස වැඩ භාර ගැනීම සම්බන්ධයෙන් අමාත්‍යවරයා වෙත සිය උණුසුම් සුබපැතුම් පළ කළා.\nජනාධිපති රනිල් වික්‍රමසිංහගේ නිල විදේශ සංචාරය අතරතුර වැඩබලන ආරක්‍ෂක අමාත්‍යවරයා ලෙස රාජ්‍ය අමාත්‍ය ප්‍රමිත බණ්ඩාර තෙන්නකෝන් පත්කරනු ලැබුවා.\nසාකච්ඡාවෙන් අනතුරුව ඔවුන්ගේ සංචාරයන් සනිටුහන් කිරීම සඳහා පැමිණි නිලධාරීන් විසින් අමාත්‍යවරයා වෙත සමරු සිහිවටන ප්‍රදානය කිරීම ද සිදුවිය.",
       "URL": "https://www.hirunews.lk/316554/ආරක්ෂක-අංශ-ප්‍රධානීන්-වැඩබලන-ආරක්ෂක-අමාත්‍යවරයා-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=838"
}