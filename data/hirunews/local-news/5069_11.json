{
       "Source": "hirunews",
       "Timestamp": "Thursday, 28 April 2016 - 10:15",
       "Headline": "LTTE නායකයන් අත්අඩංගුවට ගැනීම ගැන ආරක්ෂක ලේකම්ගෙන් පැහැදිලි කිරීමක්",
       "News Content": "හිටපු එල් ටී ටී ඊ ප්‍රාදේශීය නායකයන් පිරිසක් අත්අඩංගුවට ගෙන ඇත්තේ දින කිහිපයකට ඉහතදී උතුරෙන් මරාගෙන මැරෙන ඇදුම් කට්ටල සහ පුපුරන ද්‍රව්‍ය හමුවීම සම්බන්ධයෙන් පැවැත්වෙන විමර්ශන වලට අදාලව බව ආරක්ෂක ලේකම් කරුණාසේන හෙට්ටිආරච්චි පවසනවා.\nබී බී සී සංදේශය සමග අදහස් දක්වමින් ඔහු  ප්‍රකාශ කර ඇත්තේ  පොලිස් ත්‍රස්ත විමර්ශන කාර්යාංශය මෙම අත්අඩංගුවට ගැනීම් සිදුකර ඇති බවයි.\nහිටපු එල් ටී ටී ඊ නායකයකු වන රාම් සහ ඔහුගේ යටතේ කටයුතු කල නගුලන්  පසුගියදා අත්අඩංගුවට ගැනුනා.\nකෙසේවෙතත් ශ්‍රී ලංකාවේ ජාතික ආරක්ෂාවට කිසිදු තර්ජනයක් එල්ල වී නොමැති බවයි ආරක්ෂක ලේකම් කරුණාසේන හෙට්ටිආරච්චි  බී බී සී සංදේශයට ප්‍රකාශ කර ඇත්තේ.",
       "URL": "https://www.hirunews.lk/131933/ltte-නායකයන්-අත්අඩංගුවට-ගැනීම-ගැන-ආරක්ෂක-ලේකම්ගෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=5069"
}