{
       "Source": "hirunews",
       "Timestamp": "Thursday, 24 May 2018 - 13:59",
       "Headline": "ගෙල කපා ඝාතනය කළ පුද්ගලයෙකුගේ මළ සිරුරක් හමුවෙයි (ඡායාරූප)",
       "News Content": "මුලතිව්,සෙල්වපුරම් ප්‍රදේශයේ කැළැවක් ආසන්නයේ තිබී ගෙල කපා ඝාතනය කළ පුද්ගලයෙකුගේ මළ සිරුරක් ඊයේ (23) රාත්‍රියේ සොයාගත් බව මුලතිව් පොලිසිය පවසනවා.\nපොලිසිය පැවසූවේ ඊයේ(23) දහවල් සිට අතුරුදහන්ව සිටි පුද්ගලයෙකුගේ මළ සිරුරක් එලෙස සොයාගත් අතර, මුලතිව් මහේස්ත්‍රාත් එස්.ලෙනින්කුමාර්ගේ ප්‍රධානත්වයෙන් මහේස්ත්‍රාත් පරීක්ෂණ අද(24) උදැසන සිදුකළ බවයි.\nඅදාළ පුද්ගලයාගේ යතුරුපැදිය සෙල්වපුරම් ප්‍රදේශයේ රා තැබෑරුමක් අසළ තිබි ඇති අතර,අදාළ යතුරුපැදිය සම්බන්ධයෙන් සොයා බැලීමේදී මළ සිරුර හමුවි ඇති බවද පොලිසිය සදහන් කළා.\nපොලිසිය පැවසූවේ වර්ධරාජා සදානිසන් නමැති 28 හැවිරිදි තරුණයෙකුගේ මළ සිරුරක් එලෙස සොයාගත් බවයි.\nමියගිය පුද්ගලයාගේ ගෙල තියුණු ආයුධයකින් කපා දමා ඇති අතර, සිරුරේ ස්ථාන කිහිපයක කැපුම් තුවාල පවතින බවද මූලික පරීක්ෂණයන්ගෙන් අනාවරණය වී ඇති බවද පොලිසිය සඳහන් කළා.\nපොලිසිය වැඩිදුරටත් පැවසූවේ මළ සිරුර සම්බන්ධයෙන් පශ්චාත් මරණ පරීක්ෂණ පැවැත්වීම වෙනුවෙන් සිරුර යාපනය රෝහල වෙත යොමුකොට ඇති බවයි.\nසිද්ධිය සම්බන්ධයෙන් මුලතිව් පොලිසිය වැඩිදුර පරීක්ෂණ මෙහෙයවනවා.\nඡායාරූප - වවුනියාව මාධව කුලසූරිය",
       "URL": "https://www.hirunews.lk/191466/ගෙල-කපා-ඝාතනය-කළ-පුද්ගලයෙකුගේ-මළ-සිරුරක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3929"
}