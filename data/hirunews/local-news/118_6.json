{
       "Source": "hirunews",
       "Timestamp": "Monday, 07 August 2023 - 9:35",
       "Headline": "විදෙස් ජාතික කාන්තාවකට පහර දී භාණ්ඩ කොල්ලකෑමට  තැත් කළ පුද්ගලයින් අත්අඩංගුවට",
       "News Content": "චීන ජාතික කාන්තාවට පහර දී ජංගම දුරකථනයක් පැහැර ගැනීමට තැත් කළ සැකකරුවන් දෙදෙනෙකු නාවලපිටිය පොලීසිය විසින් අත්අඩංගුවට ගෙන තිබෙනවා.\nමහනුවර සිට  නානුඔය දක්වා දුම්රියෙන් ගමන් කරමින් සිටි මෙම චීන ජාතික කාන්තාව සිය ජංගම දුරකතනයෙන් අවට ප්‍රදේශය වීඩියෝ ගත කර තිබෙනවා . එම අවස්ථාවේ දුම්රිය මාර්ගය අයිනේ සිටි මෙම සැකකරුවන් දෙදෙනා පොල්ලකින් ඇයගේ අතට පහර දී තිබෙන බව පොලිසිය පවසයි.\nචීන ජාතික කාන්තාවගේ මග පෙන්වන්නා විසින්  පොලිසියට සිදු කළ පැමිණිල්ලක් අනුව විමර්ශන සිදුකර  අත්අඩංගුවට ගත් සැකකරුවන්  අද දින   අධිකරණයට ඉදිරිපත් කිරීමට නියමිත බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/343914/විදෙස්-ජාතික-කාන්තාවකට-පහර-දී-භාණ්ඩ-කොල්ලකෑමට-තැත්-කළ-පුද්ගලයින්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=118"
}