{
       "Source": "hirunews",
       "Timestamp": "Tuesday, 15 August 2023 - 9:53",
       "Headline": "මීගමුව - පිටිපන ලෙල්ලමේ දී තරුණයෙකු වෙඩි තබා ඝාතනය කිරීමේ සිද්ධියට සැකකරුවෙකු අත්අඩංගුවට",
       "News Content": "මීගමුව - පිටිපන ලෙල්ලමේ දී පසුගිය සෙනසුරාදා තරුණයෙකු වෙඩිතබා ඝාතනය කිරීමේ සිද්ධියට ආධාර අනුබල දුන් පුද්ගලයෙකු අත්අඩංගුවට ගෙන තිබෙනවා.\nමීගමුව කොට්ඨාස අපරාධ විමර්ශන අංශය මෙලෙස අත්අඩංගුවට ගෙන ඇත්තේ, බඩල්ගම - කෙහෙල්ඇල්ල ප්‍රදේශයේ පදිංචිකරුවෙක්.\nඝාතනයට ලක්වූ 25 හැවිරිදි තරුණයා ලෙල්ලමට ඇතුළත් කරන වාහන සඳහා ප්‍රවේශ පත්‍ර නිකුත් කරන්නා වන අතර වැරදීමකින් මෙම වෙඩි ප්‍රහාරය එල්ල කර ඇති බව අනාවරණය වී තිබෙනවා.\nපොලිසිය ප්‍රකාශ කළේ, අනියම් ප්‍රේම සබඳතාවක් මුල් කරගනිමින් මෙම වෙඩිතැබීම සිදුව තිබුණ ද වෙඩි ප්‍රහාරයට ලක්ව ඇත්තේ, ප්‍රහාරයට කිසිදු සම්බන්ධයන් නොමැති තරුණයෙකු බවයි.\nඊයේ (14) අත්අඩංගුවට ගත් සැකකරුට මීගමුව මහධිකරණයේ නඩු දෙකක් ද පවතිනවා.\nඑසේම මෙම අපරාධය සැළසුම් කිරීම සඳහා යෙදා ගත් බවට සැක කෙරෙන යතුරුපැදිය ද සොයාගත් බවයි පොලිසිය සඳහන් කළේ.",
       "URL": "https://www.hirunews.lk/344878/මීගමුව-පිටිපන-ලෙල්ලමේ-දී-තරුණයෙකු-වෙඩි-තබා-ඝාතනය-කිරීමේ-සිද්ධියට-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=97"
}