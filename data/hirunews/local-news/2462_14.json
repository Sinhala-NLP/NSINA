{
       "Source": "hirunews",
       "Timestamp": "Friday, 11 September 2020 - 10:58",
       "Headline": "අමාත්‍ය ජොන්ස්ටන් ප්‍රනාන්දුට එරෙහි නඩුව කල් යයි",
       "News Content": "සතොස සේවකයන් වෙනත් රාජකාරිවල යෙදවීමෙන් රජයට රුපියල් කෝටි 4 කට අධික පාඩුවක් සිදුකළේ යැයි චෝදනා කරමින් එවකට වෙළඳ අමාත්‍යවරයා ලෙස කටයුතු කළ ජොන්ස්ටන් ප්‍රනාන්දු ඇතුලු තුන්දෙනෙකුට එරෙහිව පවරා ඇති නඩුව ලබන දෙසැම්බර් 4 දක්වා කල් තැබීමට අධිකරණය නියෝග කළා.\nඒ, ඊට අදාළ නඩුව කොළඹ ප්‍රධාන මහේස්ත්‍රාත් ලංකා ජයරත්න හමුවේ අද කැඳවූ අවස්ථාවේදියි.\nඅල්ලස් හෝ දූෂණ විමර්ශන කොමිෂන් සභාව විසින් මෙම නඩුව පවරා ඇත්තේ 2010 සිට 2014 දක්වා කාලය තුළ සතොස සේවකයන් 153 දෙනෙකු ඔවුන්ගේ නිල රාජකාරිවලින් ඉවත් කර වෙනත් රාජකාරිවලට යෙදවූ බවට චෝදනා නගමින්.",
       "URL": "https://www.hirunews.lk/249942/අමාත්‍ය-ජොන්ස්ටන්-ප්‍රනාන්දුට-එරෙහි-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=2462"
}