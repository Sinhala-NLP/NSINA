{
       "Source": "hirunews",
       "Timestamp": "Friday, 22 December 2017 - 19:28",
       "Headline": "එජාපයට එරෙහිව ඩිලාන් පෙරේරා උසාවියට",
       "News Content": "හාලිඇල ප්‍රාදේශීය සභාව සදහා එක්සත් ජාතික පක්ෂය ඉදිරිපත් කළ නාමයෝජනා ලැයිස්තුවට එරෙහිව අධිකරණ ක්‍රියාමාර්ග ගන්නා බව අමාත්‍ය ඩිලාන් පෙරේරා අද ප්‍රකාශ කළා.\nඑසේම මැතිවරණ සමයේ සිදු විය හැකි ප්‍රචණ්ඩ ක්‍රියා අවම කරගැනිමට පොලිසිය යෙදවීම සහ ගතයුතු ක්‍රියාමාර්ග සම්බන්ධයෙන් වන සාකච්ජාවක්ද අද රාජගිරියේ පිහිටි මැතිවරණ කොමිසමේදී පැවත්වුනා.\nඊට මැතිවරණ කොමිසමේ සභාපති මහින්ද දේශප්‍රිය, මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති සී.ඩී.වික්‍රමරත්න ඇතුලූ නිලධාරීන් සහභාගි වී සිටියා.\nනාමයෝජනා භාරදීමෙන් පසු පැවැත්වුණු පෙලපාලි 07 ක් සම්බන්ධයෙන් ද නිතිය ක්‍රියාත්මක කිිරිමට අවශ්‍ය පියවර ගන්නා බව පොලිස් මාධ්‍ය ප්‍රකාශකවරයා මෙහිදී ප්‍රකාශ කළා.\nමේ අතර අම්පාර නගරයේ පිහිටි පොදුජන පෙරමුණට තරග කරන අපේකෂයෙකු ගේ නිවසකට ඊයේ රාත්‍රියේ කිසියම් පිරිසක් අලි වෙඩි ප්‍රහාරයක් එල්ල කර තිබෙනවා. මේ සම්බන්ධයෙන් සොයා බැලීම සදහා ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රි විමලවීර දිසානායකද අද එම ස්ථානයට පැමිණියා.\nමේ අතර ධීවර අමාත්‍යාංශ මගින් ධීවරයින්ට රුපියල් 50000 බැගින් නිවාස ආධාර චෙක්පත් ලබාදීමේ සිද්ධියක් සම්බන්ධයෙන් පැමිිණිලි ලැබී ඇති බව මාතලේ සහකාර මැතිවරණ කොමසාරිස්වරයා සදහන් කලා.\nමාතලේ, ලග්ගල සහ දඹුල්ල ප්‍රදේශයේ තෝරාගත් පිරිසකට මෙම ආධාර ලබා දෙන බවටයි පැමිණිලි ලැබි ඇත්තේ.",
       "URL": "https://www.hirunews.lk/179076/එජාපයට-එරෙහිව-ඩිලාන්-පෙරේරා-උසාවියට",
       "Category": "Local News",
       "Parent URL": "https://www.hirunews.lk/local-news.php?pageID=4160"
}