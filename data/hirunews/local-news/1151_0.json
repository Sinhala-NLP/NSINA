{
       "Source": "hirunews",
       "Timestamp": "Sunday, 22 May 2022 - 17:13",
       "Headline": "ඩීසල් ටොන් 240ක් සමග ඉරාන නෞකාවක් කුවේට් අත්අඩංගුවට",
       "News Content": "රහසිගතව ඩීසල් ටොන් 240ක් රැගෙන යමින් සිටි ඉරාන නෞකාවක් කුවේට් බලධාරීන් විසින් අත්අඩංගුවට ගෙන තිබෙනවා.\nසිය මුහුදු සීමාවේදී නෞකාව අත්අඩංගුවට ගෙන ඇති අතර ඉරාන ජාතිකයින් වන එහි කාර්ය මණ්ඩල සාමාජිකයින් ද කුවේට් අභ්‍යන්තර කටයුතු අමාත්‍යාංශය විසින් සිය භාරයට ගෙන ඇති බවයි විදෙස් මාධ්‍ය වාර්තා කළේ.\nඉරාන නෞකා කාර්ය මණ්ඩලය කුඩා නැව්වලින් නිශ්චිත මිල ගණන් යටතේ ඉන්ධන මිලදී ගන්නා බව සඳහන්.\nජාවාරම් කිරීමේ සිද්ධියේ සියලු කරුණු අනාවරණය කර ගැනීම සඳහා විමර්ශනයක් සිදු කරන බවයි අමාත්‍යාංශය ප්‍රකාශ කර ඇත්තේ.",
       "URL": "https://www.hirunews.lk/305017/ඩීසල්-ටොන්-240ක්-සමග-ඉරාන-නෞකාවක්-කුවේට්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1151"
}