{
       "Source": "hirunews",
       "Timestamp": "Tuesday, 09 May 2017 - 10:23",
       "Headline": "කළුතර දී බන්ධනාගාර බස් රථයට වෙඩි තැබීමේ සිද්ධියට තවත් දෙදෙනෙකු අත්අඩංගුවට",
       "News Content": "කළුතර - එතනමඩල ප්‍රදේශයේදී බන්ධනාගාර බස් රථයකට වෙඩි තැබීමේ සිද්ධිය සම්බන්ධයෙන් තවත් සැකකරුවන් දෙදෙනෙකු කොළඹ අපරාධ කොට්ඨාශය මගින් අත්අඩංගුවට ගෙන තිබෙනවා.\nඅතුරුගිරිය ප්‍රදේශයේ දී ඊයේ මොවුන් අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙලෙස අත්අඩංගුවට ගනු ලැබුවේ 27 හැවිරිදි කඩුවෙල සහ අතුරුගිරිය ප්‍රදේශයේ පදිංචි පුද්ගලයන් දෙදෙනෙක්.\nපසුගිය පෙබරවාරි මස 27 වන දා බන්ධනාගාර බස් රථයකට එල්ල කළ මෙම වෙඩි ප්‍රහාරයෙන් පාතාල කල්ලි සාමාජික සමයං ඇතුළු බන්ධනාගාර රැදවියන් 5 දෙනෙකු සහ බන්ධනාගාර නිලධාරීන් දෙදෙනෙකු ජීවිතක්ෂයට පත්වුණා.\nඊට ආධාර අනුබල දීමේ චෝදනාව යටතේ මොවුන් අත්අඩංගුවට ගත් බවයි පොලිස් මූලස්ථානය සදහන් කළේ.\nපාතාල නායක සමයං ඝාතන සැලසුමට පුද්ගලයන් 20 දෙනෙකු සම්බන්ධ බවට හෙළි වී ඇති බවයි පොලීසිය මීට පෙර ප්‍රකාශ කළේ.\nඉන් පුද්ගලයන් 9 දෙනෙකු මේ වන විටත් අත්අඩංගුවට ගෙන අවසන්.",
       "URL": "https://www.hirunews.lk/160926/කළුතර-දී-බන්ධනාගාර-බස්-රථයට-වෙඩි-තැබීමේ-සිද්ධියට-තවත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4526"
}