{
       "Source": "hirunews",
       "Timestamp": "Thursday, 08 February 2018 - 14:59",
       "Headline": "කෝටි දෙකකට වැඩි වටිනාකමින් යුත් කේරළ ගංජා තොගයක් අත්අඩංගුවට",
       "News Content": "ඉන්දියාවේ සිට ධීවර යාත්‍රා මගින් මෙරටට ගෙන්වූ කේරළ ගංජා කිලෝ 154 ක් සමග පුද්ගලයන් තුන්දෙනෙකු මන්නාරම සිලාවතුර ප්‍රදේශයේදී පොලිස් අත්අඩංගුවට පත්වී තිබෙනවා.\nමෙම ගංජා තොගයෙහි වටිනාකම රුපියල් කෝටි දෙකකට අධික බවටයි අනාවරණ වී ඇත්තේ.\nඉන්දියාවේ සිට මන්නාරමට ගෙන්වා තිබු කේරළ ගංජා තොගය කොළඹට ප්‍රවාහනය කිරීමට සුදානම් කර තිබු බව සඳහන්.\nඑහි කිලෝ දෙක බැගින් වූ පාර්සල් 72 ක් තිබී ඇති බවයි අප වාර්තාකරු සඳහන් කළේ.\nසැකකරුවන් ඉන්දියාවේ සිට යාත්‍රා මගින් ධීවරයන් ලෙසට වෙස්වලාගෙන මෙම කේරළ ගංජා තොගය රැගෙනවිත් තිබෙනවා.\nඅත්අඩංගුවට ගත් සැකකරුවන් මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/183223/කෝටි-දෙකකට-වැඩි-වටිනාකමින්-යුත්-කේරළ-ගංජා-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4088"
}