{
       "Source": "hirunews",
       "Timestamp": "Wednesday, 24 January 2018 - 12:17",
       "Headline": "කෝපය නිසා පත්තුකරගත් වායු රයිෆලය",
       "News Content": "නොච්චියාගම ප්‍රදේශයේ නිවසක ඊයේ (23) රාත්‍රියේ ඇතිවූ පවුල් ආරවුලක් මත පුද්ගලයෙකු වෙඩි තබාගෙන තිබෙනවා.\nවඳුරන් සහ වෙනත් සතුන් පළවා හැරීමට යොදාගන්නා වායු  රයිෆලයකින් අදාල පුද්ගලයා මෙලෙස වෙඩි තබාගෙන ඇති බවයි වාර්තා වන්නේ.\nවෙඩි තබාගත් පුද්ගලයාගේ උදර ප්‍රදේශයට බරපතළ තුවාල සිදුව ඇති අතර ඔහු ප්‍රතිකාර සඳහා නොච්චියාගම රෝහලට ඇතුලත් කර ඇති බවයි අප වාර්තාකරු පැවසුවේ.\nඅනතුරුව වැඩිදුර ප්‍රතිකාර සඳහා අනුරාධපුර ශික්ෂණ රෝහල වෙත මාරුකර යවා තිබෙනවා.\nසිය බිරිඳ සමඟ ඇති කරගත් බහින් බස්වීමක් දුරදිග යාමෙන් කෝපයට පත් අදාල පුද්ගලයා මෙලෙස වෙඩි තබාගෙන ඇති බවයි වාර්තා වන්නේ.\nසිද්ධිය පිළිබඳව නොච්චියාගම පොලිසිය වැඩිදුර  පරීක්ෂණ පවත්වනු ලබනවා.",
       "URL": "https://www.hirunews.lk/181887/කෝපය-නිසා-පත්තුකරගත්-වායු-රයිෆලය",
       "Category": "Local News",
       "Parent URL": "https://www.hirunews.lk/local-news.php?pageID=4110"
}