{
       "Source": "hirunews",
       "Timestamp": "Sunday, 29 January 2017 - 8:33",
       "Headline": "දිය නාමින් සිටි විදෙස් කාන්තාවට අතවර කරන්න ගිය පොලිස් නිලධාරීන් දෙදෙනාට සිදුවූ දේ",
       "News Content": "ගල්කිස්ස මුහුදු තීරයේ දිය නාමින් සිටි රුසියානු කාන්තාවකට අතවර කිරීමේ සිද්ධියක් සම්බන්ධයෙන් පොලිස් කොස්තාපල්වරුන් දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ පස්වරු 6.40 ට පමණ මෙම සිද්ධිය සිදුවි ඇති බවයි.\nඅදාළ කාන්තාව වෙරළ තීරයේ ආරක්ෂාවේ යෙදී සිටි ජීවිතාරක්ෂක නිලධාරීන්ට දැනුම්දීමෙන් පසු මෙම සැකකරුවන් අත්අඩංගුවට ගෙන ඇති අතර, පසුව සැකකරුවන් ඔවුන්ගේ රාජකාරියට බාධා කර පලායාමටද උත්සාහ දරා ඇති බව සඳහන්.\nමෙම කොස්තාපල්වරුන් දෙදෙනාගෙන් එක් අයෙකු රියදුරෙකු වන අතර ඔවුන් ඇමති ආරක්ෂක කොට්ඨාශයට අනුයුක්තව කටයුතු කරනවා.\nවයස අවුරුදු 27ක් සහ 47ක් වන ඔවුන් මිරිහාන සහ කන්තලේ ප්‍රදේශයේ පදිංචිකරුවන්.",
       "URL": "https://www.hirunews.lk/153160/දිය-නාමින්-සිටි-විදෙස්-කාන්තාවට-අතවර-කරන්න-ගිය-පොලිස්-නිලධාරීන්-දෙදෙනාට-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4687"
}