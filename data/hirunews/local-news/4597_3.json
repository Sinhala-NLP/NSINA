{
       "Source": "hirunews",
       "Timestamp": "Saturday, 25 March 2017 - 8:10",
       "Headline": "පුද්ගලයෙකු පැහැර ගත් තරුණියන් දෙදෙනෙකු ඇතුළු 5 දෙනෙකු අත්අඩංගුවට",
       "News Content": "කැළණිය - නගරයේදී පුද්ගලයෙකු පැහැර ගත් තරුණියන් දෙදෙනෙකු ඇතුළු 5 දෙනෙකු පොලීසිය අත්අඩංගුවට ගෙන තිබෙනවා.\nඊයේ දහවල් ත්‍රිරෝද රථයකින් පැමිණි පිරිසක් විසින් පුද්ගලයෙකු පැහැරගෙන ගොස් තිබුණා.\nපසුව පොලීසිය සිදුකළ විමර්ශනයකදී පැහැර ගැනීම සිදුකළ තරුණියන් දෙදෙනෙකු සහ තරුණයන් 3 දෙනෙකු මෙලෙස අත්අඩංගුවට ගනු ලැබුවා.\nපැහැර ගැනීමට ලක්වූ පුද්ගලයා සහ පැහැර ගැනීමට පැමිණි තරුණිය අතර කලක් තිස්සේ ප්‍රේම සබඳතාවක් පවත්වාගෙන ගොස් තිබෙනවා.\nඑහෙත් පසුව ඇති වූ ආරවුලක් මත මොවුන් දෙදෙනා අතර මතභේද හටගෙන ඇති අතර, ඉන් අනතුරුවයි පෙම්වතිය විසින් අමනාප වී සිටි පෙම්වතා ඊයේ ත්‍රිරෝද රථයකින් පැමිණ මෙලෙස පැහැරගෙන ගොස් ඇත්තේ.\nකෙසේ වෙතත්, පොලීසියට ලැබුණු තොරතුරකට අනුව පැහැර ගැනීමට පැමිණි පෙම්වතිය සහ තවත් තරුණියක් මෙන්ම පුද්ගලයන් 3 දෙනෙකු ද අත්අඩංගුවට ගෙන තිබෙනවා.\nසැකකරුවන් වයස 18ත්, 25ත් අතර පසුවන්නන් වන අතර ඔවුන් කැළණිය - පෙතියාගොඩ ප්‍රදේශයේ පදිංචිකරුවන් බව සඳහන්.\nපෙම්වතිය ඇතුළු සැකකරුවන් අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/157663/පුද්ගලයෙකු-පැහැර-ගත්-තරුණියන්-දෙදෙනෙකු-ඇතුළු-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4597"
}