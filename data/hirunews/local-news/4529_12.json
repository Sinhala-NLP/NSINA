{
       "Source": "hirunews",
       "Timestamp": "Sunday, 07 May 2017 - 12:52",
       "Headline": "මෝදිගේ චාරිකාවට 6000ක බල ඇණියක්",
       "News Content": "ඉන්දීය අග්‍රාමාත්‍ය නරේන්ද්‍ර මෝදිගේ ශ්‍රී ලංකා චාරිකාව සඳහා ආරක්ෂාව සැළසීමට 6000ක පොලිස් බල ඇණියක් යොදවන බව පොලිස්පති පූජිත් ජයසුන්දර පවසනවා.\nපොලිස් විශේෂ කාර්ය බලකායේ සහ විශේෂිත පුද්ගලයන් සඳහා ආරක්ෂාව සපයන පොලිස් නිලධාරීන් ද ඊට ඇතුළත් වනු ඇති.\nඉන්දීය අග්‍රාමාත්‍යවරයා ශ්‍රී ලංකාවට පැමිණෙන්නේ මෙරට පැවැත්වෙන එක්සත් ජාතීන්ගේ වෙසක් උළෙල සඳහා සහභාගිවීම සඳහායි.\nඉන්දීය අග්‍රාමාත්‍යවරයාගේ ශ්‍රී ලංකා සංචාරයේදී ආරක්ෂාව පිළිබඳ විශේෂ අවධානයක් යොමු කරන අතර කිසිදු කඩාකප්පල්කාරී ක්‍රියාවකට ඉඩක් නොමැති බව පොලිස්පතිවරයා පී.ටී.අයි. ඉන්දීය ප්‍රවෘත්ති සේවය වෙත ප්‍රකාශ කර තිබෙනවා.\nමේ අතර නේපාල ජනාධිපතිනි බිද්‍යා දේවි බන්ධාරි ද මෙරට පැවැත්වෙන එක්සත් ජාතීන්ගේ වෙසක් උළෙලට සහභාගිවීම සඳහා ඉදිරි සතියේ ශ්‍රී ලංකාවට පැමිණෙනවා.\nමැයි 12 වනදා සිට 14 වනදා දක්වා ශ්‍රී ලංකාවේ රැදී සිටින ඇය, ජනාධිපති මෛත්‍රීපාල සිරිසේන සමග ජාත්‍යන්තර වෙසක් උත්සවයේ නිල සමාරම්භයට සහභාගිවීමට නියමිත බව නේපාල මාධ්‍ය සඳහන් කළා.\nඊට අමතරව ඇය ජනාධිපතිවරයා සමග නිල සාකච්ඡාවකටද එක්වීමට නියමිතයි.",
       "URL": "https://www.hirunews.lk/160790/මෝදිගේ-චාරිකාවට-6000ක-බල-ඇණියක්",
       "Category": "Local News",
       "Parent URL": "https://www.hirunews.lk/local-news.php?pageID=4529"
}