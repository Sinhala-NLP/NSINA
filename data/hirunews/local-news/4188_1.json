{
       "Source": "hirunews",
       "Timestamp": "Monday, 04 December 2017 - 13:15",
       "Headline": "පියෙකු දරුවෙකුට දුන් අමානුෂික දඬුවම",
       "News Content": "දොළොස් හැවිරිදි සිය කුඩා දරුවාට අමානුෂික දඬුවමක් ලබා දුන් පියෙකු තලවකැලේ පොලිසිය අත්අඩංගුවට ගෙන තිබෙනවා.\nදරුවාගේ වයස අවුරුදු 12ක් වන අතර ඔහුගේ අත් බැඳ බංකුවක වාඩිකරවා පහර දී ඉන්පසු ගිනි පෙල්ලකින් මුහුණ සහ අතපය පුළුස්සා ඇති බවයි සඳහන් වන්නේ.\nඅසල්වැසි නිවසකින් ජංගම දත්ත මෘදුකාංගයක්(pen drive) සොරකම් කළ බව කියන සිද්ධියක් මුල් කරගනිමින් මෙම පහර දීම සිදු කර ඇති බවයි පොලිසිය පවසන්නේ.\nමෙම දරුවා ජංගම දත්ත මෘදුකාංගය රුපියල් 20 කට විකුණා බෝලයක් ගෙන ඇති බව පොලිසිය අනාවරණ කරගෙන තිබෙනවා.\nසිද්ධිය සම්බන්ධයෙන් අත්අඩංගුවට ගෙන තිබෙන්නේ වයස අවුරුදු 48 ක් වන තලවාකැලේ,වටගොඩ ප්‍රදේශයේ පදිංචි අයෙකු බවයි පොලිසිය සඳහන් කළේ.\nඅත්අඩංගුවට ගත් පුද්ගලයා නුවරඑළිය අධිකරණයට ඉදිරිපත් කිරීමෙන් අනතුරුව ලබන 12 වැනිදා දක්වා රිමාන්ඩ් කර තිබෙනවා.",
       "URL": "https://www.hirunews.lk/177556/පියෙකු-දරුවෙකුට-දුන්-අමානුෂික-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=4188"
}