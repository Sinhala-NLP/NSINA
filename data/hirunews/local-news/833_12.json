{
       "Source": "hirunews",
       "Timestamp": "Friday, 30 September 2022 - 19:32",
       "Headline": "භාණ්ඩ හා සේවා රැසක මිල ඉහළ යන ලකුණු - කොළඹ උද්ධමනය පාලනය වෙයි  (වීඩියෝ)",
       "News Content": "හෙට සිට ක්‍රියාත්මක සමාජ ආරක්ෂණ දායකත්ව බද්දෙන් රුපියල් බිලියන 140 ක අමතර ආදායමක් උපයා ගැනීමට අපේක්ෂා කරන බව රජය පවසනවා.\nකෙසේ වෙතත් ආර්ථික විශේෂඥයන් පෙන්වා දෙන්නේ මෙම නව බදු පැනවීමත් සමඟ භාණ්ඩ හා සේවා මිල ගණන් තවදුරටත් ඉහළ යා හැකි බවයි.\nඑමෙන්ම, රජයට ආදායම් ඉපැයීම සඳහා පනවන මෙවැනි බදු යොදා ගත යුත්තේ තාවකාලිකව බවද ඔවුන් පෙන්වා දෙනවා.\nකොරෝනා වසංගතයෙන් කඩා වැටුණු ආර්ථිකය යථාවත් කිරීම සඳහා මෙම සමාජ ආරක්ෂණ දායකත්ව බද්ද හඳුන්වා දෙනු ලැබුවේ 2022 අයවැය මගින්.\nකෙසේ වෙතත් එය ක්‍රියාත්මක කිරීම හෙට සිට ආරම්භ කෙරෙන අතර ඒ යටතේ රුපියල් මිලියන 120 ට වැඩි වාර්ෂික පිරිවැටුම මත සියයට 2.5 ක බද්දක් අයකෙරෙනු ඇති.\nමේ අතර සමස්ථ ලංකා සුලු හා මධ්‍ය පරිමාණ සහල් නිෂ්පාදකයින්ගේ සංගමයේ සහ මරඳගහමුල සහල් නිෂ්පාදකයින්ගේ සංගමයේ සභාපති රංජිත් කරුණාතිලක සඳහන් කළේ හෙට සිට ක්‍රියාත්මක කෙරෙන මෙම නව බද්ද තම ක්ෂේත්‍රයෙන් අයකර ගැනීම ඉවත් නොකළහොත් සහල් කිලෝවක මිල රුපියල් 06 කින් ඉහළ නැංවීමට සිදුවන බවයි.",
       "URL": "https://www.hirunews.lk/316724/භාණ්ඩ-හා-සේවා-රැසක-මිල-ඉහළ-යන-ලකුණු-කොළඹ-උද්ධමනය-පාලනය-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=833"
}