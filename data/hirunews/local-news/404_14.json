{
       "Source": "hirunews",
       "Timestamp": "Wednesday, 19 April 2023 - 15:14",
       "Headline": "එක්ස්ප්‍රස් පර්ල් නෞකාව ගැන අධිකරණ ඇමතිගෙන් නිවේදනයක්",
       "News Content": "එක්ස්ප්‍රස් පර්ල් නෞකාවේ වන්දි නඩු පැවරීම ප්‍රමාදයකින් තොරව සිදුකරන බවත්, එම කටයුතු මන්දගාමී බවට එල්ල වන චෝදනාව ප්‍රතික්ෂේප කරන බව අධිකරණ, බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ජනාධිපති නීතිඥ ආචාර්ය විජේදාස රාජපක්ෂ පවසනවා.\nනිවේදනයක් නිකුත් කරමින් ඔහු සදහන් කළේ වන්දි ලබා ගැනීම, තක්සේරු කිරීම සඳහා විශේෂඥයින් 40 දෙනෙකුගෙන් යුත් කණ්ඩායමක් සකස් කළ වාර්තාව පසුගිය වසරේ සැප්තැම්බර් මාසයට පෙර ලබාදෙන බවට පොරොන්දු වුවත් එම වාර්තාව තමන් වෙත ලබාදෙනු ලැබුවේ පසුගිය ජනවාරි මාසයේ බවයි.\nඒ අනුව, නෛතික කටයුතු සදහා එම වාර්තා, නීතිපති දෙපාර්තමේන්තුව වෙත යොමුකර ඇති බව ද එහි සඳහන්.",
       "URL": "https://www.hirunews.lk/332921/එක්ස්ප්‍රස්-පර්ල්-නෞකාව-ගැන-අධිකරණ-ඇමතිගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=404"
}