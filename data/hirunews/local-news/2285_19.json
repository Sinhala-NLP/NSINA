{
       "Source": "hirunews",
       "Timestamp": "Wednesday, 09 December 2020 - 15:28",
       "Headline": "යාපනයේ අනතුරකින් කුඩා දරුවෙක් සහ කාන්තාවක් ජීවිතක්ෂයට",
       "News Content": "යාපනය, නුනාවිල් ප්‍රදේශයේදී අද (09) දහවල් සිදුවු රිය අනතුරකින් කාන්තාවක් සහ කුඩා දරුවෙකු ජීවිතක්ෂයට පත්ව තිබෙනවා.\nචාවකච්චේරි පොලිසිය පැවසුවේ මෝටර් රථයක් මාර්ගය අසළ නවතා තිබු බවුසරයක ගැටීමෙන් මෙම අනතුර සිදුව ඇති බවයි.\nඅනතුරෙන් ජීවිතක්ෂයට පත්ව ඇත්තේ 30 හැවිරිදි කාන්තාවක් සහ පස් හැවිරිදි පිරිමි දරුවෙක්.\nඅනතුරින් මෝටර් රථයේ ගමන්ගත් තවත් පුද්ගලයෙකු තුවාල ලබා ඇති අතර, මිය ගිය අයගේ මළ සිරුරු පශ්චාත් මරණ පරීක්ෂණය සඳහා යාපනය රෝහල වෙත යොමුකර තිබෙනවා.\nමෝටර් රථයේ ටයරයක් පිපිරී එය පාලනය කර ගැනීමට නොහැකිවීම මෙම අනතුරට හේතුවී තිබෙනවා.",
       "URL": "https://www.hirunews.lk/256659/යාපනයේ-අනතුරකින්-කුඩා-දරුවෙක්-සහ-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2285"
}