{
       "Source": "hirunews",
       "Timestamp": "Thursday, 18 August 2022 - 15:56",
       "Headline": "update : අන්තරේ පා ගමනට ජල සහ කඳුලු ගෑස් ප්‍රහාරයක්",
       "News Content": "අන්තර් විශ්වවිද්‍යාල ශිෂ්‍ය බල මණ්ඩලය ආරම්භ කළ විරෝධතා පාගමනට යුනියන් පෙදෙසේදී ජල සහ කදුලු ගෑස් ප්‍රහාර එල්ල කර තිබෙනවා.\nඅරගලකරුවන් අත්අඩංගුවට ගැනීම, බඩුමිල අඩු කිරීම ඇතුළු තවත් ඉල්ලීම් කිහිපයක් මුල් කරගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය අද පස්වරුවේ කොළඹ ලිප්ටන් වට රවුමෙන් මෙම පාගමන ආරම්භ කළා.\nපසුව ඔවුන් පාගමනින් පුරහල ඔස්සේ කොම්පඤඤ්වීදිය ප්‍රදේශයට පැමිණි අවස්ථාවේදී පොලිසිය මාර්ග බාධක යොදා ජල සහ කදුලු ගෑස් ප්‍රහාර එල්ල කළා.\nවිරෝධතාවට එක්ව සිටි පිරිස යුනියන් පෙදෙසේ මාර්ග අවහිර කිරීමත් සමග පොලිසිය මෙලෙස ජල සහ කඳුලු ගෑස් ප්‍රහාරය එල්ලකර ඇතැයි සඳහන්.\nමෙහිදී විරෝධතාවට එක්ව සිටි සිසුන් කිහිප දෙදෙනෙකු පොලිස් භාරයට ද ගත් බවයි අප වාර්තාකරුවන් සඳහන් කළේ.\nupdate: 2022-08-18 Thursday 16.04\n----------------------------------------------------------\nපා ගමනක් නිසා පුරහල අවට රථ වාහන තදබදයක්\nඅන්තර් විශ්ව විද්‍යාලයීය ශිෂ්‍ය බල මණ්ඩලයේ විරෝධතා පා ගමනක් හේතුවෙන් කොළඹ පුරහල අවට දැඩි රථ වාහන තදබදයක් හටගෙන තිබෙනවා.",
       "URL": "https://www.hirunews.lk/313113/update-අන්තරේ-පා-ගමනට-ජල-සහ-කඳුලු-ගෑස්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=931"
}