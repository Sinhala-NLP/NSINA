{
       "Source": "hirunews",
       "Timestamp": "Wednesday, 19 October 2022 - 13:09",
       "Headline": "විදේශීය රටක නිෂ්පාදිත ස්වයංක්‍රීය පිස්තෝල දෙකක් සමඟ කාන්තාවක් අත් අඩංගුවට",
       "News Content": "මිදිගම පොලිසිය කළ වැටලීමකින් විදේශීය රටක නිෂ්පාදිත ස්වයංක්‍රීය පිස්තෝල දෙකක් සොයාගෙන තිබෙනවා.\nමිදිගම පොලිස් වසමේ ඉබ්බාවල ප්‍රදේශයේ නිවසක තිබිය දී යි මෙම පිස්තෝල දෙක සොයාගෙන ඇත්තේ.\nපිස්තෝල දෙක සමඟ ජීව උණ්ඩ 17ක් හා හිස් පතොරම් 3ක් සොයාගත් බව පොලිසිය පවසනවා.\nසිද්ධිය සම්බන්ධයෙන් නිවසේ හිමිකාර වයස 65ක කාන්තාවක් අත් අඩංගුවට ගෙන ඇති අතර, මෙම ගිනි අවි කුමන අපරාධ සදහා යොදාගෙන ඇද්ද පිළිබඳ පරීක්ෂණ ක්‍රියාත්මක යි.\nසැකකාර කාන්තාව මාතර මහෙස්ත්‍රාත් අධිකරණය වෙත ඉදිරිපත් කිරීමට නියමිත බව සඳහන්.",
       "URL": "https://www.hirunews.lk/318263/විදේශීය-රටක-නිෂ්පාදිත-ස්වයංක්‍රීය-පිස්තෝල-දෙකක්-සමඟ-කාන්තාවක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=793"
}