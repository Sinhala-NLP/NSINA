{
       "Source": "hirunews",
       "Timestamp": "Monday, 24 October 2022 - 10:15",
       "Headline": "ඊයේ තරගය ක්‍රීඩා කළ ක්‍රීඩකයෙක්ට කොවිඩ්",
       "News Content": "ඊයේ(23) ශ්‍රී ලංකාව සමග පැවති තරගයට සහභාගි වූ අයර්ලන්ත තුන් ඉරියව් ක්‍රීඩක ජෝර්ජ් ඩොක්‍රෙල් COVID -19 සඳහා ධනාත්මක බව පරීක්‍ෂණවල දී තහවුරු වී තිබෙනවා.\nඒ සම්බන්ධයෙන් අයර්ලන්ත ක්‍රිකට් නිවේදනයක් නිකුත් කරමින් කියා සිටියේ, ජෝර්ජ් ඩොක්‍රෙල් COVID -19 සඳහා ධනාත්මක අයෙකු ලෙස හඳුනාගෙන ඇති අතර COVID-19 කළමනාකරණය සඳහා වත්මන් දේශීය, ජාතික සහ ICC මාර්ගෝපදේශයන්ට අනුකූලව කළමනාකරණ කටයුතු සිදු කෙරෙන බවයි.\nඑහි දී, ඩොක්‍රෙල්ගේ රෝග ලක්ෂණ ඉතා මෘදු නමුත් කෙසේ වෙතත්, කණ්ඩායම් වෛද්‍ය කාර්ය මණ්ඩල තරඟාවලියට සහ වත්මන් රජයේ ප්‍රොටෝකෝලයන්ට අනුකූලව ඔහුගේ චලනයන් සහ අන්තර්ක්‍රියා කළමනාකරණය කරනු ඇති බවත් අයර්ලන්ත ක්‍රිකට් නිවේදනය කරනවා.\nමේ අතර COVID පරීක්ෂණයෙන් ධනාත්මක වූ ඩොක්‍රෙල්ට, ක්‍රීඩා කිරීමට හෝ පුහුණු කිරීමට ඇති හැකියාවට බාධාවක් නොවන නමුත් ඉතිරි සංචිතය හැකිතාක් ආරක්ෂිතව තබා ගැනීමට, ඔහු තරඟ සහ පුහුණු දිනවල සංචිතයට වෙන වෙනම ගමන් කරනු ඇති බවත් අයර්ලන්ත ක්‍රිකට් ආයතනය නිවේදනය කරනවා.",
       "URL": "https://www.hirunews.lk/318679/ඊයේ-තරගය-ක්‍රීඩා-කළ-ක්‍රීඩකයෙක්ට-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=783"
}