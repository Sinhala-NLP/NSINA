{
       "Source": "hirunews",
       "Timestamp": "Saturday, 10 July 2021 - 14:51",
       "Headline": "එක්ස්-ප්‍රෙස් පර්ල් භාණ්ඩ නෞකාව සම්බන්දයෙන් අත්අඩංගුවට පත් 07දෙනා හට ඇප",
       "News Content": "එක්ස්ප්‍රස් පර්ල් නෞකාවේ සිද්ධියට අත්අඩංගුවට ගත් දේශීය නියෝජිත ආයතනයේ 7දෙනා ඇපමත මුදාහැර තිබෙනවා.\nඑක්ස්ප්‍රස් පර්ල් නෞකාව ගිනි ගැනීමේ සිද්ධිය සම්බන්ධයෙන් එම නෞකාවේ දේශීය නියෝජිත ආයතනය වන සී කොන්සෝටියම් ලංකා පුද්ගලික සමාගමේ 7 දෙනෙකු අද පෙරවරුවේ අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\nමොවුන් කොළඹ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔවුන්ට ඇප ලබාදුන් බවයි හිරු අධිකරණ වාර්තාකරු සදහන් කළේ.\nඅදාළ දේශීය නියෝජිත සමාගමේ සභාපතිවරයා මීට පෙර සිද්ධියට අදාළව අත්අඩංගුව ගැනුණු අතර පසුව ඔහු අධිකරණය වෙත ඉදිරිපත් කිරීමෙන් අනතුරුව ඇප මත මුදා හැරුණේ පසුගිය ජුනි මස 16 වන දායි.",
       "URL": "https://www.hirunews.lk/276612/එක්ස්-ප්‍රෙස්-පර්ල්-භාණ්ඩ-නෞකාව-සම්බන්දයෙන්-අත්අඩංගුවට-පත්-07දෙනා-හට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1829"
}