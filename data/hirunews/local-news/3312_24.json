{
       "Source": "hirunews",
       "Timestamp": "Friday, 07 June 2019 - 20:48",
       "Headline": "පොසොන් උත්සවය ගැන අගමැතිගේ ප්‍රධානත්වයෙන් සාකච්ඡාවක්",
       "News Content": "පාස්කු ඉරිදා ප්‍රහාරය හේතුවෙන් වෙසක් උත්සවය නිසි ආකාරව පැවැත්විය නොහැකි වුවද මෙවර පොසොන් උත්සවය දිවයිනේ සෑම ප්‍රදේශයකම පැවැත්වීමට අවශ්‍ය පියවර ගෙන ඇති බව අග්‍රාමාත්‍ය රනිල් වික්‍රමසිංහ මහතා පවසනවා.\nකෙසේ වෙතත්, මිහින්තලය රජ මහා විහාරාධිපති පූජ්‍ය වලවාහැංගුණ වැවේ ධම්මරතන හිමියන් චෝදනා කරන්නේ පොසොන් උත්සවය සඳහා රජයේ මැදිහත්වීම පිළිබඳ සෑහීමකට පත්විය නොහැකි බවටයි.\nපොසොන් උත්සවය සම්බන්ධයෙන් රජය විසින් ගන්නා ක්‍රියාමාර්ග පිළිබඳ වූ සාකච්ඡාවක් අද පෙරවරුවේ අග්‍රාමාත්‍ය රනිල් වික්‍රමසිංහ මහතාගේ  ප්‍රධානත්වයෙන් අරලියගහ මන්දිරයේදී පැවති අතර, ඊට බුද්ධ ශාසන අමාත්‍යවරයා ඇතුළු මැති ඇමතිවරුන් මෙන්ම, සියලු දිස්ත්‍රික් ලේකම්වරුද එක්ව සිටියා.",
       "URL": "https://www.hirunews.lk/217929/පොසොන්-උත්සවය-ගැන-අගමැතිගේ-ප්‍රධානත්වයෙන්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=3312"
}