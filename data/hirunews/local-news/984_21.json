{
       "Source": "hirunews",
       "Timestamp": "Thursday, 28 July 2022 - 20:04",
       "Headline": "මෙරට නිෂ්පාදිත පළමු ඉලෙක්ට්‍රික් මෝටර් රථය හදුන්වා දෙයි (වීඩියෝ)",
       "News Content": "ඉන්ධන අර්බුදයත් සමග විදුලි මෝටර් රථ සම්බන්ධයෙන් බොහෝ දෙනාගේ අවධානය යොමුව ඇති පසුබිමක මෙරට නිෂ්පාදිත පළමු විදුලි මෝටර් රථය අද එළි දුටුවා.\nඑම මෝටර් රථය නම් කර ඇත්තේ අයිඩියල් මෝක්ෂා ලෙසයි.\nමෝක්ෂා විදුලි මෝටර් රථය නිෂ්පාදනය කළ අයිඩියල් මෝටර්ස් සමාගම එය වෙළෙඳපලට හදුන්වා දුන්නා.\nලොව පුරා ඉහළ ජනප්‍රියත්වයක් දිනු ඔස්ටින් මිනි මොක් රථයේ ආභාසය ලබාගෙන මෙම මෝටර් රථය නිපදවා තිබෙනවා.\nවර්තමානයේ පවතින ප්‍රවාහන ගැටලුවලට වඩාත් තිරසාර සහ පරිසර හිතකාමී විසඳුමක් ලෙසයි මෙම මෝක්ෂා මෝටර් රථය හැඳින්වෙන්නේ.\nඇම්පියර් 15 ගෘහස්ථ විදුලි පේනුවකට සම්බන්ධ කර පැය කිහිපයකින් ආරෝපනය කිරීමෙන් පසුව කිලෝමීටර් 200ක දුරක් ගමන් කිරීමට මෙම මෝටර් රථයට හැකියාව පවතිනවා.\nරියදුරු සහ තවත් මගීන් 03 දෙනෙකුට පහසුවෙන් මෙම මෝටර් රථයේ ගමන් කිරීමට හැකියාව පැවතීම ද විශේෂත්වයක්.\nපුර්ණ වායු සමන පහසුකම් සහිත මෙහි PUSH START හා ඇලෝයි වීල් වැනි ඉහළ මට්ටමේ විශේෂාංග ද ඇතුලත්.\nමෝටර් රථය නිෂ්පාදිත සමාගම පවසන්නේ මොක්ෂා රථයේ ඉලෙක්ට්‍රික් මෝටරය සදහා වසර 02 ක පුර්ණ වගකීමක් සහ බැටරිය සඳහා මිලදී ගත් දින සිට වසර 5 ක් දක්වා වගකීමක් ද හිමි වන බවයි.\nමෙම මෝටර් රථයේ මිල කර ඇත්තේ රුපියල් ලක්ෂ 15ක පමණ මිලකටයි.\nවර්තමානයේ මුහුණ දෙන දැඩි ඉන්ධන අර්බුදය හමුවේ මොක්ෂා මෙරට ජනතාවට අස්වැසිල්ලක් ගෙන එනු නොඅනුමානයි.",
       "URL": "https://www.hirunews.lk/311231/මෙරට-නිෂ්පාදිත-පළමු-ඉලෙක්ට්‍රික්-මෝටර්-රථය-හදුන්වා-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=984"
}