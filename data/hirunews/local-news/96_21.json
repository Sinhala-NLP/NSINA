{
       "Source": "hirunews",
       "Timestamp": "Tuesday, 15 August 2023 - 12:47",
       "Headline": "යාපනයේ දී කාන්තාවකට බඹර ප්‍රහාරයක්",
       "News Content": "යාපනය, කරෙයිනගර් ප්‍රදේශයේ දී කාන්තාවක් බඹර ප්‍රහාරයක් හේතුවෙන් ඊයේ(14) මියගොස් තිබෙනවා.\nමියගිය පුද්ගලයා වයස අවුරුදු 63ක යාපනයේ කරෙයිනගර් කාලාභූමියේ පදිංචිකාරිනියක්.\nමෙම කාන්තාව බඹර ප්‍රහාරයට ලක්ව ඇත්තේ කෝවිලක පැවති උත්සවයකට සහභාගී වී කොහොඹ අතු කැඩීමට ගිය අවස්ථාවේ දී බඹර කූඩුවක් ඇවීස්සීමෙන් බවයි වාර්තා වන්නේ.\nඅප වාර්තාකරු සඳහන් කළේ මෙම කාන්තාව වලන්තලෙයි රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා යාපනය ශික්ෂණ රෝහලට මාරු කර යවා ඇති අතර, එහි ප්‍රතිකාර ලබමින් සිටින අතර දී මියගොස් ඇති බවයි.",
       "URL": "https://www.hirunews.lk/344896/යාපනයේ-දී-කාන්තාවකට-බඹර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=96"
}