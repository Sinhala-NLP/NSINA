{
       "Source": "hirunews",
       "Timestamp": "Wednesday, 04 May 2022 - 11:37",
       "Headline": "නියෝජ්‍ය කථානායකගේ ඉල්ලා අස් වීමෙ ජනාධිපතිවරයා භාරගනියි",
       "News Content": "නියෝජ්‍ය කතානායක රංජිත් සියඹලාපිටිය සිය ධූරයෙන් ඉවත් වීමේ ලිපිය පිළිගන්නා බව ජනාධිපතිවරයා අද කතානායක මහින්ද යාපා අබේවර්ධනට ලිපියකින් දැනුම් දී තිබෙනවා.\nඒ අනුව ඊට අදාළ ඡන්ද විමසීම හෙට පැවැත්වෙන බවයි කතානායකවරයා සඳහන් කළේ.\nපාර්ලිමේන්තු රැස්වීම හේතුවෙන් පාර්ලිමේන්තුව අවට ආරක්ෂාව තර කර තිබෙනවා.\nඅද පාර්ලිමේන්තුව ආරම්භ වීමට පෙර කතානායකවරයාගේ ප්‍රධානත්වයෙන් පක්ෂ නායක රැස්වීමක් ද පැවති අතර එහිදී නව නියෝජ්‍ය කතානායකවරයෙකු පත් කිරීම සම්බන්ධයෙන් සාකච්ඡාවට ලක්වුණා.\nඑමෙන්ම, සමගි ජන බලවේගය ආණ්ඩුවට සහ ජනාධිපතිවරයාට එරෙහිව ඉදිරිපත් කල විශ්වාසභංග යෝජනා සම්බන්ධයෙන්ද මෙහිදී අවධානය යොමු කර ඇති අතර කතානායකවරයා සඳහන් කර ඇ්තතේ එම යෝජනාවල දෙමළ සහ ඉංග්‍රීසි පිටපත් ලැබීමෙන් පසු අදාළ යෝජනා විවාදයට ගැනීමට දින ලබා දිය හැකි බවයි.\nමේ අතර සමගි ජන බලවේගය ආණ්ඩුවට එරෙහිව ඉදිරිපත් කර ඇති විශ්වාසභංග යෝජනාවලට සහයෝගය දැක්වීම සඳහා කොන්දේසි 2ක් ඉදිරිපත් කිරීමට ස්වාධීන මන්ත්‍රී කණ්ඩායම තීරණය කර තිබෙනවා.\nඒ හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන් අද පාර්ලිමේන්තුවේ දී එම මන්ත්‍රී කණ්ඩායම රැස්වූ අවස්ථාවේදී යි.\nවිශ්වාසභංගය ජයග්‍රහණ කළහොත් ආණ්ඩුව භාරගෙන කටයුතු කිරීම සහ අන්තර්වාර පාලනයකට සමගි ජන බලවේගය කැමැත්ත පළ කළ යුතුය යන්න එම කොන්දේසි වනවා.\nඑමෙන්ම, ශ්‍රී ලංකා පොදුජන පෙරමුණේ මන්ත්‍රී කණ්ඩායම් රැස්වීමක් ද අද දහවල් පැවැත්වීමට නියමිත යි.",
       "URL": "https://www.hirunews.lk/303472/නියෝජ්‍ය-කථානායකගේ-ඉල්ලා-අස්-වීමෙ-ජනාධිපතිවරයා-භාරගනියි",
       "Category": "Local News",
       "Parent URL": "https://www.hirunews.lk/local-news.php?pageID=1192"
}