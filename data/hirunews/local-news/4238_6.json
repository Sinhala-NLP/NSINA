{
       "Source": "hirunews",
       "Timestamp": "Friday, 03 November 2017 - 7:03",
       "Headline": "ගීතා වෙනුවට පියසේන ගමගේ පත් කරන බව සන්ධාන මහ ලේකම් කියයි",
       "News Content": "ගීතා කුමාරසිංහ සම්බන්ධයෙන් අධිකරණය ලබාදුන් තීන්දුව තමන් වෙත ලැබුණු වහාම පුරප්පාඩු වූ ඇයගේ මන්ත්‍රී ධුරය සඳහා හිටපු අමාත්‍ය පියසේන ගමගේ නම් කරන බව එක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් අමාත්‍යවරයා සඳහන් කළේ අධිකරණ තීන්දුව ලැබුණු සැණින් එම නම් කිරීම සිදුකරන බවයි.\nමේ අතර, ගීතා කුමාරසිංහගේ අහිමි වු මන්ත්‍රී ධුරයට සුදුසුකම් ලබන මීළග පාර්ලිමේන්තු මන්ත්‍රී වරයාගේ දිවුරුම් දීම සිදු වන්නේ මැතිවරණ කොමිසම ඊට අදාළ ගැසට් නිවේදනය ප්‍රකාශයට පත් කිරීමෙන් පසුව බව පාර්ලිමේන්තු මහලේකම් ධම්මික දසනායක ඊයේ ප්‍රකාශ කළා.",
       "URL": "https://www.hirunews.lk/175137/ගීතා-වෙනුවට-පියසේන-ගමගේ-පත්-කරන-බව-සන්ධාන-මහ-ලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4238"
}