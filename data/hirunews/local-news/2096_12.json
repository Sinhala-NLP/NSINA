{
       "Source": "hirunews",
       "Timestamp": "Thursday, 11 March 2021 - 7:40",
       "Headline": "විදෙස් ශ්‍රමිකයින් ගෙන්වා ගන්නැයි, ජවිපෙ ආණ්ඩුවෙන් ඉල්ලයි",
       "News Content": "මැදපෙරදිග රටවල සිටින මෙරට ශ්‍රමිකයින් සිංහල අලුත් අවුරුද්දට පෙර මෙරටට ගෙන්වීමට රජය විසින් කටයුතු කළ යුතු බව ජනතා විමුක්ති පෙරමුණ පවසනවා.\nඑහි දේශපාලන මණ්ඩල සභික වසන්ත සමරසිංහ ප්‍රකාශ කළේ ඒ සඳහා ජාතික ගුවන් සේවය භාවිතා කිරීමේ හැකියාව පවතින බවයි.\nමේ අතර, විදෙස් තානාපති කාර්යාලයන්හි සේවය කළ දේශීය සුබසාධන නිලධාරීන් මෙරටට ගෙන්වීම හේතුවෙන් විදෙස්ගත ශ්‍රී ලාංකිකයින් අර්බුද රැසකට මුහුණ දී ඇති බව බලපත්‍ර ලත් විදේශ රැකියා නියෝජිත ආයතන සංගමයේ ලේකම් එම්.එස්.එම්. හර්ෂාඩ් ප්‍රකාශ කළා.",
       "URL": "https://www.hirunews.lk/264987/විදෙස්-ශ්‍රමිකයින්-ගෙන්වා-ගන්නැයි-ජවිපෙ-ආණ්ඩුවෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2096"
}