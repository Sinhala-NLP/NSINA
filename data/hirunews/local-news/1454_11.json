{
       "Source": "hirunews",
       "Timestamp": "Sunday, 02 January 2022 - 15:01",
       "Headline": "කොරෝනා ආසාදිතයින් 224ක් පූර්ණ සුවයට",
       "News Content": "කොරෝනා වෛරසය ආසාදනය වී රෝහල්ගතව ප්‍රතිකාර ලබමින් සිටි පුද්ගලයින් 224 දෙනෙකු අද (02) දිනයේ දී පූර්ණ සුවය ලබා රෝහල්වලින් පිටව ගොස් තිබෙනවා.\nඒ සමග මෙරටින් වාර්තා වන කොරෝනා ආසාදිතව සුවය ලද සමස්ත සංඛ්‍යාව 560,949ක් දක්වා ඉහළ ගොස් ඇති බවයි වසංගත රෝග විද්‍යා අංශය පැවසුවේ.\nකෙසේවෙතත් වෛරසය ආසාදනය වී තවමත් රෝහල්ගතව ප්‍රතිකාර ලබන සමස්ත සංඛ්‍යාව 11,652ක් වන අතර, ඊයේ (01) දිනට සිදු වූ මරණ සමග මෙරටින් දැනට වාර්තා වී ඇති සමස්ත කොරෝනා ආසාදිත මරණ සංඛ්‍යාව ද 14,995ක්.\nකොරෝනා මර්දනය සඳහා දිවයින පුරා අඛණ්ඩව එන්නත්කරණ ක්‍රියාවලියක් ආරම්භ වී ඇති අතර, මේ වනවිට කොවිඩ් එන්නත් පළමු මාත්‍රාව ලබාගත් මුළු සංඛ්‍යාව 15,993,676ක්.\nඑහි දෙවැනි මාත්‍රාව ලබාගත් සංඛ්‍යාව 13,846,323ක් වන අතර, බූස්ටර් එන්නත් මාත්‍රාව ලබාගත් සංඛ්‍යාව 4,072,350ක් බවයි වසංගත රෝග විද්‍යා අංශය වාර්තා කළේ.",
       "URL": "https://www.hirunews.lk/292825/කොරෝනා-ආසාදිතයින්-224ක්-පූර්ණ-සුවයට",
       "Category": "Local News",
       "Parent URL": "https://www.hirunews.lk/local-news.php?pageID=1454"
}