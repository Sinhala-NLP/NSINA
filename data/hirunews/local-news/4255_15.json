{
       "Source": "hirunews",
       "Timestamp": "Tuesday, 24 October 2017 - 17:03",
       "Headline": "මධ්‍යම පලාත් ආන්ඩුකාරවරියගෙන් ප්‍රකාශයක්",
       "News Content": "මල්වතු හා අස්ගිරි පාර්ශවයේ මහනායක හිමිවරුන් විසින් ප්‍රකාශ කරනු ලබන්නේ රටේ ජනතාවගේ මතය බවත් එම මතයට ගරු කළ යුතු බවත් කිසිම ආකාරයකින් උන්වහන්සේලා ලබා දෙන අවවාද අනුශාසනා පිළි නොගෙන ඉවත් කිරීමට නොහැකි යැයි මධ්‍යම පලාත් ආන්ඩුකාර නිලූකා ඒකනායක කියා සිටිනවා.\nගලේවෙල අධ්‍යාපන කලාපයට අයත් දිවුල් ගස්කොටුව ප්‍රථමික විදුහලේ මෙවර ශිෂ්‍යත්ව විභාගය සමත් වූ සිසු දැරියන්ට සම්මාන හා කුසලතා පිරි නැමීම ඇගයීමට ලක් කිරීමේ උත්සවයක් අද(24)  එම විදුහලේ දී  පැවැත්වුනා.\nඑහිදී විදුහලේ සිසු දරු දැරියන් හා දේශපාලන අධිකාරියේ පිරිස ඉදිරියේ පලාත් ආන්ඩුකාර නිලූකා ඒකනායක  කියා සිටියේ ශ්‍රී  ලංකා නිදහස් පක්ෂ ආසන සංවිධායක හිටපු අමාත්‍ය  ජනක බණ්ඩාර තෙන්නකෝන් නිවැරදි දේශපාලන තීන්දු ලබා ගත් අයෙකු බවයි.\nමේ අවස්ථාවේ හිටපු ඇමති ජනක බණ්ඩාර එහි සිටියේ නැහැ.\nමේ බව බව ප්‍රකාශ කරන අවස්ථාවේදී ඉදිරි අසුන්වල ශ්‍රී  ලංකා නිදහස් පක්ෂයේ අලුතෙන් පත්වූ දිස්ත්‍රික්  නායක කුසුම්සිරි  ආරියරත්න මෙන්ම  ශ්‍රී  ලංකා නිදහස් පක්ෂ නියෝජනය කරන තවත් කීපදෙනකු ද සිටි  අතර දඹුල්ල එක්සත් ජාතික පක්ෂ නව ආසන සංවිධායක  ප්‍රියාන් විජේරත්න ද සභාවේ සිටීම විශේෂත්වයක්.\nඋත්සවය අවසානයේදී මාධ්‍යවේදීන්  නැගූ ප්‍රශ්නයකට පිළිතුරු ලබාදෙමින් නිලුකා ඒකනායක කියා සිටියේ ජාතියක් හැටියට නැගී සිටීම සඳහා භික්ෂූන් වහන්සේලා ලබා දෙන අවවාද අනුශාසනා පිළිපැදිය යුතු බවයි.\nමහා සංඝරත්නය ඉල්ලන්නේ රටේ යහපත බවත් පොදු ජනතාවගේ මතය බවත් ඇය සඳහන් කළා.\nජනාධිපතිවරයාගේ එකම බලාපොරොත්තුව ජනතා පරමාධිපත්‍ය ස්ථාපිත කිරීම බවත් ජනාධිපතිවරයා මහා නායක ස්වාමීන් වහන්සේලාගේ ගෞරවනීය ඇරයුම ඉතාම ආදරයෙන් ගෞරවයෙන් යුතුව පිළිඅරගෙන අවසන් බවද ඇය වැඩිදුරටත් සඳහන් කළා.\nජනාධිපතිවරයා මහා සංඝරත්නය අභිබවා කිසිසේත් කටයුතු නොකරන බවට ද ඇය වැඩිදුරටත් සඳහන් කළා.\nව්‍යවස්ථා  සංශෝධනය පිළිබඳව සාකච්ඡා වූ සැණින් ක්‍රියාත්මක  නොවන බව ද  ජනතාව ඉල්ලුම් කළ දෙයක් ලබා දීම ක්‍රියාත්මක වන බවත් ජනතාව අනවශ්‍ය  නම් ඒ සියල්ල ඉවත් කිරීමට ජනාධිපතිවරයා ක්‍රියා කරන බවත්  ඇය කියා සිටියා.\nදඹුල්ල- කාංචන කුමාර ආරියදාස",
       "URL": "https://www.hirunews.lk/174320/මධ්‍යම-පලාත්-ආන්ඩුකාරවරියගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4255"
}