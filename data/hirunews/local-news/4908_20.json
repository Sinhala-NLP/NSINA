{
       "Source": "hirunews",
       "Timestamp": "Thursday, 25 August 2016 - 8:58",
       "Headline": "පොලිස්  නිලධාරියෙක් රිය අනතුරකින් රෝහලේ",
       "News Content": "හලාවත පොලිස් රථවාහන අංශයට අනුයුක්ත කළ කොස්තාපල්වරයෙකු රිය අනතුරකට ලක්ව කොළඹ ජාතික  රෝහලට ඇතුළත් කර තිබෙනවා.\nහලාවත - වාරියපොල මාර්ගයේදී ඔහු ගමන් ගත්  යතුරුපැදිය බස් රථයක ගැටීමෙනුයි ඊයේ පස්වරුවේ මෙම අනතුර සිදුව ඇත්තේ.\nඅනතුරින් තුවාල ලැබූ පොලිස් කොස්තාපල්වරයා හෙට්ටිපොල  දිසා රෝහලට ඇතුළත්  කිරීමෙන්  අනතුරුව වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා තිබුණා.\nසිද්ධිය සම්බන්ධයෙන් පෞද්ගලික බස් රථයේ රියදුරු හෙට්ටිපොල පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/141423/පොලිස්-නිලධාරියෙක්-රිය-අනතුරකින්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4908"
}