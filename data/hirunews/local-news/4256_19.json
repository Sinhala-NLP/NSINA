{
       "Source": "hirunews",
       "Timestamp": "Tuesday, 24 October 2017 - 8:44",
       "Headline": "බෞද්ධ පුනරුද අරමුදලට මුදල් පරිත්‍යාග කෙරේ",
       "News Content": "ජනාධිපති මෛත්‍රීපාල සිරිසේනගේ උපදෙස් මත ජනාධිපති කාර්යාලයේ පිහිටුවා ඇති බෞද්ධ පුනරුද අරමුදල සඳහා මුදල් පරිත්‍යාග භාරදීම ඊයේ සිදුකෙරුණා.\nශ්‍රී ලංකාවේ දුරබැහැර ප්‍රදේශවල අඩු පහසුකම් සහිත විහාරස්ථානයන්හි සංවර්ධනය අරමුණු කර ගනිමින් බෞද්ධ පුනරුද අරමුදල පිහිටුවා තිබෙනවා.\nමහා භාණ්ඩාගාරයේ අරමුදල් මත නඩත්තු නොවී විවිධ පරිත්‍යාගශීලීන්ගේ දායකත්වයෙන් මෙම සංවර්ධන කටයුතු සිදුකිරීම බෞද්ධ පුනරුද අරමුදලේ විශේෂත්වය වන බවයි ජනාධිපති මාධ්‍ය අංශය සඳහන් කළේ.\nඒ අනුව ස්වාමීන් වහන්සේලා, රාජ්‍ය සහ රාජ්‍ය නොවන ඇතුළු ආයතන කිහිපයක් විසින් සිදුකරන ලද මුදල් පරිත්‍යාග ඊයේ නිළ වශයෙන් ජනාධිපතිවරයා වෙත භාරදීම සිදුකෙරුණා.",
       "URL": "https://www.hirunews.lk/174257/බෞද්ධ-පුනරුද-අරමුදලට-මුදල්-පරිත්‍යාග-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4256"
}