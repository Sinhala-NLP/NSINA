{
       "Source": "hirunews",
       "Timestamp": "Saturday, 20 May 2023 - 20:03",
       "Headline": "දියේ ගිලී මිය ගියා යැයි සැකකළ කාන්තාව ජීවතුන් අතර (වීඩියෝ)",
       "News Content": "කටුපොත - පොල්පිටිය ප්‍රදේශයේ පදිංචි 79 හැවිරිදි කරුණාවතී නම් කාන්තාවක් අද පෙරවරුවේ හදිසියේ නිවසින් අතුරුදන් වී තිබූ අතර නිවැසියන් ප්‍රදේශවාසීන් හා එක්ව ඇය සෙවීමට කටයුතු කර තිබෙනවා.\nඅප වාර්තාකරු පැවසුවේ පැය ගණනක් යන තුරුත් ඇයව සොයා ගැනීමට නොහැකි වූ බවයි.\nවැඩිදුරටත් කළ සොයා බැලීමේ දී නිවස ඉදිරිපිට පිහිටා ඇති පොල්පිටිය වැවේ පා වෙමින් තිබියදී තිබී ඇයගේ අත්වාරුව සහ පාවහන් යුගලය හමුවුණා.\nකෙසේ වෙතත් ඇගේ බෑනා වැවට ගොස් සොයා බැලීමේදි කරුණාවතී මව වැවේ ගිලී සිටින අයුරු දැක තිබෙනවා.\nඔහු ඇගේ හිසට අත තබා කතා කර ඇතත් ඇය කිසිදු ප්‍රතිචාරයක් දක්වා නැහැ.\nඒ අනුව ප්‍රදේශවාසීන් 200ට අධික පිරිසක් මෙලෙස බලා සිට ඇත්තේ මරණ පරීක්ෂකවරයා එම ස්ථානයට පැමිණෙන තුරුයි.\nකෙසේ වෙතත් පසුව එම මවගේ හිස ඇය සිටි ස්ථානයේ ගස් සෙළවෙන ආකාරය ප්‍රදේශවාසීන් දැක තිබෙනවා.\nනමුත් එය පරීක්ෂා කිරීමට කිසිවෙකුත් ඉදිරිපත් වී නොතිබූ පසුබිමක පොලීසියද දැනුවත් කිරීමෙන් අනතුරුව ප්‍රෙද්ශවාසීන් දෙදෙනෙකු ඒ සඳහා ඉදිරිපත් වී තිබුණා.\nකිඹුලන්ද ගහණ එම ස්ථානයට ඔවුන් දෙදෙනා ලඟා වී තිබුණේ ඉතා අසීරුවෙන්.\nප්‍රදේශවාසීන්ගේ ද සහය ඇතිව ඇය කටුපොත ප්‍රාදේශීය රෝහලට ඇතුළත් කිරීමට කටයුතු කර තිබෙනවා.\nමෙම කාන්තාවගේ තත්ත්වය බරපතළ නොවන බවයි රෝහල් ආරංචි මාර්ග සඳහන් කළේ.\nකෙසේ වෙතත් එම මවගේ නිවස අවමංගල්‍ය උත්සවයකට සූදානම් කර තිබුනා.",
       "URL": "https://www.hirunews.lk/335770/දියේ-ගිලී-මිය-ගියා-යැයි-සැකකළ-කාන්තාව-ජීවතුන්-අතර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=329"
}