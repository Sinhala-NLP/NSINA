{
       "Source": "hirunews",
       "Timestamp": "Thursday, 29 June 2017 - 15:56",
       "Headline": "අල්ලස් කොමිසම පැමිණිල්ලක් සංශෝධනය කරන්න අවසර ඉල්ලයි",
       "News Content": "මුදල් අවභාවිතා කිරීමේ සිද්ධියක් සම්බන්ධයෙන් සංවර්ධන ලොතරැයි මණ්ඩලයේ හිටපු සභාපති චන්ද්‍රවංශ පතිරාජට එරෙහිව ගොනුකර තිබූ චෝදනා පත්‍රය සංශෝධනය කිරීමට අල්ලස් හෝ දුෂණ විමර්ශන කොමිෂන් සභාව අද අධිකරණයෙන් අවසර ඉල්ලා සිටියා.\nඒ අදාළ නඩුව කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර ඉදිරියේ අද කැදවූ අවස්ථාවේදීයි.\nඑම ඉල්ලීමට විත්ති පාර්ශවයේ නීතිඥවරයා විරෝධය පළ කළ බවයි හිරු අධිකරණ වාර්තාකරු සදහන් කළේ.\nඒ අනුව, දෙපාර්ශවයටම ලිඛිත දේශන ලබන අගෝස්තු මස 3 වනදා අධිකරණයට ගොනුකරන ලෙස ද එහිදී ප්‍රධාන මහේස්ත්‍රාත්වරයා නියෝග කර තිබෙනවා.",
       "URL": "https://www.hirunews.lk/164699/අල්ලස්-කොමිසම-පැමිණිල්ලක්-සංශෝධනය-කරන්න-අවසර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4446"
}