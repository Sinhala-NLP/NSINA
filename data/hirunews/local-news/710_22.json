{
       "Source": "hirunews",
       "Timestamp": "Friday, 25 November 2022 - 8:11",
       "Headline": "විදුලිබල හා බලශක්ති සහ ජල සම්පාදන යන අමාත්‍යාංශ වැය ශීර්ෂ විවාදය අද",
       "News Content": "2023 අයවැය කාරක සභා අවස්ථා විවාදයේ 03 වන දිනය අදයි.\nඒ අනුව විදුලිබල හා බලශක්ති සහ ජල සම්පාදන යන අමාත්‍යාංශවලට අදාළ වැය ශීර්ෂ අද විවාදයට ගැනෙනවා.\nඊයේ (24) දිනයේදී ආරක්ෂක, මහජන ආරක්ෂක සහ තාක්ෂණ අමාත්‍යාංශවලට අදාළ වැය ශීර්ෂ විවාදයට ගැනුණු අතර, ඒවා සංශෝධන සහිතව සම්මත වුණා.\nආරක්ෂක අමාත්‍යාංශයේ වැය ශීර්ෂයට අදාළව සමස්ත ලංකා දෙමළ කොංග්‍රසයේ නායක ගජේන්ද්‍ර කුමාර් පොන්නම්බලම් විසින් ඡන්ද විමසීමක් ඉල්ලා සිටි අතර, ඒ අනුව පැවති ඡන්ද විමසීමේදී ඊට පක්ෂව ඡන්ද 91ක් සහ විපක්ෂව ඡන්ද 10ක් හිමි වුණා.",
       "URL": "https://www.hirunews.lk/321213/විදුලිබල-හා-බලශක්ති-සහ-ජල-සම්පාදන-යන-අමාත්‍යාංශ-වැය-ශීර්ෂ-විවාදය-අද",
       "Category": "Local News",
       "Parent URL": "https://www.hirunews.lk/local-news.php?pageID=710"
}