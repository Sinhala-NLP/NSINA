{
       "Source": "hirunews",
       "Timestamp": "Friday, 02 March 2018 - 19:24",
       "Headline": "ඉන්දියාව උනන්දු නොවූ දෙයක් ගැන හිටපු ජනපති කියයි",
       "News Content": "තම පාලන සමයේ ඉන්දියාව සමඟ ඉතා සමීප සබඳතා පැවතුණ ද මෙරට ව්‍යාපෘති සඳහා ඉන්දියාව උනන්දුවක් නොදැක්වූ බව හිටපු ජනාධිපති මහින්ද රාජපක්ෂ ප්‍රකාශ කළ බව හින්දු පුවත්පත ප්‍රකාශ කළා.\nඒ, ඉන්දීය සංචාරය අතරතුර ඔහු මාධ්‍ය වෙත පළ කළ අදහස් උපුටා දක්වමින්.\nවරාය සහ අධිවේගී මාර්ග තැනීම සඳහා ඉන්දියාව කිසිදු උනන්දුවක් නොතිබුණු බව ද ඔහු ප්‍රකාශ කර තිබෙනවා.\nඑහෙත් චීනයට කළ ආරාධනය ඔවුන් පිළිගත් බවයි හිටපු ජනාධිපතිවරයා සඳහන් කර ඇත්තේ.\nමේ අතර, අතුරුදන්වූවන්ගේ කාර්යාලය සඳහා කොමසාරිස්වරු පත් කිරීම තුළින් ආණ්ඩුවේ පාවාදීමේ වැඩපිළිවෙල යළිත් පැහැදිලි වන බව හිටපු ජනාධිපති මහින්ද රාජපක්ෂ පවසනවා.\nඅද හෝකන්දර පැවති උත්සවකින් එක්වෙමින් හිටපු ජනාධිපතිවරයා මේ බව ප්‍රකාශ කළා.",
       "URL": "https://www.hirunews.lk/184962/ඉන්දියාව-උනන්දු-නොවූ-දෙයක්-ගැන-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4055"
}