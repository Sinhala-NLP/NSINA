{
       "Source": "hirunews",
       "Timestamp": "Thursday, 08 July 2021 - 6:52",
       "Headline": "ඉදිරි දින කිහිපයේ වැසි තත්ත්වයේ වැඩි වීමක්",
       "News Content": "ඉදිරි දින කිහිපයේ දී එනම් හෙට(09) සහ අනිද්දා(10) දිනවල දිවයිනේ නිරිත දිග කොටසේ වැසි තත්ත්වයේ සහ දිවයින හරහා, දිවයින අවට මුහුදු ප්‍රදේශවල සුළං තත්ත්වය වැඩි වීමට ඉඩ තිබෙනවා.\nබස්නාහිර, සබරගමුව, වයඹ, දකුණු සහ මධ්‍යම පළාත් වල විටින් විට වැසි හෝ ගිගුරුම් සහිත වැසි වන අතර ඇතැම් ස්ථානවලට මි.මී. 75 ට වැඩි තරමක තද වැසි ද ඇතිවිය හැකියි.\nඌව සහ නැගෙනහිර පළාත්වලත් මුලතිවු දිස්ත්‍රික්කයේත් ස්ථාන ස්වල්පයක සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බවයි කාලගුණවිද්‍යා දෙපාර්තමේන්තුව කියා සිටියේ.\nමේ අතර ගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස කාලගුණවිද්‍යා දෙපාර්තමේන්තුව ජනතාවගෙන් ඉල්ලීමක් කර තිබෙනවා.",
       "URL": "https://www.hirunews.lk/276384/ඉදිරි-දින-කිහිපයේ-වැසි-තත්ත්වයේ-වැඩි-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1835"
}