{
       "Source": "hirunews",
       "Timestamp": "Wednesday, 07 December 2022 - 13:21",
       "Headline": "යළිත් හිස ඔසවන සේනා දළඹුවා (වීඩියෝ)",
       "News Content": "උතුරු මැද පළාතේ බඩඉරිඟු වගාව යළිත් සේනා දළඹු උවදුරට ගොදුරු වෙමින් පවතිනවා.\nගොවීන් පෙන්වා දෙන්නේ, කිසිදු කෘමිනාශක වර්ගයකට මෙම උවදුර පාලනය නොවන බවයි.\nඋතුරු මැද පළාතේ පලුගස්වැව ප්‍රාදේශීය ලේකම් කොට්ඨාසයේ හබරණ, පලුගස්වැව, උඩකඩවල, වේරගල, රඹෑව, කුඹුක්වැව, නාමල්පුර, පුවක්පිටිය ඇතුළු ග්‍රාමසේවා වසම් 16ක අක්කර 2,500කට වැඩි ප්‍රමාණයක මෙවර බඩඉරිඟු වගා කර තිබුණත්,ගොවීන් පෙන්වා දෙන්නේ, ඉන් අස්වැන්නක් ලබාගත නොහැකි බවයි.\nකිසිදු කෘෂි රසායන දියරයකට හෝ කෘමිනාශක වර්ගයකට මෙම උවදුර පාලනය කළ නොහැකි බවද ගොවීන් පවසනවා.\nසේනා දළඹු උවදුර තම වගා බිම්වලට ව්‍යාප්ත වූයේ දැනට වසර 5කට පමණ ඉහත සිට බවයි ගොවීන් පෙන්වා දෙන්නේ.",
       "URL": "https://www.hirunews.lk/322160/යළිත්-හිස-ඔසවන-සේනා-දළඹුවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=682"
}