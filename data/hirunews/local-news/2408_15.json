{
       "Source": "hirunews",
       "Timestamp": "Monday, 05 October 2020 - 22:18",
       "Headline": "රත්මලානේ රොහාට අයත් ටී 56 ගිනි අවි 3ක් ඇතුළු, ආයුධ තොගයක් කහතුඩුවෙන් සොයා ගැනේ (වීඩියෝ)",
       "News Content": "කහතුඩුව - හෙරලියාවල රක්ෂිතයක තිබී ටී - 56 ගිනි අවි 3ක්, ඒ.කේ. 47 වර්ගයේ ගිනි අවියක් සහ මැගසින් දෙකක් පොලිස් විශේෂ කාර්ය බලකාය සොයාගෙන තිබෙනවා.\nමෙම අවි, මීගමුව - කොච්චිකඩේ ප්‍රදේශයේදී පොලිසිය සමඟ සිදුවූ වෙඩි හුවමාරුවකින් මියගිය සංවිධානාත්මක අපරාධ කල්ලි සාමාජිකයෙකු වන දේවමුණි හැරල්ඞ් රෝහණ ද සිල්වා හෙවත් රත්මලානේ රොහාට අයත් බවට අනාවරණ වී ඇත්තේ.\nපොලිස් විශේෂ කාර්ය බලකායේ විශේෂ වැටලීම් ඒකකයේ නිලධාරියෙකුට ලද තොරතුරකට අනුව ඊයේ පස්වරුවේ මෙම අවි තොගය සොයාගෙන ඇති අතර, සිද්ධිය සම්බන්ධයෙන් අවුරුදු 38 සහ 49 යන වයස්වල පසුවන දෙදෙනෙකු ද අත්අඩංගුවට ගෙන තිබෙනවා.",
       "URL": "https://www.hirunews.lk/251894/රත්මලානේ-රොහාට-අයත්-ටී-56-ගිනි-අවි-3ක්-ඇතුළු-ආයුධ-තොගයක්-කහතුඩුවෙන්-සොයා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2408"
}