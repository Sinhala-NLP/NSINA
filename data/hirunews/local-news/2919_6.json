{
       "Source": "hirunews",
       "Timestamp": "Tuesday, 04 February 2020 - 13:07",
       "Headline": "මුහුණු පොතෙන් දැක ගජමදාරා ශාඛ යුෂ බී තරුණයෙකු මරුට",
       "News Content": "ගජමදාරා නැමති ශාඛයේ පත්‍ර යුෂ පානය කිරීමෙන් 36 හැවිරිදි පුද්ගලයෙකු මිය යාමේ පුවතක් ගම්පහ - ඔරුතොට - බණ්ඩාරවත්ත මාවත ප්‍රදේශයෙන් වාර්තා වනවා.\nසමාජ මාධ්‍යයේ පළ වූ පුවතක් දැක ඔහු මෙම ශාඛයේ යුෂ පානය කර ඇති බවයි මිය ගිය තරුණයාගේ සොහොයුරෙකු හිරු ප්‍රවෘත්ති අංශයට සඳහන් කළේ.\nපසුගිය අඟහරුවාදා මෙම සිදුවීම වාර්තා වී ඇති අතර, ගම්පහ මහරෝහලේ ප්‍රතිකාර ලැබීමෙන් පසු ඔහු ඊයේ ජීවිතක්ෂයට පත්ව තිබෙනවා.\nවිවාහකයෙකු වන මෙම පුද්ගලයා නාවික හමුදාවේ සේවය කර ඉන් ඉවත් වී ඇති බවයි වාර්තා වන්නේ.\nඋග්‍ර විෂක් ශරීර ගතවීමෙන් මෙම මරණය සිදුව ඇති බවටයි ගම්පහ රෝහලේ සිදුකළ පශ්චාත් මරණ පරීක්ෂණයේදී හෙළි වී ඇත්තේ.",
       "URL": "https://www.hirunews.lk/233681/මුහුණු-පොතෙන්-දැක-ගජමදාරා-ශාඛ-යුෂ-බී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2919"
}