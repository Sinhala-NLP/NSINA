{
       "Source": "hirunews",
       "Timestamp": "Tuesday, 06 December 2022 - 10:49",
       "Headline": "පැය 24 තුළ දි සිදු වූ රිය අනතුරුවලින් 8 දෙනෙකු මරුට",
       "News Content": "ගෙවුණු පැය 24 තුළ දිවයිනේ විවිධ ප්‍රදේශවල සිදු වූ රිය අනතුරුවලින් පුද්ගලයින් 8 දෙනෙකු ජීවිතක්ෂයට පත්වී තවත් 10 දෙනෙකු තුවාල ලබා තිබෙනවා.\nහොරොව්පතාන - මැදවච්චි මාර්ගයේ කුළුමීමාකඩ වැව අසළ දී යතුරුපැදියක් මාර්ගයෙන් ඉවතට පැන ඊයේ සිදු වූ අනතුරින් පුද්ලගයින් දෙදෙනෙකු ජිවිතක්ෂයට පත්ව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑමෙන්ම අරණායක - දෙබත්ගම - දිප්පිටිය මාර්ගයේ දෙබත්ගම ප්‍රදේශයේ දී ත්‍රිරෝද රථයක් මාර්ගයෙන් ඉවතට පැන ඊයේ සිදු වූ අනතුරකින් එහි ගමන් කළ පුද්ගලයින් දෙදෙනෙකු ජීවිතක්ෂයට පත්වුණා.\nමීට අමතරව මාතලේ - දඹුල්ල මාර්ගයේ - මණ්දඩාවෙල ප්‍රදේශයේ දී ත්‍රිරෝද රථයක්, ලොරි රථයක් සහ යතුරු පැදියක් ගැටීමෙන් පුද්ගලයෙකු මිය ගොස් තවත් 6 දෙනෙකු තුවාල ලබා රෝහල් ගතකර තිබෙනවා.\nරාගම, ග්‍රෑන්ඩ්පාස් සහ ගලිගමුව යන ප්‍රදේශවල අනෙක් අනතුරු සිදුව ඇති අතර එහි දී ජීවිතක්ෂයට පත්ව ඇති සංඛ්‍යාව තුනක්.",
       "URL": "https://www.hirunews.lk/322071/පැය-24-තුළ-දි-සිදු-වූ-රිය-අනතුරුවලින්-8-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=685"
}