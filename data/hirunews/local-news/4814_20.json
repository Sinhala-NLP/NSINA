{
       "Source": "hirunews",
       "Timestamp": "Monday, 31 October 2016 - 13:17",
       "Headline": "නිදහස් පක්ෂ මධ්‍යම කාරක සභා රැස්වීමක් අද",
       "News Content": "නිදහස් පක්ෂයේ මධ්‍යම කාරක සභා රැස්වීමක් පක්ෂ සභාපති, ජනාධිපති මෛත්‍රීපාල සිරිසේනගේ ප්‍රධානත්වයෙන් අද (31) රාත්‍රියේ පැවැත්වෙනවා.\nජනාධිපති නිල නිවසේ පැවැත්වෙන මෙම සාකච්ඡාව සදහා ඒකාබද්ධ විපක්ෂය නියෝජනය කරන නිදහස් පක්ෂ මන්ත්‍රීවරුන්ට ද ආරාධනා කර ඇති බවයි නිදහස් පක්ෂ තරුණ පෙරමුණේ සභාපති හිටපු පාර්ලිමේන්තු මන්ත්‍රී ශාන්ත බණ්ඩාර සදහන් කළේ.\nපක්ෂයේ ප්‍රතිසංවිධාන කටයුතු සහ නොවැම්බර් මස 3 වනදා ආරම්භ වන පක්ෂ සාමාජික ප්‍රවර්ධන වැඩසටහන පිළිබදව මෙහිදී සාකච්ඡා කිරීමට නියමිත බව හිටපු මන්ත්‍රීවරයා කියා සිටියා.",
       "URL": "https://www.hirunews.lk/146486/නිදහස්-පක්ෂ-මධ්‍යම-කාරක-සභා-රැස්වීමක්-අද",
       "Category": "Local News",
       "Parent URL": "https://www.hirunews.lk/local-news.php?pageID=4814"
}