{
       "Source": "hirunews",
       "Timestamp": "Friday, 02 December 2022 - 13:04",
       "Headline": "කොස්තාපල්වරියකට ලිංගික බලපෑම් කළ සෙබළා අත් අඩංගුවට",
       "News Content": "මාවනැල්ල පොලිස් ස්ථානයේ දී කාන්තා පොලිස් කොස්තාපල්වරියකට ලිංගික බලපෑම් කළ බව කියන 27 හැවිරිදි සෙබළෙකු අත්අඩංගුවට ගෙන තිබෙනවා.\nපොලිස් ස්ථානයට පැමිණි පුද්ගලයන් දෙදෙනෙකු විවිධ අසභ්‍ය වචන කියමින් තමන්ට ලිංගික ප්‍රහාරයක් එල්ල කළ බවට කාන්තා පොලිස් කොස්තාපල්වරිය පොලිසියට පැමිණිලි කළ බව යි පොලිසිය සඳහන් කරන්නේ.\nඑම පැමිණිල්ලට අනුව කාන්තා කොස්තාපල්වරිය චෝදනා කර ඇත්තේ, තමන් පොලිස් ස්ථානයේ රාජකාරියේ යෙදී සිටිය දී එක් අයකු තමා පිළිබඳ අනෙක් පුද්ගලයා සමඟ ඉතා පිළිකුල් සහගත ලෙස කතා කළ බව යි.\nපොලිසිය විසින් අත්අඩංගුවට ගෙන ඇත්තේ, උස්සාපිටිය ප්‍රදේශයේ පදිංචි පුද්ගලයෙක්.\nඅත්අඩංගුවට ගෙන ඇත්තේ යුද හමුදා සෙබළෙකු බවයි අනාවරණ වී ඇත්තේ.\nඔහු මාවනැල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර, සැකකරු සමඟ පැමිණි අනෙක් පුද්ගලයාගෙන් ප්‍රකාශ සටහන් කර ගන්නා බව පොලිසිය පවසනවා.",
       "URL": "https://www.hirunews.lk/321787/කොස්තාපල්වරියකට-ලිංගික-බලපෑම්-කළ-සෙබළා-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=693"
}