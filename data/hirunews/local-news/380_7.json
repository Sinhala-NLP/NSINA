{
       "Source": "hirunews",
       "Timestamp": "Sunday, 30 April 2023 - 11:13",
       "Headline": "සර්පයන් රැගෙන ආ කාන්තාවක් චෙන්නායි ගුවන් තොටුපළේ දී අත්අඩංගුවට",
       "News Content": "සර්පයන් තොගයක් රහසිගතව ගමන් මලුවල බහා රැගෙන ආ කාන්තාවක් චෙන්නායි ගුවන් තොටුපලේදී අත්අඩංගුවට ගෙන තිබෙනවා.\nමලයාසියාවේ ක්වාලාලම්පූර් සිට පැමිණි මෙම කාන්තාවගේ ගමන් මලු පරීක්ෂාවේදී ප්ලාස්ටික් බහලුම්වල රඳවා සිටි විවිධ විශේෂවලට අයත් සර්පයන් විසි දෙදෙනෙකු මෙලෙස සොයාගෙන ඇති බවයි වාර්තා වන්නේ.\nඑමෙන්ම දුර්ලභ වර්ගයේ කටුස්සෙකුද ගමන් මල්ලක තිබී හමුවී තිබෙනවා.\nමෙම කාන්තාවට වනජීවී ආරක්ෂණ පනත යටතේ නඩු පැවරීමට නියමිත බවයි ඉන්දීය මාධ්‍ය වැඩිදුරටත් සඳහන් කරන්නේ.",
       "URL": "https://www.hirunews.lk/333838/සර්පයන්-රැගෙන-ආ-කාන්තාවක්-චෙන්නායි-ගුවන්-තොටුපළේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=380"
}