{
       "Source": "hirunews",
       "Timestamp": "Monday, 06 April 2020 - 10:52",
       "Headline": "කොටියෙකුටත් COVID 19 වැළඳෙයි",
       "News Content": "නිව්යෝක්හි බ්‍රොන්ක්ස් සත්ත්ව උද්‍යානයේ කොටියෙකුට කොවිඩ් 19 හෙවත් කොරෝනා වෛරසය වැළඳී ඇති බව විදෙස් මාධ්‍ය වාර්තා කරනවා.\n'නාඩියා' නම් මෙම සත්ත්වයා වයස අවුරුදු 4ක් වන අතර වියළි කැස්සකින් අනතුරුව සිදුකළ පරීක්ෂාවකින් පසු මේ බව අනාවරණය වී ඇති බවයි වාර්තා වන්නේ.\nමේ සම්බන්ධයෙන් සත්ත්ව උද්‍යානය නිල ප්‍රවෘත්ති නිවේදනයක්ද නිකුත් කර තිබුණා.\nසත්ත්ව උද්‍යානයේ වෙනත් කිසිදු සත්ත්වයෙකුට රෝග ලක්ෂණ නොපෙන්වන බව එම නිවේදනයේ සඳහන්.\n'නාඩියා'ට මෙය වැළඳි ඇත්තේ සත්ත්ව උද්‍යානයේ සේවකයෙකුගෙන් බවයි අනාවරණය වන්නේ.\nමාර්තු 16 වැනිදා සිට වසා දැමුණු මෙම සත්ත්ව උද්‍යානය ජනතාවට විවෘත වූයේ නැහැ.\nමෙම සිදුවීම සමඟ වෛරසයෙන් පෙළෙන ඕනෑම කෙනෙක්, සුරතල් සතුන් සමඟ සම්බන්ධතා අවම කරන ලෙසට එක්සත් ජනපද කෘෂිකර්ම දෙපාර්තමේන්තුව (USDA) උපදෙස් ලබා දී තිබෙනවා.\nමීට පෙර සුනඛයෙකුට හා බළල් පැටවෙකුට කොරෝනා වැළඳුණු බව විදෙස් මාධ්‍ය වාර්තා කර තිබුණා.",
       "URL": "https://www.hirunews.lk/238033/කොටියෙකුටත්-covid-19-වැළඳෙයි",
       "Category": "Local News",
       "Parent URL": "https://www.hirunews.lk/local-news.php?pageID=2813"
}