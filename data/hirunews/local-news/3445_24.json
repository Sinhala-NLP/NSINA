{
       "Source": "hirunews",
       "Timestamp": "Wednesday, 20 March 2019 - 7:53",
       "Headline": "යුරෝපයට අද සහ හෙට සුපිරි සඳක්",
       "News Content": "මැදින් පුර පසළොස්වක පොහොයත් සමඟ සාමාන්‍ය තත්ත්වයට වඩා වැඩි විශාලත්වයෙන් යුත් දීප්තිමත් සුපිරි සඳක් නිරීක්ෂණය කිරීමේ අවස්ථාවක් යුරෝපීය රටවලට අද සහ හෙට උදාවන බව තාරකා විද්‍යාඥ අනුර සී පෙරේරා ප්‍රකාශ කළා.\nඔහු කියා සිටියේ නිරක්ෂය ආසන්නයේ පිහිටි ශ්‍රී ලංකාව වැනි රටවලට මෙය දිස් නොවන බවයි.\nචන්ද්‍රයා පෘථිවියට ආසන්නයෙන් ගමන් කිරීම හේතුවෙන් මෙම සුපිරි සඳ දැකගත හැකිවන අතර එය මේ වසරේ දිස්වන තුන්වන සුපිරි සඳයි.\nසාමාන්‍ය තත්ත්වයට වඩා සියයට 6 කට වැඩි විශාලත්වයකින් මෙම සඳ දර්ශනය වනු ඇති.",
       "URL": "https://www.hirunews.lk/212781/යුරෝපයට-අද-සහ-හෙට-සුපිරි-සඳක්",
       "Category": "Local News",
       "Parent URL": "https://www.hirunews.lk/local-news.php?pageID=3445"
}