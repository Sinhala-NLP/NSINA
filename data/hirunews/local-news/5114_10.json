{
       "Source": "hirunews",
       "Timestamp": "Saturday, 26 March 2016 - 14:20",
       "Headline": "තුන්දෙනෙකුට උල් ආයුධවලින් පහරදීලා",
       "News Content": "හික්කඩුව - කලූපේ - අද්දරවත්ත ප්‍රදේශයේදී පුද්ගලයින් දෙදෙනෙකුට සහ කාන්තාවකට පිහියකින් ඇණ, යකඩ කූරකින් හා සවලකින් පහරදුන් පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අද පෙරවරුවේ මෙලෙස පහරකෑමට ලක්ව තුවාල ලබා රෝහල් ගත කර ඇත්තේ 45 සහ 28 හැවිදිරි පුද්ගලයින් දෙදෙනෙකු සහ 38 හැවිරිදි වියේ පසුවන කාන්තාවක් බවයි.\nසිද්ධියට සම්බන්ධ දෙපාර්ශවයම ඥාතින් වන අතර ඉඩම් ආරවුලක් මෙම ගැටුමට හේතුවී ඇති බවට අනුමාන කෙරෙනවා.\nසිද්ධියට සම්බන්ධ එක් සැකකරුවෙකු ද තුවාල ලබා රෝහල් ගත කර ඇති බව සදහන්.\nඅත්අඩංගුවට ගත් අනෙක් සැකකරු යුද හමුදාවේ සේවය කළ අයෙකු බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/129420/තුන්දෙනෙකුට-උල්-ආයුධවලින්-පහරදීලා",
       "Category": "Local News",
       "Parent URL": "https://www.hirunews.lk/local-news.php?pageID=5114"
}