{
       "Source": "hirunews",
       "Timestamp": "Friday, 04 November 2022 - 13:06",
       "Headline": "20-20 ලෝක කුසලාන තරගාවලියේ තවත් කඩුලු ත්‍රිත්ත්වයක්",
       "News Content": "පන්දු වාර විස්සයි විස්ස ලෝක කුසලාන තරගාවලියේ නවසීලන්තය සමඟ ඇඩිලේඩ් හි දැන් පැවැත්වෙන තරගයේ දී කඩුලු ත්‍රිත්වයක් ලබාගැනීමට අයර්ලන්තයේ ජොෂ් ලිට්ල් සමත්වුණා.\nතරගයේ කාසියේ වාසිය දිනාගත් අයර්ලන්ත කණ්ඩායම පළමුවෙන් පන්දුවට පහරදීම සඳහා නවසීලන්තයට ආරාධනා කළ අතර නියමිත පන්දු වාර විස්ස අවසානයේ ඔවුන් කඩුලු 6 ක් දැවී ලකුණු 185 ක් රැස් කළා.\nඑහිදී ජොෂ් ලිට්ල් 18 වන පන්දු වාරයේදී කඩුලු ත්‍රිත්වයක් ලබාගත්තේ නවසීලන්තයේ කේන් විලියම්සන්, ජේම්ස් නීෂම් සහ මිචෙල් සැට්නර් දවාගනිමින්.\nජයග්‍රාහී ඉලක්කය හඹා යන අයර්ලන්ත කණ්ඩායම මීට ටික වේලාවකට පෙර පන්දු වාර 12 ක් අවසානයේ කඩුලු 3 ක් දැවී ලකුණු 89 ක් ලබා සිටිනවා.",
       "URL": "https://www.hirunews.lk/319597/20-20-ලෝක-කුසලාන-තරගාවලියේ-තවත්-කඩුලු-ත්‍රිත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=757"
}