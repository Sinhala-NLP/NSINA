{
       "Source": "hirunews",
       "Timestamp": "Monday, 02 May 2022 - 17:53",
       "Headline": "රඹුක්කන වෙඩි තැබීමේ සිද්ධියට සම්බන්ද පොලිස් නිලධාරීන්ගේ ඇප ඉල්ලීම ප්‍රතික්ෂේප වෙයි (වීඩියෝ)",
       "News Content": "රඹුක්කන වෙඩි තැබීමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටින පොලිස් නිලධාරීන් වෙනුවෙන් කළ ඇප ඉල්ලීම කෑගල්ල මහේස්ත්‍රාත් අධිකරණය ප්‍රතික්ෂේප කර තිබෙනවා.\nරඹුක්කන වෙඩි තැබීමේ සිද්ධියට අත්අඩංගුවට ගත් පොලිස් නිලධාරීන් තුන්දෙනා ලබන 13 වනදා දක්වා රක්ෂිත බන්ධනාගාර ගතකිරීමට තෙල්දෙණිය මහේස්ත්‍රාත්වරයා පසුගියදා නියෝග කළේ.\nඒ, මහේස්ත්‍රාත්වරයා ඔවුන් ප්‍රතිකාර ලබමින් සිටි මහනුවර - කුණ්ඩසාලේ පිහිටි පොලිස් රෝහල වෙත ගොස් සිදුකළ නිරීක්ෂණයකින් අනතුරුවයි.\nමේ අතර රඹුක්කන සිද්ධියේදී වෙඩි තැබීමට නියෝග කළ කෑගල්ල ප්‍රදේශය භාර හිටපු ජ්‍යෙෂ්ඨ පොලිස් අධිකාරී කේ.බී. කීර්තිරත්න ද ලබන 6 වනදා දක්වා රක්ෂිත බන්ධනාගාර ගත කෙරුණා.\nඅපරාධ පරීක්ෂණ දෙපාර්තමේන්තුව විසින් අත්අඩංගුවට ගත් ඔහු නාරාහේන්පිට පොලිස් රෝහලේදී කොළඹ අතිරේක මහේස්ත්‍රාත් ශලනි පෙරේරා විසින් නිරීක්ෂණය කරනු ලැබුවා.",
       "URL": "https://www.hirunews.lk/303353/රඹුක්කන-වෙඩි-තැබීමේ-සිද්ධියට-සම්බන්ද-පොලිස්-නිලධාරීන්ගේ-ඇප-ඉල්ලීම-ප්‍රතික්ෂේප-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1195"
}