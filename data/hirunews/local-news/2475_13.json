{
       "Source": "hirunews",
       "Timestamp": "Saturday, 05 September 2020 - 11:50",
       "Headline": "කුලියාපිටිය බන්ධනාගාරයෙන් සිරකරුවන් හතර දෙනෙකු පැන යයි",
       "News Content": "කුලියාපිටිය බන්ධනාගාර සිර මැදිරියේ රඳවා සිටි හෙරොයින් ඇබ්බැහිකරුවන් හතර දෙනෙකු සිරමැදිරියේ වහලය කඩාගෙන පැනගොස් ඇති බව කුලියාපිටිය පොලිසිය පවසනවා.\nඑසේ පැනගොස් ඇත්තේ කබුරපොල, ගල්පොල,නාරංගොඩ හා අලහිටියාව ප්‍රදේශවල පදිංචිකරුවන් පිරිසක්.\nඅදාළ  සැකකරුවන් හෙරොයින් සන්තකයේ තබාගැනීමේ චෝදනා මත කුලියාපිටිය මහේස්ත්‍රාත් අධිකරණය මගින් විභාගවන නඩු 4කට අදාලව රක්ෂිත බන්ධනාගාර ගත කර තිබෙන බවයි වාර්තා වන්නේ\nමේ වන විට සැකකරුවන් සොයා පොලිස් කණ්ඩායම් කිහිපයක් විසින් විමර්ශන කියාත්මක බවයි කුලියාපිටිය පොලිසිය සඳහන් කළේ .\nබන්ධනාගාරයට සහය පිණිස මේ වනවිටත් මාර්ග බාධක ද යොදවා තිබෙනවා.",
       "URL": "https://www.hirunews.lk/249467/කුලියාපිටිය-බන්ධනාගාරයෙන්-සිරකරුවන්-හතර-දෙනෙකු-පැන-යයි",
       "Category": "Local News",
       "Parent URL": "https://www.hirunews.lk/local-news.php?pageID=2475"
}