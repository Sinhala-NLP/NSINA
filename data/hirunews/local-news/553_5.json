{
       "Source": "hirunews",
       "Timestamp": "Monday, 06 February 2023 - 21:50",
       "Headline": "තුර්කියේ භූකම්පනයෙන් මිය ගිය ගණන 2300 දක්වා ඉහළට (වීඩියෝ)",
       "News Content": "සිරියානු දේශසීමාවට ආසන්නව දකුණු දිග තුර්කියට අද (06) බලපෑ දරුණු භූකම්පනයෙන් මේ වනවිට තුර්කියේ සහ සිරියාවේ 2300කට අධික පිරිසක් මියගොස් ඇති බව විදෙස් මාධ්‍ය වාර්තා කරයි.\nවිදෙස් මාධ්‍ය වැඩිදුරටත් වාර්තා කරන්නේ මේ වනවිට තුර්කියේ මරණ 1541ක් සහ සිරියාවේ මරණ 810ක් වාර්තා වන බවයි.\nභූ කම්පනය සිදුව තිබුණේ දකුණු දිග තුර්කියේ, සිරියානු දේශසීමාව සමීපයේ පිහිටි ගාසිඇන්ටෙප් නගරය ආසන්නයේයි.\nඑය රික්ටර් මාපාංක 7.8 ක ප්‍රබල භූකම්පනයක්.\nභූකම්පනය සිදුව ඇත්තේ තුර්කි වේලාවෙන් උදෑසන 4.17 ට පමණ බව විදෙස් මාධ්‍ය වාර්තා කළා.\nකම්පනය සමග තුර්කියේ ගාසිඇන්ටෙප් සහ තදාසන්න කලාපවල උස් ගොඩනැගිලි රැසක් කඩා වැටී තිබුණා.",
       "URL": "https://www.hirunews.lk/326842/තුර්කියේ-භූකම්පනයෙන්-මිය-ගිය-ගණන-2300-දක්වා-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=553"
}