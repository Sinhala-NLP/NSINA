{
       "Source": "hirunews",
       "Timestamp": "Sunday, 10 December 2017 - 12:48",
       "Headline": "ගැටළුව - දුම්රිය , විසඳුම - අධ්‍යාපනය",
       "News Content": "අධ්‍යාපන අමාත්‍යවරයා සහ දුම්රිය වෘත්තිය සමිති අතර හමුවක් අද සිදුවීමට නියමිතයි.\nඑහිදී අනිද්දා ආරම්භ වන සාමාන්‍ය පෙළ විභාගයට පෙනී සිටින දරුවන්ට දුම්රිය වර්ජනය හේතුවෙන් සිදුවන බලපෑම පිළිබඳව සාකච්ඡා කිරීමට බලාපොරොත්තු වන බවයි අධ්‍යාපන අමාත්‍ය අකිල විරාජ් කාරියවසම් හිරු  ප්‍රවෘත්ති අංශයට කියා සිටියේ.\nකෙසේ වෙතත් අධ්‍යාපන අමාත්‍යවරයා වැඩිදුරටත් සඳහන් කළේ දුම්රිය හැර වෙනත් ප්‍රවාහන මාධ්‍ය භාවිත කරමින් සිය දූදරුවන්  විභාග මධ්‍යස්ථාන වෙත රැගෙන යන ලෙස විභාගයට පෙනී සිටින සිසුන්ගෙන් දෙමව්පියන්ගෙන් ඉල්ලීමක් කරන බවයි.",
       "URL": "https://www.hirunews.lk/178042/ගැටළුව-දුම්රිය-විසඳුම-අධ්‍යාපනය",
       "Category": "Local News",
       "Parent URL": "https://www.hirunews.lk/local-news.php?pageID=4178"
}