{
       "Source": "hirunews",
       "Timestamp": "Friday, 23 June 2023 - 11:32",
       "Headline": "මේ අවුරුද්දේ පේරාදෙණිය විශ්වවිද්‍යාලයේ සිසුන් 05 දෙනෙකු සියදිවි නසාගෙන",
       "News Content": "විපක්ෂ මන්ත්‍රී ඉම්තියාස් බාකීර් මාකර් ඊයේ (22) පාර්ලිමේන්තුවේ දී ප්‍රකාශ කර සිටියේ මෙම වසරේ මේ දක්වා පමණක් පේරාදෙණිය විශ්ව විද්‍යාලයේ සිසුන් 05 දෙනෙකු සියදිවි නසාගෙන ඇති බවයි.\nතවත් සිසුන් දෙදෙනෙකු ඒ සඳහා උත්සාහ කිරීම හේතුවෙන් ඔවුන් උපදේශනය සඳහා යොමු කර තිබෙන බවද මන්ත්‍රීවරයා පාර්ලිමේන්තුවේ දී අනාවරණය කළා.\nඔහු වැඩිදුරටත් සඳහන් කළේ ඇතැම් සිසුන් දිනකට එක් වේලක් පමණක් ආහාර ගන්නා බවත්, විශ්වවිද්‍යාලයේ සිසුන් විශාල පිරිසක් මේ වන විට මානසික අවපීඩනයෙන් සිටින බවත් ය.\nමේ හේතුවෙන් විශ්වවිද්‍යාල සිසුන් විශාල වශයෙන් අසනීපලවලට ගොදුරු වන බවද මන්ත්‍රී ඉම්තියාස් ප්‍රකාශ කර තිබෙනවා.",
       "URL": "https://www.hirunews.lk/338808/මේ-අවුරුද්දේ-පේරාදෙණිය-විශ්වවිද්‍යාලයේ-සිසුන්-05-දෙනෙකු-සියදිවි-නසාගෙන",
       "Category": "Local News",
       "Parent URL": "https://www.hirunews.lk/local-news.php?pageID=244"
}