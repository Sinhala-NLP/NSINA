{
       "Source": "hirunews",
       "Timestamp": "Tuesday, 25 January 2022 - 10:03",
       "Headline": "මහරගම පොදු වැසිකිළියේ කම්බි, ටෙන්ඩරයෙන් පිට පරණ යකඩවලට (වීඩියෝ)",
       "News Content": "පසුගිය දා මහත් ආන්දෝලනයක් ඇති කරමින් මහරගම නගර සභාවේ සභාපතිවරයා කඩා ඉවත් කළ මහරගම පොදු වැසිකිළියේ කම්බි කිලෝ 570ක් ටෙන්ඩර් කැඳවීමකින් තොර ව හොර රහසේ ම පරණ යකඩ බඩු කඩයකට අළෙවි කර තිබිය දී ඊයේ සොයා ගත් බව මහරගම පොලිසිය පවසනවා.\nනගර සභාවට අයත් ලොරි රථයකින්ම එහි සේවකයන් පිරිසක් 23 දා කම්බි කිලෝ 344ක් 24 දා කම්බි කිලෝ 226ක් මෙසේ අලෙවි කර ඇති බව යි වාර්තා වෙන්නේ.\nමේ පිළිබඳ ලද පැමිණිල්ලකට අනුව පොලිස් නිලධාරීන් කණ්ඩායමක් මහරගම පිළියන්දල පාරේ පිහිටි පරණ යකඩ බඩු කඩයකට ගොස් පරික්ෂා කිරීමේ දී කඩා ඉවත් කළ පොදු වැසිකිලිය ඉදිරිපිට සවිකර තිබූ ආරක්ෂිත වැටෙහි සහ කොන්ක්‍රීට් තට්ටුවෙ තිබූ කම්බි බවට සැක කෙරෙන යකඩ කම්බි තොගයක් සොයාගෙන තිබෙනවා.\nමෙම කම්බි කිලෝ එකක් රුපියල් 80 බැගින් නගර සභා සේවකයන් අලෙවි කර ඇති බවත් පසුව ඒවා රුපියල් සියය බැගින් විකිණීමට සූදානම් කර තිබූ බවත් මේ වන විට වාර්තා වෙනවා.",
       "URL": "https://www.hirunews.lk/295082/මහරගම-පොදු-වැසිකිළියේ-කම්බි-ටෙන්ඩරයෙන්-පිට-පරණ-යකඩවලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1400"
}