{
       "Source": "hirunews",
       "Timestamp": "Tuesday, 27 September 2016 - 14:26",
       "Headline": "NTC සේවකයින් අදත් විරෝධයේ",
       "News Content": "ජාතික ගමනාගමන කොමිෂන් සභාවේ සේවකයින් අද පෙරවරුවේ සිය රාජකාරී නවතා  කොමිසම ඉදිරිපිට විරෝධතාවයක නිරත වුණා.\nකොමිසමේ සභාපතිවරයා සහ අධ්‍යක්ෂ ජනරාල්වරයා වහාම ඉවත් කිරීම ඇතුළු ඉල්ලීම් 17ක් මුල් කර ගනිමිනුයි ඔවුන් මෙම විරෝධතාවයේ නිරත වන්නේ.\nගමනාගමන කොමිෂන් සභාව ඉදිරිපිට කළු කොඩි ඔසවා තිබූ අතර විරෝධතාවයට අන්තර් පළාත් පෞද්ගලික බස් සංගමයේ සහාය ද හිමි වුණා.\nඊයේ පස්වරුවේ ද සේවකයින් අධ්‍යක්ෂ ජනරාල්වරයා සහ සභාපතිවරයා ඔවුන්ගේ නිළ කාමරවල සිර කර ගනිමින් විරෝධතාවයේ නිරත වුණා.\nමේ අතර, ලංකා පෞද්ගලික බස් හිමියන්ගේ සංගමය අද මානව හිමිකම් කොමිසම වෙත පැමිණිල්ලක් භාර දුන්නා.\nඒ, පෞද්ගලික බස් රථවලින් ද රජය බදු අය කරන බවට චෝදනා කරමින්.",
       "URL": "https://www.hirunews.lk/143936/ntc-සේවකයින්-අදත්-විරෝධයේ",
       "Category": "Local News",
       "Parent URL": "https://www.hirunews.lk/local-news.php?pageID=4861"
}