{
       "Source": "hirunews",
       "Timestamp": "Wednesday, 31 May 2023 - 8:26",
       "Headline": "බලපත් නැතිව එළ ගවයින් ඇද්ද 3ක් දැලේ",
       "News Content": "බලපත්‍ර නොමැතිව ලොරි රථයකින් එළ ගවයින් ප්‍රවාහනය කරමින් සිටි පිරිසක් කහවත්ත ප්‍රදේශයේදී අත්අඩංගුවට ගෙන තිබෙනවා.\nඊයේ (30) මහනුවර මාතලේ දිසාව භාර නියෝජ්‍ය පොලිස්පතිවරයාගේ නියෝග මත ක්‍රියාත්මක වූ විශේෂ මෙහෙයුමකදී අලවතුගොඩ, කහවත්ත ප්‍රදේශයේදී අලවතුගොඩ පොලිස් නිලධාරීන් පිරිසක් විසින් මෙම අත්අඩංගුවට ගැනීම සිදු කර ඇති බවයි සඳහන් වන්නේ.\nමෙම ලොරි රථයේ එළ ගවයින් 18 දෙනෙකු සිට ඇති අතර පුද්ගලයින් තිදෙනෙකු සමඝ ලොරි රථය ද අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 45, 47 සහ 55ක් වන පරසන්ගස්වැව, තිරප්පනේ සහ මිහින්තලේ ප්‍රදේශවල පදිංචිකරුවන්.\nසැකකරුවන් අද (31) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/336643/බලපත්-නැතිව-එළ-ගවයින්-ඇද්ද-3ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=305"
}