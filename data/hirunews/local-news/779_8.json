{
       "Source": "hirunews",
       "Timestamp": "Wednesday, 26 October 2022 - 6:45",
       "Headline": "මුජිබර් රහුමාන් කොළඹ පුරපති තරගයට?",
       "News Content": "සමගි ජන බලවේගයේ (SJB) පාර්ලිමේන්තු මන්ත්‍රී මුජිබර් රහුමාන් කොළඹ මහ නගර සභා පුරපති අපේක්ෂකයා ලෙස තරග කිරීමට බලාපොරොත්තු වන බව වාර්තා වනවා.\nකෙසේ වෙතත් ඒ සඳහා පාර්ලිමේන්තුවෙන් ඉල්ලා අස්වීම පිළිබඳ අවසන් තීරණයක් ගෙන නොමැති බව මුජිබර් රහුමාන් සඳහන් කරනවා.\nපසුගිය දා මැද කොළඹ ආසනයේ සමඟි බල මණ්ඩල රැස්වීමේ දී මෙම තොරතුරු හෙළි කළේ, පාර්ලිමේන්තු මන්ත්‍රී නලින් බණ්ඩාර විසින්.\nනමුත් ඒ පිළිබඳ අවසන් තීරණයක් ගෙන නැති බව යි මුජිබර් රහුමාන් පවසන්නේ.\nකෙසේ වෙතත් පළාත් පාලන මැතිවරණයට තරග කිරීම සඳහා මුජිබර් රහුමාන් නුදුරේ දී ම සිය මන්ත්‍රී ධුරයෙන් ඉල්ලා අස්වීමට නියමිත බව වාර්තා වනවා.",
       "URL": "https://www.hirunews.lk/318824/මුජිබර්-රහුමාන්-කොළඹ-පුරපති-තරගයට",
       "Category": "Local News",
       "Parent URL": "https://www.hirunews.lk/local-news.php?pageID=779"
}