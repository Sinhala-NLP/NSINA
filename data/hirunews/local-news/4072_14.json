{
       "Source": "hirunews",
       "Timestamp": "Tuesday, 20 February 2018 - 10:02",
       "Headline": "බිරිඳව බලහත්කාරයෙන්, අඹු සැමි ඇසුරට ඉඩ සැලසූ සැමියාට වැඩ වරදී",
       "News Content": "මහ මඟදී  හමුවන පුද්ගලයින් නිවසට ගෙන්වා ගෙන තමන්ට පෙනෙන සේ එම පුද්ගලයින් සමඟ අඹු සැමියන් ලෙස හැසිරීමට බලකරමින් බිරිඳට පහර දෙන සැමියෙකු පොලිසිය විසින් අත්අඩංගුවට ගෙන තිබෙනවා.\nමිනුවන්ගොඩ පොලිසිය මඟින් අත්අඩංගුවට ගත් මෙම පුද්ගලයා 61 වැනි වියේ පසුවන හිටපු යුද හමුදා සාමාජිකයකු බවටයි වාර්තා වන්නේ.\nඅත්අඩංගුවට ගැණුනු පුද්ගලයා මිනුවන්ගොඩ මහේස්ත්‍රාත් අධිකරණයට ඉදිරපත් කිරීමන් අනතුරුව රක්ෂිත බන්ධනාගාර ගත කර කිරීමට නියෝග කර තිබෙනවා.\nබිරිඳ විසින් සිදුකළ පැමිණිල්ලකට අනුව සැකකරු මෙලෙස  අත්අඩංගුවට ගත් බව සඳහන්.\nපැමිණිලිකාර බිරිඳ  57 වැනි වියේ පසුවන තිදරු මවක්‌ වන අතර සැකකරුගේ ක්‍රියා කලාපය හේතුවෙන් නාඳුනන පුරුෂයින් රැසක්‌ සමඟ අඹු සැමියන් ලෙස හැසිරීමට සිදුවූ බව ඇය පොලිසිය හමුවේ හෙළිකර ඇති බවයි අප වාර්තාකරු සඳහන් කළේ.\nවිවාහකව සිටිනා දරු තිදෙනා සිද්ධීන් සම්බන්ධයෙන් කිසිවක්‌ නොදන්නා බවත් පැමිණිලිකාරිය පොලිසියට ප්‍රකාශ කර ඇති බව සඳහන්.\nසැමියා විසින් පුද්ගලයින් නිවසට රැගෙන එන විට බියවන සැකකාරිය නිවසින් පලාගොස්‌ සැඟව සිටීමට උත්සාහ කළද සැමියා ඇයව සොයා ගැනීමෙන් අනතුරුව පහරදී එම ක්‍රියාවේ යොදවන බවට පොලිස්‌ පරීක්ෂණ වලදී හෙළිවී ඇති බවයි අප වාර්තාකරු වැඩිදුරටත් සඳහන් කළේ.\nසිද්ධිය සම්බන්ධයෙන් වන නඩුව ඊයේ (19) දිනයේදී නැවත කැඳවා ඇති අතර එහිදී බන්ධනාගාර නිලධාරීන් අධිකරණය හමුවේ කරුණු දක්වමින් පවසා ඇත්තේ සැකකරු මේ වන විට අංගොඩ මානසික රෝහලේ ප්‍රතිකාර ලබන බවයි.\nසැකකරු මීගමුව මූලික රෝහලේ මානසික රෝග සම්බන්ධ වෛද්‍යවරයා හමුවට ඉදිරිපත් කර එම වෛද්‍ය වාර්තාව අධිකරණය හමුවට ඉදිරිපත් කරන ලෙසට මිට පෙර මීගමුව බන්ධනාගාර අධිකාරිවරයාට අධිකරණය මඟින් නියෝග කර තිබුණා.",
       "URL": "https://www.hirunews.lk/184058/බිරිඳව-බලහත්කාරයෙන්-අඹු-සැමි-ඇසුරට-ඉඩ-සැලසූ-සැමියාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4072"
}