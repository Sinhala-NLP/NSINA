{
       "Source": "hirunews",
       "Timestamp": "Sunday, 20 November 2022 - 11:12",
       "Headline": "කොටුගොඩ දී යුවළක් දඬු ගඟට පනී",
       "News Content": "සියදිවි නසා ගැනීමට මිනුවන්ගොඩ- කොටුගොඩ - ඕපාත පාලමෙන් දඬු ගඟට පැන තිබූ යුවළගෙන් තරුණියගේ සිරුර හමු වී තිබෙනවා.\nතරුණයාගේ සිරුර සෙවීම සඳහා තවදුරටත් මෙහෙයුම් ක්‍රියාත්මක බවයි පොලිසිය සඳහන් කළේ.\nමියගිය තරුණිය 26 හැවිරිදි වියේ පසුවන අතර, තරුණයා අවුරුදු 29 හැවිරිදි වියේ පසුවන බවයි වාර්තාවන්නේ.\nමෙම යුවළ ඕපාත පාලම අසළට පැමිණි යතුරුපැදිය ද හමු වී ඇති බවයි පොලිසිය ප්‍රකාශ කළේ.\nමෙම යුවළ සියදිවි හානි කරගන්නා බවට ප්‍රකාශ කළේ යැයි තරුණියගේ පියා විසින් කරන ලද පැමිණිල්ලකට අනුවයි මිනුවන්ගොඩ පොලිසිය මේ සම්බන්ධයෙන් විමර්ශන ආරම්භ කර තිබුණේ.\nමේ අතර දිවයිනේ ප්‍රදේශ කිහිපයකම ඊයේ සිදුවූ මනුෂ්‍ය ඝාතනවලින් පුද්ගලයින් තුන්දෙනෙකු ජීවිතක්ෂයට පත්ව ඇති බවට වාර්තාවනවා.\nඉඩම් ආරවුලක් හේතුවෙන් හියාරේ නැගෙනහිර ප්‍රදේශයේ දී ඊයේ රාත්‍රියේ තියුණු ආයුධයකින් පහරදී පුද්ගලයෙකු ඝාතනය කර තිබුණා.\nමෙලෙස මියගොස් ඇත්තේ වයස අවුරුදු 52 ක් වන හියාරේ - දිවෙල්වත්ත ප්‍රදේශයේ පදිංචිකරුවෙක්.\nඌරුබොක්ක - කැටවලගම ප්‍රදේශයේදී බහින්බස් වීමක් දුරදිග යාමෙන් ඇති වූ ආරවුලක් හේතුවෙන් පුද්ගලයෙකුට පොලුවලින් පහරදී ඝාතනය කර තිබුණා.\nඑමෙන්ම සුරියවැව-මීගහජදුර ප්‍රදේශයෙන්ද පුද්ගයෙකුට තියුණු ආයුධයකින් පහරදීමේ සිද්ධියක් වාර්තාවුණා.",
       "URL": "https://www.hirunews.lk/320841/කොටුගොඩ-දී-යුවළක්-දඬු-ගඟට-පනී",
       "Category": "Local News",
       "Parent URL": "https://www.hirunews.lk/local-news.php?pageID=721"
}