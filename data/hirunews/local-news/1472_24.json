{
       "Source": "hirunews",
       "Timestamp": "Friday, 24 December 2021 - 16:51",
       "Headline": "අග්‍රාමාත්‍යවරයා අද පෙරවරුවේ තිරුපති කෝවිල වැඳපුදා ගනියි (වීඩියෝ)",
       "News Content": "අග්‍රාමාත්‍ය මහින්ද රාජපක්ෂ අද (24) පෙරවරුවේ තිරුපති කෝවිල වැඳපුදා ගැනීමට එක් වී තිබෙනවා.\nඅග්‍රාමාත්‍යවරයාට ඊයේ (23) දින උදෑසනයි ඉන්දියාව බලා පිටත් ව ගොස් තිබුණේ.\nදකුණු ඉන්දියාවේ තමිල්නාඩුවේ පිහිටි තිරුපති කෝවිලේ පැවැත් වෙන විශේෂ පූජාවකට අග්‍රාමාත්‍යවරයා සහභාගි වූ අතර, මෙම සංචාරය නිල සංචාරයක් නො වන බව සඳහන්.\nතිරුපති වෙත ඊයේ පැමිණි ශ්‍රී ලංකා අග්‍රාමාත්‍යවරයා චිට්ටූර් දිස්ත්‍රික්කයේ ප්‍රධාන අමාත්‍ය කේ. නාරායන්ස්වාමි  ඇතුලු රාජ්‍ය නිලධාරීන් විසින් පිළිගෙන තිබුණා.\nඉන්දීය මාධ්‍ය වාර්තා පෙන්වා දෙන්නේ ශ්‍රී ලංකා අග්‍රාමාත්‍යවරයා පසුගිය 2020 වසරේ පෙබරවාරි මාසයේ ද තිරුපති කෝවිලේ පුද පුජාවලට එක්වූ බවයි.\nඑමෙන්ම ශ්‍රී ලංකාවේ බලයේ සිටින මෙන්ම හිටපු දේශපාලනඥයන් රැසක් වන්දනාවට එක්වන ස්ථානයක් ලෙසටයි තිරුපති කෝවිල ඉන්දීය පුවත් සේවා පෙන්වා දෙන්නේ.\nහිටපු අග්‍රාමාත්‍ය රනිල් වික්‍රමසිංහ ද නිරන්තරයෙන් එහි වන්දනාවට එක්වන බවයි එමගින් සඳහන් කර තිබෙනවා.",
       "URL": "https://www.hirunews.lk/292012/අග්‍රාමාත්‍යවරයා-අද-පෙරවරුවේ-තිරුපති-කෝවිල-වැඳපුදා-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1472"
}