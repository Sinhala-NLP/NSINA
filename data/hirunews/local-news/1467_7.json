{
       "Source": "hirunews",
       "Timestamp": "Monday, 27 December 2021 - 13:18",
       "Headline": "අවම බස් ගාස්තුව රුපියල් දෙකකින් ඉහළ යන ලකුණු",
       "News Content": "අවම බස් ගාස්තුව රුපියල් 2කින් ඉහළ නැංවීමට ප්‍රවාහන අමාත්‍යංශය සහ බස් සංගම් එකඟතාවකට පැමිණ ඇති බව වාර්තාවනවා.\nඒ අනුව, රුපියල් 14ක් ව පවතින අවම බස් ගාස්තුව රුපියල් 16 ක් දක්වා ඉහළ යනු ඇති.\nකෙසේ වෙතත් බස් සංගම් පසුගිය සිකුරාදා ජාතික ගමනාගමන කොමිෂන් සභාවට ලබා දුන් යෝජනාවලියෙන් අවම ගාස්තුව රුපියල් 14 සිට රුපියල් 17 දක්වා රුපියල් 3කින් ඉහළ නැංවීමට යෝජනා කර තිබුණා.\nමේ අතර, අනෙකුත් ගාස්තු සියයට 15 කට ආසන්න ප්‍රතිශතයකින් ඉහළ නංවන ලෙස බස් සංගම් සිකුරාදා දිනයේ භාරදුන් යෝජනාවලිය මගින් ඉල්ලා තිබුනා.\nකෙසේ වෙතත්, සියයට 7.5ත් සියයට 10ත් අතර අගයකින් එම ප්‍රතිශතය ලබාදිය යුතු බවටයි, මේ වනවිට එකඟතාවයකට පැමිණ ඇත්තේ.\nසංශෝධිත නව බස් ගාස්තුව අනිද්දා ප්‍රකාශයට පත් කිරීමට ප්‍රවාහන අමාත්‍යාංශය සැළසුම් කර තිබෙනවා.\nමේ අතර, අද සිට සතොස හරහා පුද්ගලයෙකුට වරකදී සහල් කිලෝ 10ක් මිලදී ගැනීමට හැකියාව පවතින බව වෙළඳ අමාත්‍ය බන්දුල ගුණවර්ධන ඊයේ(26)දින සදහන් කළා.",
       "URL": "https://www.hirunews.lk/292263/අවම-බස්-ගාස්තුව-රුපියල්-දෙකකින්-ඉහළ-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1467"
}