{
       "Source": "hirunews",
       "Timestamp": "Wednesday, 11 January 2017 - 12:17",
       "Headline": "හොර පාරෙන් පළමු වසරට ළමයින් ගත් තවත් පාසල් 25 ක් ගැන තොරතුරු",
       "News Content": "චක්‍රලේඛ උල්ලංඝනය කරමින් පළමු ශ්‍රේණියට ළමයින් ඇතුළත් කර ගත් තවත් පාසල් 25 ක තොරතුරු තමන් වෙත ලැබී ඇති බව අධ්‍යාපන අමාත්‍ය අකිල විරාජ් කාරියවසම් ප්‍රකාශ කළා.\nඅමාත්‍යවරයා කියා සිටියේ ඊට අදාළව විමර්ශන කඩිනමින් සිදුකිරීමට පියවර ගෙන ඇති බවයි.\nඑලෙස ලැබුණු පැමිණිලිවලට අනුව දැනටමත් කොළඹ - රාජකීය විද්‍යාලයේ පළමු ශ්‍රේණියට මෙම වසර සදහා ළමයින් ලියාපදිංචි කිරීම අත්හිටුවා තිබෙනවා.\nකිරිබත්ගොඩ විහාරමහාදේවි බාලිකා විද්‍යාලයේ අද (11) පැවති පළමු ශ්‍රේණියට ළමයින් ඇතුළත් කර ගැනීමේ ජාතික උත්සවයට එක්වෙමින් අමාත්‍යවරයා කියා සිටියේ ඇතමුන් තානාපති කාර්යාලවල ලිපිනයන් මගින් ද කොළඹ රාජකීය විද්‍යාලයේ පළමු ශ්‍රේණියට ළමයින් ඇතුළත් කර ඇති බවට කරුණු අනාවරණ වී ඇති බවයි.",
       "URL": "https://www.hirunews.lk/151809/හොර-පාරෙන්-පළමු-වසරට-ළමයින්-ගත්-තවත්-පාසල්-25-ක්-ගැන-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=4714"
}