{
       "Source": "hirunews",
       "Timestamp": "Friday, 06 October 2017 - 14:05",
       "Headline": "බස්නාහිර, සබරගමුව, මධ්‍යම, ගාල්ල හා මාතරට සති අන්තයේ වෙන වෙනස",
       "News Content": "පවතින වැසි තත්වය, විශේෂයෙන් දිවයිනේ නිරිතදිග කොටසේ, නැගෙනහිර සහ ඌව පලාත්වල ඉදිරි දින කිහිපයේදී තවදුරටත් පවතිනු ඇතැයි කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් විටින් විට වැසි හෝ ගිගිරුම් සහිත වැසි ඇතිවන බවයි ඔවුන් නිවේදනය කළේ.\nවයඹ සහ උතුරු පළාත්වල වැසි වාර කිහිපයක් ඇතිවන බවත් සෙසු පලාත්වල (විශේෂයෙන් නැගෙනහිර සහ ඌව පළාත්වල) තැනින් තැන සවස 2.00 න් පසු වැසි හෝ ගිගිරුම් සහිත වැසි ඇතිවන බවත් දෙපාර්තමේන්තුව සඳහන් කළා.\nබස්නාහිර, සබරගමුව සහ මධ්‍යම පළාත්වල සහ ගාල්ල, මාතර දිස්ත්‍රික්කවල ඇතැම් ස්ථානවලට (මි.මි.75 පමණ) තරමක තද වැසිද බලාපොරොත්තු විය හැකි බව අද (06) මධ්‍යහ්න 12ට නිකුත් කළ නිවේදනයේ සඳහන්.\nහම්බන්තොට දිස්ත්‍රික්කයේ විටින් විට හමන තරමක් තද සුළං (පැ.කි.මී.40-50) අපේක්ෂා කළ හැකි බවයි එහි දැක්වෙන්නේ.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි නිසා අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරනවා.",
       "URL": "https://www.hirunews.lk/172758/බස්නාහිර-සබරගමුව-මධ්‍යම-ගාල්ල-හා-මාතරට-සති-අන්තයේ-වෙන-වෙනස",
       "Category": "Local News",
       "Parent URL": "https://www.hirunews.lk/local-news.php?pageID=4285"
}