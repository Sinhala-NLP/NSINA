{
       "Source": "hirunews",
       "Timestamp": "Friday, 30 December 2016 - 9:27",
       "Headline": "වාහන පැවරීම සදහා ලබාදී තිබූ සහන කාලය අදින් අවසන්",
       "News Content": "දඩ අය කිරීමකින් තොරව වාහන පැවරීම සදහා ලබා දී තිබූ සහන කාලය අදින් අවසන් වනවා.\nඒ සදහා නැවත සහන කාලයක් ලබා නොදෙන බවයි මෝටර් රථ ප්‍රවාහන දෙපාර්තමේන්තුව සදහන් කළේ.\nතමන්ගේ නමට ලියාපදිංචි කර නොගත් වාහන ලියාපදිංචි කර ගැනීම සදහා වාහන හිමිකරුවන් උනන්දු කරලීමේ අරමුණින් මෝටර් රථ ප්‍රවාහන දෙපාර්තමේන්තුව විසින් අදාළ සහන කාලය ලබාදෙනු ලැබුවා.\nදැනට පවතින නීති රීති වලට අනුව වාහන ගණුදෙනුවක් සිදුවී දින 14 ක් ඇතුළත එම වාහනය නව හිමිකරුගේ නමින් ලියාපදිංචි කළ යුතුයි.\nකෙසේ වෙතත් අදින් එම සහන කාලය අවසන් වන අතර, ප්‍රමාද වී ලියාපදිංචි කිරීම් සදහා දඩ මුදලක් ද අය කරන බවයි මෝටර් රථ ප්‍රවාහන දෙපාර්තමේන්තුව වැඩිදුරටත් සදහන් කළේ.\nඅද පස්වරු 4 දක්වා අයදුම්පත් භාර ගැනිමට අවශ්‍ය පියවර ගන්නා බවයි මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි කියා සිටියේ.",
       "URL": "https://www.hirunews.lk/150891/වාහන-පැවරීම-සදහා-ලබාදී-තිබූ-සහන-කාලය-අදින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4732"
}