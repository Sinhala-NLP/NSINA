{
       "Source": "hirunews",
       "Timestamp": "Saturday, 13 August 2022 - 13:59",
       "Headline": "ජනාධිපති අරමුදලේ ආධාර ගෙවීම යළි අරඹයි",
       "News Content": "ජනාධිපති අරමුදලට ලැබුණු අයදුම්පත් සඳහා ආධාර මුදල් ගෙවීම යළි ආරම්භ කර තිබෙනවා.\n2020 වසරෙන් පසු ලැබුණු අයදුම්පත් සඳහා ආධාර මුදල් ගෙවීම නතර කර තිබූ බවයි එහි ප්‍රකාශකයෙකු සඳහන් කළේ.\nඑම වර්ෂයේ මුල් කාර්තුවේ පමණක් අයදුම්පත් කිහිපයක් වෙනුවෙන් ආධාර මුදල් ගෙවීම සිදුකර ඇති අතර, ඉන් පසු ගෙවීම් කටයුතු නතර කරනු ලැබුවේ රට තුළ කොරෝනා වසංගතය හේතුවෙන්.\nඒ අනුව යළි ආධාර මුදල් ගෙවීම් ආරම්භ කරන අතර, හෘද සැත්කම්, වකුගඩු බද්ධ කිරීම්, අක්මාව බද්ධ කිරීම් ඇතුලු බරපතල රෝග තත්වයන් සඳහා වන සැත්කම්වල දී වැයවන මුදලින් කොටසක් ජනාධිපති අරමුදලින් ලබාගත හැකි වනවා.",
       "URL": "https://www.hirunews.lk/312648/ජනාධිපති-අරමුදලේ-ආධාර-ගෙවීම-යළි-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=944"
}