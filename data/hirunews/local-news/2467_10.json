{
       "Source": "hirunews",
       "Timestamp": "Wednesday, 09 September 2020 - 10:16",
       "Headline": "ජංගම දුරකථන ලබාදෙන බව පවසා මුදල් වංචා කළ දෙදෙනෙකු අත්අඩංගුවට",
       "News Content": "නවීන පන්නයේ ජංගම දුරකථන අඩු මුදලට ලබාදෙන බවට අන්තර්ජාලයේ දැන්වීම් පළ කර මුදල් වංචා කිරීමේ සිද්ධියක් සම්බන්ධයෙන් කාන්තාවක් සහ තවත් අයෙකු අත්අඩංගුවට ගෙන තිබෙනවා.\nමොවුන් එලෙස ජංගම දුරකථන ලබාදෙන බව පවසා බැංකු ගිණුම් වෙත මුදල් බැර කරවාගෙන මෙම ජාවාරම සිදුකර ඇති බවටයි පොලිස් මාධ්‍ය කොට්ඨාශය සඳහන් කළේ.\nදකුණු පළාත් පරිගණක අපරාධ විමර්ශන ඒකකයට ලද තොරතුරකට අනුව අත්අඩංගුවට ගත් මොවුන් දෙදෙනාගේ වයස අවුරුදු 36 සහ 26 යන වයස්වල පසුවන මාතර - තලගහ ප්‍රදේශයේ පදිංචිකරුවන්. ඔවුන් ඊයේ මාතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 18 වන දා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/249778/ජංගම-දුරකථන-ලබාදෙන-බව-පවසා-මුදල්-වංචා-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2467"
}