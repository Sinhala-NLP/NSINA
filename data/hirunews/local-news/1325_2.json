{
       "Source": "hirunews",
       "Timestamp": "Tuesday, 01 March 2022 - 14:15",
       "Headline": "ශ්‍රී ලාංකිකයින් 40 දෙනෙකු යුක්රේන පෝලන්ත දේශසීමාවෙන් පිටතට ගැනේ",
       "News Content": "යුක්රේනයේ සිටින සිසුන් දෙදෙනෙකු ඇතුළුව ශ්‍රී ලාංකිකයින් 40 දෙනෙකු යුක්රේන - පෝලන්ත දේශසීමාව හරහා ඉවත් කර ගැනීමේ කටයුතු සිදු කරමින් පවතින බව විදේශ අමාත්‍යාංශය පවසනවා.\nපෝලන්තයේ වොර්සෝ සහ තුර්කියේ අන්කාරා හි පිහිටි ශ්‍රී ලංකා තානාපති කාර්යාලය මගින් මෙම කටයුතු සිදුකරමින් පවතින බවයි නිවේදනයක් නිකුත් කරමින් එම අමාත්‍යාංශය සදහන් කළේ.\nඑමෙන්ම, බෙලරූසයේ විශ්වවිද්‍යාල සහ උසස් අධ්‍යාපන ආයතන 8කට අධික සංඛ්‍යාවක මෙරට සිසුන් 1556ක් ඇතුළුව ශ්‍රී ලාංකිකයින් 1600කට ආසන්න සංඛ්‍යාවක් සිටින අතර, ඔවුන් සමග මොස්කව් හි පිහිටි ශ්‍රී ලංකා තානාපති කාර්යාලය කටයුතු කරමින් සිටින බව විදේශ අමාත්‍යාංශය සඳහන් කළා.",
       "URL": "https://www.hirunews.lk/298391/ශ්‍රී-ලාංකිකයින්-40-දෙනෙකු-යුක්රේන-පෝලන්ත-දේශසීමාවෙන්-පිටතට-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1325"
}