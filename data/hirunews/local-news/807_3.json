{
       "Source": "hirunews",
       "Timestamp": "Thursday, 13 October 2022 - 12:37",
       "Headline": "අතරමං වූ කොටි පැටවුන් දෙදෙනා යළි මව වෙත",
       "News Content": "හැටන් - නෝර්වුඩ් පොලිස් වසමට අයත් ඉන්ජස්ට්‍රි තේ වත්තේ මව මඟහැරී අතරමංව සිටි කොටි පැටවුන් දෙදෙනා යළිත් මව වෙත භාරදීමට නල්ලතන්නිය වනජීවී කාර්‍යාලයේ නිලධාරින් පියවර ගෙන තිබෙනවා.\nමෙම කොටි පැටවුන් දෙදෙනා ඉපදී දින 10ක් පමණ වන බවයි වාර්තා වන්නේ.\nමෙම සත්ත්වයින් සොයාගැනුණේ තේ දළු නෙලමින් සිටි වතු කම්කරුවන් විසින් වනජීවීයට සිදු කරන ලද දැනුම්දීමක් මතයි.\nමෙලෙස හමු වූ කොටි පැටවුන් දෙදෙනා ගැහැනු හා පිරිමි සත්ත්වයෙක් බව ද වනජීවී නිලධාරින් පැවසුවා.\nවනජීවී නිලධාරින් ආරක්ෂිතව මෙම පැටවුන් දෙදෙනා එම තේ වත්තේම ආරක්ෂිත ස්ථානයක රඳවා තබා තිබියදී කොටි පැටවුන්ගේ මව පැමිණ අවස්ථා දෙකක දී තම පැටවුන් රැගෙන ගිය බව ද නල්ලතන්නිය වනජීවී කාර්‍යාලය ප්‍රකාශ කළා.",
       "URL": "https://www.hirunews.lk/317735/අතරමං-වූ-කොටි-පැටවුන්-දෙදෙනා-යළි-මව-වෙත",
       "Category": "Local News",
       "Parent URL": "https://www.hirunews.lk/local-news.php?pageID=807"
}