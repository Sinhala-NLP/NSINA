{
       "Source": "hirunews",
       "Timestamp": "Wednesday, 10 April 2019 - 12:46",
       "Headline": "අලුත් අවුරුද්දට ගෙදර යන්න ප්‍රවාහන පහසුකම් රැසක්",
       "News Content": "එළඹෙන සිංහල සහ හින්දු අලූත් අවුරුද්ද වෙනුවෙන් අද සිට  විශේෂ බස් රථ සහ දුම්රිය සේවාවන් ක්‍රියාත්මකයි.\nදුම්රිය දෙපාර්තමේන්තුව සඳහන් කළේ අතිරේක දුම්රිය ගමන්වාර 65 ක්, ඒ අනුව ධාවනයට එක්කර ඇති බවයි.\nඑමෙන්ම ලංකා ගමනාගමන මණ්ඩලයද අමතර බස් රථ අයත් බස් රථ 1500 ක් ධාවනයට යොදවා තිබෙනවා.\nපෞද්ගලික බස් රථ 600 ක් ද ගමනාගමන කටයුතු සඳහා යොදවා ඇති අතර මෙම සියලූ සේවාවන් එළඹෙන 22 වනදා දක්වා ක්‍රියාත්මකයි.\nඑමෙන්ම උත්සව සමය නිමිත්තෙන් ඊයේ සිට ලබන 21 වනදා දක්වා බස්නාහිර පළාත තුළ විශේෂ ප්‍රවාහන සේවාවන් ක්‍රියාත්මක බව පළාත් මාර්ගස්ථ මගී ප්‍රවාහන අධිකාරිය පවසනවා.\nමේ හේතුවෙන් එම කාලසීමාව තුළ ධාවන අංශයේ සියලූ නිලධාරින්ගේ නිවාඩු අවලංගු කර ඇති බවයි එහි සභාපති තුසිත කුලරත්න කියා සිටියේ.\nමේ අතර බස් රථවල ගමන් ගන්නා මගීන්ගෙන් වැඩිපුර මුදල් අය කර ගැනීම සම්බන්ධයෙන් දැනුම්දීම සදහා විශේෂ දුරකථන අංකයක් ද හදුන්වා දී තිබෙනවා.\n011 2 860 860 දුරකථන අංකයට ඒ පිළිබදව දැනුම්දීමෙන් අදාළ නීතිමය පියවර ගත හැකි බවයි ඔහු ප්‍රකාශ කළේ.\nමීට අමතරව, අධිවේගී මාර්ග භාවිත කරන මගීන්ට ද අවශ්‍ය පහසුකම් සලසා දී තිබෙනවා.\nසෑම වසරකම මෙන්ම, මෙවර ද අලූත් අවුරුදු සමයේ ඇති වන හදිසි අනතුරු වළක්වා ගැනීම සදහා කටයුතු කරන ලෙස කොළඹ ජාතික රෝහලේ හදිසි අනතුරු ඒකකයේ පුහුණුකිරීමේ අංශයේ හෙද නිලධාරිනි පුෂ්පා රම්‍යාණි ද සොයිසා ඉල්ලීමක් කළා.",
       "URL": "https://www.hirunews.lk/214195/අලුත්-අවුරුද්දට-ගෙදර-යන්න-ප්‍රවාහන-පහසුකම්-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=3410"
}