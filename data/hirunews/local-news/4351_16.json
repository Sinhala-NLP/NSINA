{
       "Source": "hirunews",
       "Timestamp": "Sunday, 27 August 2017 - 12:30",
       "Headline": "මානිගල කඳු  මුදුනේ දුර්ලභ රතු බෝධියක් (ඡායාරූප)",
       "News Content": "මුහුදු මට්ටමේ සිට අඩි තුන්දහස් පන්සීයකට වඩා උසකින් හෙබි මානිගල කදු මුදුනේ  දුර්ලභ ‘ රතු බෝ ’ ශාකයක් පවතින බව ලග්ගල ඇටැන්වල ප්‍රදේශවාසින් පවසනවා.\nපුද්ගලයෙකුට පහසුවෙන් ලගාවිය නොහැකි මානිගල කදු මුදුනේ පහල බෑවුම ආසන්නයේ පවතින මේ සුවිශේෂි බෝ ශාකයේ කද රතු පැහැතියි.\nපත්‍ර නාරටි රතු වර්ණයෙන් පවතින අතර වසර ගනනාවක් කදු මුදුනේ මෙම බෝ රුක්ෂය පවතින බවත් ප්‍රදේහයේ ගැමියෝ පවසනවා.\nනිරන්තරව මානිගල තරණය සදහා පැමිණෙන සංචාර ඇසට හසුනොවි ආරක්ෂා වී පවතින ‘ රතු බෝධිය’ ගම්මුන්ගේ වන්දනා මනයට ලක්වනවා.\nලග්ගල - ඇටැන්වල ප්‍රදේශවාසීන් ද සමග මානිගල කදු පංතිය තරණය කිරීම සදහා ඉකුත් 20 වෙනිදා අප කල සංචාරයේ දී මෙම දුර්ලභ රතු බෝ ශාකය හමුවුණා.\nරාම රාවනා යුද්ධයේ දී රාවනාගේ හේවායන් දුනු මානා සිටි ගල ලෙසත් මානිගල ගැමියන් හදුන්වනවා.\nප්‍රදේශයේ වසර ගනනාවකට පෙර පැවති එනසාල් වතු ආශ්‍රිතව වැඩකල ද්‍රවිඩ කම්කරුවන් දිනපතා වේලාව දැන ගැනීම සදහා මානි ගල භාවිත කල බවට ද මතයක් පවතිනවා.\nද්‍රවිඩ භාෂාවෙන් ‘මනි ’ යනු වේලාව යන අර්ථය හැගවෙනවා.\nදිනපතා සවස හතරයි තිහට මානිගලට ඉර මුදුන් වීම මෙයට හේතුවයි.",
       "URL": "https://www.hirunews.lk/169485/මානිගල-කඳු-මුදුනේ-දුර්ලභ-රතු-බෝධියක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4351"
}