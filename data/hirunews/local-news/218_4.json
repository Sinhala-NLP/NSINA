{
       "Source": "hirunews",
       "Timestamp": "Monday, 03 July 2023 - 10:27",
       "Headline": "විමලසුරේන්ද්‍ර ජලාශය තවදුරටත් වාන් දමයි",
       "News Content": "නෝටන්බ්‍රිජ් ජල පෝෂක ප්‍රදේශවලට ඇද හැලෙන අධික වර්ෂාවත් සමඟ විමලසුරේන්ද්‍ර ජලාශය තවදුරටත් වාන් දමමින් පවතින බව ජලාශ භාර ඉංජිනේරුවන් පවසනවා.\nපවතින අයහපත් කාලගුණික තත්වය හමුවේ හැටන් - නුවරඑළිය, හැටන් - කොළඹ ප්‍රධාන මාර්ගයේ සහ අතුරු මාර්ගවල රථවාහන ධාවනයේදී වඩාත් සැළකිලිමත් වන ලෙසයි පොලිසිය රියදුරන්ට දැනුම් දෙන්නේ.\nමේ අතර හැටන් - ගාමිණීපුර ප්‍රදේශයේ නිවසක් මතට පස් කන්දක් කඩාවැටීමෙන් එම නිවසට දැඩි අලාභ හානි සිදුව තිබෙනවා.\nඅද (03) අලුයම සිට එම ප්‍රදේශයට ඇද හැලෙන ධාරානිපාත වර්ෂාවත් සමඟ මෙම පස් කන්ද කඩාවැටී ඇති බවයි පොලිසිය සඳහන් කළේ.\nඅනතුරින් නිවැසියන් කිසිවෙකුටත් තුවාල සිදුව නොමැති අතර, නිවාස හානි පමණක් සිදුව තිබෙනවා.",
       "URL": "https://www.hirunews.lk/339823/විමලසුරේන්ද්‍ර-ජලාශය-තවදුරටත්-වාන්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=218"
}