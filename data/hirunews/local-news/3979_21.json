{
       "Source": "hirunews",
       "Timestamp": "Sunday, 22 April 2018 - 12:53",
       "Headline": "ලක්ෂ 91 ක රත්‍රං සමඟ යුවලක් ගුවන් තොටුපලේදී අත්අඩංගුවට",
       "News Content": "රුපියල් ලක්ෂ 91 කට අධික වටිනාකමකින් යුත් රත්‍රං කිලෝග්‍රෑම් 2 යි දශම 3 යි 5 ක් මුම්බායි බලා රැගෙන යාමට උත්සාහ කළ තරුණ ශ්‍රී ලාංකික යුවලක් කටුනායක ගුවන් තොටුපල රේගුව මගින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මරදාන ප්‍රදේශයේ පදිංචි වයස අවුරුදු 31 සහ 34 හැවිරිදි යුවලක් බවයි රේගු මාධ්‍ය ප්‍රකාශක, රේගු අධ්‍යක්ෂ සුනිල් ජයරත්න හිරු ප්‍රවෘත්ති අංශයට සඳහන් කළේ.\nඔවුන් මේ වනවිට රේගු භාරයට ගෙන ප්‍රකාශ සටහන් කරගනිමින් සිටින බව රේගු මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/188961/ලක්ෂ-91-ක-රත්‍රං-සමඟ-යුවලක්-ගුවන්-තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3979"
}