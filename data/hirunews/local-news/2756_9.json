{
       "Source": "hirunews",
       "Timestamp": "Sunday, 03 May 2020 - 21:22",
       "Headline": "පන්දහසේ දීමනාව ගෙවීම හෙට සිට (වීඩියෝ)",
       "News Content": "කොරෝනා ව්‍යාප්තිය නිසා පීඩාවට පත් කණ්ඩායම් වලට ජනාධිපති ගෝඨාභය රාජපක්ෂගේ නියමය අනුව හිමිවන රුපියල් පන්දහසේ දීමනාව මැයි මාසය සඳහාත් ගෙවීමට රජය තීරණය කර තිබෙනවා.\nමැයි මස දීමනාව ගෙවීම හෙට ඇරඹෙන අතර වෙසක් පුර පොහොයට පෙර ගෙවා නිම කිරීමට නියමිතයි.\nවැඩිහිටියන්, ආබාධ සහිත පුද්ගලයන් සහ වකුගඩු රෝගීන් සඳහා මාර්තු මස සිට පුද්ගලයෙකුට රුපියල් පන්දහස බැඟින් ගෙවීමට ජනාධිපතිවරයා විසින් තීරණය කර තිබෙනවා.\nමේ කණ්ඩායම්වලට අයත් මුල් ලේඛනවල නම් සඳහන් අයට සේම පොරොත්තු ලේඛනවල නම් සඳහන් අයටද දීමනාව හිමිවනු ඇති.\nමැයි මාසය සඳහා විශ්‍රාම වැටුප් ගෙවීම හෙට ආරම්භ කොට පොහොය දිනයට පෙර අවසන් කිරීමට නියමිතයි.\nමේ සම්බන්ධයෙන් රජය නිකුත් කළ නිවේදනය පහතින්.",
       "URL": "https://www.hirunews.lk/239997/පන්දහසේ-දීමනාව-ගෙවීම-හෙට-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2756"
}