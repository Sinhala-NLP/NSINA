{
       "Source": "hirunews",
       "Timestamp": "Thursday, 23 December 2021 - 19:29",
       "Headline": "අදත් දිවයිනේ ප්‍රදේශ ගණනාවකට විදුලිය කැපෙයි",
       "News Content": "අදත් දිවයිනේ ප්‍රදේශ කිහිපයකට විනාඩි 45ක පමණ කාලයක් විදුලිය ඇනහිටීම් සිදු විය හැකි බව ලංකා විදුලිබල මණ්ඩලය පවසනවා.\nමීට හේතු වී ඇත්තේ, නොරොච්චෝලේ ගල් අඟුරු විදුලි බලාගාරයේ තුන්වන ටර්බයිනයේ මතුව ඇති යාන්ත්‍රික දෝශයක් හේතුවෙන් එම ටර්බයිනය තවමත් ක්‍රියාත්මක කර ගැනීමට නොහැකි වීමයි.\nවිදුලිබල මණ්ඩල ආරංචි මාර්ග සඳහන් කරන්නේ එම ටර්බයිනයේ මතුව ඇති දෝෂය පිළිබඳව සොයා බැලීමට විදුලි ඉංජිනේරුවන් මේ වනවිට කටයුතු කරමින් සිටින බවයි.\nනොරොච්චෝලේ ගල් අඟුරු විදුලි බලාගාරයේ මෙම ටර්බයිනයේ මතු වූ යාන්ත්‍රික දෝෂය හේතුවෙන් ඊයේ දිනයේත් දිවයිනේ ප්‍රදේශ ගණනාවකට විදුලිය සැපයීමේ බාධා මතු වුණා.\nමෙම ටර්බයිනය ක්‍රියා විරහිත වීම හේතුවෙන් ජාතික විදුලි බල පද්ධතියට මෙගා වොට් 300ක විදුලි ධාරිතාවක් අහිමි වී යනවා.",
       "URL": "https://www.hirunews.lk/291951/අදත්-දිවයිනේ-ප්‍රදේශ-ගණනාවකට-විදුලිය-කැපෙයි",
       "Category": "Local News",
       "Parent URL": "https://www.hirunews.lk/local-news.php?pageID=1474"
}