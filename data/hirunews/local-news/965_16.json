{
       "Source": "hirunews",
       "Timestamp": "Thursday, 04 August 2022 - 16:20",
       "Headline": "QR ක්‍රමවේදය ඉන්ධන පිරවුම්හල් 1235ක සාර්ථකව ක්‍රියාත්මක වෙයි (වීඩියෝ)",
       "News Content": "ජාතික ඉන්ධන බලපත්‍ර ක්‍රමවේදය (QR code) ඔස්සේ අද පෙරවරු 6න් අවසන් වූ ගතවූ පැය 24ක කාලය තුල පිරවුම්හල් 1235කින් සාර්ථකව ඉන්ධන නිකුත් කළ බව බලශනක්ති අමාත්‍ය කංචන විජේසේකර පවසනවා.\nට්විටර් සටහනක් තබමින් අමාත්‍යවරයා ප්‍රකාශ කළේ QR කේතය භාවිත කරමින් වැඩිම ඉන්ධන පිරවුම්හල් සංඛ්‍යාවක් ඉන්ධන නිකුත් කර ඇත්තේ ගතවූ පැය 24ක කාලය තුල බවයි. එම පිරවුම්හල් සංඛ්‍යාව 1004ක්.\nමේවන විට සිපෙට්කෝ පිරවුම්හල් 1033ක සහ ලංකා ඉන්දියන් ඔයිල් සමාගමේ පිරවුම්හල් 202ක මෙම QR ක්‍රමවේදය සාර්ථකව ක්‍රියාවට නැංවෙනවා.\nජාතික ඉන්ධන බලපත්‍රය සඳහා මේවන විට ලියාපදිංචි වී ඇති සමස්ත පාරිභෝගිකයන් සංඛ්‍යාව 5,398,063ක්.\nගතවූ දිනයේ පමණක් ඒ සඳහා 107,780ක් ලියාපදිංචි වී තිබෙනවා.\nවැඩිම ලියාපදිංචියක් සිදුවී ඇත්තේ යතුරුපැදි වන අතර එම සංඛ්‍යාව 3,158,474ක්.\nත්‍රී රෝද රථ 930,276ක් මේවන විට ලියාපදිංචි වී තිබෙනවා. ඉන්ධන බලපත්‍රය සඳහා ලියාපදිංචි වී ඇති බස් රථ සංඛ්‍යාව 39,936ක්.",
       "URL": "https://www.hirunews.lk/311889/qr-ක්‍රමවේදය-ඉන්ධන-පිරවුම්හල්-1235ක-සාර්ථකව-ක්‍රියාත්මක-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=965"
}