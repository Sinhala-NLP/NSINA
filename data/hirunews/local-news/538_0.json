{
       "Source": "hirunews",
       "Timestamp": "Tuesday, 14 February 2023 - 7:10",
       "Headline": "සහස්පුර දී අත් වැරැද්දෙන් තුවක්කු පත්තු වූ හමුදා සෙබලුන් අත්අඩංගුවට (වීඩියෝ)",
       "News Content": "ඊයේ (13) රාත්‍රියේ බොරැල්ල වනාතමුල්ල සහස්පුර නිවාස සංකීර්ණයේ මත්ද්‍රව්‍ය වැටලීමක් අතරතුර එහි ගිය ආරක්ෂක අංශ සාමාජිකයෙක්ගේ ගිනි අවියක් හදිසියේ ම ක්‍රියාත්මක වීම හේතුවෙන් කාන්තාවක් මිය ගියා.\nමෙලෙස ජීවිතක්ෂයට පත්ව ඇත්තේ එම ප්‍රදේශයේම පදිංචි 25 හැවිරිදි වියේ පසුවූ කාන්තාවක්.\nඅදාල සිද්ධිය සම්බන්ධයෙන් එම මෙහෙයුමට සම්බන්ධ වූ හමුදා සාමාජිකයන් දෙදෙනෙක් අත්අඩංගුවට ගෙන ඇතැයි පොලීසිය පවසනවා.\nපොලීසිය පවසන්නේ යුධ හමුදා සෙබළුන් දෙදෙනෙකු විසින් සැකකරුවෙකු තම භාරයට ගැනීමට යාමේ දී ගිනි අවියක් ක්‍රියාත්මක වීම හේතුවෙන් මෙම කාන්තාවට වෙඩි වැදී ඇති බවයි.\nඅනතුරුව එහි සිටි පිරිස් විසින් වෙඩි වැදුණු කාන්තාව රෝහල්ගත කර ඇති අතර එහිදී ඇය ජීවිතක්ෂයට පත්ව වුණා.\nකාන්තාවගේ මෘත ශරීරය කොළඹ ජාතික රෝහලේ මෘත ශරීරාගාරයේ තැන්පත් කර ඇති අතර බොරැල්ල පොලීසිය සිද්ධිය සම්බන්ධයෙන් වැඩිදුර විමර්ශන ආරම්භ කර තිබෙනවා.",
       "URL": "https://www.hirunews.lk/327369/සහස්පුර-දී-අත්-වැරැද්දෙන්-තුවක්කු-පත්තු-වූ-හමුදා-සෙබලුන්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=538"
}