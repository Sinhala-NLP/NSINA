{
       "Source": "hirunews",
       "Timestamp": "Tuesday, 15 February 2022 - 8:24",
       "Headline": "කොස්ලන්දේ දී 11 හැවිරිදි දරුවෙකුගේ කටට වෙඩි තබයි",
       "News Content": "හපුතලේ - කොස්ලන්ද - කැලිපනාවෙල ප්‍රදේශයේදී 11 හැවිරිදි දරුවෙකුගේ මුවට තුවක්කුවකින් වෙඩි තැබීම හේතුවෙන් දරුවා බරපතළ තුවාල ලබා රෝහල්ගත කර තිබෙනවා.\nබෙහෙත් කොටන තුවක්කුවකින් මෙම වෙඩි තැබීම සිදු කර ඇති අතර, දරුවා මේ වන විට බදුල්ල මහරෝහලේ ප්‍රතිකාර ලබන බව යි පොලිසිය සඳහන් කළේ.\nකැලිපනාවෙල ප්‍රදේශයේ දී දරුවා රැඳී සිටින අවස්ථාවේ දී ඔහුගේ ඥාතියෙකු බව කියන 21 හැවිරිදි තරුණයෙකු මෙම වෙඩි තැබීම සිදු කර ඇති බව සඳහන්. සිද්ධිය සම්බන්ධයෙන් එම තරුණයා අත්අඩංගුවට ගෙන තිබෙනවා.",
       "URL": "https://www.hirunews.lk/297051/කොස්ලන්දේ-දී-11-හැවිරිදි-දරුවෙකුගේ-කටට-වෙඩි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=1356"
}