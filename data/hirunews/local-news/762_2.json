{
       "Source": "hirunews",
       "Timestamp": "Wednesday, 02 November 2022 - 12:50",
       "Headline": "අකුණු අනතුරු ගැන අවධානයෙන් සිටින්නැ යි කාලගුණයෙන් දැනුම් දීමක්",
       "News Content": "වැසි සමග අකුණු අනතුරු ඇතිවිය හැකි බැවින් ඒ සම්බන්ධයෙන් අවදානය යොමුකරන ලෙසට කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nවිශේෂයෙන් වර්ෂාව පවතින අවස්ථාවලදී එළිමහනේ ගැවීසීමෙන් වළකින ලෙසත් , ලෝහමය දෑ ස්පර්ශ කිරීමෙන් වළකින ලෙසයි ඔවුන් දැනුම් දෙන්නේ. මේ අතර, පහළ වායුගෝලයේ පවතින කැළඹිලි සහගත තත්ත්වය හේතුවෙන් තවදුරටත් වැසි ඇතිවිය හැකියි.\nමේ අතර, මහවැලි ගංගා ද්‍රෝණියේ ජලාශවල වාන්දොරටු ස්වයංක්‍රීයව හෝ හදිසියේ විවෘත කළ හැකි බැවින් එම ගංගා භාවිත කිරීමේදී අවධානයෙන් සිටින ලෙස වාරිමාර්ග දෙපාර්තමේන්තුව දැනුම් දෙනවා.\nඑසේම, පවතින වැසි හේතුවෙන් කැළණි ගංගා ද්‍රෝණියේ ජලාශවල ජල මට්ටම ද මේ වනවිට උපරිම මට්ටමකට ළඟා වී ඇති අතර, දැදුරු ඔය ජලාශයේ වාන්දොරටු 4 ක් ද මේ වන විට විවෘත කර තිබෙනවා.",
       "URL": "https://www.hirunews.lk/319445/අකුණු-අනතුරු-ගැන-අවධානයෙන්-සිටින්නැ-යි-කාලගුණයෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=762"
}