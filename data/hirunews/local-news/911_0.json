{
       "Source": "hirunews",
       "Timestamp": "Saturday, 27 August 2022 - 8:13",
       "Headline": "නොරොච්චෝලේ ගල් අඟුරු ටෙන්ඩරය අවම ලංසුවට (වීඩියෝ)",
       "News Content": "නොරොච්චෝලේ බලාගාරයට ගල් අඟුරු ලබා ගැනීමට පළ කර තිබූ ටෙන්ඩරය මගින් අවම ලංසු ඉදිරිපත් කර තිබූ සමාගමට එම කොන්ත්‍රාත්තුව ප්‍රධානය කර බව බලශක්ති අමාත්‍ය කංචන විජේසේකර සඳහන් කරනවා.\nට්විටර් පණිවිඩයක් නිකුත් කරමින් ඔහු සඳහන් කළේ, එය රජයේ ප්‍රසම්පාදන ක්‍රියාවලිය අනුව තාක්ෂණික සහ ප්‍රසම්පාදන ඇගයීම් කමිටුවල නිරිදේශ මත එය සිදු කළ බවයි.\nමෙම ඇනවුම සඳහා මාස 6ක ණය සහන කාලයක් හිමිවනවා.\nමේ අතර, පුනර්ජනනීය ව්‍යාපෘති කඩිනම් කිරීමට සහ පවතින ගැටලු නිරාකරණය කිරීමට විදුලිබල මණ්ඩලය සහ සුනිත්‍ය බලශක්ති අධිකාරියට එක්ව කටයුතු කිරීමට කමිටුවක් පත් කර තිබෙනවා.\nමේ අතර යළි ඉන්ධන පෝලිම් ඇතිවීමට ප්‍රධාන හේතුව වී ඇත්තේ, පිරවුම්හල් වෙත ලබාදෙන ඉන්ධන ප්‍රමාණය අඩුවීම බවයි තෙල් බෙදුම්කරුවන්ගේ සංගමයේ සභාපති කුමාර රාජපක්ෂ සඳහන් කළේ.\nදිවයිනේ ප්‍රදේශ රැසක පිරවුම්හල් අසල ඉන්ධන ලබා ගැනීමට යළිත් දිගු පෝලිම් දක්නට ලැබෙනවා.",
       "URL": "https://www.hirunews.lk/313836/නොරොච්චෝලේ-ගල්-අඟුරු-ටෙන්ඩරය-අවම-ලංසුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=911"
}