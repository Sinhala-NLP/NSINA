{
       "Source": "hirunews",
       "Timestamp": "Friday, 30 July 2021 - 20:30",
       "Headline": "මුදල් ඇමති සහ සංචාරක ක්ෂේත්‍රයට සම්බන්ධ පිරිස් අතර හමුවක් (වීඩියෝ)",
       "News Content": "ශ්‍රී ලංකාවට සංචරණ සීමා පනවා ඇති රටවල් සමඟ එම සීමා ලිහිල් කර ගැනීමට වෙන් වෙන් වශයෙන් සාකච්ඡා කරන බව මුදල් අමාත්‍ය බැසිල් රාජපක්ෂ ප්‍රකාශ කළා.\nඒ සංචාරක ක්ෂේත්‍රයට සම්බන්ධ අංශ සමඟ අද පැවති සාකච්ඡාවකදීයි.\nසංචාරක හෝටල් හිමියන් ගුවන් සමාගම් නියෝජිතයන් සහ සංචාරක නියෝජිත ආයතන වල සාමාජිකයින් එම අවස්ථාවට එක්වුණා.\nසංචාරක කර්මාන්තය යළි සක්‍රිය කිරීම සඳහා අවශ්‍ය පහසුකම් අඛන්ඩව ලබාදීමට සූදානම් බවයි අමාත්‍ය බැසිල් රාජපක්ෂ මෙහිදී කියා සිටියේ.",
       "URL": "https://www.hirunews.lk/278441/මුදල්-ඇමති-සහ-සංචාරක-ක්ෂේත්‍රයට-සම්බන්ධ-පිරිස්-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1785"
}