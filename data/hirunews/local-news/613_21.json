{
       "Source": "hirunews",
       "Timestamp": "Monday, 09 January 2023 - 13:29",
       "Headline": "බුත්තල - කතරගම මාර්ගයේ වනඅලින්ට ආහාර දුන්නොත් නඩු",
       "News Content": "බුත්තල - කතරගම මාර්ගයේ මෙන්ම උඩවලව, හබරණ ආදී වෙනත් ස්ථානවලදී වනඅලින්ට ආහාර ලබාදෙන පුද්ගලයින් සහ එම සතුන්ට හිංසාවන පරිදි හැසිරෙන පිරිස් අත්අඩංගුවට ගෙන ඔවුන්ට එරෙහිව නඩු පැවරීමට පියවර ගන්නා ලෙස වනජීවී නිලධාරීන්ට උපදෙස් ලබා දී තිබෙනවා.\nමෙම මාර්ගයේ වන අලින්ගෙන් වාහනවලට සිදුවන පහරදීම් වැළැක්වීමට හා වන අලි පළවා හැරීම සඳහා ජංගම රථ යෙදවීමටයි වනජීවි දෙපාර්තමේන්තුව පියවර ගෙන ඇත්තේ.\nඒ අනුව ඊට අදාළ වැඩපිළිවෙලක් පසුගිය දින කිහිපයේදී පෙරවරු 05 සිට මධ්‍යම රාත්‍රිය දක්වා යාල - ගල්ගේ වන අඩවි කාර්යාලයේ නිලධාරින් සහ වාහන යොදවා සිදුකර ඇති අතර එම වැඩපිලිවෙල අවශ්‍යතාව අනුව අඛණ්ඩව ක්‍රියාත්මක කිරීමට වනජීවි දෙපාර්තමේන්තුව තීරණය කර ඇති බව සඳහන්.",
       "URL": "https://www.hirunews.lk/324626/බුත්තල-කතරගම-මාර්ගයේ-වනඅලින්ට-ආහාර-දුන්නොත්-නඩු",
       "Category": "Local News",
       "Parent URL": "https://www.hirunews.lk/local-news.php?pageID=613"
}