{
       "Source": "hirunews",
       "Timestamp": "Sunday, 08 November 2020 - 9:14",
       "Headline": "නිරෝධායන ඇඳිරි නීතිය කඩකළ තවත් 150 ක් අත්අඩංගුවට",
       "News Content": "නිරෝධායන ඇඳිරි නීතිය කඩකළ 150 දෙනෙකු ඊයේ (07) දිනය තුළ අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඔහු කියා සිටියේ මුහුණු ආවරණ නොපැළඳීම සහ සමාජ දුරස්ථභාවය තබා නොගැනීම යන චෝදනා යටතේ මේ දක්වා 116 දෙනෙකු අත්අඩංගුවට ගෙන ඇති බවයි.\nමේ අතර පසුගිය පැය 24 තුළ බස්නාහිර පළාතේ සිදුකළ වැටලීම්වලින් පුද්ගලයන් 114 දෙනෙකු අත්අඩංගුවට ගෙන තිබෙනවා.\nහෙරොයින් ජාවාරමේ යෙදුණු පුද්ගලයන් 27 දෙනෙකු සහ නීතිවිරෝධී මත්පැන් ජාවාරමේ යෙදුණු පුද්ගලයන් 62 කු මේ අතර වන බවයි පොලිස් හදිසි ඇමතුම් අංශය සඳහන් කළේ.",
       "URL": "https://www.hirunews.lk/254255/නිරෝධායන-ඇඳිරි-නීතිය-කඩකළ-තවත්-150-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2345"
}