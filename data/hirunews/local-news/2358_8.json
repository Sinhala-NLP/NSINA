{
       "Source": "hirunews",
       "Timestamp": "Sunday, 01 November 2020 - 8:24",
       "Headline": "වාරි ජලය අරපිරිමැස්මෙන් භාවිත කරන්නැයි ඉල්ලීමක්  (වීඩියෝ)",
       "News Content": "වාරි ජලය ප්‍රමාණවත් නොවීම හේතුවෙන් අරපිරිමැස්මෙන් භාවිත කළ යුතු බවට වාරිමාර්ග දෙපාර්තමේන්තුව පවසනවා.\nපසුගිය කාල වකවානුවේ වැසි අපේක්ෂා කළද ප්‍රමාණවත් තරම් වැසි නොලැබීම හේතුවෙන් මහ කන්නයේ වගා සිදුකිරීමට අවශ්‍ය ජලය ප්‍රමාණවත් නොවන මට්ටමකට ළඟාවී ඇති බවයි එම දෙපාර්තමේන්තුව ප්‍රකාශ කළේ.\nජලය ප්‍රමාණවත් නොවීම හේතුවෙන් මෙතෙක් වගා තීරණ ක්‍රියාත්මක කර නොමැති ජලාශ හා අමුණුවල වගාව ඉදිරි වැසි ලැබෙන තෙක් ප්‍රමාද කරන ලෙස වගා ඉංජිනේරුවන්ට උපදෙස් ද ලබාදී තිබෙනවා.",
       "URL": "https://www.hirunews.lk/253750/වාරි-ජලය-අරපිරිමැස්මෙන්-භාවිත-කරන්නැයි-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2358"
}