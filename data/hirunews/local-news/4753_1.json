{
       "Source": "hirunews",
       "Timestamp": "Thursday, 15 December 2016 - 12:24",
       "Headline": "ලොව හෙල්ලු දුරකථන ක්‍රීඩාවක් ලංකාවට",
       "News Content": "ස්මාර්ට් දුරකථන භාවිත කරන විදේශිකයන් අතර ඉතා ජනප්‍රියත්වයට පත්ව තිබු Pokemon Go ක්‍රීඩාව මෙරට දුරකථනවලට ද ලබාගැනීමේ අවස්ථාව උදාවී තිබෙනවා.\nශ්‍රී ලංකාව ද ඇතුලු දකුණු ආසියාතික රටවල් කිහිපයකට එය නිල වශයෙන් හඳුන්වාදී ඇති බවයි විදෙස් පුවත් සේවා සඳහන් කලේ.\nශ්‍රී ලංකාව / ඉන්දියාව / පකිස්ථානය / නේපාලය / භූතානය සහ බංග්ලාදේශය යන රටවල ස්මාර්ට් දුරකථන හිමියන්ට මේ අනුව Pokemon Go ක්‍රීඩා කල හැකිවනු ඇති.\nකැලිෆෝනියා සමාගමක් විසිනුයි මෙම ක්‍රීඩාව හඳුන්වාදී ඇත්තේ.\nඔවුන් පසුගියදා අගහරුවාදා නිවේදනය කලේ ජනප්‍රිය ආසියානු කලාපීය රටවලට ද Pokemon Go හඳුන්වාදෙන බවයි.\nපසුගිය ජුලි මාසයේදී පළමුවරට  හඳුන්වාදුන් Pokemon Go ක්‍රීඩාව අමරිකාව ඇතුලු රටවල ඉතාමත් ජනප්‍රියත්වයට පත්ව තිබුනා.\nඉන්දියාවේ මෙම ක්‍රීඩාව තහනම් කරන ලෙසට පසුගියදා ඉන්දීය බලධාරීන් විසින් පෙත්සමක් ද ගොනුකර තිබු බව සඳහන්.\nPokemon Go මේවන විට ලොව පුරා ස්මාර්ට් දුරකථන හිමිකරුවන් මිලියන 600 කට වැඩි ප්‍රමාණයක් බාගත කරගෙන තිබෙනවා.",
       "URL": "https://www.hirunews.lk/149751/ලොව-හෙල්ලු-දුරකථන-ක්‍රීඩාවක්-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4753"
}