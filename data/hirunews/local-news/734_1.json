{
       "Source": "hirunews",
       "Timestamp": "Tuesday, 15 November 2022 - 8:14",
       "Headline": "හිටපු ජනපති ගෝඨාභය ඝාතන සැලැස්මක් ගැන විමල්ගෙන් හෙළිදරව්වක් (වීඩියෝ)",
       "News Content": "පසුගිය ජූනි 9 වනදා අරගලකරුවන් කොටුව ජනාධිපති මන්දිරයට ඇතුළු වූ අවස්ථාවේ දී හිටපු ජනාධිපති ගෝඨාභය රාජපක්ෂ ඝාතනය කිරීමේ සැලසුමක් තිබූ බවට උත්තර ලංකා සභාගයේ සභාපති පාර්ලිමේන්තු මන්ත්‍රී විමල් වීරවංශ පවසනවා.\nඔහු මෙම අනාවරණය සිදු කළේ, හිරු ටී.වී ඔස්සේ ඊයේ විකාශ වූ සලකුණ දේශපාල සංවාදාත්මක වැඩසටහනට එක්වෙමින්.\nමෙම සැලැස්මට පෙර අමරිකනු තානාපතිනි ජූලි චන්ග් විසින් හිටපු ජනාධිපති ගෝඨාභය රාජපක්ෂ රැකදෙන ලෙස දෙවියන් වහන්සේගෙන් ඉල්ලා යාඥා කළ බවත්, නමුත් ඝාතන සැලැස්මක් වූ එහි අවසානය වූයේ ජනාධිපතිවරයාව ඝාතනය කිරීම බවත් මන්ත්\n‍\nරී වීරවංශ සඳහන් කළා.\nඅරගලකරුවන් මන්දිරයට ගොඩවදින තෙක් හිටපු ජනාධිපතිවරයා ඒ බව නොදැන සිටි බවත්, මන්දිරය ඇතුළත සිටි ආරක්ෂක අංශ ප්\n‍\nරධානියෙකු එම අවස්ථාවේ දී ගෝඨාභය රාජපක්ෂව නොමග යැවීමේ පිළිතුරක් ඔහු වෙත ලබාදෙමින් පැවසුවේ,\n'Under control Sir'\nයනුවෙන් බවයි.\nනමුත් පිටතින් තත්ත්වය පාලනය කර ඇති බව එම ආරක්ෂක නිලධාරියා ජනාධිපතිවරයාට එම අවස්ථාවේදී ප්\n‍\nරකාශ කොට, සුබවාදී පණිවිඩයක් දුන්න ද, අහම්බයකින් හිටපු ජනපති ගෝඨාභය විසින් රූපවාහිනී නාලිකාව නැරඹූ විට ඒ මොහොතේදිත් අරගලකරුවන් මන්දිරයට ඇතුල් වී ඇති බව දුටු බවයි මන්ත්\n‍\nරී විමල් වීරවංශ සඳහන් කළේ.\nලිබියාවේ හිටපු ජනපති ගඩාෆි ඝාතනය කළ අයුරින් ම ගෝඨාභය රාජපක්ෂ අරගලය තුළ ඝාතනයට සැලසුමක් තිබූ බවත්, අමරිකානු තානාපතිනියගේ යාඥාව පවා ප්ලෑන් එකේම කොටසක් බවත් හෙතෙම වැඩිදුරටත් කියා සිටියා.",
       "URL": "https://www.hirunews.lk/320409/හිටපු-ජනපති-ගෝඨාභය-ඝාතන-සැලැස්මක්-ගැන-විමල්ගෙන්-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=734"
}