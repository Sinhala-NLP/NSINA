{
       "Source": "hirunews",
       "Timestamp": "Friday, 22 September 2017 - 8:08",
       "Headline": "අද රාත්‍රී 9 සිට කොටහේන අලුත් මාවත වැසේ",
       "News Content": "ජලනල එලීමේ ව්‍යාපෘතියක් හේතුවෙන් අද රාත්‍රී 9 සිට සැප්තැම්බර් 25 වනදා උදෑසන 5 දක්වා කාලය තුළ කොටහේන අලූත් මාවත සම්පූර්ණයෙන්ම වසා තැබෙන බව පොලිසිය පවසනවා.\nඒ හේතුවෙන් විකල්ප මාර්ග භාවිතා කරන ලෙසටයි පොලිසිය රියදුරන්ගෙන් ඉල්ලීමක් කළේ.\nඒ අනුව, පිටකොටුව - කොච්චිකඩේ සිට පැමිණෙන රථ වාහන හෙට්ටියාවත්ත මංසන්ධියෙන් දකුණට හරවා බ්ලූමැන්ඩල් මාර්ගය ඔස්සේ අලූත් මාවතට පිවිසීමේ හැකියාව පවතිනවා.\nඑමෙන්ම, මට්ටක්කුලිය දෙස සිට පැමිණෙන රථ වාහන මාදම්පිටිය මාර්ගයෙන් බ්ලූමැන්ඩල් මාර්ගය ඔස්සේ හෙට්ටියාවත්ත මංසන්ධියට ගමන් කළ හැකි බවයි පොලිසිය සදහන් කළේ.",
       "URL": "https://www.hirunews.lk/171518/අද-රාත්‍රී-9-සිට-කොටහේන-අලුත්-මාවත-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4310"
}