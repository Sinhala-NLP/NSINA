{
       "Source": "hirunews",
       "Timestamp": "Wednesday, 22 September 2021 - 13:20",
       "Headline": "වැල්වැටිතුරෙයි බලය, දෙමළ සන්ධානයෙන් ගිලිහෙයි",
       "News Content": "දෙමළ ජාතික සන්ධානයට බලය හිමි ව තිබූ යාපනය - වැල්වැටිතුරෙයි නගර සභාවේ පාලන බලය ස්වාධීන කණ්ඩායමක් විසින් අත්පත් කරගෙන තිබෙනවා.\nඑම නගර සභාවේ සභාපතිවරයා ලෙස කටයුතු කළ දෙමළ ජාතික සන්ධානයේ කෝනලිංගම් කරුණාරන්දරාසා කොරෝනා ආසාදනය වීමෙන් පසුගිය දා ජීවිතක්ෂයට පත්වුණා.\nඉන් අනතුරු ව අද පැවති නගර සභාවේ මාසික රැස්වීමේ දී ඡන්ද විමසීමක් පවත්වනු ලැබුවා.\nඑහි දී ස්වාධීන කණ්ඩායමක් යාපනය - වැල්වැටිතුරෙයි නගර සභාවේ පාලන බලය හිමිකර ගත්තා.\nඑම ඡන්ද විමසීමේදී දෙමළ ජාතික සන්ධානයට ඡන්ද 08ක් සහ ස්වාධීන කණ්ඩායමට ඡන්ද 09ක් හිමි වුණා.\nඒ, දෙමළ ජාතික සන්ධානය නියෝජනය කරන එක් නාගරික මන්ත්‍රීවරයෙකු ද ස්වාධීන කණ්ඩායම වෙත සිය ඡන්දය ප්‍රකාශ කිරීමත් සමඟයි.\nඒ අනුව එක් වැඩි ඡන්දයකින් එම නගර සභාවේ පාලන බලය ස්වාධීන කණ්ඩායම හිමි කර ගත් අතර, එහි නගරාධිපතිවරයා ලෙස පත් ව සිටින්නේ එස්. පිල්ලෙයි සෙල්වේන්ද්‍රම්.",
       "URL": "https://www.hirunews.lk/282928/වැල්වැටිතුරෙයි-බලය-දෙමළ-සන්ධානයෙන්-ගිලිහෙයි",
       "Category": "Local News",
       "Parent URL": "https://www.hirunews.lk/local-news.php?pageID=1676"
}