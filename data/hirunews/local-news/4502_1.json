{
       "Source": "hirunews",
       "Timestamp": "Wednesday, 24 May 2017 - 11:17",
       "Headline": "බාලිකා පාසලක් ඉදිරිපිට ජංගම දුරකථනයෙන් පාසල් සිසුවියන් වීඩියෝ කළ හමුදා සෙබලා අත්අඩංගුවට",
       "News Content": "මහරගම නගරයේ බාලිකා පාසලක් ඉදිරිපිට රැදී සිටිමින් සිය ජංගම දුරකථනයෙන් පාසල් සිසුවියන් සහ මාර්ගයේ ගමන්ගන්නා කාන්තාවන්ගේ වීඩියෝ දර්ශන ලබාගත් පුද්ගලයෙකු අත්අඩංගුවට ගෙන තිබෙනවා.\nපාසැලේ දෙමව්පියන් විසින් මහරගම පොලිසියට කළ පැමිණිල්ලකට අනුව මෙම පුද්ගලයා අත්අඩංගුවට ගත් බවයි අප වාර්තාකරු සදහන් කළේ.\nමෙලෙස අත්අඩංගුවට ගෙන ඇත්තේ කටුනායක ගුවන් හමුදා කඳවුරට අනියුක්තව සේවය කරන 28 හැවිරිදි  හමුදා සෙබලෙක් බවයි වාර්තා වන්නේ.\nඅදාල පුද්ගලයා අත්අඩංගුවට ගැනීමෙන් අනතුරුව ඔහුගේ ජංගම දුරකථනය පරික්ෂා කිරීමේදී මෙලෙස වීඩියෝ ගතකළ කාන්තාවන්ගේ සහ පාසල් සිසුවියන්ගේ වීඩියෝ දර්ශන රැසක් හමුව තිබෙනවා.\nඅම්බලන්ගොඩ ප්‍රදේශයේ ජීවත් වන මෙම අවිවාහක පුද්ගලයා මහරගම, තාප්පවත්ත ප්‍රදේශයේ තරුණියක් සමග නේවාසිකාගාරයක ජිවත් වන බවට තොරතුරු අනාවරණය වී තිබෙනවා.\nඅත්අඩංගුවට ගත් සැකකරු අද දින නුගේගොඩ අධිකරණයට වෙත ඉදිරිපත් කිරීමට නියමිතව ඇති බවයි අප වාර්තාකරු වැඩිදුරටත් සදහන් කළේ.",
       "URL": "https://www.hirunews.lk/162040/බාලිකා-පාසලක්-ඉදිරිපිට-ජංගම-දුරකථනයෙන්-පාසල්-සිසුවියන්-වීඩියෝ-කළ-හමුදා-සෙබලා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4502"
}