{
       "Source": "hirunews",
       "Timestamp": "Monday, 24 October 2022 - 13:42",
       "Headline": "පැතුම් නිස්සංක හෙට තරඟයට -  ශ්‍රී ලංකා සංචිතයට තවත් තිදෙනකු කැඳවයි",
       "News Content": "පන්දුවාර 20 ලෝක කුසලාන තරඟාවලියේ සුපිරි 12 දෙනාගේ වටයේ ශ්‍රී ලංකාව සහභාගි වන දෙවන තරඟය ඔස්ට්‍රෙලියාවට එරෙහිව පර්ත් හි දී හෙට (25) පැවැත්වෙනවා.\nඑම තරඟය සඳහා ආබාධයකට ලක්ව සිටි පැතුම් නිස්සංක ක්‍රීඩා කිරීමට නියමිත බවයි වාර්තා වන්නේ.\nශ්‍රී ලංකා වේලාවෙන් හෙට පස්වරු 04 යි 30 ට එම තරඟය ආරම්භ වීමට නියමිතයි.\nඅයර්ලන්තයට එරෙහිව පැවති තරඟයේ පැතුම් නිස්සංක වෙනුවට අශේන් බණ්ඩාර කණ්ඩායමට කැඳවා තිබෙනවා.\nමේ අතර ශ්‍රී ලංකා සංචිතයට අතිරේක ක්‍රීඩකයින් වශයෙන් තවත් තිදෙනෙකු කැඳවා තිබෙනවා.\nඒ අනුව කණ්ඩායමේ කඩුලු රකින්නෙකු ලෙස කටයුත් කරන නිරෝෂන් දික්වැල්ල, පන්දු බලඇණිය වෙනුවෙන් මතීෂ පතිරණ සහ අසිත ප්‍රනාන්දුයි මෙලෙස සංචිතයට කැඳවා ඇත්තේ.",
       "URL": "https://www.hirunews.lk/318702/පැතුම්-නිස්සංක-හෙට-තරඟයට-ශ්‍රී-ලංකා-සංචිතයට-තවත්-තිදෙනකු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=782"
}