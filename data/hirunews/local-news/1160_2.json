{
       "Source": "hirunews",
       "Timestamp": "Thursday, 19 May 2022 - 6:59",
       "Headline": "පින්වත්තේ බස් රථ සොරකම",
       "News Content": "පින්වත්ත පොලිස් වසමේ ගාලු පාර ආසන්නයේ නවතා තිබූ රුපියල් ලක්ෂ 16ක් වටිනා බස් රථයක් සොරකම් කර ඇති බවට පින්වත්ත පොලීසියට ලද තොරතුරකට අනුව එම සිද්ධියට සම්බන්ධ සැකකරුවන් දෙදෙනකු අත් අඩංගුවට ගෙන තිබෙනවා.\nඒ අදාළ සොරකම් කරන ලද බස් රථය ගාලු මුවදොර ආසන්නයේ දී සොයා ගැනීමෙන් අනතුරුවයි.\nසිද්ධියට සම්බන්ධ සැකකරුවන් මේ වනවිට පොලිස් අත් අඩංගුවට ගෙන ඇති අතර, ඔවුන් වයස අවුරුදු 28 හා 29 වැනි වියෙහි පසුවන අලව්ව හා වාද්දූව ප්‍රදේශයේ පදිංචිකරුවන්.\nසැකකරුවන් අද (19) දිනයේ දී පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය පැවසුවේ.",
       "URL": "https://www.hirunews.lk/304694/පින්වත්තේ-බස්-රථ-සොරකම",
       "Category": "Local News",
       "Parent URL": "https://www.hirunews.lk/local-news.php?pageID=1160"
}