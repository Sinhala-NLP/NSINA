{
       "Source": "hirunews",
       "Timestamp": "Wednesday, 19 April 2023 - 12:55",
       "Headline": "ජාතික රෝහලට එන කාන්තාවන් මත්කර කොල්ලකෑ දෙදෙනෙකු අත්අඩංගුවට",
       "News Content": "කොළඹ ජාතික රෝහලේ සායනවලට පැමිණෙන වයෝවෘද්ධ සහ මැදිවියේ කාන්තාවන් මත් කර ඔවුන් සතුව තිබෙන මුදල් සහ රන් ආභරණ කොල්ලකෑ සැකකාරියක් සහ පිරිමි පුද්ගලයෙකු මරදාන පොලිසිය අත්අඩංගුවට ගෙන තිබෙනවා.\nමොවුන් අහංගම ප්‍රදේශයේ පදිංචිකරුවන් බවයි පොලීසිය සඳහන් කළේ.\nකොල්ලකන ලද රන් භාණ්ඩ අහංගම ප්‍රදේශ රන් භාණ්ඩ අලෙවි කරන ස්ථානයකට ලබාදී ඇති අතර, ඒවා උණුකර තිබියදී පොලීසිය සොයා ගනු ලැබුවා.\nසායනවලට සහභාගි වන රෝගී කාන්තාවන් සමග හිතවත් වී උපක්‍රමශීලීව, ඔවුන් පිටතට කැඳවාගෙන ගොස් මත් පෙති, ආහාර පාන සමග මිශ්‍ර කර ලබාදී, ඔවුන් සතු රන් ආභරණ සහ මුදල් පසුම්බි සැකකාරිය සහ සැකකරු විසින් සොරාගෙන ඇති බවයි විමර්ශනවලදී හෙළිවුණේ.\nඅත්අඩංගුවට ගන්නා අවස්ථාවේ ඔවුන් සන්තකයේ තිබූ මත් පෙති තොගයක් ද පොලිස් භාරයට ගෙන තිබෙනවා",
       "URL": "https://www.hirunews.lk/332907/ජාතික-රෝහලට-එන-කාන්තාවන්-මත්කර-කොල්ලකෑ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=404"
}