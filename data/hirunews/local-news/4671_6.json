{
       "Source": "hirunews",
       "Timestamp": "Wednesday, 08 February 2017 - 16:40",
       "Headline": "අත්අඩංගුවේ සිටි මාධ්‍යවේදීන් තුන්දෙනෙකුට නිදහස",
       "News Content": "හිටපු ජනාධිපති මහින්ද රාජපක්ෂගේ නැගණියට අයත් දෙණියාය - බෙවර්ලිය ප්‍රදේශයේ ඉඩමකට අනවසරයෙන් ඇතුලූවීම සම්බන්ධයෙන් අත්අඩංගුවට ගෙන සිටි මාධ්‍යවේදීන් තුන්දෙනෙකු මොරවක මහේස්ත්‍රාත් අධිකරණය අද නිදොස් කොට නිදහස් කරනු ලැබුවා.\nපසුගිය ආණ්ඩු සමයේ හිටපු ජනාධිපති මහින්ද රාජපක්ෂ ඝාතනය කිරීම සඳහා පැමිණි බව පවසමින් මෙම මාධ්‍යවේදීන් තුන්දෙනා අත්අඩංගුවට ගනු ලැබුවේ ත්‍රස්තවාදය වැළැක්වීමේ පනත යටතේයි.\nවසර 7කට ආසන්න කාලයක් මෙම නඩුව විභාග වූ අතර, සාක්ෂි නොමැතිවීම නිසා සැකකරුවන් නිදොස් කොට නිදහස් කරන බවයි නඩුවේ තීන්දුව ප්‍රකාශයට පත් කරමින් මොරවක මහේස්ත්‍රාත් ජානක සමරසිංහ කියා සිටියේ.\nහිටපු ජනාධිපති මහින්ද රාජපක්ෂගේ ප්‍රධාන ආරක්ෂක නිලධාරිවරයා වූ මේජර් නෙවිල් වන්නිආරච්චිට එරෙහි වත්කම් නඩුව කොළඹ අතිරේක මහේස්ත්‍රාත් අරුණි ආටිගල හමුවේ අද කැදවනු ලැබුවා.\nමෙහිදී මේජර් නෙවිල් වන්නිආරච්චි වෙනුවෙන් පෙනී සිටි නීතිඥවරයා ලිඛිත විරෝධතා ගොනු කර අතර ඊට ප්‍රතිවිරෝධතා ගොනු කර ලෙස අතිරේක මහෙස්ත්‍රාත්වරිය අල්ලස් කොමිසමට දැනුම් දුන්නා.\n2010  - 2014 කාලය තුල සිය වත්කම් ප්‍රකාශ ඉදිරිපත් කර නොමැති බව පවසමින් මොහුට විරුද්ධව අල්ලස් කොමිසම චෝදනා ගොනු කර තිබුණා. මෙම නඩුව මාර්තු මස 07 වැනිදා යලි කැදවනු ඇති.",
       "URL": "https://www.hirunews.lk/153989/අත්අඩංගුවේ-සිටි-මාධ්‍යවේදීන්-තුන්දෙනෙකුට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=4671"
}