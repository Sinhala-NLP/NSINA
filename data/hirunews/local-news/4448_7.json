{
       "Source": "hirunews",
       "Timestamp": "Wednesday, 28 June 2017 - 16:07",
       "Headline": "විද්‍යා ඝාතන නඩුවේ අඛණ්ඩ විභාගය ඇරඹෙයි",
       "News Content": "යාපනය,කයිට්ස් පුන්කුඩිතිව් ප්‍රදේශයේදි සමූහ දූෂණයට ලක්කොට ඝාතනය කළ ශිවලෝගනාදන් විද්‍යාගේ ඝාතන නඩුව නීතිපති උපදෙස් මත ත්‍රිපුද්ගල මහාධිකරණ විනිසුරු මඩුල්ල ඉදිරියේ යාපනය මහාධිකරණයේදි අද(28) අඛණ්ඩ විභාගය ආරම්භ කෙරුණා.\nවවුනියාව මහාධිකරණ විනිසුරු බාලේන්ද්‍රන් සෂි මහේන්ද්‍රන්, යාපනය මහාධිකරණ විනිසුරු එම්.ඉලන්චේලියන් හා ත්‍රිකුණාමලය මහාධිකරණ විනිසුරු අන්නලිංගම් ප්‍රේම්ශංකර් යන ත්‍රිපුද්ගල මහාධිකරණ විනිසුරුවන් ඉදිරියේ නඩුව විභාගයට ගැනුණා.\nවිනිසුරු මඩුල්ල පසුගිය 12 වැනිදා ත්‍රිපුද්ගල විනිසුරු මඩුල්ල ඉදිරියේ නඩු විභාගය විභාගයට ගැනීම ආරම්භ කළ අතර, විනිසුරු මඩුල්ල එහිදි නියෝග කරනු ලැබුවේ 28 වැනිදා සිට අඛණ්ඩව දින හයක් නඩු විභාගය නැවත කැදවන බවයි.\n2015 මැයි මස 13 වැනිදා යාපනය පුන්කුඩිතිව් 09 වන පටු මග ප්‍රදේශයේදි පාසල් පැමිණෙමින් සිටි ශිවලෝගනාදන් විද්‍යා දැරිය සමූහ දුෂණයට ලක්කොට ඝාතනය කර තිබුණා.\nසිද්ධිය සම්බන්ධයෙන් සැකකරුවන් 10 දෙනෙකු අධිකරණය වෙත ඉදිරිපත් කළ අතර, අපරාධ පරීක්ෂණ දෙපාර්තමේන්තුව හා කයිට්ස් පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/164604/විද්‍යා-ඝාතන-නඩුවේ-අඛණ්ඩ-විභාගය-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=4448"
}