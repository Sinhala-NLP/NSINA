{
       "Source": "hirunews",
       "Timestamp": "Friday, 08 April 2016 - 12:41",
       "Headline": "ප්‍රධාන මාර්ගයේ දුම්රිය ප්‍රමාදය අද පස්වරුව වනතුරු",
       "News Content": "කැළණිය - බියගම මාර්ගයේ ඉහළින් දිවෙන දුම්රිය ගමන් ගන්නා කළුපාලමේ කන්ටේනර් රථයක් ගැටීම නිසා ඇතිවු දුම්රිය ප්‍රමාදය අද පස්වරුව දක්වා පවතිනු ඇතැයි දුම්රිය දෙපාර්තමේන්තුව පවසනවා.\nඅද (08) අලූයම 01 ට පමණ කන්ටේනර් රථය මෙම පාලමේ ගැටීමෙන් ඊට හානි සිදුවී ඇති බව දුම්රිය සාමාන්‍යාධිකාරී බී.ඒ.පී.ආරියරත්න ප්‍රකාශ කළා.\nමේ නිසා ප්‍රධාන මාර්ගයේ දුම්රිය ධාවන කටයුතුවලටද අද උදෑසන බාධා එල්ල වූ අතර, එක් මංතීරුවක පමණක් ප්‍රමාද සහිතව දුම්රිය ධාවනය කිරීමට පියවර ගැනුණා.\nපසුගිය සතියේද කන්ටේනර් රථයක් කළු පාලමේ ගැටුණු අතර, ඒ හේතුවෙන්ද ඇතිවුණේ දුම්රිය ප්‍රමාදයක්.\nමේ සම්බන්ධයෙන් අප කළ විමසීමකදී පෑලියගොඩ පොලිසියේ ප්‍රකාශකයෙකු සඳහන් කළේ අදාළ කන්ටේනර් රථයේ රියදුරා අත්අඩංගුවට ගත් බවයි.\nකන්ටේනර් රථයද පොලිස් භාරයට ගෙන ඇති බව ඔහු කියා සිටියා.\nමෙම අනතුර හේතුවෙන් බියගම - කැළණිය පාරේ රථවාහන තදබදයක් ඇති වී තිබූ බව ද හිරු වාර්තාකරුවන් ප්‍රකාශ කළා.",
       "URL": "https://www.hirunews.lk/130403/ප්‍රධාන-මාර්ගයේ-දුම්රිය-ප්‍රමාදය-අද-පස්වරුව-වනතුරු",
       "Category": "Local News",
       "Parent URL": "https://www.hirunews.lk/local-news.php?pageID=5097"
}