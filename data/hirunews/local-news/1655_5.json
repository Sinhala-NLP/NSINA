{
       "Source": "hirunews",
       "Timestamp": "Saturday, 02 October 2021 - 9:32",
       "Headline": "ඩෙංගු රෝගින්ගේ පහළ යාමක්",
       "News Content": "වසරේ මේ දක්වා වාර්තා වී ඇති ඩෙංගු රෝගින් සංඛ්‍යාව පසුගිය වසරට සාපේක්ෂ ව පහළ යාමක් පෙන්නුම් කරන බව වසංගත රෝග විද්‍යා අංශය සඳහන් කළා.\nපසුගිය වසරේ සැප්තැම්බර් මාසය අවසන් වන විට ඩෙංගු රෝගීන් 28,025ක් වාර්තා වී තිබූ අතර, මෙම වසරේ සැප්තැම්බර් මාසය අවසන් වන විට වාර්තා වී ඇත්තේ ඩෙංගු රෝගීන් 12,916ක් පමණයි.\nඑය පසුගිය වසරට සාපේක්ෂ ව රෝගීන් 15,109කින් පහළ යාමක්.\nඑසේම පසුගිය වසරේ සැප්තැම්බර් මාසයේ දී ඩෙංගු රෝගීන් 1208ක් වාර්තා වී ඇති අතර, මෙම වසරේ වාර්තා වී ඇත්තේ රෝගීන් 429ක් පමණයි.\nකෙසේ වෙතත් සෞඛ්‍ය අංශ පෙන්වා දෙන්නේ පවතින වැසි සහිත කාලගුණයත් සමඟ ඩෙංගු රෝගය යළි ඉහළ යා හැකි බවයි.",
       "URL": "https://www.hirunews.lk/283818/ඩෙංගු-රෝගින්ගේ-පහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=1655"
}