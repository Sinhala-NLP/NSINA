{
       "Source": "hirunews",
       "Timestamp": "Sunday, 12 June 2022 - 13:28",
       "Headline": "වවන්න උගන්වන රට වටා ගෙවතු වගා (වීඩියෝ)",
       "News Content": "වගාව සම්බන්ධයෙන් මේ වන විට ජාතික මට්ටමේ විවිධ යෝජනා ඉදිරිපත්වෙමින් පවතිනවා.\nනමුත් වගා කිරීම තම ගෙවත්තෙන්ම ඇරඹීම හරහා මේ වන විට රට මුහුණදෙමින් තිබෙන ආහාර ආර්බුදයෙන් ඇති වෙන බලපෑම අවම කර\nගැනීමට හැකිවනු ඇති.\n“ගෙවතු වගාව” මෙරට නාගරික ජනතාවට නුහුරු වචනයක්.\nඒ කාර්යබහුලත්වය, විශාල ඉඩ ප්‍රමාණයක් නොමැති වීම එකී ප්‍රායෝගික ගැටලු හේතුවෙන්.\nනමුත් වර්තමානය වන විට නාගරික ප්‍රදේශවලත් “ගෙවතු අලංකරණයට” සාපේක්ෂව “ගෙවතු වගාව” වේගයෙන් ජනප්‍රිය වෙමින් තිබෙනවා.\nවර්තමානයේ ගෙවතු වගාව ජනප්‍රියවීමටත් ඒ සඳහා බොහෝ දෙනෙකුගේ උනන්දුවක් ඇතිවීමටත් ප්‍රධාන හේතුවක් වූයේ කොවිඩ් 19 වසංගතය හමුවේ බොහෝදෙනා නිවසේ රැඳී සිටීමත් තමන්ට අවශ්‍ය ආහාර බෝග සපයා ගැනීමේ ගැටලුවක් හේතුවෙන්.\nමේ වන විට රට මුහුණ දෙමින් සිටින ආහාර අර්බුදයට සූදානමක් ලෙස එදා පැවැති සම්ප්‍රදායික ගෙවත්ත වෙනුවට වඩාත් ඵලදායී භූමි භාවිතයක් සහිතව ගෙවතු වගාව මේ වන විට සිදුවෙමින් පවතිනු දැකිය හැකියි.\nඅද වනවිට නාගරික නිවාස සංකීර්ණවල පවා ගෙවතු වගාව සාර්ථකව සිදුවෙනවා.\nගෙවත්තක් යනු පවුලේ පෝෂණීය අවශ්‍යතාවයන් සපුරා ගැනීමට හැකියාවක් ඇති වගා පරිසරයක්.\nගෙවතු වගාවේ වැදගත්කම ගැන දන්නේ අපි කීයෙන් කී දෙනාද?\nනිසි අවබෝධයක් සහිතව ගෙවතු වගාව සිදුකළහොත් පුද්ගලිකව තමන්ටත්, පොදුවේ සමාජයටත් ඇති වන වටිනාකම විශාලයි.\nකුඩා ඉඩකඩකහෝ වගා කිරීමට හැකිනම් ඉදිරියේදී මුහුණදීමට සිදුවන ආහාර අර්බුදයෙන් සිදුවන බලපෑම යම්තාක් දුරට අවම කරගැනීමට එය මහඟු පිටිවහලක් වනු ඇති.",
       "URL": "https://www.hirunews.lk/306916/වවන්න-උගන්වන-රට-වටා-ගෙවතු-වගා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1100"
}