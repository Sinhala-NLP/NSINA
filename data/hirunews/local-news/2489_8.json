{
       "Source": "hirunews",
       "Timestamp": "Sunday, 30 August 2020 - 12:50",
       "Headline": "සංචාරක හෝටලයක සිටි විදෙස් තරුණියකට අතවර කිරීමට ගිය තරුණයෙකු අත්අඩංගුවට (වීඩියෝ)",
       "News Content": "මාතර මිදිගම සංචාරක හෝටලයක රැදී සිටි විදේශීය ජාතික තරුණියකට අතවරයක් සිදු කිරීමට පැමිණියේ යැයි කියන සිද්ධියක් සම්බන්ධයෙන් තරුණයෙකු අත්අඩංගුවට ගෙන තිබෙනවා.\nමාතර මිදිගම ප්‍රදේශයේ සංචාරක හෝටලයක නවාතැන් ගෙන සිටි 30 හැවිරිදි එංගලන්ත ජාතික තරුණියක් මෙම සිද්ධියට මුහුණ දී තිබෙනවා.\nඊයේ අලුයම ඇය එම හෝටලයේ රැදී සිටියදී කිසියම් පුද්ගලයෙකු තම කාමරයට පැමිණි බවයි ඇය ප්‍රකාශ කරන්නේ.\nඑම පුද්ගලයා හෝටලයට ඇතුළුවන ආකාරය ආරක්ෂක කැමරා පද්ධතියේ මෙලෙස සහන්ව තිබුණා.\nපසුව ඔහු අඩනිරුවතින් විදේශීය තරුණිය රැදී සිටි කාමරයට ඇතුළුන ආකාරයද ආරක්ෂක කැමරා පද්ධතියේ සටහන්ව තිබුණා.\nකෙසේ වෙතත් තරුණියගේ විරෝධයත් සමඟ එම පුද්ගලයා ඉන් පිටතට දිව යන අතර සිද්ධිය සම්බන්ධයෙන් විදේශීය කාන්තාව මිරිස්ස සංචාරක පොලීසියට පැමිණිලි කර තිබෙනවා.\nසිද්ධිය සම්බන්ධයෙන් එම ප්‍රදේයේම පදිංචි අදාළ සැකකරු අත්අඩංගුවට ගෙන ඇති අතර තරුණිය වෛද්‍ය පරීක්ෂණයක් සඳහා ගාල්ල පෞද්ගලික රෝහලකට ඇතුළත් කර තිබෙනවා.",
       "URL": "https://www.hirunews.lk/248974/සංචාරක-හෝටලයක-සිටි-විදෙස්-තරුණියකට-අතවර-කිරීමට-ගිය-තරුණයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2489"
}