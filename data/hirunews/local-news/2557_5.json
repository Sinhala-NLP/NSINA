{
       "Source": "hirunews",
       "Timestamp": "Monday, 27 July 2020 - 14:30",
       "Headline": "රවී කරුණානායක සී.අයි.ඩී. යෙන් පිටව යයි",
       "News Content": "ප්‍රකාශයක් ලබාදීම සඳහා අපරාධ පරීක්ෂණ දෙපාර්තමේන්තුව හමුවේ පෙනී සිටි හිටපු අමාත්‍ය රවී කරුණානායක, අද පස්වරුවේ ඉන් පිටව ගොස් තිබෙනවා.\nආන්දෝලනාත්මක බැඳුම්කර සිද්ධිය සම්බන්ධයෙන් සිදුකරන විමර්ශනයකට අදාළ ප්‍රකාශයක් ලබාදීම සඳහායි හිටපු අමාත්‍යවරයා අද පෙරවරු 9.30 ට පමණ අපරාධ පරීක්ෂණ දෙපාර්තමේන්තුව වෙත පැමිණියේ.\nඒ අනුව, පැය 5 කට ආසන්න කාලයක් ප්‍රකාශයක් ලබාදීමෙන් අනතුරුව ඔහු  ඉන් පිටව ගියා.\nමීට පෙරද හිටපු අමාත්‍යවරයා බැඳුම්කර සිද්ධිය සම්බන්ධයෙන් ප්‍රකාශයක් ලබාදීම සඳහා අපරාධ පරීක්ෂණ දෙපාර්තමේන්තුව වෙත පැමිණ තිබුණා.",
       "URL": "https://www.hirunews.lk/246515/රවී-කරුණානායක-සී-අයි-ඩී-යෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=2557"
}