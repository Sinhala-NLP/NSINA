{
       "Source": "hirunews",
       "Timestamp": "Tuesday, 09 November 2021 - 18:36",
       "Headline": "බාලවයස්කාර දැරියන් තිදෙනෙකු අතුරුදන් - පොලිසිය පරීක්ෂණ අරඹයි (වීඩියෝ)",
       "News Content": "ඊයේ (08) උදෑසන සිට නිවසින් බැහැරව ගොස් ඇති වයස අවුරුදු දහ 13 ත් 15 ත් අතර වයස් කාණ්ඩයන් හි පසුවන ගැහැණු ලමුන් ගැහැනු දරුවන් තිදෙනකු පිළිබඳ කෙසෙල්වත්ත පොලිසිය විමර්ශන කටයුතු ආරම්භ කර තිබෙනවා.\nමේ ගැහැණු දරුවන් තිදෙනා අතර එකම පවුලේ සොහොයුරියන් දෙදෙනෙක් සහ තවත් එක් ඥාති සොහොයුරියක් ද සිටින බවයි වාර්තා වන්නේ.\nමේ තිදෙනා ඊයේ දිනයේ කොළඹ ප්‍රධාන පෙළේ සාප්පු සංකීර්ණ කිහිපයක සංචාරය කර ඇති බවට තොරතුරු වාර්තා වන අතර මෙතෙක් ඔවුන් පිළිබඳ වෙනත් කිසිදු තොරතුරක් වාර්තා  වී නැති බවයි කෙසෙල්වත්ත පොලිසිය පවසන්නේ.\nකෙසේ වෙතත් මෙම අතුරුදන්වීම් සම්බන්ධයෙන් අදහස් දැක්වූ අදාල දැරියන්ගේ පවුලේ ඥාතියකු සඳහන් කළේ මේ දරුවන් තිදෙනා ආරක්ෂා සහිතව සිටින බවට මේ වන විට තමන්ට තොරතුරු ලැබී ඇති බවයි.",
       "URL": "https://www.hirunews.lk/287508/බාලවයස්කාර-දැරියන්-තිදෙනෙකු-අතුරුදන්-පොලිසිය-පරීක්ෂණ-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1572"
}