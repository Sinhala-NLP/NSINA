{
       "Source": "hirunews",
       "Timestamp": "Saturday, 10 December 2022 - 18:53",
       "Headline": "“හිරු මෙගාබ්ලාස්ට්” ප්‍රසංගයට සියල්ල සූදානම්",
       "News Content": "ශ්‍රී ලාංකේය ගුවන්විදුලි මාධ්‍ය කලාවේ අති දැවැන්ත ප්‍රාසාංගික අත්දැකීම - “හිරු මෙගාබ්ලාස්ට්” අද (10) රාත්‍රියේ පානදුර මෝදරවිල මහජන ක්‍රීඩාංගනයේදී පැවැත්වීමට මේ වනවිට සියලු කටයුතු සූදානම් කර තිබෙනවා.\nවිශ්මිත ආලෝක රටාවන්ගෙන් අලංකාර වන අති දැවැන්ත වේදිකාවේ සිට මෙවර මෙගා බ්ලාස්ට් ප්‍රසංගය සංගීතයෙන් හැඩ කරන්නේ ෂේන් සිං ප්‍රමුඛ - “ලයින් වන්” සංගීත කණ්ඩායමයි. නිරෝෂා තලගල ප්‍රමුඛ “යූ ඩාන්සර්ස්” නර්තන කණ්ඩායම හිරු මෙගා බ්ලාස්ට් නර්තනයෙන් හැඩ කරනවා.\nසම්පූර්ණයෙන්ම නොමිලේ පැවැත්වෙන ප්‍රසංගයට ජනප්‍රිය ගායක ගායිකාවන් රැසක් එක්වීමට නියමිතයි.\nඒ අනුව කාංචනා අනුරාධි, බාචි සුසාන්, උමාරියා සිංහවංශ, දිල්කි උරේෂා, නිලාන් හෙට්ටිආරච්චි, මනේජ් සංජය, දිමංක වෙල්ලාලගේ, දිනේෂ් ගමගේ, වස්ති, ජයශ්‍රී, කයිසර් කයිස් සහ ටෂ්නි පෙරේරා ගායනයෙන් එක්වනවා.",
       "URL": "https://www.hirunews.lk/322390/හිරු-මෙගාබ්ලාස්ට්-ප්‍රසංගයට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=675"
}