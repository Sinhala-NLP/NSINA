{
       "Source": "hirunews",
       "Timestamp": "Friday, 24 February 2023 - 10:26",
       "Headline": "විදේශීය දුම් වැටි තොගයක්  සමග පුද්ගලයින් දෙදෙනෙකු නාවික හමුදා භාරයට",
       "News Content": "මන්නාරම, තාවුල්පාඩු ප්‍රදේශයේ දී නීති විරෝධී ලෙස අලෙවි කිරීමට සූදානම් කර තිබූ විදේශීය දුම්වැටි 1000ක් සමග සැකකරුවන් දෙදෙනෙකු නාවික හමුදාව සිය භාරයට ගෙන තිබෙනවා.\nඊයේ (23) නාවික හමුදාවට ලද තොරතුරකට අනුවයි, මෙම විශේෂ සෝදිසි මෙහෙයුම සිදු කර ඇත්තේ.\nනාවික හමුදා භාරයට ගත් වයස අවුරුදු 23ක් සහ 63ක් වන මෙම සැකකරුවන් කුරුණෑගල සහ මන්නාරම\nප්‍රදේශයන්හි පදිංචිකරුවන්.\nපසුව නාවික හමුදාව මෙම සැකකරුවන් දෙදෙනා සහ විදේශීය දුම්වැටි තොගය ඉදිරි නිතීමය කටයුතු සඳහා මන්නාරම පොලිසිය වෙත භාරදීමට කටයුතු කර තිබෙනවා.",
       "URL": "https://www.hirunews.lk/328177/විදේශීය-දුම්-වැටි-තොගයක්-සමග-පුද්ගලයින්-දෙදෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=516"
}