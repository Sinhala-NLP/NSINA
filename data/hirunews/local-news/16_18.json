{
       "Source": "hirunews",
       "Timestamp": "Thursday, 21 September 2023 - 10:05",
       "Headline": "වල් ඌරු රංචුවක් පාරට පැනලා: හතර දෙනෙක් රෝහලේ",
       "News Content": "ඌව පරණගම, වැලිමඩ - උඩුපුස්සැල්ලාව මාර්ගයේ ඊයේ (21) රාත්‍රියේ ධාවනය වූ මෝටර් රථයකට පන්නලවෙල ප්‍රදේශයේදී වල් ඌරු රංචුවක් පැනීම නිසා මෝටර් රථය පහළට පෙරැළී සිවු දෙනෙකු බරපතළ තුවාල ලබා තිබෙනවා.\nමෙලෙස බරපතළ තුවාල ලබා ඇත්තේ මෝටර් රථයේ ගමන් ගත් සිවු දෙනෙකු වන අතර ඔවුන් බදුල්ල මහ රෝහලට ඇතුළත් කර ඇති බව පොලිසිය පවසනවා.\nමෙම වාහනය පෙරැළී ඇත්තේ මාර්ගයට පහළින් ඇති නිවෙසකටයි.\nඅනතුරට ලක් වූ මෝටර් රථය එම අවස්ථාවේදී වැලිමඩ දෙසට ධාවනය වෙමින් තිබුණ අතර එම මෝටර් රථයට ද දැඩි හානි සිදුව තිබෙන බවයි අප වාර්තාකරු පැවසුවේ.",
       "URL": "https://www.hirunews.lk/348933/වල්-ඌරු-රංචුවක්-පාරට-පැනලා-හතර-දෙනෙක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=16"
}