{
       "Source": "hirunews",
       "Timestamp": "Thursday, 18 July 2019 - 19:27",
       "Headline": "රන්ජන් ගැන කියන්න රාවණා බලය සහ සිංහලේ සිරිකොතට",
       "News Content": "රාජ්‍ය අමාත්‍ය රන්ජන් රාමනායකගේ ප්‍රකාශය සම්බන්ධයෙන් රාවණා බලය සංවිධානය සහ සිංහලේ සංවිධානය සිරිකොත එක්සත් ජාතික පක්ෂ මූලස්ථානයට පැමිණ එහි මහ ලේකම් අකිල විරාජ් කාරියවසම් හමු වී සාකච්ඡා කළා.\nඑහිදී රාජ්‍ය අමාත්‍යවරයා සිදුකළ ප්‍රකාශයේ බැරෑරුම් තත්ත්වය සම්බන්ධයෙන් මහ ලේකම්වරයාගේ අවධානය යොමු කළ බවයි එම සාකච්ඡාවෙන් අනතුරුව අදහස් දැක්වූ රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධතිස්ස හිමියන් කියා සිටියේ.\nඅනතුරුව උන්වහන්සේලා මිරිහාන පොලිස් ස්ථානය වෙත පැමිණියේ මීට පෙර සිදුකළ පැමිණිල්ලක් සම්බන්ධයෙන් විමසා බැලීම සඳහායී.\nඑම අවස්ථාවේදී රාජ්‍ය අමාත්‍ය රන්ජන් රාමනායකද එම ස්ථානයට පැමිණ සිටි අතර, එහිදී රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන් ඇතුළු පිරිස සහ රාජ්‍ය අමාත්‍යවරයා අතර සංවාදයක්ද ඇතිවුණා.",
       "URL": "https://www.hirunews.lk/220575/රන්ජන්-ගැන-කියන්න-රාවණා-බලය-සහ-සිංහලේ-සිරිකොතට",
       "Category": "Local News",
       "Parent URL": "https://www.hirunews.lk/local-news.php?pageID=3240"
}