{
       "Source": "hirunews",
       "Timestamp": "Sunday, 06 May 2018 - 19:30",
       "Headline": "ඒකාබද්ධ විපක්ෂයේ ජනපති අපේක්ෂකයා තීරණය කරන්නේ තමන් බව හිටපු ජනපති කියයි",
       "News Content": "මීළඟ ජනාධිපතිවරණය සඳහා ඒකාබද්ධ විපක්ෂයෙන් ඉදිරිපත් කරන අපේක්ෂකයා තීරණය කරනු ලබන්නේ තමා විසින් බව හිටපු ජනාධිපති මහින්ද රාජපක්ෂ පවසනවා.\nඉන් අනතුරුව පක්ෂය එම අපේක්ෂකයා අනුමත කරනු ඇති බවයි ඔහු සඳහන් කළේ.\nබෙල්ලන්විල රජමහා විහාරස්ථානයේ අද (06) පැවැති ආගමික උත්සවයකට සහභාගිවීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් හිටපු ජනාධිපති මහින්ද රාජපක්ෂ මේ බව කියා සිටියා.\nගාල්ලේ දී හෙට (07) පැවැත්වෙන ඒකාබද්ධ විපක්ෂයේ මැයි දින රැළියට පසුගිය වසරේ ගාලුමුවදොරදී පැවති රැළියට මෙන් විශාල සෙනගක් සහභාගි වනු ඇති බවට තමන් විශ්වාස කරන බව ද හිටපු ජනාධිපතිවරයා එහිදී ප්‍රකාශ කළා.",
       "URL": "https://www.hirunews.lk/190117/ඒකාබද්ධ-විපක්ෂයේ-ජනපති-අපේක්ෂකයා-තීරණය-කරන්නේ-තමන්-බව-හිටපු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3957"
}