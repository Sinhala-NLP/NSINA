{
       "Source": "hirunews",
       "Timestamp": "Tuesday, 14 May 2019 - 13:45",
       "Headline": "මිනුවන්ගොඩ සිද්ධියට අත්අඩංගුවට ගත් නව දෙනෙකු 29 වනදා දක්වා රිමාන්ඩ්",
       "News Content": "මිනුවන්ගොඩ ප්‍රදේශයේ ඊයේ ඇති වූ කලහකාරි සිද්ධියට එම අවස්ථාවේදීම අත්අඩංගුවට ගත් පුද්ගලයින් 9 දෙනෙකු මේ මස 29 වනදා දක්වා රක්ෂිත බන්ධනාගාර කර තිබෙනවා.\nඒ ඔවුන් මිනුවන්ගොඩ මහේස්ත්‍රාත් අධිකරණයට අද ඉදිරිපත් කළ අවස්ථාවේදීයි.\nමොවුන් අත්අඩංගුවට ගෙන ඇත්තේ හදිසි අවස්ථා රෙගුලාසි යටතේ සහ සිවිල් හා දේශපාලන අයිතිවාසිකම් පිළිබද ජාත්‍යන්තර සම්මුති පනතේ ප්‍රතිපාදන වලට අනුවයි.\nමෙලෙස අත්අඩංගුවට ගත් පුද්ගලයින්ට ඇප ලබා ගත හැක්කේ යම් දිනෙක මහාධිකරණයකට ඇප අයදුම්පතක් ඉදිරිපත් කිරීමෙන් පමණක් බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර කියා සිටියා.\nඑමෙන්ම, මිනුවන්ගොඩ ඇති වූ සිද්ධිය සම්බන්ධයෙන් අද උදෑසන තවත් පුද්ගලයින් 4 දෙනෙකු අත්අඩංගුවට ගෙන තිබෙනවා.\nමෙලෙස කලහකාරි ලෙස හැසිරුණු සියලූදෙනා ඉදිරියේදී අත්අඩංගුවට ගැනීමට කටයුතු කරන බව ද පොලිස් මාධ්‍ය ප්‍රකාශකවරයා වැඩිදුරටත් සදහන් කළා.",
       "URL": "https://www.hirunews.lk/216360/මිනුවන්ගොඩ-සිද්ධියට-අත්අඩංගුවට-ගත්-නව-දෙනෙකු-29-වනදා-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3352"
}