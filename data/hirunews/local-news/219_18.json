{
       "Source": "hirunews",
       "Timestamp": "Sunday, 02 July 2023 - 18:08",
       "Headline": "ශ්‍රී ලංකාවට කඩුලු 9ක විශිෂ්ට ජයක්",
       "News Content": "ලෝක කුසලාන එක්දින ක්‍රිකට් තරගාවලියට සුදුසුකම් ලැබීමේ තරගාවලියේ සුපිරි 6 දෙනාගේ වටයේ අද (02) දින ශ්‍රී ලංකා කණ්ඩායම සහ සිම්බාබ්වේ කණ්ඩායම අතර සිම්බාව්වේ දේශයේ බුලවායෝ හී දී පැවති තරගයෙන් සිම්බාබ්වේ කණ්ඩායම පරදවා ශ්‍රී ලංකාව විශ්ෂ්ට ජයක් ලැබුවා.\nතරගයේ කාසියේ වාසිය දිනාගත් ශ්‍රී ලංකා නායක දසුන් ශානක පළමුව පන්දුවට පහර දීම සදහා සිම්බාබ්වේ නායක ක්‍රේග් අර්වීන්ට ආරාධනා කළා.\nපළමුව පන්දුවට පහරදීම සදහා පිටියට පිවිසි සිම්බාබ්වේ කණ්ඩායම පන්දු වාර 32යි පන්දු 2ක් තුළ සියලුදෙනා දැවී ළකුණු 65ක් රැස් කළා.\nපන්දු යැවීමේදී සිම්බාබ්වේ කණ්ඩායමේ මහීෂ් තීක්ෂණ කඩුලු හතරක් සහ දිල්ෂාන් මධුසංක කඩුලු 03ක් බිඳ හෙළු අතර මතීෂ පතිරණ කඩුලු 02ක් සහ නායක දසුන් ශානක එක් කඩුල්ලක් බැගින් ද දවා ගත්තා.\nපිළිතුරු ඉනිම ක්‍රීඩා කිරීම සදහා පිටියට පිවිසි ශ්‍රි ලංකා කණ්ඩායම පන්දුවාර 33 යි 1 පන්දුවකදී එක් කඩුල්ලක් පමණක් දැවී ලකුණු 169 ක් ලබා ගනිමින් අද තරගය ජයග්‍රහණය කළා.\nපළමුව පන්දුවට පහර දීමට පැමිණි පැතුම් නිශ්ශංක ළකුණු 101 ක් ලබාගත් අතර පළමු කඩුල්ල ලෙස  දිමුත් කරුණාරත්න ළකුණු 30ක දී දැවී ගිය අතර ඉන් පසු පිටියට පිවිසි කුසල් මෙන්ඩිස් පැතුම් නිශ්ශංක හා එක්ව අද තරඟය ජයග්‍රහණය සදහා මෙහෙයවූවා\nකුසල් මෙන්ඩිස් ළකුණු 25 ක් ලබා ගනිමින් පැතුම් නිශ්ශංක සමග දෙවන කඩුල්ල සදහා අගනා ළකුණු 66 ක සබඳතාවයක් ගොඩනංවමින් බුලවායෝ ක්‍රිඩාපිටිය වර්ණවත් කළා.\nමෙම තරගයේ දී අගනා ඉනිමක් ක්‍රීඩාකළ පැතුම් නිශ්ශංක නොදැවී ළකුණු 101 ක් ලබාගත් අතර මේ වනවිට එක්දින තරග 31කට මුහුණ දී මුළු ළකුණු 1137 ක් ලබාගෙන ඇති අතර එයට ශතක 02 ක් සහ අර්ධ ශතක 09 ක් ලබා ගෙන තිබෙනවා. ඔහුගේ ළකුණු ලබාගැනීමේ දළ වේගය 35.72 ක් ලෙසයි සඳහන් වන්නේ.",
       "URL": "https://www.hirunews.lk/339765/ශ්‍රී-ලංකාවට-කඩුලු-9ක-විශිෂ්ට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=219"
}