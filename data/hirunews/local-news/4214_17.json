{
       "Source": "hirunews",
       "Timestamp": "Friday, 17 November 2017 - 9:10",
       "Headline": "හත් වරක් මියයන්න උත්සහ කළ කත අටවන වර මියයයි",
       "News Content": "මීට පෙර 7 වතාවක්‌ එල්ලී සහ දුම්රියට පැන දිවිනසාගැනීමට තැත් කළ 88 හැවිරිදි මහලු කතගේ ප්‍රයත්නය 8 වැනි අවස්‌ථාවේදී සාර්ථක වීමේ සිද්ධියක්‌ මීගමුව ප්‍රදේශයෙන් වාර්තාවනවා.\nමෙම මරණය සම්බන්ධයෙන් පැවැති සාක්ෂි අනුව ගෙල වැලලාගෙන ඇත්තේ කුරණ - කටුනායක පදිංචිව සිටි එස්‌. ආර්. ඇග්නස්‌ (88) නමැති විවාහක කතක්.\nඇය තම දරුවන් සමඟ අමනාප වී නිවසින් පිටත කාමරයකට වී හුදකලාව ජීවත්ව ඇති බවයි අප වාර්තාකරු පැවසුවේ.\nමෙම කත අවස්‌ථා ගණනාවකදී මීට පෙර දිවි නසා ගැනීමට තැත් කළත් ඇය කෙසේ හෝ ගැලවී තිබෙනවා.\nපසුව මෙම කත 13 වැනිදා රාත්‍රි තමා හුදකලාව වෙසෙන කාමරය තුළ එල්ලී මරණයට පත්ව තිබෙනවා.\nමෙම මරණය ගෙල වැලලාගෙන සියදිවි හානිකර ගැනීමක්‌ බවට මීගමුව දිස්‌ත්‍රික්‌ මහ රෝහලේ අධිකරණ වෛද්‍ය විශේෂඥ එම්. එන්. රුහුල් හක්‌ විසින් නිගමනය කර ඇති අතර මරණ පරීක්‍ෂකවරයාගේ තීන්දුව වූයේ ගෙල වැළලාගෙන දිවි හානිකර ගැනීමක්‌ බවයි.\nමීගමුව - විමල් කීර්ති",
       "URL": "https://www.hirunews.lk/176240/හත්-වරක්-මියයන්න-උත්සහ-කළ-කත-අටවන-වර-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4214"
}