{
       "Source": "hirunews",
       "Timestamp": "Monday, 09 November 2020 - 15:46",
       "Headline": "නීතිපතිගෙන් වැඩබලන පොලිස්පතිට උපදෙස් මාලාවක්",
       "News Content": "සැකකරුවන්ට ඇප ලබාදීම සහ ඔවුන්ට එරෙහිව චෝදනා ගොනු කිරීම සම්බන්ධයෙන් නව මාර්ගෝපදේශන මාලාවක් නීතිපතිවරයා විසින් වැඩබලන පොලිස්පතිවරයා වෙත නිකුත් කර තිබෙනවා.\nඒ, කොළඹ රිමාන්ඩ් බන්ධනාගාරයේ කොරෝනා වෛරසය ව්‍යාප්තවීම පිළිබඳව සැළකිල්ලට ගනිමින්.\nකොරෝනා වසංගතය හමුවේ බන්ධනාගාරයේ පවතින තදබදය අවම කරමින් එහි කටයුතු පවත්වාගෙන යාම මෙහි අරමුණ බවයි නීතිපතිවරයාගේ සම්බන්ධීකරණ නිලධාරිනි රජයේ අධිනීතීඥ නිශාරා ජයරත්න සඳහන් කළේ.",
       "URL": "https://www.hirunews.lk/254356/නීතිපතිගෙන්-වැඩබලන-පොලිස්පතිට-උපදෙස්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=2342"
}