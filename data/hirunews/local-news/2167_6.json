{
       "Source": "hirunews",
       "Timestamp": "Friday, 05 February 2021 - 16:23",
       "Headline": "ඉන්ධන පිරවුම්හලක් අසලට සුනඛයෙක් බෝම්බයක් රැගෙන එයි (වීඩියෝ සහ ඡායාරූප)",
       "News Content": "මාතර කැකණදුර ඉන්ධන පිරවුම්හල අසල තිබී ජීව අත් බෝම්බයක් සොයාගෙන තිබෙනවා.\nඅද (05) පෙරවරුවේ පොලිස් හදිසි ඇමතුම් අංශයට ලැබුනු තොරතුරකට අනුවයි මෙය සොයාගෙන ඇත්තේ.\nඅනතුරුව යුද හමුදා බෝම්බ නිෂ්ක්‍රීය අංශය විසින් ආරක්ෂිතව එය නිෂ්ක්‍රිය කර වැඩිදුර විමර්ශන සඳහා මාතර පොලිසියට භාරදී තිබෙනවා.\nසිදුකළ මූලික විමර්ශණවලදී අනාවරණ වී ඇත්තේ ඊයේ රාත්‍රියේ සුනඛයෙකු විසින් මෙම බෝම්බය රැගෙන පැමිණ ඇති බවටයි.\nඑම ස්ථානයේ සවිකර තිබූ කැමරාවල සුනඛයා බෝම්බය රැගෙන එන ආකාරය ද සටහන් වී තිබෙනවා.\nසිද්ධීය සම්බන්ධයෙන් විමර්ශණ ක්‍රියාත්මකයි.",
       "URL": "https://www.hirunews.lk/261734/ඉන්ධන-පිරවුම්හලක්-අසලට-සුනඛයෙක්-බෝම්බයක්-රැගෙන-එයි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2167"
}