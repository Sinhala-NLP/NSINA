{
       "Source": "hirunews",
       "Timestamp": "Sunday, 24 July 2022 - 14:33",
       "Headline": "දුම්රිය ස්ථානාධිපතිවරුන්ගේ පැය 48ක වැඩවැරුම අවසන් (වීඩියෝ)",
       "News Content": "ශ්‍රී ලංකා දුම්රිය ස්ථානාධිපතිවරුන්ගේ සංගමය සිය වෘත්තීය සමිති ක්‍රියාමාර්ගය අත්හිටුවා තිබෙනවා.\nඒ පැය 48ක වැඩවැරුම අත් හරිමින්.\nමීට හේතුව වූයේ අද (24) පෙරවරුවේ දුම්රිය සාමාන්‍යාධිකාරිවරයා සමග පැවති සාකච්ඡාවකින් අනතුරුව ඔවුන් සමග එළඹි තීරණයි.\nප්‍රවාහන අමාත්‍යාංශය තීරණය කළ පරිදි ඊයේ සිට දුම්රිය ගාස්තු සංශෝධනය කිරීම සිදුකළ නොහැකි බවත් ලබන පළමු වැනිදා සිට ක්‍රියාත්මක\nකිරීමට සූදානම් බවයි දුම්රිය ස්ථානාධිපති සංගමය සඳහන් කළේ.\nදුම්රිය සාමාන්‍යාධිකාරි ධම්මික ජයසුන්දර සඳහන් කළේ වැඩි කළ ගාස්තු සංශෝධනය ක්‍රියාත්මක නොකරන සේවකයින්ට එරෙහිව විනය ක්‍රියාමාර්ග ගන්නා බවයි.\nකෙසේ වෙතත් මෙම ගැටළුව සම්බන්ධයෙන් සාකච්ඡා කිරීමටයි දුම්රිය සාමාන්‍යාධිකාරීවරයා විසින් දුම්රිය ස්ථානාධිපති සංගමය සමග අද විශේෂ සාකච්ඡාවක් පැවැත්වූයේ.",
       "URL": "https://www.hirunews.lk/310839/දුම්රිය-ස්ථානාධිපතිවරුන්ගේ-පැය-48ක-වැඩවැරුම-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=996"
}