{
       "Source": "hirunews",
       "Timestamp": "Tuesday, 11 July 2023 - 15:46",
       "Headline": "වැවිලි සමාගම් කිහිපයක් සේවක අර්ථ සාධක අරමුදල් ගෙවා නැති බවට අනාවරණයක්",
       "News Content": "වතු ක්ෂේත්‍රයේ ඇතැම් වැවිලි සමාගම් කිහිපයක් සේවක අර්ථ සාධක අරමුදල් ගෙවීම පැහැර හැර ඇති බවත් හිග මුදල් විශාල ප්‍රමාණයක් සේවක අර්ථසාධක අරමුදලට ගෙවීමට ඇති බවත් විදේශ රැකියා සහ ශ්‍රමය පිලිබඳ ආංශික අධීක්ෂණ කාරක සභාවේදී අනාවරණය වී තිබෙනවා.\nඑහිදී වැඩිදුරටත් හෙළි වුණේ අදාළ සමාගම් විසින් ගෙවන ලද මුදල් රුපියල් මිලියන 700ක පමණ ප්‍රමාණයක් පිළිබඳ ලබාදී ඇති තොරතුරුවල පරස්පරතා හේතුවෙන් ගිණුම්ගත කිරීමට නොහැකි වී ඇති බවයි.\nමෙම ආංශික අධීක්ෂණ කාරක සභාව පසුගියදා රැස්වුණේ එහි සභාපති හෙක්ටර් අප්පුහාමිගේ ප්‍රධානත්වයෙන්.\nසේවකයින් ආරක්ෂා කරමින් සේවක අර්ථසාධක අරමුදලට ගෙවීමට ඇති හිග මුදල් සහ වර්තමාන මාසික ගෙවීම් ක්‍රමානුකුලව සිදු කරන ලෙස කාරක සභාව විසින් මෙහිදී වැවිලි සමාගම් නියෝජිතයන්ට උපදෙස් ලබාදි තිබෙනවා.",
       "URL": "https://www.hirunews.lk/340856/වැවිලි-සමාගම්-කිහිපයක්-සේවක-අර්ථ-සාධක-අරමුදල්-ගෙවා-නැති-බවට-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=193"
}