{
       "Source": "hirunews",
       "Timestamp": "Tuesday, 04 January 2022 - 13:21",
       "Headline": "ජල බිලට දුන් 10%යේ වට්ටම අත්හිටුවයි",
       "News Content": "ජල ඒකක 25ට අඩුවෙන් පාරිභෝජනය කරනු ලබන ගෘහස්ථ පාරිභෝගිකයින් සඳහා ජල බිල්පතට ලබාදුන් 10%ක වට්ටම අත්හිටුවා තිබෙනවා.\nජල සම්පාදන හා ජලාපවහන මණ්ඩලයේ ජල බිල්පත් අංශයේ නියෝජ්‍ය සාමාන්‍යාධිකාරිවරයා ප්‍රකාශ කළේ, 2014 අයවැය යෝජනාවට අනුව මෙතෙක් ක්‍රියාත්මක වූ මෙම සහනය නිසා මාසිකව රුපියල් මිලියන 90ක අලාභයක් සිදුවන බවයි.\nඑම අලාභය සලකා බලා ජලබිල්පත සදහා ලබාදෙන 10%ක වට්ටම අත්හිට වූ බව ඔහු සදහන් කළා.\nජල පහසුකම් ලබාගෙන ඇති ගෘහස්ථ පාරිභෝගිකයින් 75% ක් පමණ ජල ඒකක 25%කට අඩුවෙන් භාවිත කරනු ලබන බව ද ඔහු වැඩිදුරටත් සදහන් කළා.\nවිදුලි බිල්පත් සඳහා ද අදාළ 10% වට්ටම 2014 වසරේ ඉදිරිපත් වූ අයවැය යෝජනා මගින් ක්‍රියාත්මක වුව ද එය 2015 වසරේ දී විදුලි බල මණ්ඩලයට සිදු වූ අලාභය සලකා බලා අත්හිටුවනු ලැබුවා.",
       "URL": "https://www.hirunews.lk/292989/ජල-බිලට-දුන්-10යේ-වට්ටම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1450"
}