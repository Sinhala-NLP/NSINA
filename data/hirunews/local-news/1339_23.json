{
       "Source": "hirunews",
       "Timestamp": "Tuesday, 22 February 2022 - 22:25",
       "Headline": "කොටදෙනියාවේ මැර පවුල ගැන පොලීසියෙන් දැනුම්දීමක්",
       "News Content": "සිවුරු පොරවාගත් දෙදෙනෙක් ඇතුළු සිව්දෙනෙක් නිවසකට ඇතුළුවී එහි සිටි අඹු-සැමි යුවළක් කඩුවලින් කපා තුවාල සිදුකිරීමේ සිද්ධියක් පිළිබඳව පැමිණිලක් පසුගිය 15 වනදා පොලීසිය ලැබී තිබුණා.\nඒ පොලිස් හදිසි ඇමතුම් අංකයට කොටදෙණියාව වත්තේමුල්ල ප්‍රදේශයේ නිවසකින් ලැබී තිබූ ඇමතුමකට අනුව එහි ගිය අවස්ථාවේදීයි.\nඒ මොහොතේ ජංගම මුර සංචාරයේ නිරතවී සිටි පොලිස් කණ්ඩායමක් අදාළ නිවසට ගිය අවස්ථාවේදී සැකකරුවන් ප්‍රදේශය මගහැර පළාගොස් තිබුණා.\nඑම නිවසේ කාන්තාවගෙන් ප්‍රශ්න කිරීමේදී ඇය සඳහන් කර ඇත්තේ, සිවුරු පොරවාගත් දෙදෙනෙක් ඇතුළු සිවුදෙනෙක් බීමත්ව කඩු හා මන්නා පිහි රැගෙන නිවසට ඇතුළුවී නිවසේ එම අවස්ථාවේ සිටි අසල්වැසි නිවසක පදිංචි අඹු සැමි යුවළක් කඩුවලින් කපා තුවාල සිදුකළ බවයි.\nතමාගේ දුවටද සැකකරුවන් පහරදීමට තැත් කළ බව ඇය පොලීසියට ප්‍රකාශයක් ලබාදී තිබුණා.\nපොලිසිය නිකුත් කළ සම්පුර්ණ නිවේදනය පහතින්...",
       "URL": "https://www.hirunews.lk/297765/කොටදෙනියාවේ-මැර-පවුල-ගැන-පොලීසියෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1339"
}