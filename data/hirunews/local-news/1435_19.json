{
       "Source": "hirunews",
       "Timestamp": "Monday, 10 January 2022 - 16:32",
       "Headline": "වැලි කතර උණුසුම් කළ ඩකා මෝටර් රැළිය",
       "News Content": "වැලි කතර උණුසුම් කරමින් ඩකා මෝටර් රැළිය මේදිනවලදී සෞදි අරාබියේදී ක්‍රියාත්මක වනවා.\nකිලෝ මීටර 701ක දුරකින් සමන්විත වූ සත්වැනි අදියරේ මෝටර් රථ අංශය ජය ගැනීමට ප්‍රංශයේ සෙබස්තියන් ලෝයිබ්ට හැකියාව ලැබුණා.\nඒ තරගය පැය 3යි විනාඩි 09 තත්පර 32කින් අවසන් කරමින්.\nදෙවැනි ස්ථානය කටාර් දේශයේ නසාර් අල් අට්ටියා දිනා ගනිද්දී තුන්වැනි ස්ථානය දිනා ගත්තේ ස්පාඤ්ඤයේ කාලෝස් සයින්ස්.\nකෙසේ වෙතත් අදියර 7ක් අවසන් වනවිට ඩකා මෝටර් රැළියේ මෝටර් රථ අංශයේ තව දුරටත් පෙරමුණ ගැනීමට සුපිරි ක්‍රීඩක කටාර් දේශයේ නසාර්අ ල් අට්ටියාට හැකියාව ලැබී තිබෙනවා.\nසත්වැනි අදියරේ යතුරු පැදි අංශය ජය ගන්නට චිලි දේශයේ ජෝස්ඉග්නාසියෝ සමත් වුණා.\nඉග්නාසියෝට එම අදියර අවසන් කිරීමට ගත වූ කාලය පැය 3යි විනාඩි 28 තත්පර 46ක්.\nදෙවැනි ස්ථානය ආජන්ටිනාවේ කෙවින් බෙනවිඩ්ස් දිනා ගනිද්දී තුන්වැනි ස්ථානය දිනා ගත්තේ ස්පාඤ්ඤයේ ජෝන් බැරේඩා බෝට්.\nකෙසේ වෙතත් අදියර 7ක් අවසන් වන විට ඩකා මෝටර් රැළියේ යතුරු පැදි අංශයේ පෙරමුණේ පසු වන්නට ප්‍රංශයේ ඇඩ්‍රියන් වෑන් බෙවරන්ට හැකියාව ලැබී තිබෙනවා.",
       "URL": "https://www.hirunews.lk/293570/වැලි-කතර-උණුසුම්-කළ-ඩකා-මෝටර්-රැළිය",
       "Category": "Local News",
       "Parent URL": "https://www.hirunews.lk/local-news.php?pageID=1435"
}