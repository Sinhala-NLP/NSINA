{
       "Source": "hirunews",
       "Timestamp": "Thursday, 22 July 2021 - 8:59",
       "Headline": "ගොඩබිම සහ මුහුදු ප්‍රදේශවල සුළඟේ වේගය ඉහළට",
       "News Content": "මධ්‍යම කඳුකරයේ බටහිර බෑවුම් ප්‍රදේශයට, උතුරුමැද සහ වයඹ පළාත්වල මෙන්ම හම්බන්තොට, මන්නාරම, වවුනියාව, කිලිනොච්චිය සහ ත්‍රිකුණාමලය යන දිස්ත්‍රික්කවල සුළඟේ වේගය පැයට කිලෝමීටර 60 ත් 70 ත් දක්වා වැඩිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑමෙන්ම දිවයින වටා මුහුදු ප්‍රදේශවල විශේෂයෙන් ගාල්ල සිට මාතර සහ හම්බන්තොට හරහා පොතුවිල් දක්වා වන මුහුදු ප්‍රදේශවල මෙන්ම පුත්තලම සිට මන්නාරම සහ කන්කසන්තුරය හරහා ත්‍රිකුණාමලය දක්වා වන මුහුදු ප්‍රදේශවල සුළඟේ වේගය පැයට කිලෝමීටර 70 දක්වා ඉහළ යා හැකි බව එහි සඳහන්.\nඒ අනුව එම මුහුදු ප්‍රදේශවල ධීවර සහ නාවික කටයුතුවල යෙදීමේදී ඒ පිළිබඳව අවධානයෙන් කටයුතු කරන ලෙසයි කාලගුණ විද්‍යා දෙපාර්තමේන්තුව ඉල්ලා සිටිනවා.",
       "URL": "https://www.hirunews.lk/277667/ගොඩබිම-සහ-මුහුදු-ප්‍රදේශවල-සුළඟේ-වේගය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1804"
}