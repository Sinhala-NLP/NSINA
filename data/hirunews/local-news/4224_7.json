{
       "Source": "hirunews",
       "Timestamp": "Saturday, 11 November 2017 - 14:15",
       "Headline": "අයිස් මත්ද්‍රව්‍ය සමඟ ඉන්දීය ජාතිකයින් දෙදෙනෙකු ගුවන් තොටුපළේදී අත්අඩංගුවට",
       "News Content": "ඉන්දියාවේ සිට අයිස් නැමැති මත්ද්‍රව්‍ය රැගෙන පැමිණි ඉන්දීය ජාතිකයින් දෙදෙනෙකු අත්අඩංගුවට ගෙන තිබෙනවා.\nගුවන් තොටුපළ පොලිස් මත්ද්‍රව්‍ය කාර්යාංශයේ නිලධාරීන්ට ලද තොරතුරක් මත මොවුන් ඉන්දියාවේ සිට පැමිණි අවස්ථාවේදී ඊයේ අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමොවුන් ළඟ තිබී මෙතැම්ෆෙටමින් හෙවත් අයිස් නැමැති මත්ද්‍රව්‍ය ග්‍රෑම් 40ක් අත්අඩංගුවට ගෙන තිබෙනවා.\nසැකකරුවන් අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/175789/අයිස්-මත්ද්‍රව්‍ය-සමඟ-ඉන්දීය-ජාතිකයින්-දෙදෙනෙකු-ගුවන්-තොටුපළේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4224"
}