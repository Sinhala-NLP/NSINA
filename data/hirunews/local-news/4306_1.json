{
       "Source": "hirunews",
       "Timestamp": "Sunday, 24 September 2017 - 15:51",
       "Headline": "මහියංගනයේදී අනතුරකින් පුද්ගලයෙකු මරුට",
       "News Content": "මහියංගනය - දෙහිඅත්තකණ්ඩිය මාර්ගයේ අලූත්තරම ප්‍රදේශයේදී සිදුවූ රිය අනතුරකින් එක් අයෙකු මිය ගොස් තවත් දෙදෙනෙකු තුවාල ලබා මහියංගනය රෝහලට ඇතුළත් කර තිබෙනවා.\nදෙහිඅත්තකණ්ඩිය දෙසට ධාවනය වූ ත්‍රිරෝද රථයක් එහි රියදුරාට පාලනය කර ගත නොහැකිව මාර්ගයෙන් ඉවතට පැන ගසක ගැටී අද මෙම අනතුර සිදුව ඇති බවයි පොලීසිය සඳහන් කළේ.\nමෙලෙස මිය ගොස් ඇත්තේ ත්‍රිරෝද රථයේ ගමන් ගත් 33 හැවිරිදි මහියංගනය - නව ගම්මානය ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/171729/මහියංගනයේදී-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4306"
}