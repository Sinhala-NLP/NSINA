{
       "Source": "hirunews",
       "Timestamp": "Saturday, 28 May 2016 - 19:06",
       "Headline": "අගමැති සෝල් නුවරට ළඟාවේ",
       "News Content": "දකුණු කොරියාවේ - සෝල් නුවරදී හෙට ආරම්භ වන රොටරි ජාත්‍යන්තර සමුළුවට සහභාගි වීම සදහා දිවයිනෙන් පිටත්ව ගිය අග්‍රාමාත්‍ය රනිල් වික්‍රමසිංහ මේ වනවිට සෝල් නුවරට ළගා වී තිබෙනවා.\nරටවල් 160 ක් නියෝජනය කරමින් රොටරි සංගමයේ සාමාජිකයින් 50,000 කට අධික පිිරිසක් සහභාගි වන මෙම සමුළුව අමතා, අග්‍රාමාත්‍යවරයා විශේෂ දේශනයක් ද සිදුකිරීමට නියමිතයි.\nතොරතුරු තාක්ෂණ ක්ෂේත්‍රයේ උසස් සංවර්ධිත සහ සංස්කෘතික වශයෙන් ඓතිහාසිකව බැදුණු ජාතියක් ලෙස කොරියාවේ සාර්ථකත්වය සහ වර්ධනය යන්න මෙවර සමුළුවේ ප්‍රධාන තේමාවයි.\nඑම සාර්ථකත්වය ශ්‍රී ලංකාවට ලබා ගැනීම කෙරෙහි මෙම සංචාරයේදී අවධානය යොමුවන බව අග්‍රාමාත්‍ය කාර්යාලය ප්‍රකාශ කළා.",
       "URL": "https://www.hirunews.lk/134236/අගමැති-සෝල්-නුවරට-ළඟාවේ",
       "Category": "Local News",
       "Parent URL": "https://www.hirunews.lk/local-news.php?pageID=5028"
}