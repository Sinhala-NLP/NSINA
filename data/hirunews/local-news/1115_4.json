{
       "Source": "hirunews",
       "Timestamp": "Monday, 06 June 2022 - 14:48",
       "Headline": "බුද්ධි ගලන ඛේදවාචකය අත ළඟයි - විපක්ෂ නායක",
       "News Content": "අද වන විට ජීවත්වීමේ අයිතිය පවා ජනතාවට අහිමි වී ඇති බවත් අතිවිශාල පිරිසක් රට හැර යමින් සිටින බවත් විපක්ෂ නායකවරයා පවසනවා.\nඅපේ රටේ බුද්ධිමත් තරුණ පරම්පරාව රට හැර යන තත්ත්වයට පත්ව ඇති බව හා බුද්ධිගලන ඛේදවාචකයට ලංකාව මුහුණ දෙමින් සිටින බව යි විපක්ෂ නායකවරයා සඳහන් කරන්නේ. .\nගුවන් සේවා ආයතනවල කොටස්කරුවන්,පාර්ශවකරුවන් ඇතුළු නියෝජිතයන් පිරිසක් සහ විපක්ෂ නායක සජිත් ප්‍රේමදාස අතර හමුවක් අද (06)කොළඹ විපක්ෂනායක කාර්යාලයේ දී පැවැත්වුණා.\nජාතික සංවර්ධන වැඩපිළිවෙළක් සහ මාර්ග සිතියමක්, කාල වකවානු සහිත ව ක්‍රියාත්මක නො කරන තාක් කල් අපේ රට ගොඩනැගිය නො හැකි බව පැවසූ විපක්ෂ නායකවරයා, ඒ උදෙසා අලුත් වරමක් සහිත, ස්ථාවර රජයක් අවශ්‍ය බවත් එසේ නො කර ජනතාව ඇන්දවීමෙන් මේ රට ගොඩනැගිය නොහැකි බවත් අවධාරණය කළා.",
       "URL": "https://www.hirunews.lk/306380/බුද්ධි-ගලන-ඛේදවාචකය-අත-ළඟයි-විපක්ෂ-නායක",
       "Category": "Local News",
       "Parent URL": "https://www.hirunews.lk/local-news.php?pageID=1115"
}