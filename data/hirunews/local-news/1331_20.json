{
       "Source": "hirunews",
       "Timestamp": "Saturday, 26 February 2022 - 13:54",
       "Headline": "නව සුරා බදු බලපත්‍ර ක්‍රමයක්",
       "News Content": "සංචාරකයන් සඳහා ආහාර පාන හා නවාතැන් සපයන ආපනශාලා, හෝටල් හා ආගන්තුක නිවාස සඳහා සංචාරකයන්ට මෘදු මත්පැන් එනම්, බීර හා වයින් විකිණීම සඳහා සුරාබදු බලපත්‍ර ලබාදීමට ඉදිරියේ දී කටයුතු කරන බව සුරාබදු දෙපාර්තමේන්තුව පවසනවා.\nසංචාරක ආකර්ශනයක් සහිත ඇල්ල ප්‍රදේශයට පැමිණෙන සංචාරකයින්ට අවශ්‍ය බීර හා වයින් අලෙවි කිරීමේ දී මුහුණදීමට සිදු ව ඇති ගැටලුකාරි තත්ත්වය සම්බන්ධයෙන් සොයා බැලීම සඳහා සුරාබදු කොමසාරිස්වරයාගේ ප්‍රධානත්වයෙන් ඊයේ පැවැත්වූ සාකච්ඡාවක දී මේ පිළිබඳ අවධානය යොමු කළ බවයි එම දෙපාර්තමේන්තුව සඳහන් කළේ.\nඒ අනුව, නව ක්‍රමවේදය මගින් දැනටමත් බලපත්‍ර රහිත ව සංචාරකයන් සඳහා මත්පැන් අලෙවි කරන ආයතන නීතිමය රාමුවට ඇතුළත් කර ගැනීමට ද අපේක්ෂිත යි.",
       "URL": "https://www.hirunews.lk/298106/නව-සුරා-බදු-බලපත්‍ර-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=1331"
}