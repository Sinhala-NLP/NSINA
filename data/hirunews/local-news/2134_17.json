{
       "Source": "hirunews",
       "Timestamp": "Saturday, 20 February 2021 - 16:13",
       "Headline": "බාලදක්ෂ ව්‍යාපාරය ගැන අධ්‍යාපන ඇමති කථා කරයි",
       "News Content": "මෙරට පෝතක බාලදක්ෂ දරුවන් වර්ධනය කිරීමේ අරමුණින් දැයේ සියලු දරුවන් පෝතක බාලදක්ෂකයින් කරමු යන තේමාවෙන් ආසියානු ශාන්තිකර කලාපයේ දායකත්වයෙන් පවත්වන ලද විශේෂ වැඩසටහන් මාලාවේ සමාරම්භක උත්සවය කොළඹදී අද ආරම්භ වුණා.\nඒ, අධ්‍යාපන අමාත්‍ය මහාචාර්ය ජී.එල්. පීරිස්ගේ ප්‍රධානත්වයෙන්.\nඒ සඳහා ශ්‍රී ලංකා බාලදක්ෂ සංගමයේ සභාපතිවරයා ඇතුලු පිරිසක්ද එක්ව සිටියා. එහිදී අධ්‍යාපන අමාත්‍ය ජී.එල්. පීරිස් සඳහන් කළේ දරුවන් තුළ කණ්ඩායම් හැඟීම, සහකම්පනය, සංහිඳියාව ඇති කරන්නට බාලදක්ෂ ව්‍යාපාරය ඉටුකරන කාර්යභාරය අද්විතීය බවයි.",
       "URL": "https://www.hirunews.lk/263171/බාලදක්ෂ-ව්‍යාපාරය-ගැන-අධ්‍යාපන-ඇමති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2134"
}