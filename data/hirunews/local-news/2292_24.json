{
       "Source": "hirunews",
       "Timestamp": "Saturday, 05 December 2020 - 19:46",
       "Headline": "ගෝල් ග්ලැඩියේටර්ස්, පිට පිට පස්වන පරාජයටත් උරුමකම් කියයි",
       "News Content": "ලංකා ප්‍රිමියර් ලීග් තරගාවලියේ 12 වන තරගය ලෙස  දඹුල්ල - වයිකිංග් සහ ගෝල් ග්ලැඩියේටර්ස් කණ්ඩායම අතර පැවති තරඟය ජය ගන්නට වයිකිංග් කණ්ඩායම සමත් වුණා.\nඔවුන් මෙම තරඟය ජය ගත්තේ ලකුණු 09කින්.\nඒ අනුව ගෝල් ග්ලැඩියේටර්ස් පිළ තරඟාවලියේ පිට පිට ලැබූ 05වන පරාජයද මෙය වනවා.\nතරඟයේ පළමුව පන්දුවට පහරදුන් දඹුල්ල කණ්ඩායම නියමිත පන්දුවාර 20 අවසානයේ කඩුලු 04 ක් දැවී 207 ක් රැස් කළා.\nඋපුල් තරංග ලකුණු 70ක් ලබා ගත් අතර, නිරෝෂන් දික්වැල්ල ලකුණු 60ක් එහිදී ලබා ගත්තා.\nපිළිතුරු ඉනිම ක්‍රීඩා කළ ගෝල් ග්ලැඩියේටර්ස් කණ්ඩායමට නියමිත පන්දුවාර 20 තුල කඩුලු 07ක් දැවී ලබා ගැනීමට හැකි වුයේ ලකුණු 198ක් පමණයි.",
       "URL": "https://www.hirunews.lk/256381/ගෝල්-ග්ලැඩියේටර්ස්-පිට-පිට-පස්වන-පරාජයටත්-උරුමකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2292"
}