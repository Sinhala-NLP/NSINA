{
       "Source": "hirunews",
       "Timestamp": "Saturday, 28 January 2023 - 14:00",
       "Headline": "ඇමරිකා ශ්‍රී ලංකා සහයෝගිතා නාවික අභ්‍යාසය නිමා වෙයි (වීඩියෝ)",
       "News Content": "අමෙරිකා එක්සත් ජනපද නාවික හමුදාව ශ්‍රී ලංකා නාවික හමුදාව සමඟ පවත්වන ලද CARAT 2023 ද්වීපාර්ශ්වික නාවික අභ්‍යාසය සාර්ථකව\nනිමාවට පත්වුණා.\nමෙම අභ්‍යාසය පැවැත්වුණේ කොළඹ, ත්‍රීකුණාමලය සහමුල්ලිකුලම් ප්‍රදේශ කේන්ද්‍ර කර ගනිමින් .\nCARAT 2023 ද්වීපාර්ශ්වික අභ්‍යාසය පැවැත්වුණේ නිදහස් ඉන්දු ශාන්තිකර කලාපයක් පවත්වාගෙන යාම, කලාපීය ආරක්‍ෂක සහයෝගීතාව ප්‍රවර්ධනය කිරීම, සමුද්‍රීය හවුල්කාරීත්වය ශක්තිමත් කිරීම මෙන්ම සමුද්‍රීය අන්තර් ක්‍රියාකාරීත්වය වැඩිදියුණු කිරීම අරමුණු කරගනිමින් මෙම ද්වීපාර්ශ්වික අභ්‍යාසය සඳහා ශ්‍රී ලංකා නාවික හමුදාව, ශ්‍රී ලංකා වෙරළාරක්‍ෂක දෙපාර්තමේන්තුව සහ ශ්‍රී ලංකා ගුවන් හමුදාවද සහභාගී වුණා.\nගොඩබිම් සහ මුහුදු අධියර වශයෙන් අධියරයන් දෙකක් යටතේ පැවැති ද්වීපාර්ශ්වික අභ්‍යාසයේ මුහුදු අදියර සඳහා ඇමරිකානු නාවික හමුදාවට අයත් ‘USS Anchorage’ නෞකාව සමඟ මෙරට නාවික හමුදාවට අයත් ගජබාහු සහ සමුදුර යන ගැඹුරු මුහුදු ආවේක්‍ෂණ නෞකාවන් එක්වුණා.",
       "URL": "https://www.hirunews.lk/326083/ඇමරිකා-ශ්‍රී-ලංකා-සහයෝගිතා-නාවික-අභ්‍යාසය-නිමා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=574"
}