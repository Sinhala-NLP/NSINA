{
       "Source": "hirunews",
       "Timestamp": "Sunday, 01 September 2019 - 7:46",
       "Headline": "කොළඹ කුණු ටොන් 5000ක් අරුවක්කාලූවට",
       "News Content": "කොළඹ මහ නගර සභාවේ සිට වනාතවිල්ලූව - අරුවක්කාලූ කසල අංගනය වෙත මේ වනවිට කසල ටොන් 5000 කට වැඩි ප්‍රමාණයක් රැගෙනවිත් ඇති බව මහානගර සහ බස්නාහිර සංවර්ධන අමාත්‍යාංශයේ අපද්‍රව්‍ය කළමනාකරණ ව්‍යාපෘති සමාජ විශේෂඥ නිමල් ප්‍රේමතිලක පවසනවා.\nදෛනිකව කොළඹ සහ මුතුරාජවෙල සිට කසල ලොරි විස්සත්, විසි අටත් අතර සංඛ්‍යාවක් පැමිණෙන අතර එම එක් ලොරියක කසල ටොන් 15 ත්, 20 ත් අතර ප්‍රමාණයක් අඩංගු වන බවයි ඔහු කියා සිටියේ.\nමෙලෙස පැමිණෙන ලොරි රථ නියමිත පරිසර ආරක්ෂණ ක්‍රමවේද අනුගමනය කරන්නේද යන්න පිළිබඳවද මෙහිදී නිරීක්ෂණය කරන බවයි හිරු ප්‍රවෘත්ති අංශය සමඟ අදහස් දක්වමින් මහානගර සහ බස්නාහිර සංවර්ධන අමාත්‍යාංශයේ අපද්‍රව්‍ය කළමනාකරණ ව්‍යාපෘති සමාජ විශේෂඥ නිමල් ප්‍රේමතිලක ප්‍රකාශ කළේ.\nමේ අතර, පසුගිය දින කිහිපය තුළ දී කොළඹ සිට කසල ප්‍රවාහනය කළ ලොරිවලට පුත්තලම නගර සීමාව තුළ දී ගල් මුල් ප්‍රහාර එල්ල වුණා.\nඅවස්ථා කිහිපයකදී එම සිද්ධීන්වලට සම්බන්ධ පිරිස් පොලීසිය අත්අඩංගුවට ගනු ලැබූ අතර, පසුව ඔවුන් අධිකරණය හමුවට පමුණුවනු ලැබුවා.",
       "URL": "https://www.hirunews.lk/223353/කොළඹ-කුණු-ටොන්-5000ක්-අරුවක්කාලූවට",
       "Category": "Local News",
       "Parent URL": "https://www.hirunews.lk/local-news.php?pageID=3169"
}