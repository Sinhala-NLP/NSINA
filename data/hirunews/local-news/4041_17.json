{
       "Source": "hirunews",
       "Timestamp": "Monday, 12 March 2018 - 16:41",
       "Headline": "වැසිබර කාලගුණය තවදුරටත්",
       "News Content": "දිවයින ආසන්නයේ පවතින අඩු පීඩන තත්ත්වය දැනට දිවයිනට දකුණ දෙසින් වර්ධනය වෙමින් පවතින බව කාලගුණ විද්‍යා දෙපාර්තමේන්තුව පවසනවා.\nමේ තත්ත්වය හේතුවෙන් දිවයිනේ බොහෝ ප්‍රදේශවලට  සහ අවට මුහුදු ප්‍රදේශවල තවදුරටත් අහස වලාකුළින් බරව පවතින අතර වැසි හෝ ගිගුරුම් සහිත වැසි ඇතිවිය හැකි බවයි වාර්තා වන්නේ.\nඋතුරු මැද, ගාල්ල සහ මාතර දිස්ත්‍රික්කවලත් විටින් විට පැයට .කි.මී 45-50 දක්වා තරමක් වූ තද සුළං බලාපොරොත්තු වන බවත් කාලගුණ විද්‍යා දෙපාර්තමේන්තුවේ නිවේදනයේ සඳහන්.\nඑමෙන්ම දකුණ, ඌව සහ නැගෙනහිර පළාත්වලත් මාතලේ සහ පොලොන්නරුව දිස්ත්‍රික්කවලත්  (මි.මි 75-100 අතර) තරමක් තද වැසි බලාපොරොත්තු වන බවත් එහි වැඩිදුරටත් දැක්වෙනවා.",
       "URL": "https://www.hirunews.lk/185718/වැසිබර-කාලගුණය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4041"
}