{
       "Source": "hirunews",
       "Timestamp": "Friday, 06 July 2018 - 7:50",
       "Headline": "දියණියට අතවර කරන්න පැමිණි පාපතරයන් පියාට කළ අමානුෂික අපරාධය",
       "News Content": "අනුරාධපුර - දීපානි මහා විද්‍යාලය ඉදිරිපිටදී සන්නද්ධ කණ්ඩායමක් විසින් තියුණු ආයුධවලින් පහරදී පුද්ගලයෙකු ඝාතනය කර තිබෙනවා.\nපොලිසිය සඳහන් කළේ කුලී පදනම මත වාහන සපයන 45 හැවිරිදි පුද්ගලයෙකු ඊයේ (05) පස්වරුවේ මෙලෙස ඝාතනය කර ඇති බවයි.\nඔහු අනුරාධපුර - විජයපුර - රුහුණු මාවත ප්‍රදේශයේ පදිංචිකරුවෙක්.\nඔහු පදිංචිව සිටි නිවසට ඊයේ පස්වරුවේ පුද්ගලයෙකු පැමිණ සිය මෝටර් රථය ක්‍රියාවිරහිත වී ඇති බව පවසා, එය පරීක්ෂා කිරීම සඳහා කැඳවාගෙන ගොස් තිබෙනවා.\nපසුව දීපානි මහා විද්‍යාලය ඉදිරිපිටට පැමිණෙනවාත් සමඟ මහ මඟ රැඳී සිටි සන්නද්ධ කණ්ඩායමක් තියුණු ආයුධවලින් පහරදී පළාගොස් ඇති බවටයි වාර්තා වන්නේ.\nසැකකරුවන් සහ ඝාතනයට ලක්වු පුද්ගලයා අතර, කලක සිට පැවති ආරවුලක් මෙම ඝාතනයට හේතු වී ඇති බවයි පොලිසිය දැනට සැක පළ කරන්නේ.",
       "URL": "https://www.hirunews.lk/194612/දියණියට-අතවර-කරන්න-පැමිණි-පාපතරයන්-පියාට-කළ-අමානුෂික-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=3862"
}