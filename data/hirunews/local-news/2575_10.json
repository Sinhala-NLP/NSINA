{
       "Source": "hirunews",
       "Timestamp": "Sunday, 19 July 2020 - 7:27",
       "Headline": "බස්නාහිර පළාතේ  විශේෂ වැටලීමකින්  1563ක් අත්අඩංගුවට",
       "News Content": "ඊයේ පෙරවරු හයේ සිට පස්වරු හය දක්වා බස්නාහිර පළාතේ සිදුකරන ලද විශේෂ මෙහෙයුමකදී වරෙන්තුකරුවන් 771 දෙනෙකු ඇතුලූ විවිධ වැරදි සම්බන්ධයෙන් පුද්ගලයින් 1,563 දෙනෙකු අත්අඩංගුවට ගෙන තිබෙනවා.\nබස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ උපදෙස් පරිදි මෙම මෙහෙයුම සිදුකර ඇති බවයි පොලීසිය සඳහන් කළේ.\nඑමෙන්ම හෙරොයින්, අයිස් ඇතුලූ වෙනත් මත්කුඩු සහ මත්ද්‍රව්‍ය ළඟ තබාගැනීම සම්බන්ධයෙන් පුද්ගලයන් 792 කු ද ඊයේ අත්අඩංගුවට ගෙන තිබෙනවා.\nඊට අමතරව මුඛ ආවරණ නොපැළඳීම සහ සමාජ දුරස්ථභාවය තබා නොගැනීම සම්බන්ධයෙන් පුද්ගලයන් 3,061 දෙනෙකුට අවවාද කර තිබෙනවා.",
       "URL": "https://www.hirunews.lk/245861/බස්නාහිර-පළාතේ-විශේෂ-වැටලීමකින්-1563ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2575"
}