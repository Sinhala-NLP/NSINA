{
       "Source": "hirunews",
       "Timestamp": "Saturday, 03 December 2016 - 18:17",
       "Headline": "ජවිපෙ තියෙන ක්‍රමය ඉල්ලයි",
       "News Content": "පළාත් පාලන මැතිවරණය පවතින සමානුපාතික ක්‍රමය යටතේ පවතිනවානම් පමණක් තමන් ඊට තරග වදින බව ජනතා විමුක්ති පෙරමුණේ නායක විපක්ෂයේ ප්‍රධාන සංවිධායක අනුර කුමාර දිසානායක පවසනවා.\nපළාත් පාලන, මහනගර සහ බස්නාහිර සංවර්ධන, ජල සම්පාදන යන අමාත්‍යාංශවල කාරක සභා අවස්ථාවේදී විවාදයට වැය ශීර්ෂයන් අද (03) පාර්ලිමේන්තුවේදී එක්වෙමිනුයි ඔහු මේ බව සදහන් කළේ.\nමේ අතර, පසුගියදා පොලිස්පතිවරයා සම්බන්ධ දුරකථන ඇමතුම පිළිිබදව ද සංවාදයට බදුන් වූ අතර ඊට විපක්ෂයේ ප්‍රධාන සංවිධායක අනුර කුමාර දිසානායක, පාර්ලිමේන්තු මන්ත්‍රී දිනේෂ් ගුණවර්ධන සහ අග්‍රාමාත්‍ය රනිල් වික්‍රමසිංහ මැදිහත් වුණා.\nඑමෙන්ම, වැය ශීර්ෂ විවාදයේදී ඉදිරි පළාත් පාලන මැතිවරණය සම්බන්ධයෙන් උණුසුම් සංවාදයක් ඇති වූ අතර එහිදී විපක්ෂයේ ප්‍රධාන සංවිධායක අනුර කුමාර දිසානායක, පාර්ලිමේන්තු මන්ත්‍රී ඩලස් අලහප්පෙරුම, සභානායක ලක්ෂ්මන් කිරිඇල්ල සහ අමාත්‍ය ෆයිසර් මුස්තාෆා අදහස් පළ කර සිටියා.\nඑමෙන්ම, අද පස්වරුවේ පළාත් සභා හා පළාත් පාලන අමාත්‍යාංශයේ වැයශීර්ෂයට අදාළව පාර්ලිමේන්තුවේ ඡන්ද විමසීමක් පැවැත්වුණා.\nඑහිදී වැඩි ඡන්ද 47 කින් සංශෝධන රහිතව එය සම්මත වුණා.",
       "URL": "https://www.hirunews.lk/148879/ජවිපෙ-තියෙන-ක්‍රමය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4769"
}