{
       "Source": "hirunews",
       "Timestamp": "Wednesday, 10 August 2022 - 13:36",
       "Headline": "ක්‍රිමියා ප්‍රාන්තය අත්පත් කරගත් පසු යුද්ධය අවසන් කරනවා - සෙලෙන්ස්කි",
       "News Content": "රුසියාව භාරයේ පවතින ක්‍රයිමියාව යළි අත්පත් කර ගැනිමෙන් පසු යුද්ධය අවසන් කරන බව යුක්රේන ජනපති ව්ලොඩිමියර් සෙලෙන්ස්කි පවසනවා.\nප්‍රකාශයක් සිදුකරමින් ඔහු සඳහන් කරන්නේ රුසියාව මුලින්ම අත්පත් කර ගත්තේ සිය රටෙහි ක්‍රයිමියා ප්‍රදේශය බැවින් එය නිදහස් කර ගැනීමෙන් පසු යුද්ධය අවසන් කළ හැකි බවයි.\nඔහුගේ මෙම ප්‍රකාශයෙන් පසු ක්‍රයිමියාවේ හමුදා කඳවුරක පිපිරීම් මාලාවක් ද සිදු වුණා.\nකෙසේ වෙතත් රුසියානු ආරක්ෂක අමාත්‍යාංශය සදහන් කළේ හමුදා කඳවුරේ පතොරොම් ගබඩා කර තිබූ ස්ථානයක මෙම පිපිරීම සිදුව ඇති බවට සැක කෙරෙන බවයි.\nඑම පිපිරීම්වලින් එක් අයකු මියගොස් ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/312400/ක්‍රිමියා-ප්‍රාන්තය-අත්පත්-කරගත්-පසු-යුද්ධය-අවසන්-කරනවා-සෙලෙන්ස්කි",
       "Category": "Local News",
       "Parent URL": "https://www.hirunews.lk/local-news.php?pageID=951"
}