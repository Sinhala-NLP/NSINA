{
       "Source": "hirunews",
       "Timestamp": "Monday, 14 May 2018 - 8:17",
       "Headline": "සූදු පොළකදී පොලිස් ගිනි අවියක් ක්‍රියාත්මක වී එක් අයෙක් මරුට, පොලීසියේ 5කට තුවාල (ඡායාරූප)",
       "News Content": "ඌරගස්මංහන්දිය - කලුවල ප්‍රදේශයේ සූදු පොළකදී පොලිස් ගිනි අවියක් ක්‍රියාත්මක වීමෙන් එක් අයෙකු මියගොස් තිබෙනවා.\nඊයේ (13) රාත්‍රි 9.50 ට පමණ ඌරගස්මංහන්දිය පොලීසියට ලද තොරතුරකට අනුව මෙම සූදුපොළ වටලා ඇති බව සඳහන්.\nඑම අවස්ථාවේ 100 කට අධික පිරිසක් සූදු ක්‍රීඩාවේ නිරතව සිට ඇති බවයි වාර්තාවන්නේ.\nඑහිදී පොලිස් නිලධාරීන් සහ එම ස්ථානයේ සිටි පුද්ගලයන් අතර පොර බැදීමක් සිදුව තිබෙනවා.\nපොලිස් නිලධාරීන්ට තියුණු ආයුධවලින්ද පහරදී ඇති බවයි පොලීසිය ප්‍රකාශ කළේ.\nඑම අවස්ථාවේ එක් පොලිස් නිලධාරියෙකු අත තිබූ රාජකාරි ගිනි අවිය ක්‍රියාත්මක වී තිබෙනවා.\nඑහිදී එක් අයෙකු මියගොස් ඇති අතර, ඔහු රුවන්පුර මාවත - කරන්දෙණිය ප්‍රදේශයේ පදිංචි 54 හැවිරිදි අයෙක්.\nමෙම සිදුවීමේදී පොලිස් නිලධාරීන් 05 දෙනෙකුද තුවාල ලබා ඇති බවයි පොලීසිය සඳහන් කළේ.\nඡායාරූප - අම්බලන්ගොඩ, අනුරාධ",
       "URL": "https://www.hirunews.lk/190680/සූදු-පොළකදී-පොලිස්-ගිනි-අවියක්-ක්‍රියාත්මක-වී-එක්-අයෙක්-මරුට-පොලීසියේ-5කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3946"
}