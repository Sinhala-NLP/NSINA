{
       "Source": "hirunews",
       "Timestamp": "Friday, 23 June 2023 - 13:08",
       "Headline": "''ඖෂධ මිල දී ගැනීමට ප්‍රමාණවත් මුදල් රජය නොදෙන්නේ නම් ඇමති ධූරයේ කටයුතු කිරීමේ බලාපොරොත්තුවක් නෑ''- කෙහෙළිය රඹුක්වැල්ල",
       "News Content": "ඖෂධ මිල දී ගැනීමට ප්‍රමාණවත් මුදල් රජය නොදෙන්නේ නම් ඇමති ධූරයේ කටයුතු කිරීමේ බලාපොරොත්තුවක් නැතැයි සෞඛ්‍ය අමාත්‍ය කෙහෙළිය රඹුක්වැල්ල ඊයේ (ජූනි 22) පාර්ලිමේන්තුවේදී පවසා තිබෙනවා.\nඖෂධ මිල දී ගැනීමේදී මුදල් සම්බන්ධව ප්‍රශ්න මතුවී ඇති බවත් මේ පිළිබඳව වැඩබලන මුදල් අමාත්‍යවරයා සමග සාකච්ඡා කිරීමට කටයුතු කරන අතර ඒ සම්බන්ධයෙන් මුදල් සොයා ගැනීමට අපහසු වුවහොත් එය පාර්ලිමේන්තුවට දැනුම් දෙන බවත් සෞඛ්‍ය අමාත්‍යවරයා පවසා ඇති බව සඳහන්.\nඖෂධ ගෙන්වීමේ ක්‍රියාවලියේ බරපතළ ගැටලු ඇතැයි ද එම මිල දී ගැනීම් සිදු කිරීමේදී කාලය පිළිබඳව ඇති ප්‍රශ්නය නිසා සෞඛ්‍ය අමාත්‍යාංශයට බරපතළ ප්‍රශ්නවලට මුහුණ දීමට සිදුව ඇතැයි ද අධිකරණය ගන්නා ඇතැම් තීරණ නිසා ද යම් ප්‍රශ්නකාරී තත්ත්ව මතුව ඇති නිසා ඒ පිළිබඳව අධිකරණ ඇමතිවරයා සමග ද සාකච්ඡා කිරීමට කටයුතු කරන බව‍යි අමාත්‍යවරයා වැඩිදුරටත් ප්‍රකාශකර සිටියේ.\nහෙවිකේන් නමැති නිර්වින්දන ඖෂධය දරුවන් සඳහා භාවිත නොකරන බව ද සෞඛ්‍ය ඇමැති කෙහෙළිය රඹුක්වැල්ල ඊයේ (22දා) පැවසූ අතර එය සංකූලතාවන් වැඩි නිසා දරුවන් වෙනුවෙන් භාවිත නොකරන අතර වැඩිහිටියන්ට පමණක් භාවිත කරන බවයි ඔහු සඳහන් කර සිටියේ.",
       "URL": "https://www.hirunews.lk/338814/ඖෂධ-මිල-දී-ගැනීමට-ප්‍රමාණවත්-මුදල්-රජය-නොදෙන්නේ-නම්-ඇමති-ධූරයේ-කටයුතු-කිරීමේ-බලාපොරොත්තුවක්-නෑ-කෙහෙළිය-රඹුක්වැල්ල",
       "Category": "Local News",
       "Parent URL": "https://www.hirunews.lk/local-news.php?pageID=244"
}