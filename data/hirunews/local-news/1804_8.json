{
       "Source": "hirunews",
       "Timestamp": "Thursday, 22 July 2021 - 7:28",
       "Headline": "මොඩර්නා එන්නත පිළිබඳව අසත්‍ය ප්‍රචාර පතුරවන්නන් එරෙහිව නීතිය ක්‍රියාත්මක කිරීමට පියවර",
       "News Content": "මේ දිනවල මෙරට  එන්නත්කරණ වැඩසටහන ක්‍රියාත්මක වන මොහොතේ සමාජ මාධ්‍ය මගින් අසත්‍ය ප්‍රචාර පැතිර යන බවට වාර්තා වී තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා සඳහන් කළේ මේ දින වල මහනුවරට ලබා දෙන මොඩර්නා එන්නත පිළිබඳව  සමාජ මාධ්‍ය ඔස්සේ අසත්‍ය ප්‍රචාර ප්‍රචාරණය වන බවට මහනුවර මහා රෝහලේ  නීති වෛද්‍යවරයා විසින් ඊයේ මහනුවර පොලිසියට පැමිණිල්ලක් කර ඇති බවයි.\nමේ දිනවල මහනුවර ප්‍රදේශයේ මොඩර්නා එන්නත්කරණය සිදුවන මොහොතක මහජන විශ්වාසය එන්නත්කරණය සම්බන්ධයෙන් බිඳවැටෙන හෙයින් මෙලෙස අසත්‍ය ප්‍රචාර පතුරවන්නන් එරෙහිව නීතිය ක්‍රියාත්මක කිරීම සඳහා මේ වන විට විමර්ශන ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ මහතා සඳහන් කළා.",
       "URL": "https://www.hirunews.lk/277653/මොඩර්නා-එන්නත-පිළිබඳව-අසත්‍ය-ප්‍රචාර-පතුරවන්නන්-එරෙහිව-නීතිය-ක්‍රියාත්මක-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1804"
}