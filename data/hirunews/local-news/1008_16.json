{
       "Source": "hirunews",
       "Timestamp": "Tuesday, 19 July 2022 - 15:20",
       "Headline": "ප්‍රකාශයන් නිකුත් කරද්දී පරිස්සමෙන් - මහජනතාවට පොලීසියෙන් පණිවිඩයක්",
       "News Content": "මහජනයා බියවැද්දවිය හැකි, කැළඹිය හැකි හෝ වාර්ගික ප්‍රචණ්ඩත්වයට හේතුවිය හැකි කිසිදු ප්‍රකාශයක් සිදු නොකරන ලෙස පොලීසිය විසින් නිවේදනයක් නිකුත් කරමින් මහජනතාවට දැනුම් දෙනවා.\nකටකතාවක්, අසත්‍ය ප්‍රකාශයක් හෝ පින්තූරයක් ඩිජිටල් ක්‍රමයකින් හෝ සමාජ මාධ්‍ය ඇතුළු වෙනත් කවර ක්‍රමයකින් හෝ සන්නිවේදනය කිරීම හෝ පැතිරවීම සිදු කිරීම වරදක් බවයි පොලීසිය කියා සිටින්නේ.\nඅදාළ වැරදවල්හි නිරත වන පුද්ගලයින්ට එරෙහිව පරිගණක අපරාධ විමර්ශන කොට්ඨාසය මගින් මේ වනවිටත් විමර්ශන ආරම්භ කර තිබෙන බව ද පොලීසිය අදාල නිවේදනය සඳහන් කරයි.",
       "URL": "https://www.hirunews.lk/310403/ප්‍රකාශයන්-නිකුත්-කරද්දී-පරිස්සමෙන්-මහජනතාවට-පොලීසියෙන්-පණිවිඩයක්",
       "Category": "Local News",
       "Parent URL": "https://www.hirunews.lk/local-news.php?pageID=1008"
}