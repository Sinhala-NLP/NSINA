{
       "Source": "hirunews",
       "Timestamp": "Tuesday, 11 July 2017 - 10:50",
       "Headline": "නව නැගෙනහිර ආණ්ඩුකාරවරයා වැඩ භාර ගනී (ඡායාරූප)",
       "News Content": "නැගෙනහිර නව ආණ්ඩුකාරවරයා ලෙස පත් කෙරුණු හිටපු අමාත්‍ය රෝහිත බෝගොල්ලාගම අද සිය තනතුරේ වැඩ භාරගෙන තිබෙනවා.\nත්‍රිකුණාමලයේ පිහිටි නැගෙනහිර ආණ්ඩුකාර කාර්යාලයේදී අද උදෑසන 9යි 10ට ඔහු සිය තනතුරේ වැඩ භාර ගත් බවයි හිරු වාර්තාකරු සඳහන් කළේ.\nඑම අවස්ථාවට නැගෙනහිර පළාත් ප්‍රධාන අමාත්‍ය නසීර් අහමඩ් ඇතුළු නැගෙනහිර පළාත් අමාත්‍යවරුන් සහ මන්ත්‍රීවරුන් ද එක්ව සිටියා.\nනැගෙනහිර හිටපු ආණ්ඩුකාර ඔස්ටින් ප්‍රනාන්දු හිටපු ජනාධිපති ලේකම් පී. බී. අබේකෝන් ඉල්ලා අස්වීමෙන් පසු එම ධූරයට පත් කෙරුණා.\nඑම පුරප්පාඩුවටයි හිටපු අමාත්‍ය රෝහිත බෝගොල්ලාගම නැගෙනහිර ආණ්ඩුකාරවරයා ලෙස පසුගිය 4 වන දා ජනාධිපතිවරයා විසින් පත් කරනු ලැබුවේ.\nඡායාරූප - ත්‍රිකුණාමලය, අබ්දුල් සලාම්යාසිම්",
       "URL": "https://www.hirunews.lk/165597/නව-නැගෙනහිර-ආණ්ඩුකාරවරයා-වැඩ-භාර-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4427"
}