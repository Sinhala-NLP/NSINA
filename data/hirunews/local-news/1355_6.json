{
       "Source": "hirunews",
       "Timestamp": "Tuesday, 15 February 2022 - 14:00",
       "Headline": "ප්ලාස්ටික් සහ රසායනික දූෂණය මිහිතලයට දැරිය හැකි සීමාව ඉක්මවයි",
       "News Content": "ප්ලාස්ටික් සහ රසායනික දූෂණය මිනිස් සංහතියේ සුරක්ෂිත සීමාව හෝ මිහිතලයට දැරිය හැකි සීමාව අභිබවා ඇති බව නව අධ්‍යයනයකින් හෙළි වී තිබෙනවා.\nවිවිධ රසායනික වර්ග 350,000ක් පමණ ලොව පුරා නිෂ්පාදනය කරන අතර, ඉන් සැලකිය යුතු ප්‍රමාණයක් පරිසරයට එක්වනවා.\nමෙම පාරිසරික දූෂණය මිහිතලයේ සහ එහි පද්ධතිවල ක්‍රියාකාරීත්වය කෙරෙහි දැඩි බලපෑමක් ඇති කරන බවයි විද්‍යාඥයන් පෙන්වා දෙන්නේ. විශේෂයෙන් ජෛව පද්ධති බිඳ දමන මෙම රසායනික සහ ප්ලාස්ටික් අපද්‍රව්‍ය ජෛව විවිධත්වයට ද බලපෑම් සිදුකරන බව ස්වීඩනයේ ස්ටොක්හෝම් නුවර විද්‍යාඥයන් පිරිසක් සිදුකළ අධ්‍යයනයෙන් තහවුරු වී තිබෙනවා.\n2000 වසරේ සිට මේ දක්වා ලොව ප්ලාස්ටික් නිෂ්පාදනය ටොන් මිලියන 367 දක්වා ඉහළ ගිය ද ඉන් ප්‍රතිශක්තීකරණය කෙරෙන්නේ සියයට 10ක් පමණක් බව සඳහන්.",
       "URL": "https://www.hirunews.lk/297090/ප්ලාස්ටික්-සහ-රසායනික-දූෂණය-මිහිතලයට-දැරිය-හැකි-සීමාව-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1355"
}