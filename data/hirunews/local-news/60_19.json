{
       "Source": "hirunews",
       "Timestamp": "Thursday, 31 August 2023 - 13:16",
       "Headline": "බද්දේගම පැවැත්වූ අපූරු දන්සල",
       "News Content": "බද්දේගම ගිනිමැල්ලගහ ප්‍රදේශයේ පැවැත් වූ අපූරු දන්සැලක් පිළිබඳව තොරතුරු වාර්තා වුණා.\nමෙම දන්සැලෙන් විශාල පිරිසකට රාත්‍රී ආහාරය ලබාදුන් අතර දන්සැලෙන් බෙදාගත් කෑම පිඟානේ ඇති ආහාර අපතේ නොයවා සම්පූර්ණයෙන්ම ආහාරයට ගෙන අවසන් කළ පිරිස අතරින් කුසපත් ඇදීමෙන් තෝරා ගත් විශාල පිරිසකට වටිනා ත්‍යාග ප්‍රදානය කිරීමක් ද මෙහිදී සිදු වුණා.\nවර්තමානයේ දැඩි ආහාර අර්බුදයකට ලක්ව ඇති මොහොතක ආහාර සුළු ප්‍රමාණයක් හෝ අපතේ නොයවා ආහාරයට ගැනීමට ජනතාව දිරි ගැන්වීම සඳහා සම්පූර්ණයෙන් ආහාර ලබා ගත් අය සඳහා මෙලෙස තෑගි ප්‍රදානය සිදු කිරීමට කටයුතු කළ බවයි සංවිධායක මණ්ඩලය පවසා සිටියේ.\nමෙම හේතුව නිසා මෙම දන්සලෙන් ආහාර බෙදා ගත් සියලුම දෙනා ආහාර අපතේ නොදමා සම්පූර්ණයෙන් ආහාරයට ගත් බවයි හිරු වාර්තාකරු සඳහන් කර සිටියේ.",
       "URL": "https://www.hirunews.lk/346700/බද්දේගම-පැවැත්වූ-අපූරු-දන්සල",
       "Category": "Local News",
       "Parent URL": "https://www.hirunews.lk/local-news.php?pageID=60"
}