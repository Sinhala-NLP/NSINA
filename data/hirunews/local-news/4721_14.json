{
       "Source": "hirunews",
       "Timestamp": "Friday, 06 January 2017 - 13:53",
       "Headline": "අමරදේව ශූරීන් ඉල්ලා සිටි සංගීත අසපුව ඇරඹීම පිළිබද සාකච්ඡාවක් ජනපතිගේ ප්‍රධානත්වයෙන්",
       "News Content": "අභාවප්‍රාප්ත ආචාර්ය පණ්ඩිත් අමරදේවයන් ඉල්ලා සිටි පරිදි මතු පරපුර වෙනුවෙන් සංගීත අසපුවක් ආරම්භ කිරීම පිළිබද මූලික කටයුතු සොයා බැලීමේ සාකච්ඡාවක් ඊයේ ජනාධිපතිවරයාගේ ප්‍රධානත්වයෙන් පැවැත්වුණා.\nජනාධිපති නිල නිවසේ දී මෙම සාකච්ඡාව පැවති බවයි ජනාධිපති මාධ්‍ය අංශය සදහන් කළේ.\nපණ්ඩිත් අමරදේවයන් වෙනුවෙන් සිදුකරන උපහාරයක් ලෙස ඔහුගේ අභාවයෙන් තෙමස් පූර්ණ දානමය පුන්‍යකර්මයට පෙර සංගීත අසපුවේ මූලික කටයුතු ආරම්භ කිරීම පිළිබදව සොයා බලන ලෙස ජනාධිපතිවරයා එහිදී  නිලධාරින්ට උපදෙස් ලබාදී තිබෙනවා.\nඑහිදී යෝජිත අමරදේව සංගීත අසපුව අපේගම පරිශ්‍රයේ ස්ථාපිත කිරීමට ඇති හැකියාව සොයා බැලීමට ද තීරණය කෙරුණු අතර, ඒ සදහා විශේෂ කමිටුවක් ද ජනාධිපතිවරයා පත් කළ බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/151443/අමරදේව-ශූරීන්-ඉල්ලා-සිටි-සංගීත-අසපුව-ඇරඹීම-පිළිබද-සාකච්ඡාවක්-ජනපතිගේ-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4721"
}