{
       "Source": "hirunews",
       "Timestamp": "Friday, 25 March 2022 - 8:15",
       "Headline": "එක්සත් ජාතික පක්ෂය අද හයිඩ් පිටියේ දී සත්‍යග්‍රහයක",
       "News Content": "එක්සත් ජාතික පක්ෂය විසින් අද කොළඹ හයිඩ් පිටියේ දී සත්‍යග්‍රහයක් සංවිධාන කර තිබෙනවා.\nඑම සත්‍යග්‍රහය පස්වරු තුනට එක්සත් ජාතික පක්ෂ නායක පාර්ලිමේන්තු මන්ත්‍රී රනිල් වික්‍රමසිංහගේ ප්‍රධානත්වයෙන් පැවැත්වීමට නියමිත යි.\nඅඳුරු අනාගතය පහන් කරන්නට ජාතික එකඟතාවක් - ජාතික ප්‍රතිපත්තියක් සකස් කරමු යන තේමාව යටතේ මෙය පැවැත්වෙන බවයි එක්සත් ජාතික පක්ෂයේ උපනායක හිටපු අමාත්‍ය අකිල විරාජ් කාරියවසම් සඳහන් කළේ.\nමේ අතර වත්මන් ආර්ථික අර්බුද හමුවේ විවිධ විපක්ෂ දේශපාලන කණ්ඩායම් නැවතත් කරළියට පැමිණ ඇති අතර, මැතිවරණයක් හෝ ජනාධිපතිවරණයක් නො පෙනෙන මානයක දී ද ඔවුන් නොයෙක් ආකාරයෙන් සිය මතය ප්‍රකාශ කරමින් සිටිනවා.\nමේ අතර, ඊයේ රැස් වූ පාර්ලිමේන්තුවේ දී මහින්දානන්ද අලුත්ගමගේ පැවසුවේ, නොබෝ දිනකින් ම සජිත් පිල අත් හැර මන්ත්‍රීවරුන් දස දෙනෙකු පමණ රනිල් පිලට යෑමට සූදානමින් සිටින බව යි.",
       "URL": "https://www.hirunews.lk/300327/එක්සත්-ජාතික-පක්ෂය-අද-හයිඩ්-පිටියේ-දී-සත්‍යග්‍රහයක",
       "Category": "Local News",
       "Parent URL": "https://www.hirunews.lk/local-news.php?pageID=1273"
}