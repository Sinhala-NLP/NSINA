{
       "Source": "hirunews",
       "Timestamp": "Thursday, 17 August 2023 - 12:43",
       "Headline": "තරුණයෙක් මහල් නිවසකින් බිමට පැන සියදිවි නසාගනී",
       "News Content": "යාපනයේ සිට කැනඩාවට ගොස් සිටින දෙමළ ජාතික තරුණයෙකු මහල් නිවසකින් බිමට පැන ඊයේ (16 )ද සිය දිවි හානි කරගෙන තිබෙනවා.\nමෙම සිද්ධියෙන් ජීවිතක්ෂයට පත්ව ඇත්තේ යාපනයේ වැල්වෙට්ටිතුරේ තිරුවිල් ප්‍රදේශයේ පදිංචි රඝුපති ආනන්ද් නමැති 31 හැවිරිදි තරුණයෙක් බව සඳහන්.\nයාපනයේ වඩමරච්චි ප්‍රදේශයේ පදිංචි මොහු කැනඩාවේ කාන්තාවක් සමග එම මහල් නිවසේ එකට ජීවත් වී ඇති අතර පවුලේ ඇති වූ රණ්ඩුවක් මත කාන්තාව මහල් නිවාසයෙන් බිමට තල්ලු කොට ඔහුද ඉන් පැන සිය දිවි හානි කරගැනීමට උත්සහ කොට තිබෙනවා.\nනමුත් කාන්තාව තල්ලු කළ අවස්ථාවේදී ඇය ඉහල මලයේ බැල්කනියේ වැටක සිර වී ඇති අතර තරුණයා පමණක් බිමට වැටී තිබෙනවා.\nමහල් නිවසින් බිමට වැටුණු ඔහුගේ මළ සිරුර මහල් නිවාසයේ මිදුලක තිබී හමු වී කැනඩා පොලීසිය විසින් රැගෙන ගොස් ඇති අතර සිද්ධිය සම්බන්ධයෙන් පරීක්ෂණ පවත්වා ගෙන යන බවයි වාර්තා වෙන්නේ.",
       "URL": "https://www.hirunews.lk/345124/තරුණයෙක්-මහල්-නිවසකින්-බිමට-පැන-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=91"
}