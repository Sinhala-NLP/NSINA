{
       "Source": "hirunews",
       "Timestamp": "Sunday, 18 July 2021 - 18:13",
       "Headline": "ඉන්දියාවේ කර්නාටක ප්‍රාන්තයේ නිරෝධායන නීති ලිහිල් කරයි - සිනමාහල් සහ උසස් අධ්‍යාපන ආයතන විවෘත කිරීමට පියවර",
       "News Content": "ඉන්දියාවේ කර්නාටක ප්‍රාන්තයේ උසස් අධ්‍යාපන ආයතන සහ සිනමාහල් විවෘත කිරීමටත් සංචරණ සීමා ලිහිල් කිරීමටත් ප්‍රාන්ත පරිපාලනය තීරණය කර තිබෙනවා.\nප්‍රාන්ත අමාත්‍යවරුන් සහ රජයේ නිලධාරින් සමඟ පැවති සාකච්ඡාවකින් අනතුරුව ප්‍රධාන අමාත්‍ය යෙදියුරප්පා ප්‍රකාශ කළේ ඒ අනුව උසස් අධ්‍යාපන ආයතන ලබන 26 වනදා විවෘත කළ හැකි බවයි.\nකෙසේ නමුත්, උසස් අධ්‍යාපන ආයතනවලට ඇතුළු වන සියලුම සිසුන් සහ කාර්ය මණ්ඩලය අවම වශයෙන් එක් කොරෝනා එන්නත් මාත්‍රාවක් හෝ ලබා සිටීම අනිවාර්යයි.\nප්‍රාන්තයේ ඇදිරි නීතිය ද හෙට සිට, රාත්‍රී 10 සිට අලුයම 5 දක්වා පමණක් ක්‍රියාත්මක කිරීමටයි තීරණය වී ඇත්තේ.\nඑමෙන්ම, සිනමා ශාලා සියයට 50 ක ධාරිතාවයකින් යුක්තව විවෘත කළ හැකි වනු ඇති.\nබෙංගලූරු අගනුවර කර ගත් කර්නාටක ප්‍රාන්තයේ ජනගහනය මිලියන 64 ක් එනම් ශ්‍රී ලංකාවේ ජනගහනය මෙන් තුන් ගුණය ඉක්මවනවා.",
       "URL": "https://www.hirunews.lk/277338/ඉන්දියාවේ-කර්නාටක-ප්‍රාන්තයේ-නිරෝධායන-නීති-ලිහිල්-කරයි-සිනමාහල්-සහ-උසස්-අධ්‍යාපන-ආයතන-විවෘත-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1812"
}