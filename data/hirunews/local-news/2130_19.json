{
       "Source": "hirunews",
       "Timestamp": "Monday, 22 February 2021 - 19:45",
       "Headline": "කොළඹ මහ නගර සභා සීමාවේ පුද්ගලයින් 7000කට වැඩි පිරිසකට කොරෝනා එන්නත (වීඩියෝ)",
       "News Content": "කොළඹ මහ නගර සීමාවේ පුද්ගලයින් සඳහා මහාපරිමාණ එන්නත්කරණ වැඩසටහන යටතේ කොවිෂීල්ඩ් එන්නත ලබා දීම අද ආරම්භ වුණේ මධ්‍යස්ථාන 07 කදීයි.\nමෙම සෑම මධ්‍යස්ථානයකදීම පුද්ගලයින් 1,000කට අධික සංඛ්‍යාවකට එන්නත ලබා දී තිබුණා.\nකොළඹ මහජන පුස්තකාලය, බොරැල්ල කැම්බල් ක්‍රීඩාංගණය, බණ්ඩාරනායක මාවත මාතෘ නිවාසය, මාලිගාවත්ත පී.ඩී.සිරිසේන ක්‍රීඩාංගණය, ටොරින්ටන් මහල් නිවාසය, උතුරු කොළඹ කාක දූපත සහ බටහිර කොළඹ සෞඛ්‍ය වෛද්‍ය නිලධාරී කාර්යාලය යන ස්ථානවල එම මධ්‍යස්ථාන පිහිටුවා තිබුණා.\nකොළඹ මහ නගර සභාවේ සේවකයින් සඳහා කොවිෂිල්ඩ් එන්නත් ලබා දුන්නේ මරදානේ ෆෝබස් පාරේ පිහිටි කාන්තා හා ළමා සුභ සාධක මධ්‍යස්ථානයේදී.\nකෙසේ වෙතත්, එම ස්ථානයට නිලධාරීන් සහ සේවකයින් විශාල පිරිසක් කැඳවා තිබීම හේතුවෙන් උණුසුම් තත්ත්වයක් ඇති වුණා.",
       "URL": "https://www.hirunews.lk/263368/කොළඹ-මහ-නගර-සභා-සීමාවේ-පුද්ගලයින්-7000කට-වැඩි-පිරිසකට-කොරෝනා-එන්නත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2130"
}