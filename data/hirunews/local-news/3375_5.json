{
       "Source": "hirunews",
       "Timestamp": "Wednesday, 01 May 2019 - 9:38",
       "Headline": "කේරළ ගංජා සහ අයිස් සමඟ 4 දෙනෙකු අත්අඩංගුවට",
       "News Content": "වැලිගම - පැලෑන ප්‍රදේශයේදී සුඛෝපභෝගී මෝටර් රථයක තිබී කේරළ ගංජා, අයිස් මත්ද්‍රව්‍ය සහ තීරු බදු රහිතව ගෙන්වූ දුම්වැටි තොගයක් සමඟ 4 දෙනෙකු අත්අඩංගුවට ගෙන තිබෙනවා.\nපොලීසිය සදහන් කළේ ඊයේ අත්අඩංගුවට ගත් සැකකරුවන් අවුරුදු 20, 21 යන වයස්වල පසුවන වැලිගම සහ කොළඹ 14 යන ප්‍රදේශවල පදිංචිකරුවන් බවයි.\nමොවුන් ළඟ තිබී කේරළ ගංජා කිලෝ එකයි ග්‍රෑඹ් 55ක්, අයිස් මත්ද්‍රව්‍ය මිලිග්‍රෑම් 560ක් සහ දුම්වැටි 180ක් සොයාගෙන තිබෙනවා.",
       "URL": "https://www.hirunews.lk/215516/කේරළ-ගංජා-සහ-අයිස්-සමඟ-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3375"
}