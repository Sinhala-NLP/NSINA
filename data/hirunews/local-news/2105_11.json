{
       "Source": "hirunews",
       "Timestamp": "Sunday, 07 March 2021 - 7:47",
       "Headline": "ජලය අරපිරිමැස්මෙන් භාවිතා කරන ලෙසට ඉල්ලීමක්",
       "News Content": "එළඹෙන සිංහල සහ දෙමළ අලුත් අවුරුදු සමය දක්වා ජලය අරපිරිමැස්මෙන් භාවිත කරන ලෙස ජාතික ජල සම්පාදන හා ජලපවාහන මණ්ඩලය ජනතාවගෙන් ඉල්ලීමක් කරනවා.\nඑහි සාමාන්‍යාධිකාරී තිළිණ විජේතුංග හිරු ප්‍රවෘත්ති අංශයට ප්‍රකාශ කළේ පවතින වියලි කාලගුණ තත්වය සමග ජල හිඟයක් මතුව ඇති බවයි.\nකෙසේ වෙතත් ජල කප්පාදුවක් සිදු කිරීමට මෙතෙක් තීරණයක් ගෙන නොමැති බවද ඔහු සඳහන් කළා.\nමේ අතර දිවයිනේ ප්‍රදේශ රැසකට අද සිට මිලිමීටර 75 ඉක්මවූ තද වැසි සහ සුළං අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ අතුල කරුණානායක හිරු ප්‍රවෘත්ති අංශයට සදහන් කළේ ඉදිරි දින 3ක කාලයක් දක්වා මෙම තත්වය පැවතිය හැකි බවයි.",
       "URL": "https://www.hirunews.lk/264568/ජලය-අරපිරිමැස්මෙන්-භාවිතා-කරන-ලෙසට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2105"
}