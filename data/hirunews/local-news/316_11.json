{
       "Source": "hirunews",
       "Timestamp": "Friday, 26 May 2023 - 10:14",
       "Headline": "නීතිඥයෝ දෙදෙනෙක් පුටුවට ගුටිකෙළ ගනී (වීඩියෝ)",
       "News Content": "කොළඹ ප්‍රධාන මහේස්ත්‍රාත් අධිකරණයේ නීතිඥ හවුවීම් ශාලාවේ පුටුවක් බෙදා ගැනීමට නොහැකිව නීතීඥවරයකුට තවත් නීතිඥවරයකු විසින් පහර දී බැණ තර්ජනය කළ සිද්ධියක් සම්බන්ධයෙන් ඊයේ (25) කෙසෙල්වත්ත පොලීසියට පැමිණිල්ලක් ලැබී තිබෙනවා.\nපහර කෑමට ලක් වූ නීතිඥවරයා රෝහලේ නතරවන බව පවසමින් අධිකරණ පෝරමයක් ද රැගෙන පිටව ගොස් ඇති බවයි වාර්තා වී ඇත්තේ.\nඅදාළ නීතිඥවරයා පුටුවක වාඩි වී සිටිය දී පහරදුන් බව කියන නීතිඥවරයා හා තවත් දෙදෙනෙකු පැමිණ ඔහුගේ ඇගේ හැප්පී තිබෙනවා.\nඒ අවස්ථාවේ දී අදාළ නීතිඥවරයා ''ඇයි අයි‍යේ අවුලක්ද ?'' ලෙස අසා තිබෙන අතර පහරදුන් බව කියන නීතිඥවරයා ''උබ මොකද මෙතන වාඩිවෙලා ඉන්නේ නැගිටලා පලයන් '' ලෙස පවසමින් කම්මුලට පහරක් එල්ල කර ඇති බවයි වාර්තා වන්නේ.\nඅදාළ සිදුවීම සිදුවන අවස්ථාවේ අධිකරණ කටයුතු සඳහා බොහෝ පිරිසක් එම ස්ථානයේ සිටි බවයි අප ප්‍රාදේශීය වාර්තාකරු සඳහන් කර ඇත්තේ.",
       "URL": "https://www.hirunews.lk/336258/නීතිඥයෝ-දෙදෙනෙක්-පුටුවට-ගුටිකෙළ-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=316"
}