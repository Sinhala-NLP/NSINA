{
       "Source": "hirunews",
       "Timestamp": "Thursday, 29 March 2018 - 13:52",
       "Headline": "ලක්ෂ 34ක් වටිනා දුම්වැටි සහ මත්පැන් සමග සිව්දෙනෙකු කටුනායකදී අත්අඩංගුවට",
       "News Content": "උත්සව සමය ඉලක්ක කරගනිමින් ඩුබායි සිට නීතිවිරෝධීව ශ්‍රී ලංකාවට රැගෙන ආ දුම්වැටි, විදේශීය මත්පැන් බෝතල් සහ ජංගම දුරකථන තොගයක් සමග පුද්ගලයින් සිව්දෙනෙකු කටුනායක ගුවන් තොටුපල රේගුව අද (29) අලූයම අත්අඩංගුවට ගෙන තිබෙනවා.\nඅත්අඩංගුවට ගත් පුද්ගලයින් කුරුණෑගල සහ නිට්ටඹුව ප්‍රදේශවල පදිංචිකරුවන් වන අතර ඔවුන් ව්‍යාපාරික අරමුණුවලින් ඩුබායි වෙත ගොස් මෙසේ නීතිවිරෝධීව භාණ්ඩ රැගෙන ඒම සිදුකරන බවයි රේගුව සිදුකළ විමර්ශනවලදී  අනාවරණ වී ඇත්තේ.\nඅත්අඩංගුවට ගත් භාණ්ඩ තොගයේ මුළු වටිනාකම රුපියල් ලක්ෂ 34 කට අධික බව ගුවන් තොටුපල රේගුව සඳහන් කළා.",
       "URL": "https://www.hirunews.lk/187171/ලක්ෂ-34ක්-වටිනා-දුම්වැටි-සහ-මත්පැන්-සමග-සිව්දෙනෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4014"
}