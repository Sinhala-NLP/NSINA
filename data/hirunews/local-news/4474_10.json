{
       "Source": "hirunews",
       "Timestamp": "Monday, 12 June 2017 - 6:47",
       "Headline": "කටානේදී පෙරහරක ගිය ඇතින්නක් පහරදීමෙන් හිමිනමක් අපවත්වෙයි",
       "News Content": "කටාන ප්‍රදේශයේ විහාරස්ථානයක පැවති පෙරහරක් අතරතුර ඇතින්නියක කුලප්පු වී පහරදීම හේතුවෙන් ස්වාමීන්වහන්සේ නමක් අපවත්වී තිබෙනවා.\nකොච්චිකඩේ පොලීසිය ප්‍රකාශ කළේ ඊයේ රාත්‍රියේ මෙලෙස ඇතින්නක පහරදීම හේතුවෙන් අපවත්වී ඇත්තේ කටාන ශ්‍රී වර්ධණාරාම විහාරස්ථානයේ වැඩවසන 25 හැවිරිදි හිමි නමක් (කුලසැන්දෑවේ රාහුල හිමි) බවයි.\nඋන්වහන්සේ අනුරාධපුරය - එප්පාවල මූලික පිරිවෙණේ ගුරුවරයෙකු ලෙස කටයුතු කරනවා.\nකටාන - මරිය රාජණී පාසල අසලදී එක්වරම මෙම ඇතින්න කුලප්පු වී ඒ ආසන්නයේ සිටි හිමිනමට පහර දී ඇති අතර සිද්ධියෙන් තුවාල ලැබූ උන්වහන්සේ මීගමුව රෝහලට ඇතුලත් කර ප්‍රතිකාර ලබමින් සිටියදී අපවත්වී ඇත්තේ අද අලුයමයි.",
       "URL": "https://www.hirunews.lk/163350/කටානේදී-පෙරහරක-ගිය-ඇතින්නක්-පහරදීමෙන්-හිමිනමක්-අපවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4474"
}