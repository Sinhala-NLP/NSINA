{
       "Source": "hirunews",
       "Timestamp": "Saturday, 05 August 2017 - 15:29",
       "Headline": "බීමතින් වෑන් රථයක් ධාවනය කළ කාන්තාවක් අත්අඩංගුවට",
       "News Content": "මත් පැන් පානය කර වෑන් රථයක් ධාවනය කරමින් සිටි රියදුරු පාසලක සේවිකාවක් පොලිස් අත්අඩංගුවට ගෙන තිබෙනවා.\nඅප වාර්තාකරු සඳහන් කළේ පිළියන්දල බෝකුන්දර හංදියේදී සැකකාරිය ඊයේ රාත්‍රී අත්අඩංගුවට ගෙන ඇති බවයි.\nමාර්ගය අවහිර වන ආකාරයෙන් වෑන් රථය නතර කර තිබීම සම්බන්ධයෙන් ඇතිවු සැකයක් මත පොලිසිය කළ පරීක්ෂාවේදී කාන්තාව බීමත්ව සිටින බවට සැක මතුවී තිබෙනවා.\nඅනතුරුව ඇය පිළියන්දල රෝහලට ඉදිරිපත් කර සිදු කළ පරීක්ෂාවේදීයි බීමත්ව සිටින බවට තහවුරු වී ඇත්තේ.\n34 හැවිරිදි සැකකාරිය තවත් පුද්ගලයකු සමග සාදයකට ගොස් පැමිණෙමින් සිටියදී මෙලෙස අත්අඩංගුවට පත්වී තිබෙනවා.\nඇය පොලිස් ඇප මත මුදා හැර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/167703/බීමතින්-වෑන්-රථයක්-ධාවනය-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4385"
}