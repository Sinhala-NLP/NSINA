{
       "Source": "hirunews",
       "Timestamp": "Wednesday, 19 January 2022 - 13:30",
       "Headline": "තවත් කිඹුලෙකු වැල්ලවත්ත මුහුදට (වීඩියෝ)",
       "News Content": "වැල්ලවත්ත මුහුදෙහි කිඹුලෙකු අද උදෑසන දක්නට ලැබීමත් සමග යළි මුහුදේ කිඹුලන් සැරිසැරීම පිළිබදව කතාබහක් හටගෙන තිබෙනවා.\nදෙහිවල - දුම්රියපළ පිටුපස මුහුදේ විිසිතුරු මසුන් අල්ලමින් සිටි කිමිදුම්කරුවෙකු පසුගිය දා කිඹුලෙකුගේ ප්‍රහාරයට ලක්වීමෙන් ජීවිතක්ෂයට පත්වූ අතර අනතුරුව දෙහිවල, ගල්කිස්ස සහ ගාලුමුවදොර යන මුහුදු ප්‍රදේශයේ කිඹුලන් වරින් වර දක්නට ලැබුණා.\nවනජීවී දෙපාර්තමේන්තුව විසින් අදාළ කිඹුලන් අල්ලා ගැනීම සඳහා ගාලු මුවදොර ආශ්‍රිත මුහුදේ විවිධ මෙහෙයුම් ක්‍රියාත්මක කළ අතර එවන් පසුබිමකයි අද දින වැල්ලවත්ත මුහුදේ කිඹුලෙකු සිටින බවට වාර්තා වුණේ.",
       "URL": "https://www.hirunews.lk/294445/තවත්-කිඹුලෙකු-වැල්ලවත්ත-මුහුදට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1415"
}