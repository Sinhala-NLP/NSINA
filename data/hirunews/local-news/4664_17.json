{
       "Source": "hirunews",
       "Timestamp": "Monday, 13 February 2017 - 6:50",
       "Headline": "තුන් නිවුන් දරුවන්ට පිහිට වෙන්න පුද්ගලයෙක් ඉදිරිපත් වෙයි",
       "News Content": "තුන් නිවුන් දරු උපතක් සිදුකළ මස්කෙළිය ප්‍රදේශයේ කාන්තාවක් අගහිඟකම් හේතුවෙන් තම දරුවන් හදාවඩා ගැනීමට නොහැකිව සිටින පුවතක් අප පසුගියදා ඔබට වාර්තා කළා.\nකෙසේ වෙතත්ල මේවන විට ඇයට පිහිටවීමට කැලණිය - වරාගොඩ ප්‍රදේශයේ ව්‍යාපාරිකයෙකු ඉදිරිපත් වී තිබෙනවා.\nපසුගිය 9 වැනිදා මෙළොව එළිය දුටු මේ තුන් නිවුන් බිළිඳුන්ගේ සුවදුක් බලන්න දික්ඔය මූලික රෝහලට පැමිණෙන ප්‍රදේශවාසීන් බොහෝ පිරිසක් අතර මේ විශේෂ අමුත්තන් ද සිටියා.\nපෙරේදා රාත්‍රියේ මේ තුන් නිවුන් බිළිඳුන් පිළිබඳ පුවත හිරු ප්‍රවෘත්ති තුළින් නැරඹීමෙන් අනතුරුව ඔවුන්ට උපකාර කිරීම සඳහා කැලණිය - වරාගොඩ පාරේ පදිංචි ව්‍යාපාරික රොහාන් අභයවර්ධන මහතා තීරණය කළා.\nමෙම බිළිඳුන්ට අවශ්‍ය කිරිපිටිල ඇඳුම්පැළඳුම් මෙන්ම එම පවුලට අවශ්‍ය ආහාරපාන හා තවත් තෑගිබෝග රැසක් පිරිනමන්නටත් ඔවුන් කටයුතු කළා.\nඑමෙන්ම දරුවන්ට ජීවත්වීමට සුදුසුවන පරිදි ඔවුන්ගේ නිවස සකස් කර දීමටත් රොහාන් අභයවර්ධන මහතා පොරොන්දුවී තිබෙනවා.",
       "URL": "https://www.hirunews.lk/154321/තුන්-නිවුන්-දරුවන්ට-පිහිට-වෙන්න-පුද්ගලයෙක්-ඉදිරිපත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4664"
}