{
       "Source": "hirunews",
       "Timestamp": "Sunday, 23 April 2023 - 12:49",
       "Headline": "දිවයිනේ සියලුම ගොවීන්ට මඩ පොහොර බෙදා දීමේ වැඩසටහනක් (වීඩියෝ)",
       "News Content": "දිවයිනේ සියලුම ගොවීන්ට මඩ පොහොර බෙදා දීමේ වැඩසටහනක් මේ වන විට ආරම්භ කර ඇති බව, කෘෂිකර්ම අමාත්‍ය මහින්ද අමරවීර පවසනවා.\nහුංගම බටඅත කෘෂි තාක්ෂණ උද්‍යානයේ පැවති උත්සවයක් අමතමින් අමාත්‍යවරයා මේ බව ප්‍රකාශ කළා.\nමෙරට වී වගාවේ කාර්යක්ෂමතාව වැඩි දියුණු කිරීම වෙනුවෙන් යුරෝපා සංගමය සහ එක්සත් ජාතීන්ගේ ආහාර හා කෘෂිකර්ම සංවිධානය යූරෝ මිලියන හතරක වැඩසටහනක් ද මීට සමගාමීව ආරම්භ කර තිබෙනවා.\nශ්‍රී ලංකාවේ හා මාලදිවයිනේ යුරෝපා සංගම් තානාපති ඩෙනිස් චායිබි, ශ්‍රී ලංකාව සඳහා වන එක්සත් ජාතීන්ගේ ආහාර හා කෘෂිකර්ම සංවිධානයේ නියෝජිත විම්ලේන්ද්‍රන් ශරන් යන අය ද මෙම අවස්ථාවට එක්ව සිටියා.",
       "URL": "https://www.hirunews.lk/333227/දිවයිනේ-සියලුම-ගොවීන්ට-මඩ-පොහොර-බෙදා-දීමේ-වැඩසටහනක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=396"
}