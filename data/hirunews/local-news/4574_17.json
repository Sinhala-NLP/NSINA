{
       "Source": "hirunews",
       "Timestamp": "Friday, 07 April 2017 - 11:23",
       "Headline": "පාසල් පෙම්යුවලක් අත්අඩංගුවට",
       "News Content": "අයිස්ක්‍රීම් කෑමට රුපියල් 200 ක් සිය දෙමාපියන්ගෙන් ඉල්ලා ගත් මීගමුව පෞද්ගලික ජාත්‍යන්තර පාසලක සිසුවෙකු ,එම වයසේම බාල වයස්කාර සිසුවියක සමග දින කීපයක්ම ක්‍රීඩාංගනයක ගත කරමින් සිටියදී ,සිසුවියගේ දෙමාපියන් සහ පොලිසිය මගින් අත්අඩංගුවට ගත් බැව කටුනායක පොලිසිය පවසනවා.\nමෙම සිසුන් දෙදෙනාම කටුනායක පොලිස් වසමේ පීල්ලවත්ත ප්‍රදේශයේ පදිංචිකරුවන් බවයි අප වාර්තාකරු පැවසුවේ.\nදෙදෙනාගේ ම වයස අවුරුදු 15 යි මාස 05 ක්.\nඔවුන් දෙදෙනා දැන හැදිනගෙන දැනට මාසයක් පමණ ගත වී ඇති බව කරන ලද මූලික පොලිස් පරීක්ෂණවලදී අනාවරණය වී තිබෙනවා.\nමොවුන් දෙදෙනා ඉකුත් 02 වැනිදා පාසැල් යන බව පවසා මුලින්ම මීගමුව වෙරළට ගොස් එහි ගත කර ඇති අතර , පසුව ඉකුත් 03 සහ 04 දින වල මීගමුව කඩොල්කැලේ මහජන ක්‍රීඩාංගනයේ ගතකර තිබෙනවා.\nමේ අතර සිසුවියගේ දෙමාපියන් ඇය නොමැති නිසා බියට පත්ව කටුනායක පොලිසිය වෙත මේ පිලිබඳව කර තිබූ පැමිණිලි මත ක්‍රියාත්මක වූ පොලිසිය මොවුන් දෙදෙනා මෙසේ අත් අඩංගුවට ගැනීම සිදු කෙරුණා.\nඅදාල සිසුවිය සිය දෙමාපියන්ගේ නීත්‍යානුකූල භාරකාරත්වයෙන් බැහැර කොට අපහරණය කිරීමේ චෝදනා මත මෙම සිසුවා අත්අඩංගුවට ගෙන මිනුවන්ගොඩ මහේස්ත්‍රාත් අධිකරණය වෙත ඉදිරිපත් කර තිබෙනවා.\nසිසුවිය වෛද්‍ය පරීක්ෂණ සදහා මීගමුව මහ රෝහල වෙත ඇතුළත් කළා.",
       "URL": "https://www.hirunews.lk/158693/පාසල්-පෙම්යුවලක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4574"
}