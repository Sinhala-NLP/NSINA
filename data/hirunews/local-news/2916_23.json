{
       "Source": "hirunews",
       "Timestamp": "Wednesday, 05 February 2020 - 17:10",
       "Headline": "හෝමාගම පෞද්ගලික සරසවියක ගිණුමකින් කෝටි ගණනක් වංචා කළ තුන්දෙනෙකු අත්අඩංගුවට",
       "News Content": "හෝමාගම පෞද්ගලික විශ්වවිද්‍යාලයක දත්ත පද්ධතියට ඇතුළු වී එහි ගිණුමකින් රුපියල් මිලියන 30 ක් වෙනත් ගිණුමකට බැර කර තවත් මිලියන 100 ක් වංචා කිරීමට තැත් කළ සිද්ධියකට අදාළව විදේශිකයින් දෙදෙනෙකු ඇතුළු තුන්දෙනෙකු අත්අඩංගුවට ගෙන රක්ෂිත බන්ධනාගාර ගත කර තිබෙනවා.\nමීට අදාළ පැමිණිල්ල අපරාධ පරීක්ෂණ දෙපාර්තමේන්තුවට ලැබී තිබුණේ පසුගිය 24 වනදායි.\nඒ අනුව එදිනම ගම්පොල ප්‍රදේශයේ පදිංචි සැකකරුවෙකු කොළඹදී අත්අඩංගුවට ගෙන තිබූ අතර, රුපියල් ලක්ෂ 16 ක මුදලක් ද ඔහුගේ ගිණුමකින් සොයා ගැණුනා.\nසැකකරු මේ වනවිට පෙබරවාරි 13 වනදා දක්වා රක්ෂිත බන්ධනාගාර ගත කර තිබෙනවා.\nරුපියල් මිලියන 100 ක මුදලක් විදේශිකයන් දෙදෙනෙකුට අයත් ගිණුමකට බැර කිරීමට මෙහිදී උත්සාහ දරා තිබූ අතර ඒ අනුව, එම විදේශිකයන් දෙදෙනා ද පෙරේදා කොල්ලුපිටියේදී අත්අඩංගුවට ගෙන හෙට දිනය දක්වා රක්ෂිත බන්ධනාගාර ගත කර ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/233774/හෝමාගම-පෞද්ගලික-සරසවියක-ගිණුමකින්-කෝටි-ගණනක්-වංචා-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2916"
}