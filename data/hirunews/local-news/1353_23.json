{
       "Source": "hirunews",
       "Timestamp": "Wednesday, 16 February 2022 - 11:45",
       "Headline": "කොරෝනා පරීක්ෂණ සිදු කිරීමේදී නව චක්‍රලේඛයක්",
       "News Content": "මිය යන පුද්ගලයින්ගේ මෘත දේහ සම්බන්ධයෙන් කොරෝනා පරීක්ෂණ සිදු කිරීම පිළිබඳ සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන නව චක්‍රලේඛයක් නිකුත් කර තිබෙනවා.\nඒ අනුව මෙතෙක් සෑ ම මරණයක් සම්බන්ධයෙන් ම කොරෝනා පරීක්ෂණයක් සිදු කිරීම අනිවාර්ය කිරීමේ නීතිය ලිහිල් කර ඇති බවයි කොවිඩ් මෘත දේහ කළමනාකරණ කමිටුවේ සභාපති විශේෂඥ අධිකරණ වෛද්‍ය චන්න පෙරේරා සඳහන් කළේ.\nඒ අනුව අධිකරණ වෛද්‍ය නිලධාරීවරයාගේ අභිමතය පරිදි අදාළ පරීක්ෂණ සිදුකළ හැකි බවට අදාළ නව චක්‍රලේඛයෙන් දක්වා තිබෙනවා.",
       "URL": "https://www.hirunews.lk/297155/කොරෝනා-පරීක්ෂණ-සිදු-කිරීමේදී-නව-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=1353"
}