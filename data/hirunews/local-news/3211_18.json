{
       "Source": "hirunews",
       "Timestamp": "Wednesday, 07 August 2019 - 13:05",
       "Headline": "නිදහස් පක්ෂය සහ පොදුජන පෙරමුණ ඉදිරියේදී ගිවිසුම් කිහිපයකට",
       "News Content": "ශ්‍රී ලංකා නිදහස් පක්ෂය සහ පොදුජන පෙරමුණ ඉදිරියේදී ගිවිසුම් කිහිපයකට අත්සන් තැබීමට ඉඩ ඇති බව නිදහස් පක්ෂයේ මහ ලේකම් පාර්ලිමේන්තු මන්ත්‍රී දයාසිරි ජයසේකර පවසනවා.\nජනාධිපති මෛත්‍රීපාල සිරිසේන සහ නිදහස් පක්ෂ පාර්ලිමේන්තු මන්ත්‍රීවරුන් අතර ජනාධිපති නිල නිවසේ ඊයේ රාත්‍රියේ පැවති හමුවෙන් අනතුරුව මාධ්‍ය වෙත අදහස් දක්වමිනුයි  ඔහු මේ බව කියා සිටියේ.\nමේ අතර විපක්ෂ නායක මහින්ද රාජපක්ෂගේ ප්‍රධානත්වයෙන් ඔහුගේ නිල නිවසේ ඊයේ පස්වරුවේ ඒකාබද්ධ විපක්ෂයේ පක්ෂ නායකයින්ගේ හමුවක්ද පැවැත්වුණා.\nඉන් අනතුරුව අදහස් දක්වමින් පාර්ලිමේන්තු මන්ත්‍රී දිනේෂ් ගුණවර්ධන කියා සිටියේ ශ්‍රී ලංකා පොදුජන පෙරමුණේ ජනාධිපති අපේක්ෂකයා ලබන ඉරිදා පැවැත්වෙන පක්ෂ සමුළුවේදී ප්‍රකාශයට පත් කරන බවයි.",
       "URL": "https://www.hirunews.lk/221724/නිදහස්-පක්ෂය-සහ-පොදුජන-පෙරමුණ-ඉදිරියේදී-ගිවිසුම්-කිහිපයකට",
       "Category": "Local News",
       "Parent URL": "https://www.hirunews.lk/local-news.php?pageID=3211"
}