{
       "Source": "hirunews",
       "Timestamp": "Wednesday, 05 April 2023 - 8:23",
       "Headline": "නවසීලන්තයට ලකුණු 142ක ඉලක්කයක්",
       "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර මේ වනවිට (05) University Oval, Dunedin ක්‍රීඩාංගණයේ දී පැවැත්වෙන දෙවන පන්දුවාර 20-20 තරගයේ දී ධනංජය ද සිල්වා ලකුණු 37ක් සහ කුසල් පෙරේරා ලකුණු 35ක් ලෙස ශ්‍රී ලංකා කණ්ඩායමේ ඉහලම ලකුණු ප්‍රමාණය රැස්කර ගැනීමට සමත් වුණා.\nපළමුව කාසියේ වාසිය දිනූ නවසීලන්ත කණ්ඩායමේ ආරාධනය පරිදි පන්දුවට පහරදීමට පැමිණි ශ්‍රී ලංකා කණ්ඩායමේ ආරම්භක පිතිකරු යුවල වූ පැතුම් නිස්සංක ලකුණු 10ක් සහ කුසල් මෙන්ඩිස් ලකුණු 9කින් සීමා කිරීමට නවසීලන්තයට හැකි වුණා.\nචරිත් අසලංක ලකුණු 24යි.\nඉන්පසු පිටියට පිවිසි දසුන් ශානක, වනිඳු හසරංග, මහීෂ් තීක්ෂණ, ප්‍රමෝද් මධුෂාන්, කසුන් රාජිත, ඩිල්ෂාන් මධුෂංක යන කිසිදු ක්‍රීඩකයෙකුට ලකුණු 10යේ සීමාව කරා හෝ ලඟා වීමට නොහැකි වුණා.\nකෙසේවෙතත් ශ්‍රී ලංකා ඉනිම පන්දුවාර 19 අවසානයේ දී අවසන් වූයේ කඩුලු සියල්ල දැවී ලකුණු 141ක් රැස්කර ගනිමින්.\nඒ අනුව ජයග්‍රහණයට නවසීලන්තයට ලකුණු 142ක ඉලක්කයක් හිමිවුණා.",
       "URL": "https://www.hirunews.lk/331739/නවසීලන්තයට-ලකුණු-142ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=433"
}