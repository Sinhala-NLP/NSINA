{
       "Source": "hirunews",
       "Timestamp": "Friday, 29 July 2022 - 15:51",
       "Headline": "ජනපති මැදුරෙන් හමුවූ මුදල් අධිකරණයට - ප්‍රමාදය ගැන වාර්තාවක් ඉල්ලයි",
       "News Content": "ජනාධිපති මන්දිරයේ තිබියදී සොයාගෙන විරෝධතාකරුවන් විසින් පොලිසියට භාරදුන් රුපියල් එක්කෝටි හැත්තෑ අට ලක්ෂයක මුදල පොලිසිය විසින් අධිකරණයට ඉදිරිපත් කර තිබෙනවා.\nමෙම මුදල් අධිකරණයට ඉදිරිපත් කිරීම ප්‍රමාද වීම සම්බන්ධයෙන් කොටුව මහේස්ත්‍රාත් අධිකරණයෙන් වාර්තාවක් ද කැඳවා ඇති බවයි අප වාර්තාකරු සඳහන් කළේ.\nජනපති මන්දිරයේ තිබී අරගලකරුවන් විසින් සොයා ගෙන පොලීසියට භාර දුන් මුදල් වහාම අධිකරණයට ඉදිරිපත් කරන ලෙසට කොළඹ කොටුව මහේස්ත්‍රාත් තිලිණ ගමගේ කොටුව පොලීසියේ ස්ථානාධිපතිවරයාට ඊයේ නියෝග කර තිබුණා.\nපසුගිය 9 වනදා ජනපති මන්දිරයේ සිටි අරගලකරුවන් විසින් මෙම මුදල කොටුව පොලීසිය වෙත භාරදීමට කටයුතු කර තිබුණා.\nඑසේ භාරදුන් මුදල් සම්බන්ධයෙන් සති 3 ක කාලයක් ගත වී තිබුණ ද කිසිදු වාර්තාවක් අධිකරණයට ඉදිරිපත් කර නොමැති බව පෙන්වා දුන් මහේස්ත්‍රාත්වරයා වහා ඒවා අධිකරණයට ඉදිරිපත් කරන ලෙසටයි නියෝග කළේ.",
       "URL": "https://www.hirunews.lk/311310/ජනපති-මැදුරෙන්-හමුවූ-මුදල්-අධිකරණයට-ප්‍රමාදය-ගැන-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=982"
}