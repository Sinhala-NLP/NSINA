{
       "Source": "hirunews",
       "Timestamp": "Monday, 22 November 2021 - 16:44",
       "Headline": "දියේ ගිලී අනතුරට පත් වූ දෙදෙනෙකු බේරා ගැනෙයි",
       "News Content": "ගල්කිස්ස පොලිස් වසමේ ගල්කිස්ස මුහුදු තීරයේ දිය නාමින් සිටි මොරටුව, සොයිසාපුර ප්‍රදේශයේ පදිංචි තරුණයින් දෙදෙනෙකු දියේ ගිලී අනතුරකට පත් වී තිබෙනවා.\nතරුණයින් පිරිසක් ම එම අවස්ථාවේ දිය නාමින් සිට ඇති අතර, අනතුරට ලක් වී ඇත්තේ, වයස අවුරුදු 16ක තරණයින් දෙදෙනෙක්.\nඔවුන් දෙදෙනා දිය වැලකට හසු ව ගසා ගෙන යමින් සිටියදී වහා ම ක්‍රියාත්මක වූ ගල්කිස්ස පොලිස් ජීවිතාරක්ෂක ඒකකයේ  නිලධාරින් විසින් ඉතා වෙසෙසක් දරා මොවුන් බේරා ගත් බවයි වාර්තා වෙන්නේ.\nජීවිතාරක්ෂක උපකරණ මඟින් තරුණයින් දෙදෙනාව ගොඩට රැගෙන ඇවිත් ඇති අතර, ඔවුන්ට ප්‍රථමාධාර ලබා දීමට ද ජීවිතාරක්ෂක ඒකකය කටයුතු කළ බව සඳහන්.\nදිවයිනේ විවිධ ප්‍රදේශවල මෙවැනි පොලිස් ජීවිතාරක්ෂක නිලධාරින් ස්ථානගත කර ඇති අතර, අවස්ථා ගණනාවක දී ඔවුන්ගේ කැපවීම මත ජීවිත රැසක් අනතුරුවලින් දිවි ගලවාගෙන තිබෙනවා.",
       "URL": "https://www.hirunews.lk/288834/දියේ-ගිලී-අනතුරට-පත්-වූ-දෙදෙනෙකු-බේරා-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=1544"
}