{
       "Source": "hirunews",
       "Timestamp": "Monday, 22 May 2023 - 17:48",
       "Headline": "ශ්‍රීපාද විද්‍යාපීඨයේ පැතිරයන වෛරස් උණ රෝගය ගැන පරීක්ෂණයක්",
       "News Content": "හැටන් - කොටගල පතන ශ්‍රීපාද විද්‍යාපීඨයේ පැතිරයන වෛරස් උණ රෝගය සම්බන්ධයෙන් පරීක්ෂණයක් ආරම්භ කර තිබෙනවා.\nකොටගල ප්‍රාදේශීය රෝහලේ දිස්ත්‍රික් වෛද්‍ය නිලධාරිවරිය එම විද්‍යාපීඨයට ගොස් අද දින විමර්ශනයක්ද සිදුකළ බවයි හිරු වාර්තාකරු සඳහන් කළේ.\nඑම විද්‍යාපීඨයේ අධ්‍යාපනය ලබන ගුරු අභ්‍යාසලාභි සිසුසිසුවියන් 92 දෙනෙකුට වෛරස් උණ රෝගයක් පැතිර යාම හේතුවෙන් ඔවුන් කොටගල ප්‍රාදේශිය රෝහලට ඇතුළත් වී ප්‍රතිකාර ලබාගෙන තිබුණා.\nඉන් 10 දෙනෙකු තවමත් කොටගල ප්‍රාදේශීය රෝහලේ ප්‍රතිකාර ලබන බවයි වාර්තා වන්නේ.",
       "URL": "https://www.hirunews.lk/335939/ශ්‍රීපාද-විද්‍යාපීඨයේ-පැතිරයන-වෛරස්-උණ-රෝගය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=325"
}