{
       "Source": "hirunews",
       "Timestamp": "Monday, 18 April 2022 - 16:10",
       "Headline": "එල්.පී. ගෑස් මෙට්‍රික් ටොන් 1400ක් අඩංගු නෞකාවක් දිවයිනට",
       "News Content": "ගෘහස්ථ ගෑස් මෙට්‍රික් ටොන් 1400ක් අඩංගු නෞකාවක් අද (18) පස්වරුවේ දිවයිනට පැමිණීමට නියමිත බව ලිට්රෝ සමාගම පවසනවා.\nඒ අනුව හෙට (19) උදෑසන සිට එම ගෑස් බෙදා හැරීම ආරම්භ කිරීමට නියමිතයි.\nඑමෙන්ම එළඹෙන 23 වන දා සහ 24 වන දා ද මෙට්‍රික් ටොන් 7000ක් අඩංගු නෞකා දෙකක් දිවයිනට පැමිණීමට නියමිතව තිබෙනවා.\nමේ අතර ලංකා අයි.ඕ.සී. සමාගම විසින් යළිත් ඉන්ධන මිල ගණන් ඉහළ දැමීම සහ ඇතැම් ප්‍රදේශවල ඉන්ධන පිරවුම්හල්වලට ප්‍රමාණවත් පරිදි ඉන්ධන නොලැබීම හේතුවෙන් ජනතාව තවදුරටත් දැඩි අපහසුතාවට පත්ව සිටිනවා.\nඇතැම් ප්‍රදේශවල ඉන්ධන පිරවුම් අසල තවමත් පෝලීම් දක්නට ලැබෙන බවයි හිරු වාර්තාකරුවන් සදහන් කළේ.",
       "URL": "https://www.hirunews.lk/302224/එල්-පී-ගෑස්-මෙට්‍රික්-ටොන්-1400ක්-අඩංගු-නෞකාවක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1224"
}