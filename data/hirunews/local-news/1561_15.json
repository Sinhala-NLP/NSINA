{
       "Source": "hirunews",
       "Timestamp": "Sunday, 14 November 2021 - 21:12",
       "Headline": "කැන්ගරුවන්ට ලකුණු 173ක ඉලක්කයක්",
       "News Content": "විස්සයි 20 ලෝක කුසලාන ක්‍රිකට් තරගාවලියේ අවසන් මහා තරගයේ කාසියේ වාසිය දිනාගැනීමට ඔස්ට්‍රේලියාව සමත් වුණා.\nඒ අනුව ඔස්ට්‍රේලියානු කණ්ඩායම තීරණය කළේ පළමුවෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදීමටයි.\nඒ අනුව පන්දුවට පහරදීම සදහා පිටියට පිවිසි නවසීලන්ත ආරම්භක පිතිකරු යුගලය ඉතා හොඳ ආරම්භයක් ලබා ගැනීමට සමත් වූයේ නැහැ.\nඔවුන්ගේ පළමු කඩුල්ල මුළු ලකුණු සංඛ්‍යාව ලකුණු 28ක්ව තිබියදී  දැවී ගියා.\nදෙවන කඩුල්ල ලෙස ලකුණු 28ක්  ලබා සිටි මාටින් ගප්ටිල් දැවී ගියේ ඔවුන්ගේ මුළු ලකුණු සංඛ්‍යාව ලකුණු 76ක්ව තිබියදී.\nඉන් අනතුරුව පිටියේ එක් වුණු නවසීලන්ත නායක  kane williamson සහ gain pills ඉතා අගනා සම්බන්ධතාවයක් ගොඩනඟමින් නවසීලන්ත ඉනිම ශක්තිමත් කළා.\nනවසීලන්ත නායකයා පන්දු 48ක් තුළ ඉතා අගනා  ලකුණු 85 ක් රැස් කළා.\nකෙසේ වෙතත් නවසීලන්ත කණ්ඩායම ඔවුන්ට නියමිත පන්දුවාර පන්දු වාර 20 අවසානයේ කඩුලු 4ක් දැවී ලකුණු 172ක් රැස්  කළා.",
       "URL": "https://www.hirunews.lk/288015/කැන්ගරුවන්ට-ලකුණු-173ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=1561"
}