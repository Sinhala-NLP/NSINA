{
       "Source": "hirunews",
       "Timestamp": "Tuesday, 10 January 2017 - 17:21",
       "Headline": "හිරු ටීවී තවත් ජාත්‍යන්තර සම්මානයකින් පිදුම් ලබයි",
       "News Content": "ශ්‍රී ලාංකේය ප්‍රේක්ෂකයන්ට නිරතුරුවම නවමු අත්දැකීම් එක්කරන හිරු ටීවී තවත් ජාත්‍යන්තර සම්මානයකින් පිදුම් ලබා තිබෙනවා.\nමෙවර හිරු ටීවී වෙත මෙම සම්මානය පිරිනැමුවේ ලොව ප්‍රකට යූ ටියුබ් ආයතනය විසින්.\nලොව අංක එකේ වීඩියෝ හුවමාරු කරගන්නා වෙබ් අඩවිය වන යූ ටියුබ් විසින් මෙම සම්මානය හිරු ටීවී වෙත පිරිනැමුවා.\nයූ ටියුබ් සිල්වර් ප්ලේ බට්න් අවෝඩ් ලෙස නම්කර ඇති එම සම්මානය හිරු ටීවී වෙත පිරිනැමීමට හේතු වූයේ යූ ටියුබ් වෙබ් අඩවියේ වැඩිම ග්‍රාහක සංඛ්‍යාවක් හිමිකරගැනීමයි.\nලොව පුරා සුවිශේෂී යූ ටියුබ් නිර්මාණකරුවන් වෙනුවෙන් මෙම සම්මානය පිරිනැමෙන අතර මෙවන් සම්මානයක් ශ්‍රී ලංකාවේ රූපවාහිනී නාලිකාවක් හිමිකරගත්තේ ප්‍රථම වරටයි.\nහිරු ටීවී යූ ටියුබ් නාලිකාව හරහා නැවුම් වැඩසටහන් ගොන්නක් ශ්‍රී ලාංකික ප්‍රේක්ෂකයන් වෙත නිරතුරුව සමීප කෙරෙනවා.",
       "URL": "https://www.hirunews.lk/151756/හිරු-ටීවී-තවත්-ජාත්‍යන්තර-සම්මානයකින්-පිදුම්-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=4715"
}