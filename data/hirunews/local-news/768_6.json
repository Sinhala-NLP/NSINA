{
       "Source": "hirunews",
       "Timestamp": "Sunday, 30 October 2022 - 17:24",
       "Headline": "විරාත් කෝලි යළිත් වාර්තා අතරට",
       "News Content": "ඉන්දීය පිතිකරු විරාත් කෝලි T20 ලෝක කුසලාන ඉතිහාසයේ ලකුණු 1000ක් රැස් කළ ලොව දෙවැනි පිතිකරුවා බවට පත් වුණා.\nඒ දකුණු අප්‍රිකාවට එරෙහිව පර්ත් ක්‍රීඩාංගණයේදී දැන් පැවැත්වෙන විස්සයි 20 ලෝක කුසලාන සුපිරි 12 කාණ්ඩයේ තරගයේදීයි.\nමහේල ජයවර්ධන T20 ලෝක කුසලාන තරඟවල ලකුණු 1000 සීමාව පසු කළ පළමු පිතිකරුවායි. ඔහු තරග 31කදී ලකුණු 1016ක් ලබා ගනිමින් තරගාවලි ඉතිහාසයේ වැඩිම ලකුණු ලාභියා බවට පත්ව සිටිනවා.\nඉන්දීය ක්‍රීඩක විරාත් කෝලි අද තම 24 වැනි තරගයේදී ලකුණු 1000 පසු කළා. දකුණු අප්‍රිකාව සමග පැවැත්වෙන තරගයේදී ඔහු දැවී යන විට ලබා සිටි ලකුණු සංඛ්‍යාව 12ක්.\nT20 ලෝක කුසලාන තරගාවලිවල වැඩිම අර්ධ ශතක සංඛ්‍යාවක් (12) රැස් කළ ක්‍රීඩකයා ලෙස කෝලි වාර්තාවක් තබා තිබෙනවා.\nඔහු පසුපසින් සිටින ක්‍රිස් ගේල් සහ රෝහිත් ෂර්මා අර්ධ ශතක 9 බැගින් රැස් කර තිබෙනවා.\nපන්දුවාර 20යි 20 තරග 112කදී ලකුණු 3868ක් රැස්කරගෙන සිටින විරාත් කෝලි ලොව වැඩිම ලකුණු ලාභියාද වනවා.",
       "URL": "https://www.hirunews.lk/319222/විරාත්-කෝලි-යළිත්-වාර්තා-අතරට",
       "Category": "Local News",
       "Parent URL": "https://www.hirunews.lk/local-news.php?pageID=768"
}