{
       "Source": "hirunews",
       "Timestamp": "Tuesday, 22 March 2022 - 8:30",
       "Headline": "ඖෂධ හිඟයෙන් පෞද්ගලික රෝහලක දී රෝගියෙකු මියගියහොත් වගකීම කා සතු ද ?",
       "News Content": "ඖෂධ හිඟය, විදුලි කප්පාදුව සහ බලශක්ති අර්බුදය හේතුවෙන් පෞද්ගලික රෝහලකදී රෝගියෙකු මියගියහොත් එහි වගකීම රජය විසින් භාර ගත යුතු බව පෞද්ගලික රෝහල් හා සාත්තු නිවාස සම්මේලනය පවසනවා.\nපෞද්ගලික රෝහල්වලට අඛණ්ඩ විදුලි සැපයුමක් සහ අවශ්‍ය ඉන්ධන ලබාදෙන ලෙසට බලධාරීන් කිහිප වරක් දැනුවත් කළ ද එය මේ දක්වා ඉටු වී නොමැති බවයි එම සංගමයේ සභාපති ආනන්ද කුරුප්පුආරච්චි සඳහන් කළේ.\nඇතැම් ඖෂධවල පවතින හිඟය හේතුවෙන් රෝගීන් දැඩි අවදානමකට මුහුණ දෙන බව ද හිරු ප්‍රවෘත්ති අංශය සමග සම්මුඛ සාකච්ඡාවකට එක්වෙමින් ඔහු කියා සිටියා.",
       "URL": "https://www.hirunews.lk/300062/ඖෂධ-හිඟයෙන්-පෞද්ගලික-රෝහලක-දී-රෝගියෙකු-මියගියහොත්-වගකීම-කා-සතු-ද",
       "Category": "Local News",
       "Parent URL": "https://www.hirunews.lk/local-news.php?pageID=1279"
}