{
       "Source": "hirunews",
       "Timestamp": "Wednesday, 14 February 2018 - 10:29",
       "Headline": "කේරල ගංජා සමඟ වව්නියාවේදී සැකකරුවෙකු පොලිස් අත්අඩංගුවට",
       "News Content": "යාපනයේ සිට කොළඹට රැගෙන යාමට සුදානම් කර තිබු කේරල ගංජා තොගයක් සමඟ සැකකරුවෙකු වව්නියාව පොලිසිය විසින් අත්අඩංගුවට ගෙන තිබෙනවා.\nඊයේ (13) සවස මෙම සැකකරු අත්අඩංගුවටගත් බවයි පොලිසිය පැවසුවේ.\n54 හැවිරිදි සැකකරු අත්අඩංගුවට ගෙන පරික්ෂා කිරීමේදී ඔහුගේ ගමන් මල්ලේ තිබු කේරල ගංජා කිලෝ 8 ක් පොලිසිය විසින් සොයාගෙන තිබෙනවා.\nමෙම ගංජා තොගයේ වටිනාකම රුපියල් ලක්ෂ 10 කට ආසන්න බවයි වාර්තාවන්නේ.\nසැකකරු අද (14)  වව්නියාව අධිකරණයට ඉදිරිපත් කිරීමට නියමිත බවයි අප වාර්තාකරු පැවසුවේ.",
       "URL": "https://www.hirunews.lk/183616/කේරල-ගංජා-සමඟ-වව්නියාවේදී-සැකකරුවෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4080"
}