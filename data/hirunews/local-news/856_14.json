{
       "Source": "hirunews",
       "Timestamp": "Tuesday, 20 September 2022 - 7:07",
       "Headline": "මුහුදුබඩ මාර්ගයේ දුම්රිය පීලි පැනීමට හේතුව හෙළි වෙයි (වීඩියෝ)",
       "News Content": "මහලේකම් කාර්යාල දුම්රිය ස්ථානය අසල දී පීලි පැනීමට ලක්වූ දුම්රිය පීලිගත කිරීමේ කටයුතු මේ වනවිට අවසන්ව තිබෙනවා.\nඒ අනුව එම මාර්ගයේ ධාවන කටයුතු සාමාන්‍ය පරිදි ධාවන සිදු වන බවයි දුම්රිය පාලක මැදිරිය සඳහන් කළේ.\nකොළඹ - කොටුවේ සිට හික්කඩුව බලා ධාවනය වූ ශීඝ්‍රගාමී දුම්රිය මහලේකම් කාර්යාල දුම්රිය ස්ථානය අසල දී පීලිපැනීමට ලක්වූයේ ඊයේ පස්වරුවේයි.\nකෙසේ වෙතත් පසුගිය සතියේ අවස්ථා දෙකක දී කොල්ලුපිටිය සහ කොම්පඤ්ඤවීදිය අතර දුම්රිය පීලි පැනීම්වලට ලක්වුණා.\nමේ අතර, මුහුදුබඩ මාර්ගයේ දුම්රිය පීළිපැනීමට හේතුව පීළි දිරාපත්වීම සහ දුම්රිය එන්ජින් නඩත්තු නො කිරීම බවට අනාවරණය වී තිබෙනවා.\nකොළඹ කොටුවේ සිට වාද්දූව දක්වා දුම්රිය මාර්ගයේ ස්ථාන කිහිපයක පීලි මෙලෙස දිරාපත් වී ඇති බවයි එහි උසස් නිලධාරියෙකු කියා සිටියේ.\nදුම්රිය නියෝජ්‍ය සාමාන්‍යාධිකාරි ගාමිණි සෙනෙවිරත්න කියා සිටියේ, පවතින ආර්ථික අර්බුදය හේතුවෙන් දුම්රිය පීළි මිල දී ගැනීමට ද මේ වන විට බාධාවක් එල්ල වී ඇති බවයි.",
       "URL": "https://www.hirunews.lk/315844/මුහුදුබඩ-මාර්ගයේ-දුම්රිය-පීලි-පැනීමට-හේතුව-හෙළි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=856"
}