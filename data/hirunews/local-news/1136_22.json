{
       "Source": "hirunews",
       "Timestamp": "Saturday, 28 May 2022 - 18:10",
       "Headline": "දුම්රියේ ගැටී කුඩා දැරියක් මරුට",
       "News Content": "කොස්ගොඩ පියගම දුම්රිය ස්ථානය ආසන්නයේදී දුම්රියේ ගැටීමෙන් කුඩා දැරියක් මියගොස් තිබෙනවා.\nඅද පෙරවරුවේ මෙලෙස මියගොස් ඇත්තේ පියගම ප්‍රදේශයේම පදිංචි අවුරුදු 6ක දැරියක්.\nපෙරවරු 7.05ට කොළඹ කොටුවෙන් පිටත්ව බෙලිඅත්ත බලා ධාවනය වන සුනාමි දුම්රිය හෙවත් කිරි කෝච්චිය නමින් දකුණේ ජනතාව හඳුන්වන ලබන සීඝ්‍රගාමී දුම්රියේ ගැටීමෙන් දැරිය අනතුරට ලක්ව තිබෙනවා.\nඇය තවත් දැරියක් සමග දුම්රිය මාර්ගය ඔස්සේ නිවස ආසන්නයේ ඇති වෙළඳසැලක් වෙත ගොස් ඇති අතර අනෙක් දැරිය දුම්රිය පැමිණෙනු දැක මාර්ගයෙන් ඉවතට පැන දිවි ගලවාගෙන ඇතැයි සඳහන්.\nකොස්ගොඩ ප්‍රදේශයේ පාසලක පළමු වසරේ ඉගෙනුම ලබමින් සිටි මෙම දැරියගේ මරණය පිළිබඳ පශ්චාත් මරණ පරීක්ෂණය බලපිටිය රෝහලේදී පවත්වා ඇති අතර එහිදී හෙළිවී ඇත්තේ හිස් කබලට සිදුවූ හානි සහ අධික රුධිර වහනය හේතුවෙන් මරණය සිදුව ඇති බවටයි.\nසිද්ධිය සම්බන්ධයෙන් කොස්ගොඩ පොලිසිය පරීක්ෂණ සිදුකරනවා.",
       "URL": "https://www.hirunews.lk/305540/දුම්රියේ-ගැටී-කුඩා-දැරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1136"
}