{
       "Source": "hirunews",
       "Timestamp": "Monday, 12 September 2022 - 16:30",
       "Headline": "සීගිරියේ විරෝධතාවක්",
       "News Content": "සීගිරියේ පාරම්පරික පදිංචිකරුවන්ට වනජීවී දෙපාර්තමේන්තුවේ නිලධාරීන් විවිධ හිරිහැර සිදු කරන බව පවසමින් සීගිරිය වනජීවී කාර්යාලය ඉදිරිපිට අද (12) විරෝධතාවක් පැවැත්වුණා.\nමේ හේතුවෙන් සීගිරියට පිවිසෙන ප්‍රධාන මාර්ගයේ එක් මන්තීරුවක් සම්පූර්ණයෙන් අවහිර වූ බවයි හිරු වාර්තාකරු කියා සිටියේ.\nසීගිරිය අභය භූමිය ගැසට් කිරීම මගින් එලෙස වනජීවී නිලධාරින්ගෙන් ප්‍රදේශවාසීන්ට හිරිහැර සිදු වන බවයි ඔවුන් චෝදනා කළේ.\nඅප මේ සම්බන්ධයෙන් සීගිරිය වනජීවී කාර්යාලයෙන් විමසීමක් කළ අතර එහි නිලධාරීයෙකු කියා සිටියේ, 1990 වසරේ දී සීගිරියේ අක්කර දොලොස් දහස් හයසියයක ප්‍රමාණයක් අභයභූමියක් ලෙස ගැසට් පත්‍රයකින් වනජීවී දෙපාර්තමේන්තුවට පවරාගෙන ඇති බවයි.\nඒ අනුව තමන්ට පැවරී ඇති බලතල අනුව නීතිය ක්‍රියාත්මක කිරීම් සිදුකරන බව ඔහු සදහන් කළා.",
       "URL": "https://www.hirunews.lk/315235/සීගිරියේ-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=873"
}