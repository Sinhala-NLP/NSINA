{
       "Source": "hirunews",
       "Timestamp": "Tuesday, 02 May 2023 - 7:03",
       "Headline": "අකුණක් වැදී පුද්ගලයෙක් ජීවිතක්ෂයට",
       "News Content": "අකුණක් පිපිරීමත් සමඟම ඇති වූ විදුලි කාන්දු වීමකින් යාපනයේ කෝපායී පාරේ ගරාජයක සේවය කරමින් සිටි පුද්ගලයෙකු විදුලි සැර වැදී එම ස්ථානයේදීම මියගොස් තිබෙනවා.\nඑම අකුණ පිපිරී ගිය අවස්ථාවේ දී යාපනයට වර්ෂාව ඇද හැලීමට පටන් ගෙන තිබු අතර මියගිය පුද්ගලයා ගරාජයේ වාහනයක් අළුත් වැඩියා කරමින් සිටියදී ඔහුට විදුලි සැර වැදී තිබෙන බවයි අප ප්‍රාදේශීය වාර්තාකරු සඳහන් කළේ.\nමියගිය පුද්ගලයා ගරාජයේ අයිතිකරු වන අතර ඔහු යාපනයේ ආත්තිසූඩී පාරේ පදිංචි සෙල්වරාසා සුජිදරන් නමැති වයස අවුරුදු 40ක් වන තිදරු පියෙක්.\nඅදාළ පුද්ගලයා සිද්ධිය වූ ස්ථානයේදීම මියගිය අතර ඔහුගේ මළ සිරුර යාපනය කෝපායි රෝහලේ මෘත ශරීරාගාරයේ තැම්පත් කර ඇති බවයි වාර්තා වන්නේ.\nකෝපායී පොලීසිය සිද්ධිය සම්බන්ධයෙන් වැඩිදුර විමර්ශන කටයුතු සිදු කරනු ලබනවා.",
       "URL": "https://www.hirunews.lk/333998/අකුණක්-වැදී-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=376"
}