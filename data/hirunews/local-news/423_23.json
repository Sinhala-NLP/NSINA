{
       "Source": "hirunews",
       "Timestamp": "Sunday, 09 April 2023 - 21:24",
       "Headline": "මියගිය විශ්මාගේ මරණය ගැන ජපන් රජයෙන් විශේෂ ප්‍රකාශයක් (වීඩියෝ)",
       "News Content": "නිසි ප්‍රතිකාර නොලැබීම හේතුවෙන් ජපානයේ රැඳවුම් මධ්‍යස්ථානයකදී මරණයට පත් වූ විශ්මා සඳමාලි නම් ශ්‍රී ලාංකික තරුණිය සම්බන්ධයෙන් වන විමර්ශන පිළිබඳව, ජපාන බලධාරින් සමග සාකච්ඡා කිරීමෙන් පසු වාර්තාවක් ලබා දෙන්නැයි, විදේශ කටයුතු අමාත්‍යාංශය ජපානයේ ශ්‍ රීලංකා තානාපති කාර්‍යාලයට දැනුම් දී තිබෙනවා.\nජපානයේ නගෝයා හි පිහිටි රැඳවුම් මධ්‍යස්ථානයකදී මෙම තරුණිය මරණයට පත්වූයේ, 2021 වසරේ මාර්තු 06 වැනිදායි.\nවීසා කාලය ඉක්මවා ජපානය තුළ රැඳී සිටියේ යැයි චෝදනා කරමින් රැඳවුම් භාරයට ගෙන සිටියදී විශ්මා සඳමාලි ජීවිතක්ෂයට පත්වූයේ 2021 වසරේ මාර්තු 06 වැනිදායි.\nසඳමාලිගේ සෞඛ්‍ය තත්ත්වය හදිසියේම වෙනස් වීම හේතුවෙන් මෙම මරණය සිදුව ඇති බව බලධාරීන් පවසා ඇතත්, දුර්වල වූ ඇගේ සෞඛ්‍ය තත්ත්වය හමුවේ නිසි ප්‍රතිකාර නොලැබීම මත ඇය මිය යන්නට ඇතැයි විශ්මා සඳමාලිගේ පවුලේ ඥාතීන් පවසනවා.\nජීවිතක්ෂයට පත් වූ සඳමාලිගේ නැඟණිය ඒ සම්බන්ධයෙන් අධිකරණ ක්‍රියාමාර්ග ගැනීමට පියවර ගත්තේ ඒ අනුවයි.\nවිශ්මා සඳමාලිගේ අවසාන දින කිහිපය දැක්වෙන CCTV වීඩියෝවක් ඇගේ නීතිඥයින් විසින් පසුගියදා නිකුත් කරනු ලැබූ අතර, එය අනවසරයෙන් නිකුත් කළ වීඩියෝවක් බව, ඒ සම්බන්ධයෙන් අදහස් දක්වමින් ජපාන අධිකරණ අමාත්‍යවරයා පවසා තිබෙනවා.\nකෙසේ වෙතත් මේ පිළිබඳව ජීවිතක්ෂයට පත් වූ විශ්මා සඳමාලි වෙනුවෙන් ඉදිරිපත්ව සිටින නීතිඥවරයා එරට නාලිකාවක් සමග පැවති සාකච්ඡාවකදී\nඅදහස් පළ කළා.\nඔහු සඳහන් කළේ සංක්‍රමණිකයින් සම්බන්ධයෙන් වන රැඳවුම් නීති සංශෝධනය කිරීමට නියමිතව තිබෙන බවත්, විශ්මා සඳමාලි මිය යාමට පෙර ඇය පිළිබඳව බලධාරීන් නොතැකීම ජපාන වැසියන්ට ගෙන දෙන්නේ සෘණාත්මක ප්‍රතිරූපයක් බවයි.",
       "URL": "https://www.hirunews.lk/332131/මියගිය-විශ්මාගේ-මරණය-ගැන-ජපන්-රජයෙන්-විශේෂ-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=423"
}