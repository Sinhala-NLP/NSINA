{
       "Source": "hirunews",
       "Timestamp": "Sunday, 30 September 2018 - 10:00",
       "Headline": "හෙරොයින් සමඟ දෙදෙනෙකු අත්අඩංගුවට",
       "News Content": "හෙරොයින් ළඟ තබාගත් පුද්ගලයෙකු වත්තල - පරණවත්ත ප්‍රදේශයේදී පොලීසිය අත්අඩංගුවට ගෙන තිබෙනවා.\nපොලීසියට ලද තොරතුරක් මත සිදුකළ වැටලීමකදී මෙම පුද්ගලයා අත්අඩංගුවට ගෙන ඇත්තේ හෙරොයින් ග්‍රෑම් 2යි මිලිග්‍රෑම් 2 ක් සමඟින්.\nමෙලෙස අත්අඩංගුවට ගෙන ඇත්තේ වයස අවුරුදු 50 ක් වන මීගමුව - කුට්ටිදුව ප්‍රදේශයේ පදිංචිකරුවෙක්.\nඑමෙන්ම වත්තල -මාබෝල ප්‍රදේශයේදී හෙරොයින් ග්‍රෑම් 4 කට වැඩි ප්‍රමාණයක් සමඟ 40 හැවිරිදි පුද්ගලයෙකුද පොලීසිය ඊයේ අත්අඩංගුවට ගත්තා.\nඔවුන් දෙදෙනාම අද දින වත්තල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/201060/හෙරොයින්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3723"
}