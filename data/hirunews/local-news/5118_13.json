{
       "Source": "hirunews",
       "Timestamp": "Wednesday, 23 March 2016 - 18:55",
       "Headline": "වික්ටෝරියා නළයක කාන්දුවක්",
       "News Content": "අධික උෂ්ණත්වය හේතුවෙන් වික්ටෝරියා විදුලි බලාගාරයට ජලය ගෙන යන ප්‍රධාන නළයක ජලකාන්දුවක් සිදුවන බව වාර්තාවනවා.\nවික්ටෝරියා ජලාශයේ සිට බලාගාරය වෙත ජලය ගෙන යන ප්‍රධාන නළ තුනෙන් එක් නළයකයි මෙම ජල කාන්දුව හටගෙන ඇත්තේ.\nප්‍රධාන නළ එකිනෙකට යා කර ඇති සම්බන්ධක හරහා මෙම ජලය කාන්දුව සිදුවනවා.\nමේ සම්බන්ධයෙන් හිරු ප්‍රවෘත්ති අංශය වික්ටෝරියා විදුලි බලාගාරයේ ප්‍රධාන ඉංජිනේරු කාර්යාලයෙන් විමසීමක් කළා.\nඑහි ප්‍රධාන විදුලි ඉංජිනේරුවරයා සඳහන් කළේ මෙම ජල කාන්දුව සාමාන්‍ය තත්ත්වයක් බවයි.\nඑය විදුලි නිෂ්පාදනයට කිසිසේත් බාධාවක් නොවන අතර, ප්‍රදේශයට පවතින අධික උෂ්ණත්වය නිසා නළ එකිනෙක යා කර ඇති සම්බන්ධක ප්‍රසාරණය වීම ඊට හේතුව ලෙස ඔහු ප්‍රකාශ කළා.\nකෙසේ වෙතත් මේ පිළිබඳව නිරන්තර අවධානයකින් පසුවන බවයි ඔහු කියා සිටියේ.",
       "URL": "https://www.hirunews.lk/129208/වික්ටෝරියා-නළයක-කාන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=5118"
}