{
       "Source": "hirunews",
       "Timestamp": "Saturday, 16 September 2017 - 16:12",
       "Headline": "අනවසරයෙන් කසල බැහැර කළ 99 ක් අත්අඩංගුවට",
       "News Content": "බස්නාහිර පළාත තුළ අනවසරයෙන් කසළ බැහැර කළ පුද්ගලයින් 99 දෙනෙකු පොලිසිය අත්අඩංගුවට ගෙන තිබෙනවා.\nපොලිස් නිලධාරීන් සහ යුද හමුදා නිලධාරීන් ඒකාබද්ධව පසුගිය 12 වනදා සහ 13 වනදා සිදුකළ වැටලීම්වලදී මෙම පිරිස අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඒ අනුව කොළඹ උතුර, මධ්‍යම සහ දකුණ ප්‍රදේශවලින් පුද්ගලයින් 59 දෙනෙකු අත්අඩංගුවට ගෙන ඇති අතර, නුගේගොඩ, ගල්කිස්ස, ගම්පහ, කැලණිය සහ මීගමුව ප්‍රදේශවලින් අත්අඩංගුවට ගෙන ඇති සංඛ්‍යාව 40 ක්.\nමෙම පිරිසට එරෙහිව පොලිසිය නඩු පැවරීමට කටයුතු කර තිබෙනවා.",
       "URL": "https://www.hirunews.lk/171074/අනවසරයෙන්-කසල-බැහැර-කළ-99-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4319"
}