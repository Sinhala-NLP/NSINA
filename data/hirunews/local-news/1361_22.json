{
       "Source": "hirunews",
       "Timestamp": "Friday, 11 February 2022 - 21:38",
       "Headline": "සතොස ලොකු පුටු හිටිහැටියෙම ගල් වෙයි",
       "News Content": "අයථා ගනුදෙනුවක් සම්බන්ධයෙන් තොරතුරු අනාවරණය වීමත් සමග සතොස සභාපති වෙනුර ගුණවර්ධන සහ එහි ප්‍රවාහන කළමනාකරු ඉන්දික රත්නමළල ගේ සේවය වහාම ක්‍රියාත්මක වන පරිදි අත්හිටුවා තිබෙනවා.\nවෙළඳ අමාත්‍ය ආචාර්ය බන්දුල ගුණවර්ධන විසින් මොවුන්ගේ සේවය අත්හිටුවීමේ නියෝගය ඊයේ (11) පස්වරුවේ ලබා දී තිබුණා.\nපසුගිය කාලයේ සතොස ආයතනයේ සිදුවූ අයථා ගණුදෙනු සම්බන්ධයෙන් තමාට වාර්තාවක් ලබා දෙන ලෙස අමාත්‍ය ආචාර්ය බන්දුල ගුණවර්ධන අමාත්‍යංශ ලේකම්වරිය වෙත නියෝගයක්ද ලබා දී තිබෙනවා.\nවෙළඳ අමාත්‍යංශය සඳහන් කළේ අදාළ අයථා ගනුදෙනු සම්බන්ධයෙන් අපරාධ පරීක්ෂණ දෙපාර්තමේන්තුවට ද මේ වන විට පැමිණිල්ලක් ගොනු කර ඇති බවයි.",
       "URL": "https://www.hirunews.lk/296789/සතොස-ලොකු-පුටු-හිටිහැටියෙම-ගල්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1361"
}