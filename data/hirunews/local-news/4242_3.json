{
       "Source": "hirunews",
       "Timestamp": "Wednesday, 01 November 2017 - 9:23",
       "Headline": "කෝටි 03ක හෙරොයින් සමඟ පකිස්ථාන ජාතික යුවළක් අත්අඩංගුවට",
       "News Content": "රුපියල් කෝටි තුනක් වටිනා හෙරොයින් කිලෝග්‍රෑම් 2.7ක් සමඟ දෙදෙනෙකු කටුනායන ගුවන් තොටුපොළේදී අත්අඩංගුවට ගෙන තිබෙනවා.\nපකිස්ථාන ජාතික යුවළක් මෙලෙස අත්අඩංගුවට ගෙන ඇති බවයි වාර්තා වන්නේ.\nමේ අතර හෙරොයින්, කේරළ ගංජා සහ විදේශීය මත්පැන් බෝතල් තොගයක් සමඟ සැකකරුවන් දෙදෙනෙකු සපුගස්කන්ද - සමාදාන මාවත ප්‍රදේශයේදී අත්අඩංගුවට ගෙන තිබෙනවා.\nඒ, සංවිධානාත්මක අපරාධ නිවාරණ කොට්ඨාශ නිලධාරීන්ට ලද තොරතුරක් මත ඊයේ සිදුකළ වැටලීමකදීයි.\nමොවුන් සතුව තිබී හෙරොයින් ග්‍රෑම් 485ක්, කේරළ ගංජා කිලෝ 2යි ග්‍රෑම් 650ක් හා විදේශීය මත්පැන් බෝතල් 14ක් පොලිස් භාරයට ගෙන තිබෙනවා.",
       "URL": "https://www.hirunews.lk/174960/කෝටි-03ක-හෙරොයින්-සමඟ-පකිස්ථාන-ජාතික-යුවළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4242"
}