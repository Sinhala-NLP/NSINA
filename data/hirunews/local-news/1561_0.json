{
       "Source": "hirunews",
       "Timestamp": "Monday, 15 November 2021 - 8:37",
       "Headline": "චීන තානාපතිගේ ප්‍රකාශය, කෘෂිකර්ම ලේකම් ප්‍රතික්ෂේප කරයි",
       "News Content": "මතභේදයට තුඩුදී ඇති චීන කාබනික පොහොරවල ප්‍රමිතිය, තුන්වන පාර්ශවයක මැදිහත්වීමෙන් පරීක්ෂා කිරීමට මේ දක්වා එකඟතාවකට එළඹී නොමැති බව කෘෂිකර්ම අමාත්‍යාංශ ලේකම් මහාචාර්ය උදිත් ජයසිංහ ප්‍රකාශ කළා. ඔහු කියා සිටියේ, අදාළ චීන පොහොර සමාගම එවැනි පරීක්ෂාවක් සිදු කළ ද, මෙරට ශාක නිරෝධායන නීතීන් උල්ලංඝනය කරමින් එම ප්‍රතික්ෂේපිත පොහොර මෙරටට ඇතුළු කරගැනීමට හැකියාවක් නොමැති බවයි.\nතුන්වන පාර්ශ්වයක මැදිහත්වීමෙන් මෙම පොහොර තොගයේ ප්‍රමිතිය පරීක්ෂා කිරීමට චීන පොහොර සමාගම සහ ශ්‍රී ලංකා බලධාරීන් එකඟතාවකට එළඹ ඇති බව මෙරට චීන තානාපති චී ෂෙන්ග්හොන්ග් ප්‍රකාශ කළා.\nඒ, අස්ගිරි මහනාහිමියන් බැහැ දැකීමට අස්ගිරි මහා විහාරය වෙත ඊයේ (14) පැමිණි අවස්ථාවේ මාධ්‍යවේදීන් යොමු කළ ප්‍රශ්නයකට පිළිතුරු ලබාදෙමින්.",
       "URL": "https://www.hirunews.lk/288039/චීන-තානාපතිගේ-ප්‍රකාශය-කෘෂිකර්ම-ලේකම්-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1561"
}