{
       "Source": "hirunews",
       "Timestamp": "Friday, 30 April 2021 - 15:52",
       "Headline": "ජනාධිපති කාර්යාල සේවා සන්නිවේදන මාධ්‍ය මගින්",
       "News Content": "ජනාධිපති කාර්යාලයේ සේවා සන්නිවේදන මාධ්‍ය මගින් ලබාදීමට සැලසුම් කර තිබෙනවා.\nඋද්ගතව ඇති කොවිඩ් 19 ව්‍යාප්තිය හමුවේ සෞඛ්‍ය බලධාරීන්ගේ උපදෙස් අනුව දෛනික කාර්යාලයීය සේවක සංඛ්‍යාව අවමය දක්වා සීමා කර තිබුණ ද ජනාධිපති කාර්යාලයෙන් මහජනතාවට සැපයෙන සේවා අඛණ්ඩව පවත්වාගෙන යන බවයි ඔවුන් නිවේදනය කළේ.\nඒ අනුව රෝගය පැතිර යාම පාලනය වෙනුවෙන් පනවා ඇති සීමාවන් හේතුවෙන් මහජනතාවට ජනාධිපති කාර්යාලයට පැමිණීමට ඇති අපහසුව ද සැලකිල්ලට ගනිමින් දුරකථන, තැපෑල සහ විද්‍යුත් තැපෑල යන සන්නිවේදන මාර්ග ඔස්සේ ජනතා ඉල්ලීම් දැනුම්දීමට සහ ඉටු කිරීමට අවස්ථාව සලසා තිබෙනවා.\nඉදිරි සති 2ක කාලයේදී ජනාධිපති කාර්යාලයේ මහජන සම්බන්ධතා අංශය ඔම්බුඩ්ස්මන් කාර්යාලය සහ ජනාධිපති අරමුදල සමග ලබාදී ඇති දුරකථන සහ ෆැක්ස් අංක ඔස්සේ සම්බන්ධ විය හැකියි.\nඒ අනුව ජනාධිපති මහජන සම්බන්ධතා අංශයේ 011 4354550, 011 2354550 දුරකථන අංකවලින් සහ 011 2348855 යන ෆැක්ස් අංකයෙන් මෙන්ම publicaffai\n[email protected]\nයන විද්‍යුත් ලිපිනයෙන් සේවා ලබාගත හැකියි.\nඔම්බුඩ්ස්මන් කාර්යාලය සමග 011 2338073 දුරකථන අංකයෙන් සහ\n[email protected]\nයන විද්‍යුත් ලිපිනයෙන් සම්බන්ධවීමට හැකියාව පවතින බවයි ජනාධිපති මාධ්‍ය අංශය නිවේදනය කළේ.\n011 2354354 යන දුරකථන අංකයෙන් සහ 011 2331243 යන ෆැක්ස් අංකයෙන් ජනාධිපති අරමුදල හා සම්බන්ධ වීමට හැකියාව පවතිනවා.\nඒ සඳහා funds\n[email protected]\nයන විද්‍යුත් ලිපිනය ද භාවිත කළ හැකියි.",
       "URL": "https://www.hirunews.lk/270003/ජනාධිපති-කාර්යාල-සේවා-සන්නිවේදන-මාධ්‍ය-මගින්",
       "Category": "Local News",
       "Parent URL": "https://www.hirunews.lk/local-news.php?pageID=1985"
}