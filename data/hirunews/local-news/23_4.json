{
       "Source": "hirunews",
       "Timestamp": "Monday, 18 September 2023 - 11:08",
       "Headline": "පාරිභෝගික කටයුතු අධිකාරිය වැඩ අල්ලයි",
       "News Content": "මහජනතාව යොමු කරන ලද පැමිණිලි දිස්ත්‍රික්ක මට්ටමින් විමර්ශනය කිරීමේ වැඩපිළිවෙලක් ඊයේ (17) පාරිභෝගික කටයුතු පිළිබඳ අධිකාරිය විසින් ආරම්භ කර තිබෙනවා.\nමෙම නව පියවර ගෙන ඇත්තේ වෙළෙඳ අමාත්‍ය නලින් ප්‍රනාන්දුගේ යෝජනාවකට අනුව බවයි සඳහන් වන්නේ.\nපාරිභෝගික කටයුතු පිළිබඳ අධිකාරිය පවසන්නේ මෙලෙස දිස්ත්‍රික්ක 25 තුළ විමර්ශන පැවැත්විය හැකි ක්‍රියාපටිපාටියක් සකස් කිරීමට අදාළ ක්‍රියාවලියක් එළි දක්වා තිබු බවයි.\nපාරිභෝගිකයන් යොමුකරන පැමිණිලි විමර්ශන වෙනුවෙන් ප්‍රධාන කාර්යාලයට පැමිණිය යුතු බැවින් විමර්ශන කටයුතු විශාල ප්‍රමාණයක් ගොඩගැසී ඇති අතර මේ හේතුවෙන් පාරිභෝගිකයන් හට සහන සැලැස්විමේ අරමුණ කඩ වන බවත් එම අධිකාරිය පවසා තිබෙනවා.",
       "URL": "https://www.hirunews.lk/348624/පාරිභෝගික-කටයුතු-අධිකාරිය-වැඩ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=23"
}