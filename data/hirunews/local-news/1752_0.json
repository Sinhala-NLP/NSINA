{
       "Source": "hirunews",
       "Timestamp": "Monday, 16 August 2021 - 8:38",
       "Headline": "“කළු ගඟේ නිධානය” නව නියාමක පතල් ක්‍රමයට",
       "News Content": "රත්නපුර - කිරිඇල්ල- නම්මුනියාවත්ත ප්‍රදේශයේ පිහිටි කළු ගඟේ නිධානය නැමැති මැණික් නිධියේ මැණික් ගැරීමේ කටයුතු නව නියාමක පතල් ක්‍රමයක් යටතේ සිදු කිරීමට තීරණය කර තිබෙනවා. ඒ මැණික් හා ස්වර්ණාභරණ අධිකාරිය මගින්. එම අධිකාරියේ සභාපති තිලක් වීරසිංහ කියා සිටියේ නව නියාමක පතල් ක්‍රමය යටතේ මෙරට ඇරඹෙන සිව් වන ව්‍යාපෘතිය ලෙස මෙම මැණික් ගැරීමේ කටයුතු සිදු කිරීමට නියමිත බවයි.\nනම්මුනියාවත්ත - කළු ගඟේ නිධානය නැමැති මෙම මැණික් නිධිය පතල් කම්කරුවන් විසින් සොයා ගෙන ඇත්තේ මීට වසර 15කට පමණ පෙරදීයි. එතැන් සිට විවිධ ව්‍යාපාරිකයන් විසින් විශාල ප්‍රමාණයේ සකර් යන්ත්‍ර භාවිතා කරමින් නීතිවිරෝධී ලෙස මෙම නිධියෙන් මැණික් ලබා ගැනීමේ කටයුතු සිදු කර තිබෙනවා.\nකෙසේ වෙතත්, නව ව්‍යාපෘතිය යටතේ එහි මැණික් ගැරීම සිදුවන්නේ මැණික් හා ස්වර්ණාභරණ අධිකාරියේ මෙහෙය වීමෙන්.\nඑම අවස්ථාවට එක්වෙමින් රාජ්‍ය අමාත්‍ය ලොහාන් රත්වත්තේ කියා සිටියේ මෙම මැණික් නිධි ව්‍යාපෘතියෙන් හිමිවන ලාභයෙන් සියයට 25 ක ප්‍රමාණයක් සමෘද්ධිලාභීන්ට බෙදා දීමට තීරණය කර ඇති බවයි.",
       "URL": "https://www.hirunews.lk/279808/කළු-ගඟේ-නිධානය-නව-නියාමක-පතල්-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=1752"
}