{
       "Source": "hirunews",
       "Timestamp": "Saturday, 04 February 2017 - 9:22",
       "Headline": "පුද්ගල ඝාතනයකට සැකපිට දෙදෙනෙකු අත්අඩංගුවට",
       "News Content": "අතුරුගිරිය ප්‍රදේශයේ රූපලාවන්‍ය ආයතනයක් තුළ දී පුද්ගලයෙකු ඝාතනය කිරිම සම්බන්ධයෙන් සැක පිට පුද්ගලයන් දෙදෙනෙකු මිරිහාන විශේෂ විමර්ශනය ඒකකය විසින් අත්අඩංගුවට ගෙන තිබෙනවා.\nපොලිස් මූලස්ථානය සඳහන් කළේ පසුගිය මස 17 වන දා මෙම ඝාතනය සිදුකර ඇති බවයි.\nඅත්අඩංගුවට ගත් සැකකරුවන් ළඟ තිබී අපරාධ සඳහා යොදා ගත් යතුරුපැදියක්, ජංගම දුරකථනයක් සහ සිම් කාඩ්පතක් ද පොලීසිය අත්අඩංගුවට ගෙන තිබෙනවා.\nඔවුන් අද කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/153638/පුද්ගල-ඝාතනයකට-සැකපිට-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4678"
}