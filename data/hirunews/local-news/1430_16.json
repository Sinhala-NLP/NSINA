{
       "Source": "hirunews",
       "Timestamp": "Wednesday, 12 January 2022 - 11:02",
       "Headline": "කොළඹ වරායේ නැගෙනහිර පර්යන්ත ඉදිකිරීම් කටයුතු ඇරඹේ (වීඩියෝ)",
       "News Content": "කොළඹ වරායේ නැගෙනහිර පර්යන්තයේ ඉදිකිරිම් ජනාධිපති ගොඨාභය රාජපක්ෂ සහ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද පෙරවරුවේ ආරම්භ කෙරුණා.\nආගමික වතාවත්වලින් අනතුරු ව ඉදිකිරීම් කටයුතු ආරම්භ කිරීමේ සංඥාව ජනාධිපති ගෝඨාභය රාජපක්ෂ විසින් නිකුත් කළේ, රතු පැහැති කොඩියක් ඉහළට එසවීමෙන්.\nඉදිකිරීම් කටයුතු සඳහා වරාය අධිකාරිය අමෙරිකානු ඩොලර් මිලියන 510ක ආයෝජනයක් සිදු කරනු ලබන අතර, ඉන් ඩොලර් මිලියන 300ක ණය මුදලක් ආසියානු සංවර්ධන බැංකුව ලබා දී තිබෙනවා.\nමෙහි ඉදිකිරීම් කටයුතු 2024 ජුනි 4 වැනි දා අවසන් කිරිමට යි සැලසුම් කර ඇත්තේ.\nනැගෙනහිර ජැටිය මීට පෙර ඉන්දියානු සමාගමකට බදුදීමට යෝජනා වී තිබු අතර වරාය වෘත්තිය සමිතිවල විරෝධය හේතුවෙන් එම තීරණය අත්හැර දැමීමට රජයට සිදු වුණා.\nපසු ව නැගෙනහිර ජැටිය සංවර්ධනය කිරිම වරාය අධිකාරිය වෙත පැවරුණු අතර කොළඹ වරායේ බටහිර පර්යන්තය සංවර්ධනය කිරීම ඉන්දියාවට ලබාදීමටයි පියවර ගැනුණේ.",
       "URL": "https://www.hirunews.lk/293773/කොළඹ-වරායේ-නැගෙනහිර-පර්යන්ත-ඉදිකිරීම්-කටයුතු-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1430"
}