{
       "Source": "hirunews",
       "Timestamp": "Friday, 02 June 2023 - 9:45",
       "Headline": "තැන තැන හෙරොයින් අල්ලයි",
       "News Content": "රත්මලාන, වැලිවත්ත හා දෙහිවල ප්‍රදේශවලදී හෙරොයින් ග්‍රෑම් 06, මිලිග්‍රෑම් 360ක් සමඟ සැකකාරියක් ද, හෙරොයින් ග්‍රෑම් 17 මිලිග්‍රෑම් 100ක් හා හෙරොයින් ග්‍රෑම් 05 මිලිග්‍රෑම් 200ක් සමඟ සැකකරුවන් දෙදෙනකු ද අත්අඩංගුවට ගෙන තිබෙනවා.\nගල්කිස්ස කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත මෙම වැටලීම සිදු කර තිබෙන අතර සැකකරුවන් ගල්කිස්ස පොලිසියට ඉදිරිපත් කර අද (02) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅත්අඩංගුවට ගත් සැකකාරිය 47 හැවිරිදි රත්මලාන ප්‍රදේශයේ පදිංචිකාරියක් වන අතර අනෙක් සැකකරුවන් දෙදෙනා වයස අවුරුදු 27 හා 28 වයස්වල පසුවන රත්මලාන හා තඹුත්තේගම ප්‍රදේශවල පදිංචිකරුවන්.\nමේ අතර, තලංගම, බත්තරමුල්ල ප්‍රදේශයේදී ද හෙරොයින් ග්‍රෑම් 05, මිලිග්‍රෑම් 200ක් ළඟ තබා ගෙන සිටි පුද්ගලයකු අත්අඩංගුවට ගෙන තිබෙනවා.\nසැකකරු 24 හැවිරිදි බත්තරමුල්ල ප්‍රදේශයේ පදිංචිකරුවෙක්.\nඔහු අද (02) කඩුවෙල මහේස්ත්‍රාත් අධිකරණයට ඉදිරිපත් කිර්‍රිමට නියමිතයි.\nමාලිගාවත්ත ලක්සෙත සෙවණ මහල් නිවාස සංකීර්ණය අසල දී ද හෙරොයින් ග්‍රෑම් 05යි ග්‍රෑම් 228ක් හා හෙරොයින් ග්‍රෑම් 05යි, මිලිග්‍රෑම් 123ක් සමඟ සැකකරුවකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 35 හා 43 වයස්වල පසුවන මාලිගාවත්ත ප්‍රදේශයේම පදිංචිකරුවන්.\nඔවුන් අද (02) මාලිගාවත්ත මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/336849/තැන-තැන-හෙරොයින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=299"
}