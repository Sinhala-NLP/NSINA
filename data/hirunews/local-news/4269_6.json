{
       "Source": "hirunews",
       "Timestamp": "Monday, 16 October 2017 - 16:17",
       "Headline": "අර්ජුන් ඇලෝසියස්ගේ පෞද්ගලික ලේකම්ට කොමිසම හමුවේ පෙනී සිටින්නැයි නියෝග",
       "News Content": "පර්පචුවෙල් ටෙ‍්‍රෂරීස් සමාගමේ හිමිකරු වන අර්ජුන් ඇලෝසියස්ගේ පෞද්ගලික ලේකම්වරයාට හෙට දිනයේ වහාම කොමිසම හමුවේ පෙනී සිටින ලෙස බැඳුම්කර කොමිසම දැනුම් දී තිබෙනවා.\nමීට පෙර ද ඔහුව බැඳුම්කර කොමිසම හමුවට කැදවා තිබුණ ද ඔහුගේ නීතිඥවරයා ප්‍රකාශ කළේ හදිසි රෝගී තත්ත්වයක් හේතුවෙන් රෝහල් ගත කිරීම නිසා ඔහුට කොමිසම හමුවේ පෙනී සිටීමට නොහැකි බවයි.\nකෙසේ වෙතත්, මේ වන විට රෝහලෙන් මුදා හැර ඇති ඔහුට හෙට දිනයේ කොමිසම ඉදිරියේ පෙනී සිටින ලෙසයි දැනුම් දී ඇත්තේ.\nඒ.එම්. සහ ආර්.කේ. යනුවෙන් පර්පචුවෙල් ටෙ‍්‍රෂරීස් සමාගම පවත්වාගෙන ගිය ලිපි ගොනු ලබාගැනීමට ඔහු කැදවා ඇති බව කොමිසම සඳහන් කළා.",
       "URL": "https://www.hirunews.lk/173631/අර්ජුන්-ඇලෝසියස්ගේ-පෞද්ගලික-ලේකම්ට-කොමිසම-හමුවේ-පෙනී-සිටින්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4269"
}