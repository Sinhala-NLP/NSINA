{
       "Source": "hirunews",
       "Timestamp": "Sunday, 19 June 2016 - 12:38",
       "Headline": "මන්ත්‍රී සනත් නිශාන්තට එරෙහිව පොලිස් පරීක්ෂණයක්",
       "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී සනත් නිශාන්ත පොලිස් නිලධාරීන්ට බැන වැදීමේ සිද්ධියක් සම්බන්ධයෙන් හලාවත සහකාර පොලිස් අධිකාරීවරයා යටතේ පරීක්ෂණයක් ආරම්භ කර තිබෙනවා.\nහලාවත - දැදුරු ඔය පොලිස් මාර්ග බාධකයේදී මන්ත්‍රීවරයා විසින් එහි රාජකාරියේ නිරතව සිටි පොලිස් නිලධාරීන්ට පෙරේදා දිනයේ බැන වැදී ඇති බවයි පොලිසිය සඳහන් කළේ.\nමන්ත්‍රීවරයාගේ රියදුරා ධාවනය කළ මෝටර් රථය පොලිස් මාර්ග බාධකයේදී නවතා ඇති අවස්ථාවේදී රියදුරා සතුව වාහන ආදායම් බලපත්‍රය හෝ රක්ෂණ සහතික තිබී නැහැ.\nඑම අවස්ථාවේදී රියදුරා සහ පොලිස් නිලධාරීන් අතර බහින්බස්වීමක් ඇති වී තිබෙන අතර පසුව එම ස්ථානයට මන්ත්‍රීවරයාද පැමිණ තිබෙනවා.\nඑහිදී මන්ත්‍රීවරයා පොලිස් නිලධාරීන්ට බැන වැදී ඇති බවයි වාර්තා වන්නේ.",
       "URL": "https://www.hirunews.lk/135928/මන්ත්‍රී-සනත්-නිශාන්තට-එරෙහිව-පොලිස්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4999"
}