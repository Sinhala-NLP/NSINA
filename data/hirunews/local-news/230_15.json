{
       "Source": "hirunews",
       "Timestamp": "Wednesday, 28 June 2023 - 11:08",
       "Headline": "කෝටි හතහමාරක දේපළ සොරකම් කර රටින් පැනලා",
       "News Content": "යාපනයේ නාවලර් පාරේ පදිංචි කාන්තාවක් සතු රුපියල් කෝටි හතහමාරක් වටිනා ඉඩමක් හා දේපළක් වංචනික ලෙස ලබා ගැනීමට උත්සහ කළ එම කාන්තාවගේ බෑනෙකු සම්බන්ධයෙන් යාපනය පොලිසිය විමර්ශනයක් ආරම්භ කොට තිබෙනවා.\nඑම කාන්තාවගේ වැඩිමල් දියණිය සමඟ විවාහ වී සිටින පුද්ගලයා ස්විස්ටර්ලන්තයේ රැකියවක් කරන අතර ඔහුගේ බිරියගේ නැගණිය යාපනයේ රජයේ කාර්යාලයක සේවිකාවක්.\nස්විස්ටර්ලන්තයේ සිට නිවාඩුවකට පැමිණි කාන්තාවගේ බෑනා සිය නැන්දණියගේ හා නෑනාගේ අත්සන් ව්‍යාජ ලෙස ගසා එම නිවෙස හා නිවෙසට අයත් සෙසු දේපළ ඔහු නමට තනිවම පවරා ගැනීමට උත්සහ කොට තිබෙන බවයි වාර්තා වන්නේ.\nඅදාළ ලිපි ලේඛන සම්බන්ධයෙන් සැකයක් මතු වූ අවස්ථාවේදී යාපනය දිසාපති කාර්යාලයේ ඉඩම් අංශයෙන් පොලිසියට කරන ලද පැමිණිල්ලක් මත\nපොලිස් පරීක්ෂණ ආරම්භ වී ඇති අතර පොලිසිය පවුලේ සෙසු අයගෙන් ප්‍රශ්න කළ\nඅවස්ථාවේදී හෙළි වී ඇත්තේ ඔහු විසින් සකසන ලද සියලුම ලිපි ලේඛන ව්‍යාජ ඒවා බවයි.\nඑම වංචාව කළ පුද්ගලයා යළිත් සිය රැකියාව සඳහා ස්විස්ටර්ලන්තයට ගොස් සිටින නිසා පොලිසියට ඔහුගෙන් ප්‍රකාශයක් ලබා ගැනීමට හෝ ඔහුව අත්අඩංගුවට ගැනීමට හැකියාවක් ලැබී නැතැයි පොලිසිය පවසනවා.",
       "URL": "https://www.hirunews.lk/339338/කෝටි-හතහමාරක-දේපළ-සොරකම්-කර-රටින්-පැනලා",
       "Category": "Local News",
       "Parent URL": "https://www.hirunews.lk/local-news.php?pageID=230"
}