{
       "Source": "hirunews",
       "Timestamp": "Wednesday, 26 June 2019 - 21:44",
       "Headline": "සහරාන්ගේ බිරිඳගෙන් සාක්ෂි විමසයි",
       "News Content": "පාස්කු ඉරිදා ත්‍රස්ත ප්‍රහාරයේ මහ මොළකරු ලෙස සැළකෙන ජාතික තවුහිත් ජමාත් සංවිධානයේ නායක සහරාන් හෂීම්ගේ බිරිඳ වන අබ්දුල් කාදර් ෆාතිමා සාදියාගෙන් කල්මුණේ මහේස්ත්‍රාත් අධිකරණයේදී සාක්ෂි විමසා තිබෙනවා.\nඒ, අපරාධ පරීක්ෂණ දෙපාර්තමේන්තුව ඊයේ ඇය කල්මුණේ මහේස්ත්‍රාත් අයි.එන්. රිෂ්වාන් හමුවට ඉදිරිපත්  කළ අවස්ථාවේදියි.\nඑහිදි ඇයගෙන් සයින්දමරුදු ප්‍රදේශයේ සිදුවූ පිපිරීම සම්බන්ධයෙන් සාක්ෂි සටහන් කරගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඇය මේ වනවිට අපරාධ පරීක්ෂණ දෙපාර්තමේන්තුව භාරයේ පසුවනවා.",
       "URL": "https://www.hirunews.lk/219184/සහරාන්ගේ-බිරිඳගෙන්-සාක්ෂි-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=3279"
}