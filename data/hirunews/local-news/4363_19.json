{
       "Source": "hirunews",
       "Timestamp": "Saturday, 19 August 2017 - 14:21",
       "Headline": "බොරලැස්ගමුවේදී මෝටර් රථයක් විදුලි කණුවක ගැටී 4  දෙනෙකුට තුවාල",
       "News Content": "බොරලැස්ගමුව - පිල්ලෑව විහාරස්ථානය අසළ දී මෝටර් රථයක් විදුලි කණුවක ගැටී සිදුවූ අනතුරකින් පුද්ගලයන් 4 දෙනෙකු තුවාල ලැබුවා.\nකොළඹ සිට බොරලැස්ගමුව දෙසට ධාවනය වූ මෝටර් රථයක් අද අලූයම මෙලෙස අනතුරට ලක්වූ අතර, පොලීසිය සඳහන් කළේ අධික වේගයෙන් පැමිණි මෝටර් රථය දකුණු මංතීරුවෙන් ඉවතට පැන විදුලි කණුවේ  ගැටී මෙම අනතුර සිදුව ඇති බවයි.\nතුවාල ලැබූ පුද්ගලයින් දෙදෙනෙකු කළුබෝවිල ශික්ෂණ රෝහලටත්, තවත් දෙදෙනෙකු කොළඹ ජාතික රෝහලටත් ඇතුළත් කර තිබෙනවා.\nඉන් එක් පුද්ගලයෙකුගේ තත්ත්වය බරපතල බවයි පොලීසිය සඳහන් කළේ.",
       "URL": "https://www.hirunews.lk/168843/බොරලැස්ගමුවේදී-මෝටර්-රථයක්-විදුලි-කණුවක-ගැටී-4-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4363"
}