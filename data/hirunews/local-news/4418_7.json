{
       "Source": "hirunews",
       "Timestamp": "Monday, 17 July 2017 - 9:17",
       "Headline": "පොලිසිය හා අධිකරණය මගහරිමන් සිටි අයෙක් යට ඇදුමෙන් පොලිසියට",
       "News Content": "අනුරාධපුර නගරයේදී ත්‍රීරෝද රථ රියදුරෙකු කඩුවකින් කපාකොටා මරාදැමීම සම්බන්ධයෙන් අනුරාධපුර මහාධිකරණයේ විභාගවන නඩුවක විත්තිකරුවකු වන \"පොම්පේ\" යන අන්වර්ථ නාමයෙන් හදුන්වන පුද්ගයා  මාස දෙකකට ආසන්න කාලයක් පොලිසිය හා අධිකරණය මගහරිමන් සිට යට ඇදුමෙන්  අනුරාධපුර මූලස්ථාන පොලිසියට පැමිණ භාරවීමෙන් අනතුරුව අත්අඩංගුවට ගෙන තිබෙනවා.\nත්‍රීරෝද රථ රියදුරා ඝාතන නඩුවේ ප්‍රධාන විත්තිකරුවන \"සුදුපුතා\" ඊට සම්බන්ධ \"චබ්බා\" හා \"පොම්පේ\" යන අන්වර්ථ නාමයෙන් හදුන්වන විත්තිකරුවන් තිදෙනා මාස දෙකකට ආසන්න කාලයක් අධිකරණය මගහරිමින් සැගවී සිටිම නිසා අනුරාධපුර මහාධිකරණය මගින් ඔවුන්ව වහාම අත්අඩංගුවට ගෙන අධිකරණයට ඉදිරිපත් කරන ලෙස නියෝග කරමින් විවෘත වරෙන්තු නිකුත්කර තිබුනා.\nපසුගිය(13) වනදා \"සුදුපුතා\" හා \"චබ්බා\" මහනුවර ප්‍රදේශයේ සැගවී සිටියදී අනුරාධපුර මූලස්ථාන පොලිසියේ විශේෂ විමර්ශන අංශය මගින් අත්අඩංගුවට ගනු ලැබුවත් \"පොම්පේ\" නැමත්තා අත්අඩංගුවට ගැනීමට නොහැකි වී තිබුනා.\nපෙරේදා(15) සවස යට ඇදුමෙන් සැරසුනු \"පොම්පේ\" නැමත්තා තනිවම මූලස්ථාන පොලිසියට පැමිණ බාරවූ අතර ඔහු යට ඇදුමෙන් සැරසි පොලිසියට පැමිණිම පොලිස් නිළධාරින්ට මහත් ප්‍රහේළිකාවක් වුනා.\nඅනුරාධපුරයේ \"චන්ඩියෙකු\" වශයෙන් හඳුන්වන  මෙම පුද්ගලයාට කිසිවෙකු පහරදී කලිසම ගලවා ගත්තේද එසේත් නැත්නම් ඔහු මානසික රෝගයකින් පෙලෙන බව ඇගවීමට යට ඇදුමෙන් පොලිසියට පැමිණියේද යන්න පිළිබදව පොලිසියට සැකමතුවී තිබෙනවා.\nවරෙන්තුවලට අත්අඩංගුවටගත් සුදුපුතා හා චබ්බා අනුරාධපුර මහාධිකරණය හමුවට ඉදිරිපත් කිරීමෙන් පසුව දින නියමයක් නොමැතිව රත්ෂිත බන්ධනාගාර ගත කෙරුනා.",
       "URL": "https://www.hirunews.lk/166050/පොලිසිය-හා-අධිකරණය-මගහරිමන්-සිටි-අයෙක්-යට-ඇදුමෙන්-පොලිසියට",
       "Category": "Local News",
       "Parent URL": "https://www.hirunews.lk/local-news.php?pageID=4418"
}