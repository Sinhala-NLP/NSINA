{
       "Source": "hirunews",
       "Timestamp": "Saturday, 06 July 2019 - 16:21",
       "Headline": "මුදල් සහ රන් භාණ්ඩ සොරා ගත් පුද්ගලයෙකු වැලිමඩදී අත්අඩංගුවට",
       "News Content": "නිවසකින් මුදල් හා රන් භාණ්ඩ සොරා ගත් පුද්ගලයෙකු වැලිමඩ ප්‍රදේශයේදී අත්අඩංගුවට ගෙන තිබෙනවා.\nකැළණිය - පට්ටිවිල - ගෝනවල ප්‍රදේශයේ නිවසකින් රුපියල් හතලිස් තුන්ලක්ෂ 63,000 ක් වටිනා රන් භාණ්ඩ සොරා ගත් සිද්ධියක් සම්බන්ධයෙන් කැළණිය පොලීසියට ලද පැමිණිල්ලක් අනුව, සිදුකළ විමර්ශනයකදී මෙම සැකකරු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසොරා ගන්නා ලද රන් මාල 7 ක්, පෙන්ඩන්ට් 6 ක්, රන් මුදු 6 ක්, කරාබු යුගල 8 ක් සහ පංචායුධ 2 ක් සැකකරු සතුව තිබී පොලීසිය භාරයට ගෙන තිබෙනවා.\nපොලීසිය භාරයට ගත් එම රන් භාණ්ඩවල බර පවුම් 62 කට ආසන්න බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/219776/මුදල්-සහ-රන්-භාණ්ඩ-සොරා-ගත්-පුද්ගලයෙකු-වැලිමඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3263"
}