{
       "Source": "hirunews",
       "Timestamp": "Wednesday, 13 April 2016 - 6:58",
       "Headline": "UPDATE: පුණ්‍ය කාලය අපරභාග 1.24 ට ඇරඹේ",
       "News Content": "සිංහල හා දෙමළ අලූත් අවුරුද්ද උදාවීම සඳහා තවත් ඇත්තේ හෝරා 08 කට ආසන්න කාලයක්.\nඅපරභාග 1.24 ට පුණ්‍ය කාලය ආරම්භ වන අතර එය හෙට (14)පූර්වභාග 2.12 ට අවසන් වනු ඇති.\nසූර්යා මීන රාශියෙන් මේෂ රාශියට සංක්‍රමණය වීමේ කාලය හෙවත් සංක්‍රාන්ති සමය ලෙස ද මෙය හඳුන්වනවා.\nසියලූ වැඩ අවසන් කර ආගමික වතාවත්වල නිරතවීම මෙම කාලය තුළ යෝග්‍ය බවයි ජ්‍යොතිශයේ දැක්වෙන්නේ.\nඅලූත් අවුරුදු උදාව සිදුවන්නේ අද අපරභාග 7.48 ටයි.\nඅලූත් අවුරුද්දේ ආහාර පිසීමේ නැකත අපරභාග 8.06 ට යෙදී තිබෙනවා.\nළා කොළ පැහැති වස්ත්‍රාභරණයෙන් සැරසී දකුණු දිශාව බලා ලිප් බැඳ ගිනි මොලවා එළකිරි මිශ්‍ර කිරි බතක්ද මුං ඇට මිශ්‍ර කැවිලි වර්ගයක් පිළියෙල කර ගැනීම යෝග්‍ය බවයි නැකත් චාරිත්‍රවල දැක්වෙන්නේ.\nවැඩ ඇල්ලීම ගණුදෙනු කිරීම සහ ආහාර අනුභව නැකත යෙදී ඇත්තේ අපරභාග 8.54 ටයි.\nඅලූත් අවුරුද්දේ හිසතෙල් ගෑමේ නැකත අප්‍රේල් මස 16 වැනිදා පූර්වභාග 10.41 ට යෙදී තිබෙනවා.\nඅලූත් අවුරුද්දේ රැකී රක්ෂා සඳහා පිටත්ව යාමේ නැකත යෙදී ඇත්තේ අප්‍රේල් 18 වන සඳුදා පූර්වභාග 06.27 ටයි.\nමේ අතර සිංහල හා දෙමළ අලූත් අවුරුද්ද නිමිත්තෙන් රුහුණු කතරගම මහා දේවාලයේ කිරි ඉතිරවීමේ මංගල්‍යය අද උදෑසන 10.30 ට සිදුකෙරුණේ ප්‍රධාන පූජාවෙන් අනතුරුවයි.\nචාරිත්‍රානුකූලව පරන අවුරුද්දේ නැකතට අනුව දේවාලය ඉදිරිපිටදී කිරි ඉතිරවීමේ මංගල්‍යයෙන් අනතුරුව හෙට සවස් වරුව දක්වා දේවාලය වසා තැබෙන බවයි කතරගම හිරු වාර්තාකරු කේ ඩි දේවප්‍රිය සඳහන් කළේ.\n----------------------------------------------------------------------------\nසිංහල සහ දෙමළ අලුත් අවුරුද්ද අද (13)උදාවනවා.\nපුණ්‍ය කාලය ආරම්භ වන්නේ පස්වරු 1.24ටයි.\nඊට පෙර කා බී සියලු වැඩ අත්හැර පුණ්‍ය කාලයේ පළමු කොටසේදී ආගමික වතාවත්වල යෙදිය යුතු බව නැකැත් සීට්ටුවේ සඳහන්.\nසිංහල සහ දෙමළ අලුත් අවුරුද්දේදී චාරිත්‍ර ඉටුකිරීම සඳහා නැකැත් යෙදී ඇත්තේ පුණ්‍ය කාලයේ අපර කොටසේදීයි.\nඅලුත් අවුරුද්ද උදාව පස්වරු 07.48ට යෙදී තිබෙනවා.\nආහාර පිසීමේ නැකත උදාවන්නේ පස්වරු 8.06ටයි.\nඑම අවස්ථාවේදී කොළ පැහැති වස්ත්‍රාභරණයෙන් සැරසී දකුණු දිශාව බලා ලිප් බැඳ ගිනි මොලවා ගිතෙල් මිශ්‍ර කිරිබතක් ද මුං මිශ්‍ර කැවිලි වර්ගයක් ද පිළියෙළ කරගත යුතු බව නැකැත් සීට්ටුවේ සඳහන්.\n8.54ට කොළ පැහැති වස්ත්‍රාභරණයෙන් සැරසී දකුණු දිශාව බලා ආහාර අනුභවයල ගනුදෙනු සහ වැඩඇල්ලීම කළ යුතු වනවා.\nඋදාවන සිංහල - දෙමළ අලූත් අවුරුද්ද වාද භේද නොමැති සමගිය පිරුණු රටක් ලෙස සැමරීමට ශක්තිය ලැබේවායී අලූත් අවුරුද්ද වෙනුවෙන් සුබ පැතුම් පණිවුඩයක් නිකුත් කරමින් ජනාධිපති මෛත්‍රීපාල සිරිසේන පවසනවා.\nජනාධිපතිවරයා සිය සුබ පැතුම් පණිවුඩය මගින් පෙන්වා දෙන්නේ එම අරමුණ වෙනුවෙන් සියලූ දෙනා එක් රටක් ලෙස නැගී සිටිය යුතු බවයි.\nරජය මුල පුරන ලද මතින් තොර රටක් ගොඩනැගීමේ ක්‍රියාදාමයට සක්‍රීයව දායක වීමට මෙම අලූත් අවුරුද්ද යොදාගන්නා ලෙසටයි ලබන්නා වූ අලූත් අවුරුද්දට සුබ පැතුම් එක් කරමින් ජනාධිපතිවරයා සඳහන් කළේ.\nප්‍රජාතන්ත්‍රවාදයට ගරු කරන මානව ගරුත්වය සුරකින සංස්කෘතිකත්වය අගයන එක්සත් ජනතාවක් ලෙස උදාවන සිංහල දෙමළ අලූත් අවුරුද්ද සැමරීමට හැකිවීම ලක්වාසී සියලූදෙනා ලද භාග්‍යයක් බව අග්‍රාමාත්‍ය රනිල් වික්‍රමසිංහ පවසනවා.\nසිංහල දෙමළ අලූත් අවුරුද්ද වෙනුවෙන් සුබපැතුම් පණිවුඩයක් නිකුත් කරමින් අග්‍රාමාත්‍යවරයා පෙන්වා දෙන්නේ නිදහසේ අවුරුද්ද සැමරිය හැකි පරිසරයක් රට තුළ ගොඩනැංවී ඇති බවයි.\nහිටපු ජනාධිපති මහින්ද රාජපක්ෂද උදාවන සිංහල දෙමළ අලූත් අවුරුද්ද වෙනුවෙන් සුබපැතුම් එක් කර තිබෙනවා.\nඔහු කියා සිටියේ වෙඩි හඩ නොඇසෙනා රටක අලූත් අවුරුද්ද සැමරීමට ලැබීම සියලූ දෙනා ලද භාග්‍යයක් බවයි.\nමේ අතර අලූත් අවුරුද්දේ නව සමාජ ගමනක් සඳහා ජනතා බලයක් ගොඩනැගීමට අධිෂ්ඨාන කරගත යුතු බව අලූත් අවුරුද්ද වෙනුවෙන් සුබපැතුම් පණිවුඩයක් නිකුත් කරමින් ජනතා විමුක්ති පෙරමුණ සඳහන් කළා.",
       "URL": "https://www.hirunews.lk/130744/update-පුණ්‍ය-කාලය-අපරභාග-1-24-ට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5091"
}