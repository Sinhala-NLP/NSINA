{
       "Source": "hirunews",
       "Timestamp": "Thursday, 16 February 2017 - 12:57",
       "Headline": "තවත් රාජ්‍ය ආයතන 5 ක් කෝප් හමුවට",
       "News Content": "තවත් රාජ්‍ය ආයතන 5 ක ප්‍රධානීන් ලබන සතියේ පොදු ව්‍යාපාර පිළිබඳ කාරක සභාව හෙවත් කෝප් කමිටුව හමුවට කැඳවීමට නියමිතයි.\nඑහි සභාපති ජනතා විමුක්ති පෙරමුණු පාර්ලිමේන්තු මන්ත්‍රී සුනිල් හඳුන්නෙත්ති හිරු ප්‍රවෘත්ති අංශය කළ විමසීමකදී සඳහන් කළේ විශ්වවිද්‍යාල ප්‍රතිපාදන කොමිෂන් සභාව සහ රාජ්‍ය මාධ්‍ය ආයතන ඇතුලූ තවත් ආයතන කිහිපයක ප්‍රධානින් පස්දෙනෙකු මෙලෙස කැඳවීමට තීරණය කළ බවයි.\nමේ මස 21, 22 සහ 23 යන දින තුනේදී මොවුන් කෝප් කමිටුව හමුවේ පෙනී සිටීමට නියමිතයි.\nමේ අතර රාජ්‍ය ආයතන 15 ක් සම්බන්ධයෙන් කෝප් කමිටුව පසුගියදා එහි සභාපති පාර්ලිමේන්තු මන්ත්‍රී සුනිල් හඳුන්නෙත්ති විසින් පාර්ලිමේන්තුවට ඉදිරිපත් කළා.\nඑමඟින් අනාවරණය කෙරුණේ ගතවූ වසර තුන තුළ අදාළ ආයතන 15 හි කෝටි 11 000 කට අධික අලාභයක් සිදුව ඇති බවයි.",
       "URL": "https://www.hirunews.lk/154625/තවත්-රාජ්‍ය-ආයතන-5-ක්-කෝප්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4659"
}