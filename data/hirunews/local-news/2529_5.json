{
       "Source": "hirunews",
       "Timestamp": "Monday, 10 August 2020 - 13:00",
       "Headline": "වන අලි ප්‍රහාරයකින් එක්දරු පියෙකු ජීවිතක්ෂයට",
       "News Content": "ආනමඩුව - මහකුබුක්කඩවල - කොහොඹගස් වැව ප්‍රදේශයේදී පුද්ගලයෙකු වනඅලි ප්‍රහාරයකට ලක්ව මියෙගාස් තිබෙනවා.\nමෙම පුද්ගලයා අද අලුයම රැකියාවට යමින් සිටියදී මෙලෙස වන අලි ප්‍රහාරයට ලක්ව ඇති අතර සිද්ධියෙන් මියගොස් ඇත්තේ මුන්දලම ප්‍රදේශයේ පදිංචි 40 හැවිරිදි එක්දරු පියෙක්.\nඑමෙන්ම වන අලි ප්‍රහාරයට ලක්ව මෙම පුද්ගලයා මියගිය ස්ථානයට පැමිණ ප්‍රදේශවාසීන් පෙරවරුවේ විරෝධතාවයක ද නිරත වුණා.\nප්‍රදේශවාසීන් පවසන්නේ මාස කිහිපයක් ඇතුළත ප්‍රදේශයේ වන අලි ප්‍රහාරයන්ට ලක්ව හය දෙනෙකු පමණ ජිවිතක්ෂයට පත්ව තවත් 20 දෙනෙකු පමණ තුවාල ලබා ඇති බවයි.\nමේ අතර, කුරුණෑගල මහව - අඹන්පොල ප්‍රාදේශීය ලේකම් කොට්ඨාශයේ ගල්ගමුව, අබකොළ වැව ඇතුළු ප්‍රදේශ කිහිපයක වගාබිම් රැසක් වන අලි විනාශ කර ඇති බවට ගොවීන් චෝදනා කරනවා.",
       "URL": "https://www.hirunews.lk/247494/වන-අලි-ප්‍රහාරයකින්-එක්දරු-පියෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2529"
}