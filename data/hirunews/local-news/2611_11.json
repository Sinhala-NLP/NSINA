{
       "Source": "hirunews",
       "Timestamp": "Saturday, 04 July 2020 - 12:29",
       "Headline": "හිරු ධර්ම ප්‍රදීපය ඓතිහාසික බුද්ධංගල ආරණ්‍ය සේනාසනයේදී සාර්ථකව",
       "News Content": "අදට යෙදෙන ඇසළ පුර පසලොස්වක පොහෝ දිනය නිමිත්තෙන් ඓතිහාසික බුද්ධංගල ආරණ්‍ය සේනාසනය කේන්ද්‍ර කර ගනිමින් හිරු ධර්ම ප්‍රදීපය වැඩසටහන මේ වන විට ක්‍රියාත්මක වනවා.\nඋදෑසන 06.00 ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්මප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදු කළේ ඓතිහාසික බුද්ධංගල ආරාණ්‍ය සේනාසනාධිකාරි රාජකීය පණ්ඩිත ශාස්ත්‍රපති පූජ්‍ය දීඝවාපියේ සුසීම හිමියන් විසින්. උදෑසන 07.30ට පෝදා ධර්ම දේශනය  පූජ්‍ය පිටිගල ධම්ම විනීත හිමියන් විසින් සිදුකරනු ලැබුවා.\nමීට අමතරව, විශේෂ ධර්ම සාකච්ඡවක්ද පෙරවරු 08.30 සිට 10.00 දක්වා පැවැත්වුණා.\nඒ රාජකීය පණ්ඩිත පූජ්‍ය වතුරුවිල සිරිසුජාත හිමියන්, පේරාදෙණිය විශ්වවිද්‍යාලයේ මහාචාර්ය මහින්ද හේරත් සහ වෛද්‍ය ආසිරි නිලංග යන අයගේ සහභාගිත්වයෙන්.",
       "URL": "https://www.hirunews.lk/244660/හිරු-ධර්ම-ප්‍රදීපය-ඓතිහාසික-බුද්ධංගල-ආරණ්‍ය-සේනාසනයේදී-සාර්ථකව",
       "Category": "Local News",
       "Parent URL": "https://www.hirunews.lk/local-news.php?pageID=2611"
}