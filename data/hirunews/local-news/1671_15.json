{
       "Source": "hirunews",
       "Timestamp": "Friday, 24 September 2021 - 14:26",
       "Headline": "පොහොර නො මැති වීමෙන් වැලිමඩ අර්තාපල් ගොවීන් අසිරුතාවක (වීඩියෝ)",
       "News Content": "තම වගාවන්ට අවශ්‍ය පොහොර නො මැති වීම හේතුවෙන් වැලිමඩ ප්‍රදේශයේ අර්තාපල් ගොවීන් දැඩි අසිරුතාවකට පත්ව තිබෙනවා.\nඔවුන් බලධාරීන්ගෙන් ඉල්ලා සිටින්නේ, මේ සම්බන්ධයෙන් අවධානය යොමුකර කඩිනමින් විසඳුමක් ලබා දෙන ලෙසයි.\nවැලිමඩ, ඌව පරණගම, කැප්පෙටිපොළ, බොරලන්ද ආදී ප්‍රදේශවල යල කන්නයේ දී අවශ්‍ය බීජ ලබා ගැනීම සඳහා හෙක්ටයාර් 1200ක පමණ අර්තාපල් වගා කිරීමට නියමිත ව තිබෙනවා.\nමහ කන්නයේ දේශීය අර්තාපල් සිටුවීම ආරම්භව ඇතත් ගොවීන් පවසන්නේ, වගාවට අවශ්‍ය රසායනික පොහොර නො මැතිව බිම් සකසා බලා සිටීමට තමන්ට සිදු ව ඇති බවයි.",
       "URL": "https://www.hirunews.lk/283114/පොහොර-නො-මැති-වීමෙන්-වැලිමඩ-අර්තාපල්-ගොවීන්-අසිරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1671"
}