{
       "Source": "hirunews",
       "Timestamp": "Saturday, 05 December 2020 - 19:27",
       "Headline": "රුසියාව එන්නත බෙදා හැරීම ඇරඹේ - ශ්‍රී ලංකාවට ලබා ගැනීම ගැනත් සාකච්ඡා (වීඩියෝ)",
       "News Content": "රුසියාව නිපදවූ කොවිඩ් 19 එන්නත, ස්පුට්නික් 05, එරට සායන 70 ක් ඔස්සේ බෙදා හැරීම අද ආරම්භ වුණා.\nඒ රුසියානු වැසියන්ට මහා පරිමාණ වශයෙන් කොරෝනා එන්නත් ලබාදීම සඳහා ජනපති ව්ලැදිමීර් පූටින් නියෝගයක් නිකුත් කිරීමෙන් අනතුරුවයි.\nරුසියානු කොවිඩ් 19 එන්නත නම් කර ඇත්තේ සෝවියට් යුගයේ රුසියානු චන්ද්‍රිකා පෙළ සිහි ගන්වමින්.\nමේ අතර, ඇමෙරිකානු ෆයිසර් සහ ජර්මානු බයෝ එන්ටෙක් ඖෂධ නිෂ්පාදන සමාගම් විසින් නිපදවනු ලැබූ කොවිඩ් 19 එන්නතට මැදපෙරදිග බහරේන රාජ්‍යය විසින් ද අනුමැතිය ලබාදී තිබෙනවා.\nබ්‍රිතාන්‍ය හැරුණු කොට එම එන්නත හදිසි භාවිතයක් ලෙස යොදා ගැනීම සඳහා අනුමැතිය ලබාදුන් දෙවන රට වන්නේ බහරේනයයි.\nබහරේනය මීට පෙර චීන සිනොෆාම් කොවිඩ් 19 එන්නත තම සෞඛ්‍ය සේවකයන්ට ලබාදීම සඳහා අනුමැතිය ලබා දුන්නා.",
       "URL": "https://www.hirunews.lk/256378/රුසියාව-එන්නත-බෙදා-හැරීම-ඇරඹේ-ශ්‍රී-ලංකාවට-ලබා-ගැනීම-ගැනත්-සාකච්ඡා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2293"
}