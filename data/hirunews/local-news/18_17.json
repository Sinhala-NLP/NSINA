{
       "Source": "hirunews",
       "Timestamp": "Wednesday, 20 September 2023 - 11:39",
       "Headline": "බංගලාදේශ ආරක්ෂක සේවා විද්‍යාලයේ නිලධාරීන් පිරිසක් මෙරට නාවික හමුදා මාණ්ඩලික ප්‍රධානී හමුවෙයි",
       "News Content": "බංගලාදේශ ආරක්ෂක සේවා අණ හා මාණ්ඩලික විද්‍යාලයේ මාණ්ඩලික පාඨමාලාව හදාරනු ලබන නිලධාරීන් කණ්ඩායමක් ඊයේ (19) මෙරට නාවික හමුදා මාණ්ඩලික ප්‍රධානී ර්ෆියර් අද්මිරාල් ජයන්ත කුලරත්න හමු වී තිබෙනවා.\nඅදාළ කණ්ඩායම නාවික හමුදා මුලස්ථානයේ සංචාරයක නිරත වන අවස්ථාවේදී මෙම හමුවීම සිදු වූ බවයි වාර්තා වන්නේ.\nඔවුන් මෙම වසරේ සැප්තැම්බර් 16 වන දා සිට අනිද්දා (22) දක්වා මෙරට අධ්‍යයන සංචාරයේ යෙදීමට නියමිතයි.\nමේ අනුව මේ නිලධාරි කණ්ඩායමේ ප්‍රධානීවරයා සහ මෙරට නාවික හමුදා ප්‍රධානීවරයා අතර සුහද සාකච්ජාවක් සිදු වී ඇති අතර දෙපාර්ශවය සමරු තිලිණ හුවමාරුවක්ද සිදු කර තිබෙනවා.",
       "URL": "https://www.hirunews.lk/348836/බංගලාදේශ-ආරක්ෂක-සේවා-විද්‍යාලයේ-නිලධාරීන්-පිරිසක්-මෙරට-නාවික-හමුදා-මාණ්ඩලික-ප්‍රධානී-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=18"
}