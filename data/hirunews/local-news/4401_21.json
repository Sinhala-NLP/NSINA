{
       "Source": "hirunews",
       "Timestamp": "Wednesday, 26 July 2017 - 16:52",
       "Headline": "එල්.ටී.ටී.ඊ.සංවිධානයට ළමයින් සැපයූ අයෙකුට අධිකරණයෙන් ලැබුන නියෝගය (ඡායාරූප)",
       "News Content": "යුද සමයේදී එල්.ටී.ටී.ඊ සංවිධානයට බලහත්කාරයෙන් ළමයින් පැහැරගෙන ගොස් බඳවා ගැනීම හා දියණියද එල්.ටී.ටී. සංවිධානයට බලහත් කාරයෙන් රැගෙන ගොස් බඳවා ගැනීම යන චෝදනාවන්වලට වැරදිකරුවෙකු වූ හිටපු කොටි සාමාජිකයෙකුට වව්නියාව මහාධිකරණ විනිසුරු බාලෙන්ද්‍රන් ශෂි මහේද්‍රන් විසින් ජීවිතාන්තය දක්වා සිර දඩුවම් ඊයේ (25) නියම කළා.\n2008 වසරේදී අදාල කේ. දාසන් නැමති සැකකරු අවස්ථා කිහිපයකදී ළමුන් බලහත් කාරයෙන් පැහැරගෙන ගිය බවට පොලීසියට පැමිණිළි ලැබුනද අදාල සැකකරු එවකට කොටිසංවිධානයේ සිටි හෙයින් අත්අඩංගුවට ගැනීමට නොහැකි වී ඇති අතර 2009 වසරේ අවසන් යුද කාලයේදී සැකකරුගේම දියණියද කොටි සංවිධානයට බලහත් කාරයෙන් රැගෙන ගොස් බඳවා ඇති බවට සැකකරුගේ ඥාතීන් විසින් කිලිනොච්චිය පොලීසියට පැමිණිළි කොට තිබුණා.\nපසුව යුද්දය නිමා වීමෙන් පසුව අදාල සැකකරු ආරක්ෂක අංශ වෙතට භාර වී පුනරුත්තාපනය වී නැවත කිලිනොච්චියේ පිහිටි නිවසට ගිය පසු පවුලේ අය විසින් ලබා දුන් පැමිණිල්ලට අනුව කිලිනොච්චිය පොලීසිය විසින් අත්අඩංගුවට ගෙන කිලිනොච්චිය අධිකරණයට ඉදිරිපත් කළා.\nඅනතුරුව කිලිනොච්චිය අධිකරණය විසින් වව්නියාව මහාධිකරණය වෙතට අදාල නඩුව යොමු කිරීමෙන් පසව අදාල සියලු චෝදනා වලට ඔහු වැරදි කරු වීම නිසා මහාධිකරණ විනිසුරු බාලෙන්ද්‍රන් ශෂි මහේනද්‍රන් විසින් සැකකාර කේ. දාසන් නැමත්තාට ජීවිතාන්තය දක්වා සිර දඩුවම් නියම කළා.",
       "URL": "https://www.hirunews.lk/166841/එල්-ටී-ඊ-සංවිධානයට-ළමයින්-සැපයූ-අයෙකුට-අධිකරණයෙන්-ලැබුන-නියෝගය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4401"
}