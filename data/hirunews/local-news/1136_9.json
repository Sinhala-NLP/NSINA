{
       "Source": "hirunews",
       "Timestamp": "Saturday, 28 May 2022 - 22:47",
       "Headline": "කෑගල්ල හිටපු SSP රඹුක්කන වෙඩි තැබීම සිදුවූ ස්ථානයට",
       "News Content": "ඉන්ධන ඉල්ලා රඹුක්කන පැවති උද්ඝෝෂණය අතරතුර ඇතිවූ උණුසුම් තත්ත්වයේදී වෙඩි තැබීමට අණ කළ සහ වෙඩි තැබීම් සිදු කිරීම සම්බන්ධයෙන් රක්ෂිත බන්ධනාගාර ගත කර සිටින කෑගල්ල හිටපු පොලිස් අධිකාරීවරයා සහ පොලිස් කොස්තාපල්වරු තිදෙනා අදාළ සිදුවීම සිදු වූ ස්ථානයට ගෙන ගොස් අපරාධ පරීක්ෂණ දෙපාර්තමේන්තුව ස්ථානීය පරීක්ෂණයක් සිදු කර තිබෙනවා.\nමේ අතර පාර්ලිමේන්තු මන්ත්‍රී අමරකීර්ති අතුකෝරල සහ ඔහුගේ ආරක්ෂක නිලධාරීයා ඝාතනයට අදාළව තවත්\nසැකකරුවෙකු නිට්ටඹුව ප්‍රදේශයේදී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 37 හැවිරිදි ත්‍රිරෝදරථ රියදුරෙකු වන අතර සමෘද්ධි සංවර්ධන නිලධාරියෙකු වන ඔහුගේ සොහොයුරා ද මෙම සිද්ධියට අදාළව දැනට අත්අඩංගුවේ පසුවන අයෙක්.\nමේ අතර පසුගිය 9 වැනිදා රට තුළ ඇතිවූ ප්‍රචන්ඩකාරී සිදුවීම් සම්බන්ධයෙන් සැකකරුවන් 2027 දෙනෙකු මේ වනවිට අත්අඩංගුවට ගෙන තිබෙනවා.",
       "URL": "https://www.hirunews.lk/305558/කෑගල්ල-හිටපු-ssp-රඹුක්කන-වෙඩි-තැබීම-සිදුවූ-ස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=1136"
}