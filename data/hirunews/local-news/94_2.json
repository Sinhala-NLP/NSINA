{
       "Source": "hirunews",
       "Timestamp": "Wednesday, 16 August 2023 - 14:53",
       "Headline": "රේගුවේ රඳවා තිබූ වාහන මුදා හරී",
       "News Content": "මේ වන විට රේගුවේ රඳවාගෙන ඇති පොදු වාහන කාණ්ඩයට අයත් වාහන නිදහස් කර ගැනීම සඳහා අවසර හිම්ව තිබෙනවා.\nමෙම අවසරය හිමිව ඇත්තේ ආනයනය තහනම් කාලයේ ආනයනය කොට රේගුවේ රඳවා තබා තිබෙන වාහන සම්බන්ධව බව මුදල් රාජ්‍ය අමාත්‍ය ආචාර්ය රංජිත් සියඹලාපිටිය පවසනවා.\nරේගුවේ මෙතෙක් රඳවා තිබෙන රේගු ප්‍රකාශන ලබා දී නොමැති වාහන, ආනයන අපනයන පාලක ජනරාල් වෙත කරුණු දැක්වීමෙන් අනතුරුව තොටුපළ තෙක් වටිනාකම (CIF Value) මත අයකෙරෙන 30%ක බද්දක් ගෙවා මුදා ගත හැකි බව මුදල් අමාත්‍යවරය සඳහන් කළා.\nඑමෙන්ම, කැළිකසළ ඉවත් කිරීමට යොදා ගන්නා ලොරි, ගිනි නිවන රථ වැනි විශේෂ කාර්ය සඳහා භාවිත වන රථ සඳහා ද අවසර හිමි වෙනවා.\nඅමාත්‍යවරයා වැඩිදුරටත් සඳහන් කළේ බස් රථ ආනයනය සඳහා අවසර ලබා දීම, මගී ප්‍රවාහන පහසුකම් ශක්තිමත් කිරීම සහ සංචාරක කර්මාන්තය ප්‍රවර්ධනය සඳහා ඉවහල් වන බවයි.\nඊයේ (15) පොදු ප්‍රවාහනය සඳහා යොදා ගන්නා බස් රථ, විශේෂ කාර්ය සඳහා අවශ්‍ය ලොරි, ට්‍රක් සහ බවුසර් රථ ආනයන සීමා ලිහිල් කරනු ලැබුවා.",
       "URL": "https://www.hirunews.lk/345012/රේගුවේ-රඳවා-තිබූ-වාහන-මුදා-හරී",
       "Category": "Local News",
       "Parent URL": "https://www.hirunews.lk/local-news.php?pageID=94"
}