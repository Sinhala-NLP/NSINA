{
       "Source": "hirunews",
       "Timestamp": "Thursday, 06 February 2020 - 7:55",
       "Headline": "ගල්කිස්ස සමාජශාලාවේ ඝාතනයට තවත් සිව්දෙනෙකු අත්අඩංගුවට",
       "News Content": "ගල්කිස්ස සේරම් පාරේ පිහිටි රාත්‍රී සමාජශාලාවක ඇතිවූ ගැටුමෙන් පසු පුද්ගලයෙකු ඝාතනය කිරීමේ සිද්ධියට සම්බන්ධ තවත් හතරදෙනෙකු ඝාතනය සඳහා යොදාගත් පිහියද සමඟ අත්අඩංගුවට ගෙන තිබෙනවා.\nඊයේ මෙලෙස අත්අඩංගුවට ගෙන ඇත්තේ අවුරුදු 20 ත් 48 ත් අතර වයස්වල පසුවන ගල්කිස්ස සහ දෙහිවල ප්‍රදේශවල පදිංචිකරුවන්.\nමේ වනවිට සිද්ධිය සම්බන්ධයෙන් පුද්ගලයින් හයදෙනෙකු අත්අඩංගුවට ගෙන තිබෙනවා.\nමියගිය පුද්ගලයා ඇතුලූ පිරිසක් රාත්‍රී සමාජශාලාවේ නර්තනයේ යෙදෙන අතරතුර කාන්තාවක් මුල් කරගනිමින් තවත් පිරිසක්  සමඟ ඇතිවූ බහින්බස්වීමක් දුරදිගයාම නිසා ගැටුමක් හටගෙන තිබුණේ පසුගිය 3 වනදායි.\nඑහිදී 31 හැවිරිදි මොරටුව - හොරෙයිතුඩුව ප්‍රදේශයේ පදිංචි පුද්ගලයෙකු මියගිය අතර, තවත් දෙදෙනෙකු තුවාල ලැබුවා.",
       "URL": "https://www.hirunews.lk/233810/ගල්කිස්ස-සමාජශාලාවේ-ඝාතනයට-තවත්-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2916"
}