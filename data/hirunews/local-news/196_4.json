{
       "Source": "hirunews",
       "Timestamp": "Monday, 10 July 2023 - 17:53",
       "Headline": "අණ නොතකා ධාවනය කළ ඩිපෙන්ඩර් තරුණියන් පොලිස් අත්අඩංගුවට",
       "News Content": "මරදාන ඩීන්ස් පාර ප්‍රදේශයේදී ඉතා අපරික්ෂාකාරි ලෙස ධාවනය වු ඩිපේන්ඩර් රථයක් නැවැත්වීමට මරදාන පොලීසියේ නිළධාරීන් සංඥා කළ නමුත් එම රථය පොලිස් අණ නොතකා ඉදිරියටම ධාවනය වී තිබෙනවා.\nමෙම සිද්ධය පිළිබදව වහාම මරදාන පොලිස් රථවාහන අංශය රථයේ ලියාපදිංචි අංකය සමග පොලිස් මෙහෙයුම් මැදිරිය දැනුවත් කර ඇති අතර ඒ පණිවිඩය ඔස්සේ ටෙක්නිකල් හංදිය, කැලෑපොල ආදි ස්ථාන දෙකකදී ද එම රථය නවත්වන ලෙස පොලීසිය සංඥා කළත් එය නොකඩවා ඉදිරියට ධාවන කර ඇති නිසා පොලිස් රථවාහන අංශයේ නිළධාරීන් රථය හඹාගෙන ගොස් ට්‍රිපොලි ක්‍රීඩාංගණය අසලදී එම ඩිපෙන්ඩර් රථය නවතා ගැනීමට හැකි වු බව මරදාන පොලිසීයේ උසස් නිළධාරියෙකු හිරු ප්‍රවෘත්ති වෙත ප්‍රකාශ කළා.\nඑහිදී රථය පැදවූ 19 හැවිරිදි තරුණිය පොලීසිය හා බහින්බස් වීමක්ද සිදුවී ඇති අතර මෙම තරුණියන් තිදෙනා වයස අවුරුදු 19 සීමාවේ පසුවන කොළඹ අවට පදිංචි කාරියන් වන අතර ඔවුඒ ප්‍රසිද්ධ බාලිකා විද්‍යාලවල ඉගෙනුම ලැබු තරුණියන් බවද හෙළවී තිබෙනවා.\nඊයේ (09) මෙම සිදුවීම සිදුවී ඇති අතර අත්අඩංගුවට පත් සැකකාරියන් අධිකරණය ඉදිරිපත් කිරීමට නියමිතයි.",
       "URL": "https://www.hirunews.lk/340746/අණ-නොතකා-ධාවනය-කළ-ඩිපෙන්ඩර්-තරුණියන්-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=196"
}