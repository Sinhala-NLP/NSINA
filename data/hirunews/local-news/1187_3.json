{
       "Source": "hirunews",
       "Timestamp": "Friday, 06 May 2022 - 22:02",
       "Headline": "විරෝධතාකරුවන්ට මහ රෑත් පොලිසියෙන් කඳුලු ගෑස් (වීඩියෝ)",
       "News Content": "පැලවත්ත ජපන් මිත්‍රත්ව පාලම අසළින් පාර්ලිමේන්තුවට පිවිසෙන මාර්ගය ආසන්නයේ රැඳී සිටින විරෝධතාකරුවන් සහ ආරක්ෂක අංශ අතර අද පස්වරුවේ උණුසුම් තත්ත්වයක් යළි හටගෙන තිබෙනවා.\nබත්තරමුල්ල පොල්දූව මංසන්ධියේ පාර්ලිමේන්තු පිවිසුම අසළ විරෝධතාවයේ නිරතව සිටි අන්තර් විශ්වවිද්‍යාලයීය ශිෂ්‍ය බලමණ්ලයේ විරෝධතාකරුවන් විසුරුවා හැරීමට පොලිසිය අද දෙවන දිනටත් ජල හා කඳුළු ගෑස් ප්‍රහාර එල්ල කළා.\nකෙසේ වෙතත් පාර්ලිමේන්තුව ලබන 17 වනදා කල් තැබීමට ගත් තීරණයත් සමඟ විරෝධතාකරුවන් ද සිය විරෝධතාව එදින දක්වා තාවකාලිකව අත්හිටුවීමටයි තීරණය කළේ.",
       "URL": "https://www.hirunews.lk/303694/විරෝධතාකරුවන්ට-මහ-රෑත්-පොලිසියෙන්-කඳුලු-ගෑස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1187"
}