{
       "Source": "hirunews",
       "Timestamp": "Wednesday, 28 September 2022 - 15:48",
       "Headline": "ජනාධිපති පිලිපීනයේ මැනිලා නුවරට  (වීඩියෝ)",
       "News Content": "ජපානයේ දෙදින නිල සංචාරයක නිරත වූ ජනාධිපති රනිල් වික්‍රමසිංහ අද පස්වරුවේ පිලිපීනයේ මැනිලා අගනුවරට ළගා වීමට නියමිතයි.\nජනාධිපති මාධ්‍ය අංශය සඳහන් කළේ ජනාධිපතිවරයා එහිදී පිලිපීන ජනාධිපතිවරයා හමුවී ද්වීපාර්ශවික සාකච්ඡා පැවැත්වීමට ද නියමිත බවයි.\nඑමෙන්ම, මැනිලා නුවර ආරම්භ වන ආසියානු සංවර්ධන බැංකුවේ 55 වන පාලක මණ්ඩල රැස්වීමට ද ජනාධිපතිවරයා හෙට දිනයේදී එක්වනු ඇති.\nඑම රැස්වීමේ මුලසුන හිමිව ඇත්තේ ද ජනාධිපති රනිල් වික්‍රමසිංහට වීම විශේෂත්වයක්.",
       "URL": "https://www.hirunews.lk/316534/ජනාධිපති-පිලිපීනයේ-මැනිලා-නුවරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=838"
}