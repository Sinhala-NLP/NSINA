{
       "Source": "hirunews",
       "Timestamp": "Saturday, 13 August 2022 - 12:59",
       "Headline": "රාජ්‍ය සේවයේ ඵලදායිතාව වර්ධනයට මන්ත්‍රී නාමල්ගෙන් අගමැතිට යෝජනාවලියක්",
       "News Content": "වඩාත් ඵලදායී රාජ්‍ය සේවයක් ඇති කිරීම සඳහා වූ යෝජනාවක් අග්‍රාමාත්‍ය දිනේෂ් ගුණවර්ධන වෙත ඉදිරිපත් කිරීමට ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී නාමල් රාජපක්ෂ කටයුතු කර තිබෙනවා.\nඅදාළ යෝජනාවලිය ඉදිරිපත් කරමින් මන්ත්‍රීවරයා කියා සිටින්නේ රාජ්‍ය අංශයේ සේවයේ නියුතු ක්ෂේත්‍ර නිලධාරීන්, සතියේ දින 2ක් හෝ 3ක් කාර්යාලයෙන් බැහැරව තමාට භාර ප්‍රදේශවල ක්ෂේත්‍ර වැඩ කිරීමට ඉඩ ලබා දෙන්නේ නම් වඩාත් ඵලදායී ලෙස කටයුතු කළ හැකි බව නිරීක්ෂණය වී ඇති බවයි.\nඒ අනුව ඔහු වැඩිදුරටත් යෝජනා කර සිටින්නේ ක්ෂේත්‍ර නිලධාරීන් ලෙස සේවයේ නියුතු අයට තම ග්‍රාම නිලධාරී වසම්වල ම සේවය කිරීමට අවස්ථාව ලබා දීම වඩා වැදගත් බවයි.\n(මන්ත්‍රීවරයා විසින් අග්‍රාමාත්‍යවරයාට යොමු කළ ලිපිය පහතින්)",
       "URL": "https://www.hirunews.lk/312640/රාජ්‍ය-සේවයේ-ඵලදායිතාව-වර්ධනයට-මන්ත්‍රී-නාමල්ගෙන්-අගමැතිට-යෝජනාවලියක්",
       "Category": "Local News",
       "Parent URL": "https://www.hirunews.lk/local-news.php?pageID=944"
}