{
       "Source": "hirunews",
       "Timestamp": "Wednesday, 23 June 2021 - 12:12",
       "Headline": "ෆයිසර් එන්නත් මාත්‍රා 78,000ක් ජූලි මස මුල් සති 03 තුළ මෙරටට",
       "News Content": "රාජ්‍ය ඖෂධ නීතිගත සංස්ථාව විසින් මිලදී ගත් ෆයිසර් එන්නත් මාත්‍රා 78,000 ක් ජූලි මස මුල් සති 03 තුළ ශ්‍රී ලංකාවට පැමිණීමට නියමිත් බව රාජ්‍ය අමාත්‍ය මහාචාර්ය චන්න ජයසුමන පවසනවා.\nමේ අතර සයිනොෆාම් එන්නත් මාත්‍රා මිලියන දෙකක්ද ජූලි මස පළමු සතියේ මෙරටට ලැබීමට නියමිත බවයි රාජ්‍ය අමාත්‍ය වැඩි දුරටත් කියා සිටියේ.\nමෙරට එන්නත්කරණ වැඩසටහන යටතේ මේ වනවිට සයිනොෆාම් එන්නතේ පළමු මාත්‍රාව පුද්ගලයින් 1,448,601කට ලබාදී ඇති බව වසංගත රෝග විද්‍යා අංශය ප්‍රකාශ කළා.\nඑහි දෙවන මාත්‍රාව ලබාදී ඇති සංඛ්‍යාව 470,870ක්.\nඑමෙන්ම, ස්පුට්නික් වී පළමු මාත්‍රාව පුද්ගලයින් 113,454කට සහ එහි දෙවන මාත්‍රාව පුද්ගලයින් 14,323කට ලබාදී ඇති බවයි වසංගත රෝග විද්‍යා අංශය වැඩිදුරටත් සඳහන් කළේ.",
       "URL": "https://www.hirunews.lk/275112/ෆයිසර්-එන්නත්-මාත්‍රා-78000ක්-ජූලි-මස-මුල්-සති-03-තුළ-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=1866"
}