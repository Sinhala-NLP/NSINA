{
       "Source": "hirunews",
       "Timestamp": "Friday, 10 September 2021 - 13:17",
       "Headline": "බටුවන්දර ඝාතනයට හේතුව අනියම් සබඳතාවක්  (වීඩියෝ)",
       "News Content": "කැස්බෑව - බටුවන්දර ප්‍රදේශයේ දී පුද්ගලයකු සිය බිරිඳ ඝාතනය කර, සියදිවි හානි කර ගැනීමේ සිද්ධියක් සම්බන්ධයෙන් පොලීසිය විමර්ශන ආරම්භ කර තිබෙනවා.\nපොලිසිය සඳහන් කළේ, බිරිඳගේ අනියම් සබඳතාවක් හේතුවෙන් සැමියා විසින් මෙම ඝාතනය සිදුකර ඇතැ යි අනාවරණය වී ඇති බවයි.\nඔවුන් පදිංචි නිවසේ දී අදාළ පුද්ගලයා බිරිඳ ව ඝාතනය කර සියදිවි හානි කරගෙන තිබුණේ ඊයේ රාත්‍රියේදි යි.\nඒ අනුව මියගිය කාන්තාවගේ සිරුර නිදන කාමරයේ බිම දමා තිබූ මෙට්ටයක් මත තිබී හමු වී තිබුණා.\nඝාතනය සිදුකර දිවි හානිකරගත් සැමියා විසින් ලියන ලද බවට සැක කරන ලද ලිපියක් ද නිවසේ තිබී හමු වී තිබෙනවා.\nමෙලෙස මිය ගොස් ඇත්තේ කැස්බෑව - බටුවන්දර ප්‍රදේශයේ පදිංචිව සිටි 39 හැවිරිදි සැමියා සහ 28 හැවිරිදි බිරිඳයි.",
       "URL": "https://www.hirunews.lk/281862/බටුවන්දර-ඝාතනයට-හේතුව-අනියම්-සබඳතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1700"
}