{
       "Source": "hirunews",
       "Timestamp": "Thursday, 21 February 2019 - 11:22",
       "Headline": "යාපනයේ - කරුවම්පිල්ලෙයි ප්‍රදේශයේ නිවසකට බෝම්බ ගැසුවයි සිව්දෙනෙකු අත්අඩංගුවට",
       "News Content": "යාපනය - කරුවම්පිල්ලෙයි ප්‍රදේශයේ නිවසකට පෙට්‍රල් බෝම්බ ප්‍රහාරයක් එල්ල කර දේපල හානි සිදුකිරීම සම්බන්ධයෙන් තරුණයින් සිව්දෙනෙකු අත්අඩංගුවට ගෙන තිබෙනවා.\nපොලිස් නිලධාරීන් 150 දෙනෙකුගෙන් යුත් කණ්ඩායමක් ඊයේ කෝපායි ප්‍රදේශයේ සිදුකළ විශේෂ මෙහෙයුමකදියි මොවුන් අත්අඩංගුවට ගෙන ඇත්තේ.\nඑහිදී ඔවුන් සතුව තිබූ ආයුධ කිහිපයක් සහ යතුරුපැදියක් පොලිස් භාරයට ගෙන තිබෙනවා.\nසැකකරුවන් කෝපායි සහ නල්ලූර් ප්‍රදේශවල පදිංචි අවුරුදු 19 ත් 27 ත් අතර වයස්වල පසුවන්නන්.\nමෙම පෙට්‍රල් බෝම්බ ප්‍රහාරය පසුගිය 19 වනදා වාර්තාවූ අතර, සැකකරුවන් මීට පෙර ප්‍රදේශයේ නිවාස කිහිපයකට පහරදීමේ සිද්ධීන්වලට සම්බන්ධ බවයි පොලීසිය සඳහන් කළේ.",
       "URL": "https://www.hirunews.lk/210889/යාපනයේ-කරුවම්පිල්ලෙයි-ප්‍රදේශයේ-නිවසකට-බෝම්බ-ගැසුවයි-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3491"
}