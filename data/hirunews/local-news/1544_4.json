{
       "Source": "hirunews",
       "Timestamp": "Tuesday, 23 November 2021 - 8:14",
       "Headline": "රුසියානු සමූහාණ්ඩුවේ ආරක්ෂක මණ්ඩල ලේකම් සහ ජනාධිපති ගෝඨාභය රාජපක්ෂ අතර හමුවක්",
       "News Content": "සංචාරයක් සඳහා දිවයිනට පැමිණ සිටින රුසියානු සමූහාණ්ඩුවේ ආරක්ෂක මණ්ඩල ලේකම් නිකොලායි පට්රුශෙව් සහ ජනාධිපති ගෝඨාභය රාජපක්ෂ අතර හමුවක් ඊයේ පැවැත් වුණා.\nශ්‍රී ලංකාව සහ රුසියාව අතර ද්වි පාර්ශවික සබදතාවට ලබන වසරේ පෙබරවාරි 19 වනදාට  වසර 65ක් සපිරෙනවා.\nලේකම්වරයාගේ මෙම සංචාරය මගින් දෙරට අතර සබදතාව තවදුරටත් ශක්තිමත් කෙරෙන බවයි ජනාධිපතිවරයා එම හමුවේදී සඳහන් කර ඇත්තේ.\nරුසියානු සමූහාණ්ඩුවේ ආරක්ෂක මණ්ඩල ලේකම් මෙරටට රැගෙන ආ ස්පුට්නික් එන්නත් මාත්‍රා 5000ක ප්‍රදානය සහ කොරෝනා එන්නත්කරණ වැඩපිළිවෙළ සාර්ථක කර ගැනීමට රුසියාව ලබාදුන් සහාය පිළිබදව ද ජනාධිපතිවරයා විසින් සිය ස්තූතිය පළ කර තිබෙනවා.\nඑමෙන්ම කොරෝනා වසංගත තත්ත්වය හමුවේ වුවද රුසියානු ජාතිකයින් 49,379 දෙනෙකු පසුගිය වසරේ මෙරට සංචාරය කිරීම ද ජනාධිපති ගෝඨාභය රාජපක්ෂ විසින් එහිදී සිහිපත් කළ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/288877/රුසියානු-සමූහාණ්ඩුවේ-ආරක්ෂක-මණ්ඩල-ලේකම්-සහ-ජනාධිපති-ගෝඨාභය-රාජපක්ෂ-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1544"
}