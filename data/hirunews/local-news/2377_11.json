{
       "Source": "hirunews",
       "Timestamp": "Wednesday, 21 October 2020 - 16:38",
       "Headline": "කංජිපානිට ජංගම දුරකථන ලබාදීමට තැත් කිරීමේ නඩුව කඩිනම් කරන්න - අධිකරණයෙන් පොලීසියට උපදෙස්",
       "News Content": "බූස්ස බන්ධනාගාරයේ රදවා සිටින සංවිධානාත්මක අපරාධකරුවෙකු වන කංජිපානි ඉම්රාන්ට ජංගම දුරකථන ලබාදීමට තැත් කිරීමේ සිද්ධිය සම්බන්ධයෙන් සැකකරුවන් 6 දෙනෙකුට එරෙහිව පවරා ඇති නඩුවේ විමර්ශන කඩිනමින් අවසන් කරන ලෙස ගාල්ල ප්‍රධාන මහේස්ත්‍රාත් හර්ෂණ කැකුණවෙල අද(21)පොලීසියට නියෝග කළා.\nඒ, ඊට අදාළ නඩුව කැදවූ අවස්ථාවේදියි.\nපසුගිය සැප්තැම්බර් මස 12 වන දාට යෙදී තිබූ සිරකරු සුබසාධක දිනය නිමිත්තෙන් රැදවියන් බැලීමට පැමිණි අවස්ථාවේදී කංජිපානිගේ පියා ඇතුළු ඔහුගේ ඥාතීන් 6 දෙනෙකු කෑම බඳුනක සූක්ෂම අයුරින් ජංගම දුරකථන දෙකක් බන්ධනාගාරය වෙත රැගෙන යාමට උත්සාහ දරා තිබුණා.\nකෙසේ වෙතත්, බන්ධනාගාර නිලධාරීන් විසින් ඒ පිළිබදව කරුණු අනාවරණ කර ගැනීමෙන් අනතුරුවයි ඔවුන් අත්අඩංගුවට ගෙන නඩු පවරනු ලැබුවේ.",
       "URL": "https://www.hirunews.lk/253010/කංජිපානිට-ජංගම-දුරකථන-ලබාදීමට-තැත්-කිරීමේ-නඩුව-කඩිනම්-කරන්න-අධිකරණයෙන්-පොලීසියට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2377"
}