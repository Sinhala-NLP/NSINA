{
       "Source": "hirunews",
       "Timestamp": "Saturday, 11 November 2017 - 13:40",
       "Headline": "විදුලි බස් රථ සහ බීර මිල සහනයට ඇමතිවරයෙකුගේ විරෝධය",
       "News Content": "විද්‍යුත් බස් රථ සහ බීර මිල සහනය සම්බන්ධයෙන් අමාත්‍ය පාඨලී චම්පික රණවක අද අයවැය විවාදයට එක්වෙමින් පාර්ලිමේන්තුවේදී විරෝධය පළ කළා.\n2018 වසරේ අයවැයට අදාළව අයවැය දෙවන වර කියවීමේ දෙවන දින විවාදය මේ වන විට පැවැත්වෙමින් තිබෙනවා.\nඊට එක්වෙමින් පාඨලී චම්පික රණවක අමාත්‍යවරයා කියා සිටියේ විද්‍යුත් බස් රථ ගෙන්වීම මෙරටට කිසිසේත්ම ප්‍රායෝගික නොවන තත්වයක් බවයි.\nඑමෙන්ම බීර මිල පහත හෙලීම තුළින් මෙරට තුළ මත්පැන් භාවිතයේ අඩුකිරීමක් හෝ වෙනයම් පිළියමක් සඳහා එය අඩු කිරීම ප්‍රායෝගික නොවන බව ද අමාත්‍යවරයා සඳහන් කළා.\nමීට අමතරව 2019 වසර වන විට ස්ථීර වශයෙන්ම ශ්‍රී ලංකාව විදුලි අර්බුදයකට පත්වීමේ ඉඩකඩක් පවතින බවයි විවාදයට එක්වෙමින් පාඨලී චම්පික රණවක අමාත්‍යවරයා සඳහන් කළේ.",
       "URL": "https://www.hirunews.lk/175781/විදුලි-බස්-රථ-සහ-බීර-මිල-සහනයට-ඇමතිවරයෙකුගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4224"
}