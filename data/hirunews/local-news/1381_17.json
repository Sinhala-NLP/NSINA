{
       "Source": "hirunews",
       "Timestamp": "Wednesday, 02 February 2022 - 9:09",
       "Headline": "නොරොච්චෝලේ ජනන කටයුතු යළි ඇරඹේ (වීඩියෝ)",
       "News Content": "අක්‍රීය වූ නොරොච්චෝලේ බලාගාරයේ තුන්වන ජනන යන්ත්‍රය යළි පණ ගැන්වීමත් සමග මේ වන විට මෙගාවොට් 100ක ධාරිතාවක් ජාතික විදුලිබල පද්ධතියට එක් කර තිබෙනවා.\nඅක්‍රීයව පැවති මෙගාවොට් 270ක ධාරිතාවකින් යුත් මෙම ජනන යන්ත්‍රය පසුගිය 31 වන දා යළි ජාතික විදුලිබල පද්ධතියට එක්කළ නමුත් එදිනම එය යළි බිඳ වැටුණා.\nපසුව නැවත එය යථා තත්ත්වයට පත් කිරීමෙන් අනතුරුව ඊයේ (01) මධ්‍යම රාත්‍රියේ සිට යළිත් එහි ජනන කටයුතු ආරම්භ කළේ.\nමේ අතර, ලංකා විදුලිබල මණ්ඩලය සදහන් කළේ කැළණිතිස්ස විදුලි බලාගාරයේ ජනන කටයුතු සඳහා අවශ්‍ය ඩීසල් පවතින්නේ අද (02) දිනය දක්වා පමණක් බවයි.\nඉදිරි දින සඳහා අවශ්‍ය ඩීසල් ලබා ගැනීම අද දිනයේ දී සිදු කරන බවයි ලංකා විදුලිබල මණ්ඩලයේ ප්‍රකාශකයෙකු සඳහන් කළේ.",
       "URL": "https://www.hirunews.lk/295932/නොරොච්චෝලේ-ජනන-කටයුතු-යළි-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1381"
}