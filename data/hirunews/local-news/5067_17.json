{
       "Source": "hirunews",
       "Timestamp": "Friday, 29 April 2016 - 13:06",
       "Headline": "නිශාන්ත වික්‍රමසිංහ ශ්‍රී ලංකන් ගැන ප්‍රකාශයක් දෙන්න ජනපති කොමිසමට",
       "News Content": "හිටපු සිවිල් ගුවන් සේවා අමාත්‍ය පියංකර ජයරත්න සහ ශ්‍රී ලංකන් ගුවන් සමාගමේ හිටපු සභාපති නිශාන්ත වික්‍රමසිංහ අද බරපතල වංචා හා දුෂණ සෙවීමේ ජනාධිපති විමර්ශන කොමිසම වෙත පැමිණ තිබෙනවා.\nඒ 2010 වසරේ සිට 2015 වසර දක්වා ගුවන් සමාගමේ ආහාර සැපයුම් අංශයේ සිදුවු බව කියන මූල්‍ය අක්‍රමිකතාවක් සම්බන්ධයෙන් ප්‍රකාශයක් ලබාදීම සඳහායී.\nගුවන් සමාගමේ ආහාර සැපයුම් අංශයේ සිදුවු ගණුදෙනු හේතුවෙන් රුපියල් කෝටි 03 කට අධික මුදලක් සමාගමට අහිමි වූ බව පවසමින් ශ්‍රී ලංකන් ගුවන් සමාගම සුරැකීමේ සංවිධානය ජනාධිපති කොමිසම වෙත පැමිණිල්ලක් ඉදිරිපත් කර තිබුණා.\nඒ අනුව සිදුකෙරෙන විමර්ශනවලට අදාළවයි හිටපු සිවිල් ගුවන් සේවා අමාත්‍යවරයා සහ ශ්‍රී ලංකන් ගුවන් සමාගමේ සභාපතිවරයා මෙලෙස අද ජනාධිපති කොමිසම වෙත කැඳවනු ලැබුවේ.\nකෙසේ වෙතත් අද දින කොමිසම හමුවට පැමිණීමට නියමිතව සිටි ශ්‍රී ලංකන් ගුවන් සමාගමේ ආහාර සැපයුම් අංශයේ හිටපු විධායක නිලධාරී මනෝජ් වාස් ගුණවර්ධන පැමිණ සිටියේ නැහැ.\nමේ හේතුවෙන් අදාළ පැමිණිලි පිළිබඳ වැඩිදුර විමර්ශන ලබන මස 19 වනදා දක්වා කල් තැබීමට ජනාධිපති විමර්ශන කොමිෂන් සභාව පියවර ගෙන තිබෙනවා.",
       "URL": "https://www.hirunews.lk/132016/නිශාන්ත-වික්‍රමසිංහ-ශ්‍රී-ලංකන්-ගැන-ප්‍රකාශයක්-දෙන්න-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5067"
}