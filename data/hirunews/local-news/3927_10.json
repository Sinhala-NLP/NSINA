{
       "Source": "hirunews",
       "Timestamp": "Friday, 25 May 2018 - 17:08",
       "Headline": "ඇලෝසියස්ගේ සහ පලිසේනගේ තවත් ඉල්ලීමක් කල් යයි",
       "News Content": "පර්පචුවෙල් ටෙ‍්‍රෂරීස් සමාගමේ හිමිකරු අර්ජුන් ඇලෝසියස් සහ ප්‍රධාන විධායක නිලධාරී කසුන් පලිසේන අභියාචනාධිකරණය හමුවේ ගොනු කළ ඇප අයදුම්පත වැඩිදුර සලකා බැලීම ලබන 1 වන දා දක්වා කල් දමා තිබෙනවා.\nඒ, එම ඇප අයදුම්පත අභියාචනාධිකරණ සභාපති ප්‍රීති පද්මන් සූරසේන සහ ශිරාන් ගුණරත්න යන විනිසුරු මඩුල්ල හමුවේ අද කැදවූ අවස්ථාවේදියි.\nමෙම ඇප අයදුම්පත ප්‍රතික්ෂේප කරමින් කොටුව මහේස්ත්‍රාත් අධිකරණය නිකුත් කළ නියෝගය නිත්‍යානුකූල බව නීතිපතිවරයා වෙනුවෙන් පෙනී සිටි ජ්‍යෙෂ්ඨ අතිරේක සොලිසිටර් ජනරාල් යසන්ත කෝදාගොඩ මෙහිදී ප්‍රකාශ කර තිබෙනවා.",
       "URL": "https://www.hirunews.lk/191560/ඇලෝසියස්ගේ-සහ-පලිසේනගේ-තවත්-ඉල්ලීමක්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3927"
}