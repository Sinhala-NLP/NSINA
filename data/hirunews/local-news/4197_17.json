{
       "Source": "hirunews",
       "Timestamp": "Tuesday, 28 November 2017 - 12:06",
       "Headline": "පුංචි අම්මාගේ දුවත් සමඟ මස්කෙළිය ඔය ළඟ දී අතුරුදන් වූ මහේන්ද්‍ර (ඡායාරූප)",
       "News Content": "මස්කෙලිය ඔයට පැන සිය දිවි හානි කර ගත් බවට සැක කෙරෙන ඥාති සහෝදරයෙකු සහ සහෝදරියක සොයා නාවික හමුදාව මෙහෙයුම් ආරම්භ කර තිබෙනවා.\nපෙරේදා සිට අතුරුදන් වී ඇති බවට මොවුන්ගේ ඥාතීන් මස්කෙළිය පොලීසියට පැමිණිලි කර තිබූ අතර, මොවුන් දෙදෙනා ගමන් ගත් කැබ් රථයක් මස්කෙලිය - ගාඩිමෝර් මාර්ගයේ නතර කර තිබියදී සොයා ගනු ලැබුවා.\nමෙලෙස අතුරුදන්ව ඇත්තේ මහේන්ද්‍ර නමැති 28 හැවිරිදි තරුණයෙකු සහ ඔහුගේ පුංචි අම්මාගේ දියණියක වන 18 හැවිරිදි පරෙමිෂ්වරි මහාලේචිචමි නමැති  තරුණියක්.\nඅදාළ තරුණයා රියදුරෙකු ලෙස සේවය කර ඇති අතර, ඔහු නැති වූ දුරකථනයක් සම්බන්ධයෙන් පැමිණිලි කිරීම සඳහා පොලීසියට යන බව පවසා සිය නැඟනිය සමඟ පෙරේදා නිවසින් පිටව ගොස් තිබෙනවා.\nමොවුන්ගේ බවට සැක කෙරෙන පාවහන් මස්කෙළිඔයේ අතු ශාඛාවක් වන බාග්‍රඔය ඇළ අසළ තිබී අද උදෑසන සොයා ගෙන ඇති අතර එම ස්ථානයෙන් ඇළට පැන මීට පෙර පුද්ගලයින් සියදිවි හානිකරගෙන ඇති බවයි අප වාර්තාකරු සඳහන් කළේ.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/177110/පුංචි-අම්මාගේ-දුවත්-සමඟ-මස්කෙළිය-ඔය-ළඟ-දී-අතුරුදන්-වූ-මහේන්ද්‍ර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4197"
}