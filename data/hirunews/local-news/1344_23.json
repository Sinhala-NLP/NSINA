{
       "Source": "hirunews",
       "Timestamp": "Sunday, 20 February 2022 - 16:08",
       "Headline": "කාර්යක්ෂම සේවාවක් වෙනුවෙන් ව්‍යුහාත්මක වෙනසක්",
       "News Content": "ජනාධිපති ලේකම් ධුරයට ගාමිණී සෙනරත් පත්වීමත් සමග ජනාධිපති කාර්යාලයේ සේවා කටයුතු වඩාත් කාර්යක්ෂම කිරීමේ අරමුණින් ව්‍යුහාත්මක වෙනස්කම් කිහිපයක් සිදුවෙමින් පවතින බව ජනාධිපති මාධ්‍ය අංශය පවසනවා.\nනිවේදනයක් නිකුත් කරමින් ජනාධිපති මාධ්‍ය අංශය කියාසිටියේ ජනාධිපති අරමුදල, මහජන සම්බන්ධතා ඒකකය ඇතුලු ජනතාවට ඍජුව සේවා සැපයෙන ඒකකයන්හි තනතුරු සඳහා නව නිලධාරීන් ද පත්කර ඇති බවයි.\nනව ජනාධිපති ලේකම්වරයෙකු පත්වීමත් සමග මෙලෙස ගනු ලබන පරිපාලනමය වෙනස්කම් ස‍්හා පුද්ගල නාමයන් යොදා ගනිමින් වැරදි අර්ථකතන දීමට ඇතැම් සමාජ මාධ්‍ය උත්සාහ ගෙන ඇති අතර ඒවා සාවද්‍ය බවයි අදාළ නිවේදනය මගින් පෙන්වා දෙන්නේ.",
       "URL": "https://www.hirunews.lk/297536/කාර්යක්ෂම-සේවාවක්-වෙනුවෙන්-ව්‍යුහාත්මක-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=1344"
}