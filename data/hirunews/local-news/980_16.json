{
       "Source": "hirunews",
       "Timestamp": "Saturday, 30 July 2022 - 11:46",
       "Headline": "ශ්‍රී ලංකා බැඩ්මින්ටන් පිළට පොදුරද මඩුලු තරගයකින් ජය",
       "News Content": "එංගලන්තයේ බර්මින්හැම් නුවර උණුසුම් ලෙස ක්‍රියාත්මක වන 22 වන පොදුරාජ්‍ය මණ්ඩලයීය ක්‍රීඩා උළෙලේ තරග ක්‍රියාත්මක වන දෙවැනි දිනය අද\n(30) යි.\nශ්‍රී ලංකාවට පළමු ජයග්‍රහණය ගෙන දෙන්නට කණ්ඩායම් බැඩ්මින්ටන් මුලික වටයේ තරග ඉසව්වේදී නිලුක කරුණාරත්නට සහ සචින් ඩයස්ට හැකි වුණා.\nඒ ඔස්ට්‍රෙලියා කණ්ඩායම තරග වට 3ට 2ක් ලෙස පරාජය කරමින්.\nමේ අතර සත් සාමාජික රග්බි මුලික තරග වටයේ තරගයකදී එංගලන්ත කණ්ඩායමට ප්‍රබල සටනක් ලබා දෙන්නට ශ්‍රී ලංකා කණ්ඩායමට හැකියාව ලැබුණා.\nඑහිදි ශ්‍රී ලංකාව උත්සහක දිනුම් තුනක් වාර්තා කිරීම කැපී පෙනුණු අතර තරගය ඔවුන් පරාජය වුණේ ලකුණු 47ට 19ක් ලෙසින්.\nශ්‍රී ලංකාව වෙනුවෙන් උත්සහක දිනුම් වාර්තා කළේ නායක ශ්‍රීනාත් සූරියබණ්ඩාර, තරින්ද රත්වත්ත සහ බුද්ධික ප්‍රියරත්නයි.\nකාන්තා සත් සාමාජික රග්බි මූලික වටයේ තරගයකදී ශ්‍රී ලංකා කාන්තා කණ්ඩායම නවසීලන්තය සමඟ තරග බිමට පිවිසුණු අතර එහිදී ශ්‍රී ලංකාවට ලකුණු 60ට 0ක් ලෙස ඔවුන් පරාජය වුණා.",
       "URL": "https://www.hirunews.lk/311391/ශ්‍රී-ලංකා-බැඩ්මින්ටන්-පිළට-පොදුරද-මඩුලු-තරගයකින්-ජය",
       "Category": "Local News",
       "Parent URL": "https://www.hirunews.lk/local-news.php?pageID=980"
}