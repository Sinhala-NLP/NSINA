{
       "Source": "hirunews",
       "Timestamp": "Friday, 14 June 2019 - 20:23",
       "Headline": "රාජ්‍ය නිලධාරීන්ගේ ඇඳුම් ගැන චක්‍රලේඛය තමා දැනුවත්ව නිකුත් කළ එකක් බව විෂය භාර ඇමති කියයි",
       "News Content": "පාස්කු ඉරිදා ප්‍රහාරයෙන් පසුව රජයේ නිලධාරීන්ගේ නිල ඇඳුම සම්බන්ධයෙන් රාජ්‍ය පරිපාලන අමාත්‍යංශ ලේකම් නිකුත් කළ චක්‍රලේඛය තමා දැනුවත්ව නිකුත් කළ එකක් බව රාජ්‍ය පරිපාලන අමාත්‍ය රංජිත් මද්දුම බණ්ඩාර මහතා පවසනවා.\nමෙම චක්‍රලේඛය සම්බන්ධයෙන් පාර්ලිමේන්තු විශේෂ කාරක සභාවේදී මතභේදාත්මක තත්ත්වයක්ද ඇති වුණා.\nපාස්කු ඉරිදා එල්ල වූ ත්‍රස්ත ප්‍රහාරය පිළිබඳව සොයාබැලීමට පත් කළ පාර්ලිමේන්තු විශේෂ කාරක සභාව ඉදිරියට ඊයේ කැඳවා තිබුණේ රාජ්‍ය පරිපාලන අමාත්‍යාංශයේ ලේකම් ජේගජේග රත්නසිරි සහ හිටපු ආණ්ඩුකාර එම්.එල්.ඒ.එම් හිස්බුල්ලා යන මහත්වරුන්වයි.\nඑහිදී රාජ්‍ය පරිපාලන අමාත්‍යාංශලේකම් වරයා සාක්ෂි ලබා දෙන අවස්ථාවේදී කාරක සභාවේ සාමාජිකයින් සහ ලේකම්වරයා අතර උණුසුම් වචන හුවමාරුවක් ඇති වුණේ රාජ්‍ය පරිපාලන අමාත්‍යංශය නිකුත් කළ චක්‍ර ලේඛයක් සම්බන්ධයෙන්.\nමේ අතර, රාජ්‍ය පරිපාලන අමාත්‍ය රංජිත් මද්දුම බණ්ඩාර මහතා අද ප්‍රකාශ කළේ අදාල චක්‍රලේඛය තමා දැනුවත්ව නිකුත් කළ එකක් බවයි.\nමේ අතර ඊයේ පැවැති මෙම සාක්ෂි ලබා දීම සම්බන්ධයෙන් අද විවිධ ස්ථානවලදී අදහස් පළ වුණා.",
       "URL": "https://www.hirunews.lk/218414/රාජ්‍ය-නිලධාරීන්ගේ-ඇඳුම්-ගැන-චක්‍රලේඛය-තමා-දැනුවත්ව-නිකුත්-කළ-එකක්-බව-විෂය-භාර-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3300"
}