{
       "Source": "hirunews",
       "Timestamp": "Monday, 29 May 2017 - 7:03",
       "Headline": "කාන්තාවන්ගේ ගෙල බැඳි රන් මාල කොල්ලකෑ කල්ලියක් අත්අඩංගුවට (ඡායාරූප)",
       "News Content": "ව්‍යජ අංක තහඩු යෙදු මෝටර් රථ යොදා ගනිමින් කාන්තාවන්ගේ ගෙල බැඳි රන් මාල කොල්ලකෑම් සිදුකල සංවිධානාත්මක කල්ලියක් මාතලේ පොලිසිය විසින් අත්අඩංගුවට ගෙන තිබෙනවා.\nමෝටර් රථ දෙකකක් සමඟ සැකකරුවන් තිදෙනෙක් මෙලෙස අත්අඩංගුවට ගෙන ඇති අතර ඔවුන් විසින් කල්ලකෑ බවට සැකකරෙන රන් පවුම් 15ක් සොයාගෙන ඇති බවයි වාර්තා වන්නේ.\nමාතලේ හා දඹුල්ල ප්‍රදේශයන්හි ඇති පාළු මාර්ගයන්හි ගමන් ගන්නා කාන්තාවන් රැසකගේ ගෙල බැදී රන් මාල මංකොල්ලකෑ බවට ලද පැමිණිලි වලට අනුව කළ විමර්ශන වලදී පල්ලේකැලේ ප්‍රදේශයේදී සැකකරුවන් අත්අඩංගුවට ගැනීමට සමත්ව ඇති බවයි අප වාර්තාකරු සදහන් කළේ.\nඅත්අඩංගුවට පත් සැකකරුවන් තිදෙනා ඥාතීන් බවට තොරතුරු අනාවරණය වී ඇති අතර කුලී පදනම මත ලබා ගත මෝටර් රථ යොදා ගනිමින් මෙම කොල්ලකෑම්  සිදුකර ඇති බවට වැඩිදුර තොරතුරු අනාවරණය වී තිබෙනවා.\nඅදාල සැකකරුවන් මාතලේ, වත්තේගම සහ මැදමහනුවර යන ප්‍රදේශ වල පදිංචිකරුවන් බවටයි වාර්තා වන්නේ.\nඅප වාර්තාකරු වැඩිදුරටත් සදහන් කළේ වැඩිදුර පරික්ෂණ මාතලේ පොලිසිය මගින් සිදුකරන අතර සැකකරුවන් අද දින අධිකරණයට ඉදිරිපත් කිරීමට නියමිත බවයි.\nඡායාරූප - මාතලේ රව්න්ද්‍ර විරාජ්",
       "URL": "https://www.hirunews.lk/162349/කාන්තාවන්ගේ-ගෙල-බැඳි-රන්-මාල-කොල්ලකෑ-කල්ලියක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4494"
}