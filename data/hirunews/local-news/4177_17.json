{
       "Source": "hirunews",
       "Timestamp": "Monday, 11 December 2017 - 10:59",
       "Headline": "නාන කාමරය තුළ අවසන් ගමන් ගිය තරුණයා",
       "News Content": "කොහුවල ප්‍රදේශයේ පිහිටි වෙළෙඳසැලක නාන කාමරය තුළ තරුණයකු ගෙල වැලලාගෙන  සිය දිවි හානිකරගෙන ඇති බව කොහුවල පොලිසිය පවසනවා.\nකොහුවල, දුටුගැමුණුවීදය ප්‍රදේශයේ පිහිටි වෙළෙඳසැලක නාන කාමරය තුළ මෙලෙස ගෙල වැලලාගෙන සිය දිවි හානිකරගෙන තිබෙන්නේ අනුරාධපුර, පරසන්ගස්වැව ප්‍රදේශයේ පදිංචිව සිටි 17 හැවිරිදි තරුණයෙක්.\nගෙල වැලලාගැනීමට හේතුව මෙතෙක් අනාවරණය වී නොමැති අතර මෘත ශරීරය කළුබෝවිල රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතයි.\nකොහුවල පොලීසිය සිද්ධිය සම්බන්ධයෙන් පරීක්ෂණ පවත්වනවා.",
       "URL": "https://www.hirunews.lk/178104/නාන-කාමරය-තුළ-අවසන්-ගමන්-ගිය-තරුණයා",
       "Category": "Local News",
       "Parent URL": "https://www.hirunews.lk/local-news.php?pageID=4177"
}