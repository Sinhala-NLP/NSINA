{
       "Source": "hirunews",
       "Timestamp": "Sunday, 20 August 2017 - 15:31",
       "Headline": "ගලේවෙල කොල්ලයකට සම්බන්ධ 3 දෙනෙකු සොයා පරීක්ෂණ",
       "News Content": "ගලේවෙල - වේරගලවත්ත ප්‍රදේශයේ වෙළඳසැලකට කඩා වැදුණු පුද්ගලයින් තුන්දෙනෙකු වෙළඳසැල් හිමියා බිය ගන්වා, ඔහුගේ ගෙළ බැඳි රන් මාලය සහ මුදල් කොල්ල කා පළා ගොස් තිබෙනවා.\nපොලීසිය සඳහන් කළේ සැකකරුවන් සිදුකළ පහරදීමකින් තුවාල ලැබූ වෙළඳසැල් හිමියා ගලේවෙල රෝහලට ඇතුළත් කර ඇති බවයි.\nරතු පැහැති මෝටර් රථයකින් භාණ්ඩ මිලදී ගන්නා මුවාවෙන් ඊයේ මොවුන් මෙම වෙළඳසැලට පැමිණ අදාළ කොල්ලය සිදුකර ඇති අතර සැකකරුවන් සොයා පරීක්ෂණ ක්‍රියාත්මකයි.",
       "URL": "https://www.hirunews.lk/168917/ගලේවෙල-කොල්ලයකට-සම්බන්ධ-3-දෙනෙකු-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4362"
}