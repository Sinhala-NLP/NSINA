{
       "Source": "hirunews",
       "Timestamp": "Monday, 02 May 2022 - 14:30",
       "Headline": "දේශපාලන ජයග්‍රහණ වෙනුවෙන් පාස්කු ප්‍රහාරය යොදාගත් බවට කාදිනල් හිමි කියයි (වීඩියෝ)",
       "News Content": "පාස්කු ඉරිදා ප්‍රහාරයක් සිදුවන බව වගකිවයුතු බලධාරීන් සියලු දෙනාගෙන් සැඟවූයේ දේශපාලන ජයග්‍රහණ වෙනුවෙන් බව කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් පවසනවා.\nඉතාලියේ පාදුවා නුවර දී මෙම දේව මෙහෙය පැවැත්වුණේ අතිඋතුම් මැල්කම් කාදිනල් රංජිත් හිමිපාණන්ගේ\nප්‍රධානත්වයෙන්.\nමෙම දේවමෙහෙයේ දී උන්වහන්සේ වැඩිදුරටත් ප්‍රකාශ කළේ, පවතින දේශපාලන ක්‍රමය වෙනස් විය යුතු බවට ගාලු මුවදොර පැවැත්වෙන අරගලය අතිශය සාධාරණ බවයි.\nසිංහල බසින් දේවමෙහෙය පැවැත්වුණු අතර ඒ සඳහා පාස්කු ප්‍රහාරයේ වින්දිතයන් සහ ඉතාලියේ වෙසෙන ශ්‍රී ලාංකිකයන් පිරිසක් ද සහභාගී වුණා.",
       "URL": "https://www.hirunews.lk/303339/දේශපාලන-ජයග්‍රහණ-වෙනුවෙන්-පාස්කු-ප්‍රහාරය-යොදාගත්-බවට-කාදිනල්-හිමි-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1196"
}