{
       "Source": "hirunews",
       "Timestamp": "Sunday, 23 April 2023 - 13:29",
       "Headline": "දුම්රිය දෙපාර්තමේන්තුව අධිකාරියක් කිරීමට සූදානමක්",
       "News Content": "සංවර්ධනයට පවතින සීමා මඟහැරීම සඳහා දෙපාර්තමේන්තුවක්ව පවතින දුම්රිය අධිකාරියක් ලෙස ස්ථාපිත කළ යුතු බව ප්‍රවාහන අමාත්‍යාංශය පවසනවා.\nදුම්රිය දෙපාර්තමේන්තුවේ සංවර්ධනයට දෙපාර්තමේන්තු ක්‍රමයේ පවතින මන්දගාමි ක්‍රමවේදය බාධාවක් වී ඇති බවයි එම අමාත්‍යාංශය පෙන්වා දෙන්නේ.\nඒ අනුව කාර්යක්ෂම සේවාවක් ලබාදෙමින් ආදායම් උපදවන ආයතනයක් ලෙස සංවර්ධනය කිරීම මෙලෙස අධිකාරියක් බවට පත් කිරීමෙන් අපේක්ෂා කෙරෙන බවයි අමාත්‍යාංශය නිවේදනයක් නිකුත් කරමින් සඳහන් කළේ.\nමේ අතර ඇතැම් දේශපාලඥයින්ගේ මැදිහත්වීම් මත තවදුරටත් අධිවේගි මාර්ග සඳහා ටෙන්ඩර් පටිපාටියකින් තොරව බස් රථ සඳහා තාවකාලික බලපත්‍ර ලබාදෙන බව ලංකා පෞද්ගලික බස්රථ හිමියන්ගේ සංගමය පවසනවා.",
       "URL": "https://www.hirunews.lk/333232/දුම්රිය-දෙපාර්තමේන්තුව-අධිකාරියක්-කිරීමට-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=396"
}