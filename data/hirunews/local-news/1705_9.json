{
       "Source": "hirunews",
       "Timestamp": "Wednesday, 08 September 2021 - 10:16",
       "Headline": "ඉන්දුනීසියාවේ බන්ධනාගාරයක ගින්නකින් රැඳවියන් 41 දෙනෙකු ජීවිතක්ෂයට",
       "News Content": "ඉන්දුනීසියාවේ ජාවා දිවයිනේ පිහිටි බන්ධනාගාරයක අද අලුයම් කාලයේ සිදුවූ ගින්නකින් එහි රැඳවියන් 41 දෙනෙකු ජීවිතක්ෂයට පත්වී තිබෙනවා.\nඑහිදී 08 දෙනෙකු බරපතල තුවාල ලබා ඇති අතර, තවත් හැත්තෑ දෙදෙනෙකු සුළු තුවාල ලබා ඇති බවයි ජාකර්තා නුවර පොලිස් ප්‍රධානියා සඳහන් කළේ.\nගින්න ඇතිවන අවස්ථාවේ රැඳවියන් නින්දේ පසුවී ඇති අතර, ගින්නට හේතුව මෙතෙක් අනාවරණ වී නැහැ.\nඑහෙත් එය බොහෝ දුරට විදුලි කාන්දුවක් නිසා සිදුවන්නට ඇතැයි බලධාරීන් සැක පළ කරනවා.\nජාකර්තා නුවරට තදාසන්නව පිහිටි මෙම බන්ධනාගාරයේ රැඳවියන් වැඩි දෙනෙක් මත්ද්‍රව්‍ය වැරදි සඳහා සිරගත වූවන්.",
       "URL": "https://www.hirunews.lk/281659/ඉන්දුනීසියාවේ-බන්ධනාගාරයක-ගින්නකින්-රැඳවියන්-41-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1705"
}