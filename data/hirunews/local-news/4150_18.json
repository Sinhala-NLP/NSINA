{
       "Source": "hirunews",
       "Timestamp": "Friday, 29 December 2017 - 21:37",
       "Headline": "ඇමති විජිතමුණිගේ පිඟානේ සිටි පණුවා",
       "News Content": "කොළඹ, කොටුව ප්‍රදේශයේ පිහිටි අවන්හලකින් ආහාර ගැනීමට ගිය විජිත් විජිතමුණි සොයිසා අමාත්‍යවරයාට පිළිගැන්වූ කෑම පිඟානේ තිබියදී පණුවෙකු හමුවීමේ පුවතක් වාර්තා වනවා.\nහිරු ටී.වී ඔස්සේ ඊයේ (28) විකාශය වූ බලය දේශපාලන වැඩසටහනට සහභාගී වීමට පැමිණි අමාත්‍යවරයා වැඩසටහනට සහභාගී වීමට පෙර ආහාර ගැනීමට ගිය අවස්ථාවේදී මෙම අත්දැකීමට මුහුණ දී තිබෙනවා.\nනැවත මෙවැනි සිදුවීම් සිදුනොවන ලෙසට වග බලා ගන්නා ලෙසටයි එම අවස්ථාවේ වන්හලේ සේවකයින්ට අමාත්‍යවරයා පවසා ඇත්තේ.\nඅමාත්‍යවරයා එහිදී වැඩිදුරටත් පවසා ඇත්තේ මෙරට සංචාරයක නිරත විදෙස් ජාතිකයෙකු මෙම අත්දැකීමට මුහුණ දුන්නේ නම් එය මෙරට සංචාරක කර්මාන්තයටද විශාල හානියක් බවයි.",
       "URL": "https://www.hirunews.lk/179679/ඇමති-විජිතමුණිගේ-පිඟානේ-සිටි-පණුවා",
       "Category": "Local News",
       "Parent URL": "https://www.hirunews.lk/local-news.php?pageID=4150"
}