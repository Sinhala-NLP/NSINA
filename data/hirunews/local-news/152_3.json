{
       "Source": "hirunews",
       "Timestamp": "Tuesday, 25 July 2023 - 19:39",
       "Headline": "දක්ෂිණ අධිවේගී මාර්ගයේ යතුරුපැදියෙන් ගිය පුද්ගලයෙකුට පොලීසියෙන් දඩ",
       "News Content": "පොලිස් අණ නොතකා දක්ෂිණ අධිවේගී මාර්ගයට යතුරුපැදියක් අතුළු කර ධාවනය කළ පුද්ගලයෙකුට පොලීසිය විසින් දඩ නියම කොට තිබෙනවා.\nඒ අනුව ඔහුට පනස්දෙදහස් පන්සියයක දඩ මුදලක් සහ රියැදුරු බලපත්‍රය වසරකට අත්හිටුවීමට නියෝග කර ඇත්තේ.\nමෙසේ දඩ නියම වූයේ මතුගම නාරවිල පදිංචි පුද්ගලයෙකුට වන අතර ඔහු පසුගිය දිනෙක රාත්‍රි 9.50ට පමණ දක්ෂිණ අධිවේගී මාර්ගයේ දොඩන්ගොඩ හුවමාරුවේ මාතර දෙසට ඇතුළුවන දොරටුවේ රාජකාරියේ යෙදී සිටි පොලිස් නිලධාරීන්ගේ අණ නොතකා දක්ෂිණ අධිවේගයට යතුරුපැදිය ඇතුළු කර ධාවනය කර තිබෙනවා.\nඑහි දී පොලිස් නිලධාරීන් විසින් ලුහුබැඳ ගොස් යතුරුපැදිය සමග සැකකරු අත්අඩංගුවට ගෙන තිබෙනවා.\nපසුව කළ පරීක්ෂණවලදී අනාවරණයව ඇත්තේ යතුරුපැදිකරු බීමතින්ව සිටි බවයි.",
       "URL": "https://www.hirunews.lk/342512/දක්ෂිණ-අධිවේගී-මාර්ගයේ-යතුරුපැදියෙන්-ගිය-පුද්ගලයෙකුට-පොලීසියෙන්-දඩ",
       "Category": "Local News",
       "Parent URL": "https://www.hirunews.lk/local-news.php?pageID=152"
}