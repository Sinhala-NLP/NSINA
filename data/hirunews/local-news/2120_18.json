{
       "Source": "hirunews",
       "Timestamp": "Sunday, 28 February 2021 - 11:54",
       "Headline": "සාපෙළ සිසුන්ට සුබ පතන්න ගිය විදුහල්පතිට ප්‍රහාරයක්",
       "News Content": "හෙට ආරම්භ වන සාමාන්‍ය පෙළ විභාගයට පෙනී සිටින සිසු සිසුවියන්ට සුබ පැතීමට ගිය විදුහල්පතිවරයෙකුට කිසියම් පිරිසක් පහරදීම හේතුවෙන් රෝහල් ගතකර තිබෙනවා.\nඊයේ රාත්‍රී බගවන්තලාව ප්‍රදේශයේ වතුයායකදී මෙම පහරදීම සිදුව ඇති බවයි අප වාර්තාකරු සඳහන් කළේ.\nරෝහල්ගතව සිටින විදුහල්පතිවරයා ප්‍රකාශකර ඇත්තේ සිසු සිසුවියන්ට සුබ පැතීම වෙනුවෙන් වතුයායට යන අවස්ථාවේ තම පාසලේම අධ්‍යාපනය ලබන සිසුන් පිරිසක් සහ ඔහුගේ දෙමව්පියන් එක්ව පහරදී තුවාල සිදුකළ බවයි.\n10 වසරේ අධ්‍යාපනය ලබන සිසුවෙකුට විනය කඩ කිරීමක් හේතුවෙන් දඩුවම් කිරීමට එරෙහිව මෙම පහරදීම සිදුකළ බව ද ඔහු පොලිසියට පැමිණිලි කර තිබෙනවා.\nමේ අතර විනය කඩ කිරීමක් හේතුවෙන් විදුහල්පතිවරයා විසින් දඩුවම්  කළ බව කියන සිසුවාගේ මව ද ඊයේ රාත්‍රී විදුහල්පතිවරයා තමාට පහරදුන් බව පවසා බගවන්තලාව පොලිසියට පැමිණිල්ලක් සිදුකර ඇතැයි අප වාර්තාකරු සඳහන් කළා.",
       "URL": "https://www.hirunews.lk/263889/සාපෙළ-සිසුන්ට-සුබ-පතන්න-ගිය-විදුහල්පතිට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=2120"
}