{
       "Source": "hirunews",
       "Timestamp": "Thursday, 10 November 2016 - 7:42",
       "Headline": "ඇමෙරිකානු ජනාධිපතිවරණය ගැන වැඩිම උනන්දුවක් දැක්වූ රටවල් මෙන්න - ලංකාවත් ඒ අතර",
       "News Content": "අැමෙරිකානු  නව ජනාධිපතිවරයා තෝරා පත්කර ගැනීම සදහා පැවැති මැතිවරණය සම්බන්ධයෙන් අන්තර්ජාල සෙවුම්වලදී ශ්‍රී ලාංකිකයන් ඉහළ උන්නදුවක් දක්වා ඇති බව වාර්තා වනවා.\nපසුගිය සතියක කාලය තුළ ගූගල් සෙවුම් යන්ත්‍රයේ ඇමෙරිකානු ජනාධිපතිවරණය  සම්බන්ධයෙන් සිදුකළ සෙවුම්වලදී ශ්‍රී ලංකාව 24%ක උනන්දුවක් දක්වමින්  දකුණු ආසියානු කලාපයේ ඇමෙරිකානු ජනාධිපතිවරණය සම්බන්ධයෙන් ඉහළම උනන්දුවක් දක්වන රට බවට පත්ව තිබෙනවා.\nඉන්දියානුවන් එහිදී  18‍‍% උනන්දුවක් දක්වා ඇති අතර පාකිස්තානය 10‍‍% උනන්දුවක් පෙන්වා ඇතිබව සදහන්.\nආසියානු කලාපයෙන් තායිවානය පමණක් 33‍% ක ඉහළ උනන්දුවක් පෙන්වා ඇති බවටයි වාර්තාවන්නේ.\nමේ අතර ඇමෙරිකාවෙන් පසුව ඇමරිකානු මැතිවරණය සම්බන්ධයෙන් වැඩිම උනන්දුවක් දක්වා ඇත්තේ  කැනඩාවයි.\nඑම අගය 100% බවයි වාර්තාවී ඇත්තේ.\nමීට අමතරව සෙසු රටවල් වන ඝානාව 96‍‍% ක්, උගන්ඩාව 88‍‍%ක් ,නයිජීරියාව 80‍‍% ක් , නවසීලන්තය 79‍‍%ක් සහ අයර්ලන්තය 77‍‍% ක උනන්දුවක් අමෙරිකානු  ජනාධිපතිවරණය සම්බන්ධයෙන් දක්වා ඇති බවයි ගූගල් දත්ත වාර්තා කරන්නේ.",
       "URL": "https://www.hirunews.lk/147226/ඇමෙරිකානු-ජනාධිපතිවරණය-ගැන-වැඩිම-උනන්දුවක්-දැක්වූ-රටවල්-මෙන්න-ලංකාවත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=4801"
}