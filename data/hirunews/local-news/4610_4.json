{
       "Source": "hirunews",
       "Timestamp": "Friday, 17 March 2017 - 9:46",
       "Headline": "මිහිදන් කල මළ සිරුරක් යළි ගොඩ ගනී",
       "News Content": "ඇල්ල බල්ලකෙටුව ප්‍රදේශයේදී මියගිය 20 හැවිරිදි අවිවාහක තරුණයකුගේ මළ සිරුරක් අධිකරණ නියෝග මත යළි ගොඩගෙන තිබෙනවා.\nඒ මරණය සැක සහිත බවට තරුණයාගේ ඥාතීන්ගෙන් සහ පොලිසියට ලැබුනු තොරතුරුවලට අනුවයි.\nඑම තොරතුරුවලින් හෙළිවී ඇත්තේ මෙම මරණය සිදුවී ඇත්තේ විදුලිසැර වැදීමකින් බවටයි.\nඒ සම්බන්ධයෙන් බණ්ඩාරවෙළ අධිකරණයට කල කරුණු දැක්වීමෙන් පසු ලැබුනු නියෝග මත තරුණයාගේ සිරුර ඊයේ පස්වරුවේ ගොඩගෙන තිබෙනවා.\nඑය වැඩිදුර විමර්ශණ සඳහා කරාපිටිය රෝහලට රැගෙන ගොස් ඇති බවයි පොලිසිය සඳහන් කලේ.\nමෙම තරුණයා මරණයට පත්ව තිබුනේ පසුගිය වසරේ ඔක්තෝම්බර් මාසයේදීයි.",
       "URL": "https://www.hirunews.lk/157065/මිහිදන්-කල-මළ-සිරුරක්-යළි-ගොඩ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4610"
}