{
       "Source": "hirunews",
       "Timestamp": "Monday, 01 May 2023 - 22:09",
       "Headline": "අධික වර්ෂාවෙන් වගාබිම්වලට දැඩි හානි",
       "News Content": "මේ දිනවල පවතින අධික වර්ෂාව සහ අයහපත් කාලගුණික තත්ත්වය හේතුවෙන් මධ්‍යම පළාතේ බොහෝ ප්‍රදේශවල වගාබිම් යට වී තිබෙනවා.\nකඳපොල, උඩුපුස්සැල්ලාව ආදී ප්‍රදේශවල එළවළු වගා බිම් රැසක් මෙසේ ජලයෙන් යටවීම හේතුවෙන් එම වගා බිම්වල වගා කොට තිබු ලීක්ස්, අර්තාපල්, බිට්රූට්, නෝකෝල්, සලාද, මාළු මිරිස්, රාබු ඇතුළු එළවළු වර්ග රැසක් විනාශයට පත් වී ඇති බවයි අප ප්‍රාදේශීය වාර්තාකරු සඳහන් කළේ.\nවිවිධ දුශ්කරතා මධ්‍යයේ වගා කටයුතුවල නිරත වන ගොවීන්ට මෙම වගා බිම් විනාශ වීම දැඩිව බලපාන කාරණාවක්.\nඑමෙන්ම මෙම අයහපත් කාලගුණය නිසා උඩුපුස්සැල්ලාව - නුවරඑළිය මාර්ගය ද ජලයෙන් යට වී රථ වාහන ගමනාගමනයට බාධා එල්ලව තිබූ බව අප වාර්තාකරු වැඩිදුරටත් සඳහන් කළා.",
       "URL": "https://www.hirunews.lk/333987/අධික-වර්ෂාවෙන්-වගාබිම්වලට-දැඩි-හානි",
       "Category": "Local News",
       "Parent URL": "https://www.hirunews.lk/local-news.php?pageID=376"
}