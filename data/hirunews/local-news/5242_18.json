{
       "Source": "hirunews",
       "Timestamp": "Saturday, 19 December 2015 - 19:21",
       "Headline": "ඇමති බදියුදීන් කුරුඳුවත්ත පොලීසියට",
       "News Content": "මෙරට වන සංහාරය වහාම නතර කිරීමට පියවර ගන්නා ලෙස රජයට බල කරමින් ජාතික සංඝ සම්මේලනය ප්‍රධාන පරිසර ක්‍රියාකාරීන් පිරිසක් අද උදෑසන කොළඹ දී විරෝධතා පා ගමනක් සංවිධාන කර තිබුණා.\nඑහිදී මාධ්‍ය වෙත අදහස් දක්වමින් ජාතික සංඝ සම්මේලනයේ ප්‍රධාන ලේකම් පූජ්‍ය පාහියන්ගල ආනන්ද සාගර හිමියන් සඳහන් කළේ කර්මාන්ත සහ වාණිජ කටයුතු අමාත්‍ය රිෂාඞ් බදියුදීන් මෙම වන සංහාරයේ මූලික පාර්ශවකරුවෙකු බවයි.\nකෙසේ වෙතත්, තමන්ට එල්ල වූ අසත්‍ය චෝදනා සම්බන්ධයෙන් වහාම පරීක්ෂණයක් සිදුකරන ලෙස ඉල්ලමින් කර්මාන්ත සහ වාණිජ කටයුතු අමාත්‍ය රිෂාඞ් බදියුදීන් අද පස්වරුවේ කුරුඳුවත්ත පොලීසියට පැමිණිල්ලක් ඉදිරිපත් කළා.\nඒ, තමන්ට සිදුවූ අපහාසයට රුපියල් කෝටි 100ක වන්දියක් ද ඉල්ලන බව පවසමින්.",
       "URL": "https://www.hirunews.lk/122416/ඇමති-බදියුදීන්-කුරුඳුවත්ත-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=5242"
}