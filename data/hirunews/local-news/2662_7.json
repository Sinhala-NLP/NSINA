{
       "Source": "hirunews",
       "Timestamp": "Saturday, 13 June 2020 - 15:51",
       "Headline": "තේ වත්තක වල දමා තිබූ බිළිඳූ සිරුරක් හමුවෙයි (ඡායාරූප සහ වීඩියෝ)",
       "News Content": "නොර්වුඩ් ප්‍රදේශයේ තේ වත්තක ඉලුක් යායක් තුල වලදමා තිබු බිලිඳු මළ සිරුරක් නොර්වුඩ් පොලිසිය විසින් ගොඩගෙන තිබෙනවා.\nඒ හැටන් මහේස්ත්‍රාත් සහ දික්ඔය මුලික රෝහලේ අධිකරණ වෛද්‍යය නිලධාරීවරයා ඉදිරියේයි.\nනොර්වුඩ් ජනපදයේ අවුරුදු 26ක අවිවාහක කාන්තාවක් විසින් ඊයේ නිවසේම දරු ප්‍රසුතිය සිදු කර බිලිඳා තේ වත්තේ වලදමා ඇති බවට නොර්වුඩ් පොලිසියට තොරතුරක් ලැබී තිබුණා.\nඒ අනුව පොලිසිය සැකකාර මව අත්අඩංගුවට ගෙන දික්ඔය මුලික රෝහල වෙත ඇතුලත් කර ඇති අතර ඇයගේ පියාගෙන් ප්‍රශ්න කිරිමේදි අනාවරණය වු තොරතුරු මත බිලිඳා ලදමා තිබු ස්ථානය සොයාගෙන තිබෙනවා.\nගොඩගත් මළ සිරුර පශ්චාත් මරණ පරික්ෂණය සදහා දික්ඔය මුලික රෝහලට යොමු කරන ලෙසයි හැටන් දිසා අධිකරණය පොලිසියට නියෝග කර ඇත්තේ.\nමෙම සැකකාර කාන්තාවගේ මව විදෙස් රැකියාවක නිරතවන අතර ඇය තම පියා සමග නිවසේ පදිංචිව සිට තිබෙනවා.\nඇයට වයස අවුරුදු 4ක පිරිමි දරුවෙක් ද සිටින බව සඳහන්.\nසැකකාරියගේ පියා ද පොලිස් අත්අඩංගුවට ගෙන ඇති අතර අවුරුදු 4ක දරුවා ඥාතීන් වෙත භාරදීමට හෝ පරිවාස භාරයේ තැබීමට පියවර ගන්නා බවයි පොලිසිය සඳහන් කර ඇත්තේ.",
       "URL": "https://www.hirunews.lk/242973/තේ-වත්තක-වල-දමා-තිබූ-බිළිඳූ-සිරුරක්-හමුවෙයි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2662"
}