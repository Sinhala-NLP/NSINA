{
       "Source": "hirunews",
       "Timestamp": "Thursday, 31 March 2022 - 13:57",
       "Headline": "අකුරැස්සේ නිවසක බිත්තියක් කඩා වැටීමෙන් දරුවෙකු මරුට",
       "News Content": "අකුරැස්ස - නිල්මැණික්ගම ප්‍රදේශයේ නිවසක බිත්තියක් කඩා වැටී 8 හැවිරිදි පිරිමි දරුවෙකු ජීවිතක්ෂයට පත්වී තිබෙනවා.\nඅදාළ නිවැසියන්ට විදෙස් රටක සේවය කරන පුද්ගලයෙකු විසින් නව නිවසක් සාදා දෙන බවට පොරොන්දු වී ඇති අතර ඒ අනුව නිවසේ දරුවන් සිය පියා සමග එක්ව නිවස කඩා දැමීමට කටයුතු කරනු ලැබුවා.\nමැටි උපයෝගී කර ගනිමින් ගොඩනගා ඇති කුඩා නිවසක් වන එහි බිත්තියක් එකවරම නිවසේ සිටි දරුවන් දෙදෙනාගේ ඇග මතට වැටීමෙන් එක් දරුවෙකු මිය ගොස් තවත් දරුවෙකු තුවාල ලබා රෝහල් ගත කර ඇති බවයි අකුරැස්ස පොලීසිය සඳහන් කළේ.\nතුවාල ලැබූ අනෙක් දරුවා 5 හැවිරිදි වියේ පසුවනවා.",
       "URL": "https://www.hirunews.lk/300853/අකුරැස්සේ-නිවසක-බිත්තියක්-කඩා-වැටීමෙන්-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1259"
}