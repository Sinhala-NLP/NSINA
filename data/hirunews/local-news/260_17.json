{
       "Source": "hirunews",
       "Timestamp": "Saturday, 17 June 2023 - 15:39",
       "Headline": "අත්බෝම්බය සැඟවු ආරක්ෂක නිලධාරියා අත්අඩංගුවේ",
       "News Content": "කිරුළපන ප්‍රදේශයේ පුද්ගලික සමාගමක ඉදිරිපිට අත්බෝම්බයක් සැඟ වූ එම ආයතනයේම ආරක්ෂක නිලධාරියෙකු කිරුලපන පොලීසිය විසින් අත්අඩංගුවට  ගෙන තිබෙනවා.\nමෙලෙස අත්අඩංගුවට ගෙන ඇත්තේ 73 හැවිරිදි අතුරුගිරිය ගල්පොත්ත පාර ප්‍රදේශයේ පදිංචිකරුවෙකි .පසුගිය 13 වැනිදා එම ආයතනයේ  ඉදිරිපිට මල් පෝච්චියක  තිබී  අත්බෝම්බය කිරුලපන පොලීසිය විසින් සොයාගෙන තිබුණි.විමර්ශන සිදු කිරීමෙන් අනතුරුව මෙම ආරක්ෂක නිලධාරියා අත්අඩංගුවට ගත් බව කිරුලපන පොලීසිය පවසයි.\nආරක්ෂක නිලධාරියා අධිකරණයට ඉදිරිපත් කර පැය 72 ක රැඳවුම් නියෝග ලබාගෙන වැඩිදුරටත් ප්‍රශ්න කිරීමට නියමිතය.",
       "URL": "https://www.hirunews.lk/338223/අත්බෝම්බය-සැඟවු-ආරක්ෂක-නිලධාරියා-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=260"
}