{
       "Source": "hirunews",
       "Timestamp": "Tuesday, 18 July 2023 - 17:37",
       "Headline": "මත්පෙති අළෙවියේ යෙදුනු ඖෂධහල් හිමියෙකු බදුල්ලේදී අත්අඩංගුවට",
       "News Content": "ආහාර ද්‍රව්‍ය තුළ සගවා මත්පෙති අළෙවිකරන ඖෂධහලක් පිළිබඳ තොරතුරු ලැබුණු පසු එය වටලා මත්පෙති 1793ක් සමග සැක කරුවෙකු අත්අඩංගුවට ගැනීමට බදුල්ල විශේෂ කාර්ය බලකා කඳවුරේ නිලධාරීන් සමත්වී තිබෙනවා.\nබදුල්ල මහියංගණ මාර්ගයේ පවත්වාගෙන යනු ලබන ඖෂධ අළෙවිසැලක මත්පෙති අළෙවිය සඳහා ඇති බවට ලැබුනු තොරතුරක් මත උපාය දූතයෙකු යොදා ගනිමින් ඒ බව සනාථ කරගත් පසු මෙම වැටලීම සිදුකර ඇති අතර එහිදී පාන් රාත්තලක් තුළ සඟවා තිබු මත්පෙති 88 ක් ද අළෙවිය සඳහා වෙනමම සඟවා තිබූ මත්පෙති 1705 ක් ද මෙලෙස සොයාගත් බව සඳහන් වෙනවා.\nමෙම මත්පෙති තොගය බදුල්ල ප්‍රාදේශීය සෞඛ්‍ය සේවා කාර්යාලයේ ආහාර හා ඖෂධ පරීක්ෂක නිලධාරීන්ට බාර දී ඇති අතර අත් අඩංගුවට ගත් සැකකරුට විරුද්ධව නඩු පැවරීමට කටයුතු කරන බව වැඩිදුරටත් සඳහන් වෙනවා.",
       "URL": "https://www.hirunews.lk/341669/මත්පෙති-අළෙවියේ-යෙදුනු-ඖෂධහල්-හිමියෙකු-බදුල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=173"
}