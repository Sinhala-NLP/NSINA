{
       "Source": "hirunews",
       "Timestamp": "Wednesday, 15 November 2017 - 15:36",
       "Headline": "බුදුරුව සහිත පච්චයක් කොටාගෙන ආ නිසා අත්අඩංගුවට ගත් බ්‍රිතාන්‍ය ජාතික හෙදියට වන්දි",
       "News Content": "බුදුරජාණන් වහන්සේගේ රුව සහිත පච්චයක් කොටාගෙන මෙරටට පැමිණි අවස්ථාවේදී අත්අඩංගුවට ගත් බ්‍රිතාන්‍ය ජාතික හෙදියක්වන නයෝමී කෝල්මන් ගොනු කළ මූලික අයිතිවාසිකම් පෙත්සමේ තීන්දුව අද ශ්‍රේෂ්ඨාධිකරණයේදී ප්‍රකාශයට පත් කෙරුණා.\nඒ අනුව ඇයගේ මූලික අයිතිවාසිකම් කඩව ඇති බවට තීන්දු කළ ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල රජයට නියෝග කළේ අදාල කාන්තාවට රුපියල් ලක්ෂ 05ක වන්දියක් ගෙවන ලෙසටයි.\nඑමෙන්ම තවත් රුපියල් ලක්ෂ 02ක් නඩු ගාස්තු ලෙස ගෙවන ලෙසටද නියෝග කෙරුණා.\nමෙම විදේශික කාන්තාව අත්අඩංගුවට ගනු ලැබූ කටුනායක පොලිසියේ ස්ථානාධිපතිවරයාට සහ පොලිස් සැරයන්වරයෙකුට ඇයට රුපියල් 50,000 බැගින් වන්දි ගෙවන ලෙසටද ත්‍රිපුද්ගල විනිසුරු මඩුල්ල නියම කළා.",
       "URL": "https://www.hirunews.lk/176106/බුදුරුව-සහිත-පච්චයක්-කොටාගෙන-ආ-නිසා-අත්අඩංගුවට-ගත්-බ්‍රිතාන්‍ය-ජාතික-හෙදියට-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=4217"
}