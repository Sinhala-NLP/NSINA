{
       "Source": "hirunews",
       "Timestamp": "Wednesday, 17 August 2016 - 16:21",
       "Headline": "තෙල් බව්සරයක් අනතුරට ලක්වේ (ඡායාරූප)",
       "News Content": "A 9 මාර්ගයේ වව්නියාව ප්‍රදේශයේදී ලිහිසි තෙල් බව්සරයක් පෙරලී තිබෙනවා.\nකොළඹ සිට වව්නියාව දක්වා ධාවනය කළ ලිහිසි තෙල් බව්සරයකුයි මෙලෙස පෙරලි ඇත්තේ.\nතෙල් බව්සරයට බස් රථයක් ඉස්සර කිරීමට යාමේදී බව්සරයේ රියදුරු තිරිංග තද කර ඇති අතර එහිදී පසුපස රෝදයක් පලුදු වීමෙන් බව්සරය මාර්ගයෙන් ඉවතට පැන මෙම අනතුරු සිදුවී ඇති බවයි අප වාර්තාකරු සදහන් කළේ.\nකෙසේවෙතත් අනතුරින් කිසිවකුටත් තුවාල සිදුවී නොමැති අතර ලිහිසි තෙල් ප්‍රදේශවාසීන් එකතුකරගෙන ඇති අතර අසල තිබු ඇලකටද තෙල් කාන්දුවී ඇති බව සදහන්.\nඡායාරූප - වන්නි රොමේෂ් මධුශංක",
       "URL": "https://www.hirunews.lk/140849/තෙල්-බව්සරයක්-අනතුරට-ලක්වේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4919"
}