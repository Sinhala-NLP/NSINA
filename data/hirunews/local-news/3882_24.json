{
       "Source": "hirunews",
       "Timestamp": "Friday, 22 June 2018 - 20:31",
       "Headline": "කොකේන් කිලෝ 11ක් සමඟ සැකකරුවෙකු අත්අඩංගුවට (ඡායාරූප)",
       "News Content": "නීති විරෝධී ලෙස කොකේන් මත්ද්‍රව්‍ය කිලෝ 11 යි ග්‍රෑම් 300 සුක්ෂම ලෙස මෙරටට රැගෙන ආ බොලිවියානු ජාතිකයෙකු දින 7ක් රඳවා පරීක්ෂණ කිරීමට මිගමුව මහේස්ත්‍රාත් අධිකරණය අද (22) පොලිස් මත්ද්‍රව්‍ය කාර්යාංශයට නියෝග කර තිබෙනවා.\nඅත්අඩංගුවට ගත් 34 හැවිරිදි සැකකරු පසුගිය 18 වැනිදා ඩුබායි සිට මෙරටට මෙම කොකේන් මත්ද්‍රව්‍ය තොගය ඉතා සුක්ෂම අයුරින් රැගෙන විත් තිබුණා.\nසැකකරු රැගෙන විත් තිබු ගමන් මල්ලේ තිබු රෙදි වල රසායනික ද්‍රවයක් මගින් මෙම කොකේන් මත්ද්‍රව්‍ය කාවද්දා තිබු බවයි පොලිස් පරීක්ෂණ වළදී හෙළිවී ඇත්තේ.\nපොලිස් මත්ද්‍රව්‍ය කාර්යාංශය මේ සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/193701/කොකේන්-කිලෝ-11ක්-සමඟ-සැකකරුවෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3882"
}