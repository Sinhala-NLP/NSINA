{
       "Source": "hirunews",
       "Timestamp": "Thursday, 22 December 2022 - 13:47",
       "Headline": "ඇත්ත කියන්නේ විදුලි ඇමති ද ඉංජිනේරු ලොක්කා ද? මේක නාට්ටියක් ද? (වීඩියෝ)",
       "News Content": "ලංකා විදුලි බල මණ්ඩල ඉංජිනේරු සංගමය හා විදුලිබල හා බලශක්ති අමාත්‍යවරයා නාටකයක නිරත වෙමින් ජනතාව නො මඟ යමින් සිටින බව ලංකා විදුලි පොදු සේවක සංගමය පවසනවා.\nඑහි සභාපති මාලක වික්‍රමසිංහ ප්‍රවෘත්ති සාකච්ඡාවක් කැඳවමින් මේ බව සඳහන් කළා.\nමේ අතර, විදුලි බිල ඉහළ නැංවීමට සිදු වන බවට විදුලිබල හා බලශක්ති අමාත්‍යවරයා සිදුකළ ප්‍රකාශය සම්බන්ධයෙන් ශ්‍රි ලංකා එක්සත් ව්‍යාපාරිකයන්ගේ සංසදය ප්‍රවෘත්ති සාකච්ඡාවක් පවත්වමින් අදහස් පළ කළා.\nමේ අතර, මෙම වසර සඳහා රජයේ, සංස්ථා, ව්‍යවස්ථාපිත මණ්ඩල සහ සමාගම්වල සේවකයින් සඳහා ප්‍රසාද දීමනා ගෙවීම මහා භාණ්ඩාගාරය විසින් සීමා කර තිබෙනවා.\nඒ අනුව රුපියල් විසි පන්දහසක උපරිම සීමාවකට යටත් ව එම ගෙවීම සිදු කළ හැකි බව යි භාණ්ඩාගාරය දැනුම් දෙන්නේ.\nපාඩු ලබන ආයතන සඳහා ප්‍රසාද දීමනා නො ගෙවන ලෙසට යි මහා භාණ්ඩාගාරය සියලු ම අමාත්‍යාංශ ලේකම්වරුන් සහ ආයතන ප්‍රධානීන් වෙත චක්‍රලේඛයක් මඟින් දැනුම් දී ඇත්තේ.",
       "URL": "https://www.hirunews.lk/323279/ඇත්ත-කියන්නේ-විදුලි-ඇමති-ද-ඉංජිනේරු-ලොක්කා-ද-මේක-නාට්ටියක්-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=650"
}