{
       "Source": "hirunews",
       "Timestamp": "Sunday, 14 February 2021 - 12:52",
       "Headline": "නගරයේ ඇති පහසුකම් ගමට ලබාදීම වගකීමක් - අගමැති (වීඩියෝ)",
       "News Content": "නගරයේ ඇති පහසුකම් ගමට ලබාදීම වගකීමක් බව අග්‍රාමාත්‍ය මහින්ද රාජපක්ෂ පවසනවා.\nඅග්‍රාමාත්‍යවරයා මේ බව කියා සිටියේ ඊයේ ඓතිහාසික කන්දේ විහාරය වැඳ පුදාගෙන ආශිර්වාද ලබාගැනීමෙන් අනතුරුව පැවති උත්සව සභාව අමතමින්.\nඊයේ පස්වරුවේ එම විහාරස්ථානය වෙත පැමිණි අග්‍රාමාත්‍යවරයා විහාරාධිපති පූජ්‍ය කොක්කාවිට විපුලසාර හිමියන් ද බැහැදුටු අතර, එහිදී රටේ පවතින තත්වය හමුවේ ධර්මානුකූල පිළිවෙතින් ක්‍රියා කිරීම සම්බන්ධයෙන් උන්වහන්සේ අග්‍රාමාත්‍යවරයාට අනුශාසනාවක්ද සිදුකළා.\nමේ අතර ඓතිහාසික බෙල්ලන්විල රජමහා විහාරස්ථානයේ බෝධීන් වහන්සේ සංරක්ෂණය කිරීමේ කටයුතු අග්‍රාමාත්‍ය මහින්ද රාජපක්ෂගේ ප්‍රධානත්වයෙන් ඊයේ ආරම්භ කෙරුණා.\nඑහිදී අදහස් දැක්වූ බෙල්ලන්විල රජමහා විහාරස්ථානයේ විහාරාධිපති ආචාර්ය බෙල්ලන්විල ධම්මරතන හිමියන් කියා සිටියේ පාස්කු ප්‍රහාරය එල්ල කළ පිරිසට අවශ්‍යව තිබුණේ ශ්‍රී ලංකාව යළි දෙකඩ කිරීම බවයි.",
       "URL": "https://www.hirunews.lk/262552/නගරයේ-ඇති-පහසුකම්-ගමට-ලබාදීම-වගකීමක්-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2148"
}