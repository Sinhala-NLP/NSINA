{
       "Source": "hirunews",
       "Timestamp": "Tuesday, 31 July 2018 - 19:55",
       "Headline": "ගාලු මුවදොර වටරවුම ආසන්නයේදී මෝටර් රථයක් ගිනිගනී (ඡායාරූප)",
       "News Content": "ගාලු මුවදොර වටරවුම ආසන්නයේදී සුඛෝපභෝගී මෝටර් රථයක් ගිනි ගැනීමට ලක්ව තිබෙනවා.\nඅද රාත්‍රී 7.10 ට පමණ ගිනි ගැනීම සිදුව ඇති බවයි අප වාර්තාකරුවන් සඳහන් කළේ.\nකටුනායක ගුවන්තොටුපල වෙත යමින් සිටි පිරිසක් රැගත් රථයක් මෙලෙස ගිනි ගැනීමට ලක්ව ඇති අතර පොලිසිය සහ කොළඹ ගිනි නිවීමේ ඒකකය එක්ව ගින්න නිවාදමා තිබෙනවා.\nමෝටර් රථය ගිනි ගැනීමෙන් කිසිවෙකුටත් හානියක් සිදුව නොමැති අතර මේ හේතුවෙන් ප්‍රදේශයේ රථ වාහන තදබදයක් ද හටගෙන තිබුනා.",
       "URL": "https://www.hirunews.lk/196490/ගාලු-මුවදොර-වටරවුම-ආසන්නයේදී-මෝටර්-රථයක්-ගිනිගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3821"
}