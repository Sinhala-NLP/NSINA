{
       "Source": "hirunews",
       "Timestamp": "Friday, 22 January 2021 - 13:21",
       "Headline": "විනාශ වී යන ඓතිහාසික කටුගස්තොට පාලම රැකගන්න ඉල්ලීමක් (වීඩියෝ)",
       "News Content": "මේ වසර 160ක ඉපැරණි ඉතිහාසයකට උරුමකම් කියන කටුගස්තොට ඓතිහාසික යකඩ පාලමයි.\nඉංග්‍රීසීන්ගේ පාලන සමයේ ඉදිවූ මෙම යකඩ පාලම මේ වන විට දිරාපත් වී කඩා වැටීමේ අවදානමකට ලක්ව ඇති බව ප්‍රදේශවාසීන් පවසනවා.\nඔවුන් පෙන්වා දෙන්නේ මෙරට රුහුණු, පිහිටි, මායා යන නම්වලින් පළාත් 3කට වෙන්ව තිබූ ස්ථානයද මෙම පාලම පිහිටි ස්ථානය බවයි.\nමහනුවර සිට මාතලේ, අනුරාධපුරය, පොළොන්නරුව, යාපනය, ත්‍රිකුණාමලය සහ කුරුණෑගල දෙසට ගමන් කිරීම සඳහා 1858 වර්ෂයේ සැප්තැම්බර් මාසයේදී මහවැලි ගඟ හරහා ඉදිකිරීම් ආරම්භ කළ මෙම පාලම 1860 මාර්තු මාසයේදී එවක අග්‍රාණ්ඩුකාරවරයා විසින් විවෘත කර තිබෙනවා.\nප්‍රදේශවාසීන් පැවසුවේ එංගලන්තයෙන් ගෙන්වනු ලැබූ උසස් තත්තවයේ යකඩ යොදා ඉදිකර ඇති මෙම පාලම වසර 150කට අධික කාලයක් ඉතා හොඳ තත්ත්වයක පැවති බවයි.\nකෙසේ වෙතත් මීට වසර 4කට පමණ පෙර මෙම පාලම වෙනුවට නව පාලමක් ඉදිකිරීමත් සමඟ මෙහි අලුත්වැඩියා කටයුතු අත්හැරී ගොස් ඇති අතර මේ වන විට එය දැඩි ලෙස දිරාපත් වී තිබෙනවා.\nප්‍රදේශවාසීන් පවසන්නේ මෙම ඓතිහාසික පාලම සංරක්ෂණය කර ආරක්ෂා කරගැනීම සඳහා වගකිවයුතු අංශවල අවධානය යොමුවිය යුතු බවයි.\nවසර 160ක ඉතිහාසයකට උරුමකම් කියන මෙම ඉපැරණි මෙම පාලම ප්‍රතිසංස්කරණය කරන තෙක් රතු මිනිත්තුව අවධානයෙන්..",
       "URL": "https://www.hirunews.lk/260411/විනාශ-වී-යන-ඓතිහාසික-කටුගස්තොට-පාලම-රැකගන්න-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2195"
}