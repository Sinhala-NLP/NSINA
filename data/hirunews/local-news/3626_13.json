{
       "Source": "hirunews",
       "Timestamp": "Friday, 30 November 2018 - 17:59",
       "Headline": "මාබල් බීච් වෙරළ තීරයේ දිය නෑමට ගිය ළමුන් දෙදෙනෙකු මරුට",
       "News Content": "ත්‍රිකුණාමලය මාබල් බීච් වෙරළ තීරයේ දිය නෑමට ගිය ළමුන් දෙදෙනෙකු දියේ ගිලීමෙන් ජීවිතක්ෂයට පත්ව තිබෙනවා.\nඅද පස්වරු 1 ට පමණ අනතුර සිදුව ඇති බවයි අප වාර්තාකරු සඳහන් කළේ.\nමියගොස් ඇත්තේ මහනුවර මඩවල ප්‍රදේශයේ පදිංචි වයස අවුරුදු 13 සහ 17 ක ළමුන් දෙදෙනෙක්.\nඔවුන් ඊයේ ත්‍රිකුණාමලය ප්‍රදේශයේ පැවති උත්සවයකට පැමිණි පිරිසක් වන අතර අද දහවල් දිය නෑමට ගොස් සිටියදී මෙම ළමුන් දෙදෙනා දියේ ගිලී තිබෙනවා.\nමළ සිරුරු මේවන විට කින්නියා මූලික රෝහලේ තැන්පත් කර ඇති අතර චීන වරාය පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/205243/මාබල්-බීච්-වෙරළ-තීරයේ-දිය-නෑමට-ගිය-ළමුන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3626"
}