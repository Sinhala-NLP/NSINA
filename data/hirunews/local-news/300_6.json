{
       "Source": "hirunews",
       "Timestamp": "Friday, 02 June 2023 - 8:19",
       "Headline": "ත්‍රීරෝද රථ ගාස්තු පහළට",
       "News Content": "පෙට්‍රල් මිල පහත දැමීම සහ ඉන්ධන කෝටාව ඉහළ දැමීම පිළිබඳව අවධානය යොමුකර ත්‍රිරෝද රථ ගාස්තු පහත දැමීමට තීරණය කර ඇති බව සමස්ත ලංකා ත්‍රිරෝද රථ රියැදුරන්ගේ හා හිමිකරුවන්ගේ සංගමයේ සභාපති සුදිල් ජයරුක් පවසනවා.\nඒ අනුව පළමු කිලෝමීටරයට රුපියල් 100 ක් සහ දෙවැනි කිලෝමීටරයට රුපියල් 80 ක් ලෙස ත්‍රිරෝද ගාස්තුව සංශෝධනය කරන බවයි ඔහු පවසන්නේ.\nසමස්ත ලංකා ත්‍රිරෝද රථ රියැදුරන්ගේ වෘත්තීය සමිතියේ සභාපති ලලිත් ධර්මසේකර මහතාගෙන් මේ පිළිබඳව කළ විමසුමේ දී ඔහු ප්‍රකාශ කරන ලද්දේ සිය සංගමයේ සාමාජික ත්‍රිරෝද රථ මාස කීපයක සිට පළමු කිලෝමීටරයට රුපියල් 100 ක් සහ දෙවැනි කිලෝමීටරයට රුපියල් 80 ක් පමණක් අය කරමින් ප්‍රවාහන කටයුතු කළ බවයි.\nජනතාවට සාධාරණය ඉටුකිරීමට ත්‍රිරෝද රථ ගාස්තු නියාමනයක් අවශ්‍ය වන්නේ එකම ප්‍රවාහන මාධ්‍යයේ ගාස්තු දෙකක් තිබීම නැති කිරීමට බව ද ඔහු වැඩිදුරටත් සඳහන් කර සිටියා.",
       "URL": "https://www.hirunews.lk/336835/ත්‍රීරෝද-රථ-ගාස්තු-පහළට",
       "Category": "Local News",
       "Parent URL": "https://www.hirunews.lk/local-news.php?pageID=300"
}