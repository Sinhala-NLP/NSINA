{
       "Source": "hirunews",
       "Timestamp": "Monday, 08 March 2021 - 14:34",
       "Headline": "උපාධිධාරීන් පළාත්පාලන අමාත්‍යාංශය ඉදිරිපිට සත්‍යග්‍රහයක",
       "News Content": "වයස් සීමාව ඉක්මවූ උපාධිධාරීන් අභ්‍යාසලාභී පුහුණුව සඳහා බඳවාගැනීමට කටයුතු කරන්නැයි ඉල්ලා රැකියා විරහිත උපාධිධාරීන් රාජ්‍ය සේවා, පළාත් සභා හා පළාත්පාලන අමාත්‍යාංශය ඉදිරිපිට සත්‍යග්‍රහයක නිරතවනවා.\nඅද දහවල් ඔවුන් මෙම සත්‍යග්‍රහය ආරම්භ කළ බවයි රැකියා විරහිත උපාධිධාරීන්ගේ සංගමයේ කැඳවුම්කරු පූජ්‍ය තැන්නේ ඥානානන්ද හිමියන් ප්‍රකාශ කළේ.\nමේ අතර ඌන සේවා උපාධිධාරීන් මුහුණ දෙමින් සිටින ගැටලුවලට විසදුම් ඉල්ලා උපාධිධාරී ජාතික මධ්‍යස්ථානය අද දහවල් කොළඹ කොටුව දුම්රියපල ඉදිරිපිට සිට පාගමනින් ජනාධිපති ලේකම් කාර්යාලය වෙත පැමිණියා.\nඔවුන් මේ වනවිට ජනාධිපති කාර්යාලය අසළ පිහිටි විරෝධතා සඳහා වෙන්කර ඇති ස්ථානයේ උද්ඝෝෂණයක නිරතවන බවයි අප වාර්තාකරු සඳහන් කළේ.",
       "URL": "https://www.hirunews.lk/264707/උපාධිධාරීන්-පළාත්පාලන-අමාත්‍යාංශය-ඉදිරිපිට-සත්‍යග්‍රහයක",
       "Category": "Local News",
       "Parent URL": "https://www.hirunews.lk/local-news.php?pageID=2102"
}