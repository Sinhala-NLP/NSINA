{
       "Source": "hirunews",
       "Timestamp": "Tuesday, 16 November 2021 - 7:25",
       "Headline": "තරුණයෙකුට මරු කැඳවූ රිය අනතුර",
       "News Content": "යාපනය -කරෙයිනගර් ප්‍රදේශයේ සිදු වු රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nයාපනය කයිට්ස් පොලීසිය පැවසුවේ ඊයේ (15) පස්වරුවේ සිදු වූ මෙම රිය අනතුරින් 18 හැවිරිදි තරුණයෙකු මෙලෙස ජීවිතක්ෂයට පත්ව ඇති බවයි.\nයතුරුපැදියක් හා මෝටර් රථයක් මුහුණට මුහුණ ගැටීමෙන් අනතුර සිදුව ඇති අතර, අනතුරින් ජීවිතක්ෂයට පත්ව ඇත්තේ, යතුරුපැදියේ ගමන්ගත් කරෙයිනගර් ප්‍රදේශයෙහි පදිකංචිකරුවෙකු වන අතර, එහි ගමන්ගත් තවත් පුද්ගලයෙකු අනතුරින් තුවාල ලබා තිබෙනවා.\nජීවිතක්ෂයට පත් තරුණයාගේ මළසිරුර පශ්චාත් මරණ පරීක්ෂණ වෙනුවෙන් යාපනය රෝහල් මෘත ශරීරාගාරයට යොමුකොට ඇති අතර, තුවාලකරු යාපනය රෝහලේ ප්‍රතිකාර ලබන බවයි අප වාර්තාකරු සඳහන් කළේ.\nසිද්ධිය සම්බන්ධයෙන් කයිට්ස් පොලීසිය වැඩිදුර පරීක්ෂණ සිදු කරනවා.",
       "URL": "https://www.hirunews.lk/288127/තරුණයෙකුට-මරු-කැඳවූ-රිය-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=1559"
}