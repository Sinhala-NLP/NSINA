{
       "Source": "hirunews",
       "Timestamp": "Monday, 12 September 2022 - 13:03",
       "Headline": "ප්‍රේමලාල් ජයසේකරට රාජ්‍ය අමාත්‍ය ධුරයක්",
       "News Content": "පාර්ලිමේන්තු මන්ත්‍රී ප්‍රේමලාල් ජයසේකර වරාය හා ගුවන් සේවා රාජ්‍ය අමාත්‍යවරයා ලෙස ජනාධිපති රනිල් වික්‍රමසිංහ ඉදිරියේ අද (12) දහවල් දිවුරුම්දී තිබෙනවා.\nඒ අනුව මේ වනවිට දිවුරුම්දී ඇති රාජ්‍ය අමාත්‍යවරුන් සංඛ්‍යාව 38 ක්.\nඉදිරියේදී තවත් කැබිනට් අමාත්‍යවරුන් කිහිපදෙනෙකුද දිවුරුම්දීමට නියමිත බව ආණ්ඩු පක්ෂයේ ප්‍රධාන සංවිධායක අමාත්‍ය ප්‍රසන්න රණතුංග අද ප්‍රකාශ කළා.\nඒ, රාජ්‍ය අමාත්‍ය තේනුක විදානගමගේ නාගරික සංවර්ධන හා නිවාස රාජ්‍ය අමාත්‍යාංශයේදී වැඩ භාරගැනීමේ අවස්ථාවට එක්වෙමින්.",
       "URL": "https://www.hirunews.lk/315214/ප්‍රේමලාල්-ජයසේකරට-රාජ්‍ය-අමාත්‍ය-ධුරයක්",
       "Category": "Local News",
       "Parent URL": "https://www.hirunews.lk/local-news.php?pageID=874"
}