{
       "Source": "hirunews",
       "Timestamp": "Sunday, 18 October 2020 - 19:50",
       "Headline": "රිෂාඩ් සැඟවී නැහැ - සමස්ත ලංකා මහජන කොංග්‍රසය (වීඩියෝ)",
       "News Content": "තම පක්ෂයේ නායක පාර්ලිමේන්තු මන්ත්‍රී රිෂාඩ් බදියුදීන් සැඟවී නොමැති බවත්, අවශ්‍ය මොහොතේදී පෙනී සිටින බවත්, සමස්ත ලංකා මහජන කොංග්‍රසය කොළඹ දී අද(18) මාධ්‍ය හමුවක් කැදවමින් ප්‍රකාශ කළා.\nපාර්ලිමේන්තු මන්ත්‍රී රිෂාඩ් බදියුදීන් අත්අඩංගුවට ගැනීමට නියෝග කර මේ වනවිට දින 06ක් ගත වුවත් තවමත් ඔහු අත්අඩංගුවට ගැනීමට අපරාධ පරීක්ෂණ දෙපාර්තමේන්තුවට හැකියාව ලැබී නැහැ.\nපොලිස් කණ්ඩායම් 06 ක් මොහු අත්අඩංගුවට ගැනීම සඳහා විමර්ශන ආරම්භ කර තිබෙනවා.\nකෙසේ වෙතත්, පාර්ලිමේන්තු මන්ත්‍රී රිෂාඩ් බදියුදීන් නායකත්වය දරණ සමස්ත ලංකා මහජන කොංග්‍රසය කොළඹ දී අද(18) මාධ්‍ය හමුවක් කැදවා තිබුණේ ඔහු සම්බන්ධයෙන් කරුණු දැනුවත් කිරීම සඳහායි.",
       "URL": "https://www.hirunews.lk/252815/රිෂාඩ්-සැඟවී-නැහැ-සමස්ත-ලංකා-මහජන-කොංග්‍රසය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2382"
}