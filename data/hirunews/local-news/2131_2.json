{
       "Source": "hirunews",
       "Timestamp": "Monday, 22 February 2021 - 16:24",
       "Headline": "පෞද්ගලික බස් රථයක් අනතුරට ලක්වී 13 දෙනෙකු රෝහලේ",
       "News Content": "බිබිල සිට තලවාකැලේ දක්වා ධාවනය වූ පෞද්ගලික බස් රථයක් නානුඔය, රදැල්ල කෙටි මාර්ගයේදී පෙරලී සිදුවූ අනතුරකින් එම බස් රථයේ ගමන් ගත් 13 දෙනෙකු තුවාල ලබා තිබෙනවා.\nඔවුන් මේ වනවිට නුවරඑළිය මහරෝහලේ ප්‍රතිකාර ලබන බවයි පොලීසිය පැවසුවේ.\nඅද පස්වරුවේ මෙලෙස අනතුරට ලක්ව ඇත්තේ තලවාකැලේ ප්‍රදේශයේ අවමංගල්‍ය උත්සවයකට සහභාගි වීම සඳහා බිබිල ප්‍රදේශයේ සිට ධාවනය වෙමින් තිබූ පෞද්ගලික බස් රථයක්.\nඅධික බෑවුම් සහිත මාර්ගයේ ධාවනය වන අවස්ථාවේ හදිසියේ ඇති වූ කාර්මික දෝෂයක් නිසා බස් රථය ඉදිරියට ඇදී ගොස් බවුසර් රථයක ගැටී මෙම අනතුර සිදුව තිබෙනවා.",
       "URL": "https://www.hirunews.lk/263349/පෞද්ගලික-බස්-රථයක්-අනතුරට-ලක්වී-13-දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=2131"
}