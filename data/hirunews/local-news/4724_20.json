{
       "Source": "hirunews",
       "Timestamp": "Wednesday, 04 January 2017 - 14:10",
       "Headline": "ලංගම කොන්දොස්තරවරයෙකුට කැකිරාවේදී ප්‍රහාරයක්",
       "News Content": "අනුරාධපුරය, මරදන්කඩවල,තෝරුවැව ප්‍රදේශයේදී ශ්‍රී ලංගම බස් රථයකට අද (04) පෙරවරුවේ ප්‍රහාරයක් එල්ල වී තිබෙනවා.\nපුත්තලමේ සිට අක්කරෙයිපත්තුව දක්වා ධාවනය වෙමින් තිබූ පුත්තලම ඩිපෝවට අයත් බස් රථයකුයි මෙලෙස ප්‍රහාරයට ලක්ව ඇත්තේ.\nමෙම ලංගම බස් රථය අද පෙරවරුවේ තේ පානය සදහා වෙනත් ආපනශාලාවක් ඉදිරිපිට නවතා ඇති අතර ඊට උරණ වූ ආපනශාලා හිමිකරුවෙකු මෙම ප්‍රහාරය එල්ල කර ඇති බවටයි චෝදනා එල්ල වන්නේ.\nපහරදීමෙන් ලංගම බස් රථයේ කොන්දොස්තරවරයා තුවාල ලබා ඇති අතර ඔහු මේ වනවිට කැකිරාව රෝහලේ ප්‍රතිකාර ලබනවා.\nකෙසේ වෙතත් සිද්ධිය සම්බන්ධ සැකකරු කැකිරාව පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/151277/ලංගම-කොන්දොස්තරවරයෙකුට-කැකිරාවේදී-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4724"
}