{
       "Source": "hirunews",
       "Timestamp": "Sunday, 09 August 2020 - 9:15",
       "Headline": "නව රජයේ අග්‍රාමාත්‍යවරයා දිවුරුම් දීමේ උත්සවය ඇරඹේ (වීඩියෝ සහ ඡායාරූප)",
       "News Content": "නව රජයේ අග්‍රාමාත්‍යවරයා ලෙස මහින්ද රාජපක්ෂ කැළණිය රජමහා විහාරස්ථානයේදී දිවුරුම්දීමේ උත්සවය මේ වනවිට ආරම්භ වී තිබෙනවා.\nඒ සඳහා මහා සංඝ රත්නය ඇතුලූ පූජ්‍ය පක්ෂය, ත්‍රිවිධ හමුදාපතිවරුන්, අමාත්‍යවරුන් සහ තේරී පත්වූ මන්ත්‍රීවරුන් ද පැමිණ සිටින බවයි හිරු මාණ්ඩලික වාර්තාකරු සඳහන් කළේ.\nදිවුරුම්දීමේ උත්සවය සඳහා අග්‍රාමාත්‍ය මහින්ද රාජපක්ෂ පැමිණීමෙන් අනතුරුව ජනාධිපති ගෝඨාභය රාජපක්ෂ පැමිණීමට නියමිතයි.\nමෙවර මහ මැතිවරණය අගමැති මහින්ද රාජපක්ෂ කුරුණෑගලින් ජය ගත්තේ ශ්‍රී ලාංකීය පාර්ලිමේන්තු ඉතිහාසයේ අපේක්ෂකයෙකු ලබාගත් ඉහළම මනාප සංඛ්‍යාවේ වාර්තාවට හිමිකම් කියමින්.\nඑම ඡන්ද සංඛ්‍යාව පන් ලක්ෂ 27,364 ක්.\nඅග්‍රාමාත්‍යවරයා දිවුරුම්දීමේ සජීවි විකාශය හිරු ටී.වී. ඔස්සේ සජීවීව නැරඹිය හැකියි.",
       "URL": "https://www.hirunews.lk/247413/නව-රජයේ-අග්‍රාමාත්‍යවරයා-දිවුරුම්-දීමේ-උත්සවය-ඇරඹේ-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2531"
}