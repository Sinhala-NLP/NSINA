{
       "Source": "hirunews",
       "Timestamp": "Wednesday, 12 January 2022 - 16:21",
       "Headline": "අවසන් මොහොත තෙක් අරගල කරනවා - මන්ත්‍රී ෂාන් (වීඩියෝ)",
       "News Content": "ශ්‍රී ලංකා නිදහස් පක්ෂය තුළ ආණ්ඩුවෙන් ඉවත් වීම හෝ තවදුරටත් රැඳී සිටීම සම්බන්ධයෙන් කිසිදු බෙදීමක් හටගෙන නැහ්ටි බව පාර්ලිමේන්තු මන්ත්‍රී ෂාන් විජයලාල් ද සිල්වා පවසනවා.\nඅද (12) පැවති මාධ්‍ය හමුවකදී අදහස් දක්වමින් මන්ත්‍රීවරයා පැවසුවේ, තම පක්ෂයේ ද සහයෝගයෙන් පිහිටුවා ගත් ආණ්ඩුව තුළ පක්ෂයක් ලෙස එකඟ විය නොහැකි යම් කිසි වැඩපිළිවෙළක් ක්‍රියාත්මක වන්නේ නම්, ඒ වෙනුවෙන් දිගින් දිගටම අවසන් මොහොත තෙක් පෙනී සිටීමට කටයුතු කරන බවයි.\nනමුත් එම ක්‍රියාවලිය එලෙස සිදු නොවන්නේ නම්, ජන හඬට කන් දී, දේශපාලන තීන්දුවක් පක්ෂයක් ලෙසින් ගැනීමට ද ශ්‍රී ලංකා නිදහස් පක්ෂය පසුබට නොවන බව ද හෙතෙම වැඩිදුරටත් සඳහන් කළා.",
       "URL": "https://www.hirunews.lk/293813/අවසන්-මොහොත-තෙක්-අරගල-කරනවා-මන්ත්‍රී-ෂාන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1429"
}