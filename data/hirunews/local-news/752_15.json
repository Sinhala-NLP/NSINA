{
       "Source": "hirunews",
       "Timestamp": "Monday, 07 November 2022 - 7:43",
       "Headline": "අද සිට වෘත්තීය ත්‍රිරෝද රියදුරන්ට ඉන්ධන ලීටර 10 ක්",
       "News Content": "බස්නාහිර පළාතේ ලියාපදිංචි වූ වෘත්තීය ත්‍රිරෝද රථවලට සතියකට ලීටර් 10ක ඉන්ධන කෝටාවක් ලබාදීම අද (07) සිට ක්‍රියාත්මක කරන බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nත්‍රිරෝද රථ සඳහා දැනට පවතින්නේ ලීටර 5ක ඉන්ධන කෝටාවක් වන අතර ත්‍රිරෝද රථ නියාමන වැඩසටහන යටතේ පළමු අදියරේ දී බස්නාහිර පළාතේ ලියාපදිංචි වන වෘත්තීය ත්‍රිරෝද රථ සඳහා අමතර ලීටර 5ක් ද ලබා දීමට පසුගියදා තීරණය කළා.\nඒ අනුව පසුගිය පළමුවනදා සිට ත්‍රිරෝද රථ ලියාපදිංචිය බස්නාහිර පළාත් මාර්ගස්ථ මගී ප්‍රවාහන අධිකාරිය විසින් ආරම්භ කළ අතර මේ දක්වා ත්‍රිරෝද රථ 9,000 ක් පමණ ලියාපදිංචි වී තිබෙනවා.\nඑලෙස ලියාපදිංචි වූ වෘත්තීය ත්‍රිරෝද රථ සඳහා පමණක් වැඩි කළ ලීටර 5ක ඉන්ධන කෝටාව ද සමඟ ලීටර 10ක් ලබා ගැනීමට අවස්ථාව පවතිනවා.\nඅමතර ලීටර් 05 ක ඉන්ධන කෝටාව ලබාගැනීම සඳහා ලියාපදිංචි වීමට තවදුරටත් අවස්ථාව පවතින බවයි බස්නාහිර පළාත් මාර්ගස්ථ මගී ප්‍රවාහන අධිකාරිය සඳහන් කළේ.\nඅඅඅගඅචඒංසගකන වෙබ් අඩවියට පිවිසීමෙන් ඒ සඳහා ලියාපදිංචි විය හැකියි.\nමෙම වැඩපිළිවෙළ කඩිනමින් සෙසු පළාත් තුළ ද ක්‍රියාත්මක කරන බව විදුලිබල හා බලශක්ති අමාත්‍ය කංචන විජේසේකර කියා සිටියා.",
       "URL": "https://www.hirunews.lk/319802/අද-සිට-වෘත්තීය-ත්‍රිරෝද-රියදුරන්ට-ඉන්ධන-ලීටර-10-ක්",
       "Category": "Local News",
       "Parent URL": "https://www.hirunews.lk/local-news.php?pageID=752"
}