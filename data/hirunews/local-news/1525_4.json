{
       "Source": "hirunews",
       "Timestamp": "Wednesday, 01 December 2021 - 13:45",
       "Headline": "ලෝක ඒඩ්ස් දිනයට සමගාමී ව වෛද්‍ය නිමාලි ජයසූරියගෙන් විශේෂ ප්‍රකාශයක්",
       "News Content": "1981 වසරේ ලොව පළමු එච් අයි වී ආසාදිතයා හඳුනාගත් අතර, 1988 වසරේ සිට ඒඩ්ස් දින සැමරුමක් සිදු කරනු ලබන්නේ, එක්සත් ජාතීන්ගේ සංවිධානයට අයත් සියලු රටවල ප්‍රධානත්වයෙන්.\nමේ දක්වා ලොව පුරා පුද්ගලයින් මිලියන 79.3ක් මෙම වෛරසයට ගොදුරු වී ඇති අතර, මිලියන 36කට අධික සංඛ්‍යාවක් ඒඩ්ස් ආසාදිත ව මියගොස් තිබෙනවා.\n2020 වසර අවසන් වන විට මිලියන 37කට අධික පිරිසක් එච් අයි වී වෛරසය සමඟ ජීවත් වන බව, නවතම වාර්තාවල සඳහන්.\nඑම වසරේ එච් අයි වී ආසාදිතයින් මිලියන 1.5ක් ද අලුතින් හඳුනාගෙන ඇති බව ලෝක සෞඛ්‍ය සංවිධානය ප්‍රකාශ කළා.\n1987 වසරේදී ශ්‍රී ලංකාවේ පළමු ඒඩ්ස් රෝගියා හඳුනා ගත් අතර, ලෝකයේ අනෙකුත් රටවලට සාපේක්ෂව එච් අයි වී ව්‍යාප්තිය අඩු රටක් ලෙස ශ්‍රී ලංකාව වර්ග කර තිබෙනවා.\nකෙසේ වෙතත් පසුගිය වසරේ දී නව එච් අයි වී  ආසාදිතයන් 363ක් මෙරටින් හමු වී ඇති අතර, එය 2019 වසර හා සැසදීමේදී අඩුවීමක්.\nමෙවැනි තත්ත්වයක් තුළ, ලිංගික සෞඛ්‍ය ලිංගාශ්‍රිත රෝග සහ එච්.අයි.වී.පිලිබද විශේෂඥ වෛද්‍ය නිමාලි ජයසූරිය නිවේදනයක් නිකුත් කර තිබුණා.\nඑම ලිපිය පහතින්,",
       "URL": "https://www.hirunews.lk/289715/ලෝක-ඒඩ්ස්-දිනයට-සමගාමී-ව-වෛද්‍ය-නිමාලි-ජයසූරියගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1525"
}