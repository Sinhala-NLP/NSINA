{
       "Source": "hirunews",
       "Timestamp": "Monday, 05 June 2023 - 14:06",
       "Headline": "විවිධ පුද්ගලයන්ගෙන් මුදල් වංචා කළ අයෙක් අත්අඩංගුවට",
       "News Content": "ගම්පහ නගරයේ අපරාධ නිවාරණ රාජකාරියේ යෙදී සිට් පොලිස් නිලධාරීන් ව්සින් ඊයේ (04) සැකකටයුතු පුද්ගලයකු අත්අඩංගුවට ගෙන තිබෙනවා.\nඑම පුද්ගලයා සතුව තිබී ස්මාර්ට් වර්ගයේ ජංගම දුරකතන 04ක්,, කුඩා ජංගම දුරකතන 03ක් සහ දුරකතන සිම්පත් 75ක් පොලිසිය විසින් සොයා ගෙන තිබෙන බවයි වාර්තා වන්නේ.\nමෙම සැකකරු සම්බන්ධයෙන් සිදු කළ වැඩිදුර විමර්ශනයේදී හෙළි වි ඇත්තේ ඔහුට එරෙහිව ගම්පහ, කැස්බෑව, රාගම, වේයන්ගොඩ, හෙට්ටිපොළ, පානදුර දකුණ, මතුරට, තිහගොඩ, කෑගල්ල,, අනුරාධාපුරය, ග්‍රෑන්ඩ්පාස් සහ ගොඩකවෙල පොලිස් ස්ථානවලට පැමිණිලි ලැබී ඇති බවත් මොහු අන්තර්ජාලය හරහා විවිධ පුද්ගලයන්ගේ බැංකු ගිණුම්වලින් මුදල් මොහුගේ ගිණුමට බැර කර ගැනීම් සිදු කර මුදල් වංචා ක‍ර ඇති බව අනාවරණය වී තිබෙනවා.\nඅත්අඩංගුවට ගත් සැකකරු වයස අවුරුදු 31ක් වන කඳාන ප්‍රදේශයේ පදිංචිකරුවෙක්.\nසැකකරු අද (05) ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/337094/විවිධ-පුද්ගලයන්ගෙන්-මුදල්-වංචා-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=293"
}