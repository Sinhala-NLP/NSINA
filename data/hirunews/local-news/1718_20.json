{
       "Source": "hirunews",
       "Timestamp": "Wednesday, 01 September 2021 - 8:12",
       "Headline": "පහන්තුඩාව දිය ඇල්ලට පොලිස් කණ්ඩායමක්",
       "News Content": "බලංගොඩ -  ඉඹුල්පේ ප්‍රාදේශීය ලේකම් කොට්ඨාශයේ පිහිටි පහන්තුඩාව දිය ඇල්ල අසළ අසභ්‍ය වීඩියෝවක් නිර්මාණය කර එය අන්තර්ජාලයට මුදා හැරි සැකකරුවන් අත්අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර තිබෙනවා.\nඒ අනුව එහි පරිඝනක අපරාධ කොට්ඨාශයේ නිලධාරීන් කණ්ඩායමක් අද එම දියඇල්ල ආසන්නයට ගොස් පරීක්ෂණ ආරම්භ කිරීමට නියමිතයි.\nමෙම  අසභ්‍ය වීඩියෝපටය පසුගිය දා ෆේස්බුක්, ඉන්ස්ටර්ග්‍රෑම් සහ වට්ස්ඇප් ඇතුළු සමාජ මාධ්‍ය තුළ හුවමාරු වූ අතර, දම්සක් පදනම විසින් මේ සම්බන්ධයෙන් විමර්ශනයක් සිදුකරන ලෙස ඉල්ලා ජනාධිපතිවරයා වෙත ඊයේ ලිපියක් ද යොමු කර තිබුණා.\nදරුවන්  ඔන්ලයින් තාක්ෂණයට යොමු වී ඇති මොහොතක මෙවැනි දර්ශන නැරඹීමට යොමුවුවහොත් එය ඛේදජනක තත්ත්වයක් බවයි එම පදනමේ සභාපති පූජ්‍ය පස්සරමුල්ලේ දයාවංශ හිමියන් එමගින් පෙන්වා දී තිබුණේ.\nමෙම අසභ්‍ය වීඩියෝ පටයේ සිටින තරුණයා සහ තරුණිය මුදල් ඉපයීමේ අපේක්ෂාවෙන් මීට පෙර මීමුරේ ප්‍රදේශයේ ද මෙවැනිම වීඩියෝවක් සිදුකර ඇති බව දම්සක් පදනම අදාළ ලිපියේ දක්වා තිබෙනවා.",
       "URL": "https://www.hirunews.lk/281074/පහන්තුඩාව-දිය-ඇල්ලට-පොලිස්-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=1718"
}