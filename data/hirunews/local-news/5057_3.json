{
       "Source": "hirunews",
       "Timestamp": "Saturday, 07 May 2016 - 7:08",
       "Headline": "මාළඹේ සිසුන් රජයේ වෛද්‍යවරුන් ලෙස බඳවා ගැනීමේ හැකියාව සොයන්න",
       "News Content": "මාළඹේ පෞද්ගලික විශ්වවිද්‍යාලයෙන් පිටවන උපාධිධාරීන් රජයේ වෛද්‍යවරුන් ලෙස බදවා ගැනීමේ හැකියාව සොයා බලන්නැයි ශ්‍රේෂ්ඨාධිකරණය නීතිපතිවරයාට ඊයේ උපදෙස් ලබාදුන්නා.\nඒ, මාළඹේ පෞද්ගලික වෛද්‍ය විද්‍යාලයේ සිසුන් 3 දෙනෙකු ගොනු කළ මූලික අයිතිවාසිකම් පෙත්සමක් කැදවූ අවස්ථාවේදියි.\nඅගවිනිසුරු කේ. ශ්‍රීපවන් සහ විනිසුරු අනිල් ගුණරත්න හමුවේ පෙත්සම කැදවා තිබෙනවා.\nඑමගින් ඉල්ලා ඇත්තේ තමන්ට ද රජයේ සේවයට ඇතුළුවීමට අවස්ථාව සලසා දෙන ලෙසයි.\n2014 වසරේ ඔක්තෝම්බර් 11 වන දා වෛද්‍ය උපාධිධාරීන් රාජ්‍ය සේවයට අන්තර්ග්‍රහණය කිරීම සම්බන්ධයෙන් නිකුත් කර ඇති ගැසට් නිවේදනය සම්බන්ධයෙන් ඇති ගැටළු ද ඔවුන් එහි පැහැදිලි කර තිබෙනවා.\nකරුණු සලකා බැලූ ශ්‍රේෂ්ඨාධිකරණය පෙත්සම යළි ජුලි 5 වන දා කැදවීමට නියෝග කළා.\nසෞඛ්‍ය අමාත්‍යවරයා ඇතුළු පුද්ගලයන් 17 දෙනෙකු මෙහි වගඋත්තරකරුවන් ලෙස නම් කර තිබෙනවා.",
       "URL": "https://www.hirunews.lk/132606/මාළඹේ-සිසුන්-රජයේ-වෛද්‍යවරුන්-ලෙස-බඳවා-ගැනීමේ-හැකියාව-සොයන්න",
       "Category": "Local News",
       "Parent URL": "https://www.hirunews.lk/local-news.php?pageID=5057"
}