{
       "Source": "hirunews",
       "Timestamp": "Wednesday, 06 September 2023 - 10:41",
       "Headline": "ඔඩ්ඩුසුඩාන් ප්‍රදේශයේදී මාරක අනතුරක්",
       "News Content": "මාන්කුලම් - මුලතිව් මාර්ගයේ 21 වැනි කිලෝමීටර් කණුව ආසන්න ප්‍රදේශයේදී යතුරුපැදියක් ට්‍රැක්ටර් රථයක ටේලරයෙහි පිටුපස ගැටී සිදුවූ අනතුරකින් දෙදෙනෙකු මියගොස් තිබෙනවා.\nයතුරුපැදියේ ගමන් ගත් දෙදෙනා මෙලෙස මියගොස් ඇති අතර ඔවුන් මුල්ලියාවේලි ප්‍රදේශයේ පදිංචි අවුරුදු 23 සහ 24 යන වයස්වල පසුවන්නන්.\nමාන්කුලමේ සිට මුලතිව් දෙසට ධාවනය වූ යතුරුපැදිය ට්‍රැක්ටරයේ ටේලරයේ පිටුපස ගැටී ඇත්තේ අද අලුයමයි.\nකෙසේ වෙතත් මේ සම්බන්ධයෙන් වැඩිදුර පරීක්ෂණ මුලතිව් පොලිසිය විසින් සිදු කරනු ලබනවා.",
       "URL": "https://www.hirunews.lk/347316/ඔඩ්ඩුසුඩාන්-ප්‍රදේශයේදී-මාරක-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=49"
}