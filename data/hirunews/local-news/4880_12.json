{
       "Source": "hirunews",
       "Timestamp": "Wednesday, 14 September 2016 - 9:58",
       "Headline": "සිඟිති දියණියගේ නම විකුණා මුදල් ගැරූ පියෙක්",
       "News Content": "ව්‍යාජ ටිකට්පත් මුද්‍රණනය කර තම දියණියගේ සැත්කමට බව පවසා බස් රථවලට පැමිණ මගීන්ගෙන් මුදල් එකතුකළ පුද්ගලයෙකු තලාව පොලිසිය විසින් අත්අඩංගුවට ගෙන තිබෙනවා.\nඅනුරාධපුරයේ සිට කුරුණෑගල දෙසට ධාවනයවූ බස්රථ මගියකු තලාව පොලිසියට කළ පැමිණිල්ලකට අනුවයි මෙම අත්අඩංගුවට ගැනීම කර ඇත්තේ.\nඑම පුද්ගලයා අධිකරණය මඟහැර සිටිම හේතුවෙන් වරෙන්තු නිකුත්කර ඇති පුද්ගලයෙක් බවයි වැඩිදුර පරීක්ෂණ වලදී අනාවරණ වී ඇත්තේ.\nඔහු සතුව තිබියදී ව්‍යාජ ලිපි ලේඛන කිහිපයක්ද පොලිසිය සොයාගෙන ඇති බවයි අප වාර්තාකරු සඳහන් කළේ.\nඑම පුද්ගලයා මරදන්කඩවල පදිංචිකරුවකු වන අතර නොච්චියාගම අධිකරණය වෙත ඉදිරිපත්කර තිබෙනවා.",
       "URL": "https://www.hirunews.lk/142946/සිඟිති-දියණියගේ-නම-විකුණා-මුදල්-ගැරූ-පියෙක්",
       "Category": "Local News",
       "Parent URL": "https://www.hirunews.lk/local-news.php?pageID=4880"
}