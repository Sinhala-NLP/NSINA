{
       "Source": "hirunews",
       "Timestamp": "Friday, 14 July 2017 - 12:30",
       "Headline": "එජාප කෘත්‍යාධිකාරි මණ්ඩලය රැස්වෙයි",
       "News Content": "එක්සත් ජාතික පක්ෂයේ විශේෂ කෘත්‍යාධිකාරී මණ්ඩල හමුවක් සිරිකොත පක්ෂ මූලස්ථානයේදී දැන් පැවැත්වෙනවා.\nඒ, පක්ෂ නායක අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nආරංචි මාර්ග සඳහන් කළේ මෙම කෘත්‍යාධිකාරී මණ්ඩල හමුවේදී ඉදිරි පළාත් පාලන මැතිවරණය සම්බන්ධයෙන් වැඩි අවධානයක් යොමු වී ඇති බවයි.\nමේ වසර අවසානයේදී පළාත් පාලන මැතිවරණය පැවැත්වීමට නියමිතව ඇති වාතාවරණයක් තුළ ඊට අවශ්‍ය බිම් මට්ටමේ සංවිධාන කටයුතු පිළිබඳව පක්ෂ නායකත්වය විසින් සාමාජිකයන් දැනුවත් කිරීම මෙම කෘත්‍යාධිකාරී මණ්ඩල හමුවේදී සිදුවනවා.\nඅප කළ විමසීමකදී එක්සත් ජාතික පක්ෂයේ ජ්‍යෙෂ්ඨ අමාත්‍යවරයෙකු කියා සිටියේ ග්‍රාමීය මට්ටමේ සංවිධාන යාන්ත්‍රණය ශක්තිමත් කිරීම පිළිබඳව යෝජනා කිහිපයක් සාකච්ඡාවට ගැනෙමින් පවතින බවයි.\nමීට අමතරව ව්‍යවස්ථා සංශෝධනය ඇතුළු තවත් දේශපාලන කරුණු කිහිපයක් පිළිබඳව මෙහිදී අවධානය යොමු කිරීමට නියමිතයි.",
       "URL": "https://www.hirunews.lk/165872/එජාප-කෘත්‍යාධිකාරි-මණ්ඩලය-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4422"
}