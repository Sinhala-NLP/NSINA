{
       "Source": "hirunews",
       "Timestamp": "Wednesday, 01 March 2017 - 15:27",
       "Headline": "සහල් ආනයනය කිරීමට සතොසට අවසර",
       "News Content": "දේශීය වෙළඳපොලේ පවතින සහල් තොග ප්‍රමාණවත් නොවන බැවින් මසකට මෙටි‍්‍රක් ටොන් 20000 බැගින් සහල් ආනයනය කිරීමට අමාත්‍ය මණ්ඩල අනුමැතිය හිමිවී තිබෙනවා.\nආරක්ෂිත තොගයක් පවත්වා ගැනීම සඳහා සහල් මෙටි‍්‍රක් ටොන්  100000 ක් රජයකින් රජයකට මිළදී ගැනීමේ පදනම මත සතොස මගින් ආනයනය කිරීමටයි මෙලෙස අනුමැතිය ලැබී ඇත්තේ.\nආනයනය කෙරෙන සහල් ලංකා සතොස වෙළඳසැල් මගින් සහ විවෘත වෙළඳපොලෙයි අලෙවි කිරීමට ද නියමිතයි.\nදේශීය වෙළඳපොල තුල පවතින සහල් හිගය සහ සහල් මිළ ඉහළ යාම පාලනය කිරීමේ අරමුණින් ආරක්ෂිත තොග පවත්වා ගැනීම සඳහා පෞද්ගලික අංශයට සහල් ආනයනය කිරීමට ද පසුගියදා අමාත්‍ය මණ්ඩල අනුමැතිය හිමිවුනා.\nඒ අනුව පසුගිය බ්‍රහස්පතින්දා වන විට සහල් මෙටි‍්‍රක් ටොන් 113000 ක් ආනයනය කර තිබෙනවා.\nඑමගින් වෙළඳපොල තුල සහල් මිළ සුලු වශයෙන් පහළ යාමක් පෙන්නුම් කල ද සහල් තොග ප්‍රමාණවත් නොවීම හේතුවෙනුයි සතොස මගින් සහල් ආනයනය කිරීමට තීරණය වී ඇත්තේ.",
       "URL": "https://www.hirunews.lk/155780/සහල්-ආනයනය-කිරීමට-සතොසට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4636"
}