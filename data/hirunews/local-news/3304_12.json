{
       "Source": "hirunews",
       "Timestamp": "Wednesday, 12 June 2019 - 19:09",
       "Headline": "ඇමති රාජිතට එරෙහිව විරෝධතා",
       "News Content": "සෞඛ්‍ය අමාත්‍ය රාජිත සේනාරත්නට එල්ලවී ඇති චෝදනා 10 ක් යටතේ ප්‍රජා අයිතිය අහෝසි කරන ලෙස ඉල්ලමින් වයඹ පළාතේ සියලූම වෛද්‍යවරුන් සහ කුරුණැගල ශික්ෂණ රෝහලේ කාර්ය මණ්ඩලය අද එම රෝහල ඉදිරිපිට විරෝධතාවක නිරත වුනා.\nහිරු වාර්තාකරු සදහන් කලේ මෙම විරෝධතාවයට වෛද්‍යවරුන්, හෙද - හෙදියන් මෙන්ම සියලූම රෝහල් කාර්්‍ය මණ්ඩලයද එක්ව සිටි බවයි.\nමේ අතර, රජයේ වෛද්‍ය නිලධාරින්ගේ සංගමයේ සාමාජිකයින් ද අද සෞඛ්‍ය අමාත්‍ය රාජිත සේනාරත්නට එරෙහිව කොටුව දුම්රිය ස්ථානය ඉදිරිපිටදී අත්පත්‍රිකා බෙදීමේ ව්‍යාපාරයක් ද ක්‍රියාත්මක කළා.\nඑමෙන්ම රජයේ වෛද්‍ය නිලධාරීන්ගේ සංගමය සෞඛ්‍ය අමාත්‍යවරයාගේ ක්‍රියාකලාපය සම්බන්ධයෙන් දේශපාලන නියෝජිතයින් දැනුම්වත් කිරීමේ වැඩපිළිවෙල යටතේ ඔවුන් අද ප්‍රජාතන්ත්‍රවාදී වාමාංශික පෙරමුණේ සහ පිවිතුරු හෙළ උරුමයේ නියෝජිතයින් හමුවුණා.\nමේ අතර අත්අඩංගුවේ පසුවන කුරුණෑගල ශික්ෂණ රෝහලේ වෛද්‍ය සාෆි සහබ්දීන්ට එරෙහිව අදත් පැමිණිලි 11 ක් ලැබී තිබුණා.\nඒ අනුව මේ වනවිට ඔහුට විරුද්ධව ලැබී ඇති මුළු පැමිණිලි සංඛ්‍යාව 894 ක්.",
       "URL": "https://www.hirunews.lk/218273/ඇමති-රාජිතට-එරෙහිව-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=3304"
}