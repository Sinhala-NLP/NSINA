{
       "Source": "hirunews",
       "Timestamp": "Tuesday, 09 January 2018 - 19:04",
       "Headline": "එජාපයට තවත් වංගු නැතැයි නිදහස් පක්ෂය කියයි",
       "News Content": "බැඳුම්කර කොමිෂන් වාර්තාව සම්බන්ධයෙන් පාර්ලිමේන්තු විවාදය පැවැත්විය යුත්තේ පාර්ලිමේන්තු මන්ත්‍රීවරුන් එම වාර්තාව කියවා අවසන් වීමෙන් පසුව බව ශ්‍රී ලංකා නිදහස් පක්ෂය පවසනවා.\nඑම පක්ෂ මූලස්ථානයේ අද කැඳවා තිබූ මාධ්‍ය හමුවකට එක්වෙමින් නිදහස් පක්ෂ මාධ්‍ය ප්‍රකාශක රාජ්‍ය අමාත්‍ය ඩිලාන් පෙරේරා මේ බව ප්‍රකාශ කළා.\nඑහිදී ඔහු පෙන්වා දුන්නේ ජනාධිපති කොමිසම පිහිටුවන සමයේදී එයට විරුද්ධවූ ඒකාබද්ධ විපක්ෂයේ පිරිස්ද මේ වනවිට ඊට පක්ෂව අදහස් පළ කරන බවයි.\nඑමෙන්ම එක්සත් ජාතික පක්ෂය විවිධ වංගු දමමින් බැඳුම්කර සිද්ධිය සම්බන්ධයෙන් නීතීඥ කමිටු, පාද සටහන් යෙදුවද ඒ සම්බන්ධයෙන් වන විවාදයේදී ඔවුන්ට එලෙස වංගු දැමීමට ඉඩක් නොමැති බවයි රාජ්‍ය අමාත්‍යවරයා කියා සිටියේ.",
       "URL": "https://www.hirunews.lk/180625/එජාපයට-තවත්-වංගු-නැතැයි-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4134"
}