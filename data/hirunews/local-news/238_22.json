{
       "Source": "hirunews",
       "Timestamp": "Sunday, 25 June 2023 - 11:18",
       "Headline": "අද මැදියමේ සිට පොලිස්පති පුටුව හිස්",
       "News Content": "අද (25) වැනිදා මධ්‍යම රාත්‍රියේ සිට පොලිස්පති සී.ඩී.. වික්‍රමරත්නගේ පළමු සේවා දිගුව අවසන් වන බව වාර්තා වෙනවා.\nමේ නිසා හෙට සිට ශ්‍රී ලංකාවේ පොලිස්පතිවරයෙක් නැති රටක් බවට පත් විය හැකියි.\nමෙවැනි තත්ත්වයක් පසුගිය මාර්තු 27 සහ 28 දෙදින තුළ පැවතියේ වත්මන් පොලිස්පතිවරයා විශ්‍රාම ගැනීමෙන් අනතුරුව ඔහුගේ පළමු සේවා දිගුව ලැබෙන තුරු ගත වූ කාලය තුළයි.\nජනාධිපති රනිල් වික්‍රමසිංහ විසින් නව පොලිස්පතිවරයකු පත් කිරීම සඳහා ව්‍යවස්ථාදායක සභාව වෙත කිසිදු නමක් ඉදිරිපත් කර නැති බවයි වාර්තා වන්නේ.\nඑමෙන්ම පොලිස්පති සී.ඩී.. වික්‍රමරත්නට මේ වන විට මාස 03ක පළමු සේවා දිගුව ගෙවා ඇති අතර තවත් සේවා දිගුවක් ඔහුට ලබා දීම සම්බන්ධව නිශ්චිත එකඟතාවක් ද ප්‍රකාශ වී නැහැ.",
       "URL": "https://www.hirunews.lk/339004/අද-මැදියමේ-සිට-පොලිස්පති-පුටුව-හිස්",
       "Category": "Local News",
       "Parent URL": "https://www.hirunews.lk/local-news.php?pageID=238"
}