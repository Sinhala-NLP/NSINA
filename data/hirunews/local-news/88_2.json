{
       "Source": "hirunews",
       "Timestamp": "Friday, 18 August 2023 - 19:41",
       "Headline": "හිරු සුපර් ඩාන්සර් සීසන් 4 අවසන් මහා තරගය හෙට (ඡායාරූප/වීඩියෝ)",
       "News Content": "දඟකාර පුංචි නැට්ටුවන් පිරිවරාගත් නව්‍යවාදී, අසමසම, නිර්මාණශීලි, ජාත්‍යන්තර ප්‍රමිතියෙන් පිරිපුන් ජාතියේ මහා ප්‍රාසාංගික වේදිකාවේ අති උත්කර්ශවත් අවසන් තරග රාත්‍රිය හිරු සුපර් ඩාන්සර් - සීසන් 4 - ග්‍රෑන්ඩ් ෆිනාලේ හෙටයි (19).\nහිරු ලයිෆ් මැදිරි සංකීර්ණයේ පැවැත්වෙන හිරු සුපර් ඩාන්සර් සීසන් 4 අවසන් මහා තරගය රාත්‍රී 7 යි 30ට සිට හිරු ටී.වී. ඔස්සේ සජීවීකරණය කිරීමට මේ වනවිට සියල්ල සූදානම්.\nදඟකාර පුංචි නැට්ටුවන්ගේ නර්ථන දක්ෂතා සමඟින් අනාගත ටෙලිවිෂන් වංශය ලියන්නට හිරු සුපර් ඩාන්සර් නර්ථන තරඟාවලිය ඇරඹුනේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nතම සිහින තුරුළු කර ගනිමින් රටේ සිව් දෙසින් පැමිණි පුංචි නැට්ටුවන් විශාල පිරිසක් අතරින් තරගකරුවන් 5 දෙනෙකු හෙට අවසන් මහා තරඟයේදී හිරු සුපර් ඩාන්සර් සීසන් 4 කිරුළ වෙනුවෙන් තරග වදිනු ඇති.\nදසදහසකට අධික අයදුම්පත් අතරින් තෝරාගත් සියදෙනෙකු සම්මුඛ පරීක්ෂණයකට මුහුණ දීමෙන් පසු දක්ෂයින් අතරින් අති දක්ෂයින් බවට පත් වූ තරගකරුවන් 48 දෙනෙකු හිරු සුපර් ඩාන්සර් වේදිකාවේ තම දක්ෂතා විදහා දක්වන්නට භාග්‍යය හිමිකර ගත්තා.\nවිශිෂ්ඨත්වයේ ප්‍රවීනත්වයට පත් අති දක්ෂ විනිසුරු මඩුල්ලක් හමුවේ පුංචි නැට්ටුවන් තරග වට 30 ක් ඔස්සේ තම නර්ථන කෞෂල්‍යය විදහා දක්වද්දී ඒ වෙනුවෙන්ම කැපවූ ප්‍රවීන නර්ථනාචාර්යවරුන් ඔවුන්ට නිඹදව ශක්තිය ලබා දුන්නා.\nඔවුන් අතරින් හෙට හිරු සුපර් ඩාන්සර් වේදිකාවේ අවසන් මහා කිරුළට හිමිකම් කීම සඳහා තරග කරන්නට සුදුසුකම් ලැබුවේ අති දක්ෂයින් 5 දෙනෙකු පමණයි.\nකොළඹ දිස්ත්‍රික්කයේ නිලසි ගුණවර්ධන, මාතර දිස්ත්‍රික්කයේ යතීෂ් කෙනුජ, රත්නපුර දිස්ත්‍රික්කයේ සවිත්‍ර බිහාන්, ගාල්ල දිස්ත්‍රික්කයේ ගිංතොට නතාෂා සෙනාලි සහ කෑගල්ල දිස්ත්‍රික්කයේ අරෝෂ් දෙනුවන් හිරු සුපර් ඩාන්සර් සීසන් 4 කිරුළ වෙනුවෙන් අවසන් මහා තරගයේදී තරග වැදීමට සුදුසුකම් ලබා සිටිනවා.\nප්‍රවීණ නර්ථනවේදිනී උපුලි පනීභාරත, ජ්‍යෙෂ්ඨ නිර්මාණවේදී චන්න පෙරේරා සහ ප්‍රවීන නර්ථනවේදිනී සහ රංගන ශිල්පිනී හිමාලි සිරිවර්ධනයි මෙවර තරග විනිශ්චය සඳහා එක්වුණේ.\nනර්ථනයෙන් බල ගැන්වෙන මෙම පංච මහා බලකාය අතරින් හිරු සුපර් ඩාන්සර් - සීසන් 4 - ග්‍රෑන්ඩ් ෆිනාලේ කිරුළ හිමි කරගන්නා පුංචි නැට්ටුවා හෙට තෝරා ගන්නේ ඔබේ මනාපයෙන්.\nහෙට පැවැත්වෙන අවසන් මහා තරගය සඳහා පෙර සූදානම පැවතියේ මේ අයුරින්,",
       "URL": "https://www.hirunews.lk/345322/හිරු-සුපර්-ඩාන්සර්-සීසන්-4-අවසන්-මහා-තරගය-හෙට-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=88"
}