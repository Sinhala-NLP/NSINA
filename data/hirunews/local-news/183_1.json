{
       "Source": "hirunews",
       "Timestamp": "Saturday, 15 July 2023 - 10:51",
       "Headline": "අධිකරණ භූමියේ තිබූ වාහනයක කොටස් සොරාගනී",
       "News Content": "නඩු භාණ්ඩයක් වශයෙන් කුලියාපිටිය මහේස්ත්‍රාත් අධිකරණ භූමියේ නතර කර තිබූ මෝටර් රථයක උපාංග කිසිවකු විසින් ගලවාගෙන ගොස් ඇතැයි කුලියාපිටිය පොලිසිය පවසනවා.\nපොලිසිය පවසන්නේ ගලවාගෙන ගිය එම උපාංගවල වටිනාකම රුපියල් 938,000ක් පමණ වන බව‍යි.\nමෙම මෝටර් රථය නාරම්මල ප්‍රදේශයේ ව්‍යාපාරිකයෙකු සතු වූ අතර, ඔහු විසින් මේ බව කුලියාපිටිය මූලස්ථාන පොලිසියට පැමිණිල්ලක් ඉදිරිපත් කර තිබෙනවා.\nමෙම කොටස් සොරාගෙන ගිය පුද්ගලයා ගැන මෙතෙක් කිසිඳු තොරතුරක් පොලිසියට ලැබී නොමැති බවත්, ඔහු සොයා පොලිස් විමර්ශන ක්‍රියාත්මක බවත් අප කළ විමසීමක දී පොලිසිය සඳහන් කළා.",
       "URL": "https://www.hirunews.lk/341277/අධිකරණ-භූමියේ-තිබූ-වාහනයක-කොටස්-සොරාගනී",
       "Category": "Local News",
       "Parent URL": "https://www.hirunews.lk/local-news.php?pageID=183"
}