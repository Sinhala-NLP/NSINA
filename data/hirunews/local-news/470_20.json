{
       "Source": "hirunews",
       "Timestamp": "Friday, 17 March 2023 - 16:42",
       "Headline": "බැසිල්ගේ සහභාගීත්වයෙන් පොහොට්ටුව රැස්වෙයි (වීඩියෝ)",
       "News Content": "ශ්‍රී ලංකා පොදුජන පෙරමුණේ පළාත් පාලන ආයතන ප්‍රධානීන්ගේ හමුවක් පක්ෂයේ නිර්මාතෘ බැසිල් රාජපක්ෂගේ ප්‍රධානත්වයෙන් පක්ෂ මූලස්ථානයේදී අද (17) පැවැත්වුණා.\nමෙහිදී පළාත් පාලන ඡන්දය පිළිබඳව හා මැයි දින රැළිය පිළිබඳව මූලික වශයෙන් අවධානය යොමු කර ඇති බවයි පක්ෂ මූලස්ථානය පවසන්නේ.\nපළාත් පාලන ඡන්දය වෙනුවෙන් පක්ෂයේ ඡන්ද පදනම තවදුරටත් ශක්තිමත් කරගෙන යාම හා 19 වන දිනෙන් පළාත් පාලන ආයතන කාලය අවසන් වීමෙන් පසු ඇතිවන තත්ත්වයන් පිළිබඳව කරුණු කාරණා පිළිබඳව ද මෙහිදී සාකච්ඡා කෙරුණා.\nමැතිවරණයට අදාළව දිස්ත්‍රික්ක මට්ටමින් හා ආසන මට්ටමින් පැවැත්වෙන සම්මේලනයන්ට අමතරව අපේක්ෂකයින් විසින් තම බල ප්‍රදේශයේ සුහද හමු මගින් පාක්ෂිකයින් දැනුවත් කිරීමේ වැදගත්කම පිළිබඳව ද විශේෂ අවධානයක් යොමු කෙරුණා.",
       "URL": "https://www.hirunews.lk/330205/බැසිල්ගේ-සහභාගීත්වයෙන්-පොහොට්ටුව-රැස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=470"
}