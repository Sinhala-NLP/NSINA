{
       "Source": "hirunews",
       "Timestamp": "Tuesday, 27 August 2019 - 19:03",
       "Headline": "පියා නොමැති නිසා වෙන්නප්පුවේ දියණිය සහ පුතු ඝාතනය කළ බව හෙළිවේ",
       "News Content": "වෙන්නප්පුව - වයික්කාල ප්‍රදේශයේ නිවසක් තුළ දී 19 හැවිරිදි තරුණියක් සහ ඇගේ 8 හැවිරිදි සොහොයුරා ඝාතනය කළ පුද්ගලයා පැමිණ ඇත්තේ ඔවුන්ගේ පියා ඝාතනය කිරීමට බව සිදුකළ මූලික පරීක්ෂණවලදී අනාවරණ වී තිබෙනවා.\nඅද පෙරවරුවේ මෙම ඝාතනය  සිදුව තිබූ අතර, පොලීසිය සඳහන් කළේ සිද්ධියට සම්බන්ධ ප්‍රධාන සැකකරු ඔවුන්ගේ අසල්වැසියෙකු වන බවයි.\nඔහු සුප් විකිණීමේ ස්වයං ව්‍යාපාරයක නිරත අයෙක්.\nඑහිදී බැහැර කෙරෙන ජලය ඝාතනයට ලක්වූවන්ගේ ඉඩමට ගලායාම නිසා දෙපාර්ශවය අතර කළක පටන් ආරවුලක් හටගෙන තිබුණා.\nසැකකරු අද කඩුවක් රැගෙන ඝාතනයට ලක්වූවන්ගේ පියා සොයා ඔවුන්ගේ නිවසට පැමිණ ඇති අතර, එහිදී දරුවන් දෙදෙනා ඉදිරියට පැමිණ තිබෙනවා.\nදරුවන් පියා නොමැති බව පැවසීමත් සමඟ සැකකරු 19 හැවිරිදි තරුණියට සහ ඇගේ 8 හැවිරිදි සොහොයුරාගේ හිසට කඩුවෙන් පහරදී තිබුණා.\nඒ වනවිට ඔවුන්ගේ මව නිවසේ ඉහළ මහලේ රැඳී සිට ඇති බවයි පොලීසිය ප්‍රකාශ කළේ.\nඝාතනය සිදුකළ 28 හැවිරිදි සැකකරු පසුව පොලීසියට භාරවුණා.",
       "URL": "https://www.hirunews.lk/223085/පියා-නොමැති-නිසා-වෙන්නප්පුවේ-දියණිය-සහ-පුතු-ඝාතනය-කළ-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=3176"
}