{
       "Source": "hirunews",
       "Timestamp": "Friday, 27 October 2017 - 14:40",
       "Headline": "රෝහල් ආපනශාලාවේ බත් පාර්සලයක දුම්වැටි කොටසක් (ඡායාරූප)",
       "News Content": "කුරුණෑගල ශික්ෂණ රෝහලේ ප්‍රතිකාර ලබන දරුවකුට පෙරේදා (25) රාත්‍රියේ රෝහල් ආපනශාලාවෙන් ලබාගත් ෆයිඩ්රයිස් පාර්සලයක තිබී බීඩි කොටයක් හමුවී තිබෙනවා.\nඔහුගේ මව වන දිස්නා ජයවර්ධන ප්‍රකාශ කළේ දරුවා එම ආහාර පාර්සලයෙන් බත් කටවල් කිහිපයක් ආහාරයට ගෙන ඇති බවත් අනතුරුව වමනය කර අජීර්ණ තත්වයකට පත්ව ප්‍රතිකාර ලබාදීමද සිදුකළ බවයි.\n11 හැවිරිදි මෙම දරුවා සෙම රෝගය උත්සන්නව රෝහලේ ළමා දැඩි සත්කාර ඒකකයේ ප්‍රතිකාර ලබන බවයි වාර්තා වන්නේ.\nඑදින සවස දරුවා බැලීමට නිවසින් කිසිවෙක් නොපැමීණිම හේතුවෙන් ආපනශාලාවෙන් ආහාර ලබා ගැනීමට සිදුවූ බවයි දරුවාගේ මව ප්‍රකාශ කළේ.\nපසුදින උදෑසන දරුවාගේ පියා විසින් බීඩි කොටය සහිත බත් පාර්සලය ආපනශාලාවට රැගෙන ගොස් තිබෙනවා.\nඑහිදී ආපනශාලා හිමිකරු එම චෝදනාව ප්‍රතික්ෂේප කළ බවයි පියා ප්‍රකාශ කරන්නේ.\nකෙසේ වෙතත් ආපනශාලා හිමිකරු සහ තවත් පාර්ශව ගණනාවක් දරුවාගේ පියාට දුරකථන ඇමතුම් ලබාදී සිද්ධිය යටපත් කරන ඉල්ලා සිටි බවද දරුවාගේ පියා ප්‍රකාශ කරනවා.\nකුරුණැගල පොලිසියේ කොස්තාපල්වරයෙක් වන මොහු විසින් රෝහල් පොලිසිය දැනුවත් කිරිමෙන් පසුව නාගරික මහජන සෞඛ්‍ය නිළධාරි කාර්යාලය වෙතත් රෝහල් මහජන සෞඛ්‍ය පරික්ෂකවරුන් වෙතත් සිද්ධිය පිළීබද පැමිණිලි කර තිබෙනවා.\nඒ අනුව ආපනශාලා හිමිකරු අද (27) දින කුරුණෑගල අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/174592/රෝහල්-ආපනශාලාවේ-බත්-පාර්සලයක-දුම්වැටි-කොටසක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4249"
}