{
       "Source": "hirunews",
       "Timestamp": "Monday, 22 February 2021 - 6:58",
       "Headline": "කුකුළන් සොරකම් කළ යුද හමුදා සෙබළෙක් පොද්දලදී අල්ලයි",
       "News Content": "කුකුළන් හතර දෙනෙකු සොරකම් කළ පුද්ගලයෙකු ඊයේ (21) රාත්‍රියේ පොද්දල පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ පෝද්දල, අඳුරත්විල ප්‍රදේශයේ පදිංචිව සිටි යුද හමුදා සෙබළෙක් බවයි වාර්තා වන්නේ.\nතමන්ගේ රුපියල් 2500ක් පමණ වටිනා කුකුළන් සිව්දෙනෙකු සොරකම් කර ඇති බවට පෝද්දල, වල්පිට පදිංචි පුද්ගලයෙක් පසුගියදා සිදුකළ පැමිණිල්ලකට අනුව සිදුකළ විමර්ශනයකදී සැකකරු අත්අඩංගුවට ගැනීමට හැකිව තිබෙනවා.\nසැකකරු අද (22) ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිත බවයි පොලිසිය පැවසුවේ.",
       "URL": "https://www.hirunews.lk/263288/කුකුළන්-සොරකම්-කළ-යුද-හමුදා-සෙබළෙක්-පොද්දලදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2132"
}