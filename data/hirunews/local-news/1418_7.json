{
       "Source": "hirunews",
       "Timestamp": "Tuesday, 18 January 2022 - 9:42",
       "Headline": "ජනපති ප්‍රධානත්වයෙන් නව වසරේ පාර්ලිමේන්තුව ඇරඹේ (වීඩියෝ)",
       "News Content": "9 වැනි පාර්ලිමේන්තුවේ දෙවන සැසිවාරය ජනාධිපති ගෝඨාභය රාජපක්ෂගේ ප්‍රධානත්වයෙන් අද උදෑසන ආරම්භ වුණා.\nසැසි වාරය ආරම්භ කිරීමට පෙර කථානායක මහින්ද යාපා අබේවර්ධන අග්‍රාමාත්‍ය මහින්ද රාජපක්ෂ සහ මැති ඇමතිවරුන් පාර්ලිමේන්තු පරිශ්‍රය වෙත පැමිණියා.\n9 වැනි පාර්ලිමේන්තුවේ දෙවන සැසිවාරය ආරම්භ කිරීම සඳහා ජනාධිපති ගෝඨාභය රාජපක්ෂ පාර්ලිමේන්තු පරිශ්‍රයට පැමිණි අවස්ථාවේ දී ඔහු පිළිගනු ලැබුවේ කථානායක මහින්ද යාපා අබේවර්ධන විසින්.\nඉන් පසු පාසල් සිසුවියන් විසින් ජයමංගල ගාථා ගායනා කරමින් ජනාධිපතිවරයා පිළිගත් අතර පසු ව ජනාධිපතිවරයා පාර්ලිමේන්තු පරිශ්‍රය වෙත කැඳවාගෙන එනු ලැබුවා.\nපාර්ලිමේන්තු සැසි වාරය ආරම්භ කිරීමට පෙර ජනාධිපතිවරයා විසින් රාජාසන කතාව සිදු කිරීමට ද නියමිත යි.\nචාම් උත්සවයකින් පැවැත්වෙන පාර්ලිමේන්තු සැසි වාරයේ සමාරම්භය සඳහා විදේශීය රාජාතාන්ත්‍රිකයින්, හිටපු ජනාධිපතිවරුන්, හිටපු අග්‍රාමාත්‍යවරුන් මෙන්ම අගවිනිසුරුවරයා, උපරිමාධිකරණ විනිසුරුවරුන් සහ නීතිපතිවරයා ඇතුළු සම්භාවනීය අමුත්තන් රැසක් සහභාගි වී සිටිනවා.",
       "URL": "https://www.hirunews.lk/294304/ජනපති-ප්‍රධානත්වයෙන්-නව-වසරේ-පාර්ලිමේන්තුව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1418"
}