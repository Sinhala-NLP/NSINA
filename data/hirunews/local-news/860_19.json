{
       "Source": "hirunews",
       "Timestamp": "Sunday, 18 September 2022 - 7:32",
       "Headline": "රැජිණට අවසන් ගෞරව දැක්වීමට බයිඩ්න් එංගලන්තයට",
       "News Content": "දෙවන එළිසබෙත් මහ රැජිණගේ දේහයට අවසන් ගෞරව දැක්වීම සඳහා ඇමරිකානු ජනාධිපති ජෝ බයිඩ්න් ලන්ඩනයට ළඟාවී වී තිබෙනවා.\nවිදෙස් මාධ්‍ය වාර්තා කළේ තවත් රාජ්‍ය නායකයින් රැසක් ද බ්‍රිතාන්‍ය වෙත ළඟාවෙමින් සිටින බවයි.\nබ්‍රිතාන්‍ය ආරක්ෂක අංශ ලන්ඩන් නුවර ආරක්ෂාව තර කිරීමටද පියවර ගෙන ඇතැයි බී බී සී පුවත් සේවය වාර්තා කළා.\nමේ අතර ලන්ඩනයේ වෙස්මිනිස්ටර් ශාලාවේ තැන්පත් කර ඇති දෙවන එළිසබෙත් මහ රැජිණගේ දේහයට අවසන් ගෞරව දැක්වීම සඳහා මහරැජිණගේ මුණුබුරන් අටදෙනා පැමිණ තිබෙනවා.\nවෙස්මිනිස්ටර් ශාලාවේ මහරැජිණගේ දේහය තැන්පත් කර තැබෙන්නේ හෙට උදෑසන 6.30 දක්වා පමණයි.",
       "URL": "https://www.hirunews.lk/315682/රැජිණට-අවසන්-ගෞරව-දැක්වීමට-බයිඩ්න්-එංගලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=860"
}