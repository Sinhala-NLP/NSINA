{
       "Source": "hirunews",
       "Timestamp": "Tuesday, 05 April 2022 - 19:07",
       "Headline": "දැඩි හමුදා ආරක්ෂාවක් යොදා ජය බහලු පර්යන්තයේ රඳවා ඇති බහලුමේ ඇත්ත කතාව එළියට (වීඩියෝ)",
       "News Content": "කොළඹ වරායේ ජය බහලු පර්යන්තයේ දැඩි හමුදා ආරක්ෂාවක් සහිතව රඳවා ඇති බහලුම සම්බන්ධයෙන් ශ්‍රී ලංකා රේගුව පැහැදිලි කිරීමක් සිදුකර තිබෙනවා.\nඒ අනුව මෙම බහලුවේ ගබඩා කර ඇත්තේ ශ්‍රී ලංකා පරමාණුක බලශක්ති නියාමන සභාවේ අනුමැතිය මත සිදුකරන, විනාශ කිරීම සඳහා ඉවත් කරන විකිරණශීලි ද්‍රව්‍ය තොගයක්.\nඑම විකිරණශීලී ද්‍රව්‍ය නැවත අපනයනය කිරීමට මෙලෙස කොළඹ වරායට රැගෙන ආ බවයි ශ්‍රී ලංකා රේගුවේ මාධ්‍ය ප්‍රකාශක නියෝජ්‍ය රේගු අධ්‍යක්ෂක සුදත්ත සිල්වා කියා සිටියේ.\nඑවැනි මෙහෙයුමක් සිදු කරන අවස්ථාවක දී පොලිස් විශේෂ කාර්ය බලකාය හෝ එවැනි විශේෂ ආරක්ෂක ඒකකයක ආරක්ෂාව ලබා ගැනීම එම ක්‍රියාවලියේ එක් කොටසක් බවත් ශ්‍රී ලංකා රේගුව අවධාරණය කරනවා.\nමේ හේතුවෙන් අදාල වීඩියෝව මග හුවමාරු වන ව්‍යාජ තොරතුරුවලට මුලාවීමෙන් වළකින ලෙසයි ශ්‍රී ලංකා රේගුව සහ ශ්‍රී ලංකා වරාය අධිකාරිය ඉල්ලා සිටින්නේ.",
       "URL": "https://www.hirunews.lk/301283/දැඩි-හමුදා-ආරක්ෂාවක්-යොදා-ජය-බහලු-පර්යන්තයේ-රඳවා-ඇති-බහලුමේ-ඇත්ත-කතාව-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1248"
}