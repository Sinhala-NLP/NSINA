{
       "Source": "hirunews",
       "Timestamp": "Tuesday, 04 July 2023 - 8:09",
       "Headline": "පොලිස් කොස්තාපල්වරයෙකු ගෙළ වැළලාගනී",
       "News Content": "බෙන්තොට පොලිසියේ අධුනික පොලිස් කොස්තාපල්වරයෙකු ගෙළ වැළලාගෙන සියදිවි හානි කරගෙන තිබෙනවා.\nපොලිසිය ප්‍රකාශ කළේ මෙම පොලිස් කොස්තාපල්වරයා කතරගම පෙරහරේ විශේෂ රාජකාරී සඳහා කතරගමට පැමිණි අවස්ථාවේ දී ගම්උදාව ප්‍රදේශයේ විහාරස්ථානයකදී ගෙල වැළලාගෙන මියගොස් සිටියදී හමුවී ඇති බවයි.\n22 හැවිරිදි මෙම ආධුනික පොලිස් කොස්තාපල්වරයා මීට සතියකට පමණ පෙර බෙන්තොට පොලිස් ස්ථානයේ සිට විශේෂ රාජකාරී සඳහා කතරගම පොලිස් ස්ථානයට අනුයුක්ත කර තිබෙනවා.\nපෙම් සබඳතාවයක් මෙම සියදිවි නසා ගැනීමට හේතුවී ඇති බවයි පොලිසිය සැක පළ කරන්නේ.\nඑමෙන්ම ඔහු සියදිවි හානි කරගන්නා ආකාරය සිය ජංගම දුරකතනයෙන් පටිගත වන අන්දමට සකස් කර ඇති බවයි වාර්තා වෙන්නේ.",
       "URL": "https://www.hirunews.lk/339936/පොලිස්-කොස්තාපල්වරයෙකු-ගෙළ-වැළලාගනී",
       "Category": "Local News",
       "Parent URL": "https://www.hirunews.lk/local-news.php?pageID=215"
}