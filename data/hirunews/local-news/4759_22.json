{
       "Source": "hirunews",
       "Timestamp": "Saturday, 10 December 2016 - 18:10",
       "Headline": "උතුර සහ නැගෙනහිරට තද වැසි",
       "News Content": "බෙංගාල බොක්ක මුහුදු ප්‍රදේශයේ පවතින සුළි කුණාටුව හේතුවෙන් දිවයිනේ ඇතැම් ප්‍රදේශවලට වර්ෂාව ලැබෙන බව කාලගුණ විද්‍යා දෙපාර්තමේන්තුව සඳහන් කරනවා.\nඉදිරි දිනවල එය තවදුරටත් වර්ධනය වෙමින් වයඹ දෙසට ගමන් කරනු ඇතැයි අපේක්ෂා කරනවා.\nමෙම තත්ත්වය දෙසැම්බර් මස 12 දක්වා බලපාන බවයි කාලගුණ විද්‍යා දෙපාර්තමේන්තුව සඳහන් කළේ.\nඒ හේතුවෙන් දිවයිනට උතුර සහ නැගෙනහිර දෙසින් වන ගැඹුරු මුහුදු ප්‍රදේශවලට විටින් විට තද වැසි සහ විටින් විට හමන තද සුළං බලාපොරොත්තුවීමට හැකියාව තිබෙනවා.\nධිවර සහ නාවික කටයුතු සම්බන්ධයෙන් විමසිලිමත් වන ලෙස කාලගුණ විද්‍යා දෙපාර්තමේන්තුව වැඩිදුරටත් සඳහන් කරනවා.",
       "URL": "https://www.hirunews.lk/149398/උතුර-සහ-නැගෙනහිරට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4759"
}