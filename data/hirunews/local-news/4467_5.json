{
       "Source": "hirunews",
       "Timestamp": "Friday, 16 June 2017 - 13:26",
       "Headline": "මීතොටමුල්ල ඛේදවාචකයට වගකිවයුත්තන්ට දඩුවම් දිය යුතුයි - ඇමති පාඨලී",
       "News Content": "මීතොටමුල්ල කසළ කන්ද නායයෑමට කොළඹ මහ නගර සභාව ඍජුවම වගකිව යුතු බව මහානගර හා බස්නාහිර සංවර්ධන අමාත්‍ය පාඨලී චම්පික රණවක පවසනවා.\nනිකසල පුරවර කසළ කළමනාකරණ ව්‍යාපෘතියේ සමාරම්භක අවස්ථාවට කොළඹදී අද එක්වෙමින් ඔහු මේ බව කියා සිටියා.\nමීතොටමුල්ල ඛේදවාචකයට වගකිවයුතු පුද්ගලයින්ට මරණ දඩුවම ලබාදිය යුතු බවත්, ඊට කොළඹ මහ නගර සභාව සහ පළාත් සභාව වගකිව යුතු බවත් අමාත්‍යවරයා සඳහන් කළා.\nඅවස්ථා හතරකදී මීතොටමුල්ලට කුණු බැහැර නොකරන ලෙස දැනුම්දීම් සිදුකර තිබුණත් ඒ ජාවාරමක් ලෙස දිගින් දිගටම සිදුකළ බවයි අමාත්‍ය පාඨලී චම්පික රණවක පෙන්වා දුන්නේ.\nමේ අතර, කසල කළමනාකරණය පිළිබඳ කාර්ය සාධන බලකාය සහ මෙහෙයුම් මධ්‍යස්ථානයක් ස්ථාපිත කිරීම අද සිදුකෙරුණා.\nකොළඹ පදනම් ආයතනයේදී පැවති එම අවස්ථාව සඳහා මැති ඇමතිවරුන් සහ රාජ්‍ය ආයතන ප්‍රධානීන් රැසක් එක්ව සිටි බවයි හිරු වාර්තාකරු සඳහන් කළේ.",
       "URL": "https://www.hirunews.lk/163695/මීතොටමුල්ල-ඛේදවාචකයට-වගකිවයුත්තන්ට-දඩුවම්-දිය-යුතුයි-ඇමති-පාඨලී",
       "Category": "Local News",
       "Parent URL": "https://www.hirunews.lk/local-news.php?pageID=4467"
}