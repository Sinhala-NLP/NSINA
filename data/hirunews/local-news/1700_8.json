{
       "Source": "hirunews",
       "Timestamp": "Friday, 10 September 2021 - 17:25",
       "Headline": "රජයේ වෛද්‍ය නිලධාරීන්ගේ සංගමයෙන් චෝදනාවක්",
       "News Content": "අවිධිමත් ලෙස සිදුවූ වෛද්‍ය පරිපාලනය සම්බන්ධ සේවා ව්‍යවස්ථාවේ සංශෝධනය නිවැරදි කිරීම සඳහා හිටපු සෞඛ්‍ය අමාත්‍යවරිය අනුමැතිය ලබාගත් කැබිනට් පත්‍රිකාව ක්‍රියාත්මක කිරීම වෙනුවට එහි නීතිමය බාධාවන් ගැන සෙවීමට නීති අංශයට යොමු කිරීම හෙළා දකින බව රජයේ වෛද්‍ය නිලධාරීන්ගේ සංගමය පවසනවා.\nනිවේදනයක් නිකුත් කරමින් ඔවුන් පෙන්වා දෙන්නේ එම කැබිනට් පත්‍රිකාව සෞඛ්‍ය අමාත්‍යංශයේ නීති අංශයට යොමු කිරීම එම පත්‍රිකාව ක්‍රියාත්මක වීම පමා කිරීම සඳහා ගත් උපක්‍රමයක් බවයි.\nඑබැවින් එය හෙළාදකින අතර අදාළ කැබිනට් පත්‍රිකාව නිවැරදි ලෙස ක්‍රියාත්මක කරනු ඇතැයි බලාපොරොත්තු වන බවයි රජයේ වෛද්‍ය නිලධාරීන්ගේ සංගමය කියාසිටියේ.",
       "URL": "https://www.hirunews.lk/281877/රජයේ-වෛද්‍ය-නිලධාරීන්ගේ-සංගමයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=1700"
}