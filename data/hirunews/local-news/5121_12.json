{
       "Source": "hirunews",
       "Timestamp": "Monday, 21 March 2016 - 19:20",
       "Headline": "සෝභිත හිමිගේ අපවත්වීම ඝාතනයක් ද ?",
       "News Content": "කෝට්ටේ -  නාගවිහාරාධිපති පූජ්‍ය මාදුළුවාවේ සෝභිත නාහිමියන්ගේ හදිසි අපවත්වීම සැකසහිත බව පූජ්‍ය උඩුවේ ධම්මාලෝක හිමියන් අද මාධ්‍ය හමුවක් පවත්වමින් ප්‍රකාශ කළා.\nඋන්වහන්සේ එහිදී කියා සිටියේ පූජ්‍ය මාදුළුවාවේ සෝභිත හිමියන් ජීවතුන් අතර සිටියදී තමන් වෙත හෙළිදරව්වක් සිදුකළ බවයි.\nපූජ්‍ය මාදුළුවාවේ සෝභිත හිමියන්ගේ අපවත්වීම සම්බන්ධයෙන් විද්වත් පරීක්ෂණයක් පැවැත්විය යුතු බවයි පූජ්‍ය උඩුවේ ධම්මාලෝක  හිමියන් එහිදී වැඩිදුරටත් සදහන් කළේ.\nපූජ්‍ය මාදුළුවාවේ සෝභිත හිමියන්ගේ අපවත්වීම සම්බන්ධයෙන් ජනාධිපති පරීක්ෂණ කොමිසමක් පත් කරන ලෙස පිවිතුරු හෙළ උරුමය ද රජයෙන් ඉල්ලීමක් කළා.\nකොළඹ අද පැවති මාධ්‍ය හමුවකදී එහි නායක පාර්ලිමේන්තු මන්ත්‍රී උදය ගම්මන්පිල මේ බව කියා සිටියා.",
       "URL": "https://www.hirunews.lk/129042/සෝභිත-හිමිගේ-අපවත්වීම-ඝාතනයක්-ද",
       "Category": "Local News",
       "Parent URL": "https://www.hirunews.lk/local-news.php?pageID=5121"
}