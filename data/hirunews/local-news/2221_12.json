{
       "Source": "hirunews",
       "Timestamp": "Sunday, 10 January 2021 - 13:18",
       "Headline": "යාපනය සරසවියේ ස්මාරකය ඉවත් කිරීමට විරෝධය පා සිසුන් 5 දෙනෙකු උපවාසයක (වීඩියෝ)",
       "News Content": "යාපනය විශ්වවිද්‍යාලය තුළ ඉදිකර තිබූ සැමරුම් ස්මාරකයක් ඉවත් කිරීමේ සිද්ධියට විරෝධය පළ කරමින් එම සරසවියේ සිසුන් 5 දෙනෙකු මේ වනවිටත් උපවාසයේ නිරත වනවා.\nඉන් එක් සිසුවෙකු මාරාන්තික උපවාසයක නිරත වන අතර අනෙක් සිසුන් සිව් දෙනා ඔහුට සහය පළ කරමින් උපවාසයේ නිරත වන බව අප වාර්තාකරු සඳහන් කළා.\nමීට විරෝධය පළ කරමින් හෙට දිනයේ උතුර සහ නැගෙනහිර පළාත්වල හර්තාල් ව්‍යාපාරයක් දියත් කිරීමටද තීරණය කර ඇති අතර ඊට දෙමළ ජාතික සන්ධානයද සිය සහයෝගය ලබාදෙන බව සඳහන්.\nමෙම සිද්ධියට අදාළව විශ්වවිද්‍යාල සිසුන් දෙදෙනෙකු පොලීසිය අත්අඩංගුවට ගනු ලැබූ අතර, ඔවුන් අධිකරණයට ඉදිරිපත් කිරීමෙන් අනතුරුව රුපියල් 50,000 බැගින් වූ ශරීර ඇපයක් මත මුදාහැරුණා.\nයුද්ධය අවසන් වී දහවන වසර සලකුණු කරමින් යාපනය විශ්වවිද්‍යාල පරිශ්‍රය තුළ මෙම ස්මාරකය ඉදිකර තිබුණා.",
       "URL": "https://www.hirunews.lk/259304/යාපනය-සරසවියේ-ස්මාරකය-ඉවත්-කිරීමට-විරෝධය-පා-සිසුන්-5-දෙනෙකු-උපවාසයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2221"
}