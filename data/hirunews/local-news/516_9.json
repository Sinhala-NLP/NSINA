{
       "Source": "hirunews",
       "Timestamp": "Friday, 24 February 2023 - 12:50",
       "Headline": "රුපියල් 70- 80ට වී මිල දී ගන්නා බවට ගොවීන්ගෙන් මැසිවිලි",
       "News Content": "රජය විසින් වී කිලෝග්‍රෑමයක් රුපියල් 100ක් බැගින් මිල දී ගන්නා බවට ප්‍රකාශ කළ ද එය නිසි පරිදි සිදු නොවන බවට ගොවීන් මැසිවිලි නගනවා.\nමේ වන සිය අස්වැන්න රැපියල් 70ක් 80ක් වැනි මුදලකට පෞද්ගලික මෝල් හිමියන් විසින් මිල දී ගන්නා බවයි පොළොන්නරුව, අම්පාර ප්‍රදේශයේ ගොවීන් හිරු ප්‍රවෘත්ති අංශයට කියා සිටියේ.\nමේ අතර ගොවීන්ගේ වගා කටයුතු සඳහා අවශ්‍ය සහන සැලසීමට මේ වසරේ දී රුපියල් මිලියන 56,000ක මුදලක් වෙන්කර ඇති බව කෘෂිකර්ම අමාත්‍යාංශය සඳහන් කළා.\nඑම අමාත්‍යාංශය නිකුත් කළ නිවේදනයක දැක්වුණේ ගොවීන්ට තම නිෂ්පාදන සඳහා වැය වන පිරිවැය අවම කිරීමේ ව්‍යාපෘති ක්‍රියාත්මක කිරීමේ අරමුණින් මෙම මුදල ලබා දෙන බව යි.",
       "URL": "https://www.hirunews.lk/328188/රුපියල්-70-80ට-වී-මිල-දී-ගන්නා-බවට-ගොවීන්ගෙන්-මැසිවිලි",
       "Category": "Local News",
       "Parent URL": "https://www.hirunews.lk/local-news.php?pageID=516"
}