{
       "Source": "hirunews",
       "Timestamp": "Wednesday, 29 September 2021 - 12:44",
       "Headline": "යුරෝපා නියෝජිතයින් කථානායක සහ විපක්ෂ නායක හමුවෙයි (වීඩියෝ)",
       "News Content": "දිවයිනට පැමිණ සිටින යුරෝපා සංගමයේ නියෝජිතයින් කණ්ඩායම, විපක්ෂ නායක සජිත් ප්‍රේමදාස හමු වී සාකච්ඡා කර තිබෙනවා.\nජී.එස්.පී. ප්ලස් සහනය ඉවත් නො කරන ලෙස එහි දී විපක්ෂ නායකවරයා යුරෝපා සංගමයෙන් ඉල්ලීමක් කර ඇති බවයි විපක්ෂ නායක කාර්යාලය සඳහන් කළේ.\nමේ අතර අදාළ යුරෝපා සංගම් නියෝජිතයින් ඊයේ පස්වරුවේ කථානායක මහින්ද යාපා අබේවර්ධන ද හමු වී තිබෙනවා.\nඔවුන් අද විදේශ අමාත්‍යාංශ නිලධාරීන් සමඟ ද සාකච්ඡා කිරීමට නියමිත අතර, ලබන සිකුරාදා උදෑසන ඔවුන් විදේශ අමාත්‍ය මහචාර්ය ජී.එල්. පීරිස් සමඟ ද සාකච්ඡා පවත්වන බවයි විදේශ සබඳතා අමාත්‍යාංශය සඳහන් කළේ.\nඑමෙන්ම ලබන සඳුදා දිනයේ එම නියෝජිත කණ්ඩායම මෙරටින් පිටත් ව යාමට නියමිත අතර, ඊට පෙර ජනාධිපතිවරයා සහ අග්‍රාමාත්‍යවරයා ද හමුවීමට සැළසුම් කර තිබෙනවා.",
       "URL": "https://www.hirunews.lk/283545/යුරෝපා-නියෝජිතයින්-කථානායක-සහ-විපක්ෂ-නායක-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1662"
}