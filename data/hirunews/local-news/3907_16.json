{
       "Source": "hirunews",
       "Timestamp": "Thursday, 07 June 2018 - 10:21",
       "Headline": "ඇලෝසියස්ගේ ලැයිස්තුව ගැන කථානායකගෙන් ප්‍රකාශයක්",
       "News Content": "පර්පෙචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියන්ගෙන් මුදල් ලබාගත් මන්ත්‍රීවරුන් හෝ වෙනත් පුද්ගලයින්ගේ ලැයිස්තුවක් නොපවතින බව ඊට වගකිව යුතු සියලු අංශ තමන් වෙත දැනුම්දී ඇතැයි කථානායක කරූ ජයසූරිය පාර්ලිමේන්තුවේදී අද (07) ප්‍රකාශ කළා.\nඑහිදී කථානායකවරයා සඳහන් කළේ මන්ත්‍රීවරුන්ගේ ආරක්ෂක නිලධාරීන් 25 දෙනෙකුගෙන් ප්‍රශ්න කළ බවට පළවූ වාර්තාද අසත්‍ය බව පොලීසිය දැනුම්දී ඇති බවයි.\nඅර්ජුන් ඇලෝසියස්ගෙන් මුදල් ලබාගත් පාර්ලිමේන්තු මන්ත්‍රීවරුන්ට එල්ලවන චෝදනා පිළිබඳ පැහැදිළි කිරීමක් කරමින් කථානායකවරයා මේ බව ප්‍රකාශ කළේ අද පෙරවරුවේ පාර්ලිමේන්තුව ආරම්භ කළ අවස්ථාවේදීයි.\nකථානායකවරයාගේ එම ප්‍රකාශයෙන් අනතුරුව ජනතා විමුක්ති පෙරමුණේ නායක අනුර කුමාර දිසානායක, පාර්ලිමේන්තු මන්ත්‍රීවරුන් වන ශෙහාන් සේමසිංහ සහ නලින් බණ්ඩාර අදහස් දැක්වූ අතර, ඊට කථානායකවරයාද මැදිහත්වුණා.\nමේ අතර පසුගිය අඟහරුවාදා තෝරා පත් කරගැනුනු නව නියෝජ්‍ය කථානායක ආනන්ද කුමාරසිරි මුලසුනට පැමිණ සභාවේ කටයුතු ආරම්භ කරනු ලැබුවා.",
       "URL": "https://www.hirunews.lk/192493/ඇලෝසියස්ගේ-ලැයිස්තුව-ගැන-කථානායකගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3907"
}