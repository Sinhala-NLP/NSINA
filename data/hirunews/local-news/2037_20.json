{
       "Source": "hirunews",
       "Timestamp": "Tuesday, 06 April 2021 - 18:02",
       "Headline": "පුෂ්පිකා දේශපාලනයට ? (වීඩියෝ)",
       "News Content": "2020 ශ්‍රී ලංකා විවාහක රූ රැජිණ තරගාවලියේදී නිල වශයෙන් කිරුළ හිමිවූ පුෂ්පිකා ද සිල්වාට යළිත් කිරුළ පැළඳවීම අද සිදු කෙරුණා.\nඇය කිරුළ පැළඳ කොළඹ පිහිටි පෞද්ගලික හෝටලයකදී මාධ්‍ය හමුවක්ද කැඳවමින් හැඟීම්බරව කරුණු පැහැදිළි කිරිමක් සිදුකළා.\nඑහිදී ඇය කියා සිටියේ තමන් තවදුරටත් විවාහක කාන්තාවක් බවයි.\nමෙතෙක් තමන් දික්කසාද වී නොමැති බවද ඇය එහිදී අවධාරණය කළා.\nඑසේම තමාට අපහාස කළ සියලුදෙනාට සමාව දෙන බවත් එහිදී ඇය ප්‍රකාශ කළා.\nපොළොන්නරුව දිස්ත්‍රික්කයෙන් තමන් පාර්ලිමේන්තු මැතිවරණයට නාමයෝජනා ඉල්ලු බව විවාහක රූ රැජිණ කිරුළ දිනු පුෂ්පිකා ද සිල්වා පවසනවා.\nකෙසේ වෙතත්, තමන්ට නාමයෝජනා නොලැබුණ බවත්, ඉදිරියේදී දේශපාලනයට පැමිණෙන බවත් ඇය කියා සිටියා.\nකොළඹ අද (06) පැවැති මාධ්‍ය හමුවකට එක්වෙමිනුයි ඇය මේ බව සඳහන් කර සිටියේ.\nකෙසේ වෙතත් ඇය එම මාධ්‍ය හමුවේදී සංවේදීවෙමින් අදහස් පළ කළේ මෙලෙසින්.",
       "URL": "https://www.hirunews.lk/267683/පුෂ්පිකා-දේශපාලනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2037"
}