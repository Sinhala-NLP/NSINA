{
       "Source": "hirunews",
       "Timestamp": "Sunday, 27 March 2022 - 8:41",
       "Headline": "වැඩියෙන් පැයකුත් අද අමතර ව විදුලිය කැපේ (වීඩියෝ)",
       "News Content": "සති අන්තයේ විදුලි ඉල්ලුම ඉහළ යාම හේතුවෙන්, අද (27) උදෑසන 10 සිට සවස 02 අතර කාලයේ දී විදුලි කප්පාදුවක් සිදු කෙරෙන අතර, එම කාලයට අමතරව අතිරේක පැයක් ද විදුලි සැපයීම නතර කෙරෙන බව මහජන උපයෝගිතා කොමිසම නිවේදනය කරනවා.\nඒ අනුව අද දිනයේ දී මෙලෙස අතිරේක පැයක් විදුලිය කැපෙන කාණ්ඩ ලෙස පී,ක්‍යු,ආර්,එස්,ටී,යූ,වී සහ ඩබ්ලිව් යන ප්‍රදේශ දක්වා තිබෙනවා.\nරට තුළ පවතින දැඩි ඩොලර් හිඟය හේතුවෙන් දිවයිනට පැමිණෙන තෙල් නෞකාවලට මුහුද මැද නැංගූරම් ලෑමට සිදුව ඇත්තේ, තවදුරටත් විදුලි අර්බුදය වර්ධනය කරමින්.\nඩීසල් සහ නැප්තා නොමැති වීම හේතුවෙන් රටේ පිහිටි ප්‍රධාන පෙළේ විදුලි බලාගාරවල කටයුතු අක්‍රීය වී ඇති මොහොතක මෙවන් අර්බුදයක් සමනයටයි විදුලිබල මණ්ඩලය විසින් විදුලි කප්පාදුවකට අවතීර්ණ වන්නේ.\nරට තුළ මේ වනවිට ඉන්ධන මෙන්ම ගෑස් අර්බුදයක් හටගෙන ඇති අතර, නිමා නොවන අවසන් නොවන පෝලිම් ක්‍රමයක් ද ඉන්ධන සහ ගෑස් සේවා ලබාගැනීමට රැස් වී තිබෙන අයුරු ද දක්නට ලැබෙනවා.",
       "URL": "https://www.hirunews.lk/300487/වැඩියෙන්-පැයකුත්-අද-අමතර-ව-විදුලිය-කැපේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1269"
}