{
       "Source": "hirunews",
       "Timestamp": "Saturday, 05 June 2021 - 12:57",
       "Headline": "සපුගස්කන්දෙන් ළිං ජලයට මිශ්‍ර වූ දැවි තෙල් ඉවත් කිරීමේ මෙහෙයුමට වෙරළ ආරක්ෂක දෙපාර්තුමේන්තුවත් එක්වෙයි (වීඩියෝ)",
       "News Content": "අධික වර්ෂාවත් සමඟ සපුගස්කන්ද තෙල් පිරිපහදුවෙන් වැසි ජලයට එකතු වූ දැවි තෙල් ඉවත් කිරීමේ මෙහෙයුම සදහා මේ වනවිට වෙරළ ආරක්ෂක දෙපාර්තුමේන්තුවද එක්වී සිටිනවා.\nඛනිජ තෙල් සංස්ථාවට අයත් සපුගස්කන්ද තෙල් පිරිපහදුවෙන් ඉවත්වන ඉන්ධන නැවත පිරිසිදු කිරීමේ මධ්‍යස්ථානයේ ඉන්ධන ගබඩා ටැංකි තුලට වැසි ජලය ඇතුලු වී පිටාර ගැලීම හේතුවෙනුයි මෙම ගැටළුව හටගත්තේ.\nකෙසේ වෙතත්, තෙල් පිරිපහදුව අවට ප්‍රදේශවාසින් හිරු ප්‍රවෘත්ති අංශයට කියා සිටියේ මෙම සිද්ධිය හේතුවෙන් තමන් පානීය ජලය සපයා ගැනීම ඇතුළු ගැටළු රැසකට මුහුණදෙමින්  සිටින බවයි.\nමේ සම්බන්ධයෙන් අදහස් දැක්වූ ලංකා ඛණිජතෙල් ජාතික සේවක සංගමයේ කැදවුම්කරු ආනන්ද පාලිත කියා සිටියේ ඉන්ධන අපතේ යෑම වලක්වා ගැනීම සදහා පවතින ජාත්‍යන්තර ක්‍රියාමාර්ග නිසි පරිදි අනුගමනය නොකිරීම නිසා මෙම තත්වය උද්ගත වී ඇති බවයි.",
       "URL": "https://www.hirunews.lk/273448/සපුගස්කන්දෙන්-ළිං-ජලයට-මිශ්‍ර-වූ-දැවි-තෙල්-ඉවත්-කිරීමේ-මෙහෙයුමට-වෙරළ-ආරක්ෂක-දෙපාර්තුමේන්තුවත්-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1905"
}