{
       "Source": "hirunews",
       "Timestamp": "Friday, 01 July 2022 - 7:36",
       "Headline": "අභිමානවත් හිරුගේ 24 වන සංවත්සරය අදයි  (වීඩියෝ)",
       "News Content": "මෙරට වින්දනීය සහ විශ්වසනීය ජනමාධ්‍ය කලාවේ ඉහළින්ම වැජඹෙන හිරු මාධ්‍ය ජාලය අද (01) සිය අභිමාවනවත් 24 වැනි සංවත්සරය සමරනවා.\nමෙවරත් හිරු සංවත්සරය වෙනුවෙන් ඔබ වෙත රුපියල් දස ලක්ෂයක බඩුමළු ලබාදෙන්නට මේ වනවිට සියලු කටයුතු සූදානම්.\n1998 වසරේ ජූලි පළමු වැනිදා ඇරඹුණු හිරු අද වනවිට සමස්ත ශ්‍රී ලංකාවේ මාධ්‍ය පරමාදර්ශය බවට පත්ව අවසන්.\nජනතා ආශිර්වාදයෙන් මෙරට මාධ්‍යකරණය තුළ ඉහලින්ම වැජඹෙන හිරු මෙරට මාධ්‍යකරණයේ සියලු සමීක්ෂණ වාර්තාවල හිණිපෙත්තටම පැමිණෙන්නේ ඉතා කෙටි කලකින්.\nජාත්‍යන්තර සහ දේශීය සමික්ෂණ වාර්තා අනුව ශ්‍රී ලංකාවේ වැඩිම පිරිසක් බැදී සිටින මාධ්‍ය ජාලය හිරු බව අප පවසන්නේ නිහතමානී සාඩම්බරයෙන්.\nමේ වනවිට අන්තර්ජාලයේ ද මාසිකව වැඩිම පරිශීලකයන් සහ අන් කිසිවෙකුටත් සම කළ නොහැකි ෆේස්බුක් පරිශීලකයන් හිරු සමඟ බැඳී සිටිනවා.\nඒ, සැමදා මිනිසුන් වෙනුවෙන් කැප වූ හිරුගේ බැඳීම, තව තවත් අර්ථ ගන්වමින්.\nහිරු එදා මෙදා තුර ශ්‍රාවක ප්‍රේක්ෂක සහෘද ජනතාවට ලබාදුන් වින්දනීය අත්දැකීම් සැමදා ජනතා ආශිර්වාදයෙන් නොමඳව පිදුම් ලැබුවා.\nදිවයිනේ අතිදැවැන්ත ප්‍රාසාංගික අත්දැකීම්, දරුවන් වෙනුවෙන් වූ වැඩසටහන්, මෙන්ම, ආගමික වැඩසටහන් සඳහා හිරු කළ කැපකිරීම අදටත් හෙටටත් අද්විතීයයි.\nමෙවරත් හිරු 24 වන සංවත්සරය වෙනුවෙන් ඔබ වෙත දස ලක්ෂයක බඩුමළු ලබාදෙන්නට මේ වනවිට සියලු කටයුතු සූදානම් කර ඇත්තේ අප කෙරෙහි ඔබ තැබූ විශ්වාසයට කෘත ගුණ සැලකීමක් වශයෙන්.\nවින්දනීය අත්දැකීම් මෙන්ම තොරතුරු සම්බන්ධයෙන්ද හිරු තැබූ විශ්වාසය අද ජනතාවගේ ප්‍රවෘත්ති පරමාදර්ශය බවට ද පත්ව තිබෙනවා.\nශ්‍රී ලංකාවේ වැඩිම පිරිසක් විශ්වාසය තබන, ප්‍රවෘත්ති විකාශය බවට හිරු ප්‍රවෘත්ති පත්ව ඇත්තේ එබැවින්.\nහිරු මාධ්‍ය ජාලයේ සභාපති රේනෝ සිල්වා මහතා මේ සමස්ත අසහාය ගමන් මගට නායකත්වය දෙන නියමුවායි.\nඒ නායකත්වය ඔස්සේ අප හෙට දවසේත් ඔබ වෙත නැවුම් අත්දැකීම් තිළිණ කරන්නට සැදී පැහැදී සිටිනවා.\nමනුෂ්‍යත්වය සමඟ මුසුවූ අභිමානවත් හිරුගේ මාධ්‍ය වංශ කතාව සැමදා අංක එකෙහි තැබුවේ හිරු සමඟ බැඳුණු දයාබර ඔබයි.\nඅප සතු කිසිවෙකුටත් සම කළ නොහැකි සහ වෙනස් කළ නොහැකි එකම වත්කම ද ඔබම පමණයි.",
       "URL": "https://www.hirunews.lk/308690/අභිමානවත්-හිරුගේ-24-වන-සංවත්සරය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1055"
}