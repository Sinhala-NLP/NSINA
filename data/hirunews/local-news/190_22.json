{
       "Source": "hirunews",
       "Timestamp": "Wednesday, 12 July 2023 - 14:34",
       "Headline": "ත්‍රී රෝද රථවල අමතර උපාංග සවිකිරීම සහ අලංකරණය සඳහා අවසර",
       "News Content": "ත්‍රීරෝද රථවල අමතර උපාංග සවි කිරීම සහ අලංකරණය සඳහා අවසර දෙන බවත් ඒ සඳහා විවිධ උපාංග සහ අලංකරණයන් සඳහා ගාස්තු අය කරන බවත් මෝටර් රථ ප්‍රවාහන කොමසාරිස් ජනරාල් නිශාන්ත අනුරුද්ධ වීරසිංහ පවසනවා.\nඅමතර උපාංග සවිකිරීම සහ අලංකරණය කාණ්ඩ 30 ක් යටතේ ක්‍රියාත්මක බවත් ඒ පිළිබඳව වැඩි විස්තර වෙබ් අඩවියෙන් හෝ ත්‍රීරෝද රථ පැවරුම් ශාඛාවෙන් 0113484520 දුරකථනයෙන් ලබාගත හැකි බවයි ඔහු ප්‍රකාශ කර සිටියේ.\nත්‍රීරෝද රථ සංගම් සහ මහජනතාව දිගින් දිගටම කළ ඉල්ලීම්වලට අනුව මෝටර් වාහන පනතට (203 අධිකාරිය)ට අනුකූලව මෙම අනුමැතිය ලබා දී ඇති බවයි ප්‍රවාහන කොමසාරිස්වරයා සඳහන් කර සිටින්නේ.\nඑමෙන් ම මෙම අනුමැතිය 2023.07.10 වැනිදා සිට බලාත්මක වන බවයි වාර්තා වෙන්නේ.\nඑම අනුමත ගාස්තු පහතින් දැක්වේ.",
       "URL": "https://www.hirunews.lk/340960/ත්‍රී-රෝද-රථවල-අමතර-උපාංග-සවිකිරීම-සහ-අලංකරණය-සඳහා-අවසර",
       "Category": "Local News",
       "Parent URL": "https://www.hirunews.lk/local-news.php?pageID=190"
}