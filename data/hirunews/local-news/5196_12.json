{
       "Source": "hirunews",
       "Timestamp": "Monday, 25 January 2016 - 14:05",
       "Headline": "කොළොන්නාවේ නගර සභාවේ සභාපති අත්අඩංගුවට ගන්නා ලෙස නියෝග",
       "News Content": "කොළොන්නාව නගර සභාවේ සභාපති රවීන්ද්‍ර උදයශාන්ත ඇතුලූ පස්දෙනෙකු අත්අඩංගුවට ගන්නා ලෙස අලූත්කඩේ අතිරේක මහේස්ත්‍රාත් මොහොමඞ් නිහායි අද නියෝග කළා.\nඒ මීතොටමුල්ල කුණු කන්දට එරෙහි ජනතා ව්‍යාපාරයේ සත්‍යග්‍රහයට පහරදීමේ සිද්ධියට අදාළ නඩුව අද කැඳවූ අවස්ථාවේදී ඊට පෙනී නොසිටීම හේතුවෙන්.\nමීතොටමුල්ල කුණුකන්දට එරෙහි ජනතා ව්‍යාපාරය පසුගිය දෙසැම්බර් මස 27 වන දා සත්‍යග්‍රහයක් ආරම්භ කළ අතර කොළොන්නාව නගරාධිපතිවරයා ඇතුළු පිරිසක් පැමිණ එම සත්‍යග්‍රහයේ නිරත පුද්ගලයින්ට පහර දී තිබුණා.\nඑම අවස්ථාවේදී එහි කැඳවුම්කරු කීර්තිරත්න පෙරේරා සහ නීතීඥ නුවන් බෝපගේ ඇතුලූ තවත් පුද්ගලයන් කිහිපදෙනෙකු තුවාල ලබා රෝහල් ගතකරනු ලැබුවා.\nකෙසේ වෙතත් මෙම සිද්ධිය සම්බන්ධයෙන් කොළොන්නාව නගර සභාවේ සභාපති රවීන්ද්‍ර උදයශාන්ත මෝසමක් මාර්ගයෙන් අධිකරණයට ඉදිරිපත් වීමෙන් පසුව දැඩි ඇප කොන්දේසි මත දැනට මුදාහැර තිබෙනවා.\nමෙම නඩුව මැයි මස 9 වනදා යළි කැඳවීමට නියමිතයි.",
       "URL": "https://www.hirunews.lk/124718/කොළොන්නාවේ-නගර-සභාවේ-සභාපති-අත්අඩංගුවට-ගන්නා-ලෙස-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=5196"
}