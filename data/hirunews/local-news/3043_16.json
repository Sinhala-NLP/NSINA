{
       "Source": "hirunews",
       "Timestamp": "Sunday, 17 November 2019 - 20:51",
       "Headline": "මුදල් ඇමති මංගල ත්‍රිවිධ රත්නයට අපහාස කළ බවට පොලිස් මූලස්ථානයට පැමිණිල්ලක්",
       "News Content": "මුදල් අමාත්‍ය මංගල සමරවීර මහතා සිය ට්විටර් ගිණුමේ පණිවුඩයක් සටහන් කරමින් ත්‍රිවිධ රත්නයට අවමන් කර ඇති බවට බෞද්ධ තොරතුරු කේන්ද්‍රයේ විධායක අධ්‍යක්ෂ පූජ්‍ය අඟුළුගල්ලේ සිරි ජිනානන්ද හිමියන් පොලිස් මූලස්ථානයට අද පැමිණිල්ලක් ඉදිරිපත් කළා.\nජනාධිපතිවරණ ප්‍රතිඵල නිකුත් වෙමින් තිබූ අතරතුර අද දහවල් අමාත්‍ය මංගල සමරවීර මහතා ට්විටර් ගිණුමේ මෙලෙස සටහනක් තබා තිබුණා.\nඑහිිමම මාගේ රට වෙනුවෙන් දුක්වෙනවාග බුද්ධ සහ ධම්ම රත්නයේ සරණ ශ්‍රී ලංකාවත් සමඟ පවතීවා ර්‍ණ ලෙස අමාත්‍යවරයා සඳහන් කර තිබුණා.\nකෙසේ වෙතත් අදාළ පණිවුඩයේ \"ඩබල් ජෙම්\" ලෙස සදහන් කරමින් අමාත්‍යවරයා උතුම් වූ බුද්ධ සහ ධම්ම රත්නය පමණක් භාවිත කරමින් ත්‍රිවිධ රත්නයට ඇතුළත් සංඝ යන වචනය සිය ට්විටර් පණිවුඩයේ සටහන් කර නොතිබීම විශේෂත්වයක්.\nඅදාළ ට්විටර් පණිවුඩය මගින් මංගල සමරවීර අමාත්‍යවරයා තුණුරුවනට අවමන් කර ඇති බව සඳහන් කරමින් බෞද්ධ තොරතුරු කේන්ද්‍රයේ විධායක අධ්‍යක්ෂ පූජ්‍ය අඟුළුගල්ලේ සිරි ජිනානන්ද හිමියන් පොලිස් මූලස්ථානයට අද පැමිණිල්ලක් ඉදිරිපත් කළා.",
       "URL": "https://www.hirunews.lk/228461/මුදල්-ඇමති-මංගල-ත්‍රිවිධ-රත්නයට-අපහාස-කළ-බවට-පොලිස්-මූලස්ථානයට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=3043"
}