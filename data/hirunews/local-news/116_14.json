{
       "Source": "hirunews",
       "Timestamp": "Monday, 07 August 2023 - 17:57",
       "Headline": "රට පුරා හොර වෛද්‍යවරුන් හතලිස් දහසකට අධික ප්‍රමාණයක්",
       "News Content": "රට පුරා ව්‍යාජ වෛද්‍යවරුන්  40,000 කට අධික ප්‍රමාණයක් සිටින බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය  චමිල් විජේසිංහ  පවසනවා.\nවිවිධ අංශ නියෝජනය කරමින් මෙලෙස කිසිදු  සුදුසුකමක් නොමැති ව රෝගීන්ට ප්‍රතිකාර කරමින් මෙම වෛද්‍යවරුන් බව කියන පුද්ගලයින් කටයුතු කරන බවද එම සංගමය අනාවරණය කරනවා.\nවෛද්‍යවරයකු ලෙස පෙනී සිටින පුද්ගලයින් සම්බන්ධයෙන් නීතිය ක්‍රියාත්මක කිරීමට නීති ප්‍රතිපාදනවල යම් යම් ගැටලුකාරී තත්ත්වයන් තිබෙන හෙයින් එම ගැටලු නිරාකරණය කර ගැනීමට මේ වන විට රජයේ වෛද්‍ය  නිලධාරීන්ගේ සංගමය සෞඛ්‍ය අමාත්‍යාංශය සමඟ සාකච්ඡා කරමින් සිටින බව ද මාධ්‍ය ප්‍රකාශකවරයා වැඩිදුරටත් අනාවරණය කරනවා.",
       "URL": "https://www.hirunews.lk/343986/රට-පුරා-හොර-වෛද්‍යවරුන්-හතලිස්-දහසකට-අධික-ප්‍රමාණයක්",
       "Category": "Local News",
       "Parent URL": "https://www.hirunews.lk/local-news.php?pageID=116"
}