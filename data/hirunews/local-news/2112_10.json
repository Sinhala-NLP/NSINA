{
       "Source": "hirunews",
       "Timestamp": "Wednesday, 03 March 2021 - 19:59",
       "Headline": "විදුලිය, පෞද්ගලික අංශයෙන් මෙගාවොට් 128ක් ඉල්ලයි",
       "News Content": "අඛන්ඩ විදුලි සැපයුමක් ලබාදීම වෙනුවෙන් පෞද්ගලික අංශයෙන් මෙගාවොට් 128ක අතිරේක විදුලි ප්‍රමාණයක් මිලදී ගැනීමට විදුලිබල අමාත්‍යංශය තීරණය කර තිබෙනවා.\nඑහි මාධ්‍ය ප්‍රකාශක සුලක්ෂන ජයවර්ධන හිරු ප්‍රවෘත්තී අංශයට කියා සිටියේ ඒ සදහා අවසර ලබා ගැනීමට අදාල ඉල්ලීම මහජන උපයෝගිතා කොමිසන් සභාව වෙත ඉදිරිපත් කර ඇති බවයි.\nමේ සම්බන්ධයෙන් හිරු ප්‍රවෘත්තී අංශය මහජන උපයෝගීතා කොමිසන් සභාවේ සභාපති ජනක රත්නායකගෙන් විමසීමක් කළා.\nඑහිදී ඔහු කියා සිටියේ මීට අනුමැතිය පළ කිරීම සඳහා තම කොමිසම ලබන සතියේ හදිසි රැස්වීමක් කැඳවා ඇති බවයි.\nමේ අතර, ජාතික විදුලි බල පද්ධතියට මෙගා වොට් 350ක් එක් කෙරෙන මෙරට ප්‍රථම ස්වභාවික ද්‍රව වායු බලාගාරයේ ඉඳිකිරීම් කටයුතු අනිද්දා කෙරවලපිටියේදී ආරම්භ කිරීමට නියමිතයි.",
       "URL": "https://www.hirunews.lk/264248/විදුලිය-පෞද්ගලික-අංශයෙන්-මෙගාවොට්-128ක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2112"
}