{
       "Source": "hirunews",
       "Timestamp": "Saturday, 18 March 2017 - 13:04",
       "Headline": "මාලදිවයිනේ සූකර උණ - ශ්‍රී ලංකාව අවධානයෙන්",
       "News Content": "මාලදිවයිනේ සූකර උණ රෝගය පැතිරීම සම්බන්ධයෙන් සිය අවධානය යොමු වී ඇති බව ශ්‍රී ලන්කන් ගුවන් සේවය ප්‍රකාශ කළා.\nමේ දිනවල පවතින මෙම බෝවන රෝග තත්ත්වය හේතුවෙන් මාලදිවයින් රජයේ සෞඛ්‍ය ආරක්ෂණ ආයතනය සංචාර සඳහා අවදානමක් ද ප්‍රකාශයට පත් කර තිබෙනවා.\nමේ නිසා මාලදිවයින වෙත ගමන් කරන සහ එහි සිට පැමිණෙන ගුවන් යානා සඳහා බෝ වන රෝග වැළැක්වීමේ යාන්ත්‍රණය ක්‍රියාත්මක වන බවයි ශ්‍රී ලන්කන් ගුවන් සේවය නිවේදනයක් නිකුත් කරමින් ප්‍රකාශ කළේ.\nඑමෙන්ම මාලදිවයින වෙත සිදුකරන ගුවන් ගමන්වලදී ශ්‍රී ලන්කන් කාර්ය මණ්ඩලය මුහුණු ආවරණ පළදිනු ඇති.\nඑම ආවරණ අවශ්‍ය  ඕනෑම මගියෙකුට ඒවා සැපයීමට ද ගුවන් සේවය පියවර ගෙන තිබෙනවා.\nගුවන් මගීන්ගේ සහ කාර්ය මණ්ඩලයේ ආරක්ෂාව උදෙසා එම පියවර ගෙන ඇති බවයි ශ්‍රී ලන්කන් ගුවන් සේවය අවධාරණය කළේ.",
       "URL": "https://www.hirunews.lk/157152/මාලදිවයිනේ-සූකර-උණ-ශ්‍රී-ලංකාව-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4608"
}