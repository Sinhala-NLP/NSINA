{
       "Source": "hirunews",
       "Timestamp": "Tuesday, 12 July 2022 - 8:32",
       "Headline": "ජනපති ධුරය ගැන අගමැති ලේකම් නීතිපති මතය විමසයි",
       "News Content": "ජනාධිපති ධූරය පුරප්පාඩු වුව හොත් ගත යුතු ඉදිරි ක්‍රියාමාර්ග පිළිබඳ නීතිපතිවරයාගේ මතය අග්‍රාමාත්‍ය ලේකම්වරයා වෙත යොමුකර තිබෙනවා.\nඒ මේ සම්බන්ධයෙන් අග්‍රාමාත්‍ය ලේකම් සමන් ඒකනායක නීතිපතිවරයාගෙන් කළ විමසීමකට අනුව යි.\nකතානායක මහින්දයාපා අබේවර්ධන පසුගිය දා ප්‍රකාශ කළේ, ජනාධිපති ගෝඨාභය රාජපක්ෂ හෙට සිය ධූරයෙන් ඉල්ලා අස්වන බව දැනුම් දී ඇති බවයි.\nමේ අතර අභිනව ජනාධිපතිවරයෙකු තෝරාපත් කර ගැනීමට මේ මස 19 වන දා නාම යෝජනා කැදවීමටත් ඊට පසු දින පාර්ලිමේන්තු ඡන්ද විමසීම සිදු කිරීමටත් ඊයේ පැවති පක්ෂ නායක රැස්වීමේ දී තීරණය කෙරුණා.",
       "URL": "https://www.hirunews.lk/309756/ජනපති-ධුරය-ගැන-අගමැති-ලේකම්-නීතිපති-මතය-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=1027"
}