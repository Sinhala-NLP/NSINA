{
       "Source": "hirunews",
       "Timestamp": "Saturday, 23 July 2022 - 9:21",
       "Headline": "හිටපු මන්ත්‍රී වජිර යළිත් පාර්ලිමේන්තුවට නම් කරමින් නිකුත් කළ අතිවිශේෂ ගැසට්ටුව එළියට (වීඩියෝ)",
       "News Content": "ජනාධිපති රනිල් වික්‍රමසිංහ නව ජනාධිපති ලෙස තේරී පත්වීමත් සමග හිස් වූ පාල්‍ර්ලිමේන්තු මන්ත්‍රී අසුන සඳහා ඊයේ (22) දිනයේ දී යෝජනා වූයේ එක්සත් ජාතික පක්ෂයෙන් වජිර අබේවර්ධන හිටපු පාර්ලිමේන්තු මන්ත්‍රීවරයායි.\nඒ අනුව ඊට අදාළ අතිවිශේෂ ගැසට් නිවේදනය මේ වනවිට (23) නිකුත් වී තිබෙනවා.\nපිළිගත් දේශපාලන පක්ෂයක් වන එක්සත් ජාතික පක්ෂය විසින් නාමයෝජනා කරන ලදුව ආණ්ඩුක්‍රම ව්‍යවස්ථාවේ 99අ ව්‍යවස්ථාව යටතේ පාර්ලිමේන්තු මන්ත්‍රීවරයෙකු ලෙස තෝරාපත් කර ගන්නා ලද බව ප්‍රකාශයට පත් කරමිනියු මෙම නිවේදනය නිකුත් කර ඇත්තේ.\nආණ්ඩුක්‍රම ව්‍යවස්ථාවේ 66 (ඇ) ව්‍යවස්ථාව ප්‍රකාරව 09 වැනි පාර්ලිමේන්තු මන්ත්‍රී ධුරයක පුරප්පාඩුවක් ඇති වී තිබෙන බව 1988 අංක 35 දරන ඡන්ද විමසීම් (විශේෂ විධිවිධාන) පනතේ 06 වගන්තිය ප්‍රකාරව සංශෝධිත 1981 අංක 01 දරන පාර්ලිමේන්තු මැතිවරණ පනතේ 64(5) වැනි වගන්තිය යටතේ පාර්ලිමේන්තුවේ මහලේකම් විසින් මැතිවරණ කොමිෂන් සභාව වෙත දැනුම්දී තිබෙනවා.\nඒ අනුවයි හිටපු පාර්ලිමේන්තු මන්ත්‍රී වජිර අබේවර්ධන හට නැවතත් පාර්ලිමේන්තු වරම් හිමිව ඇත්තේ.",
       "URL": "https://www.hirunews.lk/310721/හිටපු-මන්ත්‍රී-වජිර-යළිත්-පාර්ලිමේන්තුවට-නම්-කරමින්-නිකුත්-කළ-අතිවිශේෂ-ගැසට්ටුව-එළියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1000"
}