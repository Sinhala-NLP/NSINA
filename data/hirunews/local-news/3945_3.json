{
       "Source": "hirunews",
       "Timestamp": "Tuesday, 15 May 2018 - 11:55",
       "Headline": "හැඩඔයේ ට්‍රැක්ටර් රථයක් ගසාගෙන යාමෙන් අයෙක් අතුරුදන්",
       "News Content": "මොණරාගල - සියඹලාණ්ඩුව - හැඩ ඔය හරහා ගමන් කළ ට්‍රැක්ටර් රථයක් ගසාගෙන යාමෙන් එහි ගමන් කළ එක් අයෙකු අතුරුදන් වී තවත් පුද්ගලයන් 05 දෙනෙකු බේරාගෙන තිබෙනවා.\nසියඹලාණ්ඩුව පොලීසිය සඳහන් කළේ ඊයේ (14) පස්වරුවේ මෙම අනතුර සිදුව ඇති බවයි.\nඅතුරුදන් වූ පුද්ගලයා සෙවීමේ කටයුතු ආරම්භ කර ඇති අතර ඔහු බදුල්ල ප්‍රදේශයේ පදිංචිකරුවෙක්.\nමේ අතර සියඹලාණ්ඩුව හයේ කණුව, කූරගම්මන ප්‍රදේශයේ ගඟ පිටාර ගැලීමෙන් එම ප්‍රදේශයේ ජනතාව දැඩි  අපහසුතාවට පත්ව ඇති බව වාර්තා වනවා.\nහබරණ - ආසිරිගම ප්‍රදේශයේදී ද අකුණු සැර වැදීමකින් 43 හැවිරිදි කාන්තාවක් ජීවිතක්ෂයට පත්වී තිබෙනවා.\nඅප වාර්තාකරු සඳහන් කළේ අනතුරෙන් ඇයගේ ස්වාමි පුරුෂයා සහ පුත්‍රයා ද දඹුල්ල රෝහලට ඇතුළත් කර ඇති බවයි.",
       "URL": "https://www.hirunews.lk/190779/හැඩඔයේ-ට්‍රැක්ටර්-රථයක්-ගසාගෙන-යාමෙන්-අයෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3945"
}