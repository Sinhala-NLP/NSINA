{
       "Source": "hirunews",
       "Timestamp": "Monday, 09 May 2016 - 13:04",
       "Headline": "සාස්තර අහන්න අතදෙන්නෙ බලාගෙනයි",
       "News Content": "සංචාරක වීසා මත දිවයිනට පැමිණ ලොව ප්‍රකට සාස්තරකරුවන් සහ පූජකවරුන් බව පවසමින් වතුකරයේ ජනතාවගෙන් වංචා සහගත ලෙස මුදල් ඉපයීමේ ජාවාරමක නිරතවන පුද්ගලයන් සම්බන්ධයෙන් පොලීසිය පරීක්ෂණයක් ආරම්භ කර තිබෙනවා.\nඉන්දියාවේ - බැංගලෝර් ප්‍රදේශයේ පූජකවරුන් බව පවසමිනුයි මොවුන් වතුකරයේ ජනතාවගෙන් වංචනික ලෙස මුදල් ලබාගෙන ඇති බවටයි තොරතුරු අනාවරණ වී ඇත්තේ.\nමෙම පුද්ගලයින් ඇතැම් සුබ කටයුතු සිදුකිරීම සඳහා  රුපියල් පන්දහසේ සිට ඉහළට මුදල් ලබාගෙන ඇති බවට පොලීසියට පැමිණිලි ලැබී තිබෙනවා.\nමීට  පෙරද මෙවැනිම පුද්ගලයන් සම්බන්ධයෙන් පොලීසියට තොරතුරු ලැබී තිබුණා.\nඒ සම්බන්ධයෙන් සිදුකරන ලද විමර්ශනවලින් අනතුරුව මෙලෙස සංචාරක වීසා මත ශ්‍රී ලංකාවට පැමිණ වංචනික ක්‍රියාවල නිරතවූ ඉන්දියානුවන් කිහිපදෙනෙකු අත්අඩංගුවට ගෙන පසුව රටින් පිටුවහල් කරනු ලැබුවා.",
       "URL": "https://www.hirunews.lk/132763/සාස්තර-අහන්න-අතදෙන්නෙ-බලාගෙනයි",
       "Category": "Local News",
       "Parent URL": "https://www.hirunews.lk/local-news.php?pageID=5054"
}