{
       "Source": "hirunews",
       "Timestamp": "Wednesday, 16 August 2017 - 12:58",
       "Headline": "එජාපෙ නායකයින් අද ජනපති හමුවට",
       "News Content": "පළාත් සභා මැතිවරණය පැවැත්වීම ඇතුළු කරුණු කිහිපයක් සාකච්ජා කිරීම සඳහා එක්සත් ජාතික පෙරමුණේ නායකයින් අද (16) ජනාධිපති මෛත්‍රීපාල සිරිසේන මුණ ගැසීමට නියමිතව තිබෙනවා.\nරාත්‍රී 9ට මෙම සාකච්ජාව ජනපති නිල නිවසේදී පැවැත්වෙන අතර ඊට එක්සත් ජාතික පෙරමුණ නියෝජනය කරන පක්ෂ නායකයින් සහභාගි වන බවයි දෙමල ප්‍රගතිශීලි සන්ධානයේ නායක අමාත්‍ය මනෝ ගනේෂන් හිරු ප්‍රවෘත්ති අංශයට සඳහන් කළේ.\nමෙහිදී සියලු පළාත් සභාවන්හි මැතිවරණ එකම දිනයක පැවැත්වීමට අදාලව ගෙන ඒමට යන විසිවැනි සංශෝධනය පිළිබඳ ජනාධිපතිවරයා සමග සාකච්ඡා කිරීම මෙම සාකච්ඡාවේ අරමුණ බව සඳහන්.\nඑක්සත් ජාතික පෙරමුණේ පක්ෂ නායකයින් අද(16) පස්වරුවේ අගමැති රනිල් වික්‍රමසිංහ හමුවී මේ පිළිබඳ සාකච්ඡා කර ඇති අතර එහදී පැමිණි එකඟතාවයකට අනුව මෙලෙස ජනාධිපතිවරයා සමග සාකච්ඡා කීරීමට තීරණය කර ඇති බවයි වාර්තා වන්නේ.\nවිසි වැනි සංශෝධනයට ශ්‍රී ලංකා නිදහස් පක්ෂය කැබිනට් මණ්ඩලයේදී එකඟතාවට ඵලකර එය අනුමත කර පසුව ශ්‍රීලංකා නිදහස් පක්ෂ මධ්‍යම කාරක සභාවේදී එයට විරුද්ධවීම පිළිබඳ එක්සත් ජාතික පෙරමුණේ පක්ෂ නායකයින් එකඟ නොවන බවද වාර්තා වනවා.\nඑක්සත් ජාතික පෙරමුණ ජාතික හෙළ උරුමය, ප්‍රජාතන්ත්‍රවාදී ජනතා පෙරමුණ ඇතුළු පක්ෂ කිහිපයකින් සමන්වියි.",
       "URL": "https://www.hirunews.lk/168577/එජාපෙ-නායකයින්-අද-ජනපති-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=4368"
}