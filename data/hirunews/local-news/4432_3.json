{
       "Source": "hirunews",
       "Timestamp": "Saturday, 08 July 2017 - 16:34",
       "Headline": "දිවි එපා වූ 16 හැවිරිදි පාසල් සිසුවා",
       "News Content": "පස්සර, පැල්ගහතැන්න ප්‍රදේශයේ පදිංචි සිසුවකු ගෙළ වැලලාගෙන මිය ගොස් තිබෙනවා.\nමෙලෙස මියගොස් ඇත්තේ පස්සර, පැල්ගහතැන්න, යුරී වතුයායේ පදිංචිව සිටි සෙල්වනායගම් ටිසාදන් නැමැති 16 හැවිරිදි පාසල් සිසුවෙක් බවයි වාර්තා වන්නේ.\nඅප වාර්තාකරු සදහන් කළේ එම සිසුවා තම නිවෙසට සමීප තවත් නිවෙසක පාලු කාමරයක ගෙල වැලලාගෙන මෙලෙස මිය ගොස් ඇති බවයි.\nමෙම සිසුවා පුරුදු පරිදි පාසල් ගොස් නිවසට පැමිණ ඇති අතර, පසුදා අලුයම 2.30 පමණ වන තෙක් ඔහු තම නිවෙසේ ආලින්දයේ පුටුවක වාඩි වී පාඩම් කරමින් සිටි තිබෙනවා.\nපසුව නිවසෙහි සියලු දෙනා නින්දට ගිය පසු ඔහු තම නිවස අසල පිහිටි  නිවෙසක පාලු කාමරයක සිය මවගේ සාරියක් අදාරයෙන් ගෙල වැලලාගෙන මියගොස් ඇති බවයි වාර්තා වන්නේ.\nබදුල්ල මහෙස්ත්‍රාත් අධිකරණයේ නියෝගය මත මිය ගොස් සිටි එම සිසුවාගේ මෘත ශරීරය බදුල්ල මහ රෝහලේ අධිකරණ වෛද්‍ය නිලධාරී වෙත භාර දෙනු ලැබීමෙන් අනතුරුව බදුල්ල මහ රෝහලේදී පශ්චාත් මරණ පරීක්ෂණය පවත්වා තිබෙනවා.\nමෙම මරණය ගෙල සිරවීම හා හුස්ම ගැනීමේ අපහසුතාව නිසා සිදු වූවක් බවට එහිදී නිගමනය කර ඇති බවයි වාර්තා වන්නේ.\nකෙසේ වෙතත් මෙය සියදිවි හානිකර ගැනීමක්ද නැතහොත් ඝාතනයක්ද යන්න සෙවීම සදහා පොලිසිය වැඩිදුර පරීක්ෂණ පවත්වන බවයි අප වාර්තාකරු වැඩිදුරටත් සදහන් කළේ.",
       "URL": "https://www.hirunews.lk/165405/දිවි-එපා-වූ-16-හැවිරිදි-පාසල්-සිසුවා",
       "Category": "Local News",
       "Parent URL": "https://www.hirunews.lk/local-news.php?pageID=4432"
}