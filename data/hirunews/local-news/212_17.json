{
       "Source": "hirunews",
       "Timestamp": "Wednesday, 05 July 2023 - 8:48",
       "Headline": "ඇෆ්ගනිස්ථාන කාන්තාවන්ට රූපලාවන්‍යාගාර තහනම්",
       "News Content": "ඇෆ්ගන් කාන්තාවන්ට හිස කෙස් සහ රූපලාවන්‍යාගාර තහනම් කරමින් තලේබාන් සංවිධානය නියෝගයක් නිකුත් කර තිබෙනවා.\nඑය පසුගිය 2 වන දා සිට ක්‍රියාත්මක වන පරිදි මෙම තහනම පනවා ඇති අතර 2021 වසරේ තලේයිබාන්වරුන් බලය අල්ලා ගැනීමෙන් පසු ඇෆ්ගන් කාන්තාවන්ගේ නිදහස ක්‍රම ක්‍රමයෙන් අඩු වුණා.\nනව යොවුන් වියේ ගැහැනු ළමයින්ට සහ කාන්තාවන්ට පන්ති කාමර, ව්‍යායාම මධ්‍යස්ථාන සහ උද්‍යානවලට ඇතුළුවීම මීට පෙර තලේයිබාන් සංවිධානය තහනම් කරනු ලැබුවා.\nපසුව එක්සත් ජාතීන්ගේ සංවිධානයේ සේවය කිරීම ද ඇෆ්ගන් කාන්තාවන්ට තහනම් කර තිබුණා.\nඔවුන් කියා සිටියේ කාන්තාවන් ඇස් පමණක් පෙනෙන ආකාරයට ඇඳ පැලඳ සිටිය යුතු අතර කිලෝමීටර 72කට වඩා දුරක් යන්නේ නම් පිරිමි ඥාතියකු සමඟ පැමිණිය යුතු බවයි.\n1996 - 2001 කාලයේ තලේයිබාන් සංවිධානය ඇෆ්ගනිස්ථානයේ පාලනය කළ අවස්ථාවේදී කාන්තාවන් සඳහා රූපලාවන්‍යාගාර තහනම් කර තිබුණා.\nනමුත් එය පසුව වෙනස් වූයේ අමෙරිකාව ප්‍රමුඛ හමුදා එහි පාලන බලය අල්ලා ගැනීමත් සමඟයි.",
       "URL": "https://www.hirunews.lk/340050/ඇෆ්ගනිස්ථාන-කාන්තාවන්ට-රූපලාවන්‍යාගාර-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=212"
}