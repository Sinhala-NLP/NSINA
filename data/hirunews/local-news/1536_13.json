{
       "Source": "hirunews",
       "Timestamp": "Friday, 26 November 2021 - 12:57",
       "Headline": "පොලිස්පතිවරයාට සිතාසි (වීඩියෝ)",
       "News Content": "පාස්කු ඉරිදා ත්‍රස්ත ප්‍රහාරයට අදාළ ව හිටපු පොලිස්පති පූජිත් ජයසුන්දරට එරෙහිව නීතිපතිවරයා විසින් පවරා ඇති නඩුවේ පැමිණිල්ල වෙනුවෙන් සාක්ෂි ලබාදීම සඳහා පොලිස්පති සී.ඩී. වික්‍රමරත්න වෙත සිතාසි නිකුත් කර තිබෙනවා.\nඒ, ත්‍රිපුද්ගල විශේෂ මහාධිකරණය විසින්.\nඒ අනුව ලබන 29 වැනි සඳුදා අදාළ සාක්ෂි ලබාදීම සඳහා පොලිස්පතිවරයාට පැමිණෙන ලෙස නියෝග කර තිබෙනවා.\nඑම නඩුව අද නාමල් බලල්ලේ, ආදිත්‍ය පටබැඳිගේ සහ මොහොමඩ් ඉර්සදීන් යන ත්‍රිපුද්ගල විනිසුරු මඩුල්ල හමුවේ කැඳ වූ අතර, පැමිණිල්ල වෙනුවෙන් අද සිව්වන දිනටත් සාක්ෂි ලබාදුන් හිටපු බුද්ධි අංශ ප්‍රධානී නිලන්ත ජයවර්ධනගෙන් සාක්ෂි ලබාගැනීම අවසන් කළා.",
       "URL": "https://www.hirunews.lk/289232/පොලිස්පතිවරයාට-සිතාසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1536"
}