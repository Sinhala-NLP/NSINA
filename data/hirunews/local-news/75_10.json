{
       "Source": "hirunews",
       "Timestamp": "Thursday, 24 August 2023 - 18:57",
       "Headline": "කැකිරවේ දී ගුරු විරෝධතාවයක්",
       "News Content": "කැකිරාව මධ්‍ය මහා විද්‍යාලයේ පිහිටි පිළිතුරු පත්‍ර ඇගයිමේ මධ්‍යස්ථානයක් ඉදිරිපිට අද(24) විරෝධතාවයක් පැවත්වූණා.\nමෙම විරෝධතාවයට හේතු වී ඇත්තේ සමාන්‍ය පෙළ විභාගයේ පිළිතුරු පත්‍ර ඇගයිම වෙනුවෙන් දෛනිකව රුපියල් 2000ක දීමනාවක් ලබා දෙන ලෙසයි.\nඅප වාර්තාකරු පැවසුවේ විරෝධතාවයට කැකිරාව මධ්‍ය මහා විද්‍යාලයේ පිහිටි පිළිතුරු පත්‍ර ඇගයීම් මධ්‍යස්ථානයට අනියුක්තව කටයුතු කරන ගුරුවරුන් සියයකට අධික පිරිසක් එක්ව සිටි අතර, විරෝධතාවයට එක්ව සිටි පිරිස විරෝධතා පුවරු ප්‍රදර්ශනය කරමින් විරෝධතාවයේ නිරත වූ බවයි.\nමෙම ගුරුවරු පවසන්නේ උසස් පෙළ ප්‍රශ්න පත්‍ර පරීක්ෂාවේ දී අමාත්‍යවරයාගේ එකඟතාවය මත දෛනිකව රුපියල් 2000ක මුදලක් ලබා දී තිබෙන අතර මෙතෙක් සමාන්‍ය පෙළ විභාග පිළිතුරු පත්‍ර සඳහා ලබා දෙන්නේ රුපියල් 1450ක් බවයි.\nඔවුන් වැඩිදුරටත් පවසන්නේ පවතින ආර්ථික තත්වය මත එම මුදල ප්‍රමාණවත් නොමැති බවයි.",
       "URL": "https://www.hirunews.lk/345982/කැකිරවේ-දී-ගුරු-විරෝධතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=75"
}