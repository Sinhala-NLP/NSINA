{
       "Source": "hirunews",
       "Timestamp": "Saturday, 01 April 2017 - 13:00",
       "Headline": "මෝඩයන්ගේ දිනය අද ?",
       "News Content": "සිත් නොරිදෙන විහිළුවලින් සලකුණු වන අප්‍රේල් 1 වන දා හෙවත් මෝඩයන්ගේ දිනය ලොව බොහෝ රටවල මෙන් දැන් ශ්‍රී ලංකාවේ ද ප්‍රචලිතයි.\nඉතිහාසයේ රෝමානුවන්, පර්සියානු ජාතිකයන් සහ හින්දූන් ද ඊට වර්ණවත් බවක් එක් කර තිබෙනවා.\nඅඳුරු ශීත ඍතුවේ සිට උණුසුම් වසන්ත කාලයට පිවිසීම ද අප්‍රේල් 1 වන දායින් සංකේතවත් වන්නක්.\nඅප්‍රේල් 1 වන දා මෝඩයන්ගේ නැත්නම් විහිළුකාරයන්ගේ දිනය ලෙස සැමරීම 15 වන සියවස දක්වා අතීතයට දිව යනවා.\n1582 වසරේදී 13 වන ජෝර්ජ් පාප් වහන්සේ විසින් නව වසර ජනවාරි 1 වන දා සමරන දින දර්ශනයක් හඳුන්වා දෙන තුරු රෝමානු දින දර්ශනයේ වසරේ ආරම්භය සලකුණු වූයේ අප්‍රේල් 1 වන දායි.\nග්‍රෙගරි පාප් වහන්සේගේ ජනවාරි 1 වන දා වසර ආරම්භය නොතකමින් ඇතැමුන් අප්‍රේල් 1 වන දා වසර ආරම්භ වන දිනය ලෙස තවදුරටත් සලකා තිබෙනවා.\nඔවුන් මෝඩයන් ලෙස හැදින්වීමට ජනවාරියෙන් වසර ආරම්භ වන දින දර්ශනය පිළිගත් පිරිස කටයුතු කළ බව සදහන්.\nඅප්‍රේල් 1 වන දා විහිළුකාරයන්ගේ දිනය ඓතිහාසික රෝම වැසියන් වසන්තයේ එළඹීම සලකුණු කරමින් විවිධ ඇඳුමෙන් සැරසී සමරන හිලාරියා උත්සවය හා සම්බන්ධ බව ඇතැමුන්ගේ මතයයි.\nඅප්‍රේල් 1 වන දා මෝඩයන්ගේ දිනය ලෙස සමාජ චර්යායේ වෙනසක් සිදුකර ඇති බව විවෘත විශ්වවිද්‍යාලයේ සමාජ විද්‍යාව පිළිබඳ මහාචාර්ය අතුලසිරි සමරකෝන් පෙන්වා දෙනවා.",
       "URL": "https://www.hirunews.lk/158256/මෝඩයන්ගේ-දිනය-අද",
       "Category": "Local News",
       "Parent URL": "https://www.hirunews.lk/local-news.php?pageID=4584"
}