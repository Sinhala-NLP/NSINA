{
       "Source": "hirunews",
       "Timestamp": "Sunday, 23 July 2017 - 9:32",
       "Headline": "සුරූපිනියන් තිදෙනෙක් කොටු වූ පොලිස් මෙහෙයුම",
       "News Content": "වැලිකඩ පොලීසියට ලද තොරතුරක් මත ආයුර්වේද සම්බාහන මධ්‍යස්ථානයක් මුවාවෙන් නාරාහේන්පිට, නාවල ප්‍රදේශයේ රහසිගතව පවත්වාගෙන ගිය ගණිකා නිවසක් වටලා තිබෙනවා.\nවැටලීමේදී ගණිකා සේවයේ නිරත තරුණියන් දෙදෙනෙක් සහ තවත් සැකකාරියක් අත්අඩංගුවට ගත් බවයි පොලිසිය පවසන්නේ.\nඅත්අඩංගුවට ගත් එක් සැකකාරියක් එම ස්ථානයේ කළමනාකරිනිය ලෙස කටයුතු කළ තැනැත්තිය බව සදහන්.\nමොවුන් වයස අවුරුදු 25, 32 සහ 21 යන වයස් සීමා වල පසුවන අය බවට පොලිසිය තොරතුරු අනාවරනය කරගෙන තිබෙනවා.\nඅලුත්කඩේ අංක 04 මහේස්ත්‍රාත් අධිකරණයේ සෝදිසි වරෙන්තුවක් මත ඊයේ (22) පස්වරුවේ සිදුකළ මෙම වැටලීමේදී අත්අඩංගුවට ගත් සිව්දෙනා හල්මිල්ලෑව, මැදවච්චිය සහ වව්නියාව යන ප්‍රදේශවල පදිංචිකාරිනියන් වනවා.\nඅදාල සැකකාරියන් අද, අලුත්කඩේ අංක 04 මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය සදහන් කළා.",
       "URL": "https://www.hirunews.lk/166551/සුරූපිනියන්-තිදෙනෙක්-කොටු-වූ-පොලිස්-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4408"
}