{
       "Source": "hirunews",
       "Timestamp": "Thursday, 10 August 2023 - 11:43",
       "Headline": "රිජ්වේ රෝහලේදී මිය ගිය දරුවාගේ සිදුවීම සම්බන්ධව පුළුල් විමර්ශනයක් (වීඩියෝ)",
       "News Content": "රිජ්වේ ආර්යා ළමා රෝහලේදී වකුගඩු සැත්කමකින් පසු මියගිය දරුවාගේ වකුගඩු දෙක නියමිත ස්ථානවල පිහිටා තිබූ බවට වෛද්‍ය පරීක්ෂණ වාර්තාවලින් හා අධිකරණයේ ඉදිරිපත් වූ සාක්ෂිවලින් අනාවරණය වී තිබෙන බැවින් මේ පිළිබඳ පුළුල් විමර්ශනයක් පවත්වන ලෙසට කොළඹ අතිරේක මහේස්ත්‍රාත්වරිය නියෝග කර තිබෙනවා.\nපොලිසිය අධිකරණයට කරුණු ඉදිරිපත් කරමින් සඳහන් කර සිටියේ මිය ගිය දරුවාගේ සිරුරෙන් ඉවත් කළ එක් වකුගඩුවක් රිජ්වේ ආර්යා ළමා රෝහලේ ඇති බවයි.\nතම දරුවාගේ වකුගඩු දෙකම රෝහලේ වෛද්‍යවරුන් විසින් ඉවත් කරනු ලැබීමෙන් පසු එක් වකුගඩුවක් මුදල් ලබාදී හෝ බද්ධ කිරීම සඳහා වකුගඩු දායකයන් තිදෙනකු තමන් විසින් රෝහලට ඉදිරිපත් කරනු ලැබූ බවයි මෙහිදී සිද්ධිය සම්බන්ධයෙන් මිය ගිය දරුවාගේ පියා සාක්ෂි දෙමින් පවසා සිටියේ.\nඑහිදී තම පුත්‍රයාට ගැළපෙන එක් අයකුගේ වකුගඩුවක් බද්ධ කිරීම සඳහා අවශ්‍ය වාර්තා මාස හතරකින් පමණ ලැබුණු බව ද සාක්ෂිකරු අධිකරණය හමුවේ ප්‍රකාශ කර ඇති බවයි වාර්තා වන්නේ.",
       "URL": "https://www.hirunews.lk/344302/රිජ්වේ-රෝහලේදී-මිය-ගිය-දරුවාගේ-සිදුවීම-සම්බන්ධව-පුළුල්-විමර්ශනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=109"
}