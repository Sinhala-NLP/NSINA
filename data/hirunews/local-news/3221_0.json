{
       "Source": "hirunews",
       "Timestamp": "Friday, 02 August 2019 - 7:45",
       "Headline": "උසස් පෙළ විභාග පත්‍ර ඇගයීම් කටයුතුවලින් ඉවත් වීමට ගුරුවරුන් සූදානම් වෙයි",
       "News Content": "එළැඹෙන 05 වැනිදා ආරම්භවීමට නියමිත උසස් පෙළ විභාගයේ පිළිතුරු පත්‍ර ඇගයීමේ කටයුතු අදියර 03 ක් යටතේ සිදුකිරීමට විභාග දෙපාර්තමේන්තුව තීරණය කර තිබෙනවා.\nපළමු අදියර යටතේ මේ මස 28 වැනිදා සිට සැප්තැම්බර් 13 වැනිදා දක්වාත්, දෙවන අදියර යටතේ සැප්තැම්බර් 15 වැනිදා සිට ඔක්තෝම්බර් 01 වැනිදා දක්වාත් ඇගයීම් කටයුතු සිදුකිරීමට නියමිතයි.\nඑමෙන්ම, සැප්තැම්බර් 24 වැනිදා සිට ඔක්තෝම්බර් 08 වැනිදා දක්වාත් 3 වන අදියර යටතේ ඇගයීම් ක්‍රියාත්මක කිරීමට නියමිත බවයි විභාග දෙපාර්තමේන්තුව සඳහන් කළේ.\nපිළිතුරු පත්‍ර ඇගයීමේ පළමු අදියර යටතේ පාසල් 12 ක් වසා තැබෙනවා.\nඒ සඳහා ඇගයීම් මණ්ඩල 498 ක් යටතේ ගුරුවරුන් 8466 ක් සහභාගි වන බවයි එම දෙපාර්තමේන්තුව වැඩිදුරටත් කියා සිටියේ.\nමේ අතර, ගුරු - විදුහල්පති වැටුප් විෂමතා ඉවත් කිරීමට කටයුතු නොකළහොත් ලබන 20 වැනිදා සිට ආරම්භ වීමට නියමිත උසස් පෙළ විභාගයේ පිළිතුරු පත්‍ර ඇගයීම් කටයුතුවලින් ඉවත් වන බව සමස්ත ලංකා උපාධිධාරී ගුරු සංගමය පවසනවා.",
       "URL": "https://www.hirunews.lk/221348/උසස්-පෙළ-විභාග-පත්‍ර-ඇගයීම්-කටයුතුවලින්-ඉවත්-වීමට-ගුරුවරුන්-සූදානම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3221"
}