{
       "Source": "hirunews",
       "Timestamp": "Saturday, 03 October 2020 - 22:59",
       "Headline": "හිරු නිසා රැකෙන දෙවනගල පුදබිම (වීඩියෝ)",
       "News Content": "ඓතිහාසික දෙවනගල පුදබිමේ පුරා විද්‍යාවට අයත් ස්ථාන රැක ගැනීම සඳහා දෙවන අදියරේ මැනුම් කටයුතු ද ක්‍රියාත්මක කරන බව රාජ්‍ය අමාත්‍ය කනක හේරත් මහතා පවසනවා.\nහිරු සී.අයි.ඒ. හරහා දෙවනගල පුදබිම ආශ්‍රිතව සිදුවූ ඉඩම් ආක්‍රමණය හෙළි කිරීමෙන් අනතුරුව රජය මැදිහත්වීමෙන් එහි පළමු අදියරේ මැනුම් කටයුතු පසුගියදා අවසන් කෙරුණා.\nඑහි නිරීක්ෂණ කටයුතු සිදුකිරීමට අද දිනයේ රාජ්‍ය අමාත්‍යවරයා එම ස්ථානයට පැමිණියා.\nසබරගමුව පළාතට අයත් මාවනැල්ල ප්‍රදේශයේ පිහිටා ඇති දෙවනගල ඓතිහාසික පුදබිම පුරාවිද්‍යා ස්මාරයක් ලෙසයි නම් කර ඇත්තේ.\nබොදු බැතිමතුන් ජීවමාන බුදුන් ලෙස සලකන ශ්‍රී දන්ත ධාතූන් වහන්සේ මහනුවරට වැඩම කරවන අතරතුර එක් දිනක් මේ දෙවනගල පුදබිමේ සමවත් සුවයෙන් ගත කළ බවට ශාසන ඉතිහාසයේ සඳහන්.\nඑවන් ඓතිහාසික වටිනාකමකින් යුත් මෙම පුදබිමේ ඉඩම් පසුගිය කාලය පුරා අන්‍යාගමික පිරිස් සිය ග්‍රහණයට නතු කරගෙන තිබුණා\nකෙසේ වෙතත්, හිරු සී.අයි.ඒ. මේ පිළිබඳව දිගින් දිගටම රටට අනාවරණ කිරීමත් සමඟ ජනාධිපති ගෝඨාභය රාජපක්ෂ මහතාගේ අවධානය ද ඒ පිළිබඳව යොමුවූණා.\nමිනින්දෝරු දෙපාර්තමේන්තුව දෙවනගල පුදබිමේ ආවස ගෙය ආශ්‍රිත පළමු පිඹුරේ මැනුම් කටයුතු පසුගියදා අවසන් කළේ එහි ප්‍රතිඵලයක් ලෙසයි.\nඑම කටයුතු සොයා බැලීම සඳහා රාජ්‍ය අමාත්‍යකනක හේරත් මහතා අද දෙවනගල පුදබිම වෙත පැමිණියා.",
       "URL": "https://www.hirunews.lk/251740/හිරු-නිසා-රැකෙන-දෙවනගල-පුදබිම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2412"
}