{
       "Source": "hirunews",
       "Timestamp": "Thursday, 27 April 2023 - 13:49",
       "Headline": "ආයුර්වේද වෛද්‍යවරියවරියක් ඝාතනය කරයි",
       "News Content": "කළුතර උතුර කැලිඩෝ පාර ප්‍රදේශයේදී ආයුර්වේද වෛද්‍යවරියක් ගෙළ කපා ඝාතනය කර තිබෙනවා.\nපොලිසිය සඳහන් කළේ 60 හැවිරිදි දෙදරු මවක් වන අදාළ වෛද්‍යවරිය අද අලුයම නිවස පිටුපස කැපුම් තුවාල සහිතව වැටී සිටියදී ඇගේ දියණිය විසින් දැක රෝහල්ගත කිරීමට පියවර ගෙන තිබූ බවයි.\nඝාතනය සඳහා යොදාගත් බවට සැකකෙරෙන මන්නා පිහියද නිවස ආසන්නයේ තිබී සොයාගෙන ඇති අතර එය මියගිය කාන්තාව මුළුතැන්ගෙයි මාළු කැපීම සඳහා භාවිතයට ගත් පිහියක් බවටද අනාවරණ වී තිබෙනවා.\nඝාතනයට හේතුව මෙතෙක් අනාවරණ වී නොමැති අතර සිද්ධියට අදාළව සැකකරුවෙකු මෙතෙක් අත්අඩංගුවට ගෙන නැහැ.",
       "URL": "https://www.hirunews.lk/333585/ආයුර්වේද-වෛද්‍යවරියවරියක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=387"
}