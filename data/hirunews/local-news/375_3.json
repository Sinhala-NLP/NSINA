{
       "Source": "hirunews",
       "Timestamp": "Tuesday, 02 May 2023 - 14:10",
       "Headline": "පුහුණුවට විදෙස්ගත වූ වෛද්‍යවරු නැවත පැමිණ නැහැ - සෞඛ්‍ය අමාත්‍යාංශය",
       "News Content": "පුහුණුව සඳහා විදෙස්ගත වූ වෛද්‍යවරුන් 400 කට ආසන්න සංඛ්‍යාවක් මෙතෙක් දිවයිනට පැමිණි නැතැයි ද සෞඛ්‍ය සේවා අධ්‍යක්ෂ ජනරාල්වරයා පවසනවා.\nඑමෙන්ම සෞඛ්‍ය අමාත්‍යාංශය සඳහන් කරන්නේ මේ වසර තුළ පුහුණුවට විදේශගත වූ විශේෂඥ වෛද්‍යවරු 67 දෙනෙකු යළි මෙරටට පැමිණ නැති බවයි.\nසෞඛ්‍ය අමාත්‍යාංශය සමඟ ගිවිසුමකට එළැඹීමෙන් අනතුරුව ඔවුන් විදෙස්ගත වී ඇති බව වැඩිදුර විමසීමේ දී සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන මහතා සඳහන් කළා.\nමෙලෙස වෛද්‍යවරු විදෙස්ගත වීම පසුගිය කාලය පුරාවටම දක්නට ලැබුණු සුලභ කරුණක් වූ අතර මේ හේතුවෙන් රෝහලවල වෛද්‍ය ඒකක පවා වසා දැමීමට සිදු වුණා.",
       "URL": "https://www.hirunews.lk/334041/පුහුණුවට-විදෙස්ගත-වූ-වෛද්‍යවරු-නැවත-පැමිණ-නැහැ-සෞඛ්‍ය-අමාත්‍යාංශය",
       "Category": "Local News",
       "Parent URL": "https://www.hirunews.lk/local-news.php?pageID=375"
}