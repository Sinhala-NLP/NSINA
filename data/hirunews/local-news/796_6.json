{
       "Source": "hirunews",
       "Timestamp": "Tuesday, 18 October 2022 - 8:47",
       "Headline": "වසර අවසන් වීමට පෙර මෙරටට ණය දෙන රටවල් අතර හමුවක්",
       "News Content": "මේ වසර අවසන් වීමට පෙර මෙරටට ණය දෙන රටවල් අතර හමුවක් පැවැත්වීමට කටයුතු කරන බව ජපානය ප්‍රකාශ කර තිබෙනවා.\nඑරට මාධ්‍ය වාර්තා කළේ, ජපානයේ මූලිකත්වයෙන් අදාළ හමුව පැවැත්වීමට නියමිත බව යි.\nශ්‍රී ලංකා රජය ද මේ පිළිබඳ උනන්දුවෙන් කටයුතු කරන බව යි එම මාධ්‍ය වාර්තා අනාවරණය කළේ.\nමෙම හමුවේ දී ගෙවීමට ඇති ණය ප්‍රමාණය අඩු කර ගැනීම, ඒ සඳහා ලබාදෙන කාලසීමාව ඇතුළු තවත් කරුණු රැසක් සාකච්ඡා කෙරෙනු ඇති.\nපසුගිය දා ජනාධිපති රනිල් වික්‍රමසිංහ සහ ජපාන අග්‍රාමත්‍යවරයා අතර හමුවක් ද පැවැති අතර එහි දී මෙරට ණය අර්බුදයට සහය ලබාදෙන ලෙස ජනාධිපතිවරයා ඉල්ලීමක් කර තිබුණා.",
       "URL": "https://www.hirunews.lk/318149/වසර-අවසන්-වීමට-පෙර-මෙරටට-ණය-දෙන-රටවල්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=796"
}