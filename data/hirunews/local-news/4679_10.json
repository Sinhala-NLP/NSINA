{
       "Source": "hirunews",
       "Timestamp": "Friday, 03 February 2017 - 12:13",
       "Headline": "කැබිනට් සංශෝධනයක් ගැන සන්ධාන මහලේකම්වරයාගෙන් ඉඟියක්",
       "News Content": "ඉදිරියේදී කැබිනට් සංශෝධනයක් සිදුවිය හැකි බව එක්සත් ජනතා නිදහස් සන්ධාන මහලේකම්, අමාත්‍ය මහින්ද අමරවීර පවසනවා.\nධීවර අමාත්‍යාංශයේ අද (03) පැවති මාධ්‍ය හමුවකදී මාධ්‍යවේදියෙකු අමාත්‍යවරයාගෙන් විමසා සිටියේ වර්තමාන ආණ්ඩුවේ කැබිනට් මණ්ඩලයේ සංශෝධනයක් ඉදිරියේදී සිදුවිය හැකි ද  යන්නයි.\nඊට පිළිතුරු ලබාදුන් අමාත්‍ය මහින්ද අමරවීර කියා සිටියේ ජනාධිපතිවරයා තීරණය කරන සුදුසු අවස්ථාවකදී කැබිනට් සංශෝධනයක් සිදුවිය හැකි බවයි.\nඉදිරියේ පැවැත්වෙන  ඕනෑම මැතිවරණයකදී එක්සත් ජනතා නිදහස් සන්ධානය යටතේ තරග කරන බව ද අමාත්‍යවරයා මෙහිදී වැඩිදුරටත් සදහන් කළා.",
       "URL": "https://www.hirunews.lk/153572/කැබිනට්-සංශෝධනයක්-ගැන-සන්ධාන-මහලේකම්වරයාගෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=4679"
}