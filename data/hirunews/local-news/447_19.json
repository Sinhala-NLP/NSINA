{
       "Source": "hirunews",
       "Timestamp": "Wednesday, 29 March 2023 - 11:13",
       "Headline": "අල්ලස් නඩුවෙන් සජින් වාස් ගුණවර්ධන නිදහස් කෙරේ",
       "News Content": "මිහින්ලංකා ආයතනයේ ප්‍රධාන විධායක නිලධාරියා වශයෙන් කටයුතු කරමින් සිටිය දී මෙහෙයුම් උපකරණ මිල දී ගැනීමේ දී රජයට රුපියල් මිලියන 883ක පාඩුවක් සිදු කළේ යැයි චෝදනා එල්ල වී සිටි හිටපු පාර්ලිමේන්තු මන්ත්‍රී සජින් වාස් ගුණවර්ධන නිදහස් කරන ලෙස කොළඹ මහාධිකරණය අද (29) නියෝග කළා.\nඅදාළ නඩුව පවරා පවත්වාගෙන යාමට නොහැකි බවට සජින් වාස් ගුණවර්ධන වෙනුවෙන් පෙනී සිටි නීතිඥවරු මතුකළ මූලික විරෝධතාවක් පිළිගනිමිනුයි මහාධිකරණ විනිසුරු දමිත් තොටවත්ත මෙම තීන්දුව ප්‍රකාශය පත් කළේ.\nඑමෙන්ම අල්ලස් කොමිසම විසින් මෙම නඩුව පවරා තිබුණා.",
       "URL": "https://www.hirunews.lk/331216/අල්ලස්-නඩුවෙන්-සජින්-වාස්-ගුණවර්ධන-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=447"
}