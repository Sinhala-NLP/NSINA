{
       "Source": "hirunews",
       "Timestamp": "Wednesday, 13 July 2016 - 13:38",
       "Headline": "වයඹ සහ අනුරාධපුර කලාපවල මාස 6 ක් තුළ අලි 37 ක් මරුට",
       "News Content": "වසරේ මුල් මාස 6 තුලදී වයඹ සහ අනුරාධපුර වනජිවි කලාප  තුළ පමණක් වනඅලි ඇතුන් 37 දෙනෙකු මියගොස් තිබෙනවා.\nඉන් වනඅලින් 15 දෙනෙකු පමණ මියගොස් ඇත්තේ වෙඩි තැබීමෙන් හා බදින තුවක්කු පත්තුවීමෙන් සිදුවූ බරපතල තුවාල නිසා බවයි එම කලාපය භාර පශු වෛද්‍ය චන්දන ජයසිංහ ප්‍රකාශ කළේ.\nඊට අමතරව, හක්කපටස් සහ වස  කැවීමට සැලැස්සවීමෙන් ද විදුලිසැර වද්දවා අලි ඇතුන් 18 දෙනෙකු ඝාතනය කර තිබෙනවා.\nමේ අතර, වෙඩි වැදීමකින් මසකට වැඩි කාලයක් අනුරාධපුර - තුරුවිල - නෙල්ලිකුලම - පාලූකෝන්ගස් වැවේ සිටි වනඅලියා ද ඊයේ මියගියා.",
       "URL": "https://www.hirunews.lk/137897/වයඹ-සහ-අනුරාධපුර-කලාපවල-මාස-6-ක්-තුළ-අලි-37-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4967"
}