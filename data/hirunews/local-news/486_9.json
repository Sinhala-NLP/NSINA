{
       "Source": "hirunews",
       "Timestamp": "Friday, 10 March 2023 - 9:04",
       "Headline": "දැවැන්ත පරිසර විනාශයක් වැළැක්වීමට ජගත් සංවිධානයෙන් පියවරක්",
       "News Content": "බොරතෙල් බැරල් මිලියන 1.4ක් සමඟ රතු මුහුදේ දිරාපත්වෙමින් තිබෙන යාත්‍රාවක් ඉවත් කිරීම සඳහා එක්සත් ජාතීන්ගේ සංවිධානය දැවැන්ත නෞකාවක් මිල දී ගෙන තිබෙනවා.\n2015 වසරේ යේමනයේ සිවිල් යුද්ධය හේතුවෙන් මෙලෙස අතහැර දමා ඇත්තේ සේෆර් නම් ඉන්ධන ප්‍රවාහන නෞකාවක්.\nමෙම නෞකාවේ පුපුරා යෑමක් හෝ තෙල් කාන්දුවක් සිදු වුව හොත් යේමනයේ ජීවනෝපායන් ලක්ෂ දෙකක් අහිමිවන අතර, රතු මුහුදේ සමුද්‍ර ජීවීන් විශාල ප්‍රමාණයක් මිහිමතින් අතුරුදන්වීමේ අවදානමක්ද පවතින බවයි විදෙස් මාධ්‍ය සඳහන් කළේ.\nමැයි මස මුලදී ජගත් සංවිධාන නෞකාව මෙහෙයුම් ආරම්භ කිරීමට නියමිත අතර, දිරාපත් නෞකාව ඉවත් කිරීම සඳහා ඩොලර් බිලියන විස්සක් වැයවනු ඇති බවට යි ඇස්තමේන්තු කර ඇත්තේ.",
       "URL": "https://www.hirunews.lk/329511/දැවැන්ත-පරිසර-විනාශයක්-වැළැක්වීමට-ජගත්-සංවිධානයෙන්-පියවරක්",
       "Category": "Local News",
       "Parent URL": "https://www.hirunews.lk/local-news.php?pageID=486"
}