{
       "Source": "hirunews",
       "Timestamp": "Wednesday, 24 May 2017 - 16:34",
       "Headline": "කෝටි 4 ක හෙරොයින් සමග පකිස්ථාන ජාතික යුවළක් අත්අඩංගුවට",
       "News Content": "හෙරොයින් කිලෝ 4 ක් සමග පකිස්ථාන ජාතික අඹු සැමි යුවළක් කටුනායක ගුවන් තොටුපලේදී අත්අඩංගුවට ගෙන තිබෙනවා.\nඔවුන් රැගෙන ආ හෙරොයින්වල වටිනාකම රුපියල් කෝටි 4 කට අධිකයි.\nඅද පොලිස් මත්ද්‍රව්‍ය නාශක කාර්යාංශයේ නිලධාරීන්ට ලැබුනු තොරතුරකට අනුවයි පකිස්ථානයේ කරච්චි නුවර සිට පැමිණි මෙම යුවළ අත්අඩංගුවට ගෙන ඇත්තේ.\nඔවුන්ගේ ගමන් මලු තුල ව්‍යාජව සකස් කරන ලද කොටසක තිබී හෙරොයින් කිලෝ 2 යි ග්‍රෑම් 218 ක් සොයාගෙන තිබෙනවා.\nපොලිසිය සඳහන් කළේ මෙම අඹුසැමි යුවළ මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වනදා වන තෙක් රඳවාගෙන ප්‍රශ්ණ කිරීමට අවසර ලැබී ඇති බවයි.\nපොලිස් මත්ද්‍රව්‍ය නාශක කාර්යාංශය වැඩිදුර විමර්ශණ මෙහෙයවනවා.",
       "URL": "https://www.hirunews.lk/162075/කෝටි-4-ක-හෙරොයින්-සමග-පකිස්ථාන-ජාතික-යුවළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4501"
}