{
       "Source": "hirunews",
       "Timestamp": "Thursday, 09 March 2017 - 19:17",
       "Headline": "රජයේ වෛද්‍යවරුන්ගෙන් සයිටම් කමිටුවට සතියක්",
       "News Content": "සතියක් ඇතුළත මාලඹේ පෞද්ගලික වෛද්‍ය විද්‍යාලය සම්බන්ධයෙන් පිළිගත හැකි විසඳුමක් නොලැබුනහොත් සිය වෘත්තීය ක්‍රියාමාර්ග දැඩි කිරීමට රජයේ වෛද්‍ය නිලධාරීන්ගේ සංගමය තීරණය කර තිබෙනවා.\nඅද (09) පැවති එම සංගමයේ මධ්‍යම කාරක සභා රැස්වීමෙන් අනතුරුව මාධ්‍ය වෙත අදහස් දක්වමින් එහි සහකාර ලේකම් වෛද්‍ය හරිත අලූත්ගේ කියා සිටියේ මේ අනුව මෙම වෛද්‍ය විද්‍යාලය සම්බන්ධයෙන් කරුණු සොයා බැලීමට ජනාධිපතිවරයා පත්කළ කමිටුවට තවදුරටත් කාලය ලබාදෙන බවයි.\nමේ අතර, මාලඹේ පෞද්ගලික ෙවෛද්‍ය විද්‍යාලය සම්බන්ධයෙන් කල් තැබීමේ විවාදයක් පාර්ලිමේන්තුවේ පැවැත්වුණා.\nඑසේම, අද (09) පෙරවරුවේ මාලඹේ සයිටම් වෛද්‍ය පීඨ ශිෂ්‍ය ක්‍රියාකාරී කමිටුව ජයන්තිපුර පාර්ලිමේන්තු පිවිසුම ඉදිරිපිට නිහඬ විරෝධතාවයක නිරත වුණේ අධිකරණය ලබාදුන් නඩු තීන්දුව ක්‍රියාත්මක කරන ලෙස ඉල්ලමින්.\nඊට අනෙක් පසින් වෛද්‍ය පීඨ ශිෂ්‍ය ක්‍රියාකාරී කමිටුවටද විරෝධතාවයක් සංවිධාන කර තිබූ අතර ඔවුන් එහිදී සයිටම් අහෝසි කරන ලෙස බලකර සිටියා.\nඑම අවස්ථාවේදී පොලිසිය මැදිහත් වී වෛද්‍ය පීඨ ශිෂ්‍ය ක්‍රියාකාරී කමිටුවේ සිසුන් පොලිසියේ බස් රථ යොදා ගනිමින් පාර්ලිමේන්තු වටරවුම අසලට රැගෙන ගියේ දෙපිරිස අතර කලහකාරී තත්ත්වයක් ඇතිවීම වැළැක්වීමේ අරමුණින්.",
       "URL": "https://www.hirunews.lk/156480/රජයේ-වෛද්‍යවරුන්ගෙන්-සයිටම්-කමිටුවට-සතියක්",
       "Category": "Local News",
       "Parent URL": "https://www.hirunews.lk/local-news.php?pageID=4622"
}