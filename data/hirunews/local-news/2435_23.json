{
       "Source": "hirunews",
       "Timestamp": "Wednesday, 23 September 2020 - 12:54",
       "Headline": "විදේශීය උපාධිය ගත් මෙරට වෛද්‍ය සිසුන් කොළඹ විරෝධතාවක (වීඩියෝ)",
       "News Content": "වෛද්‍ය සභාවේ ලියාපදිංචි වීම සඳහා පත්වනු ලබන විභාගය කඩිනමින් පවත්වන ලෙස ඉල්ලා විදේශ රටවල අධ්‍යාපනය ලැබූ මෙරට වෛද්‍ය සිසුන් පිරිසක් කොළඹදී විරෝධතාවක නිරත වුණා.\nඔවුන් ජනාධිපති ලේකම් කාර්යාලය ආසන්නයේ පිහිටි උද්ඝෝෂණ සඳහා වෙන් කර ඇති ස්ථානයේ මෙලෙස විරෝධතාවයේ නිරත වූ අතර ඉන් කිහිපදෙනෙකු මේ වනවිට ජනාධිපති ලේකම් කාර්යාලයේ සාකච්ඡාවක් සඳහා රැගෙන ගොස් තිබෙනවා.\nපසුගිය වසරේ ජූලි මාසයේ සිට අදාළ විභාගය නොපැවැත්වුණු බවයි මෙම සිසුන් චෝදනා කළේ.\nමේ සම්බන්ධයෙන් වෛද්‍ය සභාවෙන් අප කළ විමසීමකදී එහි උසස් නිලධාරියෙකු සඳහන් කළේ මේ සම්බන්ධයෙන් සහ රුසියානු වෛද්‍ය විද්‍යාල 3ක් වෛද්‍ය සභාවේ වෙබ් අඩවියෙන් ඉවත් කිරීම පිලිබඳව අද පැවැත්වෙන ශ්‍රී ලංකා වෛද්‍ය සභා රැස්වීමේදී සාකච්ඡා කරන බවයි.\nමේ අතර, පොරොන්දු වූ රැකියා දස දහස ලබාදෙන ලෙස ඉල්ලා ඒකාබද්ධ රැකියා විරහිත උපාධිධාරින්ගේ සංගමය ද මේ වනවිට ජනාධිපති ලේකම් කාර්යාලය අසල විරෝධතාවක නිරත වනවා.\nඔවුන් කොටුව දුම්රිය ස්ථානයේ සිට පාගමනින් ජනපති ලේකම් කාර්යාලය අසලට පැමිණියා.",
       "URL": "https://www.hirunews.lk/250894/විදේශීය-උපාධිය-ගත්-මෙරට-වෛද්‍ය-සිසුන්-කොළඹ-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2435"
}