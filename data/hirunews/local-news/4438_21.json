{
       "Source": "hirunews",
       "Timestamp": "Tuesday, 04 July 2017 - 16:14",
       "Headline": "අබාධිත පවුලක් රැකගත් කිකිළියන් මරා මස්කරයි",
       "News Content": "අබාධිත පවුලක් විසින් පවත්වාගෙන ගිය කුකුළු ගොවිපලක සිටි කිකිළියන් හත් දෙනෙකු සොරකම් කර උන් මරා මස්කර මත්පැන් පානයට කටගැස්මක් සාදාගත් දෙදෙනෙකු ගලේවෙල පොලිසිය විසින් අත්අඩංගුවට ගෙන තිබෙනවා.\nපසුගියදා හොර රහසේ ගලේවෙල ප්‍රදේශයේ පිහිටි අදාළ කුකුළු ගොවිපලෙහි කුඩුවේ අගුළු කඩා ඇතුළු වූ සැකකරුවන් දෙදෙනා කිකිළියන් හත්දෙනෙකු සොරකම් කර යාබද පිහිටි කැළයට ගොස් එම සතුන් මස් කර ඇතිබව සඳහන්.\nපසුව එම සතුන්ගෙන් කටගැස්මක් සාදා ඔවුන් මත්පැන් පානය කර විනෝද වී ඇති බවයි පොලිසිය ප්‍රකාශ කළේ.\nඅදාළ දුගී පවුල ගලේවෙල පොලිසියට කළ පැමිණිල්ලකට අනුව සැකකරුවන් අත්අඩංගුවට ගෙන ඔවුන්ගෙන් කළ ප්‍රශ්න කිරීමකට අනුව කිකිළියන් මස්කර ඉවත දැමු කොටස් වල දැමු ස්ථානයද සොයාගෙන තිබෙනවා.\nඅත්අඩංගුවට ගත් සැකකරුවන් වයස අවුරුදු 25 සහ 27 වයස්වල සැකකරුවන් බවත් ඔවුන් අද අධිකරණයට ඉදිරිපත් කිරීමට නියමිත බවත් පොලිසිය පවසනවා.",
       "URL": "https://www.hirunews.lk/165074/අබාධිත-පවුලක්-රැකගත්-කිකිළියන්-මරා-මස්කරයි",
       "Category": "Local News",
       "Parent URL": "https://www.hirunews.lk/local-news.php?pageID=4438"
}