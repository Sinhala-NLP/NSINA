{
       "Source": "hirunews",
       "Timestamp": "Tuesday, 21 December 2021 - 12:05",
       "Headline": "වර්ජනයක් ක්‍රියාත්මක කර තිබුණ ද වෛද්‍යවරුන් රාජකාරියේ (වීඩියෝ)",
       "News Content": "රජයේ වෛද්‍ය නිලධාරීන්ගේ සංගමය විසින් අද දින දීප ව්‍යාප්තව වැඩ වර්ජනයක් ක්‍රියාත්මක කර තිබෙන බව පැවසුවද 80%කට වඩා වෛද්‍යවරු රාජකාරී සිදු කරන බව වාර්තා වෙනවා.\nමේ අතර, ඊයේ දිනයේ ද ඔවුන් අතිඅසාර්ථක වැඩවර්ජනයක් සිදු කළ බව, රජයේ වෛද්‍ය නිලධාරීන්ගේ සංසදයේ සභාපති වෛද්‍ය රුක්ෂාන් බෙල්ලන පවසනවා.\nඒ, අද (21) මාධ්‍ය‍ය වෙත අදහස් දක්වමින්.\nඅද දවස වනවිට ඉල්ලීම් ද වෙනස් වී ඇති අතර, නව වෛද්‍ය පත්වීම් සඳහා කිසි ලෙසකින් වත් මාරු මණ්ඩලය මැදිහත් නො වන බවත් බෙල්ලන සඳහන් කළා.\nමෙවැනි වැඩකට නැති වර්ජන සිදු කිරීම සඳහා සෞඛ්‍ය අමාත්‍යාංශය ඉඩ දිය යුතු නැති බවයි ඔහු පැවසුවේ.\nවෛද්‍යවරුන්ගේ සුබ සාධනය වැනි ප්‍රශ්නයක් ගැන වැඩ වර්ජනය කරන්නේ නම් ඒ ගැන සිතා බැලිය හැකි වුවත් මෙවැනි වැඩ වර්ජන සිදු කරන්නේ රජයේ වෛද්‍ය නිලධාරීන්ගේ සංගමයෙන් ගිලිහෙන ආධිපත්‍ය රැකගැනීමට බවද වෛද්‍ය බෙල්ලන වැඩිදුරටත් සඳහන් කළා.",
       "URL": "https://www.hirunews.lk/291700/වර්ජනයක්-ක්‍රියාත්මක-කර-තිබුණ-ද-වෛද්‍යවරුන්-රාජකාරියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1479"
}