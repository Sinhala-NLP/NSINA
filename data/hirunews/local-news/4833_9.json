{
       "Source": "hirunews",
       "Timestamp": "Tuesday, 18 October 2016 - 7:27",
       "Headline": "වතු කම්කරු සාමූහික ගිවිසුමට අද අත්සන් තැබෙන ලකුණු",
       "News Content": "වතු කම්කරුවන්ගේ දෛනික වැටුපට අදාළ සාමුහික ගිවිසුම සම්බන්ධයෙන් විශේෂ සාකච්ඡාවක් අද කොළඹ දී පැවැත්වෙනවා.\nඊට වතු කම්කරු වෘත්තීය සමිති, රජයේ නියෝජිතයන් මෙන්ම වතු හාම්පුතුන් ද එක්වනු ඇති.\nඑහිදී බොහෝදුරට රුපියල් 730ක දෛනික වැටුපක් සඳහා වන සාමුහික ගිවිසුමට අත්සන් තබනු ඇතැයි අපේක්ෂා කරනවා.\nවතු කම්කරුවන්ගේ දෛනික වැටුප ඉහළ දැමීම සම්බන්ධයෙන් වන සාමුහික ගිවිසුමට අත්සන් තැබීමට නියමිතව තිබුණේ පසුගිය 14 වන දායි.\nඑහෙත් එය අද දක්වා කල් දැමුණු බව කම්කරු අමාත්‍ය ඩබ්ලිව්.ඞී.ජේ. සෙනෙවිරත්න ප්‍රකාශ කළා.\nඒ, එදින පස්වරුවේ පැවැති විශේෂ සාකච්ඡාවකින් අනතුරුවයි.\nවතු කම්කරුවන් දෛනික වැටුප රුපියල් 1000 දක්වා වැඩි කරන ලෙස ඉල්ලා සහ රුපියල් 730ක දෛනික වැටුප ඇතුළත් සාමුහික ගිවිසුම අත්සන් කිරීමට විරෝධය පළ කරමින් පසුගිය දිනවල ප්‍රදේශ කිහිපයක විරෝධතා පැවැත්වුණා.",
       "URL": "https://www.hirunews.lk/145465/වතු-කම්කරු-සාමූහික-ගිවිසුමට-අද-අත්සන්-තැබෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4833"
}