{
       "Source": "hirunews",
       "Timestamp": "Thursday, 17 March 2022 - 17:12",
       "Headline": "ඇෆ්ගන් ජනගහනයෙන් සියයට 95 ක් ආහාර හිඟයෙන් පෙළෙන බව ජගත් සංවිධානය කියයි",
       "News Content": "ඇෆ්ගනිස්ථානයේ සමස්ත ජනගහනයෙන් සියයට 95 ක් ආහාර හිඟයකින් පෙලෙන බව එක්සත් ජාතින්ගේ සංවිධානය පවසනවා.\nකාන්තා මූලික පවුල් සියයට සියයක්ම මෙම තත්ත්වයෙන් දැඩි ලෙස පීඩාවට පත්ව සිටින බවයි එක්සත් ජාතීන්ගේ සංවිධානයේ මහලේකම්වරයාගේ මානුෂීය සම්බන්ධීකාරක රමිස් අලකබරෝ නිකුත් කළ වාර්තාවක් මගින් ප්‍රකාශ කර ඇත්තේ.\nඇෆ්ගනිස්ථානයේ පසුගිය වසරේ ජුලි මාසයේ මිලියන 14 ක් වූ දැඩි කුසගින්නෙන් පෙලෙන සංඛ්‍යාව මෙම වසරේ මාර්තු මාසය වනවිට මිලියන 23 දක්වා ඉහළ ගොස් තිබෙනවා.\nමේ හේතුවෙන් ඇෆ්ගනිස්ථානයේ දරුවන් අතරින් මිලියන 3 යි දශම 5 ක් මන්දපෝෂණයට ප්‍රතිකාර ලබා ගත යුතු මට්ටමේ සිටින බවයි ඔහු සිය වාර්තාව මගින් දක්වා ඇත්තේ.",
       "URL": "https://www.hirunews.lk/299713/ඇෆ්ගන්-ජනගහනයෙන්-සියයට-95-ක්-ආහාර-හිඟයෙන්-පෙළෙන-බව-ජගත්-සංවිධානය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1287"
}