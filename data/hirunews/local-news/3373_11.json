{
       "Source": "hirunews",
       "Timestamp": "Thursday, 02 May 2019 - 10:04",
       "Headline": "මුලතිව් ප්‍රදේශයේ සුඛෝපභෝගී හෝටලයක් ඉදිවන භූමියක  තිබී යුධ උපකරණ සොයා ගැනේ (ඡායාරූප)",
       "News Content": "මුලතිව්, ආලම්පිල්ල ප්‍රදේශයෙන් ආරක්ෂක අංශ විසින් භාවිත කරන වෝකි ටෝකි නවයක් සහ යුද හමුදා නිල ඇඳුමට සමාන ඇඳුම් කිහිපයක් ඇතුළු තවත් යුධ උපකරණ තොගයක් ඊයේ (01) දින සිදුකරන ලද සෝදිසි මෙහෙයුමකදී සොයා ගැනීමට හැකිව තිබෙනවා.\nඑම ප්‍රදේශයේ සුඛෝපභෝගී හෝටලයක් ඉදිවන භූමියක තිබී මෙම උපකරණ සහ ඇඳුම් සොයාගැනීමට හැකිව ඇති බවයි අප වාර්තාකරු පැවසුවේ.\nසෝදිසි මෙහෙයුම සිදුකරන අවස්ථාවේ එම ස්ථානයේ කිසිවෙකුත් සිට නොමැති අතර විදේශ රටක සිටින පුද්ගලයකු විසින් මුදල් යොදවා මෙම හෝටලය ඉදිකරන බවයි තොරතුරු ලැබී ඇති ඇත්තේ.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/215585/මුලතිව්-ප්‍රදේශයේ-සුඛෝපභෝගී-හෝටලයක්-ඉදිවන-භූමියක-තිබී-යුධ-උපකරණ-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3373"
}