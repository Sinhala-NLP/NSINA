{
       "Source": "hirunews",
       "Timestamp": "Saturday, 13 April 2019 - 9:32",
       "Headline": "කඩුවෙල සහ හෝකන්දර ගිනි ගැනීම්",
       "News Content": "කඩුවෙල නගරයේ පෞද්ගලික බැංකුවක හදිසි ගින්නක් හටගෙන තිබුණා.\nපොලීසිය සදහන් කළේ බැංකුවේ පිහිටි විදුලි මීටරයට අකුණු සැර වැදීමක් හේතුවෙන් ඊයේ රාත්‍රියේ මෙම ගින්න හට ගත් බවයි.\nපසුව පොලීසිය සහ ප්‍රදේශවාසීන් එක්ව එය මැඩ පවත්වා තිබූ අතර ඉන් සිදුවූ හානිය මෙතෙක් තක්සේරු කර නැහැ.\nමේ අතර, හෝකන්දර - උතුර ප්‍රදේශයේ පිහිටි ඉඩමක ද හදිසි ගින්නක් හටගෙන තිබූ අතර පනාගොඩ යුද හමුදා කදවුරේ සහ කෝට්ටේ මහ නගර සභාවේ ගිනි නිවීමේ ඒකකයේ නිලධාරීන් මැදිහත්ව ගින්න මැඩ පවත්වා තිබුණා.",
       "URL": "https://www.hirunews.lk/214381/කඩුවෙල-සහ-හෝකන්දර-ගිනි-ගැනීම්",
       "Category": "Local News",
       "Parent URL": "https://www.hirunews.lk/local-news.php?pageID=3405"
}