{
       "Source": "hirunews",
       "Timestamp": "Tuesday, 14 March 2023 - 18:05",
       "Headline": "සම්භාහනයට මුවා වූ ගණිකා වෘත්තියේ යෙදුණු හතරක් පයාගලින් අල්ලයි (වීඩියෝ)",
       "News Content": "පයාගල ඈතගම ප්‍රදේශයේ ආයුර්වේද සම්භාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවසක් වටලා කාන්තාවන් සිව්දෙනෙකු සහ කළමණාකරු අද (14) දහවල් අත්අඩංගුවට ගත්බව කළුතර කොට්ඨාස අපරාධ විමර්ශන ඒකකය පවසනවා.\nකළුතර මහේස්ත්‍රාත් අධිකරණයෙන් ලබාගත් සෝදිසි වරෙන්තුවක් මත සිදුකළ මෙම පරික්ෂාවේ දී අත්අඩංගුවට පත් මෙම තරුණියන් හම්බන්තොට වීරකැට්ය ප්‍රදේශයේ පදිංචි 20, 21 සහ 22 යන වයස්වල අය බවටයි හෙළිදරව් වී ඇත්තේ.\nඋපාය දූතයකු යොදා සිදු කළ මෙම විමර්ශනයේ දී අනාවරණය වී ඇත්තේ මෙම තරුණියන් කොළඹ ඇගළුම් කර්මාන්ත ශාලාවල සේවය කරන බවට නිවෙස්වලට දැනුම් දී අදාල ගණිකා නිවාසයේ සේවය කර ඇති බවයි.\nඅත් අඩංගුවට පත් සැකකාරිණියන් කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/329945/සම්භාහනයට-මුවා-වූ-ගණිකා-වෘත්තියේ-යෙදුණු-හතරක්-පයාගලින්-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=476"
}