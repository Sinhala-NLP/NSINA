{
       "Source": "hirunews",
       "Timestamp": "Tuesday, 11 April 2023 - 21:49",
       "Headline": "වැඩි මිලට බිත්තර අලෙවි කළ වෙළඳසැල් වටලයි (වීඩියෝ)",
       "News Content": "වැඩි මිලට අලෙවි කිරීම සඳහා සූදානම් කර තිබූ බිත්තර 5000ක තොගයක් සමඟින් කොට්ටාව ප්‍රදේශයේ අලෙවිසලක් වැටලීමට පාරිභෝගික සේවා අධිකාරියේ නිලධාරීන් පියවර ගත්තා.\nඑම නිලධාරින් පසුව පියවර ගත්තේ අදාළ බිත්තර තොගය පාලන මිල යටතේ අලෙවි කිරීමටයි.\nමේ අතර වැඩි මිලකට බිත්තර අලෙවි කළ කුරුණෑගල පිලැස්සල මීගොල්ල ප්‍රදේශයේ ගොවිපලක් ද\nපාරිභෝගික අධිකාරියේ නිලධාරීන් විසින් වටලනු ලැබුවේ උපාය දූතයෙකු යොදා ගනිමින්.\nසිද්ධිය ආවරණය කිරීමට ගිය මාධ්‍යවේදීන්ට මෙම ගොවිපොළේ හිමිකරු සහ ඔහුගේ පුත්‍රයා තර්ජනය කළ බවයි වාර්තා වෙන්නේ.\nමේ අතර කොළඹ ඇතුළු ප්‍රදේශ කිහිපයක වැඩි මිලට බිත්තර අලෙවි කළ වෙළඳුන් සොයා පාරිභෝගික සේවා අධිකාරිය විශේෂ වැටලීම් ක්‍රියාත්මක කර තිබෙනවා.\nඑහිදී වැඩි මිලට බිත්තර අලෙවි කළ වෙළඳුන්ට එරෙහිව නඩු පැවරීමටත්ල බිත්තර අලෙවිය තාවකාලිකව අත්හිටුවීමටත් පියවර ගනු ලැබුවා.",
       "URL": "https://www.hirunews.lk/332323/වැඩි-මිලට-බිත්තර-අලෙවි-කළ-වෙළඳසැල්-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=419"
}