{
       "Source": "hirunews",
       "Timestamp": "Sunday, 01 October 2017 - 14:07",
       "Headline": "මියන්මාර සරණාගතයන් සිටි නිවස අසල කලහකාරී ලෙස හැසිරීමේ සිද්ධියට අත්අඩංගුවට ගත් තවත් 04ක් රක්ෂිත බන්ධනාගාරයට",
       "News Content": "ගල්කිස්ස ප්‍රදේශයේ මියන්මාර සරණාගතයින් රදවා සිටි ස්ථානයේ කලහකාරී ලෙස හැසිරීම සම්බන්ධයෙන් කොළඹ අපරාධ කොට්ඨාශය මගින් අත්අඩංගුවට ගත් සැකකාරිය ඇතුළු පුද්ගලයන් 3 දෙනා ලබන 9 වන දා දක්වා රක්ෂිත බන්ධනාගාර ගත කර තිබෙනවා.\nඒ, ගල්කිස්ස මහේස්ත්‍රාත් අධිකරණයට අද ඉදිරිපත් කිරීමෙන් අනතුරුවයි.\nමෙලෙස රක්ෂිත බන්ධනාගාර ගත කෙරුණු පුද්ගලයින් මීතොටමුල්ල, ගනේමුල්ල, එෙඞ්රමුල්ල සහ නාවල ප්‍රදේශවල පදිංචිකරුවන්.\nමොවුන් සමඟ ඊයේ අත්අඩංගුවට ගත් එක් සැකකරුවෙකු ඇප මත මුදා හැරුණේ ඔහු සිද්ධියට සම්බන්ධ නොමැති බවට අනාවරණ වීම හේතුවෙන්.\nසිද්ධිය සම්බන්ධයෙන් පෙරේදා දිනයේ ද පුද්ගලයෙකු අත්අඩංගුවට ගත් අතර ඔහු ද මේ වන විට රක්ෂිත බන්ධනාගාර ගත කර සිටිනවා.\nඒ අනුව මෙම සිද්ධියට මේ වන විට අත්අඩංගුවට ගෙන ඇති මුළු සැකකරුවන් සංඛ්‍යාව 6ක්.\nඅද රක්ෂිත බන්ධනාගාරගත කෙරුණු සැකකරුවන් ලබන 09 වන දා පැවැත්වෙන හඳුනා ගැනීමේ පෙරට්ටුවකට ඉදිරිපත් කිරීමට නියමිතයි.",
       "URL": "https://www.hirunews.lk/172292/මියන්මාර-සරණාගතයන්-සිටි-නිවස-අසල-කලහකාරී-ලෙස-හැසිරීමේ-සිද්ධියට-අත්අඩංගුවට-ගත්-තවත්-04ක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4294"
}