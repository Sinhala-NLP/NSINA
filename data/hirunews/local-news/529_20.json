{
       "Source": "hirunews",
       "Timestamp": "Friday, 17 February 2023 - 16:53",
       "Headline": "ලෝක බැංකුවේ සභාපති තරගයට සමන්තා පවර්ගේ නමත්",
       "News Content": "ලෝක බැංකුවේ සභාපති ධුරයට තරග කිරීම සඳහා ඉදිරිපත් වන අපේක්ෂකයන්ගේ ලැයිස්තුවක් ඇමරිකා එක්සත් ජනපද භාණ්ඩාගාරය විසින් මේ වනවිට සකස් කර ඇති බව වාර්තාවනවා.\nඑහි අපේක්ෂකයන් අතර එක්සත් ජාතීන්ගේ සංවිධානයේ හිටපු ඇමරිකානු තානාපතිනි සහ ජාත්‍යන්තර සංවර්ධනය සඳහා වන එක්සත් ජනපද නියෝජිතායතනය හෙවත් යූඑස් ඒඩ් ආයතනයේ වත්මන් ප්‍රධානී සමන්ත පවර්ගේ නම ද වන බවයි විදෙස් වාර්තා සඳහන් කළේ.\nඑමෙන්ම ලෝක වෙළඳ සංවිධානයේ අධ්‍යක්ෂ ජනරාල් නගෝසි ඔකොම්ජෝ සහ රොක් ෆෙලර් පදනමේ සභාපති රාජ් ෂා මෙන්ම ඇමරිකානු හිටපු ජනාධිපති බැරැක් ඔබාමාගේ ජ්‍යෙෂ්ඨ සහයකයෙකු වන ගයිලි ස්මිත් ද වන බව සඳහන්.\nලෝක බැංකු සභාපති ලෙස කටයුතු කරන ඩේවිඩ් මැල්පාස් අනපේක්ෂිත ලෙස මෙම සතියේ නිවේදනය කර සිටියේ තමන් ජූනි මාසයේ සිට සිය ධුරයෙන් ඉවත්වන බවයි.",
       "URL": "https://www.hirunews.lk/327640/ලෝක-බැංකුවේ-සභාපති-තරගයට-සමන්තා-පවර්ගේ-නමත්",
       "Category": "Local News",
       "Parent URL": "https://www.hirunews.lk/local-news.php?pageID=529"
}