{
       "Source": "hirunews",
       "Timestamp": "Tuesday, 09 August 2016 - 13:24",
       "Headline": "ජ.වි.පෙ. සහ ඒකාබද්ධ විපක්ෂයේ නායකයින් එකම වේදිකාවේ",
       "News Content": "මාළඹේ සයිටම් ආයතනය අහෝසි කර එහි අධ්‍යාපන හදාරන සිසු සිසුවියන්ට මුදල් ආපසු ලබා දිය යුතු බව අන්තර් විශ්වවිද්‍යාල ශිෂ්‍ය බල මණ්ඩලය පවසනවා.\nසයිටම් ආයතනයට එරෙහි ඒකාබද්ධ ප්‍රකාශයක් අත්සන් තැබීමේ අවස්ථාවට අද උදෑසන එක්වෙමින් එහි කැදවුම්කරු ලහිරු වීරසේකර මේ බව කියා සිටියා.\nමෙම අවස්ථාවට ජනතා විමුක්ති පෙරමුණේ දේශපාලන මණ්ඩල සභික කේ.ඞී. ලාල්කාන්ත, පාර්ලිමේන්තු මන්ත්‍රී දිනේෂ් ගුණවර්ධන සහ දේශපාලන පක්ෂ නියෝජිතයන්, විශ්වවිද්‍යාල ආචාර්යවරුන් සහ කලාකරුවන් පිරිසක් ද එක්ව තිබෙනවා.\nඑහිදී ඒකාබද්ධ ප්‍රකාශයකට අත්සන් තැබීමක් ද සිදුවූ බවයි එහි සිටි හිරු මාණ්ඩලික වාර්තාකරු සදහන් කළේ.\nමේ, එහිදී වැඩිදුරටත් අදහස් දැක්වූ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු ලහිරු වීරසේකර.\n‘‘මාළඹේ සයිටම් ආයතනය ආහෝසි කළ යුතුයි.\nඅහෝසි කරලා ඒවායේ ඉගෙන ගත්ත අයට යළි මුදල් දෙන්න  ඕනි.\nබොහෝ දෙනා හිතන් ඉන්නේ අපිට නොමිළේ අධ්‍යාපනය ලැබෙනවා කියලා.\nඅපේ අම්මා තාත්තා අපි ඉපදෙන්න කලින් ඉදලා බදු මුදල් ගෙවනවා.\nආණ්ඩුවට රතු එළියක් දෙන්න සූදානම්.\nඅධ්‍යාපන පෞද්ගලීකරණය කිරීම නවත්නවා කියන ප්‍රතිපත්ති තීරණේ ගත යුතුයි.\nඑහෙම නැත්නම් අපි ශාලාව ඇතුළේ ඒකාබද්ධ ප්‍රකාශන අත්සන් කරනවා වෙනුවට මහපාරට ඇවිල්ලා වීථි සටන් කරනවා.’’\nමේ අතර, ඊයේ පැවැති මාධ්‍ය හමුවකදී විශ්වවිද්‍යාල අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල කියා සිටියේ සයිටම් ආයතනය ආපස්සට හැරවීමට ආණ්ඩුවට නොහැකි බවයි.\n‘‘සයිටම් අපි ඇති කරපු දෙයක් නෙමෙයි.\nගිය ආණ්ඩුව තමයි පටන් ගන්තේ.\nඒක ආපස්සට හරවන්න බෑ.\nඒ ළමයින්ටත් සාධාරණයක් ඉෂ්ට වෙන්න  ඕනි.’’",
       "URL": "https://www.hirunews.lk/140191/ජ-වි-පෙ-සහ-ඒකාබද්ධ-විපක්ෂයේ-නායකයින්-එකම-වේදිකාවේ",
       "Category": "Local News",
       "Parent URL": "https://www.hirunews.lk/local-news.php?pageID=4930"
}