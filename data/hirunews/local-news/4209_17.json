{
       "Source": "hirunews",
       "Timestamp": "Monday, 20 November 2017 - 13:16",
       "Headline": "නම් හෙළිවූ කෝප් කමිටු සාමාජිකයන් ගැන සාකච්වඡාට හදිසි පක්ෂ නායක හමුවක්",
       "News Content": "පර්පෙචුල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස් විසින් කෝප් කමිටු සාමාජිකයන් 5දෙනෙකුට ලබාදුන් දුරකථන ඇමතුම් ප්‍රකාශයට පත්වීම සම්බන්ධයෙන් සාකච්ඡා කිරීමට පක්ෂ නායක රැස්වීමක් කැඳවන බව කථානායක කරූ ජයසූරිය අද පාර්ලිමේන්තුවේදී ප්‍රකාශ කළා.\nඒ, අයවැය විවාදයට පෙර සභානායක අමාත්‍ය ලක්ෂ්මන් කිරිඇල්ල බැදුම්කර සිද්ධිය සම්බන්ධයෙන් පරීක්ෂණ පැවැත්වූ කෝප් කමිටු සාමාජිකයන්ගේ දුරකථන ඇමතුම් ප්‍රසිද්ධ කිරීම පිළිබඳ තීරණයක් ගැනීමට පක්ෂ නායක රැස්වීමක් කැඳවන ලෙස කරනු ලැබූ ඉල්ලීමට ප්‍රතිචාර ලෙසයි.\nසභානායකවරයාගේ ඉල්ලීම ඉදිරිපත්වීමත් සමග ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වන ගාමිණී ලොකුගේ, උදය ගම්මන්පිල, රංජිත් සොයිසා සහ ජනතා විමුක්ති පෙරමුණේ පාර්ලිමේන්තු මන්ත්‍රී නිහාල් ගලප්පත්ති ද අදහස් පළ කළා.\nමේ අතර අයවැය කාරක සභා විවාදයේ තුන්වන දින විවාදය මේ වනවිට ආරම්භ වී තිබෙනවා. අද දිනයේ විවාදයට ගැනෙන්නේ අධිකරණ සහ සංවර්ධන උපාය මාර්ග සහ ජාත්‍යන්තර වෙළඳ යන අමාත්‍යාංශ වැය ශීර්ෂයි.",
       "URL": "https://www.hirunews.lk/176467/නම්-හෙළිවූ-කෝප්-කමිටු-සාමාජිකයන්-ගැන-සාකච්වඡාට-හදිසි-පක්ෂ-නායක-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4209"
}