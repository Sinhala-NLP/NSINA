{
       "Source": "hirunews",
       "Timestamp": "Sunday, 27 November 2022 - 7:25",
       "Headline": "සංචාරක කලාපවලට අඛණ්ඩව විදුලිය",
       "News Content": "විල්පත්තු ජාතික වනෝද්‍යානයේ ක්‍ෂේත්‍ර සහායකයන් ආරම්භ කර ඇති වර්ජනය හේතුවෙන් සංචාරකයන් අපහසුතාවයට පත්ව තිබෙනවා.\nපසුගිය 19 වනදා එහි ක්‍ෂේත්‍ර සහායක නිලධාරියෙකුට පහරදීමේ සිද්ධියක් මුල් කර ගනිමින් ඔවුන් මෙම වර්ජන ක්‍රියාමාර්ගය ආරම්භ කළේ ඊයේ (26) උදෑසන සිටයි.\nක්‍ෂේත්‍ර සහායක නිලධාරින්ට සහය පළ කරමින් ප්‍රවේශපත්‍ර නිකුත් කිරීමේ නිරත නිලධාරින් ද අසනීප නිවාඩු වාර්තා කර ඇති බව සඳහන්.\nමේ අතර, මෙම වර්ජනය හේතුවෙන් විල්පත්තුව ජාතික වනෝද්‍යානය තුල ඇති බීට්ටු කාර්යාල සහ අඩවි ආරක්ෂක කාර්යාල 8 ක සේවාවන් අඩාල වී ඇති බවයි වාර්තා වන්නේ.\nකෙසේ වෙතත්, පහරදීමේ සිද්ධියට සම්බන්ධ සැකකරු මේ වනවිට අත්අඩංගුවට ගෙන ඇති බවයි නොච්චියාගම පොලීසිය සඳහන් කළේ.\nකෙසේ වෙතත් ක්‍ෂේත්‍ර සහායකයන් ආරම්භ කළ වර්ජන ක්‍රියාමාර්ගය තවදුරටත් ක්‍රියාත්මක බවයි උද්‍යාන භාරකරු සුරංග රත්නායක ප්‍රකාශ කළේ.",
       "URL": "https://www.hirunews.lk/321372/සංචාරක-කලාපවලට-අඛණ්ඩව-විදුලිය",
       "Category": "Local News",
       "Parent URL": "https://www.hirunews.lk/local-news.php?pageID=706"
}