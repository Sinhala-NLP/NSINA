{
       "Source": "hirunews",
       "Timestamp": "Sunday, 29 January 2023 - 16:15",
       "Headline": "සැකකටයුතු අන්දමින් පාර්ලිමේන්තු පරිශ්‍රය වීඩියෝගත කළ දෙදෙනෙකු අත්අඩංගුවට",
       "News Content": "සැක කටයුතු ලෙස හැසිරෙමින් පාර්ලිමේන්තු පරිශ්‍රය ජංගම දුරකථනයකින් වීඩියෝ ගතකළ දෙදෙනෙකු අද පස්වරුවේ පොලිසිය අත්අඩංගුවට ගෙන තිබෙනවා.\nඔවුන් දෙදෙනා පාර්ලිමේන්තු ක්‍රීඩාංගණයේ සිට පාර්ලිමේන්තුවට පිවිසෙන මාර්ගය හරහා ඇති දියවන්නා ඔයේ ඉවුරු ප්‍රදේශයට පැමිණ සැකසහිත අන්දමින් පාර්ලිමේන්තු පරිශ්‍රය වීඩියෝ ගතකර ඇති බවටයි පොලිසිය සඳහන් කළේ.\nකෙසේ වෙතත් පාර්ලිමේන්තුව එලෙස වීඩියෝ ගතකිරීමේ අරමුණ මෙතෙක් හෙළිව නොමැති අතර තලංගම පොලිසිය ඔවුන්ගෙන් ප්‍රකාශ ලබාගනිමින් සිටිනවා.\nඅත්අඩංගුවට ගත් එක් සැකකරුවෙකු යාපනය ප්‍රදේශයේ පදිංචි අයෙකු බවටයි පොලිසිය සඳහන් කළේ.",
       "URL": "https://www.hirunews.lk/326169/සැකකටයුතු-අන්දමින්-පාර්ලිමේන්තු-පරිශ්‍රය-වීඩියෝගත-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=571"
}