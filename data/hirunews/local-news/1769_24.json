{
       "Source": "hirunews",
       "Timestamp": "Saturday, 07 August 2021 - 12:16",
       "Headline": "කොළඹ නගරය තුළ එන්නත් ලබාදීමේ වැඩපිළිවෙළක්",
       "News Content": "කොළඹ නගරය තුළ මේ දක්වා කොවිඩ් 19 එකම එන්නත් මාත්‍රාවක් හෝ ලබා නොගත් පුද්ගලයින් සොයා ඔවුන්ට එන්නත් ලබාදීමේ පිළිවෙළක් ක්‍රියාත්මක වන බව පොලිස් මාධ්‍ය ප්‍රකාශක ජේෂ්ඨ නියෝජ්‍ය පොලිස්පති අජිත් රෝහණ පවසනවා.\nජනාධිපති ගෝඨාභය රාජපක්ෂගේ උපදෙස් අනුව ක්‍රියාත්මක වන මෙම වැඩපිළිවෙල යටතේ ‍ප්‍රජා පොලිස් ඒකක හා සෞඛ්‍ය අංශ එක්ව කොළඹ නගරයේ සිටිනා එකදු එන්නත් මාත්‍රාවක් හෝ ලබා නොගත් පුද්ගලයින් සුගතදාස ගෘහස්ථ ක්‍රීඩාංගණයට රැගෙන ගොස් ඔවුන්ට පළමු එන්නත් මාත්‍රාව ලබා දීමටයි සැලසුම් කර ඇත්තේ.\nමේ වන විටත් එම වැඩපිළිවෙළ කොළඹ නගරය තුළ ක්‍රියාත්මක බවත් පොලිස් මාධ්‍ය ප්‍රකාශක ප්‍රකාශකවරයා වැඩිදුරටත් කියා සිටියා.",
       "URL": "https://www.hirunews.lk/279098/කොළඹ-නගරය-තුළ-එන්නත්-ලබාදීමේ-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1769"
}