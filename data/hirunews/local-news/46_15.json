{
       "Source": "hirunews",
       "Timestamp": "Thursday, 07 September 2023 - 13:57",
       "Headline": "බීකන්ස් විලේදී දෙදෙනෙකු බේරාගත් යාපනයේ තරුණයා එම විලේම මිය යයි",
       "News Content": "බ්‍රිතාන්‍යයේ බ්‍රෙකන් බීකන්ස් විලේ ගිලෙමින් සිටි විදේශික දරුවන් දෙදෙනෙකු බේරා ගත තරුණයෙක් එම විලේම ගිලී ඊයේ (06) මිය ගොස් තිබෙනවා.\nඅදාළ තරුණයා මෙම දරුවන් දෙදෙනා බේරාගත් අවස්ථාවේදී එම විලේම ගිලෙමින් මිය ගිය බවයි සඳහන් වන්නේ.\nමොහු මිට වසර දෙකහමාරකට පෙර ලන්ඩනයේ රැකියාවක් සඳහා ගිය යාපනය වෙලනෙයි ප්‍රදේශයේ පදිංචිකරුවෙක්.\nවිදෙස් මාධ්‍ය පවසන්නේ බ්‍රෙකන් බීකන්ස් විලට විශේෂිත කැමරාවක් යවා ලැබුණු දර්ශන ඔස්සේ අදාළ පුද්ගලයාගේ මළසිරුර සොයා ගත බවයි.\nමොහුගේ අවමංගල්‍ය කටයුතු බ්‍රිතාන්‍යයේදී සිදු කිරීම සඳහා GoFundMe සමාජ මාධ්‍ය පිටුවක් හරහා අරමුදල් රැස්කරමින් සිටින අතර මේ වන විට එම අරමුදලට බ්‍රිතාන්‍ය පවුම් විසි දහසකට වඩා ලැබී ඇති බවයි ලන්ඩන් නුවරින් වාර්තා වී ඇත්තේ.",
       "URL": "https://www.hirunews.lk/347454/බීකන්ස්-විලේදී-දෙදෙනෙකු-බේරාගත්-යාපනයේ-තරුණයා-එම-විලේම-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=46"
}