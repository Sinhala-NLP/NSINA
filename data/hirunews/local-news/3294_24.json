{
       "Source": "hirunews",
       "Timestamp": "Tuesday, 18 June 2019 - 10:03",
       "Headline": "සතියකට පසු ජනපති ප්‍රධානත්වයෙන් කැබිනට් මණ්ඩලය රැස්වෙයි",
       "News Content": "සතියකට පසු අමාත්‍ය මණ්ඩල රැස්වීම මේ වන විට ජනාධිපති කාර්යාලයේදී ආරම්භ වී තිබෙනවා.\nඒ, ජනාධිපති මෛත්‍රීපාල සිරිසේනගේ ප්‍රධානත්වයෙන්.\nසාමාන්‍යයෙන් අමාත්‍ය මණ්ඩල රැස්වීම අඟහරුවාදා දිනයේදී පැවැත්වෙන නමුත් පසුගිය 11 වනදා එය පැවැත්වුණේ නැහැ.\nඅවසන් වරට පැවති හදිසි කැබිනට් රැස්වීමේදී ජනාධිපතිවරයා සදහන් කර තිබුණේ පාස්කු ඉරිදා ප්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු කාරක සභාවේ කටයුතු තමා ඉලක්ක කර ගනිමින් සිදුවන්නේ නම්, තමන් කැබිනට් මණ්ඩල රැස්වීම් වලට සහභාගි නොවන බවයි.",
       "URL": "https://www.hirunews.lk/218619/සතියකට-පසු-ජනපති-ප්‍රධානත්වයෙන්-කැබිනට්-මණ්ඩලය-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3294"
}