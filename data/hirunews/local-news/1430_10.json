{
       "Source": "hirunews",
       "Timestamp": "Wednesday, 12 January 2022 - 13:27",
       "Headline": "දේවස්ථානයෙන් හමු වූ අත්බෝම්බයේ ප්‍රධාන සැකකරු හඳුනා ගැනේ",
       "News Content": "බොරැල්ල - වැලිකඩ බන්ධනාගාරය ඉදිරිපිටින් දිවෙන ආනන්ද රාජකරුණා මාවතේ පිහිටි සියලු ශාන්තුවරුන්ගේ දේවස්ථාන පරිශ්‍රයේ තිබී අත්බෝම්බයක් හමුවීමේ සිද්ධියට අදාළ ව අත්අඩංගුවට ගත් තුන් දෙනාගෙන් එක් අයෙකු එහි ප්‍රධාන සැකකරු බවට හඳුනාගෙන තිබෙනවා.\nඔහු මරදාන - දෙමටගොඩ ප්‍රදේශයේ පදිංචිකරුවෙක්.\nමේ වන විටත් පොලීසිය ඔහුගෙන් දීර්ඝ වශයෙන් ප්‍රශ්න කරමින් සිටින බවයි වාර්තා වන්නේ.\nකෙසේ වෙතත්, තවමත් අදාළ අත්බෝම්බය එම ස්ථානයට රැගෙන ආවේ මන් ද යන්න සහ එය කෙසේ ලැබුණේ ද යන්න නිශ්චිත තොරතුරක් අනාවරණ වී නැහැ.\nමෙම දේවස්ථානයේ තිබී අදාළ අත්බෝම්බය ඊයේ සොයා ගනු ලැබුවේ, පොලීසියට ලද තොරතුරකට අනුව යි.\nපසු ව පොලිස් විශේෂ කාර්ය බලකාය මැදිහත් වී එය නිශ්ක්‍රීය කරනු ලැබුවා.",
       "URL": "https://www.hirunews.lk/293780/දේවස්ථානයෙන්-හමු-වූ-අත්බෝම්බයේ-ප්‍රධාන-සැකකරු-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1430"
}