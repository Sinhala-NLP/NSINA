{
       "Source": "hirunews",
       "Timestamp": "Tuesday, 23 August 2016 - 13:37",
       "Headline": "ජනපති කියූ රහස එස්.බී.ටත් රහසක්",
       "News Content": "ශ්‍රී ලංකා නිදහස් පක්ෂයෙන් ඉවත් වන බව පවසන්නේ පක්ෂයේ සිටිය ද ඉවත් කිරීමට සිදුවන පුද්ගලයන් බව අමාත්‍ය එස්.බී. දිසානායක පවසනවා.\nමාතලේ ප්‍රදේශයේ ඊයේ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්න වලට පිළිතුරු ලබාදෙමින් ඔහු මේ බව කියා සිටියා.\nමාධ්‍යවේදීන් එහිදී විමසා සිටියේ ජනාධිපතිවරයා සතුව ඇතැයි කියන නිදහස් පක්ෂ දේශපාලනඥයන්ගේ රහස් පිළිබදවයි.\n‘‘ප්‍රශ්නය - ජනාධිපතිවරයා කිව්වා රහස් හෙළි කරනවා කියලා.\nඒකේ කැබිනට් එකේ ඉන්න ශ්‍රී ලංකා නිදහස් පක්ෂයේ අයත් ඉන්නවා ද?\nඑස්.බී. - දන්නේ නෑ කියන්න. ජනාධිපතිතුමා තමයි දන්නේ. ජනාධිපතිතුමා දන්න රහස් ගැන මට කිසිම අවබෝධයක් නෑ.\nප්‍රශ්නය - හෝමාගම ශ්‍රී ලංකා නිදහස් පක්්ෂයේ පළාත් පාලන නියෝජිතවරු ඉවත් වෙනවා කියලා කිව්වා.\nඑස්.බී, - මොකුත් නෑ. අලුතින් කට්ටිය එයි. මොකද ඔය යනව යනව කියන අයට විශාල ප්‍රශ්න තියෙනවා.\nප්‍රාදේශීය මට්ටමින් දූෂිත අය තමයි ඔය කොල ඉරන්නේ.\nඅපරාධ, ස්ත්‍රී දූෂණ, මුදල් වංචා, තියෙන අයට කොහොමත් නාම යෝජනා ලැබෙන්නේ නෑ. ’’",
       "URL": "https://www.hirunews.lk/141300/ජනපති-කියූ-රහස-එස්-බී-ටත්-රහසක්",
       "Category": "Local News",
       "Parent URL": "https://www.hirunews.lk/local-news.php?pageID=4911"
}