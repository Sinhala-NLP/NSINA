{
       "Source": "hirunews",
       "Timestamp": "Thursday, 10 February 2022 - 14:35",
       "Headline": "ලිංගාශ්‍රිත රෝගවලින් රැඳවියන් ආරක්ෂා කරගැනීමට පියවර",
       "News Content": "ඒඩ්ස් රෝගය වැළැක්වීම සදහා ආරක්ෂිත ලිංගික ක්‍රමවේදයන් හා නිරෝගී ප්‍රජනනය වෙනුවෙන් හැසිරීම වෙනස් කිරීමේ සන්නිවේදනය පිළිබඳව විශේෂ වැඩමුළුවක් 09, 10 හා 11 යන තෙදින බන්ධනාගාර පර්යේෂණ හා විශෝධන පුහුණු මධ්‍යස්ථානයේදී පැවැත්වෙනවා.\nඒ බන්ධනාගාර දෙපාර්තමේන්තුව හා සෞඛ්‍ය අමාත්‍යංශයේ  ජාතික ලිංගාශ්‍රිත රෝග මර්දන ඒකකය හා එක්වයි.\nදිවයින පුරා විසිරි ඇති බන්ධනාගාර ආයතන වලින් තෝරාගත් බන්ධනාගාර සැරයන් නිලධාරීන් හා කාන්තා නිලධාරිණියන් 20 දෙනෙකුගෙන් සමන්විත කණ්ඩායමක් වෙනුවෙන් මෙම වැඩමුළුව ක්‍රියාත්මක කර තිබෙනවා.\nරටතුල පවතින කොව්ඩ් වසංගත තත්වය හේතුවෙන් සෞඛ්‍ය අමාත්‍යංශය මගින් නිර්දේශ කර ඇති  නිසි සෞඛ්‍ය ආරක්ෂණ මාර්ගෝපදේශයන් වලට අනුකූලව  මෙය ක්‍රියාත්මක කෙරෙන බවයි බන්ධනාගාර මුලස්ථානය සඳහන් කරන්නේ.\nමේ තුළින් බන්ධනාගාර ගත රැදවියන්ට ලිංගාශ්‍රිත රෝග පිලිබඳ  දැනුවත් කිරීම හා එම රෝග වලින් ආරක්ෂා වීම පිලිබඳව දැනුම හා නිසි ක්‍රමවේදයන් දැනුවත් කිරීම අපේක්ෂා කෙරෙනවා.\nඒ සදහා පුහුණුව ලබන නිලධාරීන් මගින් ආයතනික වශයෙන් පුනරුත්ථාපන අංශය හා එක්ව බන්ධනාගාරගත රැදවියන් දැනුවත් කිරීමේ වැඩසටහන් ක්‍රියාත්මක කිරීමට නියමිතයි.",
       "URL": "https://www.hirunews.lk/296666/ලිංගාශ්‍රිත-රෝගවලින්-රැඳවියන්-ආරක්ෂා-කරගැනීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1364"
}