{
       "Source": "hirunews",
       "Timestamp": "Monday, 13 June 2016 - 13:12",
       "Headline": "දකුණු පළාතේ ප්‍රදේශ කිහිපයක විදුලිය බිඳ වැටීමක්",
       "News Content": "ලක්ෂපාන ජල විදුලි බලාගාරයේ ඇතිවූ හදිසි කාර්මික දෝෂයක් හේතුවෙන් දකුණු  පළාතේ ප්‍රදේශ ගණනාවක අද උදෑසන විදුලි සැපයුම බිඳ වැටුණා.\nවිදුලිබල මණ්ඩලයේ සභාපති අනුර විජේපාල සඳහන් කළේ අධිබලැති විදුලි සම්ප්‍රේෂණ මාර්ගයකට ගසක් කඩාවැටීම හේතුවෙන් මෙම කාර්මික දෝෂය හටගන්නට ඇති බවයි.\nකෙසේ නමුත් මෙම සිද්ධිය සම්බන්ධයෙන් කරුණු සොයාබැලීමක් සිදුකරන බවයි විදුලිබල මණ්ඩලයේ මාධ්‍ය ප්‍රකාශක සුලක්ෂණ ජයවර්ධන සඳහන් කළේ.\nපසුගිය කාලයේ විටින් විට මෙවැනි විදුලි බිඳවැටීම් සිදුවූ අතර, එහි ආසන්නතම සිද්ධිය වාර්තාවූයේ පසුගිය මාර්තු මස 27 වනදායි.\nවිදුලි සම්ප්‍රේෂණ මාර්ගයක ඇතිවූ කාර්මික දෝෂයක් හේතුවෙන් එදින පස්වරුවේ මධ්‍යම, දකුණ, උතුර, උතුරුමැද, නැගෙනහිර සහ ඌව පළාතේ ප්‍රදේශ රැසකට විදුලිය ඇණහිටියා.",
       "URL": "https://www.hirunews.lk/135419/දකුණු-පළාතේ-ප්‍රදේශ-කිහිපයක-විදුලිය-බිඳ-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=5008"
}