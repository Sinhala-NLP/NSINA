{
       "Source": "hirunews",
       "Timestamp": "Sunday, 07 March 2021 - 11:21",
       "Headline": "මුලතිව් ප්‍රදේශයෙන් පුපුරණ ද්‍රව්‍ය තොගයක් සොයාගැනේ",
       "News Content": "මුලතිව් - චලෙයි ප්‍රදේශයේ කැලෑබද කොටසක තිබී උණ්ඩ සහ බෝම්බ තොගයක් සොයාගෙන තිබෙනවා.\nමුලතිව් කඳවුරේ පොලිස් විශේෂ කාර්ය බලකායේ නිලධාරීන්ට ලද තොරතුරකට අනුවයි මෙම අවි ආයුධ සොයාගෙන ඇත්තේ.\nඒ අතර ආර්.පී.ජී. උණ්ඩ හයක්, මෝටාර් උණ්ඩ හතක්, පුද්ගලනාශක පීඩන බෝම්බයක් සහ හඳුනා නොගත් වර්ගයේ බෝම්බ හතරක් තිබී ඇති බව සඳහන්.\nඑල්.ටී.ටී.ඊ. ත්‍රස්තවාදීන් විසින් එම පුපුරණ ද්‍රව්‍ය තොගය සඟවා තබන්නට ඇති බවට සැක කෙරෙන අතර, ඒවා නිශ්ක්‍රිය කර විනාශ කර දැමීමට නියමිතයි.",
       "URL": "https://www.hirunews.lk/264586/මුලතිව්-ප්‍රදේශයෙන්-පුපුරණ-ද්‍රව්‍ය-තොගයක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2105"
}