{
       "Source": "hirunews",
       "Timestamp": "Saturday, 08 September 2018 - 12:55",
       "Headline": "නවකවදයට දඬුවම් ලබන සිසුන්ට, මහපොළ අහිමි වෙයි",
       "News Content": "නවක වදය ලබාදීම සම්බන්ධයෙන් චෝදනා ලැබ දඬුවම් නියමවී ඇති සිසුන්ට මහපොළ ශිෂ්‍යාධාරය අහෝසි කිරීමට තීරණය කර ඇති බව ලලිත් ඇතුලත්මුදලි  මහපොල ශිෂ්‍යත්ව භාර අරමුදල පවසනවා.\nඑහි අධ්‍යක්‍ෂ පරාක්‍රම බණ්ඩාර හිරු ප්‍රවෘත්ති අංශයට අදහස් දක්වමින් මේ බව කියා සිටියා.\nමේ අතර, නවක වදය සම්බන්ධයෙන් ඉදිරියේදී දැඩිව නීතිය ක්‍රියාත්මක කරන බව ජනාධිපති මෛත්‍රීපාල සිරිසේන ප්‍රකාශ කළා.\nහිඟුරක්ගොඩ වෘත්තීය පුහුණු මධ්‍යස්ථානයට මුල්ගල් තැබීමේ උත්සවයට ඊයේ එක්වෙමින් ජනාධිපතිවරයා මේ බව කියා සිටියා.\nඑමෙන්ම ඉදිරියේදී ශිෂ්‍යාධාර හිමි සිසුන්ට එය කඩිනමින් ලබාදීමේ වැඩපිළිවෙලක් ලබන වසරේ ජනවාරි මාසයේ සිට ක්‍රියාත්මක කිරීමට සැලසුම් කර ඇති බවද ලලිත් ඇතුලත්මුදලි මහපොල ශිෂ්‍යත්ව භාර අරමුදලේ අධ්‍යක්‍ෂ පරාක්‍රම බණ්ඩාර සඳහන් කළා.",
       "URL": "https://www.hirunews.lk/199429/නවකවදයට-දඬුවම්-ලබන-සිසුන්ට-මහපොළ-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3758"
}