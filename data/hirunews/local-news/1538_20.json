{
       "Source": "hirunews",
       "Timestamp": "Thursday, 25 November 2021 - 10:21",
       "Headline": "කාන්තා හිංසනයට එරෙහි ව පාර්ලිමේන්තුවේ දී විරෝධතාවක්  (වීඩියෝ)",
       "News Content": "කාන්තාවන්ට එරෙහි හිංසනය නවතනු මැයෙන් සඳහන් පෝස්ටරයක් පැලඳ සමගි ජන බලවේගයේ පාර්ලිමේන්තු මන්ත්‍රීවරුන් අද පාර්ලිමේන්තු සභා ගර්භයට පැමිණ තිබෙනවා.\nඊට අමතර ව මන්ත්‍රීවරුන් අතෙහි තැඹිලි පැහැති පටියක් ද පැලඳ සිටිනවා.\nරෝහිණී විජේරත්න මන්ත්‍රීවරිය තැඹිලි පැහැති සාරියකින් සැරසී පැමිණ සිටීම ද විශේෂත්වයක්.\nකාන්තාවන්ට එරෙහි හිංසනය පිටු දැකීමේ ජාත්‍යන්තර දිනය ද අදට යෙදී තිබෙනවා.\nඑම දිනය සහ පසුගිය සෙනසුරා දා අයවැය කථාවේ දී පාර්ලිමේන්තු මන්ත්‍රී ජානක තිස්සකුට්ටිආරච්චි, රෝහිණී විජේරත්න මන්ත්‍රීවරියට දැක් වූ ප්‍රතිචාරවලට විරෝධය දැක්වීම සඳහායි මෙලෙස පැමිණ ඇත්තේ.",
       "URL": "https://www.hirunews.lk/289111/කාන්තා-හිංසනයට-එරෙහි-ව-පාර්ලිමේන්තුවේ-දී-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1538"
}