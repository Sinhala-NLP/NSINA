{
       "Source": "hirunews",
       "Timestamp": "Saturday, 26 May 2018 - 11:12",
       "Headline": "මාඔය පිටාර ගැලීමෙන් පුත්තලමේ මාර්ග රැසක් ජලයෙන් යටවෙයි (ඡායාරූප)",
       "News Content": "මාඔය පිටාර ගැලීම හේතුවෙන් පුත්තලම දිස්ත්‍රික්කයේ මාර්ග රැසක් ජලයෙන් යට වී තිබෙනවා.\nහිරු පුත්තලම වාර්තාකරුවන් සඳහන් කළේ මාදම්පේ - කුලියාපිටිය මාර්ගය සහ  කොළඹ - පුත්තලම මාර්ගය, මහවැව ප්‍රදේශයෙන් ජලයෙන් යට වී ඇති බවයි.\nඑමෙන්ම පුත්තලම - ආනමඩුව මාර්ගය ද පල්ලම ප්‍රදේශයෙන් ජලයෙන් යට වී ඇති අතර නාන්තණ්ඩිය - තුම්මෝදර මාර්ගය ද ජලයෙන් යට වී තිබෙනවා.\nඅප වාර්තාකරුවන් සඳහන් කළේ දැදුරුඔය පිටාර ගැලීමෙන් හලාවත ප්‍රාදේශීය ලේකම් කොට්ඨාශයේ පවුල් 50 ක් පමණ පීඩාවට පත්ව ඇති බවයි.\nමාදම්පේ ගලහිටියාව ප්‍රදේශය ද ජලයෙන් යටවීම හේතුවෙන් එම ප්‍රදේශයේ පවුල් 40 ක් පමණ පීඩාවට පත්ව සිටින බව සඳහන්.\nතිණිපිටිය වැවේ වාන් ජලය ගලා යන පාලම අබලන්වීම හේතුවෙන් පාලමේ කොටසක් කැඩීයාමේ අවදානමකට ද ලක්ව තිබෙනවා.\nඡායාරූප - පුත්තලම ජූඩ් සමන්ත",
       "URL": "https://www.hirunews.lk/191610/මාඔය-පිටාර-ගැලීමෙන්-පුත්තලමේ-මාර්ග-රැසක්-ජලයෙන්-යටවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3926"
}