{
       "Source": "hirunews",
       "Timestamp": "Tuesday, 07 June 2022 - 14:22",
       "Headline": "එප්පාවල ද්විත්ව ඝාතනයට සම්බන්ධ සැකකරුවන් හඳුනාගැනේ",
       "News Content": "එප්පාවල - ඇදගල මංසන්ධියේ නිවසක සිදුවූ ද්විත්ව ඝාතනයට සම්බන්ධ සැකකරුවන් දෙදෙනෙකු හඳුනාගෙන ඇති අතර, ඔවුන් අත්අඩංගුවට ගැනීම සඳහා පොලිසිය කණ්ඩායම් කිහිපයක් යොදවා තිබෙනවා.\nඊයේ රාත්‍රියේ නිවසේ හිමිකරු සහ ඔහුගේ මිතුරෙකු මත්පැන් පානය කරමින් සිටියදී කිසියම් පිරිසක් එම ස්ථානයට පැමිණ තියුණු ආයුධවලින් පහර දී මෙම ඝාතනය සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙලෙස ඝාතනයට ලක්ව ඇත්තේ අවුරුදු 46 සහ 31 හැවිරිදි පුද්ගලයින් දෙදෙනෙක්. ඝාතනයට ලක්වූවන් දෙදෙනා දැඩි ලෙස මත්පැන් පානයට ඇබ්බැහිවූවන් බව පොලිසිය සඳහන් කළා.",
       "URL": "https://www.hirunews.lk/306470/එප්පාවල-ද්විත්ව-ඝාතනයට-සම්බන්ධ-සැකකරුවන්-හඳුනාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1113"
}