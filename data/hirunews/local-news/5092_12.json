{
       "Source": "hirunews",
       "Timestamp": "Tuesday, 12 April 2016 - 8:13",
       "Headline": "විදුලිසැර වැදී ගිනිගත්හේනේ පුද්ගලයෙකු මිය යයි",
       "News Content": "ගිනිගත්හේන නගරයේ නිවසක විදුලි බල්බයක් සවි කරමින් සිටි පුද්ගලයෙකු ඊයේ රාත්‍රියේ විදුලිසැර වැදීමකින් ජීවිතක්ෂයට පත්වී තිබෙනවා.\nමිය ගොස් ඇත්තේ 34 හැවිරිදි එක් දරු පියෙක්.\nඔහු ව්‍යාපාර කටයුතුවල නිරතව සිටි භූමියට යාබදව පිහිටි විදුලි මීටරයකින් අනවසරයෙන් විදුලිය ලබාගෙන මාළු වෙළදාමේ නිරතව සිටි අයෙකු බවයි වාර්තා වන්නේ.\nසිද්ධිය සම්බන්ධයෙන් අදාළ මාළු ව්‍යාපාරිකයා ද අත්අඩංගුවට ගෙන තිබෙනවා.\nකෙසේ නමුත් මිය ගිය තරුණයාගේ පශ්චාත් මරණ පරීක්ෂණය අද සිදුකිරීමට නියමිත බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/130672/විදුලිසැර-වැදී-ගිනිගත්හේනේ-පුද්ගලයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=5092"
}