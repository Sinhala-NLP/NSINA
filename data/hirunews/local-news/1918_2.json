{
       "Source": "hirunews",
       "Timestamp": "Sunday, 30 May 2021 - 19:52",
       "Headline": "අපවත් වූ බද්දේගම සමිත හිමියන්ගේ ආදාහනය කටයුතු සිදුකෙරේ (වීඩියෝ)",
       "News Content": "කොරෝනා වැළදීමෙන් අපවත් වූ හිටපු පාර්ලිමේන්තු මන්ත්‍රී පූජ්‍ය බද්දේගම සමිත හිමියන්ගේ ආදාහන කටයුතු අද පස්වරුවේ සිදුකෙරුණේ බද්දේගම ආදාහනාගාරයේදියි.\nඅද අලුයම පූජ්‍ය බද්දේගම සමිත හිමියන් මාතර පෞද්ගලික රෝහලක අපවත් වන විට උන්වහන්සේ 68 වන වියේ පසුවුණා. උන්වහන්සේගේ ආදාහන කටයුතුවලට පෙර බද්දේගම නගර ශාලාවේ ආගමික වතාවත් සිදුකෙරුණු අතර එම අවස්ථාවට මැති ඇමතිවරුන් කිහිප දෙනෙකු ද එක්ව සිටියා.\nඋන්වහන්සේගේ අපවත්වීම සම්බන්ධයෙන් කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ශෝකය පළ කළා.",
       "URL": "https://www.hirunews.lk/272900/අපවත්-වූ-බද්දේගම-සමිත-හිමියන්ගේ-ආදාහනය-කටයුතු-සිදුකෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1918"
}