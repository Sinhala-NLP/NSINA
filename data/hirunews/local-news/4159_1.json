{
       "Source": "hirunews",
       "Timestamp": "Sunday, 24 December 2017 - 10:41",
       "Headline": "තවත් වන අලියෙකුට දිවි අහිමි වෙයි (ඡායාරූප)",
       "News Content": "පොළොන්නරුව කොලකනවාඩිය ප්‍රදේශයේදී දුම්රියේ ගැටීමෙන් වන අලියෙකු මියගොස් තිබෙනවා.\nඅප වාර්තාකරු සඳහන් කළේ අද අලුයම 3.45 ට පමණ කොළඹ සිට මඩකලපුව බලා ධාවනය වු දුම්රියේ ගැටීමෙන් බරපතල තුවාල ලබා මෙම අලියා මරණයට පත්ව ඇති බවයි.\nමෙලෙස මියගොස් ඇත්තේ නිරන්තරයෙන් කොලකනවාඩිය ප්‍රදේශයේ සැරිසරමින් සිටි අලියෙක් බව සඳහන්.\nඅඩි 9 ක් පමණ උසකින් යුත් මෙම වන අලියා අවුරුදු 30 ත් 35 ත් පමණ වයසක පසුවන පිරිමි සතෙක් බව වැලිකන්ද වනජීවී කාර්යාල නිලධාරීන් ප්‍රකාශකර තිබෙනවා.\nප්‍රදේශවාසීන් සඳහන් කළේ ප්‍රදේශයට පවතින වැසි තත්ත්වයත් සමග වැඩි වශයෙන් වන අලි දුම්රිය මාර්ග ආසන්නයේ සැරිසරන බවයි.\nමේ හේතුව නිසා වන අලින් දුම්රියේ ගැටීමේ වැඩි අවස්ථාවක් පවතින අතර, ඒ පිළිබඳව අවධානයෙන් කටයුතු කරන ලෙසයි ප්‍රදේශවාසීන් දුම්රිය රියදුරන්ගෙන් ඉල්ලා සිටියේ.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/179176/තවත්-වන-අලියෙකුට-දිවි-අහිමි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4159"
}