{
       "Source": "hirunews",
       "Timestamp": "Saturday, 16 September 2023 - 15:05",
       "Headline": "බළලුන් 40 කට සහ සුනඛයින් 14කට සත්කාර කරනා මිනිසත්කමින් පිරුණු කාන්තාවක් (වීඩියෝ)",
       "News Content": "ඇතුම් පිරිස් තම සුරතලුන් රෝගාතුර වූ විට හෝ යම් යම් හේතු කාරණා මත මහමග දමා යෑම සුලභ දසුනක්.\nඑවන් පසුබිමක බළලුන් හා සුනඛයින් සියගණනකට ආහාරපාන ලබාදී රැක බලා ගන්නා ආදර්ශමත් කාන්තාවක් පිළිබඳ පුවතක් අපට අතුරුගිරිය ප්‍රදේශයෙන් වාර්තා වෙනවා.\nසුනඛයින්ට හා බළලුන්ට අසීමිතව ආදරය කරුණාව දක්වන පල්ලියගුරුගේ දීපිකා ක්‍රිශාන්ති මහත්මිය පදිංචිව සිටින්නේ අතුරුගිරිය ,තල්දියාවල ප්‍රදේශෙයේයි.\nදීපිකා මේ වනවිට වසර 10 ක් පුරා ඇය සිටින ප්‍රදේශයේ විදී සුනඛයින් හා බළලුන්ට ආහාරපාන ලබාදීම සිදු කරනවා.\nමීට අමතරව දීපිකා මහත්මියගේ නිවසට ගිය විට අපට දැක ගැනීමට හැකිවුයේ බළලුන් 40 කට අධික ප්‍රමාණයක් සහ සුනඛයින් 14 කට අදික ප්‍රමාණයක් ඇය විසින් රැක බලා ගන්න බවයි.\nදීපිකා සඳහන් කළේ විවිධ ලෙඩ රෝග සෑදුනු සහ අනතුරුවලට ලක්වූ සතුන් තම නිවසට රැගෙන විත් ප්‍රථිකාර සිදුකරන බවයි.\nපාපැදියකින් ගොස් සතුන්ට ආහාර ලබාදීම සිදු කල දීපිකා මහත්මියට මේ වන විට ඇගේ සොයුරියක විසින් යතුරුපැදියක්ද ලබාදී ඇත්තේ සිය කටයුතු පහසු කර ගැනීම උදෙසායි.",
       "URL": "https://www.hirunews.lk/348465/බළලුන්-40-කට-සහ-සුනඛයින්-14කට-සත්කාර-කරනා-මිනිසත්කමින්-පිරුණු-කාන්තාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=26"
}