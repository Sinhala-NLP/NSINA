{
       "Source": "hirunews",
       "Timestamp": "Friday, 15 July 2022 - 9:17",
       "Headline": "විදුලි ගාස්තු සංශෝධනය ගැන කොමිසමට මහජන අදහස් හා යෝජනා 100 ක්",
       "News Content": "යෝජිත විදුලි ගාස්තු සංශෝධනය සම්බන්ධයෙන් මහජන උපයෝගීතා කොමිෂන් සභාව වෙත මහජන අදහස් සහ යෝජනා 100කට වැඩි ප්‍රමාණයක් මේ වනවිට (15) ලැබී තිබෙනවා.\nඑම කොමිෂන් සභාව සඳහන් කළේ ලිඛිතව අදාළ අදහස් සහ යෝජනා ඉදිරිපත් කර ඇති බවයි.\nමෙම ගාස්තු සංශෝධනය වන ආකාරය පිළිබඳ මහජන උපයෝගීතා කොමිෂන් සභාවේ නිර්දේශ එම කොමිසමේ නිල වෙබ් අඩවියේ මේ වනවිට පළ කර තිබෙනවා.\nඑම නිර්දේශ ක්‍රියාත්මක කිරීමට පෙර ඒ පිළිබඳව මහජන අදහස් හා යෝජනා ලබා ගන්නා අතර ලබන 18 වනදා දක්වා ඒ සඳහා අදහස් හා යෝජනා ඉදිරිපත් කළ හැකියි.\nඉන් අනතුරුවයි, විදුලි ගාස්තු සංශෝධනය පිළිබඳ අවසන් තීරණය මහජන උපයෝගීතා කොමිෂන් සභාව මගින් ප්‍රකාශයට පත් කරනු ලබන්නේ.",
       "URL": "https://www.hirunews.lk/310024/විදුලි-ගාස්තු-සංශෝධනය-ගැන-කොමිසමට-මහජන-අදහස්-හා-යෝජනා-100-ක්",
       "Category": "Local News",
       "Parent URL": "https://www.hirunews.lk/local-news.php?pageID=1020"
}