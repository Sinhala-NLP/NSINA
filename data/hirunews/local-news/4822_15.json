{
       "Source": "hirunews",
       "Timestamp": "Wednesday, 26 October 2016 - 6:53",
       "Headline": "Update:-පීඩන අවපාතය සුළි කුණාටුවක් වෙයි - අදත් තද වැසි",
       "News Content": "මධ්‍යම බෙංගලා බොක්ක ප්‍රදේශයේ පැවති ගැඹුරු පීඩන අවපාතය සුළි කුණාටුවක් දක්වා වර්ධනය වී දිවයිනට ඊසාන දෙසින් කිලෝමීටර් 1300 ක් දුරින් පවතින බව කාලගුණ විද්‍යා දෙපාර්තමේන්තුව පවසනවා.\nමෙමගින් දිවයිනට ඍජු බලපෑමක් නොමැති නමුත්, අද දිනයේත් දිවයිනේ බොහෝ ප්‍රදේශවලට සවස් කාලයේ වැසි හෝ ගිගුරුම් සහිත වැසි ඇතිවිය හැකි බවයි කාර්යයේ නියුතු කාලගුණ විද්‍යාඥ උදේනි වීරසිංහ සදහන් කළේ.\nUpdate-Wednesday, October 26, 2016  8.50am\n-----------------------------------------------------------------\nදිවයිනේ බොහෝ ප්‍රදේශවල සවස 2.00 න් පමණ පසු  වැසි හෝ ගිගුරුම් සහිත වැසි  ඇති ‍වන බව කාලගුණ දෙපාර්තමේන්තුව සඳහන් කරයි.\nබස්නාහිර, සබරගමුව, වයඹ සහ දකුණු පළාත්වල උදැසන කාලයේ දීද වැසි ඇති විය හැකිය.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැක.\nඅකුණු මඟින් සිදුවන අනතුරු අවම කර ගැනීමට අවශ්‍ය  පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ.",
       "URL": "https://www.hirunews.lk/146071/update-පීඩන-අවපාතය-සුළි-කුණාටුවක්-වෙයි-අදත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4822"
}