{
       "Source": "hirunews",
       "Timestamp": "Sunday, 15 January 2017 - 12:06",
       "Headline": "නල්ලතන්නිය අවට හෝටල්වල හදිසි වැටලීමක්",
       "News Content": "නල්ලතන්නිය සහ ඒ අවට පිහිටි සංචාරක හෝටල් සහ තාවකාලික සියලු වෙළඳසැල් මහජන සෞඛ්‍ය පරීක්ෂකවරුන්ගේ හදිසි පරීක්ෂාවකට ලක්ව තිබෙනවා.\nනල්ලතන්නියේ සිට ගගුලතැන්න දක්වාත් නල්ලතන්නියේ සිට මස්කෙළිය දක්වාත් පිහිටි හෝටල් මෙලෙස පරීක්ෂාවට ලක්වු බවයි අප වාර්තාකරු සඳහන් කලේ.\nවැටලීමේදී අපිරිසිදු ආකාරයෙන් පවත්වාගෙන ගිය ආපන ශාලා රැසක අඩුපාඩු සපුරා ගැනීමට දින 14 ක කාලයක් ලබාදී තිබෙනවා.\nඑමෙන්ම තාවකාලිකව ඉදිකර ඇති වෙළඳසැල්වල පාරිභෝගික ආඥාපනතේ රෙගුලාසි උල්ලංඝණය කරමින් අලෙවි කිරීමට සුදානම් කර තිබු රස කැවිලි රැසක් ද මහජන සෞඛ්‍ය පරීක්ෂකවරුන් විසින් විනාශ කල බවයි අප වාර්තාකරු සඳහන් කලේ.\nමෙවැනි හදිසි වැටලීම් ශ්‍රී පාද වන්දනා වාරය අවසන් වන තෙක් සිදුකරන බව මහජන සෞඛ්‍ය පරීක්ෂකවරුන් ප්‍රකාශකර තිබෙනවා.",
       "URL": "https://www.hirunews.lk/152087/නල්ලතන්නිය-අවට-හෝටල්වල-හදිසි-වැටලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4708"
}