{
       "Source": "hirunews",
       "Timestamp": "Wednesday, 26 July 2017 - 15:04",
       "Headline": "කොළඹ - නුවර ප්‍රධාන මාර්ගයේ රථවාහන තදබදයක්",
       "News Content": "ඛනිජතෙල් සේවක වර්ජනය හේතුවෙන් ඉන්ධන පිරවුම්හල් අසළ දිගු පෝලිම් පැවතීම නිසා ඇතැම් මාර්ගවල රථවාහන තදබදයක් හටගෙන තිබෙනවා.\nකොළඹ - නුවර මාර්ගයේ ඉන්ධන පිරවුම්හල් කිහිපයක දිගු පෝලිම් දක්නට ලැබෙන බවයි අප වාර්තාකරුවන් සඳහන් කළේ.\nමේ නිසා කැළණිය ප්‍රදේශයේ රථවාහන තදබදයක් හටගෙන ඇති බවටයි වාර්තාවන්නේ.\nමේ අතර ඛනිජතෙල් සේවකයින් කොළොන්නාව තෙල් තොග ගබඩා පර්යන්තය අසළ දුම්රිය මාර්ගය හරස් කර විරෝධතාවයේ නිරතවීම නිසා කොළොන්නාව - දෙමටගොඩ මාර්ගයේ රථවාහන තදබදයක්ද හටගෙන ඇති බව එහි සිටින හිරු වාර්තාකරු කියා සිටියා.",
       "URL": "https://www.hirunews.lk/166830/කොළඹ-නුවර-ප්‍රධාන-මාර්ගයේ-රථවාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4402"
}