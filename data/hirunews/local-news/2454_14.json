{
       "Source": "hirunews",
       "Timestamp": "Tuesday, 15 September 2020 - 8:10",
       "Headline": "ජාත්‍යන්තර ප්‍රජාතන්ත්‍රවාදී දිනය අදයි",
       "News Content": "ඉදිරියටත් නිදහස් හා සාධාරණ මැතිවරණ නියමිත කාලය තුළ පවත්වමින් ප්‍රජාතන්ත්‍රවාදී හරයන් රැකීමට කැප වන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nජාත්‍යන්තර ප්‍රාජතන්ත්‍රවාදී දිනය වෙනුවෙන් පණිවුඩයක් නිකුත් කරමින් අග්‍රාමාත්‍ය සඳහන් කළේ ඒ පිළිබඳව ජනතාව තුළ විශ්වාසයක් පවතින බවයි. නියෝජිත ප්‍රජාතන්ත්‍රවාදය වෙනුවෙන් නිරන්තරයෙන් කැපවීමට හැකිවීම ආඩම්බරයට කරුණක් ලෙසයි අග්‍රාමාත්‍යවරයා කියා සිටියේ.\nජනතාවගේ ජීවත් වීමේ අයිතිවාසිකම වෙනුවෙන් ප්‍රජාතන්ත්‍රවාදය රැක ගැනීමට ජිනීවා මානව හිමිකම් කවුන්සිලයට ගිය තමන්, ත්‍රස්තවාදය නිමා කරමින් රටට සාමය උදා කොට ප්‍රාර්ථනා කළේ ද ප්‍රජාතන්ත්‍රවාදය තහවුරු කිරිම බව ප්‍රකාශ කළා.\nමැතිවරණ නොපවත්වන ආණ්ඩුවලට එරෙහිව පෙළ ගැසෙමින් රටේ ජනතාව සමඟ ප්‍රජාතන්ත්‍රවාදයේ ජයග්‍රහණය උදෙසා කටයුතු කළ බවත් අග්‍රාමාත්‍ය මහින්ද රාජපක්ෂ නිකුත් කළ පණිවුඩයේ දැක්වෙනවා.",
       "URL": "https://www.hirunews.lk/250238/ජාත්‍යන්තර-ප්‍රජාතන්ත්‍රවාදී-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2454"
}