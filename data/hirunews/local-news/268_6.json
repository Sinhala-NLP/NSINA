{
       "Source": "hirunews",
       "Timestamp": "Thursday, 15 June 2023 - 6:50",
       "Headline": "පොහොට්ටුව සහ ජනපති අතර ගැටුමක් නැහැ",
       "News Content": "ආණ්ඩු පක්ෂයේ ශ්‍රී ලංකා පොදුජන පෙරමුණ (SLPP) සහ ජනාධිපතිවරයා අතර ගැටුමක් නොමැති බව ආණ්ඩු පක්ෂයේ ප්‍රධාන සංවිධායක නාගරික සංවර්ධන හා නිවාස අමාත්‍ය ප්‍රසන්න රණතුංග මහතා පවසනවා.\nජනාධිපතිවරයා සහ පොදුජන පෙරමුණ අතර ගැටුමක් පවතින බවට ඇතැමුන් කීමට උත්සාහ කරන බව ද අමාත්‍යවරයා පැවසුවා.\nමේ සම්බන්ධව වැඩිදුරටත් අදහස් පළ කළ ප්‍රසන්න රණතුංග මහතා පැවසුවේ රනිල් වික්‍රමසිංහ මහතා ජනාධිපති ධුරයට පත්කිරීමට ශ්‍රී ලංකා පොදුජන පෙරමුණ සහාය දුන්නේ පක්ෂයේ අභිමතය පරිදි නොව ඔහුගේ අත්දැකීම් සහ අභියෝගවලට මුහුණ දීමේ හැකියාව හොඳින් විමසා බලා බවයි.\nජනාධිපති රනිල් වික්‍රමසිංහ මහතා රටේ ආර්ථිකය ශක්තිමත් කිරීමට ගත හැකි සෑම ක්‍රියාමාර්ගයක්ම ගෙන ඇති බවත් රණතුංග මහතා පැවසුවා.\nඑමෙන්ම ජනාධිපතිවරයා ප්‍රමුඛ රජය දැනට ක්‍රියාත්මක කරන වැඩපිළිවෙළ අනුව මේ රටේ ආර්ථිකය යථා තත්ත්වයට පත් වනු ඇතැයි ජනතාව තුළ දැඩි විශ්වාසයක් පවතින බව ද අමාත්‍ය රණතුංග මහතා සඳහන් කළා.",
       "URL": "https://www.hirunews.lk/337967/පොහොට්ටුව-සහ-ජනපති-අතර-ගැටුමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=268"
}