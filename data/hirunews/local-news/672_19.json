{
       "Source": "hirunews",
       "Timestamp": "Monday, 12 December 2022 - 10:24",
       "Headline": "දසුන්ට ඩොලර් 3,000ක දඩයක්",
       "News Content": "ලංකා ප්‍රිමියර් ලීග් තරගාවලියේ කලම්බු ස්ටාර්ස් කණ්ඩායම සමඟ පැවති තරගයේ දී විනිසුරු තීරණයට විරෝධය පෑම හේතුවෙන් දඹුල්ල අවුරා කණ්ඩායමේ නායක දසුන් ශානකට ඩොලර් 3,000ක දඩයක් නියම කර තිබෙනවා.\nමේ අතර මෙම තරගාවලියේ දඹුල්ල අවුරා කණ්ඩායමට එරෙහිව පැවති තවත් තරගයකින් ලකුණු 51ක පහසු ජයක් ලැබීමට ජැෆ්නා කිංග්ස් කණ්ඩායම ඊයේ සමත්වුණා.\nතරගයේ කාසියේ වාසිය දිනූ දඹුල්ල කණ්ඩායම පළමුව පන්දුවට පහරදීමේ අවස්ථාව ජැෆ්නා කණ්ඩායමට ලබාදුන්නා.\nඒ අනුව පළමුව පන්දුවට පහරදුන් ජැෆ්නා කණ්ඩායම නියමිත පන්දු වාර විස්ස අවසානයේ දී කඩුලු හතරක් දැවී ලකුණු 240ක් රැස් කළා.\nපිළිතුරු ඉනිම ක්‍රීඩා කළ දඹුල්ල කණ්ඩායමට නියමිත පන්දු වාර විස්ස තුළ කඩුලු අටක් දැවී රැස් කරගත හැකිවූයේ ලකුණු 189ක් පමණයි.",
       "URL": "https://www.hirunews.lk/322481/දසුන්ට-ඩොලර්-3000ක-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=672"
}