{
       "Source": "hirunews",
       "Timestamp": "Thursday, 28 July 2016 - 15:47",
       "Headline": "පාද යාත්‍රාවේ පැමිණි පිරිසක් ගිලන් රථයකට පහරදෙයි",
       "News Content": "ඒකාබද්ධ විපක්ෂය විසින් සංවිධාන කර ඇති පාද යාත්‍රාව ගැටඹේ සිට මේවන විට කොළඹ දක්වා පැමිණෙමින් සිටිනවා.\nඑහිදී පාද යාත්‍රාවට එක්ව සිටි පිරිසක් මාර්ගයේ ගමන් කල ගිලන් රථයකට ද පහරදීමට උත්සාහ කර ඇති බවයි අප වාර්තාකරු සඳහන් කලේ.\nකෙසේවෙතත් පසුව පොලිසිය පැමිණ සිද්ධිය සමතයකට පත්කර තිබෙනවා.\nමේ අතර පොලිසිය සඳහන් කලේ මෙම පහරදීමෙන් මහනුවර පෞද්ගලික රෝහලකට අයත් ගිලන් රථයකට අලාභ හානි සිදුව ඇති බවයි.\nපාද යාත්‍රාවට සහභාගී වු කණ්ඩායමක් ප්‍රධාන මාර්ගය අවහිර කරමින් ගැටඹේ විහාරස්ථානය අසල රැස්ව සිටි අවස්ථාවේ මෙම පහරදීම සිදුව ඇතැයි සඳහන්.\nපොලිසිය සඳහන් කලේ පේරාදෙණිය රෝහලට රෝගියකු රැගෙන යාමට ගමන් ගත් ගිලන් රථය රම පිරිස අතරින් ධාවනය කිරීමේදී කලහකාරී පිරිස විසින් ඊට පහරදී ඇති බවයි.\nමෙම සිද්ධිය සම්බන්ධයෙන් පේරාදෙණිය පොලිස් ස්ථානාධිපතිවරයා යටතේ ආරම්භ කර ඇති අතර මහනුවර මහේස්ත්‍රාත් අධිකරණයට කරුණු ඉදිරිපත් කර ඉදිරි විමර්ශණ සිදුකරන බවයි පොලිසිය සඳහන් කලේ.",
       "URL": "https://www.hirunews.lk/139235/පාද-යාත්‍රාවේ-පැමිණි-පිරිසක්-ගිලන්-රථයකට-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=4945"
}