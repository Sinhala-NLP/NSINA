{
       "Source": "hirunews",
       "Timestamp": "Friday, 02 July 2021 - 13:53",
       "Headline": "ඩී ඒ රාජපක්ෂ කෞකුකාගාරයේ ඉදිකිරීමේදී රුපියල් මිලියන 33ක මුදලක් සාපරාධී සාවද්‍ය පරිහරණය කිරීමේ නඩුවේ විත්තිකරුවන් නිදහස්",
       "News Content": "ඩී.ඒ රාජපක්ෂ කෞතුකාගාරය ඉදිකිරීමේදී ඉඩම් සංවර්ධනය කිරීමේ සංස්ථාවට අයත් රුපියල් මිලියන 33ක මුදලක් සාපරාධී සාවද්‍ය පරිහරණය කල බව කියන චෝදනාවට එම සංස්ථාවේ හිටපු සභාපති ඇතුලු අධ්‍යක්ෂක මණ්ඩලයේ හිටපු සාමාජිකයන් 6 දෙනෙකු නිදහස් කිරීමට කොළඹ ත්‍රිපුද්ගල විශේෂ මහාධිකරණය නියෝග කළා.\nඒ ඊට අදාළ නඩුව චම්පා ජානකී රාජරත්න, දමිත් තොටවත්ත සහ නාමල් බලල්ලේ යන ත්‍රිපුද්ගල මහාධිකරණ විනිසුරු මඩුල්ල ඉදිරියේ අද කැඳවූ අවස්ථාවේදීයී.\nඉඩම් සංවර්ධනය කිරීමේ සංස්ථාව වෙනුවෙන් පෙනීසිටි නියෝජ්‍ය සොලිසිටර් ජෙනරාල්වරයා අධිකරණය හමුවේ සඳහන් කළේ මෙමගින් තම සංස්ථාවට මූල්‍යමය අලාභයක් සිදුවී නොමැති බැවින් මෙම නඩුව පවත්වාගෙන යාම අභියෝගයක් බවයි.\nඒ අනුව ඉදිරිපත් වූ කරුණු සළකා බැලූ ත්‍රිපුද්ගල මහාධිකරණ විනිසුරු මඩුල්ල නියෝග කළේ විත්තිකරුවන්ගේ විදේශ ගමන් බලපත්‍ර තහනම ඉවත් කර ඔවුන් නිදහස් කිරීමටයි.",
       "URL": "https://www.hirunews.lk/275867/ඩී-ඒ-රාජපක්ෂ-කෞකුකාගාරයේ-ඉදිකිරීමේදී-රුපියල්-මිලියන-33ක-මුදලක්-සාපරාධී-සාවද්‍ය-පරිහරණය-කිරීමේ-නඩුවේ-විත්තිකරුවන්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=1846"
}