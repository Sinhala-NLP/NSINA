{
       "Source": "hirunews",
       "Timestamp": "Saturday, 21 January 2023 - 15:33",
       "Headline": "නිල සංචාරයක් සඳහා විදේශ ඇමති අනිද්දා සෞදියට",
       "News Content": "විදේශ කටයුතු අමාත්‍ය ජනාධිපති නීතිඥ අලි සබ්රි අනිද්දා (23) නිල සංචාරයක් සඳහා සෞදි අරාබිය බලා පිටත්ව යාමට නියමිතයි.\nඒ සෞදි අරාබියේ විදේශ කටයුතු අමාත්‍ය ෆයිසාල් බින් ෆර්හාන් අල් සවුද් කුමරුගේ ආරාධනයකට අනුවයි.\nවිදේශ අමාත්‍යවරයා 23 වැනිදා සිට 27 වැනිදා දක්වා සෞදියේ රැදී සිටීමට නියමිත අතර සංචාරය අතරතුර එරට විදේශ අමාත්‍යවරයා සමග ද්වීපාර්ශවික සබඳතා ශක්තිමත් කර ගැනීම සම්බන්ධයෙන් සාකච්ඡා පවත්වනු ඇති.\nඑමෙන්ම ඉස්ලාමීය සහයෝගිතා සංවිධානය සහ ඉස්ලාමීය සංවර්ධන බැංකුවේ නිලධාරින් සමග ද ජනාධිපති නීතිඥ අලි සබ්රි සාකච්ඡා පැවැත්වීමට නියමිත බවයි විදේශ කටයුතු අමාත්‍යාංශය නිවේදනය කළේ.",
       "URL": "https://www.hirunews.lk/325580/නිල-සංචාරයක්-සඳහා-විදේශ-ඇමති-අනිද්දා-සෞදියට",
       "Category": "Local News",
       "Parent URL": "https://www.hirunews.lk/local-news.php?pageID=587"
}