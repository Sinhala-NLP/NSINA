{
       "Source": "hirunews",
       "Timestamp": "Thursday, 07 September 2023 - 20:34",
       "Headline": "දිවයිනේ දිස්ත්‍රික්ක පහකට නායයෑමේ රතු නිවේදන",
       "News Content": "ජාතික ගොඩනැගිලි පර්යේෂණ සංවිධානය විසින් දිවයිනේ දිස්ත්‍රික්ක පහකට නායයෑමේ අනතුරු ඇඟවීම් නිකුත් කර තිබෙනවා.\nරත්නපුර, ගාල්ල, කළුතර, මහනුවර යන දිස්ත්‍රික්කයන්හි ප්‍රදේශ නායයෑමේ අනතුරුදායක ප්‍රදේශ ලෙස නම් කර ඇති බවයි සඳහන් වන්නේ.\nඅදාළ නිවේදනයට අනුව ඇතැම් දිස්ත්‍රික්කවල නායයෑමේ අනතුරු ඇඟවීම් ඇති ප්‍රදේශ කහ සහ අම්බර් වර්ණයෙන් සංකේතවත් කර ඇති බවයි වාර්තා වන්නේ.\nකෙසේ වෙතත් අදාළ නායයෑම් අනතුරු ඇඟවීම් සහිත නිවේදනය අද (07) පස්වරු 4 සිට හෙට (08) පස්වරු 4 දක්වා ක්‍රියාත්මක වීමට නියමිතයි.",
       "URL": "https://www.hirunews.lk/347507/දිවයිනේ-දිස්ත්‍රික්ක-පහකට-නායයෑමේ-රතු-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=45"
}