{
       "Source": "hirunews",
       "Timestamp": "Sunday, 21 February 2021 - 13:05",
       "Headline": "උදාර කෞෂල්‍ය විශේෂ රිය පෙරහරකින් උපන් ගම වෙත (වීඩියෝ)",
       "News Content": "සංගීතයේ සිහසුන තනමින් මිලියන ගණනක ජනතා සිහිනය මල් ඵල ගැන්වූ හිරු ස්ටාර් සීසන් ටූ අවසන් මහා තරඟයේ කිරුළ හිමිකර ගත් උදාර කෞෂල්‍ය අද විශේෂ රිය පෙරහරකින් අහුංගල්ල සිය උපන් බිම වෙත ළගා වුණා.\nඒ ජනතා ආශිර්වාදය මැදයි.\nරිය පෙරහර අම්බලංගොඩ නගරයෙන් අවසන් වීමට නියමිතව තිබෙනවා.\nශ්‍රී ලාංකීය රූපවාහිනී ප්‍රේක්ෂක ජනතාවට නවමු අත්දැකීම් ලබාදෙන හිරු ටී.වී. මෙරට රියැලිටි වංශ කතාව තුළ ප්‍රේක්ෂක ජනතාව කිසි දිනෙක නොවිදි අත්දැකීමක් එක් කරමින් හිරු ස්ටාර් තරගාවලිය ආරම්භ කරනු ලැබුවා.\nජංගම දුරකථන යෙදවුමක් හරහා සජීවීව මනාපය පළ කරමින් තරඟකරුවන් ඉදිරි වටවලට තෝරා ගැනීම හිරු ස්ටාර් තරගාවලියේදී ප්‍රේක්ෂකයන්ට අවස්ථාව හිමි වූයේ මෙරට රියැලිටි ඉතිහාසයේ ප්‍රථම වරටයි.\nඑමෙන්ම ජනතා මනාපයේ විනිවිදභාවය තහවුරු කරමින් මනාපය පළ කරන්නන්ගේ රුව ද දැවැන්ත ඩිජිටල් තිරය මත දිස්වූයේ ලොව නවීනතම ක්‍රියාවලියක අත්දැකීම ශ්‍රී ලාංකීය ප්‍රේක්ෂකයන් වෙත සමීප කරමින්.\nඒ අනුව ශ්‍රී ලාංකීය රියලිටි ඉතිහාසයේ ජයග්‍රාහකයින්ට පිරිනැමෙන වටිනාම තිළිණ වෙනුවෙන් ඊයේ හිරු ලයිෆ් ස්ටූඩියෝ පරිශ්‍රයේදී හිරු ස්ටාර් ටූ කිරුළ වෙනුවෙන් තරඟ වැදුණේ හොරණ - විශ්ව ප්‍රභාත්, අහුංගල්ලේ - උදාර කෞශ්‍යල්‍ය, හොරණ - අමන්දා පෙරේරා සහ බොරැල්ලේ - දිල්ශාන් මධුරංගයි.\nඑහිදී සුවහසක් ප්‍රෙක්ෂකයන්ගේ ආශීර්වාද මැද හිරු ස්ටාර් කිරුළ උදාර කෞෂල්‍යට හිමිවුණා.\nහිරු ස්ටාර් කිරුළ හිමි කර ගත් උදාර කෞෂල්‍යට රුපියල් ලක්ෂ 35 ක් වටිනා නවීනතම ජීප් රථයක්, මුදලින් රුපියල් මිලියන දෙකක් සහ රුපියල් මිලියන 5ක් වටිනා දෘශ්‍ය ගීත 12ක් ඇතුළත් සංගීතමය ඇල්බමයක් හිමි වුණා.\nඋදාර කෞෂල්‍ය සිය උපන් ගම වූ අහුන්ගල්ල වෙත කැඳවාගෙන යන විශේෂ රිය පෙරහර අද පෙරවරුවේ ඇරඹුනේ බෙන්තොට පාලම අසලින්.",
       "URL": "https://www.hirunews.lk/263230/උදාර-කෞෂල්‍ය-විශේෂ-රිය-පෙරහරකින්-උපන්-ගම-වෙත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2133"
}