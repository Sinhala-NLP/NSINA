{
       "Source": "hirunews",
       "Timestamp": "Wednesday, 31 March 2021 - 16:34",
       "Headline": "සෑම අවස්ථාවකදීම සහයට පැමිණි පාකිස්ථානය සමඟ ඉදිරියටත් සහයෝගිතාව වර්ධනය කර ගැනීමට සූදානම් (වීඩියෝ)",
       "News Content": "මෙරට ත්‍රස්තවාදය පරාජය කිරීමේ සිට සෑම ආපදා අවස්ථාවකදීම සහයට පැමිණි පාකිස්ථානය සමඟ ඉදිරියටත් සහයෝගිතාව වර්ධනය කර\nගැනීමට සූදානම් බව යුද හමුදාපති ජෙනරාල් ශවේන්ද්‍ර සිල්වා මහතා පවසනවා.\nඔහු මේ බව සඳහන් කළේ පාකිස්ථාන යුද හමුදාව සහ ශ්‍රී ලංකා යුද හමුදාව එක්ව දින 14ක් පුරා පැවැත්වූ ඒකාබද්ධ යුද අභ්‍යාසයේ සමාප්ති උත්සවයට එක්වෙමින්.\nශ්‍රී ලංකාව සහ පාකිස්ථානය අතර සහයෝගිතාව වර්ධනය කර ගැනීම මෙන්ම දෙරටේ යුදමය දැනුම හුවමාරු කර ගැනීමේ අරමුණින් මෙම ඒකාබද්ධ යුද අභ්‍යාසය ක්‍රියාත්මක කෙරුණා.\nදින 14ක් පුරා අනුරාධපුර - සාලියපුර යුද හමුදා ගජබා රෙජිමේන්තුවේදී පැවැති යුද අභ්‍යාසයේ සමාප්ති උත්සවය පැවැත්වුණේ ඊයේ පස්වරුවේයි.\nඒ යුද හමුදාපති ජෙනරාල් ශවේන්ද්‍ර සිල්වා සහ පාකිස්ථාන මහකොමසාරිස් විශ්‍රාමික මේජර් ජෙනරාල් මොහොමඩ් සාද් කත්තක් යන මහත්වරුන්ගේ ප්‍රධානත්වයෙන්.",
       "URL": "https://www.hirunews.lk/267123/සෑම-අවස්ථාවකදීම-සහයට-පැමිණි-පාකිස්ථානය-සමඟ-ඉදිරියටත්-සහයෝගිතාව-වර්ධනය-කර-ගැනීමට-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2050"
}