{
       "Source": "hirunews",
       "Timestamp": "Thursday, 18 February 2016 - 13:57",
       "Headline": "ආහාර විෂ වී ළමුන් 25 ක් රෝහලේ (ඡායාරූප)",
       "News Content": "ආහාර විෂ වීමක් හේතුවෙන් පාසැල් ළමුන් 25 දෙනෙකු බගවන්තලාව රෝහලට ඇතුලත් කර තිබෙනවා.\nබගවන්තලාව ප්‍රදේශයේ පාසැලක ප්‍රාථමික අංශයේ ඉගෙනුම ලබන සිසු සිසුවියන් 25 දෙනෙකු අද පෙරවරුවේ ආහාර විෂ වීමෙන් අසාත්මිකතාවන්ට ලක්ව ඇති බවයි අප වාර්තාකරු සඳහන් කලේ.\nඅද පෙරවරුවේ ආහාරයට ලබාදුන් කිරිබත් සහ හොදි වර්ගයක් ආහාරයට ගැනීමෙන් පසු ළමුන්ට ඇතිවු පාචනය / වමනය සහ ක්ලාන්තය යන රෝග ලක්ෂණ මත රෝහල් ගතකර තිබෙනවා.\n4 සහ 5 වසරවල අධ්‍යාපනය ලබන සිසුන් 12 ක් සහ සිසුවියන් 13 දෙනෙකු රෝගීවු පිරිස අතර වන බව සඳහන්.\nසිද්ධිය පිළිබඳ මහජන සෞඛ්‍ය පරීක්ෂකවරුන් සහ බගවන්තලාව පොලිසිය විමර්ශණ මෙහෙයවනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/126573/ආහාර-විෂ-වී-ළමුන්-25-ක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5163"
}