{
       "Source": "hirunews",
       "Timestamp": "Monday, 27 February 2023 - 12:54",
       "Headline": "ප්‍රංශයේ පොලිස් දෙපාර්තමේන්තුවේ ඉහළ පුටුවකට ලාංකිකයෙක් පත්වෙයි",
       "News Content": "ප්‍රංශයේ පොලිස් දෙපාර්තමේන්තුවේ ඉහළ තනතුරකට ලාංකිකයෙකු පත් කර තිබෙනවා.\nමෙම පත් කිරීම ප්‍රංශ ආරක්ෂක අමාත්‍යාංශයෙන් සිදු කර ඇති බවයි වාර්තා වන්නේ.\nමෙලෙස පත් කර ඇත්තේ යාපනයේ පදිංචි උත්තියසෝතී කලන් නමැති තරුණයෙක්.\nඔහු ප්‍රංශයේ පොලිස් ඩිප්ලෝමා සහතික පත්‍ර විභාගයට පෙනී සිට ඊට මුහුණදුන් අයදුම්කරුවන් 176 දෙනාගෙන් තෝරා ගන්නා 30 දෙනා අතරට තේරී පත් ව තිබෙනවා.\nපොලිස් විභාගය සමත්වීමෙන් පසුව ඔහුට ප්‍රංශයේ අභ්‍යන්තර කටයුතු පිළිබඳ අමාත්‍යවරයා විසින් පොලිස් දෙපාර්තමේන්තුවේ ඉහළ තනතුරක් පිරිනමනු ලැබූ බවයි අප ප්‍රාදේශීය වාර්තාකරු පැවසුවේ.\nකලන්ගේ මව හා පිය යාපනය අතහැර ගොස් කලක සිට ප්‍රංශයේ ම පදිංචි වූවන්.",
       "URL": "https://www.hirunews.lk/328473/ප්‍රංශයේ-පොලිස්-දෙපාර්තමේන්තුවේ-ඉහළ-පුටුවකට-ලාංකිකයෙක්-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=509"
}