{
       "Source": "hirunews",
       "Timestamp": "Sunday, 13 August 2017 - 14:50",
       "Headline": "පළාත් රැසකට පස්වරුවේ තද වැසි",
       "News Content": "නැගෙනහිර, ඌව, උතුර සහ උතුරුමැද පළාත්වල සවස් කාලයේ ගිගුරුම් සහිත වැසි ඇතිවීමේ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් දිවයිනේ බොහෝ ප්‍රදේශවල පස්වරු කාලයේදී ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව සදහන් කළේ.\nනැගෙනහිර, උතුර සහ ඌව පළාත්වල ඇතැම් ස්ථානවල මිලිමීටර් 75 ඉක්මවූ තද වැසි බලාපොරොත්තු විය හැකි අතර, බස්නාහිර සිට නිරිත දක්වා හමන සුළගේ වේගය පැයට කිලෝමීටර් 30 ත් 40 ත් අතර අගයක පවතිනු ඇති.\nඑමෙන්ම, හම්බන්තොට සිට පොතුවිල් දක්වා වන මුහුදු ප්‍රදේශවල සුළගේ වේගය විටෙක පැයට කිලෝමීටර් 50 දක්වා ඉහළ යා හැකි බව ද කාලගුණ විද්‍යා දෙපාර්තමේන්තුව සදහන් කළා.",
       "URL": "https://www.hirunews.lk/168329/පළාත්-රැසකට-පස්වරුවේ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4373"
}