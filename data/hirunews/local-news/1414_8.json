{
       "Source": "hirunews",
       "Timestamp": "Wednesday, 19 January 2022 - 17:07",
       "Headline": "ඔස්ට්‍රේලියාවට පැමිණෙන පිරිසකට සහනයක්",
       "News Content": "ඔස්ට්‍රේලියාවට පැමිණෙන නිවාඩු මත සේවය කරන කම්කරුවන්ගේ සහ සිසුන්ගේ වීසා ගාස්තු කපා හැරීමට එරට බලධාරීන් තීරණය කර තිබෙනවා.\nපවතින කොවිඩ් වසංගතය පාලනය කිරීම අගමැතිවරයාගේ ප්‍රමුඛ අපේක්ෂාව බැවින් ජාත්‍යන්තර කම්කරුවන් සහ සිසුන් ආකර්ෂණය කර ගැනීම සඳහා මෙලෙස වීසා ගාස්තු කපාහැරීමට තීරණය කර ඇති බවයි විදෙස් මාධ්‍ය පෙන්වා දෙන්නේ.\nඔමික්‍රොන් වෛරසයේ වර්ධනය හමුවේ රජය එම වසංගතය පාලනය කිරීම අඛණ්ඩව සිදු කරන බැවින් ජාත්‍යන්තර කම්කරුවන් ආකර්ෂණය කර ගැනීම සඳහා අගමැතිවරයා විසින් මෙම මූල්‍ය දිරිගැන්වීම් ප්‍රකාශයට පත් කර ඇතැයි සඳහන්.\nකම්කරුවන් සහ සිසුන් 175,000ක් වෙනුවෙන් ඩොලර් මිලියන 55ක් වටිනා මෙම සහන පැකේජය හඳුන්වාදීමත් සමග අගමැති ස්කොට් මොරිසන්ට දැඩි චෝදනා එල්ලවී තිබෙනවා.\nඕස්ට්‍රේලියාවට පැමිණෙන විදේශීය සිසුන්ට සහ කම්කරුවන්ට බදාදා සිට මෙම වට්ටම් යෝජනා ක්‍රමය සඳහා අයදුම් කිරීමට හැකියාව පවතිනවා.\nමේ යටතේ එක් සිසුවෙකුට ඩොලර් 630ක පමණ මුදලක් වීසා ගාස්තුවලින් කපා හැරෙනු ඇති බවයි විදෙස් වාර්තාවල දැක්වෙන්නේ.\nමේ අනුව සිසුන් 150,000කට පමණ මෙම සහනය හිමිවනු ඇති.\nමෙම පියවර මගින් ඔස්ට්‍රේලියාවට පැමිණීම වෙනුවෙන් පවතින පසුබෑම පසුබෑම ඉවත් කිරීම මෙන්ම විසා අයදුම් කිරීමට තවත් පෙළඹවීමක් ඇතිකරනු ඇතැයි රජය අපේක්ෂා කරනවා.",
       "URL": "https://www.hirunews.lk/294482/ඔස්ට්‍රේලියාවට-පැමිණෙන-පිරිසකට-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=1414"
}