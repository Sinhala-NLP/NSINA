{
       "Source": "hirunews",
       "Timestamp": "Wednesday, 19 April 2023 - 12:25",
       "Headline": "සංචාරක කර්මාන්තයේ පැහැදිලි වර්ධනයක්",
       "News Content": "මැයි මස 20 වැනිදා වන විට සංචාරකයින් හාරලක්ෂ‍යක් පැමිණීමේ ඉලක්කය සම්පූර්ණ කර ගත හැකි බව සංචාරක සංවර්ධන මණ්ඩලය පවසනවා.\nමේ මස 16 දක්වා කාලය තුළ සංචාරකයින් 55,000ක් මෙරටට පැමිණ ඇති බවද සංචාරක සංවර්ධන මණ්ඩලයේ සභාපති ප්‍රියන්ත ප්‍රනාන්දු සඳහන් කර සිටියේ.\nඑමෙන් ම වැඩිම සංචාරකයින් පිරිසක් පැමිණ ඇත්තේ ඉන්දියාවෙන් බවත් ඉන්පසුව රුසියාවෙන් බවත් ඔහු වැඩි දුරටත් ප්‍රකාශ කර සිටියා.\nජනවාරි සිට මේ දක්වා වැඩිම සංචාරකයින් පිරිසක් පැමිණ ඇත්තේ රුසියාවෙන් බවත් චීනයෙන් බලාපොරොත්තු වූ තරම් සංචාරක පිරිස් පැමිණ නොමැති බවත් එලැඹෙන මාසයේ දී චීන සංචාරක පිරිසේ ද වර්ධනයක් අපේක්ෂා කරන බවයි ඔහු සඳහන් කර සිටියේ.",
       "URL": "https://www.hirunews.lk/332904/සංචාරක-කර්මාන්තයේ-පැහැදිලි-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=405"
}