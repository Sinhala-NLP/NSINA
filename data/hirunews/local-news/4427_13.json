{
       "Source": "hirunews",
       "Timestamp": "Tuesday, 11 July 2017 - 13:06",
       "Headline": "ඉසුරට බන්දුලගෙන් පාඩමක්",
       "News Content": "සංවර්ධන නොකර අතහැර දමා ඇති ඉඩම් වලින් බද්දක් අය කිරීමට පළාත් සභාවලට බලය නොමැති බව ඒකාබද්ධ විපක්ෂය පවසනවා.\nකෙසේ වෙතත් ඊයේ හිරු ප්‍රවෘත්ති අංශයට අදහස් දක්වමින් බස්නාහිර පළාත් ප්‍රධාන අමාත්‍ය ඉසුර දේවප්‍රිය කියා සිටියේ බස්නාහිර පළාතේ සංවර්ධනය නොකර අතහැර දමා ඇති ඉඩම් වලින් ඉඩමේ වටිනාකමින් සියයට 02ක උපරිමයකට යටත්ව බද්දක් අය කරන ලෙස පළාත් පාලන ආයතන වෙත උපදෙස් ලබාදුන් බවයි.\nකොළඹ අද පැවති මාධ්‍ය හමුවකට එක්වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන කියා සිටියේ මෙවැනි බද්දක් පැනවීමට අයිතියක් ඇත්තේ පළාත් සභාවට නොව පාර්ලිමේන්තුවට බවයි.",
       "URL": "https://www.hirunews.lk/165609/ඉසුරට-බන්දුලගෙන්-පාඩමක්",
       "Category": "Local News",
       "Parent URL": "https://www.hirunews.lk/local-news.php?pageID=4427"
}