{
       "Source": "hirunews",
       "Timestamp": "Tuesday, 15 November 2022 - 17:16",
       "Headline": "කාන්තාවන්ට උසුලු විසුලු කල තරුණයින් 13 දෙනෙකු අත්අඩංගුවට",
       "News Content": "යාපනය පේදුරුතුඩුව නගරයට පැමිණෙන තරුණියන්ට හා කාන්තාවන්ට උසුලු විසුලු කරමින් ඔවුන්ව විවිධ අන්දමේ මානසික පීඩාවන් ඇති කළ තරුණයින් 13 දෙනෙකු පේදුරුතුඩුව පොලීසිය විසින් 14 දා අත් අඩංගුවට ගෙන තිබෙනවා.\nපොලීසියට ලැබුණු පැමිණිලි කීපයක් මත පොලීසිය හදිසියේම පේදුරුතුඩුව නගරයට ගොස් හදිසි වැටලීමක් සිදු කිරීමෙන් පසුව මේ පිරිස අත් අඩංගුවට ගෙන තිබෙනවා.\nමෙම තරුණයින් 1 දෙනා පොලීසියට රැගෙන ඒමෙන් පසුව දෙමව්පියන් හා ඥාතීන්ද වෙනත් පුද්ගලයින්ද පොලීසියෙන් කරණ ලද ඉල්ලීම් සැලකිල්ලට ගෙන එම තරුණයින්ට දැඩි ලෙස අවවාද කොට ඔවුන්ගේ නාම ලේඛනයක් හා තොරතුරු ලබා ගෙන ඔවුන්ව නිදහස් කොට තිබෙනවා.",
       "URL": "https://www.hirunews.lk/320455/කාන්තාවන්ට-උසුලු-විසුලු-කල-තරුණයින්-13-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=732"
}