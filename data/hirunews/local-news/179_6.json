{
       "Source": "hirunews",
       "Timestamp": "Sunday, 16 July 2023 - 18:39",
       "Headline": "මාස 6කට පමන පෙර සුරාබදු දෙපාර්තමේන්තුවෙන් සීල්තබා තිබූ සුරා සැලක් නැවත පැරණි බලපත්‍රයටම විවෘත කරලා",
       "News Content": "මාස 6කට පමන පෙර සුරාබදු දෙපාර්තමේන්තුවේ නිලදාරින් පිරිසක් මගින් කල වැටලීමකදී හුනුවල මැටිහක්වල හන්දිය ආසන්නයේය (ස්ටෝරුව අසල) සුරාබදු පනත උල්ලංගනය කිරීම නිසා සීල්තබා තිබූ සුරා සැලක් ඊයේ දින (15) නැවත පැරණි බලපත්‍රයටම විවෘත කර තිබෙනවා ඒ පාර්ලිමේන්තු මන්ත්‍රීණි මුදිතා ප්‍රියශාන්ති සොයිසාගේ මත්පැන් බලපත්‍රයයි.\nඒ අතරතුර ගල්හිර හන්දිය හුනුවල ඕපනායක යන ලිපිනයේ පිහිටි හොටෙල් හිල්රෝ නමැති හෝටලයට නව සුරාසැල් බලපත්‍රයක් (ර.බී.07/08) ඉල්ලුම් කර ඇති අතර එයට විරෝධතාවත් ඇත්නම් ග්‍රාමසේවක හෝ ප්‍රාදේශීය ලේකම් වෙත ලිඛිතව ඉදිරිපත් කරන ලෙස එන්.එම්. මුදිතා ප්‍රියශාන්ති ජිනදාස, ටී.එල්.පී. ද සොයිසා සහ ටී.ටී.එන්. ද සොයිසා යන පුද්ගලයින් විසින් දැන්වීම් ප්‍රසිද්ධ කර තිබෙනවා.\nමීට විරුද්ධ වූ ප්‍රදේශවාසීන් ඊයේ දින(15) ප්‍රදේශයේ කලුකොඩි ඔසවා තිබුණු අතර අද දින (16) ප්‍රදේශයේ හිමිවරුන් දහම්පාසල් ගුරුවරුන් පාසල් දරුවන් මෙන්ම විශාල පිරිසක් බදුල්ල කොලඹ මාර්ගය අවහිර කර විශාල විරෝධතාවක නියුලෙමින් ඔවුන් ඉල්ලා සිටියේ තම ගමට නැවත සුරාසැලක් අනවශ්‍ය බවයි.",
       "URL": "https://www.hirunews.lk/341426/මාස-6කට-පමන-පෙර-සුරාබදු-දෙපාර්තමේන්තුවෙන්-සීල්තබා-තිබූ-සුරා-සැලක්-නැවත-පැරණි-බලපත්‍රයටම-විවෘත-කරලා",
       "Category": "Local News",
       "Parent URL": "https://www.hirunews.lk/local-news.php?pageID=179"
}