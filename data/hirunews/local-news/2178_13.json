{
       "Source": "hirunews",
       "Timestamp": "Sunday, 31 January 2021 - 14:09",
       "Headline": "අත්‍යවශ්‍ය සේවාවක් කළත් වරාය තවදුරටත් අකුරට වැඩ (වීඩියෝ)",
       "News Content": "වරාය අත්‍යවශ්‍ය සේවාවක් බවට ගැසට් නිවේදනයක් නිකුත් කළද අකුරට වැඩ කිරීමට ගත් වෘත්තිය සමිති ක්‍රියාමාර්ග තීන්දුව එලෙසම ක්‍රියාත්මක කරන බව වරාය වෘත්තිය සමිති ප්‍රකාශ කළා.\nඑමෙන්ම කොළඹ වරායේ නැගෙනහිර පර්යන්තය සියයට සියයක් වරාය අධිකාරියට ලබාගන්නා බවට අග්‍රාමාත්‍ය මහින්ද රාජපක්ෂ විසින් ලියවිල්ලක් ලබාදුනහොත් වෘත්තිය සමිති ක්‍රියාමාර්ගය ඒ මොහොතේම අත්හිටුවන බවයි වානිජ කර්මාන්ත හා සේවා ප්‍රගතිශීලී සේවක සංගමයේ ප්‍රධාන ලේකම් ශාමල් සුමනරත්න කියා සිටියේ.\nඒ සම්බන්ධයෙන් හෙට දිනයේ අග්‍රාමාත්‍ය මහින්ද රාජපක්ෂ සමඟ අග්‍රාමාත්‍ය නිල නිවසේදී සාකච්ඡාවක් පැවැත්වෙන බවද ඔහු ප්‍රකාශ කළා.\nමේ අතර තංගල්ල කාල්ටන් නිවසේදී  අද මාධ්‍ය වෙත අදහස් දක්වමින් අග්‍රාමාත්‍ය මහින්ද රාජපක්ෂ කියා සිටියේ කිසිවිටෙකත් කොළඹ වරායේ නැගෙනහිර ජැටිය විකිණීම කටයුතු නොකරන බවයි.",
       "URL": "https://www.hirunews.lk/261224/අත්‍යවශ්‍ය-සේවාවක්-කළත්-වරාය-තවදුරටත්-අකුරට-වැඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2178"
}