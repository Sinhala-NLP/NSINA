{
       "Source": "hirunews",
       "Timestamp": "Wednesday, 23 June 2021 - 17:17",
       "Headline": "ප්‍රදේශ කිහිපයකට වැසි",
       "News Content": "බස්නාහිර, මධ්‍යම, සබරගමුව සහ දකුණු පළාත්වල විටින් විට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑසේම නැගෙනහිර සහ ඌව පළාත්වලත් මුලතිව් සහ වව්නියාව දිස්ත්‍රික්කවලත් සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇති විය හැකි අතර, එම ප්‍රදේශවලට වැසි සමඟ ප්‍රබල අකුණු ඇති වීමේ හැකියාවක් ද පවතින බවයි එම දෙපාර්තමේන්තුව නිවේදනය කළේ.\nඑසේම වයඹ පළාතේ වැසි වාර කිහිපයක් ද ඇතිවීමේ හැකියාව පවතිනවා.\nබස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් මිලිමීටර් 50ක පමණ වැසි ද ඇති විය හැකියි.",
       "URL": "https://www.hirunews.lk/275144/ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1865"
}