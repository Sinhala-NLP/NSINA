{
       "Source": "hirunews",
       "Timestamp": "Saturday, 26 May 2018 - 13:54",
       "Headline": "වතුර මෝටර් සොරකම් කළ ප්‍රාදේශීය සභා මන්ත්‍රීවරයෙකු ඇතුළු සිව් දෙනෙකු අත්අඩංගුවට (ඡායාරූප)",
       "News Content": "ඉපලෝගම - ගන්තිරියාගම ප්‍රදේශයේ වගාබිමක සවි කර තිබූ වතුර මෝටරයක් සොරකම් කළ පොදුජන පෙරමුණේ ප්‍රාදේශීය සභා මන්ත්‍රීවරයෙකු ඇතුළු සිව් දෙනෙකු අත්අඩංගුවට ගෙන තිබෙනවා.\nරුපියල් 39,500ක් වටිනා මෙම වතුර මෝටරය සවි කර තිබූ වගා බිමේ හිමිකරු පොලීසියට කරන ලද පැමිණිල්ලකට අනුවයි මොවුන් අත්අඩංගුවට ගෙන ඇත්තේ.\nඑහිදී සිදුකළ ප්‍රශ්න කිරීම්වලදී මීට පෙර ද මොවුන් සොරකම් කළ වතුර මෝටර් 08ක් සොයාගෙන තිබෙනවා.\nසැකකරුවන් ඉපලෝගම, කරඹැව සහ විජිතපුර යන ප්‍රදේශවල පදිංචි 23 සහ 35 හැවිරිදි වියේ පසුවන පුද්ගලයන්.\nඔවුන් අද (26) කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - එප්පාවල තිසර සමල්",
       "URL": "https://www.hirunews.lk/191622/වතුර-මෝටර්-සොරකම්-කළ-ප්‍රාදේශීය-සභා-මන්ත්‍රීවරයෙකු-ඇතුළු-සිව්-දෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3926"
}