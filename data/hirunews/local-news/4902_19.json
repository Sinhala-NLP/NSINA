{
       "Source": "hirunews",
       "Timestamp": "Monday, 29 August 2016 - 13:27",
       "Headline": "මෙගා ඩීල් කෝ? ගම්මන්පිල විමසයි",
       "News Content": "පසුගිය රජය සමයේ සිදුකළ බව පවසන මෙගා ඩීල් කිසිවක් ඔප්පු කර පෙන්වීමට පත්වී මාස 20 ක් ගතවුවද ආණ්ඩුවට  නොහැකිවී ඇති බව පිවිතුරු හෙළ උරුමය පවසනවා.\nඑහි ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල මේ බව කියා සිටියේ කොළඹ අද පැවති මාධ්‍ය හමවුකට එක්වෙමින්.\nආණ්ඩුව පත්වීම් මාස 20 ක් මේ වනවිට ගතව තිබෙනවා.\nඑකම එක මෙගා ඞීල් එකක්වත් ඔප්පු කරලා තියෙනවා ද ?\nඅඩුම තරමේ  නඩු පවරලා විමර්ශනයක් වත් ආරම්භ වෙලා තියෙනවා ද ?\nඑදා පාඨලී චම්පික රණවක ඇමතිතුමා කිව්වා.\nඅධිවේගී මාර්ගවල වටිනාකමින් සියයට 90 ක්ම තියෙන්නේ කොමිස්.\nසියයට 10 යි මාර්ගයේ ඇත්ත වටිනාකම.\nහැබැයි මේ ආණ්ඩුව කොළඹ නුවර අධිවේගී මාර්ගය ඊට වඩා වැඩි ගාණකට පරණ සමාගමටම කොන්ත්‍රාත්තුව භාර දීලා තියෙනවා.\nඒ වගේම ඒ කාලේ මෙගා ඩීල් කිව්ව නොරොච්චෝලේ විදුලි බලාගාරය, මත්තල ගුවන්තොටුපල පිළිබඳ අඩුම ගානේ විමර්ශනයක් වත් තියෙනවා ද ? දැන් මේ මාස 20 කට කලින් නඩු දාලා තියෙන්නේ මොනවට ද ?\nසිල් ඇත්තන්ට සිල් රෙදි බෙදුවා.\nමේවා වැරදි නම් ඊළග ආණ්ඩුව ආවම වත්මන් ආණ්ඩුවේ ඉන්න සියලුම ඇමතිවරුන්ට හිරේ ලගින්න සිද්ධ වෙනවා.",
       "URL": "https://www.hirunews.lk/141741/මෙගා-ඩීල්-කෝ-ගම්මන්පිල-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=4902"
}