{
       "Source": "hirunews",
       "Timestamp": "Wednesday, 31 January 2018 - 15:45",
       "Headline": "පොලිස් ආබාධිත තරුණ සංගමයේ සභාපති සහ ලේකම් රිමාන්ඩ්",
       "News Content": "අත්අඩංගුවට ගත් පොලිස් යුද ආබාධිත තරුණ සංගමයේ සභාපති අසේල ගුණවර්ධන සහ ලේකම් ජගත් වීජේසිංහ ලබන මස 6 වනදා දක්වා රක්ෂිත බන්ධනාගාර ගතකර තිබෙනවා.\nඒ, ඔවුන් අලූත්කඩේ මහේස්ත්‍රාත්වරයා වෙත ඉදිරිපත් කිරීමෙන් අනතුරුවයි.\nඉල්ලීම් කිහිපයක් මුල් කරගෙන පසුගිය වසරේ නොවැම්බර් මස 29 වනදා විශ්‍රාම වැටුප් දෙපාර්තමේන්තුවට ඇතුලූ වීමේ සිද්ධියට අදාළව මාළිගාවත්ත පොලීසිය ඊයේ ඔවුන් අත්අඩංගුවට ගෙන තිබුණා.\nදෙපාර්තමේන්තු නිලධාරීන්ගේ රාජකාරියට අයුතු බලපෑම් එල්ල කළ බවටයි ඔවුන්ට චෝදනා එල්ලවී ඇත්තේ.",
       "URL": "https://www.hirunews.lk/182526/පොලිස්-ආබාධිත-තරුණ-සංගමයේ-සභාපති-සහ-ලේකම්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4099"
}