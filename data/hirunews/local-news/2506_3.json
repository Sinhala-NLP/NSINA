{
       "Source": "hirunews",
       "Timestamp": "Saturday, 22 August 2020 - 10:23",
       "Headline": "රජයේ රැකියා වැඩසටහන සඳහා තෝරා නොගත් උපාධිධාරීන්ට දැනුම්දීමක්",
       "News Content": "රැකියා විරහිත උපධිධාරීන්,  ඩිප්ලෝමාධාරීන් , රැකියා ගත කිරීමේ වැඩසටහන යටතේ සුදුසුකම් සපුරා ඇති  එහෙත් අභ්‍යාසලාභී පුහුණුව සඳහා සුදුසුකම් නොලැබූ ,අයදුම්කරුවනට ඒ සඳහා අභියචනා ඉදිරිපත් කිරීමේ අවස්ථාව සලසා දී තිබෙනවා.\nඒ අනුව ප්‍රතික්ෂේප වීමේ හේතුව ලෙස සේවක අර්ථසාධක අරමුදලේ සාමාජිකත්වය තිබීම හා රැකියාවක නිරතවීම ලෙස සඳහන් සඳහන් අයදුම්කරුවන්ට මෙලෙස අභියාචනා ඉදිරිපත් කිරීමට අවසථාව හිමි වන බවයි රාජ්‍ය  සේවා පළාත් සභා හා පළාත් පාලන අමාත්‍යංශය සදහන් කළේ.\nඑම අයදුම්කරුවන් සැප්තැම්බර් මස 15 දිනට පෙර රාජ්‍ය සේවා පළාත් සභා හා පළාත් පාලන අමාත්‍යංශයේ නිළ වෙබ් අඩවිය වන\nwww.pubad.gov.lk\nහි  සදහන් දැන්වීම අනුව අයදුම් කළ යුතු වනවා.\nඑම අමාත්‍යංශයේ  ලේකම් ජේ.ජේ.රත්නසිරි වැඩිදුරත් කියා සිටියේ  සුදුසුකම් ලැබූ අයදුම් කරුවන් පුහුණුව සදහා කැඳවීමට අපේක්ෂා කරන බවයි.",
       "URL": "https://www.hirunews.lk/248363/රජයේ-රැකියා-වැඩසටහන-සඳහා-තෝරා-නොගත්-උපාධිධාරීන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2506"
}