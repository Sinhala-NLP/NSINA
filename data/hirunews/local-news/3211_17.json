{
       "Source": "hirunews",
       "Timestamp": "Wednesday, 07 August 2019 - 13:09",
       "Headline": "නුගවෙල ප්‍රතිමාවකට හානි කිරීමේ සිද්ධියට එක් අයෙකු අත්අඩංගුවට",
       "News Content": "මීරිගම - මීගමුව ප්‍රධාන මාර්ගයේ නුගවෙල මංසන්ධියේ පිහිටි ශාන්ත සෙබස්තියන් මුනිඳුන්ගේ ප්‍රතිමාවකට අලාභහානි සිදුකිරීමේ සිද්ධිය සම්බන්ධයෙන් සැකකරුවෙකු පොලිස් භාරයට ගෙන තිබෙනවා.\nඔහුගෙන් මේ වනවිට දීර්ඝ ලෙස ප්‍රශ්න කරමින් සිටින බවයි ප්‍රදේශය භාර උසස් පොලිස් නිලධාරියෙකු සඳහන් කළේ.\nඑමෙන්ම සිද්ධිය සම්බන්ධයෙන් පුද්ගලයන් 25 දෙනෙකුගෙන් පමණ මේ වනවිට ප්‍රකාශද සටහන් කරගෙන තිබෙනවා.\nකටාන - කටුවපිටිය ශාන්ත සෙබස්තියන් දේවස්ථානය අසළ පිහිටි මෙම ප්‍රතිමාවට ඊයේ් මෙලෙස හානිකර තිබූ අතර, ප්‍රදේශවාසීන් ඊට එරෙහිව විරෝධතාවක ද නිරතවුණා.\nසිද්ධිය සම්බන්ධයෙන් පොලිස්  කණ්ඩායම් 10 ක් යොදවා විමර්ශන සිදුකරන බවයි ප්‍රදේශය භාර උසස් පොලිස් නිලධාරියා සඳහන් කළේ.\nමේ අතර යාපනය නල්ලූර් කෝවිලේ වාර්ෂික උත්සවය හේතුවෙන් එම කෝවිලට සහ ප්‍රදේශය අවට විශේෂ ආරක්ෂාවක් යොදවා තිබෙනවා.\nත්‍රිවිධ හමුදාව, පොලීසිය සහ පොලිස් විශේෂ කාර්ය බලකාය එම රාජකාරි සඳහා යොදවා ඇති බවයි වාර්තාවන්නේ.\nඑමෙන්ම සිවිල් ඇඳුමින් සැරසුණු පොලිස් නිලධාරීන්ද රාජකාරියේ යොදවා තිබෙනවා.\nනල්ලූර් කෝවිලේ වාර්ෂික උත්සවය ඊයේ දිනයේ ආරම්භ වූ අතර, එය ලබන මස 1 වනදා දක්වා පැවැත්වෙනු ඇති.",
       "URL": "https://www.hirunews.lk/221725/නුගවෙල-ප්‍රතිමාවකට-හානි-කිරීමේ-සිද්ධියට-එක්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3211"
}