{
       "Source": "hirunews",
       "Timestamp": "Monday, 21 February 2022 - 14:06",
       "Headline": "කළමනාකරණ සේවා නිලධාරීන් වෘත්තිය ක්‍රියාමාර්ගයක",
       "News Content": "සිය ඉල්ලීම් සඳහා විසඳුම් නො ලැබීම හේතුවෙන් දකුණු පළාතේ කළමනාකරණ සේවා නිලධාරීන් හෙට දිනයේ අසනීප නිවාඩු වාර්තා කිරීමට තීරණය කර තිබෙනවා.\nකළමනාකරණ සේවා නිලධාරි ඒකාබද්ධ වෘත්තිය සමිති සන්ධානය සඳහන් කළේ, වැටුප් විෂමතා ඇතුලු ඉල්ලීම් 5ක් මුල් කරගනිමින් පළමු පියවර ලෙස අදාළ වෘත්තිය ක්‍රියාමාර්ගය සිදු කරන බවයි.\nහෙට දිනයේ දකුණු පළාතේ සියලු ම කළමනාකරණ සේවා නිලධාරීන් ගාල්ල නගරයේ දී උද්ඝෝෂණයක නිරත වීමට ද නියමිත යි.\nපසුගිය ජනවාරි මස 24 වන දා පළාත් සභා හා පළාත්පාලන අමාත්‍යාංශය ඉදිරිපිට පැවැත්වූ විරෝධතාවයේ දී ඉදිරිපත් කළ ඉල්ලීම් සම්බන්ධයෙන් බලධාරීන් සාධනීය ප්‍රතිචාරයක් නොදැක්වීම හේතුවෙන් අඛණ්ඩ ව වෘත්තිය ක්‍රියාමාර්ග සිදු කිරීමට තීරණය කළ බවයි එම සන්ධානය ප්‍රකාශ කළේ.",
       "URL": "https://www.hirunews.lk/297620/කළමනාකරණ-සේවා-නිලධාරීන්-වෘත්තිය-ක්‍රියාමාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=1343"
}