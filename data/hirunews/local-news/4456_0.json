{
       "Source": "hirunews",
       "Timestamp": "Friday, 23 June 2017 - 10:54",
       "Headline": "අනියම් පෙම සැලවී වස පානය කළ පාසල් සිසුවා රෝහලෙන් පැන යයි",
       "News Content": "අනියම් සබදතාවයක් පවත්වාගෙන ගිය පිටිගල ප්‍රදේශයේ 21 හැවිරිදි එක් දරු තරුණ මවක් සහ 17 හැවිරිදි පාසල් සිසුවෙක් වස පානය කිරීම සම්බන්ධ පුවතක් පසුගියදා (21) වාර්තා වුණා.\nවස පානය කර රෝහල් ගත කිරීමෙන් අනතුරුව එක් දරු තරුණ මව ජීවිතක්ෂයට පත්වූ අතර රෝහලේ ප්‍රතිකාර ලබමින් සිටි 17 හැවිරිදි පාසල් සිසුවා මේ වන විට රෝහලෙන් පැන ගොස් ඇති බවයි පොලිසිය ප්‍රකාශ කළේ.\nපොලිසිය වැඩිදුරටත් සදහන් කළේ රෝහලෙන් පැන ගිය අදාල සිසුවා සම්බන්ධයෙන් මේ වන විට තොරතුරක් ලැබී නොමැති බවයි.\nමියගිය 21 හැවිරිදි එක් දරු මව දිල්හාරා පුංචිහේවා නැමැති යුද හමුදා සෙබලෙකුගේ භාර්යාවක් බවයි වාර්තා වන්නේ.\nපසුගිය 20 වනදා පස්වරුවේ අදාළ කාන්තාව වස පානය කර මියගිය බව දැනගත් පසු පාසල් සිසුවා ද වස පානය කර තිබෙනවා.\nමොවුන් දෙදෙනාගේ අනියම් සම්බන්ධතාවය පිළිබදව කාන්තාවගේ සැමියාට තොරතුරු ආරංචි වීමෙන් අනතුරුව ඔහුට මුහුණ දීමට නොහැකිව ඇය වස පානය කරන්නට ඇති බවයි පොලිසිය පැවසුවේ.\nමෙම තරුණ මව හා පාසල් සිසුවා අසල්වාසීන් වන අතර කාන්තාවගේ සැමියා නිවසේ නොමැති අවස්ථාවේ දෙදෙනා අතර අනියම් සබඳතාවක් ඇති වී ඇති බව සඳහන්.",
       "URL": "https://www.hirunews.lk/164229/අනියම්-පෙම-සැලවී-වස-පානය-කළ-පාසල්-සිසුවා-රෝහලෙන්-පැන-යයි",
       "Category": "Local News",
       "Parent URL": "https://www.hirunews.lk/local-news.php?pageID=4456"
}