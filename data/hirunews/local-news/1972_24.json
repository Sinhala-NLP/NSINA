{
       "Source": "hirunews",
       "Timestamp": "Thursday, 06 May 2021 - 7:41",
       "Headline": "ස්පුට්නික් එන්නත අද සිට ජනතාවට",
       "News Content": "රුසියාවෙන් ගෙන්වන ලද ස්පුට්නික් එන්නතේ පළමු මාත්‍රාව ලබාදීම අද සිට ආරම්භ කරන බව ඔෂධ නිෂ්පාදනය, සැපයුම හා නියාමන රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඒ අනුව ගොතටුව සෞඛ්‍ය වෛද්‍ය නිලධාරී කොට්ඨාශයෙන් එන්නත ලබාදීම ආරම්භ කිරීමට නියමිතයි.\nඅවුරුදු 30ත්, 60ත් අතර වයස් කාණ්ඩවල පුද්ගලයින්ට මෙම එන්නත ලබාදීම සිදුකරන බවයි ඔහු කියා සිටියේ.\nඔක්ස්ෆර්ඩ් ඇස්ට්‍රාසෙනෙකා කොවිෂීල්ඩ් එන්නතේ දෙවන මාත්‍රාව ඊයේ දිනයේදී 18,265 දෙනෙකුට ලබාදී ඇති අතර, මේ අනුව පසුගිය 28 වන දා සිට මේ දක්වා කාලය තුළ එම එන්නත 157,551 දෙනෙකුට ලබාදී තිබෙනවා.",
       "URL": "https://www.hirunews.lk/270570/ස්පුට්නික්-එන්නත-අද-සිට-ජනතාවට",
       "Category": "Local News",
       "Parent URL": "https://www.hirunews.lk/local-news.php?pageID=1972"
}