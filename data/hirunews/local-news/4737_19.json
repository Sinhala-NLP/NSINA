{
       "Source": "hirunews",
       "Timestamp": "Monday, 26 December 2016 - 8:48",
       "Headline": "කටානේදී පොලිස් කොස්තාපල්වරුන් දෙදෙනෙකුට වෙඩි ප්‍රහාරයක්",
       "News Content": "කටාන,කටිවෙල ප්‍රදේශයේදී පොලිස් කොස්තාපල්වරුන් දෙදෙනෙකු වෙඩි ප්‍රහාරයකට ලක්ව තිබෙනවා.\nකටාන පොලීසියට අනුයුක්තව සේවය කරන මෙම කොස්තාපල්වරුන් දෙදෙනා ඊයේ රාත්‍රියේ පාමුර සංචාරයේ නිරතවෙමින් සිටියදී සැකකටයුතු අන්දමින් ප්‍රදේශයේ හැසිරෙමින් සිටි දෙදෙනෙකු පරීක්ෂා කර තිබෙනවා.\nඑම අවස්ථාවේදී සැකකරුවන්ගෙන් එක් අයෙකු පොලිස් කොස්තාපල්වරයෙකු ළඟ තිබූ රිවෝල්වරයක් උදුරාගෙන මොවුන්ට වෙඩි තබා ඇති බවයි පොලීසිය සඳහන් කළේ.\nපසුව සැකකරුවන් මෙම රිවෝල්වරය රැගෙන පලාගොස් තිබෙනවා.\nසිද්ධියෙන් තුවාල ලැබූ පොලිස් කොස්තාපල්වරුන් දෙදෙනා මීගමුව රෝහලට ඇතුළත් කර ඇති අතර ඔවුන්ගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/150583/කටානේදී-පොලිස්-කොස්තාපල්වරුන්-දෙදෙනෙකුට-වෙඩි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4737"
}