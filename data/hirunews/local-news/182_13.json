{
       "Source": "hirunews",
       "Timestamp": "Saturday, 15 July 2023 - 13:36",
       "Headline": "ශ්‍රවණාබාධිත පුද්ගලයින් රියදුරු බලපත්‍ර ලබාදීමේ නියමු වැඩසටහනක් ඇරඹේ",
       "News Content": "ශ්‍රවණාබාධිත පුද්ගලයින් සඳහා නීත්‍යානුකූල වාහන රියදුරු බලපත්‍ර ලබා දීමේ නියමු වැඩසටහනක් ගම්පහ දිස්ත්‍රික්කයෙන් ආරම්භ වුණා.\nමෙම වැඩසටහනේ ප්‍රගතිය අමාත්‍ය මණ්ඩලයට ඉදිරිපත් කිරීමෙන් අනතුරුව ලබන වසරේ ජනවාරි මාසයේ සිට ශ්‍රවණාබාධිත පුද්ගලයින් සඳහා රියදුරු බලපත්‍ර නිකුත් කිරීමට අපේක්ෂිතයි.\nශ්‍රවණාබාධිත පුද්ගලයින් සඳහා නීත්‍යානුකූල රියදුරු බලපත්‍ර නිකුත් කිරීමක් මේ වනවිට සිදුවන්නේ නැහැ.\nශ්‍රවණාබාධිත පුද්ගලයින් නියෝජනය කරන සිවිල් සංවිධාන කරන ලද ඉල්ලීමකට අනුව ඔවුන්ට රියදුරු බලපත්‍ර ලබාදීමේ නියමු ව්‍යාපෘතියක් ගම්පහ දිස්ත්‍රික් ලේකම් කාර්යාල පරිශ්‍රයේදී ආරම්භ කෙරුණා.\nමෙහිදී ශ්‍රවණාබාධිත පුද්ගලයින් සඳහා රියදුරු බලපත්‍ර ලබාගැනීමට අවශ්‍ය ප්‍රායෝගික පුහුණුව ලබා දීමද සිදු වුණා.\nමෙම වැඩසටහනේ ප්‍රගතිය අමාත්‍ය මණ්ඩලයට ඉදිරිපත් කිරීමෙන් අනතුරුව 2024 වසරේ ජනවාරි පළමුවැනිදා සිට ශ්‍රවණාබාධිත පුද්ගලයින් සඳහා රියදුරු බලපත්‍ර නිකුත් කිරීම රජයේ අපේක්ෂාවයි.\nමේ අතර විදේශ රැකියා ක්ෂේත්‍රය සම්බන්ධයෙන් වෘත්තිය මාධ්‍යවේදීන් දැනුවත් කිරීමේ වැඩසටහනක් කම්කරු හා විදේශ රැකියා අමාත්‍ය මනූෂ නානායක්කාර මහතාගේ සහභාගිත්වයෙන් යාපනයේදී පැවැත්වුණා.\nමහ නාහිමිවරුන් සම්බන්ධයෙන් තමා පළකළ අදහස් පිළිබඳව උන්වහන්සේලාගෙන් සමාව අයදින බව රාජාංගණයේ සද්ධාරතන හිමියන් පවසනවා.\nආගමික සංහිඳයාවට එරෙහි විය හැකි ප්‍රකාශ ඉදිරිපත් කිරීම හේතුවෙන් රක්ෂිත බන්ධනාගාරගත ව සිට පසුගියදා ඇප මත නිදහස් වූ උන්වහන්සේ\nවැඩිදුරටත් පැවසුවේ කිසිඳු පුද්ගලයෙකු සමග තමන්ගේ පුද්ගලික අමනාපයක් නොමැති බවයි.",
       "URL": "https://www.hirunews.lk/341293/ශ්‍රවණාබාධිත-පුද්ගලයින්-රියදුරු-බලපත්‍ර-ලබාදීමේ-නියමු-වැඩසටහනක්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=182"
}