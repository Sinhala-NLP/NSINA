{
       "Source": "hirunews",
       "Timestamp": "Tuesday, 05 September 2023 - 11:16",
       "Headline": "නව කොවිඩ් ප්‍රභේදයක් ව්‍යාප්ත වෙයි",
       "News Content": "නව කොවිඩ් ප්‍රභේදයක් ලොව පුරා ව්‍යාප්ත වෙමින් පවතින බව විදෙස් මාධ්‍ය වාර්තා කරනවා.\nපිරෝලා නොහොත් BA.2.86 නමින් හඳුන්වා ඇති මේ නව ප්‍රභේදය සම්බන්ධව ජාත්‍යන්තර විශේෂඥයන්\nසිටින්නේ කනස්සල්ලෙන්.\nමුල් කාලීනව ව්‍යාප්ත වූ කොවිඩ් වයිරසයේ මාරාන්තික ඔමික්‍රොන් ප්‍රභේදයට වඩා මෙම ප්‍රභේදය බෙහෙවින් විකෘති වූ ප්‍රභේදයක් බවට මත පළ වී තිබෙනවා.\nමේ වන විට අමෙරිකාව, බ්‍රිතාන්‍යය, චීනය, ඊශ්‍රායලය, කැනඩාව, ඩෙන්මාර්කය, දකුණු අප්‍රිකාව, ස්වීඩනය, නෝර්වේ, ස්විට්සර්ලන්තය සහ තායිලන්තය යන රටවලින් මේ ප්‍රභේදය හඳුනාගෙන ඇතැයි ද විදෙස් මාධ්‍ය වැඩිදුරටත් වාර්තා කරනවා.\nසෞඛ්‍ය බලධාරීන් අනතුරු අඟවන්නේ පිරෝලා නව ප්‍රභේදය නැවතත් ලොව පුරා ආසාදන වැඩිවීමක් ඇති කරනු ඇති බවයි.\nනව ප්‍රභේදයේ රෝග ලක්ෂණ අතර උගුරේ අමාරුව, දියර ගැලීම හෝ නාසය අවහිර වීම, කැස්ස සහ හිසරදය පෙන්නුම් කරන බවයි වාර්තා වන්නේ.",
       "URL": "https://www.hirunews.lk/347210/නව-කොවිඩ්-ප්‍රභේදයක්-ව්‍යාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=51"
}