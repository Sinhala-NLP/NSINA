{
       "Source": "hirunews",
       "Timestamp": "Friday, 23 August 2019 - 18:00",
       "Headline": "හදිසි නීතිය දීර්ඝ නොකෙරේ",
       "News Content": "පාස්කු ඉරිදා ත්‍රස්ත ප්‍රහාරයෙන් අනතුරුව, බලාත්මක කරනු ලැබූ හදිසි නීතිය යළි දීර්ඝ නොකරන බව ආරක්ෂක ලේකම් ජනරාල් ශාන්ත කෝට්ටේගොඩ සඳහන් කළා.\nරටේ ආරක්ෂක තත්ත්වය යහපත් බැවින් හදිසි නීතිය යළි දීර්ඝ නොකිරීමට තීරණයක් ගෙන ඇති බවයි ඔහු කියා සිටියේ.\nපාස්කු ඉරිදා ත්‍රස්ත ප්‍රහාරයෙන් අනතුරුව හදිසි නීතිය බලාත්මක කිරීමේ ගැසට් නිවේදනයට ජනාධිපතිවරයා අත්සන් තබනු ලැබුවා.\nඒ මහජන ආරක්ෂක ආඥා පනතේ දෙවන වගන්තියෙන් ජනාධිපතිවරයා වෙත පැවරී ඇති බලතල ප්‍රකාරව එකී ආඥා පනතේ දෙවන කොටසේ විධි විධානවලට අනුවයි.",
       "URL": "https://www.hirunews.lk/222812/හදිසි-නීතිය-දීර්ඝ-නොකෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3183"
}