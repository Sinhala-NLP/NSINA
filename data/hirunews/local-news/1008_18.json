{
       "Source": "hirunews",
       "Timestamp": "Tuesday, 19 July 2022 - 14:44",
       "Headline": "විමල් , උදය ඇතුළු ස්වාධීන වු කණ්ඩායම් ඩලස්ට ඡන්දය දෙන්න තීරණය කරයි",
       "News Content": "හෙට පැවැත්වෙන ජනාධිපතිවරයා තෝරා ගැනීමේ ඡන්ද විමසීමේදී පාර්ලිමේන්තු මන්ත්‍රී ඩලස් අලහප්පෙරුමට ඡන්දය දීමට ආණ්ඩු පක්ෂයේ පාර්ලිමේන්තු මන්ත්‍රීවරුන් වන විමල් වීරවංශ, උදය ගම්මන්පිල ඇතුළු ස්වාධීන කණ්ඩායම තීරණය කර තිබෙනවා.\nඑහි නියෝජිතයන් කොළඹ අද පැවැත් වූ මාධ්‍ය හමුවකට එක්වෙමිනුයි මේ බව සදහන් කළේ.\nමෙහිදී පාර්ලිමේන්තු මන්ත්‍රී විමල් වීරවංශ සඳහන් කළේ සජිත් ප්‍රේමදාස තමන්ගේ පෞද්ගලික ඕනෑකමට වඩා රට ගැන සිතා මේ වෙලාවේ මෙම තත්ත්වය විසින් ඉල්ලන හැසිරීම ලබා දීමට පියවර ගැනීම ගැන ස්තුතී වන බවයි.\nඑමෙන්ම හෙට ඩලස් අලහප්පෙරුම ජනාධිපති වන විට එම ආණඩුවේ සජිත් ප්‍රේමදාස බලවත් තනතුරක සිටින බව පාර්ලිමේන්තු මන්ත්‍රී විමල් වීරවංශ වැඩි දුරටත් පවසා සිටියා.\nමේ අතර දෙමළ ජාතික සන්ධානයේ සහය ලබා දිම පිළිබඳ අද පස්වරුවේ හෝ හෙට පෙරවරුවේ ප්‍රකාශයට පත් කරන බව එහි නායක ආර්. සම්බන්ධන් සඳහන් කළා.",
       "URL": "https://www.hirunews.lk/310399/විමල්-උදය-ඇතුළු-ස්වාධීන-වු-කණ්ඩායම්-ඩලස්ට-ඡන්දය-දෙන්න-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1008"
}