{
       "Source": "hirunews",
       "Timestamp": "Thursday, 15 September 2022 - 13:46",
       "Headline": "තලෙයිමන්නාරම සිට පැමිණි බසයකින් අයිස් මත්ද්‍රව්‍ය හමුවෙයි",
       "News Content": "තලෙයිමන්නාරම සිට කොළඹ බලා ධාවනය වූ බස් රථයක තිබී අයි මත්ද්‍රව්‍ය ග්‍රෑම් 250ක ප්‍රමාණයක් සොයාගෙන තිබෙනවා.\nපොලිසිය පැවසුවේ මන්නාරම නගරයට පිවිසෙන ස්ථානයේ පවතින යුද හමුදා මාර්ග බාධකයේදී බස් රථය පරීක්ෂා කිරීමේදී මත්ද්‍රව්‍ය සහිත පාර්සලය හමුවී ඇති බවයි.\nඑහි ග්‍රෑම් 250ක බරින් යුත් අයිස් මත්ද්‍රව්‍ය තිබී ඇති අතර කිසියම් ජාවාරම්කරුවෙකු විසින් මත්ද්‍රව්‍ය බසහට දමා ගොස් ඇතැයි පොලිසිය සැක කරනවා.\nමීට පෙර අවස්ථා කිහිපයකදී පොලිසිය සහ යුද හමුදා නිලධාරීන් විමින් තලෙයිමන්නාරමේ සිට පැමිණි බස් රථ සහ දුම්රිය තුල තිබී මත්ද්‍රව්‍ය සහිත පාර්සල් කිහිපයක්ම සොයාගෙන තිබුණා.\nජාවාරම්කරුවන් බස් රථ හා දුම්රිය තුල භාණ්ඩ රැඳවුම් ස්ථානවල මත්ද්‍රව්‍ය සඟවා තබා ඒවා ලබාගන්නා ලෙසට අනෙක් ජාවාරම්කරුවන්ට දන්වා බෙදා හැරීම සිදුකරන බවටයි පොලිසිය අනාවරණ කරගෙන ඇත්තේ.\nමෙම මත්ද්‍රව්‍ය පාර්සලය බස් රථය තුළ තැබූ පුද්ගලයා සොයා මන්නාරම පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/315455/තලෙයිමන්නාරම-සිට-පැමිණි-බසයකින්-අයිස්-මත්ද්‍රව්‍ය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=867"
}