{
       "Source": "hirunews",
       "Timestamp": "Wednesday, 15 June 2022 - 15:48",
       "Headline": "සෙරප්පුවේ සඟවා බන්ධනාගාරයට දුරකතනයක් ගෙනා අයෙක් අත්අඩංගුවට",
       "News Content": "සෙරෙප්පුවක් තුළ ජංගම දුරකතනයක් සගවා බන්ධනාගාරය තුලට රැගෙන ආ රැදවියකු විශේෂ කාර්ය බලකා නිලධාරීන් විසින් අත්අඩංගුවට ගෙන තිබෙනවා.\nඒ විශේෂ කාර්ය බලකාය වැලිකඩ බන්ධනාගාර කඳවුරේ නිලධාරීන් කණ්ඩායමක් විසින් ඊයේ (14) වැලිකඩ බන්ධනාගාරයේ රැඳවියන් හා කාර්ය මණ්ඩලය පරීක්‍ෂා කරන අවස්ථාවේ දී.\nමෙලෙස අත්අඩංගුවට ගෙන ඇති, සැකකරුවා කොළඹ 14 ප්‍රදේශයේ පදිංචි 28 හැවිරිදි අයෙක් වන අතර මත්ද්‍රව්‍ය සන්තකයේ තබාගෙනැනීමේ වරදකට වැලිකඩ බන්ධනාගාරයට, බන්ධනාගාර ගතකීරිමට ගෙන ආ අයෙක්.\nඅදාළ සැකකරුවා විසින්, සෙරෙප්පුවෙහි ඇතුලත සකස් කරන ලද කුහරයක් තුළ සුක්ෂම අයුරින් මෙම ජංගම දුරකථනය සඟවා තිබුණි.\nඅත්අඩංගුවට ගැනීමේ දී සැකකරුවා සන්තකයේ තිබී සිම්පතක් ද තිබී හමුව තිබෙනවා.",
       "URL": "https://www.hirunews.lk/307198/සෙරප්පුවේ-සඟවා-බන්ධනාගාරයට-දුරකතනයක්-ගෙනා-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1094"
}