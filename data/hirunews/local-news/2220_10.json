{
       "Source": "hirunews",
       "Timestamp": "Sunday, 10 January 2021 - 19:14",
       "Headline": "කුරුණෑගලට අති නවීන රෝහලක් - අගමැති පොරොන්දු වෙයි (වීඩියෝ)",
       "News Content": "කුරුණෑගල පළාත් මහ රෝහල අති නවීන රෝහලක් ලෙස අලුතින්ම ඉදිකිරීමට කටයුතු කරන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඑම රෝහලේ සහ දිස්ත්‍රික්කයේ සෙසු රෝහල් ආශ්‍රිතව පවතින ගැටලු සම්බන්ධයෙන් කුරුණෑගල දිස්ත්‍රික් ලේකම් කාර්යාලයීය ශ්‍රවණාගාරයේ අද (10) පැවති සාකච්ඡාවකදී අග්‍රාමාත්‍යවරයා මේ බව සඳහන් කළා.\nනව රෝහල ඉදිකර අවසන් වනතුරු සෙසු රෝහල් වලට සමගාමීව කුරුණෑගල මහරෝහලේ පවතින සෞඛ්‍ය කාර්ය මණ්ඩල හිඟය වහාම පියවන්නැයි අග්‍රාමාත්‍ය මහින්ද රාජපක්ෂ මෙහිදී උපදෙස් ලබා දුන් බව අග්‍රාමාත්‍ය කාර්යාලය සඳහන් කළා.\nඑමෙන්ම, වාරියපොල, නිකවැරටිය, ගල්ගමුව හා පොල්පිතිගම ඇතුලු රෝහල්වල පවතින දුෂ්කරතා මග හරවා ගැනීමට ද කටයුතු කරන ලෙස මෙහිදී අග්‍රාමාත්‍යවරයා උපදෙස් ලබා දුන්නා.",
       "URL": "https://www.hirunews.lk/259353/කුරුණෑගලට-අති-නවීන-රෝහලක්-අගමැති-පොරොන්දු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2220"
}