{
       "Source": "hirunews",
       "Timestamp": "Sunday, 20 June 2021 - 8:43",
       "Headline": "පිළිස්සුම් තුවාල සහිත මියගිය තල්මසෙකු මන්නාරම වෙරළ තීරයට ගොඩගසයි",
       "News Content": "පිළිස්සුම් තුවාල සහිතව මියගිය තල්මසෙකු මන්නාරම - මුසලි - කරඩිකුලි වෙරළ තීරයට ගොඩගසා තිබෙනවා.\nඅඩි 12 ක් පමණ දිගින් යුතු මෙම තල්මසා ඊයේ පස්වරුවේ වෙරළට ගොඩගසා තිබියදී හමුවූ බවයි අප වාර්තාකරු ප්‍රකාශ කළේ.\nඑමෙන්ම අම්පාර - පෙරියනිලාවනෙයි වෙරළ තීරයට සහ හලාවත වෙරළ තීරයට මියගිය කැස්බෑවන්ගේ සිරුරු ගොඩගසා තිබෙනවා.\nමියගිය තල්මසාගේ සහ කැස්බෑවන්ගේ සිරුරු සම්බන්ධයෙන් එම ප්‍රදේශවල ධීවරයන් විසින් නාවික හමුදාවට දැනුම්දී ඇති බවද සඳහන්.",
       "URL": "https://www.hirunews.lk/274784/පිළිස්සුම්-තුවාල-සහිත-මියගිය-තල්මසෙකු-මන්නාරම-වෙරළ-තීරයට-ගොඩගසයි",
       "Category": "Local News",
       "Parent URL": "https://www.hirunews.lk/local-news.php?pageID=1873"
}