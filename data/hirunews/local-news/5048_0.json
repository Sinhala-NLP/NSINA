{
       "Source": "hirunews",
       "Timestamp": "Friday, 13 May 2016 - 14:06",
       "Headline": "වත්තල මංතීරුව කැඩීමේ සිද්ධියට රක්ෂිත බන්ධනාගාරයේ සිටි 5 දෙනාට ඇප",
       "News Content": "වත්තල - මාබෝලේ ඇවිදින මංතීරුව කඩාදැමීමේ සිද්ධිය සම්බන්ධයෙන් අත්අඩංගුවට ගෙන සිටි පුද්ගලයින් පස් දෙනා දැඩි ඇප කොන්දේසි මත මුදාහැර තිබෙනවා.\nඒ, සැකකරුවන් වත්තල ප්‍රධාන මහේස්ත්‍රාත් පූර්ණිමා පරණගම හමුවට අද ඉදිරිපත් කෙරුණු අවස්ථාවේදීයි.\nඑහිදී මහේස්ත්‍රාත්වරිය නියෝග කළේ එක් සැකකරුවෙකු රුපියල් ලක්ෂ 05 බැගින් වූ ශරීර ඇප 03 ක් මත මුදාහරින ලෙසයි.\nඑසේම සෑම මසකම අවසන් ඉරුදින වත්තල පොලිසිය හමුවේ පෙනී සිටින ලෙස නියෝග කළ මහේ්ස්ත්‍රාත්වරිය සැකකරුවන්ගේ විදේශ ගමන් තහනම් කරමින් නියෝගයක්ද නිකුත් කළා.\nබැකෝ යන්ත්‍ර උපයෝගී කරගනිමින් අදාළ මංතීරුවේ අතුරා තිබෙන ගල් සම්පූර්ණයෙන්ම ඉවත් කර තිබුණේ පසුගිය මාර්තු 27 වනදා රාත්‍රියේයී.\nඅද ඇප නියම වූ සැකකරුවන් අතර වත්තල ප්‍රාදේශීය සභාවේ හිටපු නිදහස් සන්ධාන මන්ත්‍රී ජගත් චන්දනද සිටිනවා.",
       "URL": "https://www.hirunews.lk/133121/වත්තල-මංතීරුව-කැඩීමේ-සිද්ධියට-රක්ෂිත-බන්ධනාගාරයේ-සිටි-5-දෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=5048"
}