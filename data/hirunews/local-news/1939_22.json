{
       "Source": "hirunews",
       "Timestamp": "Thursday, 20 May 2021 - 20:42",
       "Headline": "රට දින 14 කට වසා දමන්නැයි ශ්‍රී ලාංකික වෛද්‍ය විශේෂඥවරුන් දෙදෙනෙකුගෙන් ඉල්ලීමක් (වීඩියෝ)",
       "News Content": "ශ්‍රී ලංකාවේ කොරෝනා වසංගතයේ බරපතල තත්වය හමුවේ වහා රට දින 14 කට අගුළු දැමිය යුතු බව කොරෝනා වසංගතයට හේතුවෙන සාර්ස් වෛරසය පිළිබඳව ගවේෂණ කාර්යයක නිරතවූ මහාචාර්ය මලික් පීරිස් සහ ලෝක සෞඛ්‍ය සංවිධානයේ උපදේශිකාවක වන මහාචාර්ය කාමිණී මෙන්ඩිස් ඉල්ලා තිබෙනවා.\nවිද්‍යාත්මක හැදෑරීමකින් පසු දීර්ඝ වාර්තාවක් ඉදිරිපත් කරමින් මහාචාර්ය මලික් පීරිස් සහ මහාචාර්ය කාමණී මෙන්ඩිස් සඳහන් කළේ කඩින් කඩ සංචරණ සීමා දැමීම, පළාත් සංචරණ සීමා, ග්‍රාම සේවා වසම් හුදෙකලා කිරීම හෝ හැඳුනුම්පතේ අවසාන අංක පිළිවෙලට ගමන් කිරීමෙන් පවතින අර්බුදයේ බරපතල බව ඉවත් කිරීමට හේතු නොවනු ඇති බවයි.\nඑසේම ප්‍රජා වෛද්‍ය විශේෂඥවරියක් ලෙස තමාගේ මතය, රට සති දෙකකට වසා දැමීම බවයි රාජ්‍ය ඇමතිනී සුදර්ශනී ප්‍රනාන්දුපුල්ලේ අද ප්‍රකාශ කළේ.",
       "URL": "https://www.hirunews.lk/271975/රට-දින-14-කට-වසා-දමන්නැයි-ශ්‍රී-ලාංකික-වෛද්‍ය-විශේෂඥවරුන්-දෙදෙනෙකුගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1939"
}