{
       "Source": "hirunews",
       "Timestamp": "Tuesday, 15 November 2022 - 15:16",
       "Headline": "කිරාන් පොලාඩ් අයි.පී.එල් පිටියට සමු දෙයි",
       "News Content": "මුම්බායි ඉන්දියන්ස් කණ්ඩායමේ සුපිරි පිතිකරුවකු වන බටහිර ඉන්දීය කොදෙව් ක්‍රීඩක කිරාන් පොලාඩ් ව මෙවර අයි.පී.එල් තරගාවලිය සඳහා තෝරගෙන නොමැති බව වාර්තා වනවා.\nමේ හේතුවෙන් ඔහු අයි.පී.එල් ක්‍රිකට් තරගවලින් සමු ගන්නා බව නිවේදනය කර ඇති බව සඳහන්.\nඔහු වසර 13ක් පුරාවට මුම්බායි ඉන්දියන්ස් කණ්ඩායම වෙනුවෙන් ක්‍රීඩා කළ ක්‍රීඩකයෙක්.\nසිය සමාජ මාධ්‍ය ගිණුමක සටහනක් තබමින් කිරාන් පොලාඩ් පවසා ඇත්තේ, මුම්බායි ඉන්දියන්ස් කණ්ඩායමේ පිතිකරණ පුහුණුකරු ලෙස තමා එම කණ්ඩායම සමඟ එක් වීමට අදහස් කරන බව යි.",
       "URL": "https://www.hirunews.lk/320443/කිරාන්-පොලාඩ්-අයි-පී-එල්-පිටියට-සමු-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=732"
}