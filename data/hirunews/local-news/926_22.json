{
       "Source": "hirunews",
       "Timestamp": "Saturday, 20 August 2022 - 12:49",
       "Headline": "ජනපති අනුරපුරයට (වීඩියෝ)",
       "News Content": "ජනාධිපති ධුරයට පත්වීමෙන් පසු පළමු වරට ජනාධිපති රනිල් වික්‍රමසිංහ අනුරාධපුරයට පැමිණ අද (20) ආගමික වතාවත්වල නිරතවී ආශිර්වාද ලබාගත්තා.\nජනාධිපතිවරයා පළමුවෙන්ම අටමස්ථානාධිපති ආචාර්ය පූජ්‍ය පල්ලේගම සිරිනිවාස නාහිමියන් බැහැදැක ආශිර්වාද ලබාගත්තා.\nඉන් අනතුරුව ජනාධිපතිවරයා ඓතිහාසික ජයශ්‍රී මහා බෝධීන් වහන්සේ වැඳපුදා ගත් අතර, පසුව ජනාධිපති රනිල් වික්‍රමසිංහ රුවන්වැලි මහ සෑ රදුන් ද වැඳ පුදාගත්තා.\nඅනතුරුව රුවන්වැලි රජමහා විහාරාධිපති පූජ්‍ය පල්ලේගම හේමරතන නාහිමියන් ද බැහැදුටු ජනාධිපතිවරයා ආගමික වතාවත්වල නිරත වී ආශිර්වාද ලබාගත්තා.\nඑහිදී රුවන්වැලි රජමහා විහාරාධිපති පූජ්‍ය පල්ලේගම හේමරතන හිමියන් ජනාධිපතිවරයාට ආශිර්වාද කරනු ලැබුවා.",
       "URL": "https://www.hirunews.lk/313266/ජනපති-අනුරපුරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=926"
}