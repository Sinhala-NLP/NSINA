{
       "Source": "hirunews",
       "Timestamp": "Monday, 15 August 2022 - 10:09",
       "Headline": "යූරියා පොහොර බෙදහැරීම  සම්බන්ධයෙන් පූර්ණ විගණනයක්",
       "News Content": "යල කන්නයේ යූරියා පොහොර ගොවීන් වෙත බෙදාහැරීම සම්බන්ධයෙන් පූර්ණ විගණනයක් සිදුකිරීමට වහා පියවර ගන්නා ලෙසට කෘෂිකර්ම, වනජීවී හා වනසම්පත් සංරක්ෂණ අමාත්‍ය මහින්ද අමරවීර අමත්‍යාංශ ලේකම්වරයාට උපදෙස් ලබා දී තිබෙනවා.\nමෙම විගණනයෙන් පොහොර බෙදාහැරීමේ අඩු ලුහුඩුකම්, දුර්වලතා මෙන්ම යම් අක්‍රමිකතාවන් සිදුව ඇත්නම් ඉදිරි මාස කන්නයේදී නිවැරදි කරගැනීම අරමුණු කරගෙනයි මෙම විගණනය සිදුවන්නේ.\nමේ අතර යල කන්නය සඳහා යූරියා පොහොර බෙදාහැරීම මේ වනවිට සියයට 98 කින් අවසන් වී ඇති අතර, ඉතිරි ප්‍රමාණය ලබන සතියේදී බෙදාහැර අවසන් කරන බවයි කෘෂිකර්ම අමාත්‍යාංශය නිවේදනය කළේ.",
       "URL": "https://www.hirunews.lk/312793/යූරියා-පොහොර-බෙදහැරීම-සම්බන්ධයෙන්-පූර්ණ-විගණනයක්",
       "Category": "Local News",
       "Parent URL": "https://www.hirunews.lk/local-news.php?pageID=940"
}