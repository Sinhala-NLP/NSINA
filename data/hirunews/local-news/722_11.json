{
       "Source": "hirunews",
       "Timestamp": "Sunday, 20 November 2022 - 7:31",
       "Headline": "බැසිල් අද දිවයිනට (වීඩියෝ)",
       "News Content": "ශ්‍රී ලංකා පොදුජන පෙරමුණේ ජාතික සංවිධායක හිටපු අමාත්‍ය බැසිල් රාජපක්ෂ අද (20) යළි දිවයිනට පැමිණීමට නියමිතයි.\nඑම අභ්‍යන්තර ආරංචි මාර්ග සඳහන් කළේ ඉන් අනතුරුව ඔහු යළි දේශපාලන කටයුතු ආරම්භ කිරීම සඳහා කටයුතු කරනු ඇති බවයි.\nඅද රාත්‍රියේම බැසිල් රාජපක්ෂ පොදුජන පෙරමුණේ ජ්‍යෙෂ්ඨයන් මුණගැසීමටද නියමිතව තිබෙනවා.\nහිටපු අමාත්‍ය බැසිල් රාජපක්ෂ පසුගිය සැප්තැම්බර් 9 වනදා උදෑසන ඇමරිකාව බලා පිටත්ව ගියා.\nඒ, ලබන වසරේ ජනවාරි මස 15 වැනිදා තෙක් විදේශ ගතවීම සඳහා පසුගියදා ශ්‍රේෂ්ඨාධිකරණයෙන් ලද අවසරය මතයි.\nවෛද්‍ය ප්‍රතිකාර ලබා ගැනීමට සහ පෞද්ගලික හේතූන් මතයි මෙලෙස ඔහු ඇමරිකාව බලා පිටත්ව ගියේ.\nපසුගිය ජුලි 09 වනදා ඔහු විදෙස්ගතවීම සදහා කටුනායක ගුවන්තොටුපළ වෙත පැමිණියද එවකට පැන නැගුණු ජනතා විරෝධය හමුවේ එම සංචාරය අවලංගු කිරීමට සිදුවුණා.",
       "URL": "https://www.hirunews.lk/320823/බැසිල්-අද-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=722"
}