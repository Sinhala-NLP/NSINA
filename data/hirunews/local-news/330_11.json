{
       "Source": "hirunews",
       "Timestamp": "Saturday, 20 May 2023 - 14:13",
       "Headline": "ප්‍රමාණවත් පොහොර නොලැබීමෙන් ගොවීන් දුශ්කරතාවයට",
       "News Content": "මෙවර වී වගාව ඇරඹූ මහවැලි එච් කලාපයේ උක් ගොවීන් පිරිසක් ප්‍රමාණවත් පොහොර නොලැබීම හමුවේ දුෂ්කරතාවට පත්ව තිබෙනවා.\nමහවැලි එච් කලාපයේ කටියාව, යාය 6 ගොවි සංවිධානයේ උක් ගොවීන් මෙවර යල කන්නය සඳහා අක්කර දහස් ගණනක වී වගාව ආරම්භ කර තිබෙනවා.\nමේ වන විට ගොයමට දින ගණනාවක් ගතවී ඇතත් ඒ සඳහා අවශ්‍ය මූලික පොහොර සහ යූරියා ලැබී නොමැති බවයි ඔවුන් පවසන්නේ.\nවෙනත් කන්නවලදී රජය මගින් ගොවි සංවිධාන හරහා මුදලට සහ සහනාධාර ක්‍රමය යටතේ ඔවුන්ට අවශ්‍ය පොහොර ලබා දුන්නද මෙවර එසේ සිදු නොවුණු බවටයි ගොවීන් මැසිවිලි නගන්නේ.\nගොවීන් පවසන්නේ ඇතැම් වෙළඳසැල් තුළ යූරියා පොහොර තිබෙන බවට ප්‍රකාශ කළ ද මිලදී ගැනීමට ගිය විට ඔවුන් පොහොර නොමැති බව පවසන බවයි.\nඇතැම් වෙළෙඳසැල් තුළ පොහොර තිබුණද ඒවා අධික මිලකට අලෙවි කරන බවටයි ගොවීන් චෝදනා කරන්නේ.\nමේ අතර මහා වාරි ගොවි සංවිධානය පවසන්නේ ගොවීන් සඳහා රජයෙන් පොහොර ලබාදීම තුළින් තමන්ට විශාල සහනයක් ලැබී ඇති බවයි.\nමේ අතර සුළු හා මධ්‍ය පරිමාණ වී මෝල් හිමියන්ගේ සංගමය පවසන්නේ වී මිළදී ගැනීමට රජය විසින් යම්කිසි සහනයක් ලබා දෙන්නේ නම් සහල් කිලෝග්‍රෑමයක් රුපියල් 160කට ජනතාවට ලබා දිය හැකි බවයි.",
       "URL": "https://www.hirunews.lk/335721/ප්‍රමාණවත්-පොහොර-නොලැබීමෙන්-ගොවීන්-දුශ්කරතාවයට",
       "Category": "Local News",
       "Parent URL": "https://www.hirunews.lk/local-news.php?pageID=330"
}