{
       "Source": "hirunews",
       "Timestamp": "Monday, 05 July 2021 - 17:29",
       "Headline": "අවසන් තීරණයක් ගන්න ශ්‍රී ලංකා ක්‍රීඩකයන්ට පැය 36ක්",
       "News Content": "ශ්‍රී ලංකා ක්‍රිකට් ක්‍රීඩකයින්හට ඔවුන්ගේ ක්‍රීඩක කොන්ත්‍රාත්තුවට ඇතුළුවීම සදහා වන අවසන් තීරණය ගැනීමට ජූලි 8 වෙනිදා දක්වා කල්දීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nඑංගලන්තයේ අසාර්ථක තරග සංචාරයක නිරත වූ ශ්‍රී ලංකා කණ්ඩායම අද රාත්‍රීයේ දිවයිනට පැමිණීමට නියමිතයි.\nඒ් අනුව ශ්‍රී ලංකා කණ්ඩායමේ ක්‍රීඩකයින්ට ඔවුන්ගේ ඉදිරි ක්‍රිකට් කොන්ත්‍රාත්තුව පිළිබද සිතා බැලීමට පැය 36ක පමණ කාලයක් ඉතිරිව තිබෙනවා.\nක්‍රීඩකයින් ශ්‍රේණිගත කිරීමේදී උපයෝගි කරගත් නිර්ණායක පිළිබඳ මතු වූ ගැටලු සහගත තත්ත්වයක් හේතුවෙන් ශ්‍රී ලංකා කණ්ඩායමේ ක්‍රීඩකයින් එංගලන්ත සංචාරයට පෙර මෙම ක්‍රීඩක කොන්ත්‍රාත්තුව අත්සන් තැබීම ප්‍රතික්ෂේප කළා.\nකෙසේ වෙතත් ශ්‍රී ලංකා ක්‍රිකට් ආයතනය පවසන්නේ මෙම ක්‍රීඩක කොන්ත්‍රාත්තුවට ජූලි 8 වනදාට පෙර අත්සන් නොතබන ක්‍රීඩකයින් එළඹෙන ඉන්දිය සංචාරයේ තෝරාගැනීම් සඳහා සලකා නොබැලෙන බවයි.",
       "URL": "https://www.hirunews.lk/276157/අවසන්-තීරණයක්-ගන්න-ශ්‍රී-ලංකා-ක්‍රීඩකයන්ට-පැය-36ක්",
       "Category": "Local News",
       "Parent URL": "https://www.hirunews.lk/local-news.php?pageID=1840"
}