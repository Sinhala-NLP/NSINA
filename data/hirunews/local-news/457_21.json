{
       "Source": "hirunews",
       "Timestamp": "Friday, 24 March 2023 - 9:12",
       "Headline": "මැනිං වෙළඳපොළේ කසළ ගැටළුවක්",
       "News Content": "පෑලියගොඩ - මැනිං වෙළඳපොල සංකීර්ණයෙන් බැහැර කරන කසළ විශාල ලෙස ඒකරාශීවීම හේතුවෙන් වෙළඳුන් මෙන්ම පාරිභෝගිකයින්ද අසීරුතාවට පත්ව තිබෙනවා.\nමේ හේතුවෙන් දැඩි දුඟදක් ද හමා යන අතර, එළවළු, පළතුරු මිලදී ගැනීම සඳහා ජනතාවගේ පැමිණීම ද අඩුවී ඇති බවයි සීමාසහිත ඒකාබද්ධ ආර්ථික මධ්‍යස්ථාන හා මැනිං වෙළඳ සංගමයේ භාණ්ඩාගාරික නිමල් අත්තනායක හිරු ප්‍රවෘත්ති අංශයට කියා සිටියේ.\nමේ අතර මැනිං වෙළඳපොලේ ව්‍යාපාරිකයින් ඊයේ (23) වෙළඳපොල භූමියේදී උද්ඝෝෂණයක නිරතවුණේ තමන්ට මුහුණපෑමට සිදුව ඇති ගැටළුවලට කඩිනමින් විසඳුම් ලබාදෙන ලෙස බල කරමින්.",
       "URL": "https://www.hirunews.lk/330777/මැනිං-වෙළඳපොළේ-කසළ-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=457"
}