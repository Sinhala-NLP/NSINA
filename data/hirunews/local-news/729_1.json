{
       "Source": "hirunews",
       "Timestamp": "Thursday, 17 November 2022 - 9:50",
       "Headline": "ධනිෂ්කට ඇප - බරපතල කොන්දේසි රැසක්! (වීඩියෝ)",
       "News Content": "ස්ත්‍රී දූෂණ චෝදනා හතරකට බන්ධනාගාරගත කර සිටින ශ්‍රී ලංකා ක්‍රිකට් ක්‍රීඩක ධනිෂ්ක ගුණතිලකට සිඩ්නි අධිකරණය විසින් කොන්දේසිවලට යටත්ව ඇප ලබා දීමට තීරණය කර තිබෙනවා.\nඒ ඔහු විසින් තම ඇප කොන්දේසි සමාලෝචනය කරන ලෙස ඉල්ලා සිඩ්නි අධිකරණයට ඉදිරිපත් කරන ලද ඇප ඉල්ලීම සලකා බැලීමක් වශයෙන්.\nඒ අනුව අත්අඩංගුවට පත් වීමෙන් දින 11කට අනතුරුව ඩොලර් 150,000ක ඇපයක් මත මුදා හැරුණු ධනිෂ්කට දිනපතා පොලීසිය හමුවේ පෙනී සිටිය යුතු බවත් මහේස්ත්‍රාත් ජැනට් වෝල්ක්විස්ට් නියෝග කළා.\nමේ අතර මහේස්ත්‍රාත්වරයා විසින් ධනිෂ්කට එරෙහිව රාත්‍රී 9.00 සිට පෙරවරු 6.00 දක්වා ඇඳිරි නීතියක් පැනවූ අතර පැමිණිලිකාරිය සම්බන්ධ කර ගැනීම සහ ටින්ඩර් ඇතුළු ඩේටිං ඇප් සඳහා ප්‍රවේශ වීම ද තහනම් කර තිබෙනවා.\n31 හැවිරිදි ක්‍රිකට් ක්‍රීඩක ධනිෂ්ක ඔස්ට්‍රෙලියාවේ දී කාන්තාවක් සමග කැමැත්තෙන් තොරව ලිංගික සංසර්ගයේ යෙදීම ඇතුළු චෝදනා හතරක් සම්බන්ධයෙන් රක්ෂිත බන්ධනාගාරගතව සිටිනවා.\nමේ අතර ඊයේ (16) සිඩ්නි ඩව්නිං සෙන්ටර් ප්‍රාදේශීය අධිකරණයේ දී මහේස්ත්‍රාත් රොබට් විලියම්ස් විසින් ධනිෂ්කගේ නීතිඥයින්ට ලිපිගොනු අඩංගු USB සහ දුම්රිය ස්ථානයක CCTV දර්ශන ඇතුළත් ලිපිගොනු වෙත ප්‍රවේශය ලබා දීමටත් කටයුතු කළා.",
       "URL": "https://www.hirunews.lk/320576/ධනිෂ්කට-ඇප-බරපතල-කොන්දේසි-රැසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=729"
}