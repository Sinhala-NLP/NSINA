{
       "Source": "hirunews",
       "Timestamp": "Tuesday, 23 August 2016 - 7:46",
       "Headline": "මන්නාරම - යාපනයේ මාර්ගයේ බස් රථයක් පෙරළී 18කට තුවාල - කාන්තාවක් මිය යයි",
       "News Content": "මන්නාරමේ සිට යාපනය දක්වා වන්දනා නඩයක් රැගෙන ගමන් ගත් පෞද්ගලික බස් රථයක් පෙරළී ඊයේ සිදුවූ අනතුරකින් පුද්ගලයන් 18 දෙනෙකු තුවාල ලබා එක් කාන්තාවක මිය ගොස් තිබෙනවා.\nබස් රථය යාපනය - මන්නාරම මාර්ගයේ නාච්චිකුඩා හි කිලෝමීටර් 41 කණුව අසළ දී මාර්ගයෙන් ඉවතට පැන පෙරළී ඇත්තේ රියදුරුට එය පාලනය කර ගැනීමට නොහැකිවීම හේතුවෙන්.\nඑහිදී පිරිමි පුද්ගලයන් 9 දෙනෙකු කාන්තාවන් 7 දෙනෙකු සහ ළමයි දෙදෙනෙකු තුවාල ලබා යාපනය රෝහලට ඇතුළත් කර තිබෙනවා.\nඑහිදී මිය ගොස් ඇත්තේ යාපනය - ඉලවාලේහි පදිංචි 66 හැවිරිදි කාන්තාවක්.\nබස් රථයේ රියදුරු ද යාපනය රෝහලේ ප්‍රතිකාර ලබන බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/141265/මන්නාරම-යාපනයේ-මාර්ගයේ-බස්-රථයක්-පෙරළී-18කට-තුවාල-කාන්තාවක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4911"
}