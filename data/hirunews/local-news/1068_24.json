{
       "Source": "hirunews",
       "Timestamp": "Saturday, 25 June 2022 - 17:11",
       "Headline": "මාතර මහරෝහලට ගිය ප්‍රාදේශිය ලේකම්, රෝහල් සේවකයන් පිරිසක් විසින් සිරකර තබා ගනී",
       "News Content": "අසනීප තත්ත්වයක් හේතුවෙන් ප්‍රතිකාර ලබා ගැනීම සඳහා මාතර ප්‍රාදේශිය ලේකම්වරිය මාතර මහරෝහලට ගිය අවස්ථාවේ එහි සේවකයන් පිරිසක් ඇයව සිරකර තබා ගැනීමේ පුවතක් වාර්තා වනවා.\nපසුව, පොලිස් නිලධාරින්ගේ ද ආරක්ෂාව යටතේ ඇය පිටතට පැමිණ ඇති අතර, ගැටලුවට හේතුවී ඇත්තේ එම අවස්ථාවේ ඇති වූ බහින් බස්වීමක් බවයි අප වාර්තාකරු සඳහන් කළේ.\nප්‍රාදේශීය ලේකම්වරිය බාහිර රෝගී අංශයේ ලියාපදිංචි වී රුධිර සාම්පලයක් ලබාදීම සඳහා අද රෝහලට ගිය අවස්ථාවේ එහි සිටි සෞඛ්‍ය සේවකයන් අදාළ පරීක්ෂණ සිදුකළ නොහැකි බව පවසා ඇති බව සඳහන්.\nපසුව තවත් සේවකයන් පිරිසක් ඉන්ධන ලබාදීමේදී ඇති වූ ගැටලුවක් පිළිබඳව ද මෙම අවස්ථාවේ ප්‍රාදේශීය ලේකම්වරියගෙන් දිගින් දිගටම ප්‍රශ්න කර ඇති අතර පසුව ප්‍රාදේශීය ලේකම්වරිය පෞද්ගලික රෝහලක් වෙත ඇතුළත් වී තිබෙනවා.",
       "URL": "https://www.hirunews.lk/308165/මාතර-මහරෝහලට-ගිය-ප්‍රාදේශිය-ලේකම්-රෝහල්-සේවකයන්-පිරිසක්-විසින්-සිරකර-තබා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1068"
}