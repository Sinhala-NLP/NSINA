{
       "Source": "hirunews",
       "Timestamp": "Saturday, 08 January 2022 - 10:15",
       "Headline": "ශ්‍රී ලාංකික ධීවරයින් ගමන් ගත් යාත්‍රාවක් පෙරළී අයෙක් අතුරුදන්",
       "News Content": "මාලදිවයින් මුහුදු තීරයේ දී මෙරට ධීවරයින් ගමන් ගත් යාත්‍රාවක් පෙරලීමෙන් එක් අයෙකු අතුරුදන් වී පස් දෙනෙකු බේරාගෙන ඇති බව නාවික හමුදාව ප්‍රකාශ කළා.\nමෙම ධීවරයින්ගේ යාත්‍රාව පෙරලීමට ලක්වන අවස්ථාවේ දී ඒ අසල යාත්‍රා කරමින් තිබූ නෞකාවක් විසින් එහි සිටි ධීවරයින් 5 දෙනෙකු බේරා ගෙන තිබෙනවා.\nඒ බව මාලදිවයිනේ නාවික සම්බන්ධීකරණ මධ්‍යස්ථානය මගින් තමන්ට දැනුම් දුන් බවයි නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා කියා සිටියේ.\nමසකට පෙර දියඹට ගිය සිය යාත්‍රාවේ සිටින ධීවරයින් පසුගිය පළවන දායින් පසු තමන් සමග දුරකථන සම්බන්ධතා පවත්වා නොමැති බැවින් ඒ පිලිබඳව පරීක්ෂණයක් කරන ලෙසට ඉල්ලා යාත්‍රාවේ හිමිකරු බේරුවල පොලීසියට පසුගිය පස්වන දා පැමිණිල්ලක් සිදුකර තිබෙනවා.\nඉන් පසු බේරුවල වෙරළාරක්ෂක නාවික නිලධාරින් සිදු කළ පරීක්ෂණයකට අනුව යි මේ පිළිබඳ තොරතුරු අනාවරණ වී ඇත්තේ.",
       "URL": "https://www.hirunews.lk/293354/ශ්‍රී-ලාංකික-ධීවරයින්-ගමන්-ගත්-යාත්‍රාවක්-පෙරළී-අයෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1440"
}