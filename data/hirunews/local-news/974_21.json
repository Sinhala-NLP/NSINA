{
       "Source": "hirunews",
       "Timestamp": "Monday, 01 August 2022 - 14:23",
       "Headline": "මෝදර සිදු වූ ඝාතනයකට සම්බන්ධ සැකකරුවන් තිදෙනකු අත්අඩංගුවට",
       "News Content": "මහා පරිමාණ මත්ද්‍රව්‍ය ජාවාරම්කරුවෙකු හා සංවිධානාත්මක අපරාධකරුවෙකු වන බාලචන්ද්‍රන් පුෂ්පරාජ් නොහොත් පුකුඩිකණ්නාගේ මෙහෙයවීම මත සිදුකළ ඝාතනයේ සැකකරුවන් තිදෙනකු විශේෂ කාර්‍ය බලකාය විසින් අත් අඩංගුවට ගෙන තිබෙනවා.\nවිශේෂ කාර්‍ය බලකායේ බුද්ධි කොට්ඨාසයේ නිලධාරින්ට ලද තොරතුරකට අනුව පසුගිය 28 වැනි දින මෙම වැටලීම සිදු කර ඇත්තේ ග්‍රෑන්ඩ්පාස් ප්‍රදේශයේදියි.\nඑහිදී කිඹුලාඇල ප්‍රදේශයේ පදිංචි 29 හැවිරිදි පදික වෙළෙඳාමේ නිරත අයෙකු, කොළඹ 13 ප්‍රදේශයේ පදිංචි 25 හැවිරිදි අයෙකු හා ග්‍රෑන්ඩ්පාස් ස්ටේස් හි පදිංචි 37 හැවිරිදි අයෙකු අත්අඩංගුවට ගෙන තිබෙනවා.\nමොවුන් අත් අඩංගුවට ගැනුණේ ජුනි මස 06 වැනි දින මෝදර - රෙඩ්බානාවත්ත ප්‍රදේශයේ සිදු වූ වෙඩි තැබීමක් සම්බන්ධවයි.\nසිද්ධිය සම්බන්ධයෙන් වැඩිදුර විමර්ශන කිරීමට සැකකරුවන් මෝදර පොලීසියට භාර දී තිබෙනවා.",
       "URL": "https://www.hirunews.lk/311581/මෝදර-සිදු-වූ-ඝාතනයකට-සම්බන්ධ-සැකකරුවන්-තිදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=974"
}