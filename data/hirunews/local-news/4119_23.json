{
       "Source": "hirunews",
       "Timestamp": "Thursday, 18 January 2018 - 13:21",
       "Headline": "මාලක සිල්වාට වරෙන්තු",
       "News Content": "නඩු කටයුත්තක් සඳහා අධිකරණයේ පෙනී නොසිටීම හේතුවෙන් හිටපු අමාත්‍ය මර්වින් සිල්වාගේ පුත් මාලක සිල්වා අත්අඩංගුවට ගෙන අධිකරණයට ඉදිරිපත් කරන ලෙස අද (18) වරෙන්තු නිකුත් කෙරුණා.\nඒ, බ්‍රිතාන්‍ය ජාතිකයෙකුට සහ ඔහුගේ පෙම්වතියට පහරදීමේ සිද්ධියකට අදාළ නඩුව කොළඹ අතිරේක මහේස්ත්‍රාත් දර්ශිකා විමලසිරි හමුවේ කැඳවූ අවස්ථාවේදියි.\nඅද දිනයේ මොහු අධිකරණයේ පෙනී නොසිටි අතර, ඒ අනුව මාලක සිල්වාට වරෙන්තු නිකුත් කළ අතිරේක මහේස්ත්‍රාත්වරිය මෙම නඩුව මාර්තු මස 6 වනදා කැඳවන ලෙස නියෝග කළා.\n2014 වසරේ දෙසැම්බර් මාසයේදී කුරුඳුවත්ත ප්‍රදේශයේ සමාජශාලාවක් තුළදී බ්‍රිතාන්‍ය ජාතිකයෙකුට සහ ඔහුගේ පෙම්වතියට පහරදීම සම්බන්ධයෙන් මාලක සිල්වාට චෝදනා එල්ලවනවා.",
       "URL": "https://www.hirunews.lk/181388/මාලක-සිල්වාට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=4119"
}