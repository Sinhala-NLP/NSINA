{
       "Source": "hirunews",
       "Timestamp": "Saturday, 16 July 2022 - 8:30",
       "Headline": "පාර්ලිමේන්තු කටයුතු ඇරඹීමට සියල්ල සූදානම් (වීඩියෝ)",
       "News Content": "පාර්ලිමේන්තුව අද (16) පෙරවරු 10 ට රැස්වනවා.\nඑහිදී කථානායකවරයා විසින් ජනාධිපති ගෝඨාභය රාජපක්ෂ ඉවත්වීම සහ එම තනතුර පුරප්පාඩුව පවතින බව පාර්ලිමේන්තුවට දැනුම්දීමට නියමිතයි.\nපාර්ලිමේන්තුව අවට මේ වනවිට ආරක්ෂාව දැඩි කර ඇති බවයි වාර්තාවන්නේ.\nමේ අතර පාර්ලිමේන්තුවට පිවිසෙන ප්‍රධාන මාර්ග දෙකක් මේ වනවිට පොලිසිය විසින් තාවකාලිකව වසා දමා තිබෙනවා.\nබත්තරමුල්ල - පොල්දූව මංසන්ධියෙන් සහ ජපන් මිත්‍රත්ව පාලම අසලින් මේ වනවිට පාර වසා තිබෙනවා.\nඒ අනුව රියදුරන්ට ගමනාගමනය සඳහා විකල්ප මාර්ග භාවිත කරන ලෙසත් පොලිසිය දැනුම්දෙනවා.",
       "URL": "https://www.hirunews.lk/310106/පාර්ලිමේන්තු-කටයුතු-ඇරඹීමට-සියල්ල-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1017"
}