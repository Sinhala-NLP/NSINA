{
       "Source": "hirunews",
       "Timestamp": "Tuesday, 04 January 2022 - 8:11",
       "Headline": "දිස්ත්‍රික්ක 15ක අද සිට විශේෂ මදුරු මර්දන වැඩසටහනක්",
       "News Content": "පසුගිය මස ඩෙංගු ආසාදිතයින් ඉහළ යාමත් සමග අද සිට විශේෂ මදුරු මර්දන වැඩසටහනක් ක්‍රියාත්මක කිරීමට ජාතික ඩෙංගු මර්දන ඒකකය පියවර ගෙන තිබෙනවා.\nඒ අනුව අවදානම ඉහළ දිස්ත්‍රික්ක 15ක් කේන්ද්‍ර කරගෙන මෙම වැඩසටහන ක්‍රියාත්මක බවයි එම ඒකකය වැඩිදුරටත් සඳහන් කළේ.\nඒ අනුව අදාළ දිස්ත්‍රික්කවල සෞඛ්‍ය නිලධාරී කාර්යාල 81ක අද සිට ආරම්භ වන මෙම වැඩසටහන ලබන 10 වන දා දක්වා ක්‍රියාත්මක කෙරෙනු ඇති.\nගත වූ වසරේ ඩෙංගු ආසාදිතයින් 19,087ක් වාර්තා වූ අතර මරණ 27ක් ද සිදු ව තිබෙනවා.\nවැඩිම ආසාදිතයින් සංඛ්‍යාවක් එනම් 5515ක් වාර්තා වී ඇත්තේ කොළඹ දිස්ත්‍රික්කයෙන්.\nමීට අමතරව දිස්ත්‍රික්ක 4කින් 1000 ඉක්ම වූ රෝගීන් වාර්තා වී තිබෙනවා.",
       "URL": "https://www.hirunews.lk/292963/දිස්ත්‍රික්ක-15ක-අද-සිට-විශේෂ-මදුරු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1450"
}