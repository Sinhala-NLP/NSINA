{
       "Source": "hirunews",
       "Timestamp": "Saturday, 01 April 2023 - 20:50",
       "Headline": "ලක්නව් ඉනිම හිර කළ දිල්ලිවරුන්",
       "News Content": "ලක්නව් සුපර් ජයන්ට් සහ දිල්ලි කැපිටල් කණ්ඩායම අතර මේ වනවිට (01) IPL තරගාවලියේ තෙවැනි තරගය පැවැත්වෙනවා.\nඉන්දියාවේ ලක්නව් නුවර පැවැත්වෙන මෙම තරගයේ කාසියේ වාසියේ ජය හිමි වූයේ දිල්ලි කැපිටල් කණ්ඩායමේ නායක රිෂාබ් පාන්ට්ටයි.\nඔහුගේ තීන්දුව වූයේ පළමුව පන්දු රැකීමයි.\nඒ අනුව ප්‍රතිවාදියාගේ ආරාධනයෙන් පන්දුවට පහරදීමට පිටියට පිවිසි ලක්නව් සුපර් ජයන්ට් කණ්ඩායම මේ වනවිට කඩුලු 04ක් දැවී ලකුණු 128ක් ලබා සිටිනවා.\nKyle Mayers ට පමණක් ජයන්ට් කණ්ඩායම වෙනුවෙන් සාර්ථක වීමට හැකි වූ අතර ඔහුගේ පිත්තෙන් එක් වුණු ලකුණු සංඛ්‍යාව 73ක්.\nසෙසු කිසිදු ක්‍රීඩකයෙකුට සැලකිය හැකි දායකත්වයක් කණ්ඩායමේ ලකුණු පුවරුව වෙනුවෙන් ඉටු කිරීමට දිල්ලිවරුන් ඉඩ දුන්නේ නැහැ.\nදිල්ලිවරුන් වෙනුවෙන් මේ වනවිට Khaleel Ahamed,Chetan Sakariya, Axar patel සහ Kuldeep Yadav එක් කඩුල්ල බැගින් බිඳ දමා තිබෙනවා.\nමේ වනවිට ලක්නව් පිලේ ලකුණු පුවරුව දිස්වන්නේ කඩුලු 04ක් දැවී ලකුණු 131ක් ලෙසයි.\nමේ ක්‍රියාත්මක වන්නේ 16 වැනි පන්දුවාරයයි.",
       "URL": "https://www.hirunews.lk/331482/ලක්නව්-ඉනිම-හිර-කළ-දිල්ලිවරුන්",
       "Category": "Local News",
       "Parent URL": "https://www.hirunews.lk/local-news.php?pageID=440"
}