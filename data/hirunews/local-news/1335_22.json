{
       "Source": "hirunews",
       "Timestamp": "Thursday, 24 February 2022 - 18:20",
       "Headline": "තවත් කොරෝනා මරණ 30ක්",
       "News Content": "ශ්‍රී ලංකාවෙන් තවත් කොරෝනා මරණ  30ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 16116ක් ලෙසටයි.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (23) තහවුරු කළ මෙම මරණ අතර කාන්තාවන් 9ක් සහ පිරිමි පුද්ගලයන් 21ක් වනවා.\nවයස අවුරුදු 30ට අඩු වයස් කාණ්ඩයේ එක් මරණයක් වාර්තා වී ඇති අතර ඒ පිරිමි පුද්ගලයෙක්.\nඅවුරුදු 30ත් 59ත් අතර මරණ 7ක් වාර්තාවී ඇති අතර ඒ එක් කාන්තාවක් සහ පිරිමි පුද්ගලයන් 6ක් වශයෙන්.\nඅවුරුදු 60 සහ ඊට වැඩි වයස් කාණ්ඩයේ කාන්තාවන් 8ක් සහ පිරිමි 14ක් වශයෙන් මරණ 22ක් වාර්තාවී තිබෙනවා.\nමේ අතර අද දිනයේදී කොරෝනා වෛරසය ආසාදනය වී රෝහල්ගතව ප්‍රතිකාර ලබමින් සිටි තවත් 329 දෙනෙකු සුවය ලබා රෝහල්වලින් පිටව  ගියා.\nඒ අනුව සුවය ලැබූ සමස්ත ආසාදිතයන් සංඛ්‍යාව දැක්වෙන්නේ 607912ක් ලෙසටයි.\nතවත් 16580ක් රෝහල්වල හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nමෙරටින් මේ දක්වා හඳුනාගෙන ඇති කොරෝනා ආසාදිතයන් සංඛ්‍යාව 640578ක්.",
       "URL": "https://www.hirunews.lk/297942/තවත්-කොරෝනා-මරණ-30ක්",
       "Category": "Local News",
       "Parent URL": "https://www.hirunews.lk/local-news.php?pageID=1335"
}