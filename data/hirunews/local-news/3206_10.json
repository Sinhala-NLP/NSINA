{
       "Source": "hirunews",
       "Timestamp": "Saturday, 10 August 2019 - 13:02",
       "Headline": "පොහොට්ටුවේ අපේක්ෂක පොරයක් නැහැ - රෝහිත අබේගුණවර්ධන",
       "News Content": "එක්සත් ජාතික පක්ෂය තුළ මෙන් ශ්‍රී ලංකා පොදුජන පෙරමුණ තුළ අපේක්ෂක පොරයක් නොමැති බව පාර්ලිමේන්තු මන්ත්‍රී රෝහිත අබේගුණවර්ධන පවසනවා.\nඔහු මේ බව කියා සිටියේ අද පෙරවරුවේ එම පෙරමුණ කැඳවා තිබූ මාධ්‍ය හමුවකට එක්වෙමින්.\nමේ වන විට ජනාධිපති අපේක්ෂකයා තෝරා පත් කර ගැනීමට අදාළව එක්සත් ජාතික පක්ෂය තුළ ගැටුම් නිර්මාණය වී ඇති බවත්, එහි නායකයා සහ නියෝජ්‍ය නායකයා අතර ද්වන්ද සටනක් නිර්මාණය වී ඇති බවත් පාර්ලිමේන්තු මන්ත්‍රී රෝහිත අබේගුණවර්ධන වැඩිදුරටත් කියා සිටියා.\nමේ අතර, ඉදිරි ජනාධිපතිවරණය සඳහා කථානායක කරු ජයසූරිය ද සූදානමින් සිටින බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රංජිත් සොයිසා පවසනවා.\nඔහු මේ බව කියා සිටියේ රත්නපුර ප්‍රදේශයේ ඊයේ පැවති මාධ්‍ය හමුවකට එක්වෙමින්.",
       "URL": "https://www.hirunews.lk/221939/පොහොට්ටුවේ-අපේක්ෂක-පොරයක්-නැහැ-රෝහිත-අබේගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=3206"
}