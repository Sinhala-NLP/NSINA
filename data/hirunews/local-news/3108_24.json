{
       "Source": "hirunews",
       "Timestamp": "Tuesday, 08 October 2019 - 10:40",
       "Headline": "මහනුවර - පිළිමතලාවේ නිධන් හැරූ 4 දෙනෙකු අත්අඩංගුවට",
       "News Content": "මහනුවර - දවුලග - පිළිමතලාව ප්‍රදේශයේ පුරාවස්තු සෙවීමේ අරමුණින් කැණීම් සිදුකළ සිව් දෙනෙකු පොලීසිය අත්අඩංගුවට ගෙන තිබෙනවා.\nමොවුන්  ඊයේ එම ප්‍රදේශයේ පුරාවස්තු වටිනාකමක් ඇති ඉඩමක මෙම කැණීම් කටයුතු සිදුකරමින් සිටියදී අත්අඩංගුවට ගත් බවයි පොලීසිය සඳහන් කළේ.\nඅවුරුදු 24, 31, 45 සහ 60 හැවිරිදි වියේ පසුවන සැකකරුවන් පිළිමතලාව, අකුරැස්ස සහ මාවනැල්ල ප්‍රදේශවල පදිංචිකරුවන් වනවා. එමෙන්ම, බගවන්තලාව - පෙට්ටෙ‍්‍රසාර් වත්තේ අනවසරයෙන් මැණික් ගැරූ පුද්ගලයෙකු ද පොලීසිය ඊයේ අත්අඩංගුවට ගෙන තිබෙනවා.\n42 හැවිරිදි ඔහු එම ප්‍රදේශයේම පදිංචිකරුවෙක්.",
       "URL": "https://www.hirunews.lk/225812/මහනුවර-පිළිමතලාවේ-නිධන්-හැරූ-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3108"
}