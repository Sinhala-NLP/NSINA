{
       "Source": "hirunews",
       "Timestamp": "Friday, 17 June 2022 - 13:36",
       "Headline": "සුපිරි වෙළෙඳසැල්වල රාක්ක හිස් කළ ආහාර අර්බුදය (වීඩියෝ)",
       "News Content": "ඉන්ධන අර්බුදය අත්‍යවශ්‍ය ආහාර ද්‍රව්‍ය සැපයීමට බාධාවක් වී ඇති නිසා මේ වනවිට දිවයින පුරා පිහිටි වෙළඳසැල් සහ සුපිරි වෙළඳසැල්වල ද ආහාර ද්‍රව්‍ය ගබඩා කර ඇති රාක්ක හිස්ව පවතිනවා.\nආහාර ද්‍රව්‍ය හිඟ වීම හේතුවෙන් වැඩිවන භාණ්ඩ මිලට එරෙහිව මීගමුව - පෙරියමුල්ල මංසන්ධියේ කාන්තාවන් පිරිසක් ඊයේ නිහඬ විරෝධතාවක ද නිරත වුණා.\nමේ අතර ඉන්දියාවෙන් ලබාදෙන යූරියා පොහොර, ලබන මස 6 වනදා වනවිට මෙරටට ළඟාවීමට නියමිත බව කෘෂිකර්ම අමාත්‍ය මහින්ද අමරවීර සඳහන් කළා.\nඅමාත්‍යවරයා මේ බව කියා සිටියේ අද (17) පෙරවරුවේ කොළඹ පැවති වැඩසටහනකට එක්වෙමින්.\nමේ අතර, ගාලු දිසා ආහාර ප්‍රවර්ධන වැඩසටහන වලහන්දූව - වතුයායේ පැවති අතර එහි ප්‍රධාන ආරාධිතයා ලෙස සහභාගි වූ කෘෂිකර්ම අමාත්‍යාංශයේ ලේකම් රෝහණ පුෂ්පකුමාර බස් රථයකින් එම ස්ථානයට පැමිණියේ මතුව ඇති ඉන්ධන අර්බුදය හේතුවෙන්.",
       "URL": "https://www.hirunews.lk/307385/සුපිරි-වෙළෙඳසැල්වල-රාක්ක-හිස්-කළ-ආහාර-අර්බුදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1088"
}