{
       "Source": "hirunews",
       "Timestamp": "Tuesday, 24 January 2023 - 17:39",
       "Headline": "බිත්තර හිඟයක් නැහැ වෙළඳුන් වෙළදාමෙන් ඉවත් වෙලා (වීඩියෝ)",
       "News Content": "රට තුළ බිත්තර නිෂ්පාදනය වැඩි දියුණු කර ගැනීම සිදු කළ යුතු බවත් ගැසට් ගැසීම අනවශ්‍ය කටයුත්තක් බව බිත්තර නිෂ්පාදකයන්ගේ සංගමයේ භාණ්ඩාගාරික විජය අල්විස් පවසනවා.\nඔහු වැඩිදුරටත් කියා සිටියේ මේ වන විට වෙළඳපොල තුළ බිත්තර හිඟයක් නොමැති බවත් වෙළෙන්දන් ට නිසි මිලක් නොලැබීම හේතුවෙන් වෙළඳුන් වෙළඳාමෙන් ඉවත් වී ඇති බවයි.\nමේ වන විට නිෂ්පාදන පිරිවැය ද අඩු වී ඇති බවත් ඉදිරියේදී රජය මඟින් බිත්තර ආනයනය කිරීමට සැලසුම් කරත් එය නිශ්ඵල ක්‍රියාවලියක් බවත් තමිල්නාඩුවෙන් මැලේසියාවට බිත්තර ආනයනය කළත් ශ්‍රී ලංකාවට ගෙන ඒමට නොහැක්කේ මන්දැයි යන්න කාරනේ පිළිබඳව ඔහු කියා සිටියේ මැලේසියාව තුළත් මේ ආකාරයෙන් පාලන මිලක් දමා තිබීම හේතුවෙන් එම රටේ බිත්තර හිඟයක් තිබීම හේතුවෙන් තමිල්නාඩුවෙන් බිත්තර ආනයනය කිරීම සිදු වන බවයි.\nඑම රටට විදේශ වෙළඳපළක් තිබුනත් ශ්‍රී ලංකාවට විදේශ වෙළඳ පලක් නොමැති බව ඔහු වැඩිදුරටත් කියා සිටියා.\nඑමෙන්ම ඉදිරියේදී තමිල්නාඩුවවෙන් බිත්තර මැලේසියාවට යැවීමේ හේතුවෙන් කුරුළු උණ මැලේසියාවේ ද බෝවීමේ අවදානමක් ඇති බවත් ඒ හේතුවෙන් තමිල්නාඩුවෙන් ශ්‍රී ලංකාවට බිත්තර ගෙන්වීම සිදු කලොත් අනිවාර්යයෙන්ම ශ්‍රී ලංකාවේ ද කුරුලු උණ ඇතිවීමේ අවධානමක් පවතින බව ඔහු සඳහන් කළා.",
       "URL": "https://www.hirunews.lk/325794/බිත්තර-හිඟයක්-නැහැ-වෙළඳුන්-වෙළදාමෙන්-ඉවත්-වෙලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=581"
}