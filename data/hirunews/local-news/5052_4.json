{
       "Source": "hirunews",
       "Timestamp": "Tuesday, 10 May 2016 - 19:03",
       "Headline": "රියදුරන් නොමැතිව දුම්රිය නතර වෙයි",
       "News Content": "රියදුරන් නොමැතිවීම හේතුවෙන් ත්‍රිකුණාමලයේ සිට ගල්ඔය දක්වා සහ මඩකලපුව සිට මහව දක්වාත් ධාවනය වන දුම්රිය 4ක ගමන් වාර අද අවලංගු කෙරුණා.\nරියදුරන්ගේ නිසි සම්බන්ධීකරණයකින් තොරව නිවාඩු ලබා ගැනීම ඊට හේතුවී ඇති බවයි දුම්රිය වෘත්තීය සමිති ප්‍රකාශ කළේ.\nදුම්රිය රියදුරන්ගේ සේවා උසස් කිරීම් සම්බන්ධයෙන් ලබන 14 වනදා විභාගයක් පැවැත්වෙන අතර, ඊට සූදානම් වීම සදහා ද ඇතැම් රියදුරන් නිවාඩු ඉල්ලීම් කර ඇති බවයි හිරු ප්‍රවෘත්ති අංශයට වාර්තා වුණේ.\nකෙසේ වෙතත්, අදාළ නිවාඩු ධාවන කටයුතුවලට බාධාවක් නොවන පරිදි ලබාදීමට කටයුතු කළ බව දුම්රිය දෙපාර්තමේන්තුව සදහන් කළා.",
       "URL": "https://www.hirunews.lk/132897/රියදුරන්-නොමැතිව-දුම්රිය-නතර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5052"
}