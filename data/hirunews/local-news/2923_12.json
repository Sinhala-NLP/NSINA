{
       "Source": "hirunews",
       "Timestamp": "Saturday, 01 February 2020 - 16:33",
       "Headline": "වුහාන් නගරයේ සිටි සිසුන් සිය මව් රටට ගෙන්වා ගත් සිව්වන රාජ්‍යය බවට ශ්‍රී ලංකාව පත්වෙයි",
       "News Content": "චීනයේ වුහාන් නගරයේ සිටි සිසුන් සිය මව් රටට යළි ගන්වා ගත් සිව්වන රාජ්‍යය බවට ශ්‍රී ලංකාව පත් වූ බව ජනාධිපති මාධ්‍ය අංශය දැනුම් දෙනවා.\nඇමෙරිකා එක්සත් ජනපදය, ජපානය සහ ඉන්දියාව සිසුන් සිය රටට රැගෙන ගිය සෙසු රටවල් වනවා.\nශ්‍රී ලන්කන් ගුවන් සේවයට අයත් යූ.එල්. 1423 දරණ විශේෂ ගුවන් යානයෙන් අද (01) පෙරවරුවේ වුහාන් නගරයේ සිටි ශ්‍රී ලංකික සිසුන් මෙරටට ගෙන එනු ලැබුවා.\nඑම සිසුන් මේ වන විට දියතලාව යුද හමුදා කදවුරේ පිහිටා ඇති රෝග නිරෝධායන මධ්‍යස්ථානය වෙත ඇතුළත් කර තිබෙනවා.\nයුධ හමුදාවේ සහ සෞඛ්‍ය දෙපාර්තමේන්තුවට අයත් වෛද්‍ය කණ්ඩායම්, මහජන සෞඛ්‍ය නිළදාරීන් ද නිරෝධායන ක්‍රියාවලිය අධීක්ෂණයට එක්ව සිටින අතර දින 14ක අධීක්ෂණයෙන් අනතුරුව සිසුන් දෙමාපියන්ට භාරදීමට අවශ්‍ය කටයුතු සැලසුම් කර ඇති බවයි ජනාධිපති මාධ්‍ය අංශය වැඩිදුරටත් දැනුම් දෙන්නේ.",
       "URL": "https://www.hirunews.lk/233504/වුහාන්-නගරයේ-සිටි-සිසුන්-සිය-මව්-රටට-ගෙන්වා-ගත්-සිව්වන-රාජ්‍යය-බවට-ශ්‍රී-ලංකාව-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2923"
}