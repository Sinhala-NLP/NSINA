{
       "Source": "hirunews",
       "Timestamp": "Saturday, 05 August 2017 - 15:02",
       "Headline": "ලබන 7 වන දා අර්ධ චන්ද්‍රග්‍රහණයක්",
       "News Content": "ලබන 7 වන දා අර්ධ චන්ද්‍රග්‍රහණයක් දිස්වන බව කොළඹ විශ්වවිද්‍යාලයේ භෞතික විද්‍යා අංශයේ තාරකා විද්‍යා සහ අභ්‍යාවකාශ විද්‍යා ඒකකයේ අධ්‍යක්ෂ මහාචාර්ය චන්දන ජයරත්න පවසනවා.\nමෙය ශ්‍රී ලංකාව ඇතුළු ආසියානු රටවලට, යුරෝපය සහ අප්‍රිකාවේ රටවලට ද දැක ගත හැකි වනු ඇති බවයි ඔහු වැඩිදුරටත් කියා සිටියේ.\nචන්ද්‍රග්‍රහණයේ ආරම්භය අගෝස්තු 7 වන දා රාත්‍රී 9.20 සිදුවන අතර, ග්‍රහණ අවසානය 8 වන දා අලූයම 2.21ට සිදුවීමට නියමිතයි.\nමෙම අර්ධ චන්ද්‍රග්‍රහණයෙන් පසුව ශ්‍රී ලංකාවට දිස්වීමට නියමිත මීළඟ චන්ද්‍රග්‍රහණ දෙක 2018 ජනවාරි 31 සහ ජුලි 27 යන දිනයන් හිදී පූර්ණ චන්ද්‍රග්‍රහණ දෙකක් ලෙස දිස්වනු ඇති.",
       "URL": "https://www.hirunews.lk/167700/ලබන-7-වන-දා-අර්ධ-චන්ද්‍රග්‍රහණයක්",
       "Category": "Local News",
       "Parent URL": "https://www.hirunews.lk/local-news.php?pageID=4385"
}