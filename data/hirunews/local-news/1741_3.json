{
       "Source": "hirunews",
       "Timestamp": "Saturday, 21 August 2021 - 7:05",
       "Headline": "නිරෝධායන නීති කැඩූ 186ක් පැය 24ක් තුළ අත්අඩංගුවට",
       "News Content": "නිරෝධායන නීති උල්ලංඝණය කළ පුද්ගලයින් 186 දෙනෙකු ගත වූ පැය 24ක කාලය තුළ අත්අඩංගුවට ගෙන ඇති බව පොලීසිය පවසනවා.\nඒ අනුව නිරෝධායන නීති උල්ලංඝණය කිරීම සම්බන්ධයෙන් මේ දක්වා අත්අඩංගුවට ගෙන ඇති මුළු සංඛ්‍යාව 55,842ක් වන බවයි පොලිස් මාධ්‍ය කොට්ඨාසය සඳහන් කළේ.\nමේ අතර බස්නාහිර පළාත තුළ ස්ථාපිත කර ඇති මාර්ග බාධක 12ක දී බස්නාහිරින් පළාතෙන් පිට වූ වාහන 735ක් හා පුද්ගලයින් 1,261ක් පරීක්ෂාවට ලක්කර තිබෙනවා.\nඑමෙන්ම, තවත් වාහන 787ක් සහ පුද්ගලයින් 1,437ක් බස්නාහිර පළාතට ඇතුළු වීමේ දී පරීක්ෂාවට ලක්කර ඇති බවයි වාර්තා වන්නේ.\nඑහි දී පළාත් සංචරණ සීමා උල්ලංඝණය කරමින් ගමන් කිරීමට පැමිණි වාහන 191ක් සහ පුද්ගලයින් 471ක් ආපසු හරවා යැවීමට කටයුතු කළ බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/280225/නිරෝධායන-නීති-කැඩූ-186ක්-පැය-24ක්-තුළ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1741"
}