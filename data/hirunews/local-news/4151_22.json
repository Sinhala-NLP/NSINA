{
       "Source": "hirunews",
       "Timestamp": "Friday, 29 December 2017 - 14:38",
       "Headline": "හෂීස් සමග 3 ක් අත්අඩංගුවට",
       "News Content": "හෂීස් මත්ද්‍රව්‍ය ග්‍රෑම් 840 යි මිලිග්‍රෑම් 300 ක් සමග සැකකරුවන් තුන්දෙනෙකු කඩවතදී අත්අඩංගුවට ගෙන තිබෙනවා.\nදක්ෂිණ අධිවේගී මාර්ගය ඔස්සේ ගාල්ලේ සිට පැමිණි මෝටර් රථයක් කඩවත පිටවීමේ පර්යන්තයේදී පරීක්ෂා කිරීමේදීයි මෙම මත්ද්‍රව්‍ය හමුවී ඇත්තේ.\nපොලිස් මත්ද්‍රව්‍ය නාශක කාර්යාංශයට ලැබුනු තොරතුරකට අනුව ඊයේ රාත්‍රී 10 ට පමණ වැටලීම සිදුකර තිබෙනවා.\nඅදාළ මෝටර් රථය නවතා පරීක්ෂා කිරීමේදී කැට ආකාරයෙන් සකස් කර තිබු හෂීස් මත්ද්‍රව්‍ය හමුවී ඇති බවයි පොලිසිය සඳහන් කළේ.\nඅත්අඩංගුවට ගත් සැකකරුවන් කඩවත, මරදාන සහ වත්තල ප්‍රදේශවල පදිංචි අවුරුදු  33, 34 සහ 47 වයස්වල පසුවන පිරිසක්.\nඔවුන් අද මහර මහේස්ත්‍රාත් අධිකරණයට ඉදිරිපත් කිරීමට නියමිත අතර පොලිස් මත්ද්‍රව්‍ය නාශක කාර්යාංශය වැඩිදුර විමර්ශණ මෙහෙයවනවා.",
       "URL": "https://www.hirunews.lk/179619/හෂීස්-සමග-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4151"
}