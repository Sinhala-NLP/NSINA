{
       "Source": "hirunews",
       "Timestamp": "Friday, 19 May 2023 - 14:05",
       "Headline": "ලොව අඩුම ගුරුත්වාකර්ශනය ශ්‍රී ලංකාවේ",
       "News Content": "පෘථිවියේ ගුරුත්වාකර්ශනය අඩුම ප්‍රදේශය ශ්‍රී ලංකාවේ දකුණු කෙළවර බව නාසා ආයතනය පවසනවා.\nභූ විද්‍යාත්මකව පෘථිවි අභ්‍යන්තරය බෙහෙවින් වෙනස් වන සුළු බැවින් පෘථිවිය මතුපිට වස්තූන්ගේ බරට ගුරුත්වාකර්ශනය බලපාන බව චන්ද්‍රිකා දත්ත ඔස්සේ සිදුකරන ලද නාසා ආයතනයේ ග්‍රේස් මෙහෙයුමට අනුව සොයාගනු ලැබුවා.\n1960 වර්ෂයේදි කැනේඩියානු රජයේ සහයෙන් සිදුකරන ලද පර්යේෂණයකදී හදුනා ගැණුනේ පානදුර, ගාල්ල, මාතර, හම්බන්තොට ආදි ප්‍රදේශවල ගුරුත්වාකර්ෂණ බලය අඩු බවයි.\nශ්‍රී ලංකාවට පැමිණෙන සංචාරකයින්ගේ ශරීර බර යම් ප්‍රමාණයකින් අඩුවීමට හේතුව සම්බන්ධයෙන් විද්‍යාඥයින් මෑතකදී පර්යේෂණයක් සිදුකර තිබුණා.\nඑම සංචාරකයන් තුර්කිය වැනි රටකට ගිය පසු ඔහුගේ බරෙහි යම් වැඩිවීමක් සිදුවන බවටයි සොයාගෙන තිබුණේ.",
       "URL": "https://www.hirunews.lk/335630/ලොව-අඩුම-ගුරුත්වාකර්ශනය-ශ්‍රී-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=332"
}