{
       "Source": "hirunews",
       "Timestamp": "Monday, 17 October 2022 - 12:20",
       "Headline": "සුදු සැරයටි දින කොඩිය ජනාධිපති ලේකම්ට පළඳවයි (ඡායාරූප)",
       "News Content": "ජාත්‍යන්තර සුදු සැරයටි දිනයට සමගාමීව ජනාධිපති ලේකම් සමන් ඒකනායක වෙත කොඩිය පැළඳවීම අද (17) පෙරවරුවේ ජනාධිපති කාර්යාලයේ දී සිදු කෙරුණා.\nජනාධිපති කාර්යාලයේ වියදමින්, දෘශ්‍යාබාධිත වූවන් වෙනුවෙන් ලබා දුන් සුදුසැරයටි 300ක් සංකේතාත්මකව දෘශ්‍යාබාධිත සංගමය වෙත පිරිනැමීම ද මෙහිදී සිදු කෙරුණේ ජනාධිපති ලේකම්වරයාගේ සුරතින්.\nජනාධිපති ලේකම්වරයා මෙහිදී සඳහන් කළේ දෘශ්‍යාබාධිත පිරිස් මුහුණ දෙන ගැටලු විසඳීමට ජනාධිපති කාර්යාලය හැකි උපරිම සහයෝගය ලබා දෙන බවයි.\nදිවයිනේ සෑම පළාතක්ම ආවරණය වන පරිදි මෙම සංගමය පිහිටුවා ඇති බවත් දෘශ්‍යාබාධිත කාන්තාවන්ගේ සුභසිද්ධිය උදෙසා ආබාධිත කාන්තා සංගමය එහි එක් ශාඛාවක් ලෙස ක්‍රියාත්මක වන අතර, ආබාධිත තරුණයින්ගේ ගැටලු විසඳීම සඳහා ආබාධිත තරුණ සංගමයක් ද ක්‍රියාත්මක බව මෙහිදී අදහස් දැක්වූ ජාතික දෘශ්‍යාබාධිත සංගමයේ ලේකම් ප්‍රසන්න වික්‍රමසිංහ සඳහන් කළා.",
       "URL": "https://www.hirunews.lk/318088/සුදු-සැරයටි-දින-කොඩිය-ජනාධිපති-ලේකම්ට-පළඳවයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=797"
}