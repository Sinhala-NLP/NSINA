{
       "Source": "hirunews",
       "Timestamp": "Friday, 05 October 2018 - 10:00",
       "Headline": "මට්ටක්කුලියේදී තියුණු ආයුධයකින් පහරදී පුද්ගලයෙකු ඝාතනය කරයි",
       "News Content": "මට්ටක්කුලිය - සමිට්පුර ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nඊයේ රාත්‍රී මෙම පුද්ගලයා සිය බිරිද සහ කුඩා දරුවා සමග ගමන් කරමින් සිටි ත්‍රිරෝද රථය නවතා පුද්ගලයෙකු ඊට ගොඩවී ඇති බව සදහන්.\nඔහු සමග රුපියල් 25,000ක ණය මුදලක් සම්බන්ධයෙන් ඇති වූ ආරවුලක් දුරදිග යාමෙන් ඝාතනය සිදුවී ඇති බවයි පොලීසිය සදහන් කළේ.\nසිද්ධියෙන් බරපතල තුවාල ලැබූ 29 හැවිරිදි මෙම පුද්ගලයා ජාතික රෝහලට ඇතුළත් කිරීමේදී ජීවිතක්ෂයට පත්වී තිබෙනවා.\nඝාතනය සිදුකළ සැකකරු ප්‍රදේශයෙන් පලාගොස් ඇති අතර ඔහු අත්අඩංගුවට ගැනීම සදහා විශේෂ විමර්ශනයක් ආරම්භ කර ඇති බවයි පොලීසිය සඳහන් කළේ.",
       "URL": "https://www.hirunews.lk/201451/මට්ටක්කුලියේදී-තියුණු-ආයුධයකින්-පහරදී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3714"
}