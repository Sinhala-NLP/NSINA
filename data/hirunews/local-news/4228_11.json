{
       "Source": "hirunews",
       "Timestamp": "Wednesday, 08 November 2017 - 19:12",
       "Headline": "බිරිඳ ඝාතනය කළ සැමියෙක් ගෙල වැලලාගෙන මියයයි",
       "News Content": "මැදවච්චිය දුමින්නේගම ප්‍රජා ශාලාව අසලදී පුද්ගලයකු සිය බිරිඳ ඝාතනය කළ ගෙළ වැලලාගෙන මියගොස් තිබෙනවා.\nඅද දහවල් 11.30 ට පමණ පවුල් ආරවුලක් හේතුවෙන් මෙම පුද්ගලයා සිය බිරිඳට උදැල්ලකින් පහරදී ඝාතනය කර ඇති බවයි පොලිසිය කියාසිටියේ.\nඅනතුරුව සැකකරු එම ප්‍රදේශයේම වන ලැහැබක තිබු ගසක සරමේ පටියක ආධාරයෙන් ගෙල වැලලාගෙන ඇතැයි සඳහන්.\nඅවුරුදු 43 ක කාන්තාව සහ අවුරුදු 45 ක් වයසැති සැමියා දුමින්නේගම ප්‍රදේශයේ පදිංචිකරුවන්.\nමහේස්ත්‍රාත් පරීක්ෂණයෙන් පසු පශ්චාත් මරණ පරීක්ෂණ සඳහා මෘත ශරීර අනුරාධපුර රෝහලට රැගෙන ගොස් තිබෙනවා.\nපශ්චාත් මරණ පරීක්ෂණය හෙට පැවැත්වීමට නියමිත අතර මැදවච්චිය පොලිසිය මේ සම්බන්ධයෙන් විමර්ශණ ආරම්භ කර තිබෙනවා.",
       "URL": "https://www.hirunews.lk/175593/බිරිඳ-ඝාතනය-කළ-සැමියෙක්-ගෙල-වැලලාගෙන-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4228"
}