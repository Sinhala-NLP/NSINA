{
       "Source": "hirunews",
       "Timestamp": "Tuesday, 09 February 2021 - 6:59",
       "Headline": "මහරගම, කොහුවල, පිළියන්දල ආදී ප්‍රදේශවල කාන්තාවන්ගේ අත්බෑග් කොල්ල කෑ සැකකරු අල්ලයි (වීඩියෝ)",
       "News Content": "මහරගම, කොහුවල, පිළියන්දල සහ බොරලැස්ගමුව ආදී ප්‍රදේශවලදී කාන්තාවන්ගේ අත්බෑග් කොල්ලකෑමේ නිරතව සිටි පුද්ගලයෙක් බොරලැස්ගමුව පොලිසිය විසින් අත්අඩංගුවට ගෙන තිබෙනවා.\nහම්බන්තොට ප්‍රදේශයෙන් සොරාගත් ත්‍රිරෝද රථයකින් එම ප්‍රදේශවල සැරිසරමින් කොල්ලකරු මෙම කොල්ලකෑම්වල නිරතව ඇති බවයි අනාවරණය වී ඇත්තේ.\nසැකකරුගෙන් කළ ප්‍රශ්න කිරීම් වලදී මෙලෙස සිදුකළ කොල්ලකෑම් 13ක පමණ තොරතුරු අනාවරණය කරගෙන තිබෙනවා.\nමෙලෙස කොල්ලකෑ අත්බෑග්වලින් ජංගම දුරකථන 16ක් සොයාගෙන ඇති අතර ඒවායේ තිබූ මුදල් හෙරොයින් මිලදී ගැනීමට වියදම් කළ බවයි කොල්ලකරු පොලිසිය හමුවේ පවසා ඇත්තේ.\nඅත්අඩංගුවට ගැනුණු 23 හැවිරිදි සැකකරු රත්මලාන, කටුකුරුන්දවත්ත ප්‍රදේශයේ පදිංචිකරුවෙක් වන අතර ඔහු නුගේගොඩ අධිකරණයට ඉදිරිපත් කිරීමට නියමිතයි.\nසැකකරු තරුණියකගේ අත්බෑගයක් කොල්ල කා පලායන අයුරු ආරක්ෂිත කැමරාවක මෙලෙස සටහන්ව තිබුණා.",
       "URL": "https://www.hirunews.lk/262073/මහරගම-කොහුවල-පිළියන්දල-ආදී-ප්‍රදේශවල-කාන්තාවන්ගේ-අත්බෑග්-කොල්ල-කෑ-සැකකරු-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2159"
}