{
       "Source": "hirunews",
       "Timestamp": "Saturday, 17 February 2018 - 16:04",
       "Headline": "පහරදීමකින් පොලිස් නිලධාරියෙකු රෝහලේ",
       "News Content": "බණ්ඩාරගම - රයිගම ප්‍රදේශයේදී පිරිසක් විසින් සිදුකළ පහරදීමකින් තුවාල ලැබූ පොලිස් නිලධාරියෙකු රෝහල් ගත කර තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ පොලිස් පරීක්ෂකවරයෙකු වන ඔහු පානදුර - දකුණ පොලීසියට අනුයුක්තව රාජකාරි කරන බවයි.\nඊයේ රාජකාරියට පැමිණෙමින් සිටින අතරතුර මෙම ප්‍රහාරය එල්ල වී ඇතැයි ද පොලීසිය සදහන් කළා.\nමෙම පහරදීම සම්බන්ධයෙන් පසුව සැකකරුවන් තුන්දෙනෙකු අත්අඩංගුවට ගෙන ඇති අතර පසුව ඔවුන් ලබන 20 වනදා දක්වා රක්ෂිත බන්ධනාගාර ගත කිරීමටයි අධිකරණය නියෝග කර ඇත්තේ.",
       "URL": "https://www.hirunews.lk/183872/පහරදීමකින්-පොලිස්-නිලධාරියෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4075"
}