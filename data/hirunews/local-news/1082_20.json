{
       "Source": "hirunews",
       "Timestamp": "Sunday, 19 June 2022 - 21:37",
       "Headline": "පැතුම් නිස්සංක පළමු එක්දින ශතකය වාර්තා කරයි",
       "News Content": "ඔස්ට්‍රේලියාව සමග පැවැත්වෙන තුන්වන එක්දින තරගයේදී තම පළමුවන එක්දින ශතකය ලබා ගැනීමට ආරම්භක පිතිකරු පැතුම් නිස්සංක සමත්වුණා.\nඔහු මෙම ශතකය ලබාගත්තේ පන්දු 123කින්. එක් හයේ පහරක් සහ හතරේ පහර 4ක් මෙම ශතකයට ඇතුලත්.\nපැතුම් නිස්සංක මේ වනවිට ලකුණු 100ක් ලබා ධනංජය ද සිල්වා සමගින් පන්දුවට පහරදෙමින් සිටිනවා.\nලකුණු 292ක ජයග්‍රාහී ඉලක්කයක් හඹායන ශ්‍රී ලංකා කණ්ඩායම මේවනවිට පන්දුවාර 40ක් අවසානයේ එක් කඩුල්ලක් දැවී ලකුණු 233ක් ලබා සිටිනවා.\nලකුණු 87ක් ලබා සිටියදී ආබාධයකට ලක්වීම හේතුවෙන් කුසල් මෙන්ඩිස් පිටියෙන් ඉවත්ව ගිය අතර ඔහු වෙනුවෙන් ධනංජය ද සිල්වා පන්දුවට පහරදීම ආරම්භ කළා.",
       "URL": "https://www.hirunews.lk/307611/පැතුම්-නිස්සංක-පළමු-එක්දින-ශතකය-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1082"
}