{
       "Source": "hirunews",
       "Timestamp": "Sunday, 12 February 2017 - 7:03",
       "Headline": "සීගිරියට විදුලි සෝපාන",
       "News Content": "සීගිරිය සංචාරක ප්‍රවර්ධනය සදහා විදුලි සෝපාන හා විදුලි මෝටර් රථ යෙදවීමට රජයේ අවධානය යොමුව ඇති බව අධ්‍යාපන අමාත්‍ය අකිල විරාජ් කාරියවසම් පවසනවා.\nදඹුල්ල  ලෙන් විහාරයේ සිතුවම් සංරක්ෂණ කටයුතු ආරම්භ කිරිමේ උත්සවයට ඊයේ එක්වෙමින් අමාත්‍යවරයා මේ බව කියා සිටියා.\nපෞරාණිකත්වය ආරක්ෂාවන අයුරින් එම කටයුතු සිදුකරන බවයි ඔහු ප්‍රකාශ කළේ.\nඑම වැඩපිළිවෙල ඉදිරියේදී කඩිනමින් ආරම්භ කරන බව ද අමාත්‍යවරයා ප්‍රකාශ කලා.\nමේ අතර සීගිරිය නැරඹීම සඳහා පැමිණෙන සංචාරකයින්ගේ පහසුව සඳහා අන්තර්ජාලය ඔස්සේ ප්‍රවේශ පත්‍ර ලබා ගැනීමේ පහසුකම ඊයේ සිට ආරම්භ කළ බවද මධ්‍යම සංස්කෘතික අරමුදල කියා සිටියා.\nඅන්තර්ජාලය ඔස්සේ ඇනවුම් කරන මෙම ප්‍රවේශ පත්‍ර මාස 3 ක කාලයක් සඳහා වලංගු වනවා.\nදඹුලු ලෙන් සිතුවම් සංරක්ෂණය කිරිමේ කටයුතු ⁣කඩිනම් කිරීමට පියවර ගන්නා ලෙස ද අමාත්‍ය අකිල විරාජ් කාරියවසම් නිලධාරීන්ට උපදෙස් ලබා දී තිබෙනවා.\nඒ සඳහා අවශ්‍ය සියලු කටයුතු සපුරාලීම සඳහා අවධානය යොමු කරන ලෙසටයි අමාත්‍යවරයා ප්‍රකාශ කර ඇත්තේ.",
       "URL": "https://www.hirunews.lk/154261/සීගිරියට-විදුලි-සෝපාන",
       "Category": "Local News",
       "Parent URL": "https://www.hirunews.lk/local-news.php?pageID=4665"
}