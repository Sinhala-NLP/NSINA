{
       "Source": "hirunews",
       "Timestamp": "Sunday, 25 September 2016 - 13:53",
       "Headline": "මුතූර් අනතුරකින් තරුණයින් දෙදෙනෙකු ජීවිතක්ෂයට",
       "News Content": "මුතූර් - තෝපූර් ප්‍රදේශයේ අද උදෑසන සිදුවූ රිය අනතුරකින් පාසල් ළමුන් දෙදෙනෙකු ජීවිතක්ෂයට පත්වී තිබෙනවා.\nසේරුනුවර පොලිසිය කියා සිටියේ යතුරුපැදියක් සහ ලොරි රථයක් එකිනෙක ගැටීමෙන් අනතුර සිදුව ඇති බවයි.\nඅනතුරෙන් මියගොස් ඇත්තේ යතුරුපැදියේ ගමන් ගත් 16 සහ 17 හැවිරිදි තරුණයින් දෙදෙනෙක්.\nඅනතුර සිදුවන අවස්ථාවේදී යතුරුපැදියේ තුන්දෙනෙකු ගමන් කර ඇති අතර ඔවුන් හිස්වැසුම් පැළඳ නොසිටි බවට හෙළි වී තිබෙනවා.\nඅනතුරින් තුවාල ලැබූ යතුරුපැදියේ ගමන් ගත් අනෙක් තරුණයාගේ තත්ත්වය බරපතල බව සඳහන්.",
       "URL": "https://www.hirunews.lk/143786/මුතූර්-අනතුරකින්-තරුණයින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4864"
}