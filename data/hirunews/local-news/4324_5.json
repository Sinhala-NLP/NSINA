{
       "Source": "hirunews",
       "Timestamp": "Wednesday, 13 September 2017 - 16:12",
       "Headline": "තංගල්ලේ අනතුරකින් පිය පුතු දෙදෙනෙක් මරුට (ඡායාරූප)",
       "News Content": "තංගල්ල මාරකොල්ලිය ප්‍රදේශයේ සිදුවු රිය අනතුරකින් පියෙකු සහ පුතෙකු ජීවිතක්ෂයට පත්ව තිබෙනවා.\nඅද දහවල් මගී ප්‍රවාහන බස් රථයක් සහ ත්‍රී රෝද රථයක් ගැටීමෙනුයි අනතුර සිදුවී ඇත්තේ.\nමරණයට පත්වී ඇත්තේ ත්‍රී රෝද රථයේ ගමන් කළ දෙදෙනෙක්.\nකතරගම සිට කොළඹ දක්වා ගමන් ගත් බස් රථය වැරදි ලෙස වෙනත් වාහනයක් පසු කර යාමට උත්සාහ කිරීමේදී තංගල්ල සිට හම්බන්තොට දක්වා ධාවනය වෙමින් තිබු ත්‍රී රෝද රථයේ ගැටී ඇති බව අප වාර්තාකරු සඳහන් කලා.\nඅනතුරින් මරණයට පත්වී ඇත්තේ තංගල්ල උනාකුරුව ප්‍රදේශයේ පදිංචි 42 හැවිරිදි පුද්ගලයෙක් සහ ඔහුගේ 6 හැවිරිදි පුත්‍රයායි.\nබස් රථයේ රියදුරා තංගල්ල පොලිසිය විසින් අත්අඩංගුවට ගෙන තිබෙනවා.\nඡායාරූප - හම්බන්තොට රාහුල් සමන්ත හෙට්ටිආරච්චි",
       "URL": "https://www.hirunews.lk/170829/තංගල්ලේ-අනතුරකින්-පිය-පුතු-දෙදෙනෙක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4324"
}