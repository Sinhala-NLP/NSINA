{
       "Source": "hirunews",
       "Timestamp": "Monday, 22 November 2021 - 12:56",
       "Headline": "ලොව විශාලතම වැසි වනාන්තරය වන ඇමර්සන් වනාන්තරයට සිදු වන දේ  (ඡායාරූප)",
       "News Content": "ලොව විශාලතම වැසි වනාන්තරය වන ඇමර්සන් වනාන්තරයට වසර 15කට පසු සිදුව ඇති ඉහළම හානි අගය වාර්තා කර තිබෙනවා.\nබ්‍රසීලයේ අභ්‍යවකාශ පර්යේෂණ ආයතනය මගින් ලබාගත් චන්ද්‍රිකා ඡායාරූප උපයෝගී කර ගනිමින් ඔවුන් ප්‍රකාශ කර ඇත්තේ ඇමර්සන් වනාන්තරයේ විනාශය වසරක් පාසා 22%කින් ඉහළ යන බවයි.\nපසුගිය වසර තුළ ඇමර්සන් වනාන්තරයෙහි වර්ග කිලෝමීටර 13,225ක් අහිමි වී ඇති අතර, එය 2006 වසරෙන් පසු වාර්තා වූ ඉහළම අගය ලෙසයි වාර්තා වන්නේ.\nඇමර්සන් වනාන්තරය ශාඛ විශේෂ මිලියන 3කට ආසන්න සංඛ්‍යාවකට නිජ භූමිය වන අතර, එහි ගෝත්‍රික ජනතාව මිලියනයකට ආසන්න පිරිසක් ජීවත් වනවා.\nඇමර්සන් වනාන්තරයේ වැඩි කොටසක් බ්‍රසීල ජනපති බොල්සෙනාරෝගේ පාලන සමය තුළ විනාශයට පත්ව ඇති බවයි විශ්ලේෂකයන් පෙන්වා දෙන්නේ.\nඑහි කෘෂිකාර්මික කටයුතු සහ පතල් කැනීම් කටයුතු දිරිගැන්වීම මෙම තත්ත්වයට තවත් හේතුවක් බවයි ඔවුන් පෙන්වා දී ඇත්තේ.",
       "URL": "https://www.hirunews.lk/288804/ලොව-විශාලතම-වැසි-වනාන්තරය-වන-ඇමර්සන්-වනාන්තරයට-සිදු-වන-දේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1545"
}