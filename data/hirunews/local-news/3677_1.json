{
       "Source": "hirunews",
       "Timestamp": "Monday, 29 October 2018 - 6:20",
       "Headline": "ප්‍රදේශ කිහිපයකට අදත් වැසි",
       "News Content": "අද (29) දිනයේදීත් උතුරු, උතුරු මැද, නැගෙනහිර සහ ඌව පළාත්වලත් මාතලේ දිස්ත්‍රික්කයෙත් විටින් විට වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේතුව වැඩිදුරටත් සඳහන් කළේ දිවයිනේ සෙසු ප්‍රදේශවල අද පස්වරු 2.00 න් පමණ පසුව වැසි හෝ ගිඟුරුම් සහිත වැසි ඇති විය හැකි බවයි.\nමධ්‍යම, ඌව සහ නැගෙනහිර පළාත්වල මිලි මීටර් 100ක පමණ තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව විසින් නිකුත් කළ නිවේදනයේ දැක්වෙන්නේ.\nගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසයි  ජනතාවට දැනුම් දෙන්නේ.",
       "URL": "https://www.hirunews.lk/203138/ප්‍රදේශ-කිහිපයකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3677"
}