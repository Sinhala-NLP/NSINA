{
       "Source": "hirunews",
       "Timestamp": "Thursday, 11 May 2023 - 12:26",
       "Headline": "නාවික හමුදාපතිගේ නිවසෙන් භාණ්ඩ සොරාගත් ''සුදූ'' අත්අඩංගුවට",
       "News Content": "නාවික හමුදාපතිතුමාගේ නිවස බිඳ භාණ්ඩ සොරාගත් සැකකරුවකු කොළඹ අපරාධ කොට්ඨාසය විසින් ඊයේ (10) අත්අඩංගුවට ගෙන තිබෙනවා\nපොල්ගස්ඕවිට ප්‍රදේශයේ පිහිටි එම නිවසට ඇතුළු වී ඇති මෙම සැකකරු ජනෙල්වලට සවි කර තිබූ පිත්තල සරනේරු සොරකම් කර ඇති බවයි පොලිසිය සඳහන් කළේ.\nසුදු නැමැති අන්වර්ථ නාමයෙන් හැඳින්වෙන සැකකරු අධික ලෙස හෙරොයින් පානයට ඇබ්බැහි වී ඇති අයෙකු බවට ද කරුණු අනාවරණය වී තිබෙන බවයි වාර්තා වන්නේ.\nඅත්අඩංගුවට ගත් සැකකරු සහ භාණ්ඩ ඉදිරි විමර්ශන සඳහා කැස්බෑව පොලිසියට භාර දී තිබෙනවා.",
       "URL": "https://www.hirunews.lk/334876/නාවික-හමුදාපතිගේ-නිවසෙන්-භාණ්ඩ-සොරාගත්-සුදූ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=352"
}