{
       "Source": "hirunews",
       "Timestamp": "Sunday, 25 April 2021 - 12:59",
       "Headline": "ඵල දැරූ හිරු පුවත (වීඩියෝ)",
       "News Content": "මහා පරාක්‍රමබාහු රජුගේ විශිෂ්ට නිර්මාණයක් වූ පොළොන්නරුව පරාක්‍රම සමුද්‍රය ජලජ ශාක විශේෂයක ආක්‍රමණයට ගොදුරුවීමේ පුවතක් අප රතු මිනිත්තුවෙන් පසුගියදා අනාවරණ කළා.\nඅප කළ අනාවරණයෙන් පසු එම ආක්‍රමණශීලී ජලය ශාක ඉවත් කිරීමට බලධාරීන්ගේ අවධානය යොමුව තිබෙනවා.\nපොළොන්නරුව ගොවි ජනතාවගේ හදවත බදු වූ පරාක්‍රම සමුද්‍රය ජපන් ජබර ශාක වලින් වැසී යමින් පවතින බවට හිරු රතු මිනිත්තුවෙන් අප අනාවරණ කළේ පසුගිය 20 වැනිදායි.\nකුඹුරු අක්කර 35000ක් පමණ පෝෂණය කෙරෙන පරාක්‍රම සමුද්‍රයේ වසර දෙකක කාලයක සිට මෙම තත්ත්වය ක්‍රමයෙන් වර්ධනය වීම හේතුවෙන් ගොවීන් සහ මිරිදිය ධීවරයන් පත්වන අපහසුතාවයන්ද අප එහිදී පෙන්වා දුන්නා.\nඅප කළ අනාවරණයෙන් දිනකට පසු පරාක්‍රම සමුද්‍රයේ ජපන් ජබර ආක්‍රමණශීලී ශාක ඉවත් කිරීමට බලධාරීන්ගේ අවධානය යොමුව තිබෙනවා.\nමේ යන්ත්‍රයක් ආධාරයෙන් එම ආක්‍රමණශීලී ශාක ඉවත් කිරීමට කටයුතු කරන ආකාරයයි.",
       "URL": "https://www.hirunews.lk/269461/ඵල-දැරූ-හිරු-පුවත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1997"
}