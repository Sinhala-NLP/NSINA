{
       "Source": "hirunews",
       "Timestamp": "Sunday, 03 September 2017 - 8:16",
       "Headline": "ගීතා තවමත් රෝහලේ",
       "News Content": "තම නිවසේදී ඊයේ දහවල් ගෑස් සිලින්ඩරයක නළයක් පිපිරීමෙන් දෑත්, උදරයේ සහ පාදවල පිළිස්සුම් තුවාල සිදුවූ ප්‍රවීණ සිනමා නිළි, පාර්ලිමේන්තු මන්ත්‍රිනිි ගීතා කුමාරසිංහ කොළඹ පෞද්ගලික රෝහලක තවදුරටත් ප්‍රතිකාර ලබනවා.\nරෝහල් ප්‍රකාශකයෙකු පැවසුවේ ඇයගේ තත්ත්වය බරපතළ නොවන බවයි.\nගීතා කුමරසිංහ මහත්මිය මෙම අනතුරට මුහුණ දී ඇත්තේ නිවසේ ගෑස් උඳුනක් පුපුරායාමෙන්.\nඅනතුරෙන් ඇයගේ දෑත්ල පාද සහ උදර ප්‍රදේශයේ පිළිස්සුම් තුවාල සිදුව තිබෙනවා.\nඇයගේ තත්ත්වය බරපතළ නොවූවත් විෂබීජ සහ අනෙකුත් අතුරු ආබාධවලින් ආරක්ෂා කර ගැනීම සදහා ඇය දැඩි සත්කාර ඒකකයේ ප්‍රතිකාර ලබන බව රෝහල් ප්‍රකාශකයෙකු සදහන් කළා.\nපොලිසිය පැවසුවේ අනතුර සම්බන්ධයෙන් රෝහලෙන් ලද තොරතුරු පදනම් කර ගනිමින් වැලිකඩ පොලිසිය මේ වන විට පරීක්ෂණයක් ආරම්භ කර ඇති බවයි.\nමේ අතර හිටපු ජනාධිපති මහින්ද රාජපක්ෂ මහතා ඊයේ පස්වරුවේ පැමිණ ගීතා කුමාරසිංහ මහත්මියගේ සුවදුක් විමසා බැලුවා.",
       "URL": "https://www.hirunews.lk/170031/ගීතා-තවමත්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4340"
}