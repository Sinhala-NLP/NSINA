{
       "Source": "hirunews",
       "Timestamp": "Tuesday, 10 May 2016 - 15:47",
       "Headline": "මත්පැන් අලෙවි කල 152 ක් අත්අඩංගුවට",
       "News Content": "බලපත්‍ර නොමැතිව මත්පැන් අලෙවි කල පුද්ගලයන් 152 ක් පසුගිය මාස 4 තුල අත්අඩංගුවට ගෙන ඇතැයි හැටන් සුරාබදු කාර්යාලය පවසනවා.\nහැට්න් සුරා බදු කාර්යාලය යටතේ පාලනය වන බල ප්‍රදේශවල වතු ආශ්‍රිතව මෙලෙස බලපත්‍ර නොමැතිව මත්පැන් අලෙවි කර ඇති බවටයි අනාවරණ වී ඇත්තේ.\nමෙම සැකකරුවන් අධිකරණයට ඉදිරිපත් කිරීමෙන් පසු වරද පිළිගැනීමෙන් පසු ඔවුන්ගෙන් රුපියල් හාරලක්ෂ හැත්තෑ පන්දහසක දඩ මුදල් අයකරගෙන තිබෙනවා.\nමෙලෙස බලපත්‍ර නොමැතිව මත්පැන් අලෙවි කල තවත් 26 දෙනෙකු හමුවී ඇති අතර ඔවුන්ට එරෙහිව හැට්න් මහේස්ත්‍රාත් අධිකරණය හමුවේ නඩු පැවරීමට ද නියමිතයි.\nමීට අමතරව බලපත්‍ර නීති උල්ලංඝණය කල මත්පැන් අලෙවිසැල් හිමිකරුවන් 82 කට එරෙහිව දෙපාර්තමේන්තු මට්ටමින් දඩ අය කර ගැනීම් සිදු කෙරෙන බව ද සඳහන්.",
       "URL": "https://www.hirunews.lk/132883/මත්පැන්-අලෙවි-කල-152-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5052"
}