{
       "Source": "hirunews",
       "Timestamp": "Monday, 14 March 2022 - 10:30",
       "Headline": "ගොඩවැලි කැණීම් බලපත්‍ර නිකුත් කිරීම තාවකාලිකව තහනම් කරයි (වීඩියෝ)",
       "News Content": "ගොඩවැලි කැණීම් බලපත්‍ර නිකුත් කිරීම තාවකාලිකව තහනම් කරන ලෙස පරිසර අමාත්‍ය මහින්ද අමරවීර භූ විද්‍යා සමීක්ෂණ හා පතල් කාර්යාංශයට උපදෙස් ලබාදී තිබෙනවා.\nගොඩවැලි කැණීම් මගින් දැවැන්ත පරිසර හානියක් සිදුවන බවට වාර්තා ලැබීම මීට හේතුවයි.\nඅම්බලන්තොට - වලේවත්ත ගම්මානය මෙලෙස ගොඩවැලි කැණීම් නිසා මුළුමනින්ම පාහේ විනාශ වී ඇති බවයි අමාත්‍යවරයා සඳහන් කළේ.\nඑමෙන්ම වගා කළ හැකි කුඹුරු ඉඩම් මෙන්ම පොල් ඉඩම් වැනි ආර්ථික වගාවන් සහිත ඉඩම් පවා වැලි කැණීම් නිසා විනාශ වී ඇති බව නිරීක්ෂණය කර ඇති කරුණක්.\nමේ නිසා භූ විද්‍යා හා සමීක්ෂණ කාර්යාංශය මගින් විශේෂ කණ්ඩායමක් යොදවා පුළුල් විමර්ශනයක් සිදුකර වාර්තාවක් ලබාගැනීමට කටයුතු යොදා ඇති බවද පරිසර අමාත්‍ය මහින්ද අමරවීර සඳහන් කළා.\nඑම වාර්තාවේ නිර්දේශ අනුව ඉදිරි පියවර තීරණය කිරීමට නියමිතයි.",
       "URL": "https://www.hirunews.lk/299434/ගොඩවැලි-කැණීම්-බලපත්‍ර-නිකුත්-කිරීම-තාවකාලිකව-තහනම්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1295"
}