{
       "Source": "hirunews",
       "Timestamp": "Saturday, 17 October 2020 - 21:05",
       "Headline": "බදියුදීන් අත්අඩංගුවට ගැනීමට නොහැකි වීම ගැන අදත් විවිධ අදහස් (වීඩියෝ)",
       "News Content": "රිෂාඩ් බදියුදීන් මන්ත්‍රීවරයා අත්අඩංගුවට ගන්නා ලෙස නීතිපති උපදෙස් ලැබී අදට දින 4ක් ගතවුවද තවමත් ඔහු අත්අඩංගුවට ගැනීමට අපරාධ පරීක්ෂණ දෙපාර්තමේන්තුවට හැකිවී නැහැ.\nමේ අතරල අපරාධ පරීක්ෂණ දෙපාර්තමේන්තුවේ අධ්‍යක්ෂකවරයාව ත්‍රස්ත මර්ධන හා විමර්ශන කොට්ඨාශයට මාරුකර යවා තිබෙනවා.\nඒ අනුව අපරාධ පරීක්ෂණ දෙපාර්තමේන්තුවේ නව අධ්‍යක්ෂක වරයා ලෙස පත් කර ඇත්තේ ජ්‍යේෂ්ඨ පොලිස් අධිකාරී නිශාන්ත ද සොයිසා මහතායි.\nරජයේ මුදල් අවභාවිත කිරිම ඇතුළු චෝදනා යටතේ රිෂාඩ් බදියුදීන් මන්ත්‍රීවරයා අත්අඩංගුවට ගැනීමට නීතිපතිවරයා විසින් නියෝගයක් නිකුත් කළේ පසුගිය 13 වැනිදායි.\nපොලිස් කණ්ඩායම් 06ක් සැකකාර මන්ත්‍රීවරයා සොයා එදිනම මෙහෙයුම් ආරම්භ කළ නමුත් මේ දක්වා ඔහු අත්අඩංගුවට ගැනීමට සමත් වී නැහැ.\nමේ අතර, රිෂාඩ් බදියුදීන් මහතා අත්අඩංගුවට ගැනීමට නොහැකිවීම සම්බන්ධයෙන් කරුණු විමසීමට අපරාධ පරීක්ෂණ දෙපාර්තමේන්තුවේ නියෝජ්‍ය\nපොලිස්පතිවරයාව නීතිපතිවරයා සිය දෙපාර්තමේන්තුවට පසුගිය 15 වැනිදා කැඳවුවා.\nඑහිදී නීතිපතිවරයා සඳහන් කළේ නීතිපති උපදෙස් සහ අධිකරණ නියෝග හෑල්ලුවට ලක් නොකර කටයුතු කරන ලෙසයි.\nකෙසේ වෙතත්, අපරාධ පරීක්ෂණ දෙපාර්තමේන්තුවේ නව අධ්‍යක්ෂකවරයා ලෙස ජ්‍යේෂ්ඨ පොලිස් අධිකාරී නිශාන්ත ද සොයිසා මහතා පත් කර තිබෙනවා.\nඒ අනුව එම තනතුරේ මෙතෙක් කටයුතු කළ ජ්‍යේෂ්ඨ පොලිස් අධිකාරී ඒ.ආර්.පී.ජේ. ද අල්විස් මහතා මාරු කර යවා ඇත්තේ ත්‍රස්ත මර්ධන හා විමර්ශන\nකොට්ඨාශයේ අධ්‍යක්ෂක වරයා ලෙසටයි.\nමේ අතුරතුර ශ්‍රී ලංකා පොදුජන පෙරමුණේ පුත්තලම දිස්ත්‍රික් පාර්ලිමේන්තු මන්ත්‍රී චින්තක අමල් මායාදුන්නේ මහතා රිෂාඩ් බදියුදීන් මන්ත්‍රීවරයා සම්බන්ධයෙන් විශේෂ හෙළිදරව්වක් අද සිදුකළා.\nබදියුදීන් මන්ත්‍රීවරයා අත්අඩංගුවට ගැනීමට නොහැකි වීම සම්බන්ධයෙන් අදත් විවිධ පාර්ශ්ව අදහස් පළ කළා.",
       "URL": "https://www.hirunews.lk/252748/බදියුදීන්-අත්අඩංගුවට-ගැනීමට-නොහැකි-වීම-ගැන-අදත්-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2384"
}