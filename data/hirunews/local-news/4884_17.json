{
       "Source": "hirunews",
       "Timestamp": "Saturday, 10 September 2016 - 19:11",
       "Headline": "යකඩ බටයක් රත්කර දැරියකගේ පාදය පුළුස්සලා",
       "News Content": "වයස අවුරුදු 6 ක දැරියක් යකඩ බටයකින් පුලූස්සා තුවාල සිදුකිරීමේ පුවතක් පැල්මඩුල්ල - ඉහළ බෝපිටිය ප්‍රදේශයෙන් වාර්තාවනවා.\nඉහළ බෝපිටිය වතු නිවාසවල ජීවත්වන මෙම දැරිය දීර්ඝ කාලයක් තිස්සේ සිය නැන්දණිය සමඟ ජීවත්වනවා.\nඑම දැරියගේ මව වෙනත් විවාහයක් කරගෙන වෙනම ජීවත්වන අතර, පියා කොළඹ ප්‍රදේශයේ ජීවත්වන බවයි පැල්මඩුල්ල පොලීසිය ප්‍රකාශ කළේ.\nනැන්දණියගේ නිවසේ ජීවත්වන අතරතුර ඇය මෙම හිරිහැරයට ලක්වී ඇති අතර, සිද්ධිය සැළවීමෙන් පසු වතු අධිකාරී කාර්යාලයේ සේවයේ නියුතු සේවකයෙකු වන සිසිර නවරත්න විසින් පොලීසිය දැනුවත් කර තිබෙනවා.\nඅනතුරුව බලංගොඩ පොලීසියේ නිලධාරීන් පැමිණ ඇය පොලිස් භාරයට ගෙන ඇති අතර, සිද්ධිය පිළිබඳව විමර්ශනය කිරීමෙන් පසුව ඇය පරිවාස භාරයට පත් කරන්නේද යන්න පිළිබඳව තීරණය කරනු ඇති.",
       "URL": "https://www.hirunews.lk/142693/යකඩ-බටයක්-රත්කර-දැරියකගේ-පාදය-පුළුස්සලා",
       "Category": "Local News",
       "Parent URL": "https://www.hirunews.lk/local-news.php?pageID=4884"
}