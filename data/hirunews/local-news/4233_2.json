{
       "Source": "hirunews",
       "Timestamp": "Monday, 06 November 2017 - 9:19",
       "Headline": "Update - මදුරන්කුලියේ අනතුරින් මියගිය සංඛ්‍යාව ඉහළට",
       "News Content": "පුත්තලම - කොළඹ ප්‍රධාන මාර්ගයේ මදුරන්කුලිය - 10 කණුව ප්‍රදේශයේදී පෞද්ගලික මගී බස් රථයක් අනතුරට ලක්වීමෙන් මියගිය පුද්ගලයින්ගේ සංඛ්‍යාව 5 දක්වා ඉහළ ගොස් තිබෙනවා.\nඅද උදෑසන සිදුවූ මෙම අනතුරින් බස් රථයේ ගමන් ගත් මගීන් 44 කට තුවාල සිදුවී ඇති අතර ඔවුන්ව ඇතුළත් කෙරුණේ පුත්තලම සහ මුන්දලම රෝහල් වෙතයි.\nකොළඹ සිට වවුනියාව බලා ධාවනය වෙමින් තිබූ මෙම පෞද්ගලික බස් රථය ත්‍රිරෝද රථයක් පසුකර යාමට උත්සාහ කිරීමේදී බස් රථයේ රියදුරුට රථය පාලනය කරගැනීමට නොහැකිව අසළ තිබූ බෝක්කුවක ගැටී එය පෙරළී තිබෙනවා.\nබස් රථයේ රියදුරු මේ වනවිට මුන්දලම පොලීසිය මගින් අත්අඩංගුවට ගෙන ඇති අතර, අනතුරින් බස් රථයට දැඩි හානි සිදුව තිබෙනවා.\nUpdate :- 2017-11-06   10.25 Am\n-----------------------------------------------\nපුත්තලම - කොළඹ ප්‍රධාන මාර්ගයේ මදුරන්කුලිය - 10 කණුව ප්‍රදේශයේදී පෞද්ගලික මගී බස් රථයක් අනතුරට ලක්වීමෙන් පුද්ගලයින් 4 දෙනෙකු මියගොස් තිබෙනවා.\nපොලීසිය සඳහන් කළේ අද උදෑසන සිදුවූ මෙම අනතුරින් තවත් 30 කට අධික පිරිසක් තුවාල ලබා ඇති බවයි.\nතුවාල ලැබූවන් ප්‍රතිකාර සඳහා පුත්තලම සහ මුන්දලම රෝහල් වෙත ඇතුළත් කර තිබෙනවා.\nUpdate :- 2017-11-06 9.45 am\n----------------------------------------------------\nමදුරන්කුලියේ අනතුරකින් තුන්දෙනෙකු මරුට\nපුත්තලම - කොළඹ ප්‍රධාන මාර්ගයේ මදුරන්කුලිය - 10 කණුව ප්‍රදේශයේදී පෞද්ගලික මගී බස් රථයක් අනතුරට ලක්වීමෙන් පුද්ගලයින් තුන්දෙනෙකු මියගොස් තිබෙනවා.\nපොලීසිය සඳහන් කළේ අද උදෑසන සිදුවූ මෙම අනතුරින් තවත් 30 කට අධික පිරිසක් තුවාල ලබා ඇති බවයි.\nතුවාලලැබූවන් ප්‍රතිකාර සඳහා පුත්තලම සහ මුන්දලම රෝහල් වෙත ඇතුළත් කර තිබෙනවා.\nඡායාරූප - පුත්තලම, සුසන්ති",
       "URL": "https://www.hirunews.lk/175363/update-මදුරන්කුලියේ-අනතුරින්-මියගිය-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4233"
}