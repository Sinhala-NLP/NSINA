{
       "Source": "hirunews",
       "Timestamp": "Tuesday, 20 September 2022 - 10:18",
       "Headline": "පහර කෑමකින් පොලිස් නිලධාරියෙකු රෝහල් ගත කෙරෙයි",
       "News Content": "මහමඟ ගමන් කරමින් සිටි කාන්තාවකගේ අත්බෑගයක් පැහැර ගෙන යමින් සිටි සැකකරුවෙකු අත්අඩංගුවට ගැනීමට යාමේ දී සිදු කළ පහරදීමකින් පොලිස් නිලධාරියෙකු තුවාල ලබා රෝහල්ගත කර තිබෙනවා.\nමාරවිල - කුරුසපල්ලිය ප්‍රදේශයේ දී ඊයේ (19) පස්වරුවේ මෙම පහර දීම සිදු ව ඇති බව යි පොලිසිය සඳහන් කළේ.\nඅත්බෑගය පැහැර ගැනීමෙන් පසු අදාළ පොලිස් නිලධාරියා සැකකරු අත්අඩංගුවට ගෙන ඇති අතර, එම අවස්ථාවේ දී තියුණු ආයුධයකින් ඔහු පොලිස් නිලධාරියාට පහර දී ඇති බව සඳහන්.\nමෙලෙස පහර කෑමට ලක් ව ඇත්තේ, මාරවිල පොලිසියට අනුයුක්ත පොලිස් කොස්තාපල්වරයෙකු බවයි පොලිසිය සඳහන් කළේ.",
       "URL": "https://www.hirunews.lk/315860/පහර-කෑමකින්-පොලිස්-නිලධාරියෙකු-රෝහල්-ගත-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=856"
}