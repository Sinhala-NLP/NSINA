{
       "Source": "hirunews",
       "Timestamp": "Wednesday, 25 August 2021 - 7:54",
       "Headline": "නව ක්‍රියාමාර්ගයකට පිවිසෙන්න ගුරු වෘත්තීය සමිති අද රැස්වේ (වීඩියෝ)",
       "News Content": "මෙතෙක් නොවිසදුණු තම වැටුප් ගැටලුව සම්බන්ධයෙන් එළඹෙන නව ක්‍රියාමාර්ග පිළිබඳ ව අද රැස් වී තීරණය කර ප්‍රකාශයට පත් කරන බව ගුරු විදුහල්පති වෘත්තීය සමිති සන්ධානය පවසනවා.\nඑහෙත් ගුරු විදුහල්පති වැටුප් ගැටලුව පිළිබඳ කැබිනට් මණ්ඩලයේ තීන්දුව එළඹෙන සතියේ දැනුම් දෙන බවයි කැබිනට් ප්‍රකාශක අමාත්‍ය ඩලස් අලහප්පෙරුම සඳහන් කර තිබුණේ.\nවැටුප් විෂමතා ගැටලුවට විසදුම් ඉල්ලා ගුරු විදුහල්පති වෘත්තීය සමිති ආරම්භ කළ ඔන්ලයින් අධ්‍යාපනයෙන් ඉවත් වීමේ වෘත්තීය ක්‍රියාමාර්ගය අද 45 වන දිනටත් ක්‍රියාත්මකයි.\nලංකා ගුරු සංගමයේ ප්‍රධාන ලේකම් ජෝෂප් ස්ටාලින් හිරු ප්‍රවෘත්තී අංශයට කියා සිටියේ තම ඉල්ලීම්වලින් පසු බැසීමට වෘත්තීය සමිති කිසිවිටකත් සූදානමක් නොමැති බවයි.",
       "URL": "https://www.hirunews.lk/280549/නව-ක්‍රියාමාර්ගයකට-පිවිසෙන්න-ගුරු-වෘත්තීය-සමිති-අද-රැස්වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1732"
}