{
       "Source": "hirunews",
       "Timestamp": "Saturday, 12 February 2022 - 11:27",
       "Headline": "මුහුණට මුහුණ ගැටී මහමග අනතුරක් - තිදෙනකු රෝහලට (ඡායාරූප හා වීඩියෝ)",
       "News Content": "දඹුල්ල - හබරණ ප්‍රධාන මාර්ගයේ දී අද (12) පෙරවරුවේ රිය අනතුරක් සිදුව තිදෙනකු තුවාල ලබා තිබෙනවා.\nමෙම අනතුර සිදුව ඇත්තේ හබරණ - හිරිවඩුන්න ප්‍රදේශයේ දී යි.\nටිපර් රථ දෙකක් මුහුණට මුහුණ ගැටීමෙන් අදාළ අනතුර සිදුව ඇති අතර, එම අනතුරෙන් යුද හමුදා සෙබලෙකු තුවාල ලබා තිබෙනවා.\nදඹුල්ල දෙසින් හබරණ දෙසට එක් ටිපර් රථයක් ධාවනය වෙමින් තිබියදී, අනෙක් ටිපර් රථය හබරණ සිට දඹුල්ල දෙසටයි ධාවනය වී ඇත්තේ.\nඅනතුරෙන් ටිපර් රථ දෙකටම දැඩි හානි සිදු වුණා.\nකෙසේවෙතත් අනතුරින් තුවාල ලැබූ ටිපර් රථ රියදුරන් දෙදෙනා සහ ඉන් එක් ටිපර් රථයක නිවාඩු අවසන් කර යළි කඳවුර බලා යන යුද හමුදා සෙබලෙකු ද සිට ඇති අතර , ඔවුන් සියලු දෙනා ප්‍රතිකාර සඳහා දඹුල්ල රෝහලට ඇතුළත් කෙරුණා.\nමෙම අනතුරෙන් හබරණ - දඹුල්ල මාර්ගයේ ගමනාගමනයට ද බාධා එල්ල වූ අතර, දඹුල්ල පොලීසිය සිද්ධිය සම්බන්ධයෙන් විමර්ශන ක්‍රියාත්මකයි.",
       "URL": "https://www.hirunews.lk/296812/මුහුණට-මුහුණ-ගැටී-මහමග-අනතුරක්-තිදෙනකු-රෝහලට-ඡායාරූප-හා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1361"
}