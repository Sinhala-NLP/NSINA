{
       "Source": "hirunews",
       "Timestamp": "Sunday, 18 October 2020 - 19:27",
       "Headline": "පූගොඩ හිටපු OICගේ වැඩ තහනම් (වීඩියෝ)",
       "News Content": "පූගොඩ පොලීසිය අත්අඩංගුවට ගෙන සිටි පුද්ගයෙකු මියයෑමේ සිද්ධිය සම්බන්ධයෙන් එම පොලීසියේ හිටපු ස්ථානාධිපතිවරයාගේ වැඩ තහනම් කර තිබෙනවා.\nඒ, වැඩබලන පොලිස්පතිවරයා ජාතික පොලිස් කොමිසමට කරනු ලැබූ නිර්දේශයකට අනුවයි.\nපොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ කියා සිටියේ අදාළ පොලිස්  ස්ථානාධිපතිවරයා මේ වන විට මන්නාරම පොලිස් කොට්ඨාශය වෙත මාරු කර යවා ඇති බවයි.\nසිද්ධිය සම්බන්ධයෙන් මීට පෙර පූගොඩ පොලීසියේ සැරයන්වරයෙකු ඇතුලු අටදෙනෙකු අත්අඩංගුවට ගෙන තිබුණා.\nපොල්ගස්ලන්ද ප්‍රදේශයේ පදිංචි 21 හැවිරිදි තරුණයෙකු පසුගිය 11 වනදා අත්අඩංගුවට ගෙන තිබුණේ මත්ද්‍රව්‍ය චෝදනාවකට අදාළවයි.\nකෙසේ වෙතත්, ඔහු පූගොඩ පොලිස් අත්අඩංගුවේ සිටියදී හදිසියේ ඇති වූ අසනීප තත්ත්වයක් හේතුවෙන් රාගම රෝහලට ඇතුළත් කිරීමෙන් පසුව මිය ගොස් තිබුණා.\nමිය ගිය පුද්ගලයාගේ බිරිඳ චෝදනා කළේ පොලීසිය පහරදීම හේතුවෙන් මෙම මරණය සිදුව ඇති බවටයි.",
       "URL": "https://www.hirunews.lk/252812/පූගොඩ-හිටපු-oicගේ-වැඩ-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2382"
}