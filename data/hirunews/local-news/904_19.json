{
       "Source": "hirunews",
       "Timestamp": "Monday, 29 August 2022 - 15:54",
       "Headline": "ජංගම දුරකථන වල මිල අධික ලෙස ගණන් උස්සයි",
       "News Content": "ජංගම දුරකථන සහ උපාංග වල මිල කොපමණ ප්‍රමාණයකින් ඉහළ යාවි දැයි කිව නොහැකි අවිනිශ්චිත තත්ත්වයකට පත්ව ඇතැයි ද සමස්ත ලංකා කොමිනියුකේෂන් හිමිකරුවන්ගේ සංගමය සඳහන් කරනවා.\nඑහි සභාපති ඉන්ද්‍රජිත් පෙරේරා පවසන්නේ, ජංගම දුරකථන හා උපාංග ආනයන සීමා කිරීමෙන් පසු ඒවායේ මිල අධික ලෙස ඉහළ යාමේ තත්ත්වයක් ඇති වී තිබෙන බවයි.\nඑහි වාසිය මහා පරිමාණ ව්‍යාපාරිකයන් කිහිප දෙනෙකුට පමණක් ලැබෙනු ඇති බවද ඔහු සඳහන් කළා.\nඇති වන තත්ත්වය සම්බන්ධයෙන් පාරිභෝගික ජනතාවගෙන් සමාව ඉල්ලා සිටින බවද හෙතෙම කොළඹ දී මාධ්‍ය හමුවක් අමතමින් පැවසුවා.",
       "URL": "https://www.hirunews.lk/314048/ජංගම-දුරකථන-වල-මිල-අධික-ලෙස-ගණන්-උස්සයි",
       "Category": "Local News",
       "Parent URL": "https://www.hirunews.lk/local-news.php?pageID=904"
}