{
       "Source": "hirunews",
       "Timestamp": "Monday, 25 September 2017 - 14:08",
       "Headline": "සිය දියණියන්ට අතවර කළ තාත්තලා දෙන්නෙක් අත්අඩංගුවට",
       "News Content": "13 හැවිරිදි පාසල් දැරියන් දෙදෙනෙකු පියවරුන්ගේ ලිංගික අතවරවලට ලක්ව ඇති බවට වන සිද්ධීන් දෙකක් කළුතර- වැලිපැන්න හා දොඩම්ගොඩ පොලිස් වසම්වලින් වාර්තා වී ඇතැයි අප වාර්තාකරු කියා සිටියා.\nකළුතර පොලිස් අධිකාරී කාර්යාලයට මේ සම්බන්ධයෙන් වාර්තා කර ඇති බව සඳහන්.\nවැලිපන්නේ දැරියගේ මව විදේශ ගත වී සිටිනවා.\nඒ අතරතුරයි පියාගේ ලිංගික අතවරයට ලක්ව ඇත්තේ.\nදොඩන්ගොඩ පදිංචි දැරියගේ මව ඇඟලුම් කම්හලක සේවය කරනවා.\nදැරියන් දෙදෙනා කළුතර නාගොඩ රෝහලට ඇතුලත් කෙරුනේ වෛද්‍ය පරීක්ෂණයක් සඳහායි.\nසැකකාර පියවරුන් දෙදෙනා කළුතර කොට්ඨාශ ළමා හා කාන්තා කාර්යාංශය අත්අඩංගුවට ගෙන තිබෙනවා.\nපසුව අධිකරණයට ඉදිරිපත් කර රිමාන්ඩ් භාරයට පත් කර ඇති බව සඳහන්.\nසිය පියා විසින් මෙසේ ලිංගික අතවර කළ මෙම දැරියන් දෙදෙනාගේම මව්වරුන් දිවා කාලයේ නිවසේ නොසිට ඇත්තේ රැකියා සඳහා පිටවීම නිසයි.",
       "URL": "https://www.hirunews.lk/171804/සිය-දියණියන්ට-අතවර-කළ-තාත්තලා-දෙන්නෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4304"
}