{
       "Source": "hirunews",
       "Timestamp": "Monday, 28 June 2021 - 14:29",
       "Headline": "කුසල් මෙන්ඩිස්, දික්වැල්ල සහ ධනුෂ්ක ගුණතිලකට පරීක්ෂණ නිමවන තෙක් තරඟ තහනම්",
       "News Content": "එංගලන්ත සංචාරයට එක්ව සිටින කුසල් මෙන්ඩිස්, නිරෝෂන් දික්වැල්ල සහ ධනුෂ්ක ගුණතිලක ජෛව බුබුලෙන් පිටතට ගිය බවට වරද පිළිගෙන තිබෙනවා.\nශ්‍රී ලංකා ක්‍රිකට් ආයතනයේ ලේකම් මොහාන් ද සිල්වා හිරු ප්‍රවෘත්ති අංශයට කියා සිටියේ ඒ අනුව, ඔවුන් තිදෙනාට පරීක්ෂණ නිමවනතුරු තරඟ තහනමක් පැනවීමට ශ්‍රී ලංකා ක්‍රිකට් විධායක මණ්ඩලය තීරණය කළ බවයි.\nමේ වනවිට ඔවුන් කණ්ඩායමෙන් වෙන් කර වෙනත් ස්ථානයක රඳවා සිටින අතර, වහාම දිවයිනට ගෙන්වා ගැනීමෙන් පසු නිරෝධායනයට ලක් කරන බව ද ඔහු සඳහන් කළා.",
       "URL": "https://www.hirunews.lk/275535/කුසල්-මෙන්ඩිස්-දික්වැල්ල-සහ-ධනුෂ්ක-ගුණතිලකට-පරීක්ෂණ-නිමවන-තෙක්-තරඟ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1855"
}