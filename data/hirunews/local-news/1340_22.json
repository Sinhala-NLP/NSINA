{
       "Source": "hirunews",
       "Timestamp": "Tuesday, 22 February 2022 - 15:55",
       "Headline": "දකුණේ කළමනාකරණ සේවා නිලධාරීන් උද්ඝෝෂණයක (වීඩියෝ)",
       "News Content": "දකුණු පළාත් රාජ්‍ය සේවයේ සහ පළාත් රාජ්‍ය සේවයේ නියුතු කළමනාකරණ සේවා නිලධාරීන් වැටුප් විෂමතා ඉවත් කිරීම, කල් දමා ඇති බඳවා ගැනීමේ තරග විභාග පැවැත්වීම ඇතුලු ඉල්ලීම් පහක් මුල් කරගනිමින් අද (22) දහවල් ගාල්ල නගරයේදී උද්ඝෝෂනයක නිරතවුණා.\nගාල්ල, මාතර සහ හම්බන්තොට දිස්ත්‍රික්කවල කළමනාකරණ සේවා නිලධාරීන් ගාල්ල - සමුද්‍ර මාවත ඔස්සේ සිය ඉල්ලීම් ඉදිරිපත් කරමින් ගාල්ල දිස්ත්‍රික් ලේකම් කාර්යාලය ඉදිරිපිටට විරෝධතා පා ගමනින් පැමිණි බවයි හිරු ප්‍රාදේශීය වාර්තාකරු සඳහන් කළේ.\nපිරිස ගාල්ල - කොළඹ ප්‍රධාන මාර්ගයේ කොටසක් අවහිර කරමින් විරෝධතාවයේ නිරතවීමත් සමඟ පොලිසිය සහ උද්ඝෝෂකයින් අතර උණුසුම් තත්වයක්ද ඇතිවුණා.",
       "URL": "https://www.hirunews.lk/297723/දකුණේ-කළමනාකරණ-සේවා-නිලධාරීන්-උද්ඝෝෂණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1340"
}