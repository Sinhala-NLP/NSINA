{
       "Source": "hirunews",
       "Timestamp": "Saturday, 13 August 2016 - 19:28",
       "Headline": "සඟවන්න හැදු ඝාතනය හෙළිවෙයි",
       "News Content": "ඝාතනය කර වල දමා තිබු කාන්තා මළ සිරුරක් අද ඇහැලියගොඩ පලීගල ප්‍රෙද්ශයේ ගෙවත්තකින් හමුවුණා.\nපොලිසිය පැවසුවේ අදාල ඉඩමේ හිමිකරු විසින් කළ දැනුම්දීමකට අනුව මෙම මළ සිරුර සොයාගත් බවයි.\nමෙලෙස ඝාතනය කර ඇත්තේලතෙල්දෙණිය ප්‍රදේශයේ සිට පැමිණ ඇහැලියගොඩ පලීගල ප්‍රෙද්ශයේ පදිංචිව සිටි කාන්තාවක්.\nඇය එම ප්‍රදේශයේ ඇගළුම් කම්හලක සේවය කරමින් සිට ඇති අතර පලීගල ප්‍රදේශයෙන් කුලි පදනම මත ලබා ගත් නිවසක වාසය කර ඇත්තේ එම කම්හලේම සේවය කළ තරුණයෙකු සමගයි.\nඑම නිවසේ දෙදෙනා එකට වාසය කළද ඔවුන් විවාහ වී සිට නැති අතර අදාල කාන්තාවට කලින් තිබු සබදතාවකින් දරුවෙකුද සිට තිබෙනවා.\nප්‍රදේශවාසීන් පැවසුවේ මොවුන් දෙදෙනා අතර නිතර අඩ දබර සිදුව ඇති බවයි.\nඅදාල කාන්තාව ඝාතනය කර වළ දමා ඇති අයුරු ප්‍රථමයෙන් දැක ඇත්තේ තරුණයාගේ ඥාතියෙක්.\nඝාතනයෙන් අනතුරුව තරුණයා ප්‍රදේශය අතහැර පලා ගොස් ඇතැයි පොලිසිය පැවසුවා.",
       "URL": "https://www.hirunews.lk/140557/සඟවන්න-හැදු-ඝාතනය-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4924"
}