{
       "Source": "hirunews",
       "Timestamp": "Saturday, 08 May 2021 - 17:18",
       "Headline": "දිවයින පුරා කොවිඩ් ප්‍රතිකාර මධ්‍යස්ථාන 105ක් ස්ථාපිත කෙරේ",
       "News Content": "මේ වනවිට දිවයින පුරා කොවිඩ් ප්‍රතිකාර මධ්‍යස්ථාන 105 ක් ස්ථාපිත කර ඇති බව සෞඛ්‍ය අමාත්‍යාංශය පවසනවා.\nඑම මධ්‍යස්ථානවල ආසාදිතයින් සඳහා වෙන් කර ඇති ගිලන් ඇඳන් සංඛ්‍යාව 19,000 කට ආසන්න බවයි එම අමාත්‍යාංශය නිවේදනය කළේ.\nඊට අමතරව, යුද හමුදාව විසින් සීදුව ප්‍රදේශයේ ඇඳන් 1500ක් සහිත ප්‍රතිකාර මධ්‍යස්ථානයක් මෙන්ම, බූස්ස ප්‍රදේශයේ එවැනිම ප්‍රතිකාර මධ්‍යස්ථානයක් මේ වනවිටත් සූදානම් කරමින් සිටින බවයි එම අමාත්‍යාංශය නිවේදනය කළේ.\nඑසේම, දිවයින පුරා පිහිටි රෝහල්වල එක් වාට්ටුවක් කොරෝනා ප්‍රතිකාර සේවාවන් සඳහා වෙන් කිරීමට ද සෞඛ්‍ය අමාත්‍යාංශය මේ වනවිට තීරණය කර ඇති බව අදාල නිවේදනයේ වැඩිදුරටත් සඳහන්.\nමේ අතර, කොරෝනා ආසාදිතයින් වාර්තා වීම හේතුවෙන් හුදකලා කර ඇති ඇඹිලිපිටිය පොලිස් බල ප්‍රදේශයේ නායකත්ව පුහුණු කොවිඩ් ප්‍රතිකාර මධ්‍යස්ථානය සහ තවත් රෝහල් හා ප්‍රතිකාර මධ්‍යස්ථාන කිහිපයක පහසුකම් සොයා බැලීමේ නිරීක්ෂණ චාරිකාවක සෞඛ්‍ය අමාත්‍ය පවිත්‍රා වන්නිආරච්චි අද නිරත වී තිබෙනවා.\nඑහිදී ඇඹිලිපිටිය රෝහලේ දැඩි සත්කාර සහ හදිසි ප්‍රතිකාර ඇඳන් ධාරිතාව ඉහළ දැමීමට කටයුතු කරන ලෙසටයි සෞඛ්‍ය බලධාරින්ට උපදෙස් ලබාදී ඇත්තේ.",
       "URL": "https://www.hirunews.lk/270807/දිවයින-පුරා-කොවිඩ්-ප්‍රතිකාර-මධ්‍යස්ථාන-105ක්-ස්ථාපිත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1967"
}