{
       "Source": "hirunews",
       "Timestamp": "Wednesday, 27 April 2022 - 8:42",
       "Headline": "රෝගීන්ට රුධිර සංඝටක දැනට පවතින බව මධ්‍යම ලේ බැංකුව කියයි",
       "News Content": "මධ්‍යම ලේ බැංකුවේ පවතින රුධිර සංචිතවල අඩුවක් දක්නට ලැබුණත් හදිසි ශල්‍යකර්ම, හදිසි අනතුරු හා ජීවිත අවදානමක් ඇති සියලුම රෝගීන් සඳහා අවශ්‍ය රුධිර සංඝටක දැනට පවතින බව මධ්‍යම ලේ බැංකුවේ අධ්‍යක්ෂ වෛද්‍ය ලක්ෂ්මන් එදිරිසිංහ පවසනවා.\n“ජාතික රුධිර පාරවිලනයේ දී සැපයුම කළමනාකරණය පිළිබඳ” රජයේ ප්‍රවෘත්ති දෙපාර්තමේන්තුවේ ඊයේ පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.\nකෙසේ වෙතත් සියයට 100ක් ආනයනික ද්‍රව්‍ය මත යැපෙන සේවා ජාලයක් වන බැවින් විදේශ විනිමය සංචිතවල හිඟය හේතුවෙන් ජාතික රුධිර සැපයුම්වලට තර්ජනයක් විය හැකි බවයි මධ්‍යම ලේ බැංකුවේ අධ්‍යක්ෂවරයා සඳහන් කළේ.\nපරිත්‍යාගශීලීන්ගෙන් රුධිරය ලබාගැනීමට රුධිර පැකට් වර්ග 4ක් භාවිත කෙරෙනවා.\nකෙසේවෙතත් මාස එකහමාරක් පමණ තත්වය කළමනාකරණය කරගැනීමට හැකියාව පවතින බවයි වෛද්‍ය ලක්ෂ්මන් එදිරිසිංහ තවදුරටත් පෙන්වා දුන්නේ.",
       "URL": "https://www.hirunews.lk/302911/රෝගීන්ට-රුධිර-සංඝටක-දැනට-පවතින-බව-මධ්‍යම-ලේ-බැංකුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1207"
}