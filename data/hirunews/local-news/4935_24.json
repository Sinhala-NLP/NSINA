{
       "Source": "hirunews",
       "Timestamp": "Friday, 05 August 2016 - 11:11",
       "Headline": "දෙමළ සන්ධාන හිටපු පාර්ලිමේන්තු මන්ත්‍රී පී.එච්.පියසේන යලි රිමාන්ඩ්",
       "News Content": "රජයේ වාහනයක් අවභාවිතා කිරීමේ සිද්ධියකට රක්ෂිත බන්ධනාගාර ගත කර සිටි දෙමළ ජාතික සන්ධානයේ අම්පාර දිස්ත්‍රික් හිටපු පාර්ලිමේන්තු මන්ත්‍රී පී.එච්. පියසේන ලබන 12 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ ඔහු අද (05) කොළඹ කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් අනතුරුවයි.\nමීට අමතරව, ඔහුගේ රියදුරු ද අද අධිකරණයට ඉදිරිපත් කළ අතර ඔහු රුපියල් 10000 ක මුදල් ඇපයක් සහ ලක්ෂ 3 ක ශරීර ඇපයක් මත මුදා හැරුණා.\nපසුගිය මස 29 වනදා කොළඹ අපරාධ කොට්ඨාශය මගින් සැකකාර මන්ත්‍රීවරයා අත්අඩංගුවට ගනු ලැබුවා.\nමේ අතර, මුදල් අවභාවිතා කිරීමේ සිද්ධියක් සම්බන්ධයෙන් සංවර්ධන ලොතරැයි මණ්ඩලයේ හිටපු සභාපති චන්ද්‍රවංශ පතිරාජට පනවා තිබූ විදේශ ගමන් තහනම ඉවත් කිරීමට කොළඹ ප්‍රධාන මහේස්ත්‍රාත් ගිහාන් පිලපිටිය අද නියෝග කළා.\nමෝසමක් මගින් ඔහුගේ නීතීඥවරයා කළ ඉල්ලීමට අල්ලස් කොමිසම විරෝධය නොදැක්වීම හේතුවෙන් රුපියල් ලක්ෂ 50 ක අමතර ශරීර ඇප දෙකක් සහ රුපියල් 25,000 ක මුදල් ඇපයක් මත මාස 3 ක කාලයක් සදහා විදේශ ගතවීමට ඔහුට අවසර ලබාදී තිබෙනවා.",
       "URL": "https://www.hirunews.lk/139876/දෙමළ-සන්ධාන-හිටපු-පාර්ලිමේන්තු-මන්ත්‍රී-පී-එච්-පියසේන-යලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4935"
}