{
       "Source": "hirunews",
       "Timestamp": "Tuesday, 19 April 2022 - 10:41",
       "Headline": "ස්වාධීන මන්ත්‍රී පිරිසක් විපක්ෂයේ අසුන් ගනිති",
       "News Content": "කැබිනට් සංශෝධනයෙන් පසුව පළමු වරට අද (19) පාර්ලිමේන්තුව රැස් වුණා.\nඅද දිනයේ විශේෂ සිදුවීම වූයේ පාර්ලිමේන්තුවට ප්‍රවිෂ්ට වන ප්‍රධාන මාර්ගය බත්තරමුල්ල දියත උයන ප්‍රදේශයෙන් සහ අනෙක් පසින් සම්පූර්ණයෙන්ම මාර්ග බාධක යොදා වසා දමා තිබීමයි.\nමේ හේතුවෙන් කොට්ටාව බොරැල්ල සහ කඩුවෙල-කොල්ලුපිටිය මාර්ගයේ ගමනා ගමනාගමන කටයුතුවලට දැඩි බාධා එල්ල වී තිබෙනවා.\nඒ සමගම බත්තරමුල්ල අවට අධික රථ වාහන තදබදයක් ද මතු වී ඇති බවයි වාර්තා වන්නේ.\nමේ අතර නව කැබිනට් අමාත්‍ය ධුරයන්හි දිවුරුම් දීමෙන් අනතුරුව අද පැවැති පළමු පාර්ලිමේන්තු සභා වාරයට ඊයේ දිවුරුම් දුන් නව කැබිනට් අමාත්‍යවරුන් සිවුදෙනකු ම මේ වනවිට පැමිණ නොමැති බව වාර්තා වනවා.\nඑමෙන්ම අද පැවති පාර්ලිමේන්තු සභා වාරය තුළ පවතින රජයෙන් බිඳී ගොස් ස්වාධීන වූ මන්ත්‍රී කණ්ඩායමක් ඇතුළු ශ්‍රී ලංකා නිදහස් පක්ෂයේ මන්ත්‍රී කණ්ඩායම අද පාර්ලිමේන්තුවේ විපක්ෂයේ වාඩි ගැනීම විශේෂ සිදුවීමක්.\nමේ අනුව ශ්‍රී ලංකා නිදහස් පක්ෂයේ මන්ත්‍රීවරුන් දහදෙනකු සහ පොදුජන පෙරමුණෙන් ස්වාධීන වූ මන්ත්‍රීවරුන් තිස් තිස් නව දෙනෙකු මෙලෙස පාර්ලිමේන්තුවේ විපක්ෂයේ අසුන් ගනු ලැබුවා.\nඑමෙන්ම, තමන් ඇතුළු ස්වාධීන වූ මන්ත්‍රීවරුන් 40 දෙනෙකු පාර්ලිමේන්තුවේ විපක්ෂයේ අසුන්ගත් බව පාර්ලිමේන්තු විවාදයේ දී හිටපු ජනාධිපති මෛත්‍රීපාල සිරිසේන පැවසුවා.",
       "URL": "https://www.hirunews.lk/302276/ස්වාධීන-මන්ත්‍රී-පිරිසක්-විපක්ෂයේ-අසුන්-ගනිති",
       "Category": "Local News",
       "Parent URL": "https://www.hirunews.lk/local-news.php?pageID=1222"
}