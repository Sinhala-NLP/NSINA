{
       "Source": "hirunews",
       "Timestamp": "Sunday, 12 June 2022 - 16:54",
       "Headline": "ජනපතිගේ සුබ පැතුම",
       "News Content": "ශ්‍රී ලංකා ක්‍රිකට් කණ්ඩායම ඊයේ ඔස්ට්‍රේලියාව සමඟ පැවති තරගයෙන් ලැබූ ජයග්‍රහණයට ජනාධිපති ගෝඨාභය රාජපක්ෂ මහතා සුබ පැතුම් එක්කර තිබෙනවා.\nසිය නිල ෆේස්බුක් පිටුවේ සටහනක් තබමින් ජනාධිපතිවරයා මේ බව සඳහන් කර තිබුණා.\nඊයේ සවස ශ්‍රී ලංකාව සහ ඕස්ට්‍රේලියාව අතර පැවැති විස්සයි විස්ස සීමිත ඕවර තරඟයේදී ශ්‍රී ලංකා ක්‍රිකට් කණ්ඩායම දැක්වූ තියුණු දස්කම් සහ අතිවිශිෂ්ට ජයග්‍රහණය පිළිබඳව අපගේ ක්‍රිකට් කණ්ඩායමට පළමුව සුබ පැතුම් එක් කරමි.\nඑය සැබැවින් ම විස්මජනක නිමාවක් සනිටුහන් කළ, විශිෂ්ට ගණයේ දක්ෂතාවන් පිළිඹිබු කළ අවස්ථාවක් විය.\nමා ඇතුළු ශ්‍රී ලංකා ක්‍රිකට්ලෝලීන්ට විශිෂ්ට ක්‍රිකට් ක්‍රීඩාවක අත්දැකීමක් ලබා දුන් අප ක්‍රිකට් කණ්ඩායමේ නායක දසුන් ශානක සහ එම කණ්ඩායමට මාගේ හදපිරි ස්තූතිය ප්‍රකාශ කිරීමට මෙය අවස්ථාවක් කර ගනිමි.",
       "URL": "https://www.hirunews.lk/306944/ජනපතිගේ-සුබ-පැතුම",
       "Category": "Local News",
       "Parent URL": "https://www.hirunews.lk/local-news.php?pageID=1100"
}