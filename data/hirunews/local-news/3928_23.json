{
       "Source": "hirunews",
       "Timestamp": "Thursday, 24 May 2018 - 17:03",
       "Headline": "ගිනිගත්හේන දියගල මාර්ගයේ රථ වාහන ගමනාගමනය අවදානම් (ඡායාරූප)",
       "News Content": "හැටන් කොළඹ ප්‍රධාන මාර්ගයේ දියගල හරහා රථ වාහන ගමනාගමනය අවදානම් බව අඹගමුව ප්‍රාදේශීය සභාව අනතුරු අඟවනවා.\nපවතින අයහපත් කාලගුණයත් සමග දියගල ප්‍රදේශයේ නායයාම් සහ පස් කඳු කඩා වැටීම හේතුවෙන් මාර්ගයේ එක් මංතීරුවක් වසා දමා තිබෙනවා.\nතවදුරටත් එම ප්‍රදේශය අවදානම් බැවින් විකල්ප මාර්ග භාවිත ක රන ලෙසටයි අඹගමුව ප්‍රාදේශීය සභාව මගින් ගිනිගත්හේන නගරයේ දැන්වීමක් ද ප්‍රදර්ශනය කරමින් අනතුරු අඟවා ඇත්තේ.\nමේ අතර අප වාර්තාකරු සඳහන් කළේ කිතුල්ගල සිට වටවල දක්වා ඝණ මීදුම් තත්වයක් ද පවතින බැවින් රථ වාහන ගමනාගමනයට බාධා මතුවී ඇති බවයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/191482/ගිනිගත්හේන-දියගල-මාර්ගයේ-රථ-වාහන-ගමනාගමනය-අවදානම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3928"
}