{
       "Source": "hirunews",
       "Timestamp": "Tuesday, 27 December 2022 - 9:41",
       "Headline": "රුපියල් 41,000ට අඩු ආදායම් ලබන ගොවි පවුල්වලට සහනාධාරයක් (වීඩියෝ)",
       "News Content": "අන්තර් ජාතික සංවර්ධනය සඳහා වන එක්සත් ජනපද නියෝජිත ආයතනයේ ආධාර මත දිස්ත්‍රික්ක 7ක වී වගා කරන අඩු ආදායම්ලාභි පවුලක් සඳහා රුපියල් 15,000ක මුදල් ආධාර ලබාදීම එළඹෙන ජනවාරි මාසයේ සිට ආරම්භ කරන බව කෘෂිකර්ම අමාත්‍යාංශය පවසනවා.\nඒ අනුව යාපනය, මුලතිව්, මන්නාරම, ත්‍රිකුණාමළය, වව්නියාව, මඩකලපුව සහ මොණරාගල දිස්ත්‍රික්කවල ගොවීන් සඳහා මෙම ආධාර ලබා දීමට නියමිතයි.\nමාසික ආදායම රුපියල් 41,500ට වඩා අඩු ගොවි පවුල් සඳහා මෙම ආධාර හිමිවනු ඇති.\nමේ අතර, ගොවීන්ට අවශ්‍ය පොහොර ලබා දීම සඳහා රජය වගකීමෙන් කටයුතු කළ ද ඇතැම් රාජ්‍ය නිලධාරීන් සිය රාජකාරී සිතා මතා මඟ හරිමින් පවතින\nපවට අණාවරණ වී ඇතැ යි කෘෂිකර්ම අමාත්‍ය මහින්ද අමරවීර පවසනවා.\nහුණුපිටිය ප්‍රදේශයේ පිහිටි ලක් පොහොර සහ කොමර්ෂල් පොහොර සමාගම්වල නිරීක්ෂණ චාරිකාවකට එක් වීමෙන් අනතුරු ව ඔහු මේ අදහස්\nපළ කළා.",
       "URL": "https://www.hirunews.lk/323650/රුපියල්-41000ට-අඩු-ආදායම්-ලබන-ගොවි-පවුල්වලට-සහනාධාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=641"
}