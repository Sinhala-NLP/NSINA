{
       "Source": "hirunews",
       "Timestamp": "Tuesday, 12 December 2017 - 12:59",
       "Headline": "දුම්රිය සේවකයන්ට අදත් අවස්ථාව",
       "News Content": "දුම්රිය සේවාව අත්‍යවශ්‍ය සේවාවක් බවට පත් කර ඇති බැවින් අද දින සේවයට වාර්තා නොකරන සියලු සේවකයින්, සේවය අතහැර ගියා සේ සලකා කටයුතු කරන බව අතිරේක දුම්රිය සාමාන්‍යාධිකාරී විජය සමරසිංහ ප්‍රකාශ කළා.\nමීට පෙර වර්ජනයේ නිරත දුම්රිය සේවකයින්ට දැනුම් දුන්නේ වහාම සේවයට වාර්තා කරන ලෙසටයි.\nකෙසේ නමුත්, දුම්රිය සේවාව අත්‍යවශ්‍ය සේවාවක් බවට පත්කිරීමේ ගැසට් නිවේදනය පාර්ලිමේන්තුවේ මේ වන විට සම්මත වී ඇති නිසා අද සේවයට වාර්තා නොකරන සේවකයින් සේවය අතහැර ගියා සේ සලකන බව අතිරේක දුම්රිය සාමාන්‍යාධිකාරීවරයා වැඩිදුරටත් කියා සිටියා.",
       "URL": "https://www.hirunews.lk/178193/දුම්රිය-සේවකයන්ට-අදත්-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=4175"
}