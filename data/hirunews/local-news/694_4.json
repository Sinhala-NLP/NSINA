{
       "Source": "hirunews",
       "Timestamp": "Friday, 02 December 2022 - 9:10",
       "Headline": "අධික පිරිවැයක් දැරීමට සිදු වන නගර අතර පළමු ස්ථානය නිව්යෝක් සහ සිංගප්පූරුවට",
       "News Content": "ලෝකයේ අධික පිරිවැයක් දැරීමට සිදු වන නගර ලෙස නිව්යෝක් සහ සිංගප්පූරුව නම් කර තිබෙනවා.\nඉකොනොමිස්ට් ඉන්ටලිජන්ස් යුනිට් හෙවත් ඊ.අයි.යූ සමීක්ෂණයට අනුව නිව්යෝක් නගරය ප්‍රථම ස්ථානයට පත්වූ පළමු අවස්ථාව මෙය වනවා.\nසමස්තයක් වශයෙන් ලොව විශාලතම නගරවල සාමාන්‍ය ජීවන වියදම මේ වසරේ සියයට 8.1කින් ඉහළ ගොස් ඇති බව මෙම සමීක්ෂණයෙන් අනාවරණ කර තිබෙනවා.\nරුසියාවේ යුක්රේන ආක්‍රමණයෙන් සැපයුම් ජාලයට වී ඇති බලපෑම සහ කොවිඩ් වසංගතය මීට හේතු වී ඇති බව සඳහන්.",
       "URL": "https://www.hirunews.lk/321768/අධික-පිරිවැයක්-දැරීමට-සිදු-වන-නගර-අතර-පළමු-ස්ථානය-නිව්යෝක්-සහ-සිංගප්පූරුවට",
       "Category": "Local News",
       "Parent URL": "https://www.hirunews.lk/local-news.php?pageID=694"
}