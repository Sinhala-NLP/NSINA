{
       "Source": "hirunews",
       "Timestamp": "Tuesday, 28 June 2022 - 7:51",
       "Headline": "දවස් 27ක දී රටින් පිටවීමට ගිය 280ක් අල්ලයි",
       "News Content": "මෙම මාසයේ ගතවූ දින 27 තුළ දී 280 දෙනෙකුට වැඩි පිරිසක් නීති විරෝධී ලෙස විදේශයන්ට සංක්‍රමණය වීමට උත්සහ කිරීමේ දී අත්අඩංගුවට ගෙන ඇති බව නාවික හමුදාව ප්‍රකාශ කළා.\nඉන් 89 දෙනෙකුම ඕස්ටේ්‍රලියාවට සංක්‍රමණය වීමට උත්සාහ දැරූ පුද්ගලයින් වනවා.\nමේ අතර ත්‍රිකුණාමලය ප්‍රදේශයේ පදිංදිව සිටි වයෝවෘධ යුවලක් දකුණු ඉන්දියාවේ ධනුෂ්කෝඩි වෙරළ තීරයේ සිහිසුන්ව සිටිය දී එරට ආරක්ෂක අංශ විසින් සොයාගෙන ඇති බව ඉන්දිය මාධ්‍ය වාර්තා කළා.\nඑම යුවල ශ්‍රී ලංකාවේ පවතින ආර්ථික අර්බුදයට මුහුණ දීමට නොහැකිව ධීවර යාත්‍රාවක නැග ධනුෂ්කොඩි වෙත පැමිණ ඇති බවයි ප්‍රශ්ණ කිරීම්වලදී අනාවරණය වී ඇත්තේ.\nඑමෙන්ම පසුගිය කාලයේ මුහුදු සීමා ඔස්සේ ශ්‍රී ලංකාවෙන් 100ට වැඩි පිරිසක් ඉන්දියාවට සංක්‍රමණය වී තිබෙනවා.\nඇතැම් පිරිස් මේ වන විටත් සරණාගත කඳවුරු වෙත යොමු කර ඇති බවයි එරට මාධ්‍ය වාර්තා සදහන් කළේ.",
       "URL": "https://www.hirunews.lk/308365/දවස්-27ක-දී-රටින්-පිටවීමට-ගිය-280ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1063"
}