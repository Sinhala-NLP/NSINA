{
       "Source": "hirunews",
       "Timestamp": "Thursday, 20 May 2021 - 10:53",
       "Headline": "තණමල්විල සිට මත්තලට හා ලුණුගම්වෙහෙරට ගංජා ඇද්ද ජාවාරම්කරුවෙක් කොටුවෙයි (ඡායාරූප)",
       "News Content": "තණමල්විල සිට ලුණුගම්වෙර හා මත්තල ප්‍රදේශයට ගංජා බෙදාහැරීමේ ජාවාරමක නිරත වු සැකකරුවෙකු ගංජා කිලෝ 04යි ග්‍රෑම් 200ක් සමග අම්බලන්තොට පොලිස් විශේෂ කාර්ය බළකා නිළධාරින් විසින් ඊයේ අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ තණමල්විල කිතුල්කොටේ පදිංචි 28 හැවිරිදි විවාහක පුද්ගලයෙක්.\nසැකකරු පිළිබඳව හම්බන්තොට නාවිකා හමුදා බුද්ධි අංශ නිළධාරීන්ට ලද තොරතුරකට අනුව අම්බලන්තොට විශේෂ\nකාර්ය බළකා නිළධාරින් විසින් වැටලිම සිදුකළා.\nපොහොර උරයක ඔතා තණමල්විල සිරිනන්දපුර ප්‍රදේශයේ සිට අදාළ ගංජා තොගය රැගෙන එමින් සිටියදියි ඔහු මෙලෙස අත්අඩංගුවට ගෙන ඇත්තේ.\nසැකකරුගෙන් සිදුකල ප්‍රශ්ණ කිරීම් හමුවේ ඔහු පවසා ඇත්තේ තණමල්විල කිතුල්කොටේ ප්‍රදේශයේ සිට මත්තල ප්‍රදේශයේ පුද්ගලයෙකුට අලෙවි කිරීම සඳහා මෙම ගංජා තොගය රැගෙන ආ බවයි.\nතණමල්විල පොලිසියට බාරදුන් සැකකරු අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/271914/තණමල්විල-සිට-මත්තලට-හා-ලුණුගම්වෙහෙරට-ගංජා-ඇද්ද-ජාවාරම්කරුවෙක්-කොටුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1941"
}