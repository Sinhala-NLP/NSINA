{
       "Source": "hirunews",
       "Timestamp": "Friday, 14 July 2023 - 19:42",
       "Headline": "ඩිල්ෂාන් මධුෂංකට ටෙස්ට් වරම්",
       "News Content": "2023 ජුලි 16 දින ගාල්ල අන්තර් ජාතික ක්‍රිකට් ක්‍රීඩාංගනයේදී ආරම්භවීමට නියමිත ශ්‍රී ලංකා හා පාක්ස්ථාන කණ්ඩායම අතර පැවැත්වෙන පළමු ටෙස්ට් තරගාවලියේ ශ්‍රී ලංකා ටෙස්ට් සංචිතය නම්කර තිබෙනවා.\nදිමුත් කරුණාරත්නගේ නායකත්වයෙන් යුත් ශ්‍රී ලංකා සංචිතයට ක්‍රීඩකයින් 16 දෙනෙකු නම්කර සිටිනවා.\nමෙහිදී මීට පෙර ටෙස්ට් වරම් දිනා නැති වේග පන්දු යවන ඩිල්ෂාන් මධුෂංක මෙම සංචිතයට නම් කර තිබීම විශේෂත්වයක්.\nඑමෙන්ම ජාත්‍යන්තර තරග වරම් හිමි කර ගෙන නැති 23 හැවිරිදි ලක්ෂිත මනසිංහ සඳහ ද මෙවර ටෙස්ට් වරම් ලැබී තිබෙන බවයි වාර්තා වන්නේ.\nඩිල්ෂාන් මධුෂංක මුලින් නම් කළ සංචිතයට ඇතුළත්ව නොසිටි අතර ඒ වෙනුවට අසිත ඇතුළත්ව තිබෙනවා.\nකෙසේ වෙතත් අසිතට ඩෙංගු රෝගය වැලඳීම නිසා ඔහු වෙනුවට ඩිල්ෂාන් ඇතුළත් කිරීමට පියවර ගෙන තිබූ බවයි වාර්තා වන්නේ.",
       "URL": "https://www.hirunews.lk/341226/ඩිල්ෂාන්-මධුෂංකට-ටෙස්ට්-වරම්",
       "Category": "Local News",
       "Parent URL": "https://www.hirunews.lk/local-news.php?pageID=184"
}