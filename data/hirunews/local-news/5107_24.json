{
       "Source": "hirunews",
       "Timestamp": "Thursday, 31 March 2016 - 15:17",
       "Headline": "දිවිනැගුම නිලධාරීන්ට  විෂයභාර ඇමතිගෙන් උපදෙස්",
       "News Content": "දිවිනැගුම නිලධාරීන්ගේ මාසික වැටුප් වහාම ක්‍රියාත්මක වන පරිදි දිවිනැගුම ප්‍රජා මූල බැංකුවල තැන්පත් කරන ලෙස සමාජ සවිබල ගැන්වීම හා සුබසාධන අමාත්‍ය එස් බී දිසානායක උපදෙස් ලබාදී තිබෙනවා.\nමෙතෙක් අදාළ වැටුප් රාජ්‍ය බැංකු දෙකක තැන්පත් කළ අතර, එය අත්හිටුවා දිවිනැගුම ප්‍රජා මූල බැංකු වෙත මෙම වැටුප් තැන්පත් කරන ලෙසයි අමාත්‍යවරයා උපදෙස් ලබාදී ඇත්තේ.\nඑමෙන්ම, සමෘද්ධි අධිකාරිය යටතේ සේවය කරන සියලූ සේවකයන් හට ඇපකරුවන් රහිත අඩු පොලී සහිත රුපියල් දසදහසේ සිට 25,000 දක්වා ලබාගත හැකි ණය ක්‍රමයක් ආරම්භ කරන ලෙසද අමාත්‍යවරයා අද (31) අමාත්‍යාංශයේ පැවති සාකච්ඡාවකදී උපදෙස් දී තිබෙනවා.\nඑම ණය ක්‍රමයද දිවිනැගුම ප්‍රජා මූල බැංකු හරහා සිදුකරන ලෙසයි අමාත්‍යවරයා සඳහන් කර ඇත්තේ.",
       "URL": "https://www.hirunews.lk/129808/දිවිනැගුම-නිලධාරීන්ට-විෂයභාර-ඇමතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=5107"
}