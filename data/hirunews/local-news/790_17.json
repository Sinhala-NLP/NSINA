{
       "Source": "hirunews",
       "Timestamp": "Thursday, 20 October 2022 - 13:10",
       "Headline": "තිරිඟු පිටි මිල අඩු වුණත් වෙළෙඳපොළේ ගන්න නෑ - ජනතාව (වීඩියෝ)",
       "News Content": "පිටකොටුව තොග වෙළඳපොලේ තිරිඟු පිටි කිලෝග්‍රෑමයක මිල තවත් රුපියල් 25කින් අඩු වී තිබෙනවා.\nඒ අනුව පිටි කිලෝවක නව මිල රුපියල් 265ක් බවයි අත්‍යවශ්‍ය ද්‍රව්‍ය ආනයනකරුවන්ගේ සංගමය සඳහන් කළේ.\nපසුගිය කාලයේ තිරිඟු පිටි කිලෝවක මිල රුපියල් 400 ඉක්ම වු අතර මේ හේතුවෙන් වතුකරයේ කම්කරු ජනතාව ඇතුළු තිරිඟු පිටි පාරිභෝගිකයින් පීඩාවට පත්ව සිටියා.\nකෙසේ වෙතත් පිටකොටුව වෙළඳපොලේ තිරිඟු පිටි කිලෝග්‍රෑමයක මිල තවත් රුපියල් 25කින් අඩු වී ඇති බව අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය පවසනවා.\nඑහි මාධ්‍ය ප්‍රකාශක නිහාල් සෙනෙවිරත්න කියා සිටියේ කිලෝග්‍රෑම් 25ක තිරිඟු පිටි මිටියක් මේ වනවිට රුපියල් 6625කට අලෙවි කෙරෙන බවයි.\nඒ අනුව පිරි කිලෝවක තොග මිල වන්නේ රුපියල් 265ක්.\nඅඩු වී ඇති එම මිල ගණන් යටතේ වෙළඳපොළේ තිරිඟු පිටි තොග පවතින්නේ ද යන්න පිලිබඳව අප විමසිමක් කළා.\nමේ අතර ලංකා සතොස ආයතනය නිවේදනය කළේ රුපියල් 375ක්ව පැවති තිරිඟු පිටි කිලෝග්‍රෑමයක මිල රුපියල් 55කින් අඩු කරන බවයි.\nඒ අනුව සතොස මගින් අලෙවි කෙරෙන පිටි කිලෝග්‍රෑමයක මිල රුපියල් 320ක් වනවා.\nකෙසේ වෙතත් එම මිල ගණන් යටතේ සතොස වෙළඳසැල්වල තිරිඟු පිටි නොමැති බවයි ජනතාව පවසන්නේ.\nමේ අතර ආපණ ශාලා හිමියන්ගේ සංගමයේ සභාපති අසේල සම්පත් පැවසුවේ තිරිඟු පිටි මිල අඩු කළ ද පාන් ඇතුළු බේකරි නිෂ්පාදන මිල අඩු කළ නොහැකි බවයි.",
       "URL": "https://www.hirunews.lk/318372/තිරිඟු-පිටි-මිල-අඩු-වුණත්-වෙළෙඳපොළේ-ගන්න-නෑ-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=790"
}