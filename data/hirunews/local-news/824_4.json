{
       "Source": "hirunews",
       "Timestamp": "Wednesday, 05 October 2022 - 11:46",
       "Headline": "සනත් නිශාන්තට සිතාසි",
       "News Content": "අධිකරණයට අපහස කිරීමේ චෝදනාව සම්බන්ධයෙන් ලබන 13 වනදා අධිකරණය හමුවේ පෙනී සිට දඩුවම් නොකිරීමට හේතු ඉදිරිපත් කරන්නැයි දන්වා අභියාචනාධිකරණය රාජ්‍ය අමාත්‍ය සනත් නිශාන්තට අද යළි සිතාසී නිකුත් කර තිබෙනවා.\nඒ ශ්‍රී ලංකා අධිකරණ නිලධාරින්ගේ සංගමය ඉදිරිපත් කර ඇති පෙත්සම නිශ්ශංක බන්දුල කරුණාරත්න සහ ආර්. ගුරුසිංහ යන අභියාචනාධිකරණ විනිසුරු මඩුල්ල හමුවේ සළකා බැලූ අවස්ථාවේදීයි.\nමේ සම්බන්ධයෙන් තවත් පෙත්සම් දෙකක්ද ගොනු කර ඇති අතර ඊට අදාළව රාජ්‍ය අමාත්‍ය සනත් නිශාන්තට ලබන 13 වනදා අධිකරණය හමුවේ පෙනී සිටින්නැයි දන්වා අභියාචනාධිකරණය මීට පෙරද සිතාසී නිකුත් කළා.",
       "URL": "https://www.hirunews.lk/317074/සනත්-නිශාන්තට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=824"
}