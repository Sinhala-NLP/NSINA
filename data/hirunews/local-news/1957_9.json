{
       "Source": "hirunews",
       "Timestamp": "Thursday, 13 May 2021 - 11:22",
       "Headline": "සොරාගත් පොර කුකුලෙකු විකුණන්න හැදු පුද්ගලයෙකුට වැඩ වරදී",
       "News Content": "සොරාගත් පොර කුකුලෙකු මුහුණු පොතේ දැන්වීමක් දමා විකිණීමට උත්සාහ දැරූ තරුණයකු අඟුරුවාතොට පොලිසිය විසින් අත්අඩංගුවට ගෙන තිබෙනවා.\nසැකකරු මෙම පොර කුකුළා අඟුරුවාතොට ප්‍රදේශයේ කුකුළන් ඇති කරන පුද්ගලයකුගෙන් මීට දින කීපයකට ඉහතදී සොරා ගෙන ඇති බවටයි වාර්තා වන්නේ.\nකුකුළාගේ අයිතිකරු මුහුණු පොතේ කුකුලෙකු විකිණීමට ඇති දැන්වීම දැක ගැනුම්කරුවකු ලෙස වෙස් වලාගෙන ගොස් ඒ තමන්ගේ නැති වූ කුකුළා බව හඳුනා ගැනීමෙන් පසු පොලීසියට ඒ බව දැනුම් දී තිබෙනවා.\nඅදාළ සැකකරු අත්අඩංගුවට ගෙන ඇත්තේ ඉන් අනතුරුවයි.\nහොරණ මහේස්ත්‍රාත් අධිකරණයට ඉදිරිපත් කිරීමෙන් අනතුරුව වරද පිළිගත් සැකකරු රුපියල් ලක්ෂයක ශරීර ඇප මත මුදා හැර තිබෙනවා.",
       "URL": "https://www.hirunews.lk/271231/සොරාගත්-පොර-කුකුලෙකු-විකුණන්න-හැදු-පුද්ගලයෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=1957"
}