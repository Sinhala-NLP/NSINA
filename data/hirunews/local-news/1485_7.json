{
       "Source": "hirunews",
       "Timestamp": "Saturday, 18 December 2021 - 17:22",
       "Headline": "ධීවරයින්ට දැනුම් දීමක්",
       "News Content": "දිවයිනට ගිණිකොණ දෙසින් වන ගැඹුරු මුහුදු ප්‍රදේශවල ධීවර කටයුතුවල යෙදී සිටින පුද්ගලයින් වහාම ගොඩබිමට හෝ ආරක්ෂිත ස්ථානයක් වෙත පැමිණෙන ලෙස කාලගුණ විද්‍යා දෙපාර්තමේන්තුව දැනුම් දෙනවා.\nඅඩු පීඩන කලාපය මේ වනවවිට ගිණිකොණදිග බෙංගාල බොක්ක මුහුදු ප්‍රදේශය ආශ්‍රිතව පවතින අතර එය නැගෙනහිර දෙසට බරව ඊසාන දෙසට ගමන්කරනු ඇති බව සදහන්.\nමෙම මුහුදු ප්‍රදේශවල වැසි හෝ ගිගුරුම් සහිත වැසි සමග පැයට කිලෝමීටර 40 සිට 50 දක්වා තද සුළං පවතින අතර සුළගේ වේගය විටින් විට පැයට කිලෝ මීටර 60 සිට 70 දක්වා වැඩිවිය හැකි බවයි කාලගුණ විද්‍යා දෙපාර්තමේන්තුව නිවේදනය කළේ.",
       "URL": "https://www.hirunews.lk/291436/ධීවරයින්ට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1485"
}