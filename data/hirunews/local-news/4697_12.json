{
       "Source": "hirunews",
       "Timestamp": "Monday, 23 January 2017 - 10:06",
       "Headline": "කොල්ලකරුවෙකුට පොලීසියෙන් වෙඩි",
       "News Content": "කඩුවෙල - වැලිවිට ප්‍රදේශයේ දුරකථන සන්නිවේදන සේවා සපයන ආයතනයක් කොල්ලකා පලායමින් සිටි පුද්ගලයෙකුට පොලීසිය වෙඩි තබා තිබෙනවා.\nඑහිදී තුවාල ලැබූ 27 හැවිරිදි සැකකරු මේ වනවිට පොලිස් ආරක්ෂාව යටතේ මුල්ලේරියාව රෝහලේ ප්‍රතිකාර ලබන බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඊයේ රාත්‍රියේ මොහු ඇතුලු තවත් දෙදෙනෙකු අදාළ ආයතනයට ඇතුලුවී මන්නා පිහියක් පෙන්වා වෙළඳසැල හිමි කාන්තාව බියගන්වා රන් ආභරණ, ජංගම දුරකථන සහ මුදල් කොල්ලකා තිබෙනවා.\nඑම අවස්ථාවේදී පොලීසිය එහි පැමිණ ඇති අතර, පලායමින් සිටි සැකකරුවන් අත්අඩංගුවට ගැනීමට යාමේදී වෙඩි ප්‍රහාරයට ලක්වූ පුද්ගලයා තියුණු ආයුධයකින් පොලීසියට පහරදීමට උත්සාහ කර ඇති බව සඳහන්.",
       "URL": "https://www.hirunews.lk/152667/කොල්ලකරුවෙකුට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4697"
}