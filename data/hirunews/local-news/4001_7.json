{
       "Source": "hirunews",
       "Timestamp": "Saturday, 07 April 2018 - 13:07",
       "Headline": "වන අලි පහරදීම්වලින් දෙදෙනෙකු මරුට (ඡායාරූප)",
       "News Content": "වන අලි ප්‍රහාරයකට ලක්ව පොළොන්නරුව - කලහගල ප්‍රදේශයේ පුද්ගලයෙකු ජීවිතක්ෂයට පත්ව තිබෙනවා.\nපැල් රැකීමට ගොස් අද (07) අලූයම 4.45ට පමණ නැවත නිවස බලා පැමිණෙමින් සිටියදී මෙම වන අලි ප්‍රහාරය එල්ල වී ඇති බවයි පොලීසිය සඳහන් කළේ.\nමෙලෙස ජීවිතක්ෂයට පත්ව ඇත්තේ එම ප්‍රදේශයේම පදිංචි 37 හැවිරිදි අවිවාහක පුද්ගලයෙක්.\nමේ අතර මැදවච්චිය කරම්බන්කුලම ප්‍රදේශයේදී වන අලියෙකු පහරදීමන් කාන්තාවක් මියගොස් තිබෙනවා.\nනිවස ඉදිරිපිට මිදුල අතුගාමින් සිටියදී මෙම කාන්තාව වන අලියාගේ පහරදීමට ලක්ව ඇති බවයි පොලිසිය කියාසිටියේ.\nබරපතල තුවාල ලැබු ඇය මැදවච්චිය රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා අනුරාධපුර රෝහලට ඇතුලත් කිරීමෙන් අනතුරුව මරණයට පත්ව තිබෙනවා.\nමියගොස් ඇත්තේ අවුරුදු 48 ක් වන කාන්තාවක්.\nඡායාරූප- රොෂාන් තුෂාර - පොලොන්නරුව",
       "URL": "https://www.hirunews.lk/187859/වන-අලි-පහරදීම්වලින්-දෙදෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4001"
}