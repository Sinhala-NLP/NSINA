{
       "Source": "hirunews",
       "Timestamp": "Tuesday, 09 March 2021 - 14:04",
       "Headline": "තවත් LNG බලාගාරයක් ඉදිකිරීමට යයි (වීඩියෝ)",
       "News Content": "මෙරට දෙවන ස්වභාවික ද්‍රව බලගාරය ඉදිකිරීම සඳහා ලබන මාසයට පෙර ජාත්‍යන්තර ලංසු කැඳවීමට හැකි වනු ඇති බව විදුලිබල අමාත්‍ය ඩලස් අලහප්පෙරුම අද පාර්ලිමේන්තුවේදී ප්‍රකාශ කළා.\nඒ, ඉදිරි වසර 05 සඳහා ශ්‍රී ලංකාවේ විදුලිබල අවශ්‍යතාවය පිළිබද පාර්ලිමේන්තු මන්ත්‍රී චමින්ද විජේසිරි විසින් සිදුකල ප්‍රශ්න කිරීම්වලට පිලිතුරු ලබාදෙමින්.\nකෙරවලපිටිය ප්‍රදේශයේ ඉදිකෙරෙන පළමු එල්.එන්.ජී. බලාගාරයට පසුගිය සිකුරාදා අග්‍රාමාත්‍යවරයා අදින් මුල් ගල තැබුණු අතර දෙවන එල්.එන්.ජී, බලාගාරයේ සැලසුම මේ වනවිට සකස් කර අවසන් බව ද අමාත්‍යවරයා එහිදී සදහන් කළා.\nමේ අතර, දේශපාලන පලිගැනීම් පිලිබද ජනපති කොමිසන් සභා අවසන් වාර්තාවේ 1,2 සහ තුන්වන වේළුම් සහ 2015 ජනවාරි 15 සිට 2018 දෙසැම්බර් 31 දක්වා කාලය රාජ්‍ය ආයතනවල සිදුව ඇතැයි පැවසෙන දූෂණ වංචා සොයා බැලීමේ ජනාධිපති කොමිසන් සභා වාර්තාවේ සිංහල පිටපත අද පාර්ලිමේන්තුව ඉදිරිපත් කරනු ලැබුවා.\nඒ, සභානායක අමාත්‍ය දිනේෂ් ගුණවර්ධන විසින්.",
       "URL": "https://www.hirunews.lk/264813/තවත්-lng-බලාගාරයක්-ඉදිකිරීමට-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2099"
}