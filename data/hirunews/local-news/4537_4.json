{
       "Source": "hirunews",
       "Timestamp": "Tuesday, 02 May 2017 - 16:00",
       "Headline": "මුහුදට පිටුපෑ තරුණිය අවසන් ගමන් යයි (ඡායාරූප)",
       "News Content": "මුහුදට පිටුපා ඡායාරූප ගනිමින් සිටියදී රළ පහරකට හසුවී ගසා ගෙන ගිය තරුණියගේ සිරුර මුහුදේ පා වෙමින් තිබියදී ධීවරයෙකු විසින් සොයා ගෙන ගොඩට ගෙනවිත් තිබෙනවා.\nපසුගිය 01 වැනිදා සවස 5.10 ට පමණ හලාවත පොලීසිය ආසන්නයේදී මෙම අනතුර සිදු වුණා.\nමිය ගොස් ඇත්තේ හලාවත - ඉලිප්පදෙණිය, බටහිර මුංගන්දළුව පදිංචිව සිටි 21 හැවිරිදි තරුණියක්.\nඥාතීන් පිරිසක් සමග පැමිණ හලාවත මුහුදු වෙරළේ විනෝද වෙමින් ඡායාරූප ගනිමින් සිටින විට ඇය මෙම අනතුරට මුහුණ දී තිබෙනවා.\nවෙරළේ ඡායාරූප ගනිමින් සිටි කාන්තාවන් සිව් දෙනෙකු හදිසියේ පැමිණි රළ පහකට අසුවී ඇති නමුත් තිදෙනෙකු දිවි ගලවා ගත්තා.\n02 වැනිදා දහවල් 12.00 ට පමණ මුහුදේ පා වෙමින් තිබූ තරුණියගේ සිරුර ප්‍රදේශයේ ධීවරයෙකුට හමුවී ඇති අතර පසුව  ඔහු විසින් එම සිරුර ගොඩට ගෙනවිත් තිබෙනවා.\nමෙම අනතුර සිදුවී ඇති ස්ථානය අනතුරු දායක බව හලාවත නගර සභාව සහ ආපදා කළමනාකරණ ඒකකය විසින්ද පුවරු සවි කර ප්‍රදර්ශණය කර තිබු ස්ථානයක් බවයි අප වාර්තාකරු සඳහන් කරේ.",
       "URL": "https://www.hirunews.lk/160443/මුහුදට-පිටුපෑ-තරුණිය-අවසන්-ගමන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4537"
}