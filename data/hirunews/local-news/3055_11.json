{
       "Source": "hirunews",
       "Timestamp": "Sunday, 10 November 2019 - 14:55",
       "Headline": "ගෝඨාභය රාජපක්ෂ ඇමරිකානු පුරවැසිභාවය ඉවත් කරගැනීමේ ලිපිලේඛන මැතිවරණ කොමිසම පිළිගෙන ඇති බව ජනාධිපති නීතිඥ අලි සබ්රි කියයි",
       "News Content": "ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ සිය ඇමරිකානු පුරවැසිභාවය ඉවත් කරගෙන ඇත්තේ නීත්‍යානුකූල ලෙස බවත්, ඔහු තවදුරටත් ඇමරිකානු පුරවැසියෙකු ලෙසට පළ වන වාර්තා සම්පූර්ණයෙන්ම අසත්‍යයක් බවත් ඔහුගේ නීතිඥ ජනාධිපති නීතිඥ අලි සබ්රි පවසනවා.\nගෝඨාභය රාජපක්ෂ වෙනුවෙන් පෙනී සිටින නීතිඥ මණ්ඩලයක සහභාගීත්වයෙන් කොළඹ අද පස්වරුවේ පැවති විශේෂ මාධ්‍ය හමුවට එක්වෙමින් ඔහු කියා සිටියේ සිය සේවාදායකයාගේ ඇමරිකානු පුරවැසිභාවය ඉවත් කර ගැනීමට අදාළ සියළු ලිපි ලේඛන ද මැතිවරණ කොමිසමට භාර දී ඇති බවයි.\nඑම ලිපි ලේඛන මැතිවරණ කොමිෂන් සභාව පිළිගෙන ඇති බව ද ඔහු එම මාධ්‍ය හමුවේදී සඳහන් කළා.",
       "URL": "https://www.hirunews.lk/228013/ගෝඨාභය-රාජපක්ෂ-ඇමරිකානු-පුරවැසිභාවය-ඉවත්-කරගැනීමේ-ලිපිලේඛන-මැතිවරණ-කොමිසම-පිළිගෙන-ඇති-බව-ජනාධිපති-නීතිඥ-අලි-සබ්රි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3055"
}