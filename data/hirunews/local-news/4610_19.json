{
       "Source": "hirunews",
       "Timestamp": "Thursday, 16 March 2017 - 19:21",
       "Headline": "මුදල් ඇමති බන්දුලගෙන් රුපියල් මිලියන 2000 ක වන්දියක් ඉල්ලයි",
       "News Content": "පාර්ලිමේන්තු මන්ත්‍රී බන්දුල ගුණවර්ධන විසින් මුදල් අමාත්‍ය රවී කරුණානායක වෙත එවූ එන්තරවාසියකට අදාළව මන්ත්‍රීවරයාගෙන් රුපියල් මිලියන 2000 ක වන්දියක් ඉල්ලා මුදල් අමාත්‍යවරයා නීතිඥවරුන් මගින් එන්තරවාසියක් යවා තිබෙනවා.\nබන්දුල ගුණවර්ධන මන්ත්‍රීවරයා මුදල් අමාත්‍යවරයාගෙන් රුපියල් මිලියන 300 ක වන්දියක් ඉල්ලා ඇත්තේ බැදුම්කර ගැන සොයන ජනාධිපති කොමිසමේ දී ලබාදුන් අවවාද පිළිබදව අමාත්‍යවරයා සිදුකළ ප්‍රකාශයකට අදාළවයි.\nඑමගින් මන්ත්‍රීවරයාට අපහාසයක් සිදුකර නොමැති බව ප්‍රකාශ කරන මුදල් අමාත්‍ය රවී කරුණානායක අදාළ එන්තරවාසියට එරෙහිව මෙලෙස මිලියන 2000 ක් වන්දි ඉල්ලා එන්තරවාසියක් යොමුකර තිබෙනවා.",
       "URL": "https://www.hirunews.lk/157036/මුදල්-ඇමති-බන්දුලගෙන්-රුපියල්-මිලියන-2000-ක-වන්දියක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}