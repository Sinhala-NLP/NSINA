{
       "Source": "hirunews",
       "Timestamp": "Friday, 04 March 2022 - 17:18",
       "Headline": "තැපෑලෙන් ආ අමුතු පාර්සලය",
       "News Content": "අමරිකා එක්සත් ජනපදයේ සිට මෙරටට තැපැල් මගින් එවන ලද නීතිවිරෝධී මත්ද්‍රව්‍ය පාර්සලයක් සිය භාරයට ගැනීමට තැපැල් දෙපාර්තමේන්තුවේ විදේශ කාර්යාංශයේ නිලධාරීන් සමත් වුණා.\nඒ අද (04) දිනයේ දී සිදු කරන ලද පරීක්ෂාවකදීයි.\nඑහිදී අමරිකාවේ සිට මෙරටට එවන ලද 'කුෂ්' නමැති මත්ද්‍රව්‍ය ග්‍රෑම් 150ක ඇසුරුම් කර තිබූ පාර්සලයක් සොයා ගැනුණා.\nඑය පිටකෝට්ටේ ප්‍රදේශයකට යොමුකොට තිබුණ ද, එය රැගෙන යාමට පැමිණි තැනැත්තා පාදුක්ක ප්‍රදේශයේ අයෙකු හේතුවෙන් මෙම පාර්සලය ගලවා විමර්ශනය කර තිබෙනවා.\nඑම අවස්ථවේ දී යි මෙම අසුරනය තුළ තිබූ කුෂ් මත්ද්‍රව්‍ය තොගය සොයා ගැනුණේ.\nසිද්ධිය සම්බන්ධයෙන් එක් අයෙකු අත් අඩංගුවට ගෙන ඇති අතර, මෙම මත්ද්‍රව්‍ය සම්බන්ධයෙන් කොළඹ මත්ද්‍රව්‍ය නිවාරණ කාර්යාංශය විසින් වැඩිදුර විමර්ශන ක්‍රියාත්මකයි.\nඅත්අඩංගුවට ගත් සැකකරු අද දහවල් කොළඹ මහේස්ත්‍රාත් අධිකරණයට ඉදිරිපත් කෙරුණා.",
       "URL": "https://www.hirunews.lk/298656/තැපෑලෙන්-ආ-අමුතු-පාර්සලය",
       "Category": "Local News",
       "Parent URL": "https://www.hirunews.lk/local-news.php?pageID=1318"
}