{
       "Source": "hirunews",
       "Timestamp": "Friday, 16 April 2021 - 19:11",
       "Headline": "ලොව පුරා කොරෝනා මරණ තිස් ලක්ෂය ඉක්මවයි",
       "News Content": "අද දිනයේ මේ දක්වා කාලය තුල කොරෝනා ආසාදිතයින් 129 දෙනෙකු අලුතින් හඳුනා ගෙන තිබෙනවා.\nඒ අනුව මෙරට සමස්ත ආසාදිතයින් සංඛ්‍යාව 96,078 ක් ලෙසයි දැක්වෙන්නේ.\nමේ අතර, කොරෝනා මරණ 7 ක් අද දිනයේ වාර්තා වන බව වසංගත රෝග විද්‍යා අංශය සඳහන් කළා. ඒ අනුව මෙරට මුළු කොරෝනා මරණ සංඛ්‍යාව 615 ක්.\nතවත් ආසාදිතයින් 303 දෙනෙකු සුවය ලබා අද රෝහල්වලින් පිටව යාමත් සමඟ මෙරට සුවය ලැබූ මුළු කොරෝනා ආසාදිතයින් සංඛ්‍යාව 92,611 දක්වා ඉහල ගියා.\nමේ අතර, ලොව පුරා කොරෝනා වෛරස් මරණ සංඛ්‍යාව අද තිස් ලක්ෂය ඉක්මවූවා.\nඑමෙන්ම සමස්ත ආසාදිතයන් සංඛ්‍යාවද 13 කෝටි අනූහත් ලක්ෂය ඉක්මවා තිබෙනවා. මේ වනවිට ලොව වැඩිම දෛනික ආසාදිතයන් වාර්තාවන්නේ ඉන්දියාවෙන්.\nඊයේ දිනය තුළද එලෙස නව ආසාදිතයන් දෙලක්ෂ දහ හත්දහසකට වැඩි සංඛ්‍යාවක් වාර්තාවී තිබෙනවා.\nලොව වැඩිම කොරෝනා ආසාදිතයන් සංඛ්‍යාවක් එනම් තුන්කෝටි විසි දෙලක්ෂ විසි හතර දහසක් වාර්තාවන්නේ ඇමරිකා එක්සත් ජනපදයෙන්.\nඉන්දියාවේ සමස්ත ආසාදිතයන් සංඛ්‍යාව එක්කෝටි හතලිස් දෙලක්ෂය ඉක්මවන අතර, බ්‍රසීලයෙන් එක්කෝටි තිස් හත් ලක්ෂ පනස් අට දහසක ආසාදිතයන් වාර්තා වුණා.",
       "URL": "https://www.hirunews.lk/268641/ලොව-පුරා-කොරෝනා-මරණ-තිස්-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2016"
}