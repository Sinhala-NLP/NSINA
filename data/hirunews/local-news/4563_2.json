{
       "Source": "hirunews",
       "Timestamp": "Saturday, 15 April 2017 - 8:30",
       "Headline": "අග්‍රාමාත්‍ය රනිල් වික්‍රමසිංහ හෙට වියට්නාමයට",
       "News Content": "සිය ජපාන නිල සංචාරය අවසන් කළ අග්‍රාමාත්‍ය රනිල් වික්‍රමසිංහ හෙට වියට්නාමයට පැමිණෙනවා.\nඑරට අග්‍රාමාත්‍ය ගුයෙන් ෂුඑන් ෆු ගේ ආරාධනාවකට අනුව වියට්නාමයට පැමිණෙන අග්‍රමාත්‍යවරයා ලබන 19 වනදා දක්වා එරට රැඳී සිටිනු ඇති.\nවියට්නාමය හා ශ්‍රී ලංකාව අතර සබඳතා තහවුරු කරලීමත්, වෙළඳ ආර්ථික, කර්මාන්ත ආදී ක්ෂේත්‍රයන් තුළ නව සබඳතා ඇති කර ගැනීමත් අග්‍රාමාත්‍යවරයාගේ මෙම සංචාරයේ අරමුණ බව අග්‍රාමාත්‍ය කාර්යාලය නිවේදනය කළා.\nමෙම සංචාරයේදී අග්‍රාමාත්‍යවරයා වියට්නාම අග්‍රාමාත්‍ය ගුයෙන් ෂුඑන් ෆු ඇතුළු එරට ඉහළ පෙලේ නායකයින් රැසක් සමඟ සාකච්ඡා පැවැත්වීමට නියමිතයි.",
       "URL": "https://www.hirunews.lk/159217/අග්‍රාමාත්‍ය-රනිල්-වික්‍රමසිංහ-හෙට-වියට්නාමයට",
       "Category": "Local News",
       "Parent URL": "https://www.hirunews.lk/local-news.php?pageID=4563"
}