{
       "Source": "hirunews",
       "Timestamp": "Wednesday, 01 February 2023 - 16:43",
       "Headline": "ගොකරැල්ලේ දී සිදු වූ අනතුරකින් එකම පවුලේ දෙදෙනෙකු මරුට",
       "News Content": "කුරුණෑගල - දඹුල්ල ප්‍රධාන මාර්ගයේ ගොකරැල්ල - පොල්ගොල්ල පිරිවෙන අසළ දී බස් රථයක් සහ යතුරු පැදියක් ගැටී අද (01) දහවල් සිදු වූ රිය අනතුරකින් මවක සහ පුතෙකු ජීවිතක්ෂයට පත් වී තිබෙනවා.\nපොලිස් මාධ්‍ය කොට්ඨාසය සඳහන් කළේ, ඔවුන් ශ්‍රී ලංගම බස් රථයක් පසුකර අපරීක්ෂාකාරි අන්දමින් ඉදිරියට යාමට උත්සාහ කිරීමේ දී එම බස් රථයෙහි බදෙහි ගැටී එහි රෝදයකටම යට වී මෙම අනතුර සිදු වී ඇති බවයි.\nඅනතුරින් ජීවිතක්ෂයට පත් වූයේ 62 හැවිරිදි මව සහ 39 හැවිරිදි යතුරුපැදිය පැදවූ පුත්‍රයායි.\nඔවුන් දේවගිරිය දිද්දෙණිය ප්‍රදේශයේ පදිංචි කරුවන්.\nසිද්ධියට අදාළව බස් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/326414/ගොකරැල්ලේ-දී-සිදු-වූ-අනතුරකින්-එකම-පවුලේ-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=565"
}