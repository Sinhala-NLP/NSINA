{
       "Source": "hirunews",
       "Timestamp": "Wednesday, 06 April 2022 - 8:36",
       "Headline": "රංජිත් සියඹලාපිටියගේ ඉල්ලා අස්වීමේ ලිපිය ජනපති ප්‍රතික්ෂේප කරයි",
       "News Content": "නියෝජ්‍ය කථානායක ධුරයෙන් ඉවත්වීම සඳහා රංජිත් සියඹලාපිටිය විසින් ජනාධිපතිවරයා වෙත කළ ඉල්ලීම ජනාධිපති ගෝඨාභය රාජපක්ෂ විසින් ප්‍රතික්ෂේප කර තිබෙනවා.\nඊයේ දිනයේදී රංජිත් සියඹලාපිටිය මන්ත්‍රීවරයා විසින් ලිපියක් යොමු කරමින් ජනාධිපතිවරයා වෙත දැනුම් දුන්නේ තමන් නියෝජ්‍ය කථානායක ධුරයෙන් ඉවත්වීමට කටයුතු කරන බවයි.\nකෙසේ වෙතත්, ජනාධිපතිවරයා සහ නිදහස් පක්ෂය අතර ඊයේ පැවති සාකච්ඡාවේදී ජනාධිපතිවරයා දැනුම් දී ඇත්තේ තවදුරටත් නියෝජ්‍ය කථානායක ධුරයේ කටයුතු කරන ලෙසයි.\nඑහිදී ජනාධිපතිවරයා ඉල්ලා ඇත්තේ පාර්ලිමේන්තු ප්‍රජාතන්ත්‍රවාදය ආරක්ෂා කිරීම සඳහා නියෝජ්‍ය කථානායක ධුරයෙන් ඉවත් නොවන ලෙසටයි.",
       "URL": "https://www.hirunews.lk/301308/රංජිත්-සියඹලාපිටියගේ-ඉල්ලා-අස්වීමේ-ලිපිය-ජනපති-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1247"
}