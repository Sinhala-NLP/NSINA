{
       "Source": "hirunews",
       "Timestamp": "Thursday, 20 April 2023 - 12:55",
       "Headline": "රිළව් ඉල්ලුවේ චීන රජයෙන් නොවේ, පෞද්ගලික සමාගමකින් - කෘෂිකර්ම ලේකම් (වීඩියෝ)",
       "News Content": "මෙරට රිලවුන් ලබාදෙන ලෙසට ඉල්ලීම් පැමිණියේ චීන රජයෙන් නොව පෞද්ගලික සමාගමකින් බව කෘෂිකර්ම අමාත්‍යාංශයේ ලේකම් ගුණදාස සමරසිංහ පවසනවා.\nමෙරට රිලවුන් ලක්ෂයක් ලබා ගැනීමට චීන රජයෙන් ඉල්ලීමක් කර නොමැති බව ශ්‍රී ලංකාවේ චීන තානාපති කාර්යාලය ඊයේ (19) ට්විටර් පණිවුඩයක් නිකුත් කරමින් ප්‍රකාශ කළා.\nඑහි වැඩිදුරටත් දැක්වුණේ චීන ජාතික වන විද්‍යා හා තණබිම් පරිපාලන ආයතනය විසින් එවැනි කිසිදු ඉල්ලීමක් නොකළ බවයි.\nචීන තානාපති කාර්යාලය නිකුත් කළ ට්විටර් පණිවුඩයෙන් පසුවයි කෘෂිකර්ම අමාත්‍යාංශයේ ලේකම් මේ සම්බන්ධයෙන් පැහැදිලි කිරීමක් සිදුකරනු ලැබුවේ.\nඔහු ලබාදුන් සම්මුඛ සාකච්ඡාවක් ජනාධිපති මාධ්‍ය ඒකකය විසින් අද (20) මාධ්‍ය වෙත ඉදිරිපත් කර තිබුණා.\nඑහි දැක්වුණේ චීනයේ ඇනිමල් බී්‍රඩින් කම්පැණි ලිමිටඩ් ආයතනයට මෙරට රිළවුන් ලබාදෙන ලෙස ඉල්ලීමක් කර තිබූ බවයි.",
       "URL": "https://www.hirunews.lk/332982/රිළව්-ඉල්ලුවේ-චීන-රජයෙන්-නොවේ-පෞද්ගලික-සමාගමකින්-කෘෂිකර්ම-ලේකම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=402"
}