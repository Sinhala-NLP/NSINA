{
       "Source": "hirunews",
       "Timestamp": "Thursday, 09 February 2023 - 8:30",
       "Headline": "පාසලකට ළමයෙකු ඇතුළත් කිරීමට අල්ලස් ගත් ගුරුවරයෙකු අල්ලයි",
       "News Content": "කුරුණෑගල නගරයේ ප්‍රධාන පෙළේ පාසලක උසස් පෙළට ශිෂ්‍යයෙකු ඇතුළත් කිරීම සඳහා රුපියල් ලක්ෂ තුනක මුදලක් ඉල්ලා එය ලබා ගැනීමට ගිය එම පාසලේ ගුරුවරයෙකු අල්ලස් හෝ දූෂණ විමර්ශන කොමිසමේ නිලධාරීන් කුරුණෑගලදී අත්අඩංගුවට ගෙන තිබෙනවා.\nඑම පාසලේ උසස් පෙළ කලා අංශය බාර ප්‍රධාන ගුරුවරයා මෙලෙස අත්අඩංගුවට ගෙන ඇත්තේ ඊයේ (08) දිනයේ යි.\nඅනුරාධපුර ප්‍රදේශයේ ශිෂ්‍යයෙකු උසස් පෙළ කලා අංශයට ඇතුළත් කර ගැනීමට එම සිසුවාගේ පියාගෙන් රුපියල් ලක්ෂ තුනක මුදලක් ඉල්ලා ඇති සැකකාර ගුරුවරයා කුරුණෑගල නගරයේදී එම මුදල ලබා ගැනීමට ගිය අවස්ථාවේදීයි අල්ලස් හෝ දූෂණ විමර්ශන නිලධාරීන් අත්අඩංගුවට ගෙන තිබුණේ.\nඅනුරාධපුර සිසුවාගේ පියා විසින් කරන ලද පැමිණිල්ලකට අනුව මෙම ගුරුවාරයා අත්අඩංගුවට ගනු ලැබුවා.\nසැකකරු ගුරුවරයා කුරුණෑගල මහේස්ත්‍රාත් අධිකරණයට ඉදිරිපත් කිරීමෙන් අනතුරු රිමාන්ඩ් භාරයට පත් කර තිබෙනවා.",
       "URL": "https://www.hirunews.lk/327013/පාසලකට-ළමයෙකු-ඇතුළත්-කිරීමට-අල්ලස්-ගත්-ගුරුවරයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=548"
}