{
       "Source": "hirunews",
       "Timestamp": "Thursday, 24 December 2020 - 20:53",
       "Headline": "දෙවනගල ඉඩම් ගැටලුව අදත් උණුසුම් වෙයි (වීඩියෝ)",
       "News Content": "මාවනැල්ල ඓතිහාසික දෙවනගල රජමහා විහාරයට අයත් භූමියේ මැනුම් කටයුතු සම්බන්ධයෙන් ඉඩම් හිමියන් දැනුවත් කිරීමේ රැස්වීම අතරතුර උණුසුම් තත්ත්වයක් හටගත්තා.\nඒල අරණායක ප්‍රාදේශීය සභාවේ මන්ත්‍රීවරයෙකු දෙවනගල ඉඩම් නිරවුල් කිරීම පිළිබද සිදුකළ අසත්‍ය තොරතුරුක් පදනම් කර ගනිමින්.\nදෙවනගල රජමහා විහාරයේ පුරාවස්තු වනසමින් අන්තවාදී පිරිස් විසින් සිදුකරගෙන ගිය ඉඩම් කොල්ලය හිරු සී.අයි.ඒ. හරහා හෙළිකිරීමත් සමග රජයේ අවධානය ඒ පිළිබද යොමු වුණා.\nඒ අනුව පුදබිමට අයත් ඉඩම මැන නිරවුල් කිරීමට පියවර ගැනුණු අතර එහිදී යම් යම් බාධා කිරීම් සිදු වූ බවත් අප වරින් වර වාර්තා කළා.\nසබරගමුව පළාත් ආණ්ඩුකාර ටිකිරි කොබ්බෑකඩුව මහතාගේ ප්‍රධානත්වයෙන් දෙවනගල අවට ඉඩම් හිමියන් දැනුවත් කිරීම සඳහා අද අරනායක ප්‍රාදේශීය ලේකම් කාර්යාලයේදී රැස්වීමක් සංවිධානය කර තිබුනේ මෙවන් පසුබිමකයි.\nමෙම අවස්ථාවට එක්ව සිටි අරණායක ප්‍රාදේශීය සභාවේ පොදුජන පෙරමුණේ අජන්ත දිසානායක මන්ත්‍රීවරයා දෙවනගල භාරකාරී හිමියන්ට අපහාස කරමින් හා ඉඩම් මැණුම් කටයුතු පිළිබදව අසත්‍ය ප්‍රකාශ කිරීමත් සමග රැස්වීම උණුසුම් වුණා.\nඅනතුරුව දෙවනගල ඉඩම් ගැටළු විසදීම සදහා තවත් සති දෙකක කාලයක් ලබාදුන් ආණ්ඩුකාරවරයා ඒ සදහා විශේෂ කමිටුවක් ද පත්කළා.",
       "URL": "https://www.hirunews.lk/257883/දෙවනගල-ඉඩම්-ගැටලුව-අදත්-උණුසුම්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2255"
}