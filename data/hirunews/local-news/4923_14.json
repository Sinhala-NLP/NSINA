{
       "Source": "hirunews",
       "Timestamp": "Sunday, 14 August 2016 - 13:23",
       "Headline": "ගාලු ක්‍රිකට් සභාපති ඝාතනය ගැන සෙවීමට පොලිස් කණ්ඩායම් 3 ක්",
       "News Content": "අම්බලංගොඩ ප්‍රකට ව්‍යාපාරිකයෙකු වූ ගාල්ල දිස්ත්‍රික් ක්‍රිකට් සංගමයේ සභාපති ප්‍රේමසිරි හැළඹගේ ඝාතනය සම්බන්ධයෙන් පරීක්ෂණ සිදුකිරීම සදහා පොලිස් මූලස්ථානය විසින් විමර්ශන කණ්ඩායම් 3 ක් පත් කර තිබෙනවා.\nඅම්බලංගොඩ පොලිසියේ උසස් නිලධාරියෙකු සදහන් කළේ ලැබී ඇති තොරතුරු කිහිපයක් ඔස්සේ වැඩිදුර පරීක්ෂණ ක්‍රියාත්මක බවයි.\nගාල්ල දිස්ත්‍රික් ක්‍රිකට් සංගමයේ සභාපති ප්‍රේමසිරි හැළඹගේ පෙරේදා රාත්‍රියේ එල්ල වූ වෙඩි ප්‍රහාරයකින් ජීවිතක්ෂයට පත්වුණේ අම්බලංගොඩ - මානිමුල්ල ප්‍රදේශයේ ඔහුගේ නිවස ආසන්නයේදීයි.",
       "URL": "https://www.hirunews.lk/140601/ගාලු-ක්‍රිකට්-සභාපති-ඝාතනය-ගැන-සෙවීමට-පොලිස්-කණ්ඩායම්-3-ක්",
       "Category": "Local News",
       "Parent URL": "https://www.hirunews.lk/local-news.php?pageID=4923"
}