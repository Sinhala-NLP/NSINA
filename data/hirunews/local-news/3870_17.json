{
       "Source": "hirunews",
       "Timestamp": "Sunday, 01 July 2018 - 6:40",
       "Headline": "ප්‍රවීන සිනමාකරු රෝයි ද සිල්වා අභාවප්‍රාප්ත වෙයි",
       "News Content": "ප්‍රවීන සිනමා නළු සහ චිත්‍රපට අධ්‍යක්‍ෂ රෝයි ද සිල්වා වයස අවුරුදු 80 ක්ව සිටියදී ඊයේ රාත්‍රියේ හෘදයාබාධයකින් අභාවප්‍රාප්ත වී තිබෙනවා.\n1964 වසරේ සුජාගේ රහස චිත්‍රපටයෙන් සිනමාවට පිවිසි ඔහු රෑ දනියෙල් - දවල් මිගෙල්, සහ චෙරියෝ චිත්‍රපට පෙළ මගින් මෙරට වානිජ සිනමා කර්මාන්තයේ සාර්ථකත්වයට දායකත්වය සැපයූවා.\n1972 වසරේදී ඔහුගේ ‘‘සුජීවා’’ චිත්‍රපටය, එවකට ආදායම් වාර්තා පිහිටුවා තිබූ ගාමිණී ෆොන්සේකා රඟපෑ එදත් සූරයා - අදත් සූරයා  අභිබවා යාම විශේෂත්වයක්.\n1937 වසරේ අගෝස්තු 30 වනදා උපත ලැබූ ඔහු විවාහ වූයේ සිනමා නිළි සුමනා අමරසිංහ සමඟයි.\nටොම් පචයා, හිත හොඳ කොල්ලෙක්, සැළමුතු පින්න සහ ‘‘ඉට්ස් අ මැටර් ඔෆ් ලව්’’  ඇතුලූ චිත්‍රපට 30කට අධික සංඛ්‍යාවක් රෝයි ද සිල්වා විසින් අධ්‍යක්‍ෂණය කරනු ලැබුවා.",
       "URL": "https://www.hirunews.lk/194253/ප්‍රවීන-සිනමාකරු-රෝයි-ද-සිල්වා-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3870"
}