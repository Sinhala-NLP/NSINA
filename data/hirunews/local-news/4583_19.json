{
       "Source": "hirunews",
       "Timestamp": "Saturday, 01 April 2017 - 14:57",
       "Headline": "ජපාන යුද නෞකාවක් කොළඹ වරායට",
       "News Content": "සුහදතාවය වර්ධනය කර ගැනීම හා පුහුණු සංචාරයක් සදහා ජපාන ස්වයං ආරක්ෂක සාගරික බලකායට අයත් ‘‘ටෙරුසුකි ’ නෞකාව අද කොළඹ වරායට ළගා වුණා.\nනාවික හමුදා සම්ප්‍රදායානුකූලව ශ්‍රී ලංකා නාවික හමුදාව එය පිළිගෙන ඇති අතර, අනතුරුව නෞකාවේ කාර්ය මණ්ඩලය සහ ශ්‍රී ලංකා නාවික හමුදාව අතර ද්වීපාර්ශවික වශයෙන් වැදගත් කරුණු රාශියක් සම්බන්ධයෙන් සාකච්ඡා වූ බවයි නාවික හමුදාව නිවේදනය කළේ.\nදෙදින නිල සංචාරයක් සදහා දිවයිනට පැමිණි ටෙරුසුකි නෞකාව වෘත්තීමය නිපුණත්වයන් හුවමාරු කර ගැනීම හා මිත්‍රත්වය ශක්තිමත් කර ගැනීමේ අරමුණින් ශ්‍රී ලංකා නාවික හමුදාව සමග නාවික අභ්‍යාසයන් කිහිපයක ද නිරත වීමට නියමිතයි.",
       "URL": "https://www.hirunews.lk/158268/ජපාන-යුද-නෞකාවක්-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}