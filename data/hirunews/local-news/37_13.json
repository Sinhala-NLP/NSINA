{
       "Source": "hirunews",
       "Timestamp": "Monday, 11 September 2023 - 15:50",
       "Headline": "පෙම්වතාගේ පහරදීම් හමුවේ අසාධ්‍ය තත්ත්වයේ පසු වූ පෙම්වතිය ජීවිතක්ෂයට පත් වෙයි  (වීඩියෝ)",
       "News Content": "පෙම්වතාගේ පහර දීම් හමුවේ අසාධ්‍ය තත්ත්වයේ පසු වූ පෙම්වතිය ජීවිතක්ෂයට පත් වූ බව වාර්තා වෙනවා.\nඑල්ලක්කල ප්‍රදේශයේ හෝටලයකදී ඉකුත් 2 දා මෙම පෙම්වතිය පෙම්වතාගේ පහරදීම්වලට ලක්ව ඇත්තේ.\nඑයින් බරපතළ තුවාල ලැබූ පෙම්වතිය වතුපිටිවල මූලික රෝහලේ සිහිසුන්ව අසාධ්‍ය තත්ත්වයෙන් ප්‍රතිකාර ලබමින් සිටියදී මෙලෙස ජීවිතක්ෂයට පත් වූ බවයි සඳහන් වෙන්නේ.\nමෙසේ ජීවිතක්ෂයට පත් වූයේ කෘෂි විද්‍යාව උපාධිධාරිණියක වූ කුරුණෑගල රිදීගම ප්‍රදේශයේ පදිංචි 28 හැවිරිදි තරුණියකි.\nපෙම්වතියට පහරදුන් පෙම්වතා රත්නපුර ප්‍රදේශයේ පදිංචි 29 හැවිරිදි තරුණයෙක් වන අතර ඔහු අත්අඩංගුවට ගෙන අධිකරණයට ඉදිරිපත් කර රිමාන්ඩ් භාරයට පත් කර තිබෙනවා.\nපහරකෑමට ලක්වූ පෙම්වතිය වෙනත් තරුණයකු සමග ප්‍රේම සම්බන්ධතාවයක් ඇති කරගෙන ඇතැයි සැකයක් මුල් කරගනිමින් මෙම පහරදීම සිදුවී ඇති බවයි පොලිස් විමර්ශනවලදී හෙළි වී ඇත්තේ.\nපෙම්වතා සහ පෙම්වතිය එකම විශ්ව විද්‍යාලයේ ඉගෙනුම ලබන කාලයේ මෙම ප්‍රේම සම්බන්ධතාවය ආරම්භ කර ඇති අතර පෙම් සම්බන්ධතාවයට මේ වන විට වසර හතරක් ඉක්මවා ඇතැයිද ඔවුන්මීට වසර දෙකහමාර කට පමණ ඉහතදී විශ්වවිද්‍යාලයෙන් පිටව ගොස් ඇති අතර පෙම්වතිය නිට්ටඹුව එල්ලක්කල ප්‍රදේශයේ පිහිටි සත්ව ගොවිපලක රැකියාවක යෙදී සිටිමින් ඇති බවයි වාර්තා වෙන්නේ.",
       "URL": "https://www.hirunews.lk/347931/පෙම්වතාගේ-පහරදීම්-හමුවේ-අසාධ්‍ය-තත්ත්වයේ-පසු-වූ-පෙම්වතිය-ජීවිතක්ෂයට-පත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=37"
}