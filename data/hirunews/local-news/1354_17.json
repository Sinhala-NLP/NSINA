{
       "Source": "hirunews",
       "Timestamp": "Tuesday, 15 February 2022 - 19:16",
       "Headline": "පිරවුම්හල් ආශ්‍රිත ව දිගු පෝලිම්",
       "News Content": "ලංකා ඛනිජ තෙල් නීතිගත සංස්ථාවට අයත් ඉන්ධන පිරවුම්හල් ආශ්‍රිත ව අද දිගු පෝලිම් දක්නට ලැබුණා.\nඒ ඉන්ධන මිල යළි ඉහළ යනු ඇති බවට පළ වූ වාර්තා හේතුවෙන්.\nලංකා අයි.ඕ.සී සමාගම විසින් ඉන්ධන මිල ගණන් ඉහළ දමා තිබූ පසුබිමක යළි මිල ඉහළ දැමීමට ඛනිජ තෙල් නීතිගත සංස්ථාව මුදල් අමාත්‍යාංශයෙන් ඉල්ලීමක් කර තිබුණා.\nකෙසේ වෙතත්, බලශක්ති අමාත්‍ය උදය ගම්මන්පිල ප්‍රකාශ කළේ, ඉන්ධන මිල ඉහළ දැමීමේ තීරණයක් මෙතෙක් ගෙන නො මැති බව යි.\nපෝලිම් හේතුවෙන් ඇතැම් පරිභෝගික ජනතාව දැඩි අපහසුතාවයට පත්වුණා.\nමේ අතර, ඉන්ධන හිඟය හේතුවෙන් තමන් දැඩි අපහසුතාවයට පත් ව සිටින බව බහාලුම් ප්‍රවාහන රථ හිමියන් ප්‍රකාශ කළා.\nමේ අතර ඉන්දියාවේ සිට ඩීසල් මෙටි්‍රක් ටොන් 40,000ක් අඩංගු නෞකාවක් අද කොළඹ වරාය වෙත ළගා වූ අතර, එය මෙරට ඉන්දීය මහකොමසාරිස්වරයා විසින් ශ්‍රී ලංකාවට භාර දෙනු ලැබුවා.",
       "URL": "https://www.hirunews.lk/297116/පිරවුම්හල්-ආශ්‍රිත-ව-දිගු-පෝලිම්",
       "Category": "Local News",
       "Parent URL": "https://www.hirunews.lk/local-news.php?pageID=1354"
}