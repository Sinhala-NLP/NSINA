{
       "Source": "hirunews",
       "Timestamp": "Friday, 18 March 2016 - 8:16",
       "Headline": "උතුරු කොරියානුවන් ලංකාවට ඇවිත්",
       "News Content": "ඇමරිකානු ඩොලර් එක්ලක්ෂ 50000 ක මුදලක් තමන් සතුව රැගෙන යමින් සිටි උතුරු කොරියානු ජාතිකයන් දෙදෙනෙකු කටුනායක ගුවන්තොටුපල රේගු බලධාරින් විසින් අත්අඩංගුවට ගෙන තිබෙනවා.\nරේගු පරීක්ෂණයට ලක් වූ මෙම උතුරු කොරියානුවන්  ඕමානයේ සිට චීනය බලා යන අතරතුරයි කටුනායක ගුවන්තොටුපලට පැමිණ ඇත්තේ.\nකටුනායකදී වෙනත් ගුවන් යානයකට මෙම මුදල් රැගෙන යමින් සිටියදී ඔවුන් අත්අඩංගුවට ගෙන තිබෙනවා.\nඋතුරු කොරියානුවන් ප්‍රකාශ කර ඇත්තේ තම රටේ සහෝදර සේවකයන්  ඕමානයේ වැඩබිම්වලදී උපයා ගත් මුදලක් මෙලෙස රැගෙන යන බවයි.\nමෙරට රේගු නීතියට අනුව ඇමරිකානු ඩොලර් දස දහසකට වැඩි මුදලක් තොරතුරු සගවා ගුවන් මගින් රැගෙන යා නොහැකියි.\nකෙසේ නමුත් මෙම උතුරු කොරියානුවන් දෙදෙනා සහ අත්අඩංගුවට ගැණුනු මුදල් නිදහස් කරන ලෙස ඉන්දියාවේ සිට ක්‍රියාත්මක උතුරු කොරියානු තානාපති කාර්යාලය ලක් රජයෙන් ඉල්ලීමක් කර ඇති බව දකුණු කොරියානු යොන්හැප් ප්‍රවෘත්ති සේවය සදහන් කළා.",
       "URL": "https://www.hirunews.lk/128774/උතුරු-කොරියානුවන්-ලංකාවට-ඇවිත්",
       "Category": "Local News",
       "Parent URL": "https://www.hirunews.lk/local-news.php?pageID=5126"
}