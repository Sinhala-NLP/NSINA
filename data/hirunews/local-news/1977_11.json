{
       "Source": "hirunews",
       "Timestamp": "Tuesday, 04 May 2021 - 7:40",
       "Headline": "රුපියල් දහසේ ව්‍යාජ මුදල් නෝට්ටු 815ක් සමඟ අයෙක් අත්අඩංගුවට (වීඩියෝ)",
       "News Content": "රුපියල් දහසේ ව්‍යාජ මුදල් නෝට්ටු 815ක් සමඟ සැකකරුවෙකු කිලිනොච්චිය පොලිසිය විසින් ඊයේ (03) අත්අඩංගුවට ගෙන තිබෙනවා.\nපොලිසිය පැවසුවේ ව්‍යාජ මුදල් ජාවාරමක් සම්බන්ධයෙන් ලද තොරතුරක් මත සිදුකළ වැටලීමකදී මෙම සැකකරු අත්අඩංගුවට ගත් බවයි.\nකිලිනොච්චිය, ශාන්තපුරම් ප්‍රදේශයේ පදිංචි 35 හැවිරිදි පුද්ගලයෙක් මෙලෙස අත්අඩංගුවට ගෙන ඇති අතර ඔහු කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසැකකරු සතුව තිබී ව්‍යාජ මුදල් රුපියල් 815,000ක් මෙලෙස සොයා ගැනුණා.\nමෙලෙස ව්‍යාජ මුදල් මුද්‍රණය කළ ආකාරය හා ජාවාරමට සම්බන්ධ තවත් පුද්ගලයින් සිටින්නේදැයි සොයා පරීක්ෂණ කිලිනොච්චිය පොලිසිය විසින් සිදුකරනවා.",
       "URL": "https://www.hirunews.lk/270363/රුපියල්-දහසේ-ව්‍යාජ-මුදල්-නෝට්ටු-815ක්-සමඟ-අයෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1977"
}