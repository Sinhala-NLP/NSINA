{
       "Source": "hirunews",
       "Timestamp": "Thursday, 13 January 2022 - 14:49",
       "Headline": "ගින්නකින් වතු නිවාසයකට දැඩි අලාභ හානි",
       "News Content": "මස්කෙළිය පොලිස් වසමට අයත් මස්කෙළිය බ්‍රවුන්ස්වික් වතු යායේ කම්කරු නිවසක හටගත් ගින්නකින් එම නිවසට දැඩි අලාභ හානි සිදුව තිබෙනවා.\nඅද උදෑසන 10.30ට පමණ ගින්න හටගෙන ඇති බවයි අප වාර්තාකරු සඳහන් කළේ.\nගින්න සිදුවන විට නිවසේ කිසිවෙකුත් සිට නොමැති අතර ගින්න ආරම්භයත් සමග වතු කම්කරුවන් එක්ව එය පාලනය කර තිබෙනවා.\nඅනතුරුව ගින්න නිවා දැමීමට මස්කෙළිය පොලිසිය සහ මාවුස්සාකැලේ යුද හමුදා කඳවුරේ නිලධාරීන්ගේ ද සහය ලැබී තිබෙනවා.\nගින්නට හේතූව විදුලි කාන්දුවක් බවට සැක කෙරෙන අතර සිදුවූ අලාභය මෙතෙක් තක්සේරු කර නැහැ.\nනිවසේ තිබී බඩු භාහිරාදිය රැසකට මෙමගින් අලාභ හානි සිදුව තිබෙනවා.\nමස්කෙළිය පොලිසිය මේ සම්බන්ධයෙන් පරීක්ෂණ ආරම්භ කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/293898/ගින්නකින්-වතු-නිවාසයකට-දැඩි-අලාභ-හානි",
       "Category": "Local News",
       "Parent URL": "https://www.hirunews.lk/local-news.php?pageID=1427"
}