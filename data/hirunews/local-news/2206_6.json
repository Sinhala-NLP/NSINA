{
       "Source": "hirunews",
       "Timestamp": "Sunday, 17 January 2021 - 19:43",
       "Headline": "තවත් සුනඛයෙකු වෙඩි තබා ඝාතනය කරයි",
       "News Content": "සුනඛයෙකු වෙඩි තබා ඝාතනය කිරීමේ තවත් පුවතක් දංකොටුව - මැදගෝනවිල - නැදුන්වැටිය ප්‍රදේශයෙන් වාර්තාවනවා.\nතම ස්වාමියා සමඟ ඊයේ (16) උදෑසන මාර්ගයේ ගමන් කරමින් සිටියදී එම පුද්ගලයාගේ අසල්වැසියෙකු විසින් මෙම සත්ත්වයාට වෙඩි තැබීම සිදුකර ඇති බවටයි වාර්තාවන්නේ.\nකෙසේ වෙතත්, වෙඩි තැබීම සිදුකළ පුද්ගලයා අද (17) උදෑසන දංකොටුව පොලීසිය මගින් අත්අඩංගුවට ගත් අතර, ඔහු ප්‍රකාශ කර ඇත්තේ තමන් විසින් පවත්වාගෙන යන ගොවිපළේ සිටින ඌරන්ට සුනඛයින්ගෙන් පීඩා එල්ල වන නිසා මෙම වෙඩි තැබීම සිදුකළ බවයි.\nපසුගිය 14 වන දා ද ගල්කිරියාගම - දඹුලු හල්මිල්ලෑව ප්‍රදේශයේ නිවසක කූඩුවක සිටි සුනඛයෙකු වෙඩි තබා ඝාතනය කර තිබූ අතර පසුව හෙළි වුණේ මෙම සුනඛයා දරුවෙකු සපා කෑම හේතුවෙන් මෙලෙස ඝාතනය කර ඇති බවයි.",
       "URL": "https://www.hirunews.lk/259958/තවත්-සුනඛයෙකු-වෙඩි-තබා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2206"
}