{
       "Source": "hirunews",
       "Timestamp": "Monday, 26 August 2019 - 7:57",
       "Headline": "මෙරටට ඇතුලූවීමට උත්සාහ කළ විදේශිකයෙකු යළි හරවා යවයි",
       "News Content": "ව්‍යාජ ලෙස සැකසූ ඉතාලි විදෙස් ගමන් බලපත්‍රයක් උපයෝගී කර ගනිමින් මෙරටට ඇතුළුවීමට තැත් කළ ජාතිකත්වය තහවුරු කර ගැනීමට නොහැකි වූ විදේශීය තරුණයෙකු යළි හරවා යැවීමට ගුවන් තොටුපළ බලධාරීන් පියවර ගෙන තිබෙනවා.\nඔහු තුර්කියේ ඉස්තාන්බූල් නුවර සිට තුර්කි ගුවන් සේවයට අයත් ගුවන් යානයකින් ඊයේ මෙරටට පැමිණීමට උත්සාහ දරා ඇති බව සඳහන්.\nකෙසේ වෙතත්, ආගමන, විගමන නිලධාරීන් සිදුකළ පරීක්ෂාවකදී අනාවරණ වී ඇත්තේ මොහු සතු විදෙස් ගමන් බලපත්‍රය ව්‍යාජ එකක් බවයි.\nඑමෙන්ම මෙම තරුණයා සතුව යළි මෙරටින් පිටවීම සඳහා ගුවන් ටිකට් පතක් ද තිබී නොමැති බවයි ගුවන් තොටුපල බලධාරීන් ප්‍රකාශ කළේ.",
       "URL": "https://www.hirunews.lk/222969/මෙරටට-ඇතුලූවීමට-උත්සාහ-කළ-විදේශිකයෙකු-යළි-හරවා-යවයි",
       "Category": "Local News",
       "Parent URL": "https://www.hirunews.lk/local-news.php?pageID=3179"
}