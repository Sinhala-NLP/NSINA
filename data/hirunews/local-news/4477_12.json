{
       "Source": "hirunews",
       "Timestamp": "Friday, 09 June 2017 - 14:20",
       "Headline": "පියංකර ජයරත්නට නඩු",
       "News Content": "සිවිල් ගුවන් සේවා අධිකාරියේ ස්ථාපිත කර නොමැති තනතුරක් සදහා පෞද්ගලික ලේකම්වරයෙකු පත් කිරීම සම්බන්ධයෙන් හිටපු සිවිල් ගුවන් සේවා අමාත්‍ය පාර්ලිමේන්තු මන්ත්‍රී පියංකර ජයරත්නට සහ අදාළ පෞද්ගලික ලේකම්වරයාට එරෙහිව අද අල්ලස් කොමිසම නඩු පවරනු ලැබුවා.\n2011 අගෝස්තු 16 වනදා සිට 2012 දෙසැම්බර් 31 දක්වා කාලය තුළ සිවිල් ගුවන් සේවා අධිකාරියේ ස්ථාපිත කර නොමැති සංවර්ධන සැලසුම් සම්බන්ධීකරණ පෞද්ගලික ලේකම්වරයා ලෙසයි මෙම පත් කිරීම සිදුකර ඇත්තේ.\nඒ අනුව හිටපු අමාත්‍යවරයා සිය ධුර කාලය තුළ සිවිල් ගුවන් සේවා අධිකාරියේ අධ්‍යක්ෂ මණ්ඩලය දූෂණ, අක්‍රමිකතා සිදුකිරීමට පෙළඹවීම ඇතුළු චෝදනා 5 කට අල්ලස් කොමිසම කොළඹ ප්‍රධාන මහේස්ත්‍රාත් අධිකරණයේ මෙම නඩුව පවරනු ලැබුවා.",
       "URL": "https://www.hirunews.lk/163182/පියංකර-ජයරත්නට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=4477"
}