{
       "Source": "hirunews",
       "Timestamp": "Wednesday, 23 August 2017 - 13:02",
       "Headline": "දකුණේ ඝාතන සිදුකළ පොඩි ලැසීගේ කල්ලියේ දෙදෙනෙකු අත්අඩංගුවට",
       "News Content": "ගාල්ල දිස්ත්‍රික්කයේ ප්‍රදේශ කිහිපයක ජනතාව බිය ගන්වමින් ඝාතන සහ විවිධ අපරාධ සිදුකළ පුද්ගලයන් දෙදෙනෙකු හික්කඩුව ප්‍රදේශයේදී පොලිසිය අත්අඩංගුවට ගෙන තිබෙනවා.\nරත්ගම හිටපු සභාපති මනෝජ් මෙන්ඩිස් ඝාතනයේ ප්‍රධාන සැකකරු වන ජනිත් මධුශංක ද සිල්වා හෙවත්, පොඩි ලැසීගේ සමීපතම මිතුරන් දෙදෙනෙකු වන ඔවුන් අම්බලන්ගොඩ ප්‍රදේශයේ පදිංචි අවුරුදු 24 සහ 26 යන වයස්වල පසුවන තරුණයින් බවයි පොලිසිය සදහන් කළේ.\nමොවුන් අම්බලන්ගොඩ, මීටියාගොඩ, තෙල්වත්ත සහ බද්දේගම යන ප්‍රදේශවල පසුගිය කාලයේ සිදුවූ ඝාතන දෙකකට සම්බන්ධ වී ඇති බවට මූලික පොලිස් පරීක්ෂණවලදී හෙළිවී තිබෙනවා.\nහික්කඩුව - ආරච්චිකන්ද රෝහල අසලදී ඊයේ (22) සිදුකළ වැටලීමක් අතරතුර මොවුන් අත්අඩංගුවට ගෙන ඇති අතර සැකකරුවන් සන්තකයේ තිබී මෙරට නිෂ්පාදිත ගිනි අවි දෙකක් සහ ඒ සදහා භාවිතා කරන ජීව උණ්ඩ කිහිපයක් ද සොයා ගැණුනා.",
       "URL": "https://www.hirunews.lk/169152/දකුණේ-ඝාතන-සිදුකළ-පොඩි-ලැසීගේ-කල්ලියේ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4357"
}