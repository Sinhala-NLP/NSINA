{
       "Source": "hirunews",
       "Timestamp": "Sunday, 24 April 2016 - 11:49",
       "Headline": "අමතර පංති ගිය දැරියට අසැබි දර්ශණ පෙන්නලා",
       "News Content": "මන්නාරම පේසාලෙයි ප්‍රදේශයේ කුඩා දැරියකට අතවර කිරීමට උත්සාහ කිරීමේ සිද්ධියකට විරෝධය පළකරමින් ප්‍රදේශවාසීන් උද්ඝෝෂණයක නිරතවී තිබෙනවා.\n10 හැවිරිදි මෙම දැරියට අසභ්‍ය වීඩියෝ දර්ශණ පෙන්වා පුද්ගලයකු අතවර කිරීමට උත්සාහ කර ඇති බවයි වාර්තා වන්නේ.\n5 ශ්‍රේණියේ ඉගෙනුම ලබන මෙම දැරිය පසුගිය සිකුරාදා අමතර පංතියකට පැමිණ ඇති අතර එය නොතිබීම හේතුවෙන් පංතිය පැවැත්වෙන ස්ථානයේ පිහිටි නිවසක සිටි අයෙක් දැරියට අතවර කිරීමට උත්සාහ කර තිබෙනවා.\nඑම අවස්ථාවේදී සැකකරුගෙන් මිදී පැමිණි දැරිය සිය දෙමව්පියන් මේ සම්බන්ධයෙන් දැනුවත් කර ඇතැයි සඳහන්.\nඅනතුරුව දෙමව්පියන් කල පැමිණිල්ලකට අනුව සැකකරු පේසාලෙයි පොලිසිය විසින් අත්අඩංගුවට ගෙන තිබෙනවා.\nසැකකරුට උපරිම දඩුවම් ලබාදෙන ලෙසට ඉල්ලා ප්‍රදේශවාසීන් පේසාලෙයි වන්කාලපාඩු මන්සන්ධිය අවහිර කරමින් විරෝධතාවක ද නිරතවු බවයි අප වාර්තාකරු කියාසිටියේ.",
       "URL": "https://www.hirunews.lk/131600/අමතර-පංති-ගිය-දැරියට-අසැබි-දර්ශණ-පෙන්නලා",
       "Category": "Local News",
       "Parent URL": "https://www.hirunews.lk/local-news.php?pageID=5075"
}