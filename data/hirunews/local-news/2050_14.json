{
       "Source": "hirunews",
       "Timestamp": "Wednesday, 31 March 2021 - 13:47",
       "Headline": "සිනොෆාම් එන්නත ජනපතිට භාරදෙයි",
       "News Content": "චීනයේ නිෂ්පාදිත සිනොෆාම් එන්නත් මාත්‍රා ලක්ෂ හයක් අද පෙරවරුවේ දිවයිනට රැගෙන එනු ලැබුවා.\nඒ, චීනයේ බීජිං නුවර සිට කටුනායක ගුවන් තොටුපල වෙත ළඟාවූ ශ්‍ර්‍රී ලංකන් ගුවන් සේවයට අයත් යු.එල් 869 දරණ යානයෙන්.\nගුවන් තොටුපල හිරු වාර්තාකරු ප්‍රකාශ කළේ මෙරට චීන තානාපතිවරයා විසින් එම එන්නත් තොගය නිල වශයෙන් ජනාධිපති ගෝඨාභය රාජපක්ෂ වෙත භාරදුන් බවයි.\nමෙම එන්නත්  විශේෂ ශීතකරණ පහසුකම් සහිත ලොරි රථ මගින් වසංගත රෝග විද්‍යා අංශයේ ඖෂධ ගබඩා වෙත රැගෙන යාමට නියමිතයි.\nජාතික ඖෂධ නියාමන අධිකාරිය අනුමැතිය මත එම එන්නත් පළමුව ලබාදෙන්නේ මෙරට සිටින චීන ජාතිකයින්ටයි.\nඑසේම, අදාළ එන්නත මෙරට හදිසි භාවිතය සඳහා මෙතෙක් අනුමත කර නැහැ.\nචීන සිනොෆාම් කොරෝනා එන්නත් මේ වනවිට ලොව රටවල් රැසක් භාවිතා කරන අතර එය එක්සත් ආරාබි එමීර් රාජ්‍යයේ භාවිතයෙදී සියයට 86 ක් ශක්‍යතාවයක් පෙන්නුම් කළා.",
       "URL": "https://www.hirunews.lk/267097/සිනොෆාම්-එන්නත-ජනපතිට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=2050"
}