{
       "Source": "hirunews",
       "Timestamp": "Tuesday, 02 March 2021 - 11:18",
       "Headline": "ලොව පුරා කොරෝනා ආසාදිතයින් සති 7කට පසු යළි ඉහළ යයි",
       "News Content": "ලොව පුරා වාර්තා වූ නව කොරෝනා වෛරස් ආසාදිතයින් සංඛ්‍යාව සති 7කට පසු ගත වූ සතියේදී ඉහළ ගොස් ඇති බව ලෝක සෞඛ්‍ය සංවිධානය පවසනවා.\nඑය අප සියල්ලන්ටම අනතුරු ඇගවීමක් වන අතර, අවස්ථාවක් ලබාදුනහොත් වෛරසය යළි නැගී සිටිය හැකි බව ලෝක සෞඛ්‍ය සංවිධානයේ තාක්ෂණික ප්‍රධානී මරියා වෑන් කර්කව්, සූරිච් නුවර ඊයේ පැවති මාධ්‍ය හමුවේදී ප්‍රකාශ කළා.\nමෙලෙස කොරෝනා ආසාදිතයින් සංඛ්‍යාව ඉහළ යාම බලාපොරොත්තු කඩ කිරීමක් වුවද පුදුමයට පත් විය යුතු කරුණක් නොවන බවයි ලෝක සෞඛ්‍ය සංවිධානයේ ප්‍රධානී ටෙඩ්‍රොස් ඇඩනම් ග්‍රෙබ්රියේසස් සඳහන් කළේ.\nකිසියම් රටක් කොරෝනා මර්දනයට එන්නත් කෙරෙහි පමණක් විශ්වාසය තබන්නේ නම් එය අත්වැරදීමක් බව ඔහු කියා සිටියා.",
       "URL": "https://www.hirunews.lk/264091/ලොව-පුරා-කොරෝනා-ආසාදිතයින්-සති-7කට-පසු-යළි-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=2116"
}