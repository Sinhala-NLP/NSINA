{
       "Source": "hirunews",
       "Timestamp": "Tuesday, 13 September 2022 - 11:08",
       "Headline": "ආර්ථික පුනර්ජීවනයට හා සංවර්ධනයට කැබිනට් අනුකමිටුවක් (වීඩියෝ)",
       "News Content": "ආර්ථික පුනර්ජීවනය සහ වර්ධනය පිළිබඳව කඩිනම් තීරණ ගැනීම සඳහා 5 දෙනෙකුගෙන් සමන්විත කැබිනට් අනුකමිටුවක් පත්කිරීමට කැබිනට් අනුමැතිය ලැබී තිබෙනවා.\nඒ ජනාධිපති රනිල් වික්‍රමසිංහ විසින් අමාත්‍ය මණ්ඩලයට ඉදිරිපත් කරන ලද යෝජනාවකට අනුවයි.\nඅදාල කැබිනට් අනුකමිටුව සඳහා ජනාධිපති, අගමැති ඇතුළු අමාත්‍ය මණ්ඩලයේ අමාත්‍යවරුන් ඇතුළත් වන අතර වත්මන් අර්බුදකාරී ආර්ථික තත්ත්වය හමුවේ ආර්ථික පුනර්ජීවනය සහ වර්ධනය සඳහා ගතයුතු ඉහළ ප්‍රමුඛතාවයන් හඳුනාගෙනයි මෙම තීරණය ගෙන ඇත්තේ.",
       "URL": "https://www.hirunews.lk/315283/ආර්ථික-පුනර්ජීවනයට-හා-සංවර්ධනයට-කැබිනට්-අනුකමිටුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=872"
}