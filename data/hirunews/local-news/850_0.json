{
       "Source": "hirunews",
       "Timestamp": "Friday, 23 September 2022 - 12:55",
       "Headline": "කොට්ටාව ධර්මපාල විද්‍යාලයේ නියෝජ්‍ය විදුහල්පතිවරයෙකු බීමතින් පාසලට (වීඩියෝ)",
       "News Content": "කොට්ටාව ධර්මපාල විද්‍යාලයේ නියෝජ්‍ය විදුහල්පතිවරයෙකු බීමතින් පාසලට පැමිණීමේ පුවතක් හිරු ප්‍රවෘත්ති අංශයට වාර්තා වුණා.\nනියෝජ්‍ය විදුහල්පතිවරයා පසුගිය 20 වැනි දා පස්වරුවේ මෙලෙස පැමිණ ඇති අතර, පසු ව ඔහු සිය යතුරුපැදියෙන් පිට ව යෑමට උත්සාහ කිරීමේ දී පාසල් භූමිය තුළ ම ඇද වැටී තිබෙනවා.\nඑදින සිංහබාහු නාට්‍යයේ දර්ශනවාර දෙකක් පාසලේ ප්‍රදර්ශනය කර ඇති අතර, අනතුරු ව පිටතට ගිය නියෝජ්‍ය විදුහල්පතිවරයා බීමතින් යළි පාසලට පැමිණ ඇති බව යි වාර්තා වන්නේ.\nඔහු යතුරපැදියෙන් ඇද වැටෙන අවස්ථාවේ දී පාසලේ දරුවන්, ආදි ශිෂ්‍යයන්, ගුරුවරුන් මෙන්ම දරුවන්ගේ දෙමව්පියන් පිරිසක් ද පාසලේ රැඳී සිට තිබෙනවා.",
       "URL": "https://www.hirunews.lk/316102/කොට්ටාව-ධර්මපාල-විද්‍යාලයේ-නියෝජ්‍ය-විදුහල්පතිවරයෙකු-බීමතින්-පාසලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=850"
}