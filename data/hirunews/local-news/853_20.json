{
       "Source": "hirunews",
       "Timestamp": "Wednesday, 21 September 2022 - 14:19",
       "Headline": "රුසියාවට කෙලින් ම ඇඟිල්ල දික් කරන්න බෑ - කාකිව් සිද්ධිය ගැන තවත් හෙළිදරවුවක් (වීඩියෝ)",
       "News Content": "යුක්රේන හමුදාව විසින් පසුගිය දා මුදා ගන්නා ලද ශ්‍රී ලාංකිකයන් 7 දෙනා රුසියානු හමුදා අත්අඩංගුවේ දී දරුණු වධහිංසාවට ලක් ව ඇති බව BBC පුවත් සේවය වාර්තා කර තිබෙනවා.\nඑවන් පසුබිමක ශ්‍රී ලංකාවේ මිත්‍ර රාජ්‍යයක් වන රුසියාව සමඟ ඇති සබඳතාවලට හානි කිරීමට මෙම කාරණාව යොදා ගත හැකි බැවින් ඒ පිළිබඳ දැඩි අවධානයකින් සහ විමසිල්ලකින් කටයුතු කළ යුතු බව රුසියාවේ හිටපු තානාපතිවරයෙකුවන සමන් මහතා පවසනවා.\nයුක්රේනයේ කාකිව් ප්‍රදේශයේ රුසියානු හමුදා අත්අඩංගුවේ සිටිය දී මුදාගත් බව කියන ශ්‍රී ලාංකිකයන් 7 දෙනාගේ දර්ශන ඊයේ (200 විදෙස් මාධ්‍ය විසින් නිකුත් කර\nතිබුණා.\nඑවන් පසුබිමක මෙම ශ්‍රී ලාංකිකයන් 7 දෙනා හට රුසියානු හමුදාව විසින් දරුණු වධ හිංසා පමුණුවා ඇති බව BBC පුවත් සේවය වාර්තා කර තිබෙනවා.\nරුසියාව යුක්රේන ආක්‍රමණයේ දී සිවිල් වැසියන්ට එරෙහි ව යුද අපරාධ නො කළ බවට පැවසුව ද මෙම ශ්‍රී ලාංකිකයින් 7 දෙනා අනාවරණ කරන තොරතුරුවලට\nඅනුව එය තහවුරු වන බවයි එම ප්‍රවෘත්ති සේවය වැඩිදුරටත් කරුණු වාර්තා කර තිබුණේ.\nකෙසේ වෙතත් රුසියාවේ හිටපු තානාපතිවරයෙකු සහ ශ්‍රී ලංකා රුසියානු මිත්‍රත්ව සංගමයේ ලේකම් වෛද්‍ය සමන් වීරසිංහ සදහන් කළේ, පවතින තත්ත්වය\nහමුවේ එම ශ්‍රී ලාංකිකයින් 7 දෙනා අනාවරණ කළ කරුණු මත පදනම් ව රුසියාව යුද අපරාධ කර ඇති බවට සෘජුව ම චෝදනා එල්ල කළ නො හැකි බවයි.",
       "URL": "https://www.hirunews.lk/315943/රුසියාවට-කෙලින්-ම-ඇඟිල්ල-දික්-කරන්න-බෑ-කාකිව්-සිද්ධිය-ගැන-තවත්-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=853"
}