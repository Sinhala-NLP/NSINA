{
       "Source": "hirunews",
       "Timestamp": "Tuesday, 22 November 2022 - 13:45",
       "Headline": "ලැප්ටොප් 15ක්, ටැබ් යන්ත්‍ර 3ක් සොරකම් කළ පුද්ගලයෙකු අත්අඩංගුවට",
       "News Content": "දිවයිනේ ප්‍රදේශ කිහිපයක ඇගළුම් කර්මාන්තශාලා සහ ව්‍යාපාරික ආයතන රැසකට ඇතුලු වී දේපල සහ මුදල් සොරකම් කළ පුද්ගලයෙකු නවගමුවේදී පොලිසිය ඊයේ (21) අත්අඩංගුවට ගෙන තිබෙනවා.\nවලස්මුල්ල ප්‍රදේශයේ පදිංචි 28 හැවිරිදි ඔහු නුගේගොඩ ප්‍රදේශයේ කුලී නිවාස හා ලැගුම්හල්වල තාවකාලිකව රැදී සිටිමින් මෙම සොරකම්වල නිරත වී ඇති බවටයි අනාවරණය වී ඇත්තේ.\nනවගමුව, ගල්කිස්ස,පූගොඩ, කොස්ගොඩ, අවිස්සාවේල්ල සහ හුංගම ප්‍රදේශවල ඇගළුම් සහ පෞද්ගලික ආයතනවල සේවය කරමින් ලැප්ටොප් පරිගණක 15ක්, ටැබ් යන්ත්‍ර 03ක් සහ ලක්ෂ 12කට අධික මුදලක් මොහු සොරකම් කර තිබෙනවා.\nමත්ද්‍රව්‍යවලට ඇබ්බැහි වුවෙකු වන මෙම සැකකරු දිවයිනේ ලියාපදිංචි අපරාධකරුවෙකු වන බවටයි අනාවරණ වී ඇත්තේ.",
       "URL": "https://www.hirunews.lk/320997/ලැප්ටොප්-15ක්-ටැබ්-යන්ත්‍ර-3ක්-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=717"
}