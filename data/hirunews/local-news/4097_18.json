{
       "Source": "hirunews",
       "Timestamp": "Thursday, 01 February 2018 - 18:50",
       "Headline": "ෆේස් බුක් ඡන්ද ප්‍රචාරයක් රහස් පොලීසියට",
       "News Content": "හිටපු අමාත්‍ය මිල්රෝයි ප්‍රනාන්දුගේ නමින් සැකසූ ව්‍යාජ ෆේස්බුක් ගිණුමකින් මැතිවරණයට අදාළ අසත්‍ය ප්‍රචාර සිදුකිරීමේ සිද්ධියක් පිළිබදව පොලීසිය පරීක්ෂණ ආරම්භ කර තිබෙනවා.\nහිටපු අමාත්‍යවරයාගේ පුතු විසින් ඊට අදාළ පැමිණිල්ල වෙන්නප්පුව පොලීසියට සිදුකර ඇති අතර, වැඩිදුර විමර්ශන සදහා එය අපරාධ පරීක්ෂණ දෙපාර්තමේන්තුව වෙත යොමුකළ බවයි වෙන්නප්පුව පොලීසියේ ජ්‍යෙෂ්ඨ ප්‍රකාශකයෙකු සදහන් කළේ.\nශ්‍රී ලංකා පොදුජන පෙරමුණෙන් මැතිවරණයට ඉදිරිපත් වන අපේක්ෂිකාවකට මෙම සිද්ධිය සම්බන්ධයෙන් චෝදනා එල්ල වනවා.\nඇමතිවරයා යටතේ කලක් සේවය කර ඇති ඇය මෙම ව්‍යාජ ෆේස්බුක් ගිණුම සම්බන්ධයෙන් තමන් කිසිවක් නොදන්නා බවයි පොලීසියට ප්‍රකාශ කර ඇත්තේ.",
       "URL": "https://www.hirunews.lk/182633/ෆේස්-බුක්-ඡන්ද-ප්‍රචාරයක්-රහස්-පොලීසියට",
       "Category": "Local News",
       "Parent URL": "https://www.hirunews.lk/local-news.php?pageID=4097"
}