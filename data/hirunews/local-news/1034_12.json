{
       "Source": "hirunews",
       "Timestamp": "Saturday, 09 July 2022 - 13:50",
       "Headline": "තුවාල ලැබූ සංඛ්‍යාව 33 දක්වා ඉහළට - විරෝධතාකරුවෙකු ජනපති මැදුරේ වහලය මත සිංහ ධජය ඔසවයි (වීඩියෝ)",
       "News Content": "අරගලය මධ්‍යයේ තුවාල ලබා රෝහල්ගත කළ සංඛ්‍යාව 33ක් දක්වා ඉහළ ගොස් තිබෙනවා.\nඑම සංඛ්‍යාව 19 සිට 29 දක්වාත් මේ වනවිට එය 33ක් දක්වාත් ඉහළ ගොස් ඇති බවයි රෝහල් ආරංචි මාර්ග සඳහන් කළේ.\nමේ අතර කොළඹ - කොටුව ආශ්‍රිත ප්‍රදේශයේ විරෝධතාවයේ නිරත පුද්ගලයින් පිරිසක් මීට ටික වේලාවකට පෙර ජනාධිපති මන්දිරය වෙත ඇතුලුවී තිබෙනවා.\nඔවුන් මේ වනවිටත් එහි රැඳී සිටින බවයි අප වාර්තාකරුවන් සඳහන් කළේ.\nඑමෙන්ම එක් පුද්ගලයෙකු ජනාධිපති මන්දිරයේ වහලය මත නැඟී ජාතික කොඩිය ද ඔසවමින් අරගලය කරන ආකාරය ද දක්නට ලැබෙනවා.\nකොළඹ - කොටුව ආශ්‍රිත ප්‍රදේශයේ පැවැත්වෙන මෙම විරෝධතාව තවදුරටත් ක්‍රියාත්මක වනවා.\nඑසේම ජනාධිපති කාර්යාලය අසළ පිහිටි අරගල භූමියට ද විශාල පිරිසක් පැමිණ සිටින බව අප වාර්තාකරුවන් ප්‍රකාශ කළා.\nමේ වනවිට පිරිසක් ජනාධිපති කාර්යාලයට ද ඇතුළු වී තිබෙනවා.",
       "URL": "https://www.hirunews.lk/309529/තුවාල-ලැබූ-සංඛ්‍යාව-33-දක්වා-ඉහළට-විරෝධතාකරුවෙකු-ජනපති-මැදුරේ-වහලය-මත-සිංහ-ධජය-ඔසවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1034"
}