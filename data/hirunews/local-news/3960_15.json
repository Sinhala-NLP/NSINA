{
       "Source": "hirunews",
       "Timestamp": "Friday, 04 May 2018 - 16:24",
       "Headline": "උතුරේ ඉන්නේ සාම හමුදාවක් - පළාත් ආණ්ඩුකාරවරයා කියයි (ඡායාරූප)",
       "News Content": "උතුරු පළාතේ මේ වන විට කටයුතු කරමින් සිටන්නේ යුද හමුදාවක් නොව උතුරේ ජනතාව සමග සහයෝගයෙන් කටයුතු කරන සාම හමුදාවක් බව උතුරු පළාත් ආණ්ඩුකාර රෙජිනෝල්ඩ් කුරේ පවසනවා.\nයාපනය පලාලි රණවිරු ස්මාරකය අසල පැවති රණවිරු සැමරුම් වැඩසටහනකට එක්වෙමිනුයි ආණ්ඩුකාරවරයා මේ බව කියාසිටියේ.\nරට තුල කිසිදු අවස්ථාවක ජාතිවාදය ඇති කරවීමට අවස්ථාවක් නොදෙන බව ද ඔහු මෙහිදී සඳහන් කලා.\nරණවිරුවන් සිය ජීවිත පරිත්‍යාගයෙන් ලබාගත් සාමය ආරක්ෂා කිරීමට සියලුදෙනා සමගියෙන් කටයුතු කළ යුතු බව ද රෙජිනෝල්ඩ් කුරේ මහතා කියාසිටියා.\nසාමකාමී එක්සත් ශ්‍රී ලංකාවක් තුල සිංහල, දෙමළ සහ මුස්ලිම් ජනතාව සහෝදරත්වයෙන් ජීවත්විය යුතු බවයි උතුරු පළාත් ආණ්ඩුකාරවරයා උත්සවය අමතමින් වැඩිදුරටත් කියාසිටියේ.\nඡායාරූප - වව්නියාව මාධව කුලසූරිය",
       "URL": "https://www.hirunews.lk/189950/උතුරේ-ඉන්නේ-සාම-හමුදාවක්-පළාත්-ආණ්ඩුකාරවරයා-කියයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3960"
}