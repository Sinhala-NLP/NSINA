{
       "Source": "hirunews",
       "Timestamp": "Monday, 07 May 2018 - 14:31",
       "Headline": "පොළොන්නරුව පිළිකා සුව සරණ සංගමය ජනපතිගේ ප්‍රධානත්වයෙන් ඇරඹේ",
       "News Content": "පොළොන්නරුව හා ඒ අවට දිස්ත්‍රික්කවල පිළිකා රෝගීන්ගේ සුබ සාධනය සඳහා පුලතිසිපුර පිළිකා සුව සරණ සංගමය අද පෙරවරුවේදී පිහිටුවනු ලැබුවා.\nපොළොන්නරුව මහරෝහල් ශ්‍රවණාගාරයේදී එම කටයුතු සිදුවූයේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nමෙහිදී පුලතිසිපුර පිළිකා සුව සරණ සංගමයේ ව්‍යවස්ථා කෙටුම්පත පොළොන්නරුව මහරෝහල් අධ්‍යක්ෂ වෛද්‍ය ඉන්දික සම්පත් කුමාර විසින් ජනාධිපතිවරයා වෙත පිළිගන්වනු ලැබූ බවයි හිරු වාර්තාකරු සඳහන් කළේ.",
       "URL": "https://www.hirunews.lk/190174/පොළොන්නරුව-පිළිකා-සුව-සරණ-සංගමය-ජනපතිගේ-ප්‍රධානත්වයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3956"
}