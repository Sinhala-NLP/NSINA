{
       "Source": "hirunews",
       "Timestamp": "Friday, 12 July 2019 - 20:20",
       "Headline": "මරුවා සමඟ අකුරු කරන දරුවන්",
       "News Content": "කොළඹ දිස්ත්‍රික්කයේ පමණක් ළඟම පාසල් හොදම පාසල් වන විට ගම්බද පිහිටි පාසල්වල වසර ගණනාවක් පැරණි ගොඩනැගිලි දරුවන්ගේ හිසමතට කඩාවැටෙන තත්ත්වයට පත්ව තිබෙනවා.\nඅම්පාර ඩී.එස්. සේනානායක ජාතික පාසලේ වසර 27 ක් පැරණි ගොඩනැගිල්ලක් යම්කිසි මොහොතක සිසු දරුවන්ගේ මාරයා විය හැකි බවට එහි ගිය අපට දක්නට ලැබුණා.\n1992 වසරේදී සිසු අයිතියට පත් වසර 27 ක් පැරණි මෙම ගොඩනැගිල්ල අබලන් තත්ත්වයට පත්ව මේවන විටත් වසර 10ක් පමණ ගතව තිබෙනවා.\nදැඩි අවදානම් තත්ත්වයක පවතින මෙම අබලන් ගොඩනැගිල්ල පිළිබදව අධ්‍යාපන බලධාරීන්ට කොතෙකුත් දැනුම් දුන්නද මේ වනතුරුත් ඊට නිසි විසදුමක් ලබාදී නැහැ.\nවඩාත් පුදුම සහගත කරුණ නම් 2016 වසරේ සිට ක්‍රියාත්මක වන ළඟම පාසල හොදම පාසල ව්‍යාපෘතියේ විශාල පුවරුවක් පාසල ඉදිරිපිට ප්‍රදර්ශනය කර අදාල ව්‍යාපෘතිය මගින් මෙම පාසල සංවර්ධනය කෙරෙන බව සදහන් කර තිබීමයි.\nනාම පුවරුවකට පමණක් සීමා වී ඇති ව්‍යාපෘතිය සහ සංවර්ධනය හරහා පාසලට යමක් සිදුව ඇත්දැයි මෙහි ගොඩනැගිලි සාක්ෂි දරනවා.\nමේ වසර 113 ක් පැරණි හුංගම - මුලන මහා විද්‍යාලයේ වර්තමාන තත්ත්වයයි.\n1906 වසරේදී ලෙනාඩ් වුල්ෆ් ආණ්ඩුකාරවරයාගේ ප්‍රධානත්වයෙන් ආරම්භ කෙරුණු මෙම පාසලට ඉන් අනතුරුව සිටි බලධාරීන්ගෙන් ලැබී ඇත්තේ මීට වසර 25කට පෙර ඉදිකල මෙම ගොඩනැගිල්ල පමණයි.\nපළමු ශ්‍රේණියේ සිට උසස් පෙළ දක්වා පන්ති පැවැත්වුණද අබලන් ගොඩනැගිලි තුළ ඉගෙනීම් කටයුතු කරන මෙම දරුවන් හා ගුරුවරුන් වර්ෂාව කාලයට නොතෙමී සිටීමට උත්සහ කරනවා.\nදරුවන් පරිගණක අධ්‍යාපනයකට යොමු කරන්නට ටැබ් පරිගණක ලබාදෙන්නට අනේකවිද වෙරදරන අධ්‍යාපන බලධාරීන් මෙවැනි පාසල්වල මූලික අවශ්‍යතා පිළිබඳ හෝ සැලකිලිමත් වීම කළ යුතු නොවන්නේද ?\nමේ අතර මහියංගනය - රිදීමාලියද්ද - කුඩාලුණුක විද්‍යාලයේ දෙමාපියන් අද එම විද්‍යාලය ඉදිරිපිට විරෝධතාවක නිරත වෙමින් ඉල්ලා සිටියේ ද ටැබ් පරිගණක වෙනුවට තම පාසලේ දරුවන්ට ගුරුවරුන් ලබාදෙන ලෙසයි.",
       "URL": "https://www.hirunews.lk/220195/මරුවා-සමඟ-අකුරු-කරන-දරුවන්",
       "Category": "Local News",
       "Parent URL": "https://www.hirunews.lk/local-news.php?pageID=3251"
}