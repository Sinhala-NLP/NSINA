{
       "Source": "hirunews",
       "Timestamp": "Wednesday, 14 July 2021 - 12:46",
       "Headline": "හිටපු රේගු අධිකාරිවරුන් 4 කට එරෙහිව නඩු",
       "News Content": "රුපියල් මිලියන 125 ක අල්ලසක් ලබාගැනීම ඇතුළු අධිචෝදනා 4 ක් යටතේ හිටපු රේගු අධිකාරීවරුන් 04 දෙනෙකුට එරෙහිව අල්ලස් කොමිසම කොළඹ මහාධිකරණය හමුවේ අධිචෝදනා ගොනුකර අද යළි නඩු පවරනු ලැබුවා.\nශ්‍රී ලංකා ගමනාගමන මණ්ඩලය සඳහා වාහන අමතර කොටස් ආනයනය කරන ආයතනයකින් මෙම අල්ලස ලබාගත් බවටයි ඔවුන්ට චෝදනා එල්ල වී ඇත්තේ.\nමෙම සිද්ධියට අදාළව මීට පෙරද නඩුවක් පවරා තිබී ඇති අතර, අල්ලස් කොමිසමේ කොමසාරිස්වරුන් තුන්දෙනාගේම ලිඛිත අනුමැතිය නොමැතිව එම නඩුව පවරා ඇති බවට විත්තිකරුවන්ගේ නීතිඥයින් ඉදිරිපත් කළ මූලික විරෝධතා නිසා එය ඉල්ලා අස්කර ගැනීමට අල්ලස් කොමිසම පියවර ගෙන තිබුණාා\n2015 වසරේ ජුනි 26 සහ සැප්තැම්බර් 29 අතර කාලය තුළදී මෙම අල්ලස ලබාගත් බවටයි ඔවුන්ට චෝදනා එල්ල වී ඇත්තේ.",
       "URL": "https://www.hirunews.lk/276939/හිටපු-රේගු-අධිකාරිවරුන්-4-කට-එරෙහිව-නඩු",
       "Category": "Local News",
       "Parent URL": "https://www.hirunews.lk/local-news.php?pageID=1821"
}