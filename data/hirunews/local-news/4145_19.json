{
       "Source": "hirunews",
       "Timestamp": "Tuesday, 02 January 2018 - 15:22",
       "Headline": "සිව් දරු පියෙකු ඝාතනය කරයි",
       "News Content": "පොල්ලකින් පහර දී සිව් දරු පියෙකු ඝාතනය කිරීමේ සිද්ධියක් සම්බන්ධයෙන් 22 හැවිරිදි තරුණයෙකුව අත්අඩංගුවට ගෙන ඇති බව මාරවිල පොලීසිය පවසනවා.\nඝාතනයට ලක්ව ඇත්තේ මහවැව - ගල්අමුණ පදිංචිව සිටි මරුදෙස් සුගන්දරාමන් නමැති 56 හැවිරිදි පුද්ගලයෙකු බවයි පොලිසිය පවසන්නේ.\nඊයේ (01)  සවස 5.30 ට පමණ මිය ගොස් සිටින පුද්ගලයා පදිංචි පොල් වත්ත ඉදිරිපිට මාර්ගයේදී මෙම පහර දීම සිදුවී ඇති බව මූලික විමර්ශණවලදී හෙලිවී තිබෙනවා.\nපහර කෑමට ලක්වූ අය සවස නිවසට පැමිණ නින්දට ගොස් ඇති අතර රාත්‍රී ආහාරය පවා ගෙන නොමැති බවයි සඳහන් වන්නේ.\nඅද (02) අළුයම තේ පානය කිරීම සදහා නිවසේ සිටි අය කථා කර ඇති නමුත් ප්‍රතිචාරයක් නොමැති නිසා ඒ සම්බන්ධයෙන් සොයා බලන විට ඔහු නිදි පැදුරේම මිය ගොස් සිට ඇති බවයි පොලිසිය පවසන්නේ.",
       "URL": "https://www.hirunews.lk/179953/සිව්-දරු-පියෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4145"
}