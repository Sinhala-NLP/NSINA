{
       "Source": "hirunews",
       "Timestamp": "Monday, 08 May 2023 - 14:07",
       "Headline": "ටෙලිකොම් කොටස් ගැන මුදල් අමාත්‍යාංශ ලේකම්වරයාගෙන් ශ්‍රේෂ්ඨාධිකරණයට ප්‍රතිඥාවක්",
       "News Content": "ලබන මස 15 වනදා තෙක් ශ්‍රී ලංකා ටෙලිකොම් සමාගමේ රජයට අයත් කොටස් විකිණීම සිදු නොකරන බව මුදල් අමාත්‍යාංශ ලේකම්වරයා ශ්‍රේෂ්ඨාධිකරණයට ප්‍රතිඥාවක් ලබාදී තිබෙනවා.\nඒ, එම සමාගමේ කොටස් පැවරීමට එරෙහිව එහි වෘත්තිය සමිති ක්‍රියාකාරිකයන් දෙදෙනෙකු ඉදිරිපත් කළ පෙත්සමක් අද කැඳවූ අවස්ථාවේදියි.\nමෙම කොටස් පැවරීමේ ක්‍රියාවලිය සම්පුර්ණයෙන් නීත්‍යානුකූල බව මුදල් අමාත්‍යාංශ ලේකම් වෙනුවෙන් පෙනී සිටි නියෝජ්‍ය සොලිසිටර් ජනරාල්වරයා අධිකරණයට දැනුම් දී තිබෙනවා.\nඑහිදී ඔහු අධිකරණයට ප්‍රතිඥා ලබාදුන්නේ නඩුව කැඳවන ජූනි මස 15 වනදා තෙක් අදාළ කොටස් පැවරීමක් සිදු නොකරන බවයි.",
       "URL": "https://www.hirunews.lk/334594/ටෙලිකොම්-කොටස්-ගැන-මුදල්-අමාත්‍යාංශ-ලේකම්වරයාගෙන්-ශ්‍රේෂ්ඨාධිකරණයට-ප්‍රතිඥාවක්",
       "Category": "Local News",
       "Parent URL": "https://www.hirunews.lk/local-news.php?pageID=360"
}