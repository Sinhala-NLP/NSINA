{
       "Source": "hirunews",
       "Timestamp": "Thursday, 23 June 2022 - 20:11",
       "Headline": "බ්‍රිතාන්‍යයේ වෙසෙන ශ්‍රී ලාංකික තරුණියක සහ තරුණයෙකුගෙන් මෙරට සංචාරක ප්‍රවර්ධනය කිරීමේ වැඩපිළිවෙළක්",
       "News Content": "රට තුළ පවතින ආර්ථික අර්බුදය විසඳා ගැනීමට අවශ්‍ය ඩොලර් රැස් කරදීම අරමුණු කර ගනිමින්, බ්‍රිතාන්‍ය වෙසෙන ශ්‍රී ලාංකික තරුණියක සහ තරුණයෙකු විසින් මෙරට සංචාරක කර්මාන්තය ප්‍රවර්ධනය කිරීමේ වැඩපිළිවලක් ආරම්භ කර තිබෙනවා.\nඑහි සිටින හිරු වාර්තාකරු සඳහන් කළේ ඔවුන් දෙදෙනා එරට පාර්ලිමේන්තු සංකීර්ණය සහ වෙම්බ්ලි ක්‍රීඩාංගණය ආශ්‍රිත ජනාකීර්ණ ප්‍රදේශවල ඊට අදාළ පෝස්ටරයක් ප්‍රදර්ශනය කරමින් පැය ගණනක් රැඳී සිටි බවයි.\nආර්ථික අර්බුදය හමුවේ ශ්‍රී ලංකාව අසීරු කාල සීමාවක් පසු කරන මේ මොහොතේ ශ්‍රී ලංකාවේ සංචාරය කරමින් මෙරටට ඩොලර් රැස් කර ගැනීම සඳහා සහය වන ලෙස එම පෝස්ටරයෙන් ඉල්ලා තිබෙනවා.\nඑරට වැසියන් එය කියවමින් ඊට යහපත් ප්‍රතිචාර දක්වා ඇති අතර එංගලන්තයේ වෙසෙන සියලු තරුණ තරුණියන්ට මෙම වැඩපිළිවල ව්‍යාප්ත කිරීම සඳහා එක් වන ලෙසයි ඔවුන් දෙදෙනා ඉල්ලා සිටින්නේ.",
       "URL": "https://www.hirunews.lk/307995/බ්‍රිතාන්‍යයේ-වෙසෙන-ශ්‍රී-ලාංකික-තරුණියක-සහ-තරුණයෙකුගෙන්-මෙරට-සංචාරක-ප්‍රවර්ධනය-කිරීමේ-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1073"
}