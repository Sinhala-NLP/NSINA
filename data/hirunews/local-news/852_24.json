{
       "Source": "hirunews",
       "Timestamp": "Thursday, 22 September 2022 - 0:21",
       "Headline": "පේරාදෙණිය ශාස්ත්‍ර පීඨයේ චණ්ඩි පාට් දැමූ තිදෙනකු පොලිසියට භාරවීමෙන් පසු ඇප මත මුදාහැරේ",
       "News Content": "පේරාදෙණිය විශ්වවිද්‍යාලයේ ශාස්ත්‍ර පීඨයේ ආපණ ශාලාවක ඇති වූ කලහකාරී සහ පහරදීමේ සිද්ධියට සම්බන්ධව මේ වනවිට (22) පේරාදෙණිය පොලිසිය විමර්ශනයක් ආරම්භ කර තිබෙනවා.\nපොලිස් මාධ්‍ය ප්‍රකාශක කාර්‍යාලය සඳහන් කළේ, මෙම පහරදීම විශ්වවිද්‍යාලයේ ම සිසු සිසුවියන් දෙපාර්ශ්වයක් අතර ඇති වූවක් බවයි.\nඒ අනුව අදාළ සිදුවීමට සම්බන්ධ ශිෂ්‍යයින් තිදෙනෙකු ඊයේ (21) පෙරවරුවේ පේරාදෙණිය විශ්වවිද්‍යාලයේ මහා ශිෂ්‍ය සංගමයේ සභාපති සමග පැමිණ පොලිසියට භාර වී තිබෙනවා.\nමෙලෙස භාරවූවන් වයස අවුරුදු 24ක් වන අම්බලන්ගොඩ, තල් එළිය සහ තුන්මෝදර යන ප්‍රදේශවල පදිංචිකරුවන්.\nසැකකරුවන්ගෙන් සිදු කරන ලද ප්‍රශ්න කිරීම්වලින් අනතුරුව ඔවුන් ඇප මත මුදාහැරුණා.\nසිද්ධිය සම්බන්ධයෙන් පේරාදෙණිය පොලිසිය විමර්ශන සිදු කරනවා.",
       "URL": "https://www.hirunews.lk/315975/පේරාදෙණිය-ශාස්ත්‍ර-පීඨයේ-චණ්ඩි-පාට්-දැමූ-තිදෙනකු-පොලිසියට-භාරවීමෙන්-පසු-ඇප-මත-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=852"
}