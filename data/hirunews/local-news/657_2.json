{
       "Source": "hirunews",
       "Timestamp": "Monday, 19 December 2022 - 13:55",
       "Headline": "වෙනස් කළ භික්ෂු විනය පනත නුදුරේ දී මැතිසබයට - ඇමති විජේදාස (වීඩියෝ)",
       "News Content": "භික්ෂු විනය සම්බන්ධයෙන් පවතින ගැටළුවලට විසඳුම් වශයෙන් අමාත්‍ය මණ්ඩලය ඉදිරිපත්කර ඇති පනත් කෙටුම්පත ලබන ජනවාරි මාසය වනවිට පාර්ලිමේන්තුවට ඉදිරිපත් කර සම්මත කරගැනීමට බලාපොරොත්තු වන බව අධිකරණ අමාත්‍ය විජේදාස රාජපක්ෂ පවසනවා.\nඅමාත්‍යවරයා මේ බව ප්‍රකාශ කළේ ඒ සම්බන්ධයෙන් සාකච්ඡා කිරීම සඳහා මල්වතු සහ අස්ගිරි මහනාහිමිවරුන් බැහැ දැකීමට පැමිණි අවස්ථාවේදී.\nඅමාත්‍ය මණ්ඩලය අදාළ පනත් කෙටුම්පත ඉදිරිපත් කර තිබුණේ ශ්‍රී ලංකාවේ භික්ෂුන් වහන්සේ සම්බන්ධයෙන් ඇතිවී තිබෙන විනය ගැටළු නිරාකරණය කර ගැනීම සඳහායි.\nඑහි ඇතුළත් කරුණු සම්බන්ධයෙන් සාකච්ඡා කිරීම සඳහා අමාත්‍ය විජේදාස රාජපක්ෂ, බුද්ධ ශාසන අමාත්‍ය විදුර වික්‍රමනායක සහ හිටපු කථානායක කරූ ජයසූරිය යන පිරිස් මල්වතු සහ අස්ගිරි උභය විහාරයීය මහ නා හිමිවරුන් බැහැදුටුවා.",
       "URL": "https://www.hirunews.lk/323035/වෙනස්-කළ-භික්ෂු-විනය-පනත-නුදුරේ-දී-මැතිසබයට-ඇමති-විජේදාස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=657"
}