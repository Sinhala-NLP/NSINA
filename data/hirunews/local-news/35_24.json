{
       "Source": "hirunews",
       "Timestamp": "Tuesday, 12 September 2023 - 10:57",
       "Headline": "පුද්ගලයෙකුට වෙඩි තැබීමේ සිද්ධියකට අඹුසැමි යුවලක් අත්අඩංගුවට",
       "News Content": "හම්බන්තොට ප්‍රදේශයේ දී වෙඩිතබා තියුණු ආයුධයකින් පහර දී බරපතල තුවාල සිදුකිරීමේ සිද්ධියකට අදාළව අඹුසැමි යුවලක් අත්අඩංගුවට ගෙන තිබෙනවා.\nහුංගම - වාඩිගල ප්‍රදේශයේ දී මොවුන් ඊයේ(11) අත්අඩංගුවට ගෙන ඇත්තේ, තංගල්ල කොට්ඨස අපරාධ විමර්ශන අංශය ලද තොරතුරකට අනුවයි.\nඅත්අඩංගුවට ගත් සැකකරු වයස අවුරුදු 29ක් වන අතර සැකකාරිය අවුරුදු 23ක් වයසැති රන්න ප්‍රදේශයේ පදිංචිකරුවන්.\nපසුගිය ජූලි මස 11 වනදා හම්බන්තොට ප්‍රදේශයේ දී මෝටර් රථයකින් ගමන් කරමින් සිටි පුද්ගලයෙකුට වෙඩි තබා තියුණු ආයුධයකින් කපා පහර දී තුවාල සිදුකර තිබෙනවා.",
       "URL": "https://www.hirunews.lk/348008/පුද්ගලයෙකුට-වෙඩි-තැබීමේ-සිද්ධියකට-අඹුසැමි-යුවලක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=35"
}