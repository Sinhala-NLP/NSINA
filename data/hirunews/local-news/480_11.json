{
       "Source": "hirunews",
       "Timestamp": "Sunday, 12 March 2023 - 19:51",
       "Headline": "නේයිල් වෑග්නර්ට දෙවන ටෙස්ට් තරඟයත් අහිමිවෙයි",
       "News Content": "ශ්‍රී ලංකාව සමඟ අද පැවති පළමු ටෙස්ට් තරඟය අතරතුර ආබාධයකට ලක්වූ නවසීලන්ත වේග පන්දු යන ක්‍රීඩක නේයිල් වෑග්නර් සති 04 කට වැඩි කාලයක් ක්‍රීඩාවෙන් ඉවත්වීමට සිදුව තිබෙනවා.\nඑරට ක්‍රිකට් ආයතනය සඳහන් කළේ ශ්‍රී ලංකාව සමඟ ඉදිරියේදී පැවැත්වෙන දෙවන ටෙස්ට් තරඟයටද ඔහු ක්‍රීඩා නොකරන බවයි.\nමේ අතර ක්‍රයිස්චර්ච් හි පැවැත්වෙන පළමු ටෙස්ට් තරඟය ජයගැනීමට නම් නවසීලන්ත කණ්ඩායම තවත් ලකුණු 257 ක් ලබාගත යුතුයි.\nඒ සඳහා ඔවුන්ට කඩුළු 09 ක් ඔවුන්ට ඉතිරිව පවතිනවා.\nඅන්තර්ජාතික කාලගුණික වාර්තා පෙන්වා දෙන්නේ තරඟය පැවැත්වෙන ක්‍රයිස්චර්ච් හි හෙග්ලි ඕවල් ක්‍රීඩාංගණය ආශ්‍රිත ප්‍රදේශවලට හෙට උදෑසන කාලයේදී වර්ෂාව ඇතිවීමේ හැකියාව පවතින බවයි.",
       "URL": "https://www.hirunews.lk/329754/නේයිල්-වෑග්නර්ට-දෙවන-ටෙස්ට්-තරඟයත්-අහිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=480"
}