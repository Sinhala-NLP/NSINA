{
       "Source": "hirunews",
       "Timestamp": "Saturday, 24 September 2022 - 20:53",
       "Headline": "ජාත්‍යන්තර පාර්ශ්වකරුවන් ශ්‍රී ලංකාවේ ආර්ථික පුනර්ජීවනයට සහයෝගය දෙන බව විදේශ ඇමති කියයි (වීඩියෝ)",
       "News Content": "ජාත්‍යන්තර මූල්‍ය අරමුදල ඇතුළු සියලු ජාත්‍යන්තර පාර්ශ්වකරුවන් මෙරට ආර්ථික පුනර්ජීවනයට සහයෝගය දක්වන බව\nවිදේශ අමාත්‍ය අලි සබ්රි පවසනවා.\nඑක්සත් ජාතීන්ගේ 77 වන මහා මණ්ඩල සැසිවාරයට සහභාගිවීම සඳහා නිව්යෝක් නුවරට ගොස් සිටින අතරතුර නිව්යෝක්හි ඔඍඔ පුවත් සේවය සමඟ සම්මුඛ සාකච්ඡාවකට එක්වෙමින් ඔහු මේ බව සඳහන් කළා.\nඅමාත්‍ය අලි සබ්රි එක්සත් ජාතීන්ගේ මහා මණ්ඩල සැසිවාරය ආමන්ත්‍රණය කිරීමට නියමිතව ඇත්තේ අද රාත්‍රියේයි.\nඑක්සත් ජාතීන්ගේ 77 වන මහා මණ්ඩල සැසිවාරයේ අද දිනට නියමිත පස්වරු සැසිය නිව්යෝක් වේලාවෙන් පස්වරු තුනට ආරම්භ වන අතර එහිදී සැසිවාරය ඇමතීමට නියමිත රටවල් ලැයිස්තුවේ අටවැන්න ශ්‍රී ලංකාවයි.\nසමුළුවට සහභාගී වීම සඳහා නිව්යෝක් නුවරට ගොස් සිටින විදේශ අමාත්‍ය ජනාධිපති නීතීඥ අලි සබ්රි එරට පුවත් සේවයක් සමඟ සම්මුඛ සාකච්ඡාවකට එක්වුණා.",
       "URL": "https://www.hirunews.lk/316224/ජාත්‍යන්තර-පාර්ශ්වකරුවන්-ශ්‍රී-ලංකාවේ-ආර්ථික-පුනර්ජීවනයට-සහයෝගය-දෙන-බව-විදේශ-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=846"
}