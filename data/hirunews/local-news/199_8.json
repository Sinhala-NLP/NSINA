{
       "Source": "hirunews",
       "Timestamp": "Sunday, 09 July 2023 - 17:34",
       "Headline": "පළාත් පාලන ආයතන වල අනුමැතිය නොගෙන ව්‍යාපෘති ඇරැඹුම නවත්වයි - ප්‍රසන්න රණතුංග",
       "News Content": "නාගරික සංවර්ධන අධිකාරිය විසින් පළාත් පාලන ආයතන වල අනුමැතිය නොගෙන ආරම්භ කර ඇති ව්‍යාපෘති සම්බන්ධයෙන් සොයා බලා සති දෙකක් ඇතුලතදී වාර්තාවක් දෙන්නැයි නාගරික සංවර්ධන හා නිවාස අමාත්‍ය ප්‍රසන්න රණතුංග අමාත්‍යංශ උපදේශක කාරක සභාවේදී නිලධාරින්ට උපදෙස් ලබා දී තිබෙනවා.\nපළාත් පාලන ආයතන මගින් අනුමැතිය නොගෙන ව්‍යාපෘති ආරම්භ කිරීම නිසා විවිධ ගැටළු මතුව ඇති බවද අමාත්‍යවරයා සඳහන් කළා.\nනාගරික සංවර්ධන හා නිවාස අමාත්‍යංශය යටතේ ඇති ආයතන මගින් ව්‍යාපෘති ආරම්භ කිරීමේදී ආදාල පළාත් පාලන ආයතනවල අනුමැතිය ගැනීම අනිවාර්ය බවද අමාත්‍යවරයා පැවසුවා.\nසමහර ව්‍යාපෘති ක්‍රියාත්මක කරනවිට පළාත් පාලන ආයතනවල අනුමැතිය ලබා ගත යුතු බවද පළාත් පාලන ආයතනවල අනුමැතිය නොගෙන ව්‍යාපෘති ආරම්භ කිරීම වැරදි වැඩක් යැයිද අමාත්‍යවරයා සඳහන් කළා.\nඅනුමැතිය නොගෙන ක්‍රියාත්මක කළ ව්‍යාපෘති සම්බන්ධයෙන් ප්‍රශ්නයක් පැන නැගුන විට වගකීම බාර ගැනීමට කිසිවකුත් නැතැයි කී අමාත්‍යවරයා එවිට විවිධ ආයතන වලට වරද පැටවීමට හැකියාව ලැබෙන බව ද සඳහන් කළා.",
       "URL": "https://www.hirunews.lk/340620/පළාත්-පාලන-ආයතන-වල-අනුමැතිය-නොගෙන-ව්‍යාපෘති-ඇරැඹුම-නවත්වයි-ප්‍රසන්න-රණතුංග",
       "Category": "Local News",
       "Parent URL": "https://www.hirunews.lk/local-news.php?pageID=199"
}