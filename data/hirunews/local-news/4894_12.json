{
       "Source": "hirunews",
       "Timestamp": "Sunday, 04 September 2016 - 10:13",
       "Headline": "බොරලැස්ගමුවේදී වෙඩි තබා ඝාතනයක් සිදුකළ සැකකරු අත්අඩංගුවට",
       "News Content": "පසුගිය දෙවනදා බොරලැස්ගමුව ප්‍රදේශයේදී ගිනි අවියකින් වෙඩි තබා මිනිස් ඝාතනයක් සිදු කිරීමට අදාළ ප්‍රධාන සැකකරු හඳුනාගත් ගත් බව පොලිස් මාධ්‍ය කොට්ඨාසය ප්‍රකාශ කළා.\nමිරිහාන විශේෂ අපරාධ මෙහෙයුම් ඒකකයේ නිලධාරීන් කණ්ඩායමක් විසින් ඊයේ පස්වරුවේ බෙල්ලන්තර හන්දිය ආසන්නයේදී සැකකරු අත්අඩංගුවට ගෙන ඇත්තේ රිවෝල්වර වර්ගයේ ගිනි අවියක්ද සමඟින්.\n37 හැවිරිදි දෙහිවල පදිංචිකරුවෙකු වන සැකකරු අද දින නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/142198/බොරලැස්ගමුවේදී-වෙඩි-තබා-ඝාතනයක්-සිදුකළ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4894"
}