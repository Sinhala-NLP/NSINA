{
       "Source": "hirunews",
       "Timestamp": "Wednesday, 08 April 2020 - 20:54",
       "Headline": "කොරෝනා වෛරසයෙන් ආරක්ෂා වෙන්න අධි සාන්ද්‍ර මද්‍යසාර පානය කළ ඉරාන ජාතිකයන් 600ක් මරුට",
       "News Content": "අධි සාන්ද්‍රනයෙන් යුත් මද්‍යසාර පානය කර ඒවා විෂ වීමෙන් ඉරාන ජාතිකයන් 600 දෙනෙකු ජීවිතක්ෂයට පත්වී තිබෙනවා.\nඒවා පානය කිරීමෙන් කොරෝනා වෛරසයෙන් ආරක්ෂා වීමට හැකි බවට පැතිර ගිය තොරතුරක් හේතුවෙනුයි මෙම පුද්ගලයන් අධි සාන්ද්‍රනයෙන් යුත් මද්‍යසාර පානය කර ඇත්තේ.\nතවත් 3000කට වැඩි පිරිසක් මද්‍යසාර පානයෙන් පසු ඇතිවූ විෂ වීම් හේතුවෙන් රෝහල් ගතකර තිබෙනවා.\nකොරෝනා වෛරසය පැතිර යාම හමුවේ මේවන විට ඉරානයෙන් වාර්තාවී ඇති මරණ සංඛ්‍යාව 3872ක්.\nවෛරසය ආසාදනය වූ පුද්ගලයන් 62589ක් වාර්තාවී තිබෙනවා.",
       "URL": "https://www.hirunews.lk/238227/කොරෝනා-වෛරසයෙන්-ආරක්ෂා-වෙන්න-අධි-සාන්ද්‍ර-මද්‍යසාර-පානය-කළ-ඉරාන-ජාතිකයන්-600ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2808"
}