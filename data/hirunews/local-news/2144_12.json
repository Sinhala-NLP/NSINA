{
       "Source": "hirunews",
       "Timestamp": "Tuesday, 16 February 2021 - 7:29",
       "Headline": "මිදිගම චින්තකගේ ගෝලයෙකු හෙරොයින් සමඟ අල්ලයි",
       "News Content": "දකුණු පළාතේ සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන 'මිදිගම චින්තක' නැමැත්තාගේ ගෝලයෙකු හෙරොයින් සමඟ පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nගාල්ල දිස්ත්‍රික් ලේකම් කාර්යාලය ඉදිරිපිටදී ඊයේ අත්අඩංගුවට ගත් මොහු ඊසි කෑෂ් ක්‍රමයට සහ බැංකු ගිණුම්වලින් මුදල් ලබාගනිමින් මත්ද්‍රව්‍ය ජාවාරම සිදුකර ඇති බවටයි අනාවරණ වී ඇත්තේ.\nසැකකරු අත්අඩංගුවට ගන්නා අවස්ථාවේ ඔහු සතුව තිබී හෙරොයින් ග්‍රෑම් 30ක් සහ එම ජාවාරමෙන් උපයාගන්නා ලද මුදල් ද සොයාගෙන තිබෙනවා.",
       "URL": "https://www.hirunews.lk/262712/මිදිගම-චින්තකගේ-ගෝලයෙකු-හෙරොයින්-සමඟ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2144"
}