{
       "Source": "hirunews",
       "Timestamp": "Friday, 14 June 2019 - 15:04",
       "Headline": "මොහොමඩ් මිල්හාන් වවුනතිව් පොලිස් නිලධාරින් ඝාතන සිද්ධියේ ප්‍රධාන සැකකරු බව හෙළිවේ",
       "News Content": "පාස්කු ඉරිදා ප්‍රහාරය සම්බන්ධයෙන් ඩුබායි හිදී අත්අඩංගුවට ගෙන දිවයිනට රැගෙන ආ මොහොමඩ් මිල්හාන් නමැත්තා වවුනතිව් හිදී පොලිස් නිලධාරින් දෙදෙනෙකු ඝාතනය කිරීමේ සිද්ධියේ ප්‍රධාන සැකකරු බව අනාවරණ වී තිබෙනවා.\nතව්හිද් ජමාත් සංවිධානයේ නායක සහරාන් හෂීම්ගේ සමීපතමයෙකු මෙන්ම එම ත්‍රස්ත කණ්ඩායමේ ප්‍රබලයෙකු වන මොහොමඩ් මිල්හාන්, ඇතුළු 05 දෙනෙකු පාස්කු ඉරිදා ත්‍රස්ත ප්‍රහාරය සම්බන්ධයෙන් ඩුබායිහිදී අත්අඩංගුවට ගෙන තිබූ අතර ඔවුන් අද (14) දිවයිනට රැගෙන ආවා.\nමේ අතර පාස්කු ඉරිදා ත්‍රස්ත ප්‍රහාරයට අදාළව අත්අඩංගුවට ගත් සැකකරුවන් 77 දෙනෙකු අපරාධ පරීක්ෂණ දෙපාර්තමේන්තුව භාරයේ පසුවන බව පොලිසිය පවසනවා.\nතවත් 25 දෙනෙකු ත්‍රස්ත විමර්ශණ කොට්ඨාශය භාරයේ රඳවා පරීක්ෂණ සිදු කරමින් පවතින බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ.",
       "URL": "https://www.hirunews.lk/218392/මොහොමඩ්-මිල්හාන්-වවුනතිව්-පොලිස්-නිලධාරින්-ඝාතන-සිද්ධියේ-ප්‍රධාන-සැකකරු-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=3301"
}