{
       "Source": "hirunews",
       "Timestamp": "Friday, 22 April 2022 - 14:25",
       "Headline": "පොලිස් කැබ් රියකට ගන්දර දී ප්‍රහාරයක්",
       "News Content": "ගන්දර පොලිස් ස්ථානය අයත් කැබ් රථයට (21 ) දින රාත්‍රි දෙවුන්දර නගරයේදී කිසියම් පුද්ගලයෙකු විසින් පහර දී අලාභහානි කර ඇතැයි පොලිසිය පවසනවා.\nගන්දර පොලිස් ස්ථානයේ නිළධාරීන් දෙදෙනෙකු රාත්‍රී -ජංගම මුර සංචාරයේ නිරතව සිටියදී කිසියම් පුද්ගලයෙකු විසින් එල්ල කරන ලද ගල් ප්‍රහාරකින් එම කැබි රථයේ ඉදිරිපස වීදුරුවට අලාභහානි සිදුවි තිබෙනවා.\nමෙම සිද්ධිය වන අවස්ථාව වන විට ප්‍රදේශයේ විදුලිය ද විසන්ධි වී තිබු බවයි පොලිසිය පවසන්නේ.\nකෙසේ වෙතත් මෙම සිදුවිමට පෙර එමස්ථානයෙන් පුද්ගලයින් දෙදෙනෙකු ස්කුටි වර්ගයේ යතුරු පැදියකින් කෑ කෝ ගසමින් මාර්ගයේ ගමන් කර ඇති බවට ද වාර්තා වනවා.\nඑම යතුරු පැදියේ පිටුපස සිටි පුද්ගලයා විසින් මෙම ගල් ප්‍රහාරය එල්ල කර දෙවිනුවර ඔරලෝසු කණුව මාර්ගය දෙසට අදාළ යතුරු පැදිය නොනවත්වා ගමන් කර ඇති බවයි පොලිසිය වැඩිදුරටක් පවසන්නේ.\nසිද්ධියෙන් කිසිවකුට අනතුරක් නොමැති අතර සිද්ධිය සම්බන්ධයෙන් ගන්දර පොලිස් ස්ථානය විසින් වැඩිදුර පරික්ෂණ සිදු කරනු ලබනවා.",
       "URL": "https://www.hirunews.lk/302531/පොලිස්-කැබ්-රියකට-ගන්දර-දී-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1216"
}