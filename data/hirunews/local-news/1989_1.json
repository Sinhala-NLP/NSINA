{
       "Source": "hirunews",
       "Timestamp": "Thursday, 29 April 2021 - 9:32",
       "Headline": "පාර්ලිමේන්තු ගැටුම ගැන අතුරු වාර්තාව දින පහකින් කථානායකට (වීඩියෝ)",
       "News Content": "පාර්ලිමේන්තු සභා ගර්භයේදී හා ඉන් පිටතදී පසුගියදා ඇතිවූ නොසන්සුන්කාරී සිද්ධිය සම්බන්ධයෙන් විමර්ශන සිදුකර නිර්දේශ ඉදිරිපත් කිරීමට පත් කළ මන්ත්‍රී කමිටුවේ අතුරු වාර්තාව ලබන අඟහරුවාදා කතානායකවරයා වෙත භාරදීමට නියමිතයි.\nනියෝජ්‍ය කතානායක රංජිත් සියඹලාපිටියගේ ප්‍රධානත්වයෙන් යුතු අදාල කමිටුව ඊයේ රැස්වී එම සිදුවීම් වල සීසීටීවී දර්ශන පරීක්ෂා කර තිබෙනවා.\nපසුගිය 21 වනදා ඇතිවූ අදාල සිද්ධිය සම්බන්ධයෙන් සොයා බලා නිර්දේශ ඉදිරිපත් කිරීම සඳහා කතානායක මහින්දයාපා අබේවර්ධන මෙම කමිටුව පත් කල අතර ඊට පාර්ලිමේන්තු මන්ත්‍රීවරුන් 8 දෙනෙකු ඇතුලත්.\nඑවැනි සිදුවීම් යළි ඇතිවීම වැලැක්වීමට ගත යුතු ක්‍රියාමාර්ග නිර්දේශ කිරීම සඳහා මන්ත්‍රී කමිටුව ලබන සතියේදී යළි රැස්වීමටද නියමිතයි.",
       "URL": "https://www.hirunews.lk/269857/පාර්ලිමේන්තු-ගැටුම-ගැන-අතුරු-වාර්තාව-දින-පහකින්-කථානායකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1989"
}