{
       "Source": "hirunews",
       "Timestamp": "Tuesday, 12 October 2021 - 6:29",
       "Headline": "අදත් දිවයිනේ ප්‍රදේශ කිහිපයකට ම වැසි",
       "News Content": "සබරගමුව සහ මධ්‍යම පළත්වලට විටින් විට ගිගුරුම් සහිත වැසි වැටෙන බව කාලගුණ විද්‍යා දෙපාර්තමේන්තුව නිවේදනය කරනවා.\nබස්නාහිර, වයඹ සහ උතුරු පළාත්වලත් ගාල්ල සහ මාතර දිස්ත්‍රික්වලත් වැසි වාර කිහිපයක් ඇති විය හැකියි.\nනැගෙනහිර සහ ඌව පළාත්වල සවස් කාලයේ දී හෝ රාත්‍රී කාලයේ දී ස්ථාන කිහිපයක වැසි හෝ ගිගුරුම් සහිත වැසි ඇතිවිය හැකි බවයි නිවේදනය වන්නේ.\nමධ්‍යම කඳුකරයේ බටහිර බෑවුම් ප්‍රදේශවලත් උතුරු, උතුරු මැද වයඹ සහ දකුණු පළාත්වල හා ත්‍රිකුණාමල දිස්ත්‍රික්කයේත් සුළඟේ වේගය පැ.කි.මී. 50 දක්වා වැඩි වෙනු ඇති බවට වාර්තා වෙනවා.\nගිගුරුම් සහිත වැසි සමඟ ඇතිවිය හැකි තාවකාලික සුළං හා අකුණු මඟින් සිදුවන අනතුරු අවම කරගන්නා ලෙසයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/284744/අදත්-දිවයිනේ-ප්‍රදේශ-කිහිපයකට-ම-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1634"
}