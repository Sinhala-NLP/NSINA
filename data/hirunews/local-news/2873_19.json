{
       "Source": "hirunews",
       "Timestamp": "Monday, 02 March 2020 - 15:08",
       "Headline": "අමාත්‍ය එස්.එම්. චන්ද්‍රසේන ඇතුලු 24 දෙනෙකුට අභියාචනාධිකරණයෙන් නොතීසි",
       "News Content": "පරිසර හා වනජීවී සම්පත් ඉඩම් හා ඉඩම් සංවර්ධන අමාත්‍ය එස්.එම්. චන්ද්‍රසේන ඇතුලූ 24 දෙනෙකුට ලබන 27 වනදා අධිකරණයේ පෙනී සිටින ලෙසට අභියාචනාධිකරණය අද නොතීසි නිකුත් කළා.\nඒ, වන අලි - මිනිස් ගැටුම් වැළැක්වීම සඳහා සිවිල් ආරක්ෂක බලකායට ගිනි අවි 2,000 ක් නිකුත් කිරීමේ කැබිනට් තීරණයට එරෙහිව ශ්‍රී ලංකා වනජීවී සහ පරිසර ආරක්ෂණ සංගමය මගින් අභියාචනාධිකරණයට ගොනුකළ රිට් පෙත්සමක් අද කැඳවූ අවස්ථාවේදියි.\nපෙත්සම අර්ජුන ඔබේසේකර සහ ශිරාන් ගුණරත්න යන විනිසුරු මඩුල්ල හමුවේ කැදවූ අතර, විනිසුරු මඩුල්ල නියෝග කරනු ලැබුවේ වග උත්තරකරුවන් වන අමාත්‍ය එස්.එම්. චන්ද්‍රසේන, වනජීවී සහ පරිසර අමාත්‍යාංශයේ  ලේකම්වරයා මෙන්ම වනජීවී අධ්‍යක්‍ෂ ජනරාල්වරයා ඇතුලූ 24 දෙනෙකුට අධිකරණයේ පෙනී සිටින ලෙසටයි.",
       "URL": "https://www.hirunews.lk/235627/අමාත්‍ය-එස්-එම්-චන්ද්‍රසේන-ඇතුලු-24-දෙනෙකුට-අභියාචනාධිකරණයෙන්-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=2873"
}