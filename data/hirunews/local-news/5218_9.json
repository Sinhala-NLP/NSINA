{
       "Source": "hirunews",
       "Timestamp": "Friday, 08 January 2016 - 8:47",
       "Headline": "117 වන බණ්ඩාරනායක ජන්ම සංවත්සරය අද",
       "News Content": "දිවංගත අග්‍රාමාත්‍ය එස්.ඩබ්ලිව්.ආර්.ඞී බණ්ඩාරනායකගේ 117 වන ජන්ම සංවත්සරය වෙනුවෙන් සංවිධාන කළ සැමරුම් උත්සවයක් අද පෙරවරු 9 ට ගාලූමුවදොර - බණ්ඩාරනායක පිළිරුව අසලදී පැවැත්වෙනවා. ඒ ජනාධිපති මෛත්‍රීපාල සිරිසේනගේ ප්‍රධානත්වයෙන්. මේ අතර, ජනාධිපතිවරයාගේ පදවි ප්‍රාප්තියේ වර්ෂ පූර්ණය නිමිත්තෙන් සංවිධානය කරන රුක්රෝපණ වැඩසටහනක් අග්‍රාමාත්‍ය කාර්යාලයේදී අද පෙරවරු 10 ට අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් පැවැත්වීමට නියමිතයි. පදවි ප්‍රාප්ති වර්ෂ පූර්ණය නිමිත්තෙන් විශේෂ බෝධි පූජා වැඩසටහනක් ද අද පස්වරුවේ හුණුපිටිය - ගංඟාරාම විහාරස්ථානයේදී පැවැත්වෙනවා.",
       "URL": "https://www.hirunews.lk/123588/117-වන-බණ්ඩාරනායක-ජන්ම-සංවත්සරය-අද",
       "Category": "Local News",
       "Parent URL": "https://www.hirunews.lk/local-news.php?pageID=5218"
}