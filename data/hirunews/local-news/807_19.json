{
       "Source": "hirunews",
       "Timestamp": "Thursday, 13 October 2022 - 8:24",
       "Headline": "අතිරික්තව රබර් මෙට්‍රික් ටොන් 20,000 ක් මේ වසරේ දී ශ්‍රී ලංකාවට",
       "News Content": "වසරේ මේ දක්වා කාලය තුළ අතිරික්තව රබර් මෙට්‍රික් ටොන් 20,000 ක් ශ්‍රී ලංකාවට ආනයනය කර ඇති බව මුදල් රාජ්‍ය අමාත්‍යාංශය පවසනවා.\nඑමගින් දේශීය රබර් වගාකරුවන් පීඩාවට පත්වන බවයි එම අමාත්‍යාංශය සඳහන් කළේ.\n2021 වසරේ රබර් මෙට්‍රික් ටොන් 72,000 ක් මෙරටට ආනයනය කර ඇති අතර, මේ වනවිට වාර්ෂික රබර් අවශ්‍යතාව මෙට්‍රික් ටොන් 128,142 ක්.\nඉන් මෙට්‍රික් ටොන් 83,000 ක් පමණ දේශීයව නිෂ්පාදනය කෙරෙනවා.\nමේ අතර, අගෝස්තු මාසයට සාපේක්ෂව මේ වනවිට රබර් මිලෙහි අඩුවක් දක්නට ලැබෙන බව රබර් සංවර්ධන දෙපාර්තමේන්තුවේ අධ්‍යක්ෂ ජනරාල් මාධව වර්ණකුලසූරිය ප්‍රකාශ කළා.",
       "URL": "https://www.hirunews.lk/317712/අතිරික්තව-රබර්-මෙට්‍රික්-ටොන්-20000-ක්-මේ-වසරේ-දී-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=807"
}