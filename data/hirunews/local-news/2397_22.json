{
       "Source": "hirunews",
       "Timestamp": "Saturday, 10 October 2020 - 19:58",
       "Headline": "හිරු සහන යාත්‍රා ක්‍රියාන්විතය අදත්",
       "News Content": "කොරෝනා වෛරසය ව්‍යාප්තවීමත් සමඟ රට වෙනුවෙන් හිරු සහන යාත්‍රා ක්‍රියාන්විතය අදත් ක්‍රියාත්මක කෙරුණා.\nකොරෝනා මර්දන මෙහෙයුම්වල නිරත සෞඛ්‍ය පරීක්ෂකවරුන් වෙනුවෙන් මෙවර හිරු සහන යාත්‍රාවෙන් අවධානය යොමුවුණා.\nරට විවිධ ආපදාවන්ට මුහුණදුන් අවස්ථාවලදී රටේ ජනතාව වෙනුවෙන් පෙරමුණ ගන්නා හිරු, කොරෝනා වෛරසය රට තුළ ව්‍යාප්තවීමත් සමඟ රටේ ප්‍රමුඛ අවශ්‍යතාවන් වෙනුවෙන් මෙවරත් පෙරමුණ ගෙන සිටිනවා.\nඒ අනුව කොරෝනා මර්දන ක්‍රියාන්විතවල නිරත සෞඛ්‍ය අංශ සාමාජිකයින් වෙනුවෙන් මෙම ආරක්ෂක ඇඳුම් කට්ටල සහ මුව ආවරණ බෙදාදීම සිදුකෙරුණේ අද සිදු  කෙරුණේ ශ්‍රී  ලංකා රතු කුරුස මූලස්ථානයේදියි.",
       "URL": "https://www.hirunews.lk/252248/හිරු-සහන-යාත්‍රා-ක්‍රියාන්විතය-අදත්",
       "Category": "Local News",
       "Parent URL": "https://www.hirunews.lk/local-news.php?pageID=2397"
}