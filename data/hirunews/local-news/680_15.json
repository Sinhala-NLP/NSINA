{
       "Source": "hirunews",
       "Timestamp": "Thursday, 08 December 2022 - 13:39",
       "Headline": "යුරෝපා සංගමයේ නියෝජිතයන් අග්‍රාමාත්‍යවරයා හමු වෙයි",
       "News Content": "අග්‍රාමාත්‍ය දිනේෂ් ගුණවර්ධන හා යුරෝපා සංගමයේ සාමාජික රටවල තානාපතිවරුන් අතර සාකච්ඡාවක් අද (08) අරලියගහ මන්දිරයේ දී පැවැත්වුණා.\nරට තුළ ආර්ථික, සමාජීය සහ දේශපාලන ස්ථාවරත්වය ඇති කිරීම සඳහා රජය ගෙන ඇති පියවර සහ එහි ප්‍රතිඵල සම්බන්ධයෙන් තානාපතිවරුන් දැනුම්වත් කිරීමට යි මෙය සංවිධානය කර තිබුණේ.\nමෙම සාකච්ඡාවට යුරෝපා සංගමයේ තානාපති ඩෙනිස් චිබි (Denis Chibi), ජර්මනියේ තානාපති හොල්ගර් සූබර්ට් (Holger Seubert), නෙදර්ලන්ත තානාපති බොනී හොබච් (Bonnie Horbach), ප්‍රංශ තානාපති ජීන් ෆ්‍රැන්සුවා පැක්ටෙට් (Jean-Francois Pactet) සහ රුමේනියානු තානාපති කාර්යාල දූත මණ්ඩල ප්‍රධානි වික්ටර් ටියුඩ්ජියා (Victor Tiudjia) සහ අග්‍රාමාත්‍ය ලේකම් අනුර දිසානායක යන අය ද සහභාගී වුණා.",
       "URL": "https://www.hirunews.lk/322225/යුරෝපා-සංගමයේ-නියෝජිතයන්-අග්‍රාමාත්‍යවරයා-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=680"
}