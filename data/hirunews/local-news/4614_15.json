{
       "Source": "hirunews",
       "Timestamp": "Tuesday, 14 March 2017 - 19:15",
       "Headline": "සයිටම් ගැන හෙළ උරුමයෙන් යෝජනා 3 ක්",
       "News Content": "මාලඹේ පෞද්ගලික වෛද්‍ය විද්‍යාලය සම්බන්ධයෙන් නීතිය ක්‍රියාත්මක කරන ආයතනවල අපක්ෂපාතීත්වය පිළිබඳව ගැටලූ පැන නැගී ඇති බව රජයේ වෛද්‍ය නිලධාරීන්ගේ සංගමය පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් එම සංගමයේ සංස්කාරක වෛද්‍ය නලින්ද හේරත් මේ බව කියා සිටියා.\nමේ අතර, අන්තර් විශ්වවිද්‍යාලයීය ශිෂ්‍ය බලමණ්ඩලයද කොළඹ අද මාධ්‍ය හමුවක් කැඳවා තිබුණේ මාලඹේ පෞද්ගලික වෛද්‍ය විද්‍යාලයට එරෙහිව ඊයේ කොළඹ පැවති විරෝධතාවයට පොලිසිය එල්ල කළ ප්‍රහාරය සම්බන්ධයෙන් අදහස් පළ කිරීම සඳහායී.\nඊට එක්වෙමින් අදහස් දැක්වු එම බලමණ්ඩලයේ කැඳවුම්කරු ලහිරු වීරසේකර කියා සිටියේ මේ වනවිටත් ඊයේ දිනයේදී ප්‍රහාරයට ලක්වූ සිසුන් හතරදෙනෙකු කොළඹ ජාතික රෝහලේ ප්‍රතිකාර ලබන බවයි.\nවිසඳුම් ලබාදීමකින් තොරව ශිෂ්‍යයින්ගේ අරගලය වැළැක්වීමට රජයට නොහැකි බවද ඔහු එහිදී අවධාරණය කළා.\nජාතික හෙළ උරුමය කොළඹ අද කැඳවා තිබූ මාධ්‍ය හමුවට එක්වූ එහි නියෝජ්‍ය ප්‍රධාන ලේකම් අනුරුද්ධ ප්‍රදීප්, සයිටම් ආයතනය වසා දැමීමට ආණ්ඩුව කඩිනමින් කටයුතු කිරීම ඇතුළු යෝජනා 03 ක් ඉදිරිපත් කළා.",
       "URL": "https://www.hirunews.lk/156859/සයිටම්-ගැන-හෙළ-උරුමයෙන්-යෝජනා-3-ක්",
       "Category": "Local News",
       "Parent URL": "https://www.hirunews.lk/local-news.php?pageID=4614"
}