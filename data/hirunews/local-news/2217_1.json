{
       "Source": "hirunews",
       "Timestamp": "Tuesday, 12 January 2021 - 11:20",
       "Headline": "එන්නත්කරණයෙන් මේ වසර තුළ ලොවපුරා ප්‍රතිශක්තිය ගොඩනැගිය නොහැකි බව WHO කියයි",
       "News Content": "ලොව පුරා රටවල් රැසක් කොරෝනා එන්නත්කරණ වැඩසටහන් ආරම්භ කළ ද මේ වසර තුලදී වෛරසයට එරෙහි සමාජයේ සමූහ ප්‍රතිශක්තිය එනම්, ගාල් ප්‍රතිශක්තියක් ගොඩනැගිය නොහැකිවනු ඇති බව ලෝක සෞඛ්‍ය සංවිධානය පවසනවා.\nඑහි ප්‍රධාන විද්‍යාඥවරිය වන ආචාර්ය සෞම්‍යා ස්වාමිනාදන් ජිනිවා නුවරදී ඊයේ ප්‍රකාශ කළේ මේ නිසා සමාජ දුරස්ථභාවය රැකීම, මුව ආවරණ පැළඳීම වැනි ආරක්ෂණ පිළිවෙත් දැඩි ලෙස පිළිපැදීම අවශ්‍යතාවක් බවයි.\nමේ වනවිට බ්‍රිතාන්‍ය, ඇමෙරිකා එක්සත් ජනපදය, ප්‍රංශය, කැනඩාව, ජර්මනිය, ඊශ්‍රායලය, ආදී රටවල් රැසක් කොරෝනා එන්නත්කරණ වැඩසටහන් ආරම්භ කර තිබෙනවා.\nමෙලෙස ධනවත් රටවල් මුල්පෙලේ කොරෝනා එන්නත් මහා පරිමාණ වශයෙන් මිලදී ගැනීම හේතුවෙන් ලොවපුරා සියලු රටවල් අතර, එන්නත්කරණ වැඩසටහන සමාන අන්දමින් ක්‍රියාත්මක කිරීම ගැටලුවක් බව ලෝක සෞඛ්‍ය සංවිධානයේ උපදේශක ආචාර්ය වෛද්‍ය බෲස් අයිල්වාඞ් කියා සිටියා.",
       "URL": "https://www.hirunews.lk/259499/එන්නත්කරණයෙන්-මේ-වසර-තුළ-ලොවපුරා-ප්‍රතිශක්තිය-ගොඩනැගිය-නොහැකි-බව-who-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2217"
}