{
       "Source": "hirunews",
       "Timestamp": "Tuesday, 21 March 2023 - 13:10",
       "Headline": "ඇල්ලවල දියඇල්ලේ දියනෑමට ගිය තරුණයින් 4 දෙනෙකු අතුරුදන්",
       "News Content": "වැල්ලවාය - ඇල්ලවල දියඇල්ලේ දියනෑමට ගිය තරුණයින් 04 දෙනෙකු අද (21) උදෑසන දියේ ගිලි අතුරුදන්ව තිබෙනවා.\n10 දෙනෙකුගෙන් යුත් තරුණයන් පිරිසක් මෙහි දියනෑමට පැමිණ ඇති අතර ඉන් 04 දෙනෙකු දියේ ගිලි අතුරුදන්ව ඇති බවයි පොලිසිය සඳහන් කළේ.\nමෙලෙස අතුරුදන්ව අත්තේ කල්මුණේ, කාත්නන්කුඩි සහ සයින්දමරුදු ප්‍රදේශවල පදිංචි 20 සහ 22 අතර වයසේ පසුවන තරුණයින් පිරිසක්.\nඅතුරුදන්වූ තරුණයින් සොයා මේ වන විට පොලිසිය සහ ප්‍රදේශවාසින් එක්ව මෙහෙයුමක් ආරම්භ කර තිබෙනවා.",
       "URL": "https://www.hirunews.lk/330543/ඇල්ලවල-දියඇල්ලේ-දියනෑමට-ගිය-තරුණයින්-4-දෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=462"
}