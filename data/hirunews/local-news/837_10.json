{
       "Source": "hirunews",
       "Timestamp": "Thursday, 29 September 2022 - 8:03",
       "Headline": "ජනපති පිලිපීන ජනපති හමුවෙයි (වීඩියෝ)",
       "News Content": "පිලිපීනයේ දෙදින නිල සංචාරයක නිරත වන ජනාධිපති රනිල් වික්‍රමසිංහ පිලිපීන ජනාධිපති ෆර්ඩිනන් මාකෝස් ජූනියර් හමුවී තිබෙනවා.\nපිලිපීන ජනාධිපතිවරයාගේ මැනිලා නුවර පිහිටි මලකානන් මාලිගයේ දී මෙම හමුව සිදුවී ඇති අතර, එහි දී නායකයන් දෙපල අතර ද්වීපාර්ශවීය සාකච්ඡා සිදුව ඇති බවයි ජනාධිපති මාධ්‍ය අංශය සඳහන් කළේ.\nජපානයේ දෙදින නිල සංචාරයක නිරත වූ ජනාධිපති රනිල් වික්‍රමසිංහ ඊයේ (28) එම සංචාරය අවසන් කරමින් පිලිපීනයට පැමිණියේ ආසියානු සංවර්ධන බැංකු අධිපතිවරුන්ගේ රැස්වීමකට සහභාගි වීම සඳහායි.\nඑහි මුලසුන ජනාධිපති රනිල් වික්‍රමසිංහ විසින් දරන අතර එම රැස්වීමෙන් පසු ආසියානු සංවර්ධන බැංකුවේ සභාපති මසට්සුගු අසකාවා හමුවීමට ද නියමිතයි.",
       "URL": "https://www.hirunews.lk/316580/ජනපති-පිලිපීන-ජනපති-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=837"
}