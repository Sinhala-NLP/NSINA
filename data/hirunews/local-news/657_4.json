{
       "Source": "hirunews",
       "Timestamp": "Monday, 19 December 2022 - 13:49",
       "Headline": "ප්‍රේමයේ කෙළවර අවසන් වූ මරණය (වීඩියෝ)",
       "News Content": "වේයන්ගොඩ, දංවිලාන ප්‍රදේශයේ පදිංචිව සිටි 21 හැවිරිදි තරුණියක්, සිය පෙම්වතා සමඟ ඇති වූ කිසියම් ආරවුලක් හේතුවෙන් ගෙළ වැලලාගෙන මියයාමේ සිද්ධියක් වාර්තා වනවා.\nඅදාළ ආරවුලින් පසුව සිය දිවි නසා ගන්නා බවට ඇය පෙම්වතාට කෙටි පණිවුඩයක් මගින් දැනුම් දී ඇති අතර ඒ පිළිබඳව සොයා බැලීමට පැමිණි ඔහුට දැක ගත හැකිවී ඇත්තේ ඇය ගෙළ වැළලාගෙන සිටින ආකාරයයි.\nඒ අනුව තවත් මිතුරෙකු සමග යතුරු පැදියකින් ඇය රෝහල වෙත රැගෙන යන අතරතුර ඇය මියගොස් ඇති බව දැනගැනීමන් පසු පෙම්වතා ඇයව පාළු වත්තකට දමා ගොස් ඇති අතර, එය ඒ ආසන්නයේ තිබූ සී.සී.ටී.වී. කැමරාවක මෙලෙස සටහන්ව තිබුණා.\nකෙසේ වෙතත් පසුව අදාළ 23 හැවිරිදි පෙම්වතා පොලීසියට භාර වී, සිද්ධිය සම්බන්ධයෙන් පාපොච්චාරණයක් සිදුකළ බවයි පොලිසිය පැවසුවේ.",
       "URL": "https://www.hirunews.lk/323032/ප්‍රේමයේ-කෙළවර-අවසන්-වූ-මරණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=657"
}