{
       "Source": "hirunews",
       "Timestamp": "Sunday, 06 August 2023 - 21:13",
       "Headline": "‘එජාප 77’ සංවිධානය කරන්න 14ක කමිටුවක්",
       "News Content": "එක්සත් ජාතික පක්ෂයේ 77 වැනි සම්මේලනය සංවිධානය කිරීම වෙනුවෙන් 14 දෙනකුගෙන් යුතු කළමනාකරණ කමිටුවක් පිහිටුවීමට පක්ෂ කෘත්‍යාධිකාරී මණ්ඩලය තීන්දු කර තිබෙනවා.\nඑජාප කෘත්‍යාධිකාරී මණ්ඩල හමුව පක්ෂ නායක ජනාධිපති රනිල් වික්‍රමසිංහගේ ප්‍රධානත්වයෙන් සිරිකොත පක්ෂ මූලස්ථානයේදී ඉකුත් සතියේ පැවැති අවස්ථාවේ දී මෙම තීන්දුවට එළැඹ ඇති බව සඳහන්.\nමෙම කමිටුව පක්ෂ සභාපති වජිර අබේවර්ධන, මහ ලේකම් පාලිත රංගේ බණ්ඩාර, නියෝජ්‍ය නායක රුවන් විජයවර්ධන, උපනායක අකිල විරාජ් කාරියවසම්, ජාතික සංවිධායක සාගල රත්නායක, කෘත්‍යාධිකාරී මණ්ඩල සභිකයන් වන හරීන් ප්‍රනාන්දු, මනූෂ නානායක්කාර, කරුණාසේන කොඩිතුවක්කු, නීතිඥ දයා පැල්පොල, රවි කරුණානායක, ක්‍රිෂාන් තියඩෝර්, නීතිඥ සුමුදු කැකුලන්දර, කිත්සිරි මංචනායක, හා මහාචාර්ය ප්‍රිශාන්ත ගුණවර්ධන පත් කර තිබෙනවා.\nපක්ෂ සංවත්සරය සහ සම්මේලනය සැප්තැම්බර් 10 වැනිදා පැවැත්වීමට නියමිතයි.\nඑය පවත්වන ස්ථානය සහ සංවිධාන කටයුතු සම්බන්ධයෙන් මෙම කමිටුව විසින් තීන්දු කරන බව පක්ෂ මහ ලේකම් පාලිත රංගේ බණ්ඩාර ප්‍රකාශ කළා.",
       "URL": "https://www.hirunews.lk/343871/එජාප-77-සංවිධානය-කරන්න-14ක-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=119"
}