{
       "Source": "hirunews",
       "Timestamp": "Thursday, 14 January 2016 - 14:27",
       "Headline": "උමා ඔය නඩුව කල් යයි",
       "News Content": "උමා ඔය ව්‍යාපෘතිය නිසා තම ජනජීවිතයට හානි වී ඇති බව පවසමින් බණ්ඩාරවෙල ප්‍රදේශවාසීන් සහ පරිසර යුක්ති කේන්ද්‍රය ගොනු කර තිබූ මූලික අයිතිවාසිකම් පෙත්සමක් ශ්‍රේෂ්ඨාධිකරණයේදී අද සළකා බැලූණා.\nඒ, අගවිනිසුරු කේ ශ්‍රීපවන් සහ විනිසුරු සිසිර ද ආබෲ ඉදිරියේයි.\nමෙහිදී ශ්‍රේෂ්ඨාධිකරණය වගඋත්තරකාර පාර්ශවයට නියෝග කළේ ජනතාවගේ ගැටළුවලට රජය ගෙන ඇති පියවර සම්බන්ධයෙන් අධිකරණයට වාර්තාවක් ඉදිරිපත් කරන ලෙසයි.\nඑහි පිටපත් පෙත්සම්කාර පාර්ශවය වෙතද ලබාදෙන ලෙස නියෝග කළා.\nකෙසේ වෙතත් පෙත්සම්කාර පාර්ශවය වෙනුවෙන් පෙනී සිටී නීතීඥයින් ශ්‍රේෂ්ඨාධිකරණයට දැනුම්දුන්නේ මේ සම්බන්ධයෙන් ගෙන ඇති පියවර පිළිබඳව තමන් සෑහීමකට පත් නොවන බවයි.\nනීතිපතිවරයා සහ මධ්‍යම පරිසර අධිකාරිය ඇතුලූ පාර්ශව කිහිපයක් මෙහි වගඋත්තරකරුවන් ලෙස නම් කර තිබෙනවා. නඩුව ලබන මස 18 වනදා යළි කැඳවීමට නියමිතයි.",
       "URL": "https://www.hirunews.lk/124015/උමා-ඔය-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=5210"
}