{
       "Source": "hirunews",
       "Timestamp": "Wednesday, 28 June 2023 - 17:39",
       "Headline": "''ප්‍රයෝජනයක් නැති ව්‍යාපෘති සඳහා මුදල් වෙන් කරන්නේ නෑ'' මුදල් රාජ්‍ය ඇමති",
       "News Content": "ජනතාවට ප්‍රයෝජනයක් නොවන ව්‍යාපෘති සඳහා මුදල් වෙන් නොකරන බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nමුදල් අමාත්‍යංශයේ අද පැවති සාකච්ඡාවකට එක්වෙමින් රාජ්‍ය අමාත්‍යවරයා කියා සිටියේ ව්‍යාපෘති ආරම්භ කිරීමට පෙර නිසි අධ්‍යයනයක් කළ යුතු බවයි.\nවිවිධ ආණ්ඩු යටතේ ආකර්ෂණීය නම්වලින් ආරම්භ කර ඇති ඇතැම් ව්‍යාපෘතිවලින් ජනතාවට කිසිදු සේවයක් සිදුව නොමැති බවද රාජ්‍ය අමාත්‍යවරයා මෙහිදී පෙන්වා දී තිබෙනවා.",
       "URL": "https://www.hirunews.lk/339384/ප්‍රයෝජනයක්-නැති-ව්‍යාපෘති-සඳහා-මුදල්-වෙන්-කරන්නේ-නෑ-මුදල්-රාජ්‍ය-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=229"
}