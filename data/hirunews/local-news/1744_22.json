{
       "Source": "hirunews",
       "Timestamp": "Thursday, 19 August 2021 - 7:46",
       "Headline": "සාප්පු සංකීර්ණ වැසීමේ සෞඛ්‍ය මාර්ගෝපදේශය සංශෝධනයට",
       "News Content": "කොරෝනා වසංගතයේ ව්‍යාප්තිය සලකා බලා සාප්පු සංකීර්ණ ඊයේ සිට වසා තබන ලෙස නිකුත් කර තිබූ සෞඛ්‍ය මාර්ගෝපදේශ සංශෝධනය කර තිබෙනවා.\nඒ අනුව සාප්පු සංකීර්ණ විවෘතව තැබිය හැකි නමුත් වරකට එම ස්ථානයේ සිටිය හැකි ඉඩ ප්‍රමාණයෙන් සියයට 25 ක් පිරෙන ආකාරයට ගනුදෙනුකරුවන් ඇතුළත් කර ගත යුතු බවයි එහි දැක්වෙන්නේ.\nඑමෙන්ම වෙළඳ සංකීර්ණවලට ඇතුළත් විය හැකි පුද්ගලයින් ගණන ආයතනයෙන් පිටත ප්‍රදර්ශනය කළ යුතු බවද සෞඛ්‍ය සේවා අධ්‍යක්ෂ ජනරාල්වරයා නිකුත් කළ සංශෝධිත මාර්ගෝපදේශවල සඳහන්.",
       "URL": "https://www.hirunews.lk/280073/සාප්පු-සංකීර්ණ-වැසීමේ-සෞඛ්‍ය-මාර්ගෝපදේශය-සංශෝධනයට",
       "Category": "Local News",
       "Parent URL": "https://www.hirunews.lk/local-news.php?pageID=1744"
}