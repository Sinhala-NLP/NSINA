{
       "Source": "hirunews",
       "Timestamp": "Thursday, 28 January 2016 - 17:21",
       "Headline": "වකුගඩු ජාවාරම ගැන වාර්තාව කඩිනමින් සෞඛ්‍ය ඇමතිට",
       "News Content": "වකුගඩු ජාවාරම සම්බන්ධයෙන් සෙවීමට සෞඛ්‍ය අමාත්‍යාංශය පත්කළ පංච පුද්ගල කමිටු වාර්තාව කඩිනමින් විෂය භාර අමාත්‍ය රාජිත සේනාරත්න වෙත භාරදීමට නියමිතයි.\nඉන්දියාව සහ ශ්‍රී ලංකාව අතර වකුගඩු ජාවාරමක් ක්‍රියාත්මක වන බවට පසුගියදා අනාවරණය වුණා.\nඉන්දීය පොලිසිය හෙළි කළේ මෙම වකුගඩු ජාවාරමට ශ්‍රී ලාංකීය වෛද්‍යවරුන් හය දෙනෙකුද සම්බන්ධ බවයි.\nමෙම අනාවරණයෙන් පසු ඒ පිළිබඳව සොයා බැලීමට පසුගිය 23 වනදා සෞඛ්‍ය අමාත්‍යවරයා විසින් කමිටුවක් පත්කරනු ලැබුවා.\nඑහි සභාපතීත්වය හිමිවූයේ සෞඛ්‍ය අමාත්‍යාංශයේ නියෝජ්‍ය අධ්‍යක්ෂ ජනරාල් වෛද්‍ය ජයසුන්දර බණ්ඩාරටයි.\nඒ අනුව මෙම වාර්තාව අද (28) හෝ හෙට (29) තමන් වෙත ලැබෙනු ඇති බව සෞඛ්‍ය අමාත්‍ය රාජිත සේනාරත්න පවසනවා.",
       "URL": "https://www.hirunews.lk/124951/වකුගඩු-ජාවාරම-ගැන-වාර්තාව-කඩිනමින්-සෞඛ්‍ය-ඇමතිට",
       "Category": "Local News",
       "Parent URL": "https://www.hirunews.lk/local-news.php?pageID=5192"
}