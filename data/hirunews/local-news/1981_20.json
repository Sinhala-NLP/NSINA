{
       "Source": "hirunews",
       "Timestamp": "Sunday, 02 May 2021 - 10:02",
       "Headline": "යතුරුපැදි අනතුරකින් තරුණයෙක් මරුට (වීඩියෝ)",
       "News Content": "තිස්ස මාතර ප්‍රධාන මාර්ගයේ අම්බලන්තොට මල්පෙත්තාම ප්‍රදේශයේදී සිදුවූ යතුරුපැදි අනතුරකින් තරුණයෙකු මියගොස් තවත් අයෙකු තුවාල ලබා තිබෙනවා.\nඊයේ සිදුවූ අනතුරින් මෙලෙස මියගොස් ඇත්තේ අම්බලන්තොට ප්‍රදේශයේ මූල්‍ය ආයතනයක සේවය කළ අයෙක් වන අතර ඔහු මහනුවර ප්‍රදේශයේ පදිංචිකරුවෙක්.\nඅම්බලන්තොට සිට තංගල්ල දෙසට ධාවනය වෙමින් තිබූ යතුරුපැදිය මාර්ගය හරහා ගිය සුනඛයෙකු හේතුවෙන් නතර කිරීමේදී පිටුපසින් පැමිණි ටිපර් රථයේ ගැටී තිබෙනවා.\nඑහිදී යතුරුපැදිය ධාවනය කළ තරුණයා මාර්ගයෙන් ඉවතට විසිවී ඇති අතර පිටුපස අසුනේ සිටි තරුණයා ටිපර් රථයට යටවී ඇතැයි සඳහන්.\nඅනතුරට අදාළව ටිපර් රථ රියදුරා පොලිස් අත්අඩංගුවට ගෙන තිබෙනවා.",
       "URL": "https://www.hirunews.lk/270166/යතුරුපැදි-අනතුරකින්-තරුණයෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1981"
}