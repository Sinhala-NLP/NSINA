{
       "Source": "hirunews",
       "Timestamp": "Thursday, 21 September 2023 - 10:29",
       "Headline": "කුකුළු මස් මිල අඩු කිරීම සම්බන්ධයෙන් විශේෂ සාකච්ඡාවක් අද",
       "News Content": "කුකුළු මස් මිල අඩු කිරීම සම්බන්ධයෙන් විශේෂ සාකච්ඡාවක් අද (21) වෙළෙඳ අමාත්‍ය නලින් ප්‍රනාන්දු සහ කුකුළු නිෂ්පාදකයින් අතර පැවැත්වීමට නියමිතයි.\nවෙළඳපලෙහි මේ වනවිට කුකුළු මස් කිලෝග්‍රෑමයක් රුපියල් 1,250 ක මිලකට අලෙවි වන අතර එම මිල රුපියල් 200 කින් පමණ අඩු විය යුතු බවයි වෙළෙඳ අමාත්‍යවරයා සඳහන් කර සිටියේ.\nඅද (21) පැවැත්වෙන සාකච්ඡාවේදී කුකුළු නිෂ්පාදකයින් කුකුළු මස් මිල රුපියල් 200 කින් අඩු කිරීමට එකඟවනු ඇති බව තමන් විශ්වාස කරන අතර නිෂ්පාදකයින් ඒ සඳහා එකඟත්වය පළ නොකළහොත් තීරණයක් ගන්නා බවයි අමාත්‍යවරයා වැඩිදුරටත් ප්‍රකාශ කොට සිටියේ.",
       "URL": "https://www.hirunews.lk/348935/කුකුළු-මස්-මිල-අඩු-කිරීම-සම්බන්ධයෙන්-විශේෂ-සාකච්ඡාවක්-අද",
       "Category": "Local News",
       "Parent URL": "https://www.hirunews.lk/local-news.php?pageID=16"
}