{
       "Source": "hirunews",
       "Timestamp": "Monday, 13 December 2021 - 7:24",
       "Headline": "අයි.එම්.එෆ්. යනවා ද නැද්ද ? - තීරණය අමාත්‍ය මණ්ඩල හමුවේදී (වීඩියෝ)",
       "News Content": "පවතින තත්ත්වයත් සමග රජය ජාත්‍යන්තර මූල්‍ය අරමුදලේ සහය ලබා ගන්නවා ද නැද්ද යන්න සම්බන්ධයෙන් අද (13) පස්වරුවේ පැවැත්වෙන අමාත්‍ය මණ්ඩල රැස්වීමේදී සාකච්ඡා කිරීමට නියමිතයි.\nජනාධිපති ගෝඨාභය රාජපක්ෂගේ ප්‍රධානත්වයෙනුයි මෙම සාකච්ඡාව පැවැත්වෙන්නේ.\nඊට මුදල් අමාත්‍යාංශ ලේකම් එස්.ආර්. ආටිගල සහ මහ බැංකු අධිපති අජිත් නිවාඩ් කබ්රාල් ද සහභාගි වනු ඇති.\nඑහිදී රට මුහුණ පා ඇති සංචිත අර්බුදය සම්බන්ධයෙන් සාකච්ඡාවට බඳුන් වනවා.\nමෙරට විදේශ සංචිත ප්‍රමාණය අමෙරිකානු ඩොලර් බිලියන 1.5 ක් දක්වා අඩු වී ඇති අතර, එයින් ද ඩොලර් විනිමය වශයෙන් පවතින්නේ අමෙරිකානු ඩොලර් බිලියන 1.1ක් පමණ බවයි මුදල් අමාත්‍යාංශය පසුගියදා ප්‍රකාශ කළේ.\nමෙම අමාත්‍ය මණ්ඩල හමුවේදී යුගදනවි බලාගාරය සම්බන්ධයෙන් මතුව ඇති අර්බුදය පිළිබඳව ද සාකච්ඡා කිරීමට නියමිතයි.",
       "URL": "https://www.hirunews.lk/290827/අයි-එම්-එෆ්-යනවා-ද-නැද්ද-තීරණය-අමාත්‍ය-මණ්ඩල-හමුවේදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1498"
}