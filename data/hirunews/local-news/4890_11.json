{
       "Source": "hirunews",
       "Timestamp": "Tuesday, 06 September 2016 - 18:10",
       "Headline": "මහින්ද රකින බව අගමැති කියයි",
       "News Content": "මැලේසියාවේ ශ්‍රී ලංකා මහ කොමසාරිස්වරයාට පහරදීමේ සිද්ධිය හෙළා දකින අතරම ඒ පිළිබඳ දැඩි අප්‍රසාදයද  පළ කළ බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී කියා සිටියා.\nදිනේෂ් ගුණවර්ධන මන්ත්‍රිවරයා විමසූ පැනයකට අදාළව විශේෂ ප්‍රකාශයක් කරමින් අග්‍රාමාත්‍යවරයා කියා සිටියේ හිටපු ජනාධිපති මහින්ද රාජපක්ෂගේ ආරක්ෂාව පිළිබඳවද රජය දැඩි අවධානයකින් පසුවන බවයි.\nවිපක්ෂ නායක ආර්. සම්බන්ධන් සහ විපක්ෂයේ ප්‍රධාන සංවිධායක අනුර කුමාර දිසානායකද අද පාර්ලිමේන්තුවේදී ඒ පිළිබඳව අදහස් පළ කරනු ලැබුවා.\nහිටපු ජනාධිපතිවරයාට අවශ්‍ය පහසුකම් විදෙස් සංචාරවලදී උපරිම අයුරින් ලබාදෙන බව ප්‍රකාශ කළ අග්‍රාමාත්‍යවරයා ඔහුගේ ආරක්ෂාව වෙනුවෙන් හැකි සෑම පියවරක්ම ගන්නා බවයි සඳහන් කළේ.",
       "URL": "https://www.hirunews.lk/142389/මහින්ද-රකින-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4890"
}