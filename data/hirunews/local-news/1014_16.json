{
       "Source": "hirunews",
       "Timestamp": "Sunday, 17 July 2022 - 12:04",
       "Headline": "යාපනය - චුන්නාකම් ප්‍රදේශයෙන් අවාසනාවන්ත සිදුවීමක් වාර්තා වෙයි",
       "News Content": "යාපනයේ චුන්නාකම් ප්‍රදේශයේ ඉතා අවාසනාවන්ත සිදුවීමක් සම්බන්ධයෙන් තොරතුරු හිරු ප්‍රවෘත්ති වෙත වාර්තා වී තිබෙනවා.\nඒ පාසල් දැරියක් සියදිවි නසා ගැනීමේ පුවතක් සම්බන්ධයෙනුයි.\nමෙලෙස ජීවිතක්ෂයට පත්ව ඇත්තේ 14 හැවිරිදි චුන්නාකම් ප්‍රදේශයේ ම පදිංචි දැරියක්.\nඇය ඊයේ (16) දිනයේ දී මෙලෙස ජීවිතක්ෂයට පත්ව ඇත්තේ නිවසෙහි බාල්කයක එල්ලීමෙන් බවයි අප ප්‍රාදේශීය වාර්තාකරු පැවසුවේ.\nමෙලෙස මියගොස් ඇත්තේ එස්.සින්දුජා නමැති දැරියයි.\nනමුත් ඇයගේ සියදිවි නසා ගැනීමට මෙතෙක් හේතුවක් හෙළි වී නැහැ.\nමෙම සියදිවි හානි කරගැනීම ඇය විසින් සිදු කරගෙන ඇත්තේ නිවසෙහි කිසිවෙකු නොමැති අවස්ථාවේදී බවයි පොලිසිය පැවසුවේ.\nමියගිය දැරියගේ සිරුර පශ්චාත් මරණ පරීක්ෂණ සඳහා මේ වනවිට යාපනය රෝහලට භාර දී ඇති අතර, සිද්ධිය සම්බන්ධයෙන් චුන්නාකම් පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/310192/යාපනය-චුන්නාකම්-ප්‍රදේශයෙන්-අවාසනාවන්ත-සිදුවීමක්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1014"
}