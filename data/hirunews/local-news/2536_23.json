{
       "Source": "hirunews",
       "Timestamp": "Thursday, 06 August 2020 - 14:05",
       "Headline": "මැටි කර්මාන්තකරුවන් ගැටලුවක (වීඩියෝ)",
       "News Content": "මුන්දලම - කුලිච්චන්කුලම ග්‍රාමයේ පවුල් 100කට අධික පිරිසකගේ ප්‍රධාන ජීවනෝපාය වන්නේ මැටි කර්මාන්තයයි.\nනමුත් අද වන විට තම කර්මාන්තයේ නියැලීම ඉතා දුෂ්කර කාර්යයක් වී ඇති බව ඔවුන් පවසනවා.\nමුන්දලම ප්‍රාදේශීය ලේකම් කොට්ඨාසයේ කුලිච්චන්කුලම ග්‍රාමයේ ජීවත්වන පවුල් 100කට අධික ප්‍රමාණයකගේ ප්‍රධාන ජීවනෝපාය මැටි කර්මාන්තයයි.\nඑමෙන්ම දැනට ගෑස් වළං නිපදවන එකම ග්‍රාමය ලෙසද කුලිච්චන්කුලම ග්‍රාමය හඳුන්වනවා.\nකර්මාන්තකරුවන් පවසන්නේ මැටි භාණ්ඩ නිපදවීම සඳහා පස් වර්ග දෙකක් අවශ්‍ය වන අතර එක් පසක් පන්නල ප්‍රදේශයෙනුත් අනෙක් පස දැදුරුඔය ප්‍රදේශයෙනුත් ලබාගන්නා බවයි.\nනමුත් මෙම පස් වර්ග දෙක ලබාගැනීම සඳහා බලපත්‍ර නොමැති වීම හේතුවෙන් තම නිෂ්පාදන වල ප්‍රමිතිය අඩු වී ඇති බව කර්මාන්තකරුවන් පවසනවා.",
       "URL": "https://www.hirunews.lk/247224/මැටි-කර්මාන්තකරුවන්-ගැටලුවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2536"
}