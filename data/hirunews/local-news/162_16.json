{
       "Source": "hirunews",
       "Timestamp": "Saturday, 22 July 2023 - 7:42",
       "Headline": "බාලවයස්කාර පාසල් දැරියක් ගැබිනියක් කළ පුද්ගලයෙක් අත්අඩංගුවට",
       "News Content": "වයස අවුරුදු 13ක බාලවයස්කාර පාසල් දැරියක්, ගැබිනියක් බවට පත් කිරීමේ සිද්ධියක් ගල්කිරියාගම ප්‍රදේශයෙන් වාර්තා වෙනවා.\nසිදුවීම සම්බන්ධයෙන් සැකපිට 52 හැවිරිදි පුද්ගලයකු පෙරේදා (20) අත්අඩංගුවට ගෙන ඇති අතර මෙලෙස අත්අඩංගුවට පත්ව ඇත්තේ රළපනාව, නවගත්තේගම, ආණමඩුව ප්‍රදේශයේ පදිංචි 52 හැවිරිදි පුද්ගලයෙක් බවයි වාර්තා වෙන්නේ .\nළමා ආරක්ෂක අධිකාරිය මගින් ලැබුණු පණිවුඩයකට අනුව විමර්ශන මෙහෙයවා සැකකරු අත්අඩංගුවට ගත් බවයි පොලිසිය පවසන්නේ.\nසැකකරු කිහිප අවස්ථාවකදීම මෙම බාලවයස්කාර දැරියගෙන් පෙම් සබඳතාවක් ඇරැඹීමට ඇරයුම් කර ඇති අතර මේ වසරේ ජනවාරි මස දිනක දී රාත්‍රී 10 ට පමණ දැරිය නිදා සිටි කාමරයට ඇතුළු වී ඇති සැකකරු, තමාගේ මුහුණ වසා නිවෙස පිටුපසට රැගෙන ගොස් අතවරයට ලක්කර පසුව එය කිසිවෙකුටත් නොකියන ලෙසට පවසා ඇති බවයි දැරිය ප්‍රකාශකර සිටියේ.\nඅත්අඩංගුවට ගත් සැකකරු ඊයේ (21) අධිකරණයට ඉදිරිපත් කෙරුණු අතර ළමා හා කාන්තා කාර්යාංශයේ නිලධාරීන් සිද්ධිය සම්බන්ධයෙන්  විමර්ශන සිදුකරන බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/342086/බාලවයස්කාර-පාසල්-දැරියක්-ගැබිනියක්-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=162"
}