{
       "Source": "hirunews",
       "Timestamp": "Monday, 11 January 2021 - 16:36",
       "Headline": "උතුරු, උතුරු-මැද, මධ්‍යම හා නැගෙනහිර පළාත්වල ඇතැම් ස්ථානවලට තද වැසි",
       "News Content": "උතුරු, උතුරු-මැද, මධ්‍යම හා නැගෙනහිර පළාත්වල ඇතැම් ස්ථානවලට තව දුරටත් මිලිමීටර් 150 ඉක්මවූ තද වැසි ඇතිවිය හැකිබව කාලගුණ විද්‍යා දෙපාර්තමේන්තුව පවසනවා.\nශ්‍රී ලංකාව ආසන්නයේ පහළ වායුගෝලයේ පවතින කැළඹිලි ස්වභාවය හේතුවෙන් දිවයිනේ බොහෝ ප්‍රදේශවල පවතින වැසි තත්ත්වය තවදුරටත් බලාපොරොත්තු වන බවයි එම දෙපාර්තමේන්තුව නිකුත් කළ නවතම නිවේදනයේ දැක්වෙන්නේ.\nදිවයිනේ බොහෝ ප්‍රදේශවලට ගිගුරුම් සහිත වැසි ඇතිවිය හැකි බවයි අදාළ නිවේදනයේ වැඩිදුරටත් සඳහන් වන්නේ.\nඒ අනුව දිවයිනේ සෙසු ප්‍රදේශවලට මිලිමීටර් 100ට වැඩි තද වැසි ඇතිවිය හැකියි.\nමේ අත‍ර උතුරු සහ උතුරු-මැද පළාත්වල සුළඟේ වේගය පැයට කිලෝමීටර් 40ත් 50ත් අතර අගයක් ගනු ඇති බවයි එහි සඳහන් වන්නේ.\nගිගුරුම් සහිත වැසි සමඟ ඇතිවිය හැකි තාවකාලික තද සුළං සහ අකුණු මගින් සිදුවිය හැකි අනතුරුව අවම කරගැනීමට අවශ්‍ය පියවර ගන්නා ලෙසයි අදාළ නිවේදනයෙන් කාලගුණ විද්‍යා දෙපාරතමේන්තුව වැඩිදුරටත් ඉල්ලා සිටින්නේ.",
       "URL": "https://www.hirunews.lk/259425/උතුරු-උතුරු-මැද-මධ්‍යම-හා-නැගෙනහිර-පළාත්වල-ඇතැම්-ස්ථානවලට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2218"
}