{
       "Source": "hirunews",
       "Timestamp": "Friday, 17 March 2023 - 23:12",
       "Headline": "ජාතික තරුණ සේවා සභාවේ සභාපති පුටුවට අලුත් මුහුණක්",
       "News Content": "ජාතික තරුණ සේවා සභාවේ (NYSC) නව සභාපතිවරයා ලෙස පසිඳු ගුණරත්න පත්කර තිබෙනවා.\nඅදාල පත් කිරීම සිදු කොට ඇත්තේ, ක්‍රීඩා අමාත්‍ය රොෂාන් රණසිංහ විසින්.\n25 හැවිරිදි සිවිල් ඉංජිනේරුවෙකු වන පසිඳු ගුණරත්න මේ වන විට ආර්ථික විද්‍යාව සම්බන්දයෙන් සබරගමුව විශ්වවිද්‍යාලයේ උපාධියක් මෙන් ම ශ්‍රී ලංකා නීති විද්‍යාලයේ නීතිය සම්බන්දයෙන් අධ්‍යාපනය හදාරමින් සිටිනවා.\nකොළඹ රාජකීය විද්‍යාලයේ කීර්තිමත් ආදි ශිෂ්‍යයෙකු වන ඔහු කොළඹ 07 සිංහ සමාජයේ සභාපතිවරයා ලෙස ද කටයුතු කරනවා.\nආර්ථික අර්බුදය සහ සමාජ දේශපාලන පුනරුදය තුළ, තරුණ තරුණියන්ගේ චින්තන සහ ශ්‍රම දායකත්වය රටට අත්‍යාවශ්‍ය මොහොතේ ඔවුන්ගේ හැකියාවන් පෝෂණය කරමින් ඔවුන් සාර්ථක අනාගතයක් කරා යොමු කරන නව්‍ය ව්‍යාපෘති සඳහා මුලපිරීම ඔහුගේ අභිප්‍රාය බවයි වාර්තා වන්නේ.",
       "URL": "https://www.hirunews.lk/330229/ජාතික-තරුණ-සේවා-සභාවේ-සභාපති-පුටුවට-අලුත්-මුහුණක්",
       "Category": "Local News",
       "Parent URL": "https://www.hirunews.lk/local-news.php?pageID=470"
}