{
       "Source": "hirunews",
       "Timestamp": "Friday, 07 April 2023 - 8:28",
       "Headline": "භාණ්ඩ වර්ග කිහිපයකට ආනයන තහනමක්",
       "News Content": "භාණ්ඩ වර්ග කිහිපයක් සඳහා ආනයන තහනමක් පනවා තිබෙනවා.\nගැසට් පත්‍රයක් මගින් එම භාණ්ඩ වර්ග මොනවාද යන්න නම් කර ඇති අතර අදාල ආනයන තහනම එලඹෙන ජුනි 01 දා සිට බලපැවැත්වෙනවා.\nඊට අදාළ ගැසට් නිවේදනය මුදල් අමාත්‍ය ජනාධිපති රනිල් වික්‍රමසිංහගේ අත්සනින් යුතුව නිකුත් කර තිබෙනවා.\nමෙලෙස තහනම් කරන භාණ්ඩ වර්ග අතරට එක් වරක් පමණක් භාවිත කල හැකි භාණ්ඩ වර්ග කිහිපයක් ලෙස බීම බට, පිඟන්, කෝප්ප, හැඳි ගෑරුප්පු, පිහි ආදිය සහ ප්ලාස්ටික් ඉඳිආප්ප තට්ටු මෙන්ම ප්ලාස්ටික් මල්මාල ආනයනය ද තහනම් බව අදාල ගැසට් පත්‍රය මගින් ප්‍රකාශයට පත් කර තිබෙනවා.\nතහනම නොතකා මෙම භාණ්ඩ ජූනි මස 1 වනදායින් පසු වරාය සහ ගුවන් තොටුපල හරහා  රට තුළට රැගෙන ඒමට උත්සාහ කළහොත් ආනයනය කළ දිනයේ සිට දින 30 ක් ඇතුළත ඒවා ප්‍රති අපනයනය කළ යුතු  බවද අදාළ ගැසට් නිවේදනයේ දක්වා තිබෙනවා.",
       "URL": "https://www.hirunews.lk/331898/භාණ්ඩ-වර්ග-කිහිපයකට-ආනයන-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=429"
}