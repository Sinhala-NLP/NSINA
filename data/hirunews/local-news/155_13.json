{
       "Source": "hirunews",
       "Timestamp": "Monday, 24 July 2023 - 18:19",
       "Headline": "පාකිස්ථාන කණ්ඩායම පළමු ඉණිමට ලකුණු 145 රැස් කරයි",
       "News Content": "ශ්‍රී ලංකාව සහ පාකිස්ථානය අතර දෙවන ටෙස්ට් ක්‍රිකට් තරඟය අද ආරම්භ වුණා.\nකොළඹ එස්.එස්.සී ක්‍රීඩාංගණයේදී අද පැවැති තරගයේ කාසියේ වාසිය දිනා ගැනීමට ශ්‍රී ලංකා කණ්ඩායම සමත් වූ අතර ශ්‍රී ලංකා කණ්ඩායමේ නායකයා තීරණය කළේ පළමුව පන්දුවට පහර දීමටයි.\nඒ අනුව ශ්‍රී ලංකා කණ්ඩායම සිය පළමු ඉනිම සඳහා පන්දුවාර 48.4කදී සියලු දෙනා දැවී ලකුණු 166ක් ලබා ගත්තා.\nඑහිදී ධනංජය ද සිල්වා ලකුණු 57ක්, දිනේෂ් චන්දිමාල් ලකුණු 34ක් සහ රමේෂ් මෙන්ඩිස් ලකුණු 27ක් රැස් කළා.\nපන්දු යැවීමේදී පකිස්ථාන කණ්ඩායමේ නසීම් ෂා ලකුණු 41කට කඩුලු 03ක් දවා ගත්තා.\nකෙසේ වෙතත් සිය පළමු ඉනිම සඳහා පන්දුවට පහරදීම ආරම්භ කළ පාකිස්ථාන කණ්ඩායම අද දිනය අවසන් වන විට පන්දුවාර 28.3කදී කඩුලු 2ක් දැවී ලකුණු 145ක් ලබා සිටියා.\nඒ අනුව Abdullah Shafique ලකුණු 74ක් සහ Babar Azam ලකුණු 8ක් ලබා ගත්තා.\nඑමෙන්ම Shan Masood ලකුණු 51කටත් Imam-ul-Haq ලකුණු 6කටත් දැවී ගියා.",
       "URL": "https://www.hirunews.lk/342381/පාකිස්ථාන-කණ්ඩායම-පළමු-ඉණිමට-ලකුණු-145-රැස්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=155"
}