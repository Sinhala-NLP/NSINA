{
       "Source": "hirunews",
       "Timestamp": "Friday, 25 August 2023 - 15:28",
       "Headline": "\"ජවිපෙ දූෂණයක් කළා කියලා අපි කිව්වේ නෑ\" පුබුදු ජයගොඩ (වීඩියෝ)",
       "News Content": "පසුගිය දිනකදී පෙරටුගාමී පක්ෂයේ නායක දුමින්ද නාගමුව විසින් අනුර කුමාරට එල්ල කළ චෝදනාවන් සම්බන්ධයෙන් ඊයේ (24) බලය සංවාදයේ දී සාකච්ඡාවට බදුන් වී තිබෙනවා.\nඑහිදී පෙරටුගාමී පක්ෂයේ අධ්‍යාපන ලේකම් පුබුදු ජාගොඩ පවසා සිටියේ මොල්ටා රාජ්‍යයේ විශාල ලෙස මුදල් ආයෝජනය කිරීම නැතිනම් මූල්‍ය දූෂණයක් සම්බන්ධයෙන් ජවිපෙට කිසිදු චෝදනාවක් එහි නායක දුමින්ද නාගමුව විසින් සිදු නොකළ බවයි.\nඑමෙන්ම මහජන ඇමතිවරයාගේ ව්‍යාපාර සඳහා ජවිපේ යම් ආකාරයක හවුල්වීමක් කර තිබේ ද යන්න පිළිබඳ දුමින්ද නාගමුව ප්‍රශ්න කිරීමක් පමණක්\nසිදු කල බවයි අධ්‍යාපන ලේකමවරයා පැවසුවේ.\nවැඩිදුරටත් අදහස් දැක්වූ පුබුදු ජාගොඩ,\n''පසුගිය කාලයේ ටිරාන් අලස්ට සහ ජවිපේ අතර තිබ්බ එකගතාව දේශපාලනයට එහා ගිය ව්‍යාපාරික එකගතාවයක්ද යන්න ප්‍රශ්න කළේ. ඒකට පිළිතුරු දීම ඔවුන් සතුයි. තවමත් අපිට නඩු දාලා නෑ. නඩු දැම්මොත් සියලු තොරතුරු අපිට ඉදිරිපත් කරන්න පුළුවන්. ඇයි සියළු තොරතුරු මාධ්‍යට ඉදිරිපත් කරන්නේ නැත්තේ ඇහුවා. ඒක උගුලක් වෙන්න පුළුවන්. විමර්ශනවලට කලින් තොරතුරු එලියට ගන්න හදනවද කියන්න බෑනේ. ස්ථීරවම අපි දන්න තොරතුරු රටට කියනවා. නොකියා ඉන්නේ නෑ. ඒක කියන වෙලාව සහ කියන විදිහ සම්බන්ධව මේ තියන සංකීර්ණතා සලකමින් තමයි කියන්න වෙන්නේ''",
       "URL": "https://www.hirunews.lk/346068/ජවිපෙ-දූෂණයක්-කළා-කියලා-අපි-කිව්වේ-නෑ-පුබුදු-ජයගොඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=73"
}