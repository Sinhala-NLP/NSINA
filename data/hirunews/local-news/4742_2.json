{
       "Source": "hirunews",
       "Timestamp": "Thursday, 22 December 2016 - 21:58",
       "Headline": "පොල්ගොල්ල ජලාශයේදී සැහැල්ලු ගුවන් යානයක් අනතුරක",
       "News Content": "මහනුවරල පොල්ගොල්ල ජලාශයට අද පස්වරුවේ ගොඩබැස්සවූ සැහැල්ලු ගුවන් යානයක් අනතුරට ලක්ව තිබෙනවා.\nඅප වාර්තාකරු පැවසුවේ අනතුරින් යානයේ ගමන් ගත් කිසිවෙකුටත් හානියක් සිදුවී නොමැති බවයි.\nමහනුවරල පොල්ගොල්ල ජලාශයට දිය මත ගොඩබස්වන සැහැල්ලු ගුවන්යානය ගොඩබස්වා ඇත්තේ අද පස්වරු 4 ට පමණ.\nඑම අවස්ථාවේදී යානයේ මගීන් සිටි බවටයි තොරතුරු වාර්තාවන්නේ.\nයානය ගොඩබස්වා හැරවීමට උත්සාහ කිරීමේදී දියෙන් ඉහළට මතුව තිබූ දැව කඳක වැදීමෙන් යානයේ පහළ කොටසට හානි සිදුවී තිබෙනවා.\nඅප වාර්තාකරු පැවසුවේ පසුව යානයේ සිටි මගීන් වෙනත් ගුවන් යානයකින් පිටත්කර හැර ඇති බවයි.",
       "URL": "https://www.hirunews.lk/150367/පොල්ගොල්ල-ජලාශයේදී-සැහැල්ලු-ගුවන්-යානයක්-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=4742"
}