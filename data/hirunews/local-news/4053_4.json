{
       "Source": "hirunews",
       "Timestamp": "Sunday, 04 March 2018 - 19:06",
       "Headline": "හික්කඩුවේ නිවාස කිහිපයකට මැර ප්‍රහාරයක්",
       "News Content": "ගාල්ල - හික්කඩුව ප්‍රදේශයේ ගම්මාන හතරකට අයත් නිවාස කිහිපයකට කිසියම් පිරිසක් විසින් ඊයේ (03) රාත්‍රියේ ප්‍රහාරයක් එල්ල කර තිබෙනවා.\nතිරාණගම, දඹුල්ලවත්ත, කටුකොලිය සහ කනත්තවත්ත යන ගම්මානවල ත්‍රීරෝද රථ රියදුරන් ලෙස රැකියාවේ නිරත පුද්ගලයින් සිටින නිවාස 05කටයි මෙලෙස පහරදී ඇත්තේ.\nත්‍රිරෝද රථ සහ යතුරුපැදි වලින් පැමිණි පිරිසක් මෙම ප්‍රහාරය එල්ල කර ඇති අතර ඉන් එක් රියදුරෙකුගේ මවකට ද තුවාල සිදුව ඇති බවයි පොලිසිය සදහන් කළේ.\nතිරාණගම ප්‍රදේශයේ ත්‍රිරෝද රථ ගාල් කිරීම නතර කරන ලෙසට තර්ජනය කරමින් මෙම ප්‍රහාරය එල්ල කර ඇති බවයි ප්‍රදේශවාසීන් හිරු ප්‍රවෘත්ති අංශයට කියා සිටියේ.\nමේ සම්බන්ධයෙන් අප හික්කඩුව පොලීසියෙන් විමසීමක් කළ අතර එහි ප්‍රකාශකයෙකු කියා සිටියේ මෙම ප්‍රහාරයට සම්බන්ධ පුද්ගලයින් අත්අඩංගුවට ගැනීම සඳහා විමර්ශන ආරම්භ කර ඇති බවයි.",
       "URL": "https://www.hirunews.lk/185113/හික්කඩුවේ-නිවාස-කිහිපයකට-මැර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4053"
}