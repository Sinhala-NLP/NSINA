{
       "Source": "hirunews",
       "Timestamp": "Tuesday, 11 December 2018 - 22:17",
       "Headline": "වසරේ හොඳම වෙබ් අඩවිය ලෙස hirufm.lk පිදුම් ලබයි - සමස්ත ශූරතාවයත් හිමි කර ගනී",
       "News Content": "SLT Zero One Awards 2018 සම්මාන උළෙලේ මාධ්‍ය සහ ප්‍රකාශන අංශයේ හොඳම වෙබ් අඩවිය ලෙස www.hirufm.lk සම්මානයට පාත්‍ර වුණා.\nසම්මාන උළෙලේ, ඩිජිටල් තාක්ෂණය භාවිත කළ හොඳම යෙදවුම හෝ සේවාව අංශයේ දෙවන ස්ථානය සඳහා වන සම්මානය හිමිකර ගත්තේ www.hirunews.lk විසින්.\nහොඳම ජංගම දුරකථන මෘදුකාංගය අංශයේ දෙවන ස්ථානය හිමි සම්මානය හිරු ස්ටාර් (Hiru Star) ජංගම දුරකථන මෘදුකාංගයට හිමවූ අතර තුන්වන ස්ථානය  හිරු එෆ්.එම් (Hiru FM) ජංගම දුරකථන මෘදුකාංගයට හිමි වුණා.\nඑම අංශයේ ප්‍රථම ස්ථානය හිමිවුයේ වයිබර් (viber) ජංගම දුරකථන මෘදුකාංගයටයි.\nමීට අමතරව එම සම්මාන උළෙලේ මාධ්‍ය සහ ප්‍රකාශන අංශයේ සමස්ත සම්මානය ද හිමි කර ගත්තේ www.hirufm.lk වීම විශේෂත්වයක්.\nමෙම සම්මාන ප්‍රදානෝත්සවය කොළඹ දී පැවැත් වුණා.",
       "URL": "https://www.hirunews.lk/205971/වසරේ-හොඳම-වෙබ්-අඩවිය-ලෙස-hirufm-lk-පිදුම්-ලබයි-සමස්ත-ශූරතාවයත්-හිමි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3609"
}