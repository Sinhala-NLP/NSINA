{
       "Source": "hirunews",
       "Timestamp": "Tuesday, 30 May 2023 - 10:40",
       "Headline": "තලවතුගොඩදී මෝටර් රථයක් කොල්ලකෑ දෙදෙනා අත්අඩංගුවට",
       "News Content": "පසුගිය 27 දින තලවතුගොඩ ප්‍රදේශයේදී මෝටර් රථයක් සොරකම් කරන ලද සැකකරුවන් දෙදෙනෙකු ඊයේ අත්අඩංගුවට ගැනීමට පොලිසියට හැකි වී තිබෙනවා.\nමෙම සැකකරුවන් දෙදෙනා සමඟ සොරකම් කරන ලද මෝටර් රථය, ජංගම දුරකතන 2ක්, විවිධ වර්ගයේ සිම්පත්, නවතා තිබූ මෝටර් රථය ස්කෑන් කර පණ ගැන්වීමට භාවිත කළ යන්ත්‍රයක් සහ සැකකරුවන් පැමිණි මෝටර් රථය ද පොලිස් භාරයට ගත් බවයි පොලිසිය පවසන්නේ.\nඅත්අඩංගුවට ගත් සැකකරුවන් අවුරුදු 32 හා 39 වයස්වල පසුවන තිහගොඩ සහ කඩුවෙල ප්‍රදේශවල පදිංචිකරුවන්.\nසැකකරුවන් අද (30) කඩුවෙල මහේස්ත්‍රාත් අධ්කරණයට ඉදිරිපත් කිරීමට නියමිතයි.\nතලංගම පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336572/තලවතුගොඩදී-මෝටර්-රථයක්-කොල්ලකෑ-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=307"
}