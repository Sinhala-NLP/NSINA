{
       "Source": "hirunews",
       "Timestamp": "Friday, 02 November 2018 - 20:18",
       "Headline": "හඬ පටයක් නිකුත් කරමින් නාමල් කුමාර කළ චෝදනාවට අමිත් වීරසිංහගෙන් පිළිතුරු",
       "News Content": "හඬ පටයක් මාධ්‍යට නිකුත් කරමින් නාමල් කුමාර මහතා මහසෝන් බලකායේ ප්‍රධානී අමිත් වීරසිංහ මහතාට සිදු කළ චෝදනාවට අද ඔහු පිළිතුරු ලබාදුන්නා.\nඅමිත් වීරසිංහ මහතා පැවසුවේ නාමල් කුමාර නිකුත් කර ඇති හඬ පටවලට අදාළව ඔහු මේ වන විටත් අත්අඩංගුවට ගෙන සිටිය යුතු බවයි.\nමහසෝන් බලකායේ ප්‍රධානී අමිත් වීරසිංහ මහතාට පසුගිය 31 වනදා ඇප හිමි වූ අතර අධිකරණයෙන් පිටතට පැමිණ ඔහු පැවසුවේ තමන්ව පොලිසියට හසුකර දුන්නේ නාමල් කුමාර බවයි.\nනාමල් කුමාර මහතා ඊයේ ප්‍රවෘත්ති සාකච්ඡාවක් පවත්වමින් ඊට පිළිතුරු ලබා දුන්නා.\nමෙම වෝදනාවට අමිත් වීරසිංහ මහතා අද පෙරවරුවේ පිළිතුරු ලබා දුන්නේ තෙල්දිණිය - දිගන ගැටුමට අදාළව ගොනු කළ නඩුවක් සඳහා තෙල්දෙණිය මහේස්ත්‍රාත් අධිකරණයට පැමිණි අවස්ථාවේදී.\nමේ අතර සිංහලේ අපි ජාතික සංවිධානයද නාමල් කුමාර අත්අඩංගුවට ගත යුතු බව අද සඳහන් කළා.",
       "URL": "https://www.hirunews.lk/203463/හඬ-පටයක්-නිකුත්-කරමින්-නාමල්-කුමාර-කළ-චෝදනාවට-අමිත්-වීරසිංහගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=3669"
}