{
       "Source": "hirunews",
       "Timestamp": "Tuesday, 09 January 2018 - 16:18",
       "Headline": "ප්‍රවීන සංගීතවේදී වික්ටර්  රත්නායකගේ බිරිඳ රිමාන්ඩ්",
       "News Content": "ප්‍රවීන සංගීතවේදී වික්ටර් රත්නායකගේ බිරිඳ වන හෂිණි නිලක්ෂි රත්නායක තංගල්ල පොලීසිය අද අත්අඩංගුවට ගත්තා.\nඅනතුරුව තංගල්ල ප්‍රධාන මහේස්ත්‍රාත් මහී විජේවීර හමුවට ඇය ඉදිරිපත් කිරීමෙන් අනතුරුව මේ මස 17 වනදා දක්වා රක්ෂිත බන්ධනාගාර ගත කෙරුණා.\nහෂිණි රත්නායක තංගල්ලේ රාජ්‍ය බැංකුවක සේවය කරමින් සිටියදී 2016 වසරේදී සිදුවූ රන් භාණ්ඩ වංචාවක් සම්බන්ධයෙන් ලැබුණු පැමිණිල්ලකට අදාලව අද පොලීසියට කැඳවා තිබූ අතර, නීතීඥවරයෙකු සමග ඇය එහි පැමිණ සිටියා.\nඅනතුරුවයි පොලීසිය ඇය අත්අඩංගුවට ගෙන අධිකරණයට ඉදිරිපත් කළේ. අදාළ කාලසීමාවේ එම රාජ්‍ය බැංකුවේ උකස් අංශයේ හෂිණි රත්නායක සේවය කර ඇති අතර, එහිදී වංචා කළේ යැයි චෝදනා එල්ලවන රන් භාණ්ඩවල වටිනාකම රුපියල් 12 ලක්ෂ අසූ දහසක් බවද පොලීසිය ප්‍රකාශ කළා.\nකෙසේ වෙතත් රුපියල් ලක්ෂ 6 ක මුදලක් සැකකාරිය එම රාජ්‍ය බැංකුව වෙත නැවත ගෙවා ඇති බවද අනාවරණ වී තිබෙනවා.\nඑසේම ප්‍රවීන සංගීතවේදී වික්ටර්  රත්නායක ඇතුලූ පවුලේ ඥාතීන් අද අධිකරණය වෙත පැමිණ සිටි බවයි හිරු වාර්තාකරු සඳහන් කළේ.",
       "URL": "https://www.hirunews.lk/180604/ප්‍රවීන-සංගීතවේදී-වික්ටර්-රත්නායකගේ-බිරිඳ-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4134"
}