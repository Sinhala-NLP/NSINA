{
       "Source": "hirunews",
       "Timestamp": "Sunday, 02 January 2022 - 16:21",
       "Headline": "මද්දකට හසු වූ දුර්ලභ ගණයේ ඉත්තෑවා (වීඩියෝ)",
       "News Content": "කොලොන්න - කෝප්පකන්ද ප්‍රදේශ‍යෙන් ඉතාමත් දුර්ලභ ගණයේ සුදු ඉත්තෑවෙකු හමු වී තිබෙනවා.\nඅප ප්‍රාදේශීය වාර්තාකරු සඳහන් කළේ, මෙම සත්ත්ත්වයා නිවසක් අසල මද්දකට හසුව සිටියදී වනජීවී නිලධාරීන්ට අදාළ නිවසේ ගෙහිමියා විසින්  කරන ලද දැනුම්දීමකට අනුව සොයාගත් බවයි.\nඅදාළ සත්ත්වයා උඩවලව වනජීවී කාර්යාලයේ නිලධාරීන් විසින් උඩවලව ඇත්තුරු සෙවනෙහි රඳවා තබා ප්‍රතිකාර කළ බව ද අප වාර්තාකරු වැඩිදුරටත් පැවසුවා.\nකෙසේවෙතත් පශු වෛද්‍ය නිලධාරීන් ප්‍රකාශ කළේ මෙම සත්ත්වයා හමුවීම දුර්ලභ බවත්, ඇලි වර්ගයට අයත් සත්ත්වයෙකු බවත්, මද්දකට හසුවීම හේතුවෙන් අදාළ සත්ත්වයාගේ ශරීරයට බරපතළ හානි සිදුවී තිබූ බවයි.\nකෙසේවෙතත් මෙම ඉත්තෑවාට ප්‍රතිකාර කිරීමෙන් පසු සුව වන තාක් කූඩුවක රඳවා තබා ගනිමින්, වෛද්‍ය අධීක්ෂණය තුළ පසුවන බව ද හෙතෙම වැඩිදුරටත් සඳහන් කළා.",
       "URL": "https://www.hirunews.lk/292835/මද්දකට-හසු-වූ-දුර්ලභ-ගණයේ-ඉත්තෑවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1454"
}