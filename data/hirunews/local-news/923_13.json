{
       "Source": "hirunews",
       "Timestamp": "Monday, 22 August 2022 - 7:56",
       "Headline": "දිවයිනේ ප්‍රදේශ කිහිපයකට වැසි වැඩිවෙයි",
       "News Content": "දිවයිනේ නිරිතදිග කොටසේ වැසි තත්වයේ තරමක වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඒ අනුව බස්නාහිර සහ සබරගමුව පළාත්වලත්, කුරුණෑගල, මහනුවර, නුවරඑළිය, ගාල්ල සහ මාතර දිස්ත්‍රික්කවලත් වැසි ඇතිවිය හැකියි.\nඇතැම් දිස්ත්‍රික්කවලට මිලිමීටර 75 ට වැඩි වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමධ්‍යම කඳුකරයේ බටහිර බෑවුම් ප්‍රදේශවලත්, උතුර සහ උතුරුමැද පළාත්වලත්, ත්‍රිකුණාමලය සහ හම්බන්තොට දිස්ත්‍රික්කවලත් පැයට කිලෝමීටර 50 දක්වා තද සුළං ඇතිවිය හැකි බවයි එම දෙපාර්තමේන්තුවේ කාර්යයේ නියුතු කාලගුණ විද්‍යාඥ චතුෂ්කා ප්‍රේමචන්ද්‍ර සඳහන් කළේ.",
       "URL": "https://www.hirunews.lk/313403/දිවයිනේ-ප්‍රදේශ-කිහිපයකට-වැසි-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=923"
}