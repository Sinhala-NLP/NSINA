{
       "Source": "hirunews",
       "Timestamp": "Monday, 31 December 2018 - 10:59",
       "Headline": "තැන් හතරක අනතුරු කළ රියදුරුට තරුණයින් පිරිසකගෙන් පාඩමක්",
       "News Content": "යාපනය ප්‍රදේශයේ අනතුරු කිහිපයක් සිදු කර පලා ගිය මෝටර් රථයක් ඊයේ (30) සවස යාපනයේ තරුණයින් පිරිසක් විසින් පොලිසියට භාර දී තිබෙනවා.\nරථයේ රියදුරු විසින් චුණ්ඩිකුල, නල්ලූර් , කෝපායි හා මුඩාමවඩි යන ප්‍රදේශයන්හි මෝටර් රථය වේගයෙන් පදවා ඇති අතර එහිදී කුඩා දරුවෙකු ඇතුළු 6 දෙනෙක් අනතුරට ලක් කර ඇති බවයි කෝපායි පොලිසිය ප්‍රකාශ කළේ.\nඅදාළ මෝටර් රථය චුණ්ඩික්කුලි ප්‍රදේශයේදී අනතුරක් සිදු කොට පලායන අවස්ථාවේදී තරුණයින් පිරිස යතුරුපැදියකින් ලුහුබැද ගොස් ඇති අතර එම අවස්ථාවේ මෝටර් රථයේ රියදුරු මෝටර් රථය දමා පළා ගොස් තිබෙනවා.\nසිද්ධිය සම්බන්ධයෙන් කෝපායි පොලිසිය වැඩිදුර පරීක්ෂණ සිදු කරනු ලබනවා.",
       "URL": "https://www.hirunews.lk/207154/තැන්-හතරක-අනතුරු-කළ-රියදුරුට-තරුණයින්-පිරිසකගෙන්-පාඩමක්",
       "Category": "Local News",
       "Parent URL": "https://www.hirunews.lk/local-news.php?pageID=3580"
}