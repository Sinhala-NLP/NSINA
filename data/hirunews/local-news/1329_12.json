{
       "Source": "hirunews",
       "Timestamp": "Sunday, 27 February 2022 - 18:47",
       "Headline": "ඉන්දු ශ්‍රී ලංකා 20 - 20 අවසන් තරගයේ කාසියේ වාසියේ ජය ශ්‍රී ලංකා පිලට",
       "News Content": "සංචාරක ශ්‍රී ලංකා ක්‍රිකට් කණ්ඩායම සහ ඉන්දීය කණ්ඩායම අතර පැවැත්වෙන තරග 03කින් සමන්විත පන්දුවාර 20 තරගාවලියේ අවසන් තරගයේ කාසිය වාසිය දිනා ගැනීමට ශ්‍රී ලංකා ක්‍රිකට් කණ්ඩායමට හැකි වුණා.\nඒ අනුව දසුන් ශානක තීරණය කළේ පළමුව පන්දුවට පහරදීමටයි.\nඅද (27) පැවැත්වෙන තරගය ශ්‍රී ලංකා කණ්ඩායමට වඩා වැදගත් වනු ඇති.\nඒ තරගාවලි පරාජයකින් බේරීමට නම්, මෙම තරගය අනිවාර්යයෙන්ම ජයග්‍රහණය කිරීම ශ්‍රී ලංකා කණ්ඩායමට අනිවාර්යය වීම හේතුවෙනුයි.\nඉන්දියාවේ ධර්මශාලා හි පැවැත්වෙන අද තරගය ජයග්‍රාහී මානසික මට්ටමකින් ඉන්දීය කණ්ඩායම තරග බිමට පිවිසෙන්නේ මෙම අවසන් තරගය ද ජය ගනිමින් ශ්‍රී ලංකා කණ්ඩායමට එරෙහිව ලද පූර්ණ 20 - 20 ජයක් තමන් සතු කරගැනීමේ අධිෂ්ඨානයෙන්.\nඉන්දීය කණ්ඩායමේ නායකත්වය මෙහෙයවනු ලබන්නේ රෝහිත් ෂර්මා විසින්.\nපෙර තරගයන් හී දී ප්‍රබල ඉන්දීය කණ්ඩායම සිය තරග දෙකම ජයග්‍රහණය කළේ සුපිරි පිතිකරණය සහ හඹා ගොස් ලකුණු රැස්කර ගැනීමේ හැකියාව මතයි.\nඑහිදී තරග දෙකෙහිදීම කැපී පෙනෙන දක්ෂතා පෙන්වීමට ඉෂාන් කිෂන්, ශ්‍රෙයාර්ස් අයියර් සමත් වූ අතර, දෙවැනි තරගයේ දී ඉන්දීය කණ්ඩායම හමුවේ විශිෂ්ට ඉනිමක් ක්‍රීඩා කිරීමට පැතුම් නිස්සංක මෙන්ම දසුන් ශානකට හැකි වුණා.\nඑහෙත් ශ්‍රී ලංකා පන්දු යවන්නන්ට පදනම් විරහිතව සහ අනුකම්පා විරහිතව පහර දුන් ඉන්දීය පිතිකරුවන් පැවති තරග දෙකෙහිම ජය තමන් සතු කර ගත්තේ අයි.සී.සී. පන්දුවාර 20-20 ප්‍රමුඛතා ලැයිස්තුවේ සිය ප්‍රමුඛ ස්ථානය තවදුරටත් සනාථ කරගනිමින්.",
       "URL": "https://www.hirunews.lk/298210/ඉන්දු-ශ්‍රී-ලංකා-20-20-අවසන්-තරගයේ-කාසියේ-වාසියේ-ජය-ශ්‍රී-ලංකා-පිලට",
       "Category": "Local News",
       "Parent URL": "https://www.hirunews.lk/local-news.php?pageID=1329"
}