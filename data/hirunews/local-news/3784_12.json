{
       "Source": "hirunews",
       "Timestamp": "Thursday, 23 August 2018 - 17:01",
       "Headline": "අල්ලස් ගත් සංවර්ධන නිලධාරියෙකු අත්අඩංගුවට",
       "News Content": "රුපියල් 45,000 ක මුදලක් අල්ලස් වශයෙන් ලබා ගත් අක්කරෙයිපත්තුව ආලියඩිවෙම්බු ප්‍රාදේශීය සභාවේ සංවර්ධන නිලධාරියෙකු අල්ලස් හෝ දූෂණ චෝදනා විමර්ශන කොමිෂන් සභාව අද අත්අඩංගුවට ගත්තා.\nපළාත් සභා හා පළාත් පාලන අමාත්‍යාංශය මගින් ව්‍යාපෘති සදහා වෙන් කරන ලද මුදල්වලට අදාළ චෙක්පත් ලබාදීමට අවශ්‍ය කටයුතු පහසු කරලීම සදහා ඔහු මෙම අල්ලස් මුදල ලබා ගෙන ඇති බව සදහන්.\nඅදාළ මුදල එම සංවර්ධන නිලධාරියා විසින් ප්‍රදේශයේ වෙළදසැලක් තුළදී ලබා ගන්නා අවස්ථාවේදී අල්ලස් හෝ දූෂණ විමර්ශන කොමිෂන් සභාවේ නිලධාරින් ඔහු අත්අඩංගුවට ගෙන තිබුණා.",
       "URL": "https://www.hirunews.lk/198243/අල්ලස්-ගත්-සංවර්ධන-නිලධාරියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3784"
}