{
       "Source": "hirunews",
       "Timestamp": "Thursday, 23 February 2023 - 14:50",
       "Headline": "නෙළුවේ දී අතුරුදන් වූ පාසල් සිසුන් දෙදෙනා සොයා ගැනේ",
       "News Content": "ගාල්ල - නෙළුව - මාවිට ප්‍රදේශයේ පදිංචිව සිටියදී අතුරුදන්වූ පාසල් සිසුන් දෙදෙනා අද (23) දහවල් මාතර - කිරිමැටිමුල්ල ප්‍රදේශයේ රැදි සිටියදී පොලිසිය සොයා ගෙන තිබෙනවා.\nඒ දෙමාපියන් විසින් , පොලීසියට ලබා දුන් තොරතුරකට අනුවයි.\nනෙළුව ජාතික පාසලේ 7 සහ 8 ශ්‍රේණිවල ඉගෙනුම ලබන 12 සහ 13 යන වයස්වල පසුවන මෙම සිසුන් දෙදෙනා ඊයේ පාසල නිමවී නෙළුව නගරයට පැමිණ බස් රථයකින් මොරවක නගරයට පැමිණ ඇති බවටයි හෙළිවී ඇත්තේ.\nකෙසේ වෙතත්, තමන් මාතර තෙලිජිජවිල කිරිමැටිමුල්ල ප්‍රදේශයේ රැදි සිටින බවට දරුවන් දුරකථන ඇමතුමකින් අද උදෑසන දෙමාපියන්ට දැනුම්දී තිබෙනවා.\nඉන් අනතුරුවයි පොලිසිය ඔවුන් සොයා ගෙන ඇත්තේ.\nදැනට පොලිසිය අනාවරණය කර ගෙන ඇත්තේ දරුවන් ඊයේ පස්වරුවේ මොරවක නගරයට පැමිණීමෙන් පසු මාතර නගරයට ගොස් ඇති බවයි.\nඑහිදි ඔවුන් පා පැදියක් ද සොරා ගෙන තිබෙනවා.",
       "URL": "https://www.hirunews.lk/328113/නෙළුවේ-දී-අතුරුදන්-වූ-පාසල්-සිසුන්-දෙදෙනා-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=518"
}