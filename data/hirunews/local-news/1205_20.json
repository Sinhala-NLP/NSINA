{
       "Source": "hirunews",
       "Timestamp": "Thursday, 28 April 2022 - 7:51",
       "Headline": "රඔුක්කන සිද්ධිය දා හිටපු ජ්‍යෙෂ්ඨ පොලිස් අධිකාරීට, දුරකතන ඇමතුම් කිහිපයක්",
       "News Content": "රඹුක්කනදී පසුගියදා ඇති වූ වෙඩි තැබීම අතරතුර කෑගල්ල ප්‍රදේශය භාර හිටපු ජ්‍යෙෂ්ඨ පොලිස් අධිකාරී කේ.බී. කීර්තිරත්නට දුරකතන ඇමතුම් කිහිපයක් ලැබී ඇති බව කෑගල්ල මහේස්ත්‍රාත් අධිකරණයේදී අනාවරණ වී තිබෙනවා.\nමීට අදාළ නඩුව ඊයේ කෑගල්ල මහේස්ත්‍රාත් වාසනා නවරත්න ඉදිරියේ කැඳවූ අතර, නඩු විභාගයෙන් අනතුරුව මාධ්‍ය වෙත අදහස් දක්වමින් අගතියට පත් පාර්ශවය වෙනුවෙන් පෙනී සිටි ජනාධිපති නීතිඥ සරත් ජයමාන්න කියා සිටියේ, ඒ සම්බන්ධයෙන් දුරකතන කුළුණු වාර්තා ලබා ගැනීමට මහේස්ත්‍රාත්වරිය නියෝග කළ බවයි.\nපසුගියදා විපක්ෂයේ දේශපාලනඥයින් කිහිප දෙනෙකු පාර්ලිමේන්තුවේ දී සඳහන් කළේ සිද්ධිය වූ දිනයේ දී ආණ්ඩුවේ මන්ත්‍රීවරුන් කිහිප දෙනෙකු හිටපු ජ්‍යෙෂ්ඨ පොලිස් අධිකාරීවරයා වෙත දුරකතන ඇමතුම් ලබා දී ඇති බවයි.",
       "URL": "https://www.hirunews.lk/302980/රඔුක්කන-සිද්ධිය-දා-හිටපු-ජ්‍යෙෂ්ඨ-පොලිස්-අධිකාරීට-දුරකතන-ඇමතුම්-කිහිපයක්",
       "Category": "Local News",
       "Parent URL": "https://www.hirunews.lk/local-news.php?pageID=1205"
}