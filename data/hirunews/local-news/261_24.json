{
       "Source": "hirunews",
       "Timestamp": "Saturday, 17 June 2023 - 8:26",
       "Headline": "උසස් පෙළ විභාගයේ ප්‍රායෝගික පරීක්ෂණ මේ මස 27දා ආරම්භ කෙරේ",
       "News Content": "අධ්‍යයන පොදු සහතික පත්‍ර උසස් පෙළ විභාගය 2022 (2023) ප්‍රායෝගික පරීක්ෂණ මේ මස 27 දා සිට නැවත ආරම්භ කරන බව විභාග කොමසාරිස් ජනරාල් අමිත් ජයසුන්දර පවසනවා.\nමෙහිදී නැටුම් දේශීය හා භරත, සංගීතය (පෙරදිග), ඉංජිනේරු තාක්ෂණවේදය, ජෛව පද්ධති තාක්ෂණවේදය යනාදි විෂයයන්ට අදාළ ප්‍රායෝගික පරීක්ෂණ පැවැත්වෙන අතර, පාසල් අයදුම්කරුවන්ගේ ප්‍රවේශපත් අදාළ පාසල්වල විදුහල්පතිවරුන් වෙතද, පෞද්ගලික අයදුම්කරුවන්ගේ ප්‍රවේශපත් අදාළ අයදුම්පත්හි ලිපිනයන්ට ද ප්‍රායෝගික පරීක්ෂණ ආරම්භ වීමට පෙර ලැබෙන සේ තැපැල් මඟින් යොමු කෙරෙන බව සඳහන්.\nප්‍රායෝගික පරීක්ෂණය සම්බන්ධයෙන් යම් ගැටලුවක් වන්නේ නම් 1911 ක්ෂණික දුරකතනයෙන් හෝ 0112784208, 0112784537, 112786616, 0112785922 දුරකතන අංකවලින් තොරතුරු දැන ගත හැකිය.",
       "URL": "https://www.hirunews.lk/338183/උසස්-පෙළ-විභාගයේ-ප්‍රායෝගික-පරීක්ෂණ-මේ-මස-27දා-ආරම්භ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=261"
}