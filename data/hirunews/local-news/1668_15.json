{
       "Source": "hirunews",
       "Timestamp": "Sunday, 26 September 2021 - 6:48",
       "Headline": "හිරු අනාවරණයෙන් පසු හෝටල් නිරෝධායන ගසාකෑමට තිත තැබේ (වීඩියෝ)",
       "News Content": "හිරු ප්‍රවෘත්ති දින ගණනාවක් තිස්සේ අනාවරණය කළ ගුවන් මගීන් හෝටල් නිරෝධායනයට යොමු කරමින් සිදු කළ මුදල් ගසාකෑමේ මහා ජාවාරමට ඊයේ  පස්වරුවේ තිත තැබුණා.\nඒ, ඊයේ දහවල් වන තුරුත් එම කටයුතු සිදුනොවීම පිළිබඳව අප 11.55 හිරු මධ්‍යාහ්න ප්‍රවෘත්ති ප්‍රකාශය ඔස්සේ නිදා සිටි බලධාරීන්ගේ අවධානයට යළි යොමුකර වීමෙන් පසුවයි.\nහිරු අනාවරණයේ ප්‍රතිඵලයක් ලෙස මෙම මහා පරිමාණ ජාවාරම සම්බන්ධයෙන් ජනාධිපතිවරයාගේද අවධානය යොමුවුණා.\nහෝටල් නිරෝධායනයෙන් මුදල් ගසා කෑමට තිත තැබීමට කටුනායක ගුවන් තොටුපලේ නව පී.සී.ආර් පරීක්ෂණාගාරයක් විවෘත කෙරුණේ හිරු අනාවරණයේ ප්‍රතිඵලයක් ලෙසයි.\nඒ අනුව විදෙස්ගතව සිට පැමිණෙන ලක්ෂ සංඛ්‍යාත පිරිසට හෝටල් නිරෝධායනයෙන් මුදල් ගසා කෑමට ලක් නොවී පීගසීගආර්ග පරීක්ෂණයෙන් පසු ගුවන් තොටුපොළින් බැහැර වීමේ අවස්ථාව හිමිවන බව සංචාරක අමාත්‍යවරයා ඊයේ පැවැත්වූ කොවිඩ් මර්දන විශේෂ කමිටුවටද දැනුම් දුන්නා.\nඒ අනුව එහි වැඩ කටයුතු සොයාබැලීමට ඊයේ පෙරවරුවේ අප කටුනායක ප්‍රදේශයට ළඟා වුණත් එහි දැකගත හැකි වුණේ පාලු ස්වභාවයක්.\nඒ බලධාරීන් පොරොන්දු වූ පරිදි නව පී.සී.ආර් පරීක්ෂණාගාරයේ කටයුතු සිදු නොවීම නිසාවෙන්.\nඊයේ දිනයේ මෙම මධ්‍යස්ථානයෙන් ගුවන් මගීන්ට පී.සී.ආර් පරීක්ෂණ සිදු කර ගැනීමෙන් පසු පිටව යා හැකි බවට බලධාරීන් දැනුම්දුන් නිසා කුලී රථ රියදුරන්ද ඒ අසළ රැඳී සිටින ආකාරය දැකගත හැකි වුණා.\nඊයේ පෙරවරුවේ සිට දිවයිනට ළඟා වූ ගුවන් යානා 6කින් පැමිණි මගීන් 123 දෙනෙකුට පමණ පිරිසකට සිදුවුණේ පොරොන්දු ඉටු නොවීම හේතුවෙන් කඩවුණු බලාපොරොත්තු සහිතව හෝටල් නිරෝධායනයට යොමු වීමටයි.\nවගකිවයුතු බලධාරීන් මෙරටට පැමිණෙන ගුවන් මගීන්ගේ බලාපොරොත්තු එලෙස කඩකළ ද හිරු අනාවරණය ඊයේදිනයේ ද අප නොකඩවා ක්‍රියාත්මක කළා.\nමේ කඩවුණු පොරොන්දුව පිළිබඳව අප අද 11.55 හිරු මධ්‍යාහ්න ප්‍රවෘත්ති ප්‍රකාශයේදී වාර්තා කළේ නිදාසිටි බලධාරීන්ගේ දෑස් විවර කිරීම සඳහායි.\nඅපගේ අනාවරණයෙන් වහා අවදි වු බලධාරීන් නව පී.සී.ආර් පරීක්ෂණාගාරයේ කටයුතු ඊයේ සවස සිට ආරම්භ කළා.\nඒ ජපානයේ නරිටා සිට ඹඛ 455 දරණ ගුවන් යානයෙන් මගීන් 25 දෙනෙක් සවස 5.10ට පමණ මෙරටට පැමිණීමත් සමඟයි.\nමෙරට ලක්ෂ සංඛ්‍යාත විදෙස් ශ්‍රමිකයන් ඇතුළු මෙරටට පැමිණෙන ගුවන් මගීන් හෝටල් නිරෝධායන මුදල් ගසා කෑමෙන් බේරාගැනීමට හිරු ප්‍රවෘත්ති හරහා හැකි වීම පිළිබඳව අපට ඇත්තේ නිහතමානී සතුටක්.\nමීට ඉහත ද මෙරට වසා ගෙන සිටි මහා පරිමාණ දැවැන්ත ජාවාරම් නොබියව හෙළි කරමින් ඒවාට තිත තැබීමට හිරු ආනාවරණයන්ට හැකිවුයේ ඒවා ජයග්‍රහණයන් මගින් පමණක්ම කෙළවර කරමින්.\nඒ අනුව ගුවන් මගීන් ගසා කෑමේ මගඩිය ද මෙලෙස නිමා කිරීමට අපට හැකි වුණා.\nඊයේ දිනයේ සිට එම සහනය ලැබු ජනතාව ඔවුන්ගේ සතුට හිරු වෙත පළ කළා.",
       "URL": "https://www.hirunews.lk/283242/හිරු-අනාවරණයෙන්-පසු-හෝටල්-නිරෝධායන-ගසාකෑමට-තිත-තැබේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1668"
}