{
       "Source": "hirunews",
       "Timestamp": "Sunday, 22 November 2020 - 14:57",
       "Headline": "කුරුණෑගල දිස්ත්‍රික්කයේ සියලු තැපැල් කාර්යාල නැවත දැනුම්දෙනතුරු වසා දැමේ",
       "News Content": "පැතිර යන කොවිඩ් වසංගත තත්ත්වය හේතුවෙන් කුරුණෑගල දිස්ත්‍රික්කයේ සියලු තැපැල් සහ උප තැපැල් කාර්යාල නැවත දැනුම්දෙනතුරු වසා තැබෙන බව තැපැල්පති රංජිත් ආරියරත්න පවසනවා.\nනිවේදනයක් නිකුත් කරමින් ඔහු පවසන්නේ කුරුණෑගල ප්‍රාදේශීය තැපැල් අධිකාරී කාර්යාලයේ සහ කුරුණෑගල ප්‍රධාන තැපැල් කාර්යාලයේ කාර්ය මණ්ඩල සාමාජිකයින් 14 දෙනෙකුට කොවිඩ් වෛරසය ආසාදනය වී ඇති බවයි.\nමෙම ඇතැම් නිලධාරීන් ඖෂධ බෙදාහැරීම සහ වෙනත් රාජකාරී කටයුතු සඳහා අනෙකුත් තැපැල් සහ උප තැපැල් කාර්යාල වෙත් ගොස් ඇති බැවින් සෞඛ්‍ය අංශවල උපදෙස් පරිදි මෙම තීරණය ගත් බව එම නිවේදනයේ වැඩිදුරටත් සඳහන්.\nමේ සමඟ කුරුණෑගල දිස්ත්‍රික්කයේ ඖෂධ බෙදාහැරීමේ කටයුතු ද නැවත දැනුම් දෙන තුරු තාවකාලිකව අත්හිටුවා ඇති බවයි ආදාල නිවේදනයේ තවදුරටත් දැක්වෙන්නේ.",
       "URL": "https://www.hirunews.lk/255328/කුරුණෑගල-දිස්ත්‍රික්කයේ-සියලු-තැපැල්-කාර්යාල-නැවත-දැනුම්දෙනතුරු-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=2318"
}