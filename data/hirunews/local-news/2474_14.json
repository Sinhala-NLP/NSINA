{
       "Source": "hirunews",
       "Timestamp": "Saturday, 05 September 2020 - 20:00",
       "Headline": "නෞකාවේ ගින්න මැඩපැවැත්වීමේ මෙහෙයුම ගැන විමසා බැලීමක් (වීඩියෝ)",
       "News Content": "දින දෙකකට ආසන්න කාලයක් පැවති ඵඔ නිව් ඩයමන්ඩ් නෞකාවේ ගින්න මැඩ පැවැත්වීමට හැකිවුණේ ශ්‍රී ලංකා නාවික හමුදා, ගුවන් හමුදාව මෙන්ම ඉන්දීය ආරක්ෂක අංශවල ඉමහත් පරිශ්‍රමය හේතුවෙන්.\nරාත්‍රී දෙකක් නිදි වර්ජිතව සිදුකළ එම මෙහෙයුම පිළිබඳයි මේ විමසා බැලීම.\nගෙවුණු දින දෙක තුළ ලෝකයේ බොහෝ දෙනෙකුගේ අවධානය ශ්‍රී ලංකාවේ සංගමන්කන්ද තුඩුව ආශ්‍රිත මුහුදු ප්‍රදේශයට යොමුවුණේ, ගිනි ගනිමින් තිබූ ඵඔ නිව් ඩයමන්ඩ් ඉන්ධන ප්‍රවාහන නෞකාව හේතුවෙන්.\nනාවික හමුදාවේ සමුද්‍රීය ගලවාගැනීමේ සහ සොයාබැලීමේ මධ්‍යස්ථානයට මේ පිළිබඳ තොරතුරු වාර්තා වුණේ පසුගිය 3 වැනිදා උදෑසන 8.05ට පමණ.\nඑසැණින් ක්‍රියාත්මක වුණු නාවික හමුදාව මෙම නෞකාව පිළිබඳ සොයා බැලීමේ කටයුතු සඳහා යොමු කරන්නේ ශ්‍රී ලංකා නාවික හමුදාවට අයත් සයුර සහ රණරිසි නෞකා දෙකයි.\nඒ අතරතුර නෞකාව සම්බන්ධයෙන් සොයා බැලීම සඳහා ගුවන් හමුදාව තමන් සතු බීච් ක්‍රාෆ්ට් ආවේක්ෂණ යානාවක් ගුවන්ගත කළා.\nනාවික හමුදාව වෙත නෞකාව සම්බන්ධයෙන් ඉතා වැදගත් තොරතුරු ලබා දෙන්නේ ඒ හරහායි.\nඒ අතරතුර ශ්‍රී ලංකා නාවික හමුදාවේ සිඳුරළ නෞකාවත් මෙම මෙහෙයුමට එක්වුණා.\nසුළු ගින්නකින් ඇරඹී ව්‍යාප්ත වෙමින් පැවැති ගින්න පාලනය කිරීම සඳහා ශ්‍රී ලංකා නාවික හමුදාවට ක්‍රියාමාර්ග රැසක් ගැනීමට සිදුවනවා.\nඒ ඉන්ධන මෙට්‍රික් ටොන් 270,000 ක් රැගෙන ගමන් ගන්නා මෙම නෞකාව අතිශයින්ම ගිනි ඇවිලෙන සුළුවීම නිසායි.\nරාවණා සහ වසඹ ටග් යාත්‍රා මෙම මෙහෙයුමට දායකත්වය ලබා දෙන්නේ අදාළ සිසිලනය කිරීමේ ක්‍රමවේදය ඔස්සේයි.\nනමුත් බෙහෝ දෙනෙකු සමාජ මාධ්‍ය හරහා කතා බහ කළ මාතෘකාවක් වන්නේ නෞකාවේ පසුපස කොටස ගිනිගනිද්දී නැවේ බඳ කොටසට ජල ප්‍රහාර එල්ල කරන්නේ මන්ද යන්නයි.\nසාමාන්‍යයෙන් ඉන්ධන ප්‍රවාහන නෞකාවක් ඉදිකිරීමේදී ආරක්ෂක උපාය මාර්ග රැසක්ම අනුගමනය කරනවා.\nනෞකාවේ ඉන්ධන ගබඩාකරන මෙම කොටස වටා ජල ස්ථරයක් පිරවිය හැකි කොටසක් නිර්මාණය කිරීම ඉන් එක් උපාය මාර්ගයක්.\nඒ හරහා නෞකාවේ බඳ කොටස උණුසුම් වුවද එම උණුසුම ඉන්ධන වෙත පැතිරීම වළක්වනවා.\nමෙම නෞකාවේ ගින්න හටගත් අවස්ථාවේ එහි උණුසුම ඉන්ධන වෙත පැතිරයාම වැළැක්වීමේ අරමුණ ඇතිවයි මෙලෙස නෞකාවේ බඳ කොටස සිසිලනය කිරීම සිදුකෙරුණේ.\nනෞකාවේ ගින්නටත්, බඳ කොටසටත් ජලය පොම්ප කරන අතර නෞකාවට මදක් ඈතින් මැහැද දෙසෙටම ලෙය පොම්ප කරන ආකාරයත් දැකගත හැකි වුණා.\nඒ අනුව නෞකාව සිසිලනය කිරීමේ කටයුතු ටග් යාත්‍රා දෙකේ ආධාරයෙන් සිදු කරද්දී එහි ශ්‍රී ලංකා ගුවන් හමුදාවේ ඵෂ 17 වර්ගයේ යානයක් යොදවන්නේ එම මෙහෙයුම තවදුරටත් තීව්‍ර කිරීමේ අරමුණින්.\nමෙම සියළු මෙහෙයුම් සිදුවන අතරතුර ශ්‍රී ලංකාව ඉන්දියාවේ සහයද පතන්නේ මෙම ගින්න මැඩ පැවැත්වීමේ අරමුණින්.\nඒ අනුව ඉන්දීය යුද නෞකාවක් වන ශෙහාද්‍රි නෞකාවේ සහය ඊට හිමිවනවා.\nඑමෙන්ම ශ්‍රී ලංකාවේ සංචාරයකට පැමිණ සිටි රුසියානු යුද නෞකා දෙකක්ද මෙම මෙහෙයුමට සිය දායකත්වය ලබා දුන්නා.\nALP WINGER ටග් යාත්‍රාවද නෞකාව අයත් සමාගම විසින් මෙහෙයුම ස දහා එක් කරන්නේ ඒ අතර තුරයි.\nඒ අනුව ගින්න මැඩ පැවැත්වීමේ මෙහෙයුම සඳහා මේ වන විට නෞකා ඇතුළු යාත්‍රා 11 ක් මෙන්ම ශ්‍රී ලාංකා ගුවන් හමුදාවේ යානා 2ක් එක්ව සිටිනවා.\nදින දෙකක ගිනි නිවීමේ මෙහෙයුම සාර්ථක අවසානයක් දක්වා පැමිණ තිබෙන්නේ ඒ සියලු අංශවල දායකත්වයෙන්.",
       "URL": "https://www.hirunews.lk/249504/නෞකාවේ-ගින්න-මැඩපැවැත්වීමේ-මෙහෙයුම-ගැන-විමසා-බැලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2474"
}