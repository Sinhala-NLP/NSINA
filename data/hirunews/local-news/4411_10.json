{
       "Source": "hirunews",
       "Timestamp": "Friday, 21 July 2017 - 8:04",
       "Headline": "ගමින් ගමට හිරු වැඩසටහන ඇරඹේ",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලූ පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක ගමින් ගමට හිරු වැඩසටහන ඊයේ (20) ආරම්භ වුණා.\nඒ, අකුරැස්ස - දියලපේ ගම්මානය කේන්ද්‍ර කරගනිමින්.\nගමේ ගැටලූ පිළිබඳව ගමින් ගමට ගොස් ඒවා ජනතාවගෙන් විමසා අදාළ තත්ත්වය පිළිබඳව බලධාරීන් දැනුවත් කෙරෙන මෙම වැඩසටහනට සමාරම්භක දිනයේදීම හිමි වුණේ දැවැන්ත ජනතා ප්‍රතිචාරයක්.\nමෙහි පළමු අදියර මාතර දිස්ත්‍රික්කයේ ප්‍රදේශ රැසක් කේන්ද්‍ර කරගනිමින් ක්‍රියාත්මක වනවා.\nඒ අනුව අද අකුරැස්ස - ඇල්ලේවෙල සණස අසලට පැමිණෙන අප නියෝජිතයන් ප්‍රදේශයේ ගැටලූ පිළිබඳව බලධාරීන් දැනුම්වත් කිරීමට ජනතාවට අවස්ථාව සලසා දෙනු ඇති.\nදෙනියාය, කඹුරුපිටිය, දික්වැල්ල, හක්මන, පිටබැද්දර සහ තෙලිජ්ජවිල ආදී ප්‍රදේශ රැසක ගම්මාන කේන්ද්‍ර කරගනිමින් මාතර දිස්ත්‍රික්කයේ වැඩසටහන ක්‍රියාත්මක කිරීමට හිරු අපේක්ෂා කරනවා.\nගමින් ගමට හිරු වැඩසටහනට එක්වන ප්‍රදේශවාසී ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමටද හිරු එෆ්.එම්. මෙහිදී කටයුතු කරනවා.",
       "URL": "https://www.hirunews.lk/166392/ගමින්-ගමට-හිරු-වැඩසටහන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4411"
}