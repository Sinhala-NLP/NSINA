{
       "Source": "hirunews",
       "Timestamp": "Saturday, 12 January 2019 - 10:25",
       "Headline": "වසා දැමුණු රජරට විශ්වවිද්‍යාලයේ පීඨ 4ක් ලබන 16 වන දා විවෘත වෙයි",
       "News Content": "වසා දැමුණු රජරට විශ්වවිද්‍යාලයේ මිහින්තලය පරිශ්‍රයේ පිහිටි පීඨ 4 ලබන 16 වන දා විවෘත කරන බව විශ්වවිද්‍යාල පාලනාධිකාරිය පවසනවා.\nසිසුන් පිරිසකගේ පන්ති තහනම ඉවත් කරන ලෙස සහ  ශිෂ්‍ය සුබසාධනය සම්බන්ධ ගැටලූ කිහිපයක් මුල් කර ගනිමින් සිසුන් පිරිසක් පසුගිය මස 28 වන දා සිට පරිපාලන ගොඩනැගිල්ල තුළ රැදී සිටීම හේතුවෙනුයි විශ්වවිද්‍යාල මෙලෙස වසා දැමීමට පාලනය අධිකාරිය තීරණය කරනු ලැබුවේ.\nඒ අනුව සමාජ විද්‍යා හා මානව ශාස්ත්‍ර, කළමනාකරණ, ව්‍යවහාරික විද්‍යා සහ තාක්ෂණ පීඨ පසුගිය මස 29 වන දා සිට වසා දැමීමට පියවර ගැනුණා.\nපසුව අදාළ ගැටළුව සම්බන්ධයෙන් විසදුම් ලබාදීමත් සමඟ සිසුන් ඉන් ඉවත් වූ අතර ඒ අනුවයි විශ්වවිද්‍යාලය මෙලෙස ලබන 16 වන දා යළි විවෘත වන්නේ.\nමේ අනුව නේවාසික සිසුන් 15 වන දා පස්වරු 4ට පෙර පැමිණිය යුතු බව විශ්වවිද්‍යාල පාලන අධිකාරිය දැනුම් දී තිබෙනවා.",
       "URL": "https://www.hirunews.lk/208043/වසා-දැමුණු-රජරට-විශ්වවිද්‍යාලයේ-පීඨ-4ක්-ලබන-16-වන-දා-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3559"
}