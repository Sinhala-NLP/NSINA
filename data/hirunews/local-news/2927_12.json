{
       "Source": "hirunews",
       "Timestamp": "Thursday, 30 January 2020 - 7:44",
       "Headline": "ඉදිකිරීම් ක්‍ෂේත්‍ර දේශීය විශේෂඥයින්ගේ සහය ලබාගන්නා ලෙසට අගමැතිගෙන් උපදෙස්",
       "News Content": "ඉදිකිරීම් ක්ෂේත්‍රය සඳහා දේශීය විශේෂඥයින්ගේ උපදෙස් ලබාගන්නා ලෙස අග්‍රාමාත්‍ය මහින්ද රාජපක්ෂ නාගරික සංවර්ධන සහ නිවාස පහසුකම් අමාත්‍යාංශ යටතේ ක්‍රියාත්මක වන ආයතනවලට උපදෙස් ලබාදී තිබෙනවා.\nඒ, එම අමාත්‍යාංශවල ප්‍රගති සමාලෝචන රැස්වීමට බත්තරමුල්ල සුහුරුපායේදී ඊයේ එක්වෙමින්.\nපසුගිය ආණ්ඩුව සමයේදී විදේශීය ඉදිකිරීම් විශේෂඥයින් යොදා ගැනීමට විශාල මුදලක් ගෙවා ඇති බවත් මෙහිදී අනාවරණ වී තිබෙනවා.\nඑමෙන්ම, රජයේ රෝහල්වලට අවශ්‍ය ඇඳන් පිටරටින් ගෙන ඒම නවත්වා එම අවස්ථාව කොලොන්නාවේ පිහිටි රජයේ කර්මාන්තශාලාවට ලබාදෙන ලෙසද මෙහිදී අග්‍රාමාත්‍යවරයා උපදෙස් ලබාදුන් බවයි නාගරික සංවර්ධන සහ නිවාස පහසුකම් අමාත්‍යාංශය නිවේදනය කළේ.\nපසුගිය වසර හතරහමාරක කාලය තුළ ප්‍රචාරක වියදම් වශයෙන් රුපියල් බිලියන ගණනක මුදලක් වියදම් කළත්, ඉන් කිසිදු ප්‍රයෝජනයක් අත් වී නොමැති බව මෙහිදී නාගරික සංවර්ධන අධිකාරියේ සහ නිවාස සංවර්ධන අධිකාරියේ ප්‍රධානීන් පෙන්වා දී තිබෙනවා.",
       "URL": "https://www.hirunews.lk/233350/ඉදිකිරීම්-ක්‍ෂේත්‍ර-දේශීය-විශේෂඥයින්ගේ-සහය-ලබාගන්නා-ලෙසට-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2927"
}