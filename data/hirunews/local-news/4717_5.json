{
       "Source": "hirunews",
       "Timestamp": "Monday, 09 January 2017 - 15:56",
       "Headline": "සිවිල් ආරක්ෂක දෙපාර්තමේන්තුවේ 2477ක් පොලීසියට අනුයුක්ත කෙරේ",
       "News Content": "සිවිල් ආරක්ෂක දෙපාර්තමේන්තුවේ නිලධාරීන් 2477 දෙනෙකුට අධික පිරිසක් හෙට සිට පොලිස් දෙපාර්තමේන්තුව වෙත අනුයුක්ත කර ඇති බව එහි අධ්‍යක්ෂ ජනරාල් චන්ද්‍රරත්න පල්ලේගම සඳහන් කළා.\nපොලීසියේ පවතින නිලධාරී හිඟයට පිළියමක් ලෙස ජනාධිපති මෛත්‍රීපාල සිරිසේන ලබාදුන් නියෝගයකට අනුව මෙම පිරිස අනුයුක්ත කර ඇති බවයි අධ්‍යක්ෂ ජනරාල්වරයා කියා සිටියේ.\nදැනටමත් සිවිල් ආරක්ෂක දෙපාර්තමේන්තුවේ නිලධාරීන් නවසිය පනස් දෙදෙනෙකු පොලීසියට ලබාදී තිබෙනවා.\nඉදිරියේදී පුරාවිද්‍යා සංරක්ෂණයට සහ වන අලි මෙහෙයුම් සඳහා ද නිලධාරීන් පුරාවිද්‍යා සහ වනජීවි දෙපාර්තමේන්තුව වෙත ලබාදීමට සැලසුම් කර ඇති බවයි සිවිල් ආරක්ෂක දෙපාර්තමේන්තුවේ අධ්‍යක්ෂ ජනරාල්වරයා කියා සිටියේ.",
       "URL": "https://www.hirunews.lk/151656/සිවිල්-ආරක්ෂක-දෙපාර්තමේන්තුවේ-2477ක්-පොලීසියට-අනුයුක්ත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4717"
}