{
       "Source": "hirunews",
       "Timestamp": "Monday, 16 January 2023 - 10:56",
       "Headline": "පාකිස්ථානයේ දරුවන් මිලියන 44කට පෝලියෝ එන්නත්",
       "News Content": "පාකිස්ථානයේ දරුවන් මිලියන 44.2 ක් ඉලක්ක කරගනිමින් පෝලියෝ එන්නත් ලබාදීමේ වැඩසටහනක් ආරම්භ කර තිබෙනවා.\nපාකිස්ථානයේ වයස අවුරුදු පහට අඩු දරුවන් ඉලක්ක කරගනිමින් දිස්ත්‍රික්ක 156ක මෙම වැඩසටහන ක්‍රියාත්මක කිරීමට නියමිත බවයි විදෙස් මාධ්‍ය වාර්තා කළේ.\nවෛරසයක් මගින් බෝවන පෝලියෝ රෝගයෙන් දරුවන්ගේ ස්නායු බද්ධතියට බලපෑම් එල්ලවන අතර, අවසානයේ අංශ භාගය ඇති කරනු ලබන බව සඳහන්.\nලොව අඛන්ඩව පෝලියෝ රෝගය පැතිර යන රටවල් දෙක වන්නේ පාකිස්ථානය සහ ඇෆ්ගනිස්ථානයයි.",
       "URL": "https://www.hirunews.lk/325161/පාකිස්ථානයේ-දරුවන්-මිලියන-44කට-පෝලියෝ-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=599"
}