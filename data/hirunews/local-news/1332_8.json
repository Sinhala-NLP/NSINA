{
       "Source": "hirunews",
       "Timestamp": "Saturday, 26 February 2022 - 8:19",
       "Headline": "යුක්රේනයේ සාමය ගැන බලාපොරොත්තුවක්",
       "News Content": "යුක්රේනය සහ රුසියාව සාම සාකච්ඡා පැවැත්විය හැකි වේලාවක් සහ ස්ථානයක් පිළිබඳ සාකච්ඡා කරමින් සිටින බව යුක්රේන ජනාධිපති වොල්ඩමියර් සෙලන්ස්කිගේ ප්‍රකාශකයා සඳහන් කළා.\nයුක්රේනය සමඟ සාකච්ඡා කිරීම සඳහා සූදානම් බව රුසියාව ද ඊයේ ප්‍රකාශ කළ අතර, ඒ සඳහා යෝජනා කර තිබුණේ බෙලරුස් රාජ්‍යයේ මින්ස්ක් අගනුවර යි.\nඑහෙත් පෝලන්තයේ වෝර්සෝ නුවර යුක්රේනය විසින් යෝජනා කර තිබුණා.\nමේ අතර යුක්රේන ආක්‍රමණයට ප්‍රතිචාර දක්වමින් රුසියානු ජනාධිපති ව්ලැදිමීර් පුටින් සහ විදේශ අමාත්‍ය සර්ජි ලැවරොෆ් වෙත සම්බාධක පැනවීමට බටහිර රටවල් තීරණය කර තිබෙනවා.\nඒ අනුව ඇමරිකා එක්සත් ජනපදයේ, යුරෝපා සංගමයේ, එක්සත් රාජධානියේ සහ කැනඩාවේ පවතින ඔවුන්ගේ වත්කම් තහනම් කෙරෙන අතර, එම රටවල සංචාරය කිරීම ද තහනම් වනවා.\nමේ අතර යුරෝපීය චැම්පියන්ස් ලීග් පාපන්දු තරගාවලියේ අවසන් තරග, යුරෝවිෂන් ගායනා තරගය මෙන්ම ෆෝමියුලා වන් ග්‍රෝන් ෆ්‍රී මෝටර් රථ ධාවන තරග රුසියාවේ නො පැවැත්වීමට තීරණය වී තිබෙනවා.",
       "URL": "https://www.hirunews.lk/298083/යුක්රේනයේ-සාමය-ගැන-බලාපොරොත්තුවක්",
       "Category": "Local News",
       "Parent URL": "https://www.hirunews.lk/local-news.php?pageID=1332"
}