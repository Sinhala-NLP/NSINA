{
       "Source": "hirunews",
       "Timestamp": "Saturday, 08 June 2019 - 12:32",
       "Headline": "වගා ළිඳකට වැටුණු ඇතින්න සහ පැටවා බේරාගත් මෙහෙයුම",
       "News Content": "තණමල්විල, කිතුල්කොටේ වනජීවී අඩවි ආරක්ෂක ප්‍රදේශයට අයත් දොලිය, පිදේනි වැට අසළ වගා ළිඳකට ඊයේ (07) රාත්‍රියේ ඇතින්නක් සහ පැටවෙකු වැටී තිබෙනවා.\nඇතින්නට වයස අවුරුදු 30ක් පමණ වන අතර ගැහැණු පැටවාට වයස අවුරුදු 2ක් පමණ වන බවයි, මෙම මෙහෙයුම සිදුකළ අඩවි ආරක්ෂක නිලධාරියා පැවසුවේ.\nවන ජීවී නිලධාරින් බැකෝ යන්ත්‍ර යොදාගනිමින් පැය තුනක පමණ මෙහෙයුමකින් අනතුරුව නිරුපද්‍රිතව බේරාගත් මෙම වන අලීන් ලුණුගම් වෙහෙර රක්ෂිතයට මුදා හැර ඇති බවයි අප වාර්තාකරු පැවසුවේ.",
       "URL": "https://www.hirunews.lk/217964/වගා-ළිඳකට-වැටුණු-ඇතින්න-සහ-පැටවා-බේරාගත්-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3312"
}