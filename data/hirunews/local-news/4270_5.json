{
       "Source": "hirunews",
       "Timestamp": "Monday, 16 October 2017 - 7:26",
       "Headline": "Update - මන්ත්‍රී නාමල් රාජපක්ෂ ඇතුලු සැකකරුවන් අධිකරණයට (ඡායාරූප)",
       "News Content": "හම්බන්තොට දී කලහකාරි ලෙස හැසිරීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටින පාර්ලිමේන්තු මන්ත්‍රී නාමල් රාජපක්ෂ ඇතුළු පිරිස මේ වනවිට හම්බන්තොට මහේස්ත්‍රාත් අධිකරණය වෙත රැගෙනවිත් තිබෙනවා.\nඑහි සිටින හිරු ප්‍රාදේශීය  වාර්තාකරු කියා සිටියේ බන්ධනාගාරය අවට ආරක්ෂාව ද තර කර ඇති බවයි. ප්‍රකාශයක් ලබාදීම සදහා පසුගිය 10 වනදා හම්බන්තොට මූලස්ථාන පොලීසියට පැමිණි අවස්ථාවේදී පාර්ලිමේන්තු මන්ත්‍රී නාමල් රාජපක්ෂට අමතරව, ඒකාබද්ධ විපක්ෂය නියෝජනය කරන මන්ත්‍රීවරුන් වන ඩී.වී.චානක සහ ප්‍රසන්න රණවීර ද අත්අඩංගුවට ගැණුනා.\nපසුව සැකකරුවන් හම්බන්තොට මහේස්ත්‍රාත් මංජුල කරුණාරත්න හමුවට ඉදිරිපත් කිරීමෙන් පසුව නියෝග කෙරුණේ අද දක්වා රක්ෂිත බන්ධනාගාර ගතකිරීමටයි.\nUpdate :- Monday, October 16, 2017 9.55 Am\n-------------------------------------------------------------\nඅත්අඩංගුවට ගෙන රක්ෂිත බන්ධනාගාර ගතකර සිටින පාර්ලිමේන්තු මන්ත්‍රී නාමල් රාජපක්ෂ ඇතුළු පිරිස අද යළි අධිකරණයට ඉදිරිපත් කිරීමට නියමිතයි.\nමෙම පිරිස අතර පාර්ලිමේන්තු මන්ත්‍රීවරුන් වන ඩී.වී. චානක, ප්‍රසන්න රණවීර, පළාත් සභා මන්ත්‍රීවරුන් වන උපාලි කොඩිකාර, සම්පත් අතුකෝරල සහ මව්බිම වෙනුවෙන් රණවිරුවෝ සංවිධානයේ කැඳවුම්කරු විශ්‍රාමික මේජර් අජිත් ප්‍රසන්න ද වනවා.\nමොවුන් පසුගිය 10 වනදා අත්අඩංගුවට ගනු ලැබුවේ ප්‍රකාශයක් ලබාදීම සඳහා හම්බන්තොට මූලස්ථාන පොලීසියට පැමිණි අවස්ථාවේදියි.\nමත්තල ගුවන් තොටුපල දීර්ඝකාලීන බදු පදනමක් යටතේ ඉන්දියාවට පැවරීමට විරෝධය පළ කරමින් ඒකාබද්ධ විපක්ෂය හම්බන්තොට පිහිටි ඉන්දීය කොන්සල් කාර්යාලය ඉදිරිපිට පසුගිය 6 වනදා විරෝධතාවක නිරතවුණා.\nමෙම සිද්ධිය සම්බන්ධයෙන් මේ වනවිට පුද්ගලයින් 40 දෙනෙකු අත්අඩංගුවට ගෙන අද දක්වා රක්ෂිත බන්ධනාගාර ගතවයි පසුවන්නේ.\nමේ අතර මෙම අත්අඩංගුවට ගැනීමට විරෝධය පළ කරමින් ඒකාබද්ධ විපක්ෂය ඊයේ තංගල්ල නගරයේ නිහඬ විරෝධතාවකද නිරතවුණා.\nකෙසේ වෙතත් මෙම සිද්ධිය පිළිබඳව පොදු රාජ්‍ය මණ්ඩලීය පාර්ලිමේන්තු සංගමයට ලිඛිතව සහ වාචිකව පැමිණිලි කිරීමට ඒකාබද්ධ විපක්ෂය තීරණය කර තිබෙනවා.\nඉදිරි සතියේදී ඊට අදාළ පැමිණිල්ල යොමු කරන බවයි එම විපක්ෂය නියෝජනය කරන පාර්ලිමේන්තු මන්ත්‍රී දිලුම් අමුණුගම හිරු ප්‍රවෘත්ති අංශයට කියා සිටියේ.\nඡායාරූප - හම්බන්තොට,  අජිත් පුෂ්පකුමාර",
       "URL": "https://www.hirunews.lk/173581/",
       "Category": "Local News",
       "Parent URL": "https://www.hirunews.lk/local-news.php?pageID=4270"
}