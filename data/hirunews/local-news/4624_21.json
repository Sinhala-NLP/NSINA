{
       "Source": "hirunews",
       "Timestamp": "Wednesday, 08 March 2017 - 18:19",
       "Headline": "විදේශ අමාත්‍යවරයාට ඒකාබද්ධයෙන් චෝදනා - හර්ෂගෙන් පිළිතුරු",
       "News Content": "ජිනීවා මානව හිමිකම් කොමිසමේදී විදේශ අමාත්‍යවරයා රටට අහිතකර යෝජනා ක්‍රියාවට නංවන බවට එකඟවී ඇති බවට ඒකාබද්ධ විපක්ෂය චෝදනා කරනවා.\nහිටපු අමාත්‍ය මහාචාර්ය ජී.එල්. පීරිස් කොළඹ අද පැවති මාධ්‍ය හමුවකදී මේ බව කියා සිටියා.\nපූජ්‍ය අතුරලියේ රතන හිමියන් අතීතයේ සහ වර්තමානයේ සිදුකරන ප්‍රකාශ පිළිබඳව ජාතියෙන් සමාව ගත යුතු බව මාධ්‍ය හමුවට එක්වෙමින් අදහස් දැක්වූ පාර්ලිමේන්තු මන්ත්‍රී සිසිර ජයකොඩි සඳහන් කළා.\nමේ අතර ශ්‍රී ලංකාව පිළිබඳ කරුණු දක්වමින්, ජිනීවා මානව හිමිකම් කොමිසමට එක්සත් ජාතීන්ගේ මානව හිමිකම් කොමසාරිස්වරයා ඉදිරිපත් කළ වාර්තාව පිළිබඳ සාකච්ජා කර ප්‍රතිචාර දක්වන බව විදේශ කටයුතු නියෝජ්‍ය අමාත්‍ය හර්ෂ ද සිල්වා ප්‍රකාශ කළා.\nඒ, කොළඹ අද කැදවා තිබූ මාධ්‍ය හමුවකට එක්වෙමින්.",
       "URL": "https://www.hirunews.lk/156384/විදේශ-අමාත්‍යවරයාට-ඒකාබද්ධයෙන්-චෝදනා-හර්ෂගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=4624"
}