{
       "Source": "hirunews",
       "Timestamp": "Thursday, 01 October 2020 - 22:47",
       "Headline": "ගමක් උණුසුම් කළ කොන්ත්‍රාත්තුව (වීඩියෝ)",
       "News Content": "පසුගිය රජය සමයේ සංවර්ධන කටයුතු ඇරඹූ ගාල්ල - පිලාන මාර්ගයේ කොටසක් නිසි ප්‍රමිතියෙන් යුතුව ඉදිකර නොමැති බවට චෝදනා කරමින් එම ප්‍රදේශයේ ජනතාව අද(01) පෙරවරුවේ උද්ඝෝෂණයක නිරත වුණා.\nඅදාළ මාර්ග ව්‍යාපෘතිය භාරව කටයුතු කළ කොන්ත්‍රාත්කරුද එම ස්ථානයට පැමිණි අතර ඔහුටද එල්ල වූයේ දැඩි විරෝධයක්.\nගාල්ල - පිලන මාර්ගයේ බණ්ඩකන්ද කොටස සංවර්ධනය කිරීම ඇරඹුණේ පසුගිය රජය සමයේ.\nඑම මාර්ගය නිසි ප්‍රමිතියකින් යුතුව සංවර්ධනය කර නොමැති බවටයි ගම්වාසීන් විසින් චෝදනා කරන්නේ.\nඒ අනුව අද පෙරවරුවේ ගම්වාසීන් විසින් බණ්ඩකන්ද ප්‍රදේශයෙන් මාර්ගය අවහිර කරමින් විරෝධතාවක නිරත වූ අතර එම අවස්ථාවේදී බණ්ඩකන්ද මාර්ගය ඉදිකළ කොන්ත්‍රාත්කරුද එම ස්ථානයට පැමිණියා.",
       "URL": "https://www.hirunews.lk/251592/ගමක්-උණුසුම්-කළ-කොන්ත්‍රාත්තුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2417"
}