{
       "Source": "hirunews",
       "Timestamp": "Wednesday, 12 January 2022 - 19:36",
       "Headline": "ඇයි වත්මන් ආණ්ඩුව ජාත්‍යන්තර මූල්‍ය අරමුදල වෙත යොමු වන්නට මේ තරම් මැළිවන්නේ? රනිල්ගෙන් පිළිතුරු (වීඩියෝ)",
       "News Content": "ඇයි වත්මන් ආණ්ඩුව ජාත්‍යන්තර මූල්‍ය අරමුදල වෙත යොමු වන්නට මේ තරම් මැළිවන්නේ? ඒ වගේම ඇයි ඒ සම්බන්ධයෙන් මෙතරම් දැඩි පිළිවෙතක් අනුගමනය කරන්නේ?\nපිලිතුර\nමම හිතන්නේ ඔවුන්ට ජාත්‍යන්තර මූල්‍ය අරමුදල සම්බන්ධයෙන් යම් කිසි වැරදි වටහා ගැනීමක් තිබෙනවා.\nඔවුන් සිතනවා ජාත්‍යන්තර මූල්‍ය අරමුදල ඔවුන්ට රජයේ සේවකයින් අඩුකරන්නට යෝජනා කරයි කියලා.\nඇත්තටම එක නෙවෙයි කාරණය ජාත්‍යන්තර මූල්‍ය අරමුදලට එහෙම දෙයක් කරන්න උවමනාවක් නෑ.\nමම ජාත්‍යන්තර මූල්‍ය අරමුදලට සහ ලෝක බැංකුවට කතා කළා.\nඔවුන් ශ්‍රී ලංකාවට ආධාර උපකාර කිරීම සඳහා එකමුතුවක් පවා සංවිධානය කළා.\nමම හිතන්නේ ජාත්‍යන්තර මූල්‍ය අරමුදල වෙත රජයේ යොමු වීම වලක්වන්නේ මේ රජය පිහිටුවීමට මුල් වූ වියත්මග සංවිධානයයි.\nඔවුන් තමා ප්‍රතිසංස්කරණවලට විරුද්ධ වුණේ, ඉන්දියාව සමග සමීප සම්බන්ධතා වලට විරුද්ධ වුණේ, ඒ වගේම ඇමෙරිකානු එම් සී සී ගිවිසුම ට විරුද්ධ වුණේත්.\nඒ සෑම දේකටම අද අපිට වන්දි ගෙවන්න වෙලා තියෙනවා.\nප්‍රශ්ණය - අපි කතා කළා ශ්‍රී ලංකාවේ විදෙස් මුදල් සංචිත මේ වන විට පතුලටම බැහැලා තියෙන්නේ. මේ සම්බන්ධයෙන් ඔවුන් සිටින්නේ නිවැරදි ක්‍රියාමාර්ගයක ද?\nපිලිතුර\nඇත්ත වශයෙන්ම නැහැ.\nඅපි වහාම විසඳුම් සොයා ගත යුතු සෛද්ධාන්තික කරුණු කිහිපයක් තියෙනවා.\nමේවට අපි නිවැරදි පිලිතුරු ලබා නොදුන්නොත් අපට ගැලවීමක් නෑ.\nඅපිට විදෙස් සංචිත වල ප්‍රශ්නයක් තියෙනවා, ඒ වගේම අපට විදේශීය ලැබීම් වලත් ප්‍රශ්නයක් තියෙනවා.\nමේක අතිශය බරපතළ අර්බුදකාරී තත්ත්වයක්,\nහැබැයි මේ ප්‍රශ්න වලට එක රැයකින් උත්තර හොයන්න බැහැ.\nමේ ප්‍රශ්නය ගැඹුරුට ගිහිල්ලා දීර්ඝ කාලීන විසඳුම් සැලසුම් කළ යුතුයි.\nප්‍රශ්ණය - රජය වහාම ගත යුතු පියවර කුමක් කියලද ඔබ හිතන්නෙ?\nපිලිතුර\nපළමුව ඔවුන් මේ ප්‍රශ්නයට විසඳුම් සෙවීම් සඳහා ඔවුන්ගේ මනස සකසා ගත් යුතුයි, ඉන් අනතුරුව සෑම දෙනා සමඟ ම සාකච්ඡා කළ යුතුයි.\nප්‍රශ්ණය - ඔබ හිතනවද ඔවුන් සතුව ස්ථාවර සැළැස්මක් ඇත්නම් විපක්ෂය ලෙස එයට සහයෝගය දැක්විය යුතුයි කියලා.?\nපිලිතුර\nපළමුව ඔවුන් ඔවුන්ගේ නියම සැලැස්ම ඉදිරිපත් කළ යුතුයි.\nඒ සැලැස්ම මේ ප්‍රශ්නයෙන් ගොඩ ඒමට ගැලපෙනවා නම් විපක්ෂය ලෙස එයට උදව් කළ යුතුයි.\nනමුත් රජයේ ඇමැතිවරු පවා කියනවා ඔවුන්ට සැලැස්මක් නැහැ කියලා.",
       "URL": "https://www.hirunews.lk/293827/ඇයි-වත්මන්-ආණ්ඩුව-ජාත්‍යන්තර-මූල්‍ය-අරමුදල-වෙත-යොමු-වන්නට-මේ-තරම්-මැළිවන්නේ-රනිල්ගෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1429"
}