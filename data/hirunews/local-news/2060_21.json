{
       "Source": "hirunews",
       "Timestamp": "Saturday, 27 March 2021 - 7:22",
       "Headline": "විදුලි වැටට කෝටි 49ක් වැය කර ඇති බව, මුදල් කාරක සභාවේදී හෙළිවෙයි",
       "News Content": "අලි මිනිස් ගැටුම වැළැක්වීම සඳහා 2019 වසරේ සිට 2020 වසර දක්වා රුපියල් කෝටි 49ක් වැය කර ඇති බව රජයේ ගිණුම්කාරක සභාවේදී අනාවරණය වී තිබෙනවා.\nමෙලෙස රුපියල් කෝටි 49ක මුදලක් වියදම් කලද අලි මිනිස් ගැටුම අවම වී නොමැති බවටයි එහිදී අනාවරණය වී ඇත්තේ.\n2019 වසරේ අලි වැට ඉදිකිරීමට වැය කරන ලද මුළු වියදම 27 කෝටි පනස් හතර ලක්ෂ 47,639 ක්.\nඑමෙන්ම, 2020 වසරේ ඒ සඳහා වැය කර ඇති මුදල රුපියල් කෝටි 22 කට අධිකයි.\nමෙම මුදල් වැය කොට ඉදිකරන ලද විදුලි වැටේ සම්පූර්ණ දිග වන්නේ කිලෝමීටර 4,756ක්.\nමෙසේ විශාල මුදලක් වැය කර තිබුණද මේ වසරේ  ගතවූ කාල සීමාව තුල පුද්ගලයින් 28 දෙනෙකු සහ වන අලි මරණ 83ක්ද වාර්තා වී ඇති බව රජයේ ගිණුම්කාරක සභාවේදී අනාවරණය වී තිබෙනවා.",
       "URL": "https://www.hirunews.lk/266662/විදුලි-වැටට-කෝටි-49ක්-වැය-කර-ඇති-බව-මුදල්-කාරක-සභාවේදී-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2060"
}