{
       "Source": "hirunews",
       "Timestamp": "Thursday, 26 May 2022 - 14:01",
       "Headline": "අරගලකරුවන්ට අගමැති හමුවීම සඳහා ඩිජිටල් අවකාශයක්",
       "News Content": "'ගෝටාගෝගම' අරගලකරුවන් හා සම්බන්ධ වී ඔවුන්ගේ ගැටලු සාකච්ඡා කරමින් ඔවුන්ගේ අදහස් හා යෝජනා අග්‍රාමාත්‍ය රනිල් වික්‍රමසිංහ වෙත යොමු කිරීමේ වැඩසටහනක් ආරම්භ වී තිබෙනවා.\nඅරගලකරුවන් හා සම්බන්ධ වෙමින් පවතින ගැටලු අග්‍රාමාත්‍යවරයා වෙත යොමු කිරීමට මෙහි දී හැකි වනු ඇති.\nඑහි එක් ඉදිරි පියවරක් ලෙස \"ගෝටාගෝගම\" සිටින අරගලකරුවන් මෙන්ම රට පුරා සිටින වෙනසක් ඉල්ලන තරුණයන්ගේ ගැටලු හා යෝජනා ඉදිරිපත් කිරීමට අග්‍රාමාත්‍ය කාර්යාලයෙන් වෙබ් අඩෙවියක් හදුන්වා දී ඇති බව වාර්තා වනවා.\nඅග්‍රාමාත්‍ය නිල වෙබ් අඩවිය වන pmoffice.gov.lk හරහා සම්බන්ධ වෙමින් ඔවුන්ගේ යෝජනා සහ අදහස් ඉදිරිපත් කළ හැකි යි.\nඑසේ ඉදිරිපත් කෙරෙන යෝජනාවලින් වඩාත් ඵලදායි සහ ප්‍රායෝගික යෝජනා ඉදිරිපත් කරන තරුණයන්ට හෝ කණ්ඩායම්වලට අග්‍රාමාත්‍යවරයා මුණ ගැසී සාකච්ඡා කිරීමට ද ඉදිරියේ දී අවස්ථාව ලැබෙනු ඇති බව යි වාර්තා වන්නේ.",
       "URL": "https://www.hirunews.lk/305340/අරගලකරුවන්ට-අගමැති-හමුවීම-සඳහා-ඩිජිටල්-අවකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1142"
}