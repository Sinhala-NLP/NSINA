{
       "Source": "hirunews",
       "Timestamp": "Saturday, 04 April 2020 - 10:05",
       "Headline": "විදේශයන් හි සිටින ශ්‍රී ලාංකිකයන්ගේ සුබසාධනයට ප්‍රායෝගික පියවර",
       "News Content": "කොවිඩ් නයින්ටීන් ගෝලීය වසංගතය හේතුවෙන් විදේශයන් හි රැදී සිටීමට සිදුව ඇති ශ්‍රී ලාංකිකයන්ට සහන සැලසීමේ ප්‍රායෝගික පියවර පිළිබදව විදේශ සබඳතා අමාත්‍ය දිනේෂ් ගුණවර්ධන අදාළ බලධාරීන් සමඟ සාකච්ඡාවක නිරත වී තිබෙනවා.\nවිදේශ කටයුතු අමාත්‍යාංශය සඳහන් කළේ විදේශයන් හි සිටින ශ්‍රී ලාංකිකයන් වහා දිවයිනට ගෙන්වා ගැනීමට හැකියාවක් නොමැති නිසා ඔවුන්ගේ සුබසාධනය සහතික කිරීමට පියවර ගෙන ඇති බවයි.\nමැදපෙරදිග රටවල සිටින ශ්‍රී ලාංකික ශ්‍රමිකයන් සම්බන්ධයෙන් විදේශ සේවා නියුක්ති කාර්යාංශය සමඟ සමීපව අධීක්ෂණයේ නිරත වන බව ද එමගින් සඳහන් කළා.\nකොවිඩ් නයින්ටීන් ගෝලීය වසංගතය හමුවේ අනෙකුත් රටවල් සමඟ ආර්ථික සහ වෙළඳ සබඳතා අඛණ්ඩව පවත්වා ගැනීම ද වැදගත් බවයි අමාත්‍ය දිනේෂ් ගුණවර්ධන පෙන්වා දී ඇත්තේ.\nඑමෙන්ම, මෙරට තේ වෙළඳපොළ තහවුරු කිරීමත්, ඇඟලූම් ඇතුළු අනෙකුත් නිෂ්පාදන සඳහා නව වෙළඳපොළ ගවේෂණය කිරීමත් වැදගත් වන බව අමාත්‍යවරයා අවධාරණය කර තිබෙනවා.",
       "URL": "https://www.hirunews.lk/237901/විදේශයන්-හි-සිටින-ශ්‍රී-ලාංකිකයන්ගේ-සුබසාධනයට-ප්‍රායෝගික-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2816"
}