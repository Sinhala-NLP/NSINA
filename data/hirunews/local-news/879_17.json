{
       "Source": "hirunews",
       "Timestamp": "Friday, 09 September 2022 - 20:04",
       "Headline": "දුම්රිය ආසන වෙන් කිරීමේ කාලසීමාව දීර්ඝ කෙරේ",
       "News Content": "දුම්රිය ආසන වෙන් කිරීමේ දින 14ක කාලසීමාව දින 30ක් දක්වා දීර්ඝ කිරීමට ශ්‍රී ලංකා දුම්රිය සේවය සැලසුම් කර තිබෙනවා.\nමහජනතාවගෙන් ලැබෙන අධික ඉල්ලීම්වලට ප්‍රතිචාර දැක්වීමක් වශයෙන් සහ ඉහළ සේවාවක් මගීන් වෙත ලබාදීමේ අරමුණින් මෙම කාලය දීර්ඝ කිරීම සිදු කර ඇති බවයි දුම්රිය දෙපාර්තමේන්තුව නිවේදනය කළේ.\nමේ අනුව ලබන ඔක්තෝම්බර් මස 13 වන දින දක්වා ධාවනය වීමට නියමිත සියලුම දුම්රියන්වල වෙන් කළ ආසන මෙම මස 13 වනදා පෙරවරු 10 සිට වෙන් කර ගැනීමට හැකියාව ලැබෙන අතර ඊට අනුරූපව දුම්රිය ධාවනයට දින 30කට පෙර ආසන වෙන්කර ගැනීමට හැකිවනු ඇති.",
       "URL": "https://www.hirunews.lk/314994/දුම්රිය-ආසන-වෙන්-කිරීමේ-කාලසීමාව-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=879"
}