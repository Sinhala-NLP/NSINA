{
       "Source": "hirunews",
       "Timestamp": "Saturday, 08 July 2023 - 14:27",
       "Headline": "ගොවීන් හා ව්‍යාපාරිකයන් රැවටු අම්පාරේ සූදුඅන්තුවා  පොලිස් දැලේ",
       "News Content": "හාල් මෝලක් සහ  වෑන් රථයක් ලබා දෙන බව පවසා රුපියල් මිලියන 21 ක මුදලක් වංචා කළ පුද්ගලයෙකු මූල්‍ය හා වාණිජ අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරු අම්පාර ප්‍රදේශයේ පදිංචි තිස් දෙහැවිරිදි අයෙකි.පොහොර ලබා දෙන  බව පවසා මෙම පුද්ගලයා අම්පාර ප්‍රදේශයේ ගොවීන් හා ව්‍යාපාරිකයන් රවටා මුදල් වංචා කර තිබෙන බවද විමර්ශනවලදී හෙළිවී තිබෙනවා.\nදිවයින පුරා පොලිසි රැසක මොහුට විරුද්ධව මූල්‍ය වංචා චෝදනා සම්බන්ධව පැමිණිලි තිබෙන බවද දැනට සතියකට පමණ පෙර මෙම සැකකරු බන්ධනාගාරයෙන් නිදහස්ව පැමිණ ඇති බවද අනාවරණය වී තිබෙනවා.\nසැකකරු විසින් වංචා සහගත ලෙස විවිධ පුද්ගලයන්ගෙන් ලබාගත් මුදල් සියල්ලම කැසිනෝ සූදුව සඳහා වැය කර ඇති බව විමර්ශනවලදී වැඩිදුරටත් අනාවරණය වී තිබෙනවා.\nඅත්අඩංගුවට ගත් සැකකරු අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/340483/ගොවීන්-හා-ව්‍යාපාරිකයන්-රැවටු-අම්පාරේ-සූදුඅන්තුවා-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=202"
}