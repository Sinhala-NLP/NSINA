{
       "Source": "hirunews",
       "Timestamp": "Sunday, 24 October 2021 - 16:14",
       "Headline": "ළිඳක් ඉසීමට ගිය දෙදෙනෙකු විෂ වායුවක් ආඝ්‍රාණය වී මරුට (වීඩියෝ)",
       "News Content": "කුලියාපිටිය - පන්නල - කහටගහවත්ත ප්‍රදේශයේ ළිඳක් ඉසීමට ගිය දෙදෙනෙකු විෂ වායුවක් ආඝ්‍රාණය වීමෙන් ජීවිතක්ෂයට පත්වී තිබෙනවා.\nසිද්ධියෙන් මියගොස් ඇත්තේ 29 හැවිරිදි පුද්ගලයෙකු සහ 38 හැවිරිදි අයෙක්.\n29 හැවිරිදි පුද්ගලයා ළිඳ ඉසීම සඳහා ඊට බැස ඇති අතර, එම අවස්ථාවේ ඇති වූ ක්ලාන්ත ගතියත් සමග ඔහු පය ලිස්සා ළිද තුළට ඇද වැටී තිබෙනවා.\nපසුව ඒ පිළිබදව ඔහුගේ පුත්‍රයා එම ආසන්නයේ සිටි අසල්වැසි අනෙක් පුද්ගලයාට දැනුම් දී ඇති අතර, ඉන් අනතුරුවයි ඔහු ළිඳට බැස ඇත්තේ.\nඑහිදී ඔහු ද ක්ලාන්තගතියෙන් ළිඳට ඇද වැටී තිබෙනවා.\nපසුව ඔවුන් දෙදෙනා දංකොටුව දිසා රෝහලට ඇතුළත් කර ඇති අතර, එම අවස්ථාව වන විටත් මියගොස් තිබූ බවයි පොලීසිය සඳහන් කළේ.",
       "URL": "https://www.hirunews.lk/285937/ළිඳක්-ඉසීමට-ගිය-දෙදෙනෙකු-විෂ-වායුවක්-ආඝ්‍රාණය-වී-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1608"
}