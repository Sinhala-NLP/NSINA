{
       "Source": "hirunews",
       "Timestamp": "Sunday, 03 January 2021 - 13:07",
       "Headline": "හික්කඩුව මුහුදු තීරයේ කාන්තා මළ සිරුරක්",
       "News Content": "හික්කඩුව පොලීසිය ඉදිරිපිට මුහුදු තීරයේ පාවෙමින් තිබූ කාන්තා මළ සිරුරක් අද සොයාගෙන තිබෙනවා.\nමෙලෙස මියගොස් ඇත්තේ හික්කඩුව - කළුපේ ප්‍රදේශයේ පදිංචි 64 හැවිරිදි කාන්තාවක් බවයි පොලිසිය සඳහන් කළේ.\nඇයගේ පාවහන් යුගළද වෙරළ තීරයේ තිබී සොයාගෙන ඇති අතර, පශ්චාත් මරණ පරීක්ෂණය සඳහා සිරුර කරාපිටිය ශික්ෂණ රෝහලට රැගෙන ගොස් තිබෙනවා.\nමියගිය කාන්තාව මීට දින දෙකකට පෙර නිවසින් අතුරුදන්ව ඇති බව විමර්ශණවලදී අනාවරණය වී ඇතැයි පොලිසිය ප්‍රකාශ කළා.",
       "URL": "https://www.hirunews.lk/258651/හික්කඩුව-මුහුදු-තීරයේ-කාන්තා-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=2237"
}