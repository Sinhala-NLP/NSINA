{
       "Source": "hirunews",
       "Timestamp": "Wednesday, 06 September 2023 - 12:00",
       "Headline": "අගෝස්තු මාසයේදි බීඩී කොළ අත්අඩංගුවට ගැනීම්වලින් නාවික හමුදාව වාර්තාවක් තබයි",
       "News Content": "අගෝස්තු මාසය තුළදී පමණක් නාවික හමුදා භාරයට ගත් බීඩි කොළ ප්‍රමාණය කිලෝග්‍රෑම් 6000 ඉක්මවන බව නාවික හමුදාව පවසනවා.\nනාවික හමුදාව විසින් සිදුකළ විශේෂ සෝදිසි මෙහෙයුම්වලදී බීඩි කොළ  නීතිවිරෝධී ලෙස මෙරටට ගෙන ඒමට තැත්කළ  සැකකරුවන් නවදෙනෙකු සහ ඩිංගි යාත්‍රා තුනක්ද අත්අඩංගුවට ගත් බව නාවික හමුදාව වැඩිදුරටත් අනාවරණය කරනවා.\nමෙලෙස නීති විරෝධී ලෙස ගෙන ඒමට තැත්කළ බීඩි කොළ තොගය මගින් රජයට අහිමි වී ඇති බදු ආදායම රුපියල් මිලියන 37 කට අධික වෙතැයි නාවික හමුදාව විශ්වාස කරන බව වැඩිදුරටත් එම නිලධාරීන් පවසනවා.",
       "URL": "https://www.hirunews.lk/347328/අගෝස්තු-මාසයේදි-බීඩී-කොළ-අත්අඩංගුවට-ගැනීම්වලින්-නාවික-හමුදාව-වාර්තාවක්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=48"
}