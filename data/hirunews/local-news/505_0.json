{
       "Source": "hirunews",
       "Timestamp": "Wednesday, 01 March 2023 - 14:58",
       "Headline": "පුනර්ජනනීය බලශක්තිය සම්බන්ධයෙන් විශේෂ සාකච්චාවක් (ඡායාරූප)",
       "News Content": "පුනර්ජනනීය බලශක්ති ව්‍යාපෘති ක්‍රියාත්මක කිරීමට විවද අනෙකුත් රාජ්‍ය ආයතනවලින් ‍අවශ්‍ය බලපත්‍ර සහ අනුමැතියන් ලබා ගැනීමේ සහ එම ලබා ගෙන ඇති බලපත්‍ර දීර්ඝ කර ගැනීමේ ක්‍රියාවලිය කඩිනම් කිරීම වෙනුවෙන් එම රාජ්‍ය ආයතනවල ප්‍රධානීන් සහ නියෝජිතයන් සමග හමුවක් අද පැවැත්වුණා.\nඒ, අමාත්‍ය කංචන විජේසේකර ගේ ප්‍රධානත්වයෙන්.\nඑහිදී විදුලිබල මණ්ඩලය සහ සුනිත්‍ය බලශක්ති අධිකාරිය මගින් 2023 - 2026 සැලසුමට ඇතුලත් කර ඇති ව්‍යපෘති 330ක් සහ ඉදිරියේ දී ක්‍රියාත්මක කිරීමට බලාපොරොත්තුවන ව්‍යාපෘති ප්‍රදේශ පිළිබඳව දැනුවත් කරන ලැබුවා.\nඒ අනුව එම ආයතන මගින් ලබා දීමට හැකියාව ඇති ව්‍යාපෘති කඩිනම් කිරීමට සහ අනුමැතියන් ලබා දිය නොහැකි ව්‍යාපෘති වෙනුවෙන් ලබා දී ඇති තාවකාලික බලපත්‍ර අහෝසි කිරීම සිදු කෙරෙුණා.\nමේ අවස්ථාවට විදුලිබල අමාත්‍යංශය, විදුලිබල මණ්ඩලය, සුනිත්‍ය බලශක්ති අධිකාරිය, පරිසර අධිකාරිය, වනසංරක්ෂණ දෙපාර්තමේන්තුව, වනජීවී දෙපාර්තමේන්තුව, මහවැලි අධිකාරිය, ගොවිජන සේවා දෙපාර්තමේන්තුව, ඉඩම් අමාත්‍යංශය, වැවිලි කර්මාන්ත අමාත්‍යංශය, වාරිමාර්ග අමාත්‍යංශය, ප්‍රාදේශීය ලේකම් කාර්යාල, ධීවර අමාත්‍යංශය, මාර්ග සංවර්ධන අධිකාරිය, ජල සම්පාදන මණ්ඩලය, පළාත් පාලන ආයතන ඇතුළු වතු සමාගම් නියෝජනය කරන නිළධාරීන් සහභාගී වුණා.",
       "URL": "https://www.hirunews.lk/328677/පුනර්ජනනීය-බලශක්තිය-සම්බන්ධයෙන්-විශේෂ-සාකච්චාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=505"
}