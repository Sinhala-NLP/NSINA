{
       "Source": "hirunews",
       "Timestamp": "Monday, 19 October 2020 - 7:33",
       "Headline": "විශ්වවිද්‍යාල විභාග ඔන්ලයින් ක්‍රමයට",
       "News Content": "විශ්වවිද්‍යාල විභාග ඔන්ලයින් හෙවත් මාර්ගගත ක්‍රමයට පැවැත්වීම කෙරෙහි අවදාන යොමුව ඇති බව විශ්වවිද්‍යාල ප්‍රතිපාදන කොමිෂන් සභාව පවසනවා.\nඑහි සභාපති මහාචාර්ය සම්පත් අමරතුංග සඳහන් කළේ රට තුළ පවත්නා කොරෝනා වසංගත තත්ත්වය හමුවේ විශ්වවිද්‍යාල සිසුන්ගේ අධ්‍යයන කටයුතු සහ විභාග අඩාල වීමකින් තොරව පවත්වා ගෙන යාමට එම පියවර ගන්නා බවයි.\nමේ පිළිබදව විශ්වවිද්‍යාල උපකුලපතිවරුන් සහ ආචාර්යවරු දැනුවත් කිරීමට සහ ඊට අදාළ වැඩපිළිවෙල සකස් කිරීම සඳහා අවශ්‍ය උපදෙස් ලබාදෙන බව ද ඔහු කියා සිටියා.\nමේ අතර, ශ්‍රී ජයවර්ධනපුර විශ්වවිද්‍යාලයෙන් කොරෝනා ආසාදිත සිසුවියක් හමුවීමත් සමඟ නිරෝධායනයට ලක් කළ ඇයගේ පළමු මට්ටමේ ආශ්‍රිතයන් 35 දෙනාට එම වෛරසය ආසාදනය වී නොමැති බව තහවුරු වී තිබෙනවා.\nඒ, ඔවුන්ට සිදුකළ පී.සී.ආර්. පරීක්ෂාවන්වලදියි. ඒ අනුව නිරෝධායනයට යොමු කළ එම පිරිස මේ වන විට නිරෝධායන ක්‍රියාවලිය අවසන් කර ඇති බවයි විශ්වවිද්‍යාල පාලන අධිකාරිය සඳහන් කළේ.",
       "URL": "https://www.hirunews.lk/252829/විශ්වවිද්‍යාල-විභාග-ඔන්ලයින්-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=2382"
}