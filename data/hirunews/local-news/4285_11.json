{
       "Source": "hirunews",
       "Timestamp": "Friday, 06 October 2017 - 19:03",
       "Headline": "හිටපු අගවිනිසුරුගේ පෙත්සමට එරෙහිව, තවත් පෙත්සම් 4ක්",
       "News Content": "පළාත් සභා ඡන්ද විමසීම් සංශෝධන පනතට අදාළව හිටපු අගවිනිසුරු සරත් එන්. සිල්වා පසුගිය දා ගොනු කළ මූලික අයිතිවාසිකම් පෙත්සමට එරෙහිව අද ශ්‍රේෂ්ඨාධිකරණය හමුවේ තවත් පෙත්සම් 4ක් ගොනු කෙරුණා.\nඒ, දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ. සුමන්දිරන්, නීතිඥ රජික කොඩිතුවක්කු හා පුරවැසිබලය සංවිධානයේ කැදවුම්කරු ගාමිණී වියන්ගොඩ ඇතුළු පාර්ශව 4ක් විසින්.\nපසුගිය 28 වන දා හිටපු අගවිනිසුරුවරයා අදාළ පෙත්සම ගොනු කළේ අදාළ පනත පාර්ලිමේන්තුවේදී නිත්‍යානුකූල නොවන අයුරින් සම්මත කර ගත් බව පවසමින්. එම පෙත්සම ලබන 9වන දා කැදවීමට නියමිතයි.\nමේ අතර, පළාත් සභා මැතිවරණය කඩිනමින් පවත්වන ලෙස නියෝගයක් නිකුත් කරන්නැයි ඉල්ලා පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිළ ද අද ශ්‍රේෂ්ඨාධිකරණය හමුවේ තවත් මූලික අයිතිවාසිකම් පෙත්සමක් ගොනු කළා.\nප්‍රශ්නය - මහබැංකු බැඳුම්කර සිද්ධියේදී දැන් රවී කරුණානායක මහතාට දැඩි ලෙස චෝදනාවට ලක්වෙලා තිබෙනවා. ?\nපිළිතුර - ඒ චෝදනාව මුලින්ම නැගුවේ අපි. වසර දෙක හමාරක් තිස්සේ ආණ්ඩුව උත්සාහ කළේ හිමින් සැරේ ගැලවිලා යන්න. විමර්ශන කොමිසම ඉදිරියේ මේවා හෙළිවෙමින් තියෙනවා. මේ, කිසිවෙක් අත්අඩංගුවට අරන් නැහැ. වසර දෙක හමාරකට පස්සෙ තමයි විදෙස් ගමන් තහනමක් අර්ජුන් ඇලෝසියස්ට පැනවුවේ. ඉතින් මෙවැනි පසුබිමක් යටතේ යුක්තිය ඉටුවේවි ද කියන සැකය මට නම් තාමත් තියෙනවා.\nප්‍රශ්නය - ඒ වගේම අග්‍රාමාත්‍යවරයා මේ වැඩේට උපදෙස් දුන්නා කියලා කියනවා. ?\nපිළිතුර - මේවා අලූත් තොරතුරු නෙමෙයි. අගමැතිවරයාටත්, හිටපු මුදල් ඇමතිවරයාටත් නීතියේ නාමයෙන්, යුක්තියේ නාමයෙන් දඩුවම් කළ යුතුයි. ඒ දඩුවම් කිරීම පහසු වෙන්න නම්, යුක්තිය ඉටුවේවි කියන විශ්වාසය ඇති වෙන්න නම්, අගමැතිතුමා වහාම තනතුරෙන් ඉල්ලා අස්වෙලා සාධාරණ පරීක්ෂණයකට අවශ්‍ය අවකාශය සලසන්න ඕනි.",
       "URL": "https://www.hirunews.lk/172785/හිටපු-අගවිනිසුරුගේ-පෙත්සමට-එරෙහිව-තවත්-පෙත්සම්-4ක්",
       "Category": "Local News",
       "Parent URL": "https://www.hirunews.lk/local-news.php?pageID=4285"
}