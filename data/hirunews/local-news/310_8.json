{
       "Source": "hirunews",
       "Timestamp": "Monday, 29 May 2023 - 8:10",
       "Headline": "මහියංගනය පුදබිම පූජා භූමියක් වෙයි",
       "News Content": "මහියංගනය පුද බිම පූජා භූමියක් ලෙස ප්‍රකාශයට පත් කිරීමේ සන්නස් පත්‍රය ප්‍රදානය ජනාධිපති රනිල් වික්‍රමසිංහගේ සහභාගීත්වයෙන් ඊයේ(29) සිදු කෙරුණා.\nඑහිදී මහියංගන චෛත්‍ය රාජයාණන්වහන්සේ සහ වළාකුළු බැම්ම ප්‍රතිසංස්කරණය කර සසුනට පූජා කිරීම මෙන්ම වැව මධ්‍යයේ ඉදිකෙරුණු අඩි 102 ක් උස හිටි පිළිම වහන්සේ සසුනට පූජා කිරීම ද සිදු කෙරුණා.\nඉන් අනතුරුවයි මහියංගන පුද බිම පූජා භූමියක් ලෙස ප්‍රකාශයට පත් කිරීමේ රාජ්‍ය මහෝත්සවය පැවැත්වුණේ.\nඑම අවස්ථාවට මහා සංඝරත්නය ඇතුළු පක්ෂ විපක්ෂ දේශපාලඥයින් ද එක්ව සිටියා.\nඑහිදී අදහස් දැක්වූ විපක්ෂ නායක සජිත් ප්‍රේමදාස කියා සිටියේ වචනයට සීමා නොවී බුදු දහම සුරැකීමට සියලුදෙනා එක්ව කටයුතු කළ යුතු බවයි.",
       "URL": "https://www.hirunews.lk/336488/මහියංගනය-පුදබිම-පූජා-භූමියක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=310"
}