{
       "Source": "hirunews",
       "Timestamp": "Sunday, 29 August 2021 - 19:28",
       "Headline": "එන්නත්කරණය ගැන මහජන සෞඛ්‍ය පරීක්ෂකවරුන්ගෙන් චෝදනාවක් (වීඩියෝ)",
       "News Content": "කොරෝනා එන්නත් ඕනෑම ප්‍රදේශයකින් ලබා ගත හැකි බවට ඇතැම් පිරිස් ප්‍රකාශ සිදු කරන්නනේ කොට්ඨාශ මට්ටමින් එන්නත් ලබා දිමේ වැඩපිළිවෙල සම්බන්ධයෙන් කිසිදු දැනුවත් කමක් නොමැති විම හේතුවෙන් බවට මහජන සෞඛ්‍ය පරික්ෂකවරුන් චෝදනා කරනවා.\nමහජන සෞඛ්‍ය පරික්ෂකවරුන්ගේ සංගමයේ සභාපති උපුල් රෝහණ අද මාධ්‍ය වෙත අදහස් දක්වමින් කියා සිටියේ කොට්ඨාශ මට්ටමින් එන්නත් ලබා දිය යුතු පිරිස් සංඛ්‍යාව අනුව එන්නත් සිමිතව ලබා දෙන බැවින් වෙනත් කිසිදු අයෙකුට එන්නත් ලබා දිම හැකියාවක් නොමැති බවයි.\nමේ අතර  මෙරට එන්නත්කරණ ක්‍රියාවලිය එක් පසෙකින් ධෛර්යයවන්ත කරන අතර තවත් අතකින් ජාත්‍යන්තර සංවිධාන හා විවිධ රටවල් මෙරටට එන්නත් ලබාදීමේදී එය ප්‍රමුඛ අවධානයකට ගනු ඇතැයි ද සෞඛ්‍ය අමාත්‍යවරයා නිවේදනයක් නිකුත් කරමින් සඳහන් කළා.\nමෙම ලෝක ප්‍රසාදය හමුවේ  යම් යම් දේශපාලන  කණ්ඩායම්  ඉතා පහත් අයුරින්  විවිධ අරමුණු ඔස්සේ  එන්නත්කරණ වැඩපිළිවෙළ අප්‍රසාදයට ලක් කිරීමට ක්‍රියා කරන්නේ දැයි සැකයක් මතුවන බව ද අමාත්‍යවරයා ප්‍රකාශ කරනවා.\nපසුගිය දිනවල විවිධ ප්‍රදේශවලින්  වාර්තා වුණු සිද්ධීන්  පිළිබඳව මේ වනවිට අවධානය යොමුව ඇතැයිද, ඒ පිළිබඳව තොරතුරු රැසක්  ලැබෙමින් පවතින බව ද එම නිfවිදනයේ සඳහන්.\nහික්කඩුව ප්‍රදේශයේදි කාඩ්පතෙහි එන්නත් කළ බවට සලකුණු  කර  එන්නත් ලබා නොදුන් බවට චෝදනා එල්ල වු සිද්ධිය සම්බන්ධයෙන් මූලික විමර්ශණයක් සිදු කළ බව ද සෞඛ්‍ය අමාත්‍ය කෙහෙළිය රඹුක්වැල්ල පවසනවා.\nඑම සිද්ධිය  සම්බන්ධයෙන්  පරීක්ෂණයක් සිදු කරන ලෙස පොලිස්පතිවරයාට දැනුම් දෙන ලෙසට තමන් සෞඛ්‍ය සේවා අධ්‍යක්ෂ ජනරාල්වරයාට උපදෙස් ද ලබා දි ඇති බව අමාත්‍යවරයා නිකුත් කළ  නිවේදනයේ වැඩිදුරටත් සඳහන්.\nමාතර ප්‍රදේශයේ සිදුවන එන්නත්කරණය සම්බන්ධයෙන්  ද මාතර මහ නගර සභාවේ නගරාධිපති රංජිත් යසරත්න චෝදනාවක් එල්ල කළා.\nමේ අතර හිඟු‍රක්ගොඩ පුලතිසි තාරුකා මණ්ඩපයේදී ක්‍රියාත්මක වූ එන්නත්කරණ වැඩසටහන අතරතුර අද පෙරවරුවේදී උණුසුම් තත්ත්වයක් ඇති වුණා.\nඒ රාජ්‍ය සේවකයින් සඳහා එන්නත් ලබාදීම සිදු වූ එම මධ්‍යස්ථානයට ප්‍රදේශවාසීන් පිරිසක්ද පැමිණ සිටීමත් සමඟයි.\nදිවයිනේ විවිධ ප්‍රදේශ වලින් එන්නත් ලබා දිමේදි ඇති වු ගැටළුකාර් තත්ත්වයන් හේතුවෙන්  ෆයිසර් එන්නතකරණ වැඩසටහන යුධ හමුදා අධික්ෂණය යටතේ සිදු කෙරෙන බවයි යූධ හමුදාපති ජෙනරල් ශවේන්ද්‍ර සිල්වා කියා සිටියේ.\nමේ අතර මෙරට පැතිර යන්නේ සුපර් ඩෙල්ටා වෛරස් ප්‍රභේදයක් දැයි දැයි  සොයන පරික්ෂණ වාර්තාව සතියකින් නිකුත් කරන බව ශ්‍රී ජයවර්ධනපුර විශ්වවිද්‍යාල පරික්ෂණ කණ්ඩායම පවසනවා.\nගතවූ සතියක කාලය තුල කොරෝනා ආසාදිත මරණ 1,217ක් මෙරටින් වාර්තා වී තිබෙනවා.\nවසංගත රෝග විද්‍යා අංශයේ දත්ත අනුව එම සතියේ වාර්තාවූ ආසාදිතයන් සංඛ්‍යාව 27,000 ඉක්මවනු ලැබුවා.\nඅද දිනයේ මේ වනවිට ආසාදිතයින් 3698  දෙනෙකු වාර්තා වි ඇති බව යුධහමුදාපති ජෙනරාල් ශවේන්ද්‍ර සිල්වා කියා සිටියා. ඒ අනුව, ගෙවුනු සතියේ සහ අද දිනයේදි වාර්තා වු මුළු අසාදිතයන් 30 දහසේ සිමාව ඉක්ම වනවා.\nඑමෙන්ම, කොරෝනා ආසාදනය වී තවත් හෙදියක් ජීවිතක්ෂයට පත්ව තිබෙනවා.\nඑලෙස මියගොස් ඇත්තේ මිනුවන්ගොඩ මූලික රෝහලේ සේවය කල 56 හැවිරිදි හෙදියක්.\nමේ වන විට කොරෝනා ආසාදනය වී හෙදියන් දෙදෙනෙකු ජීවිතක්ෂයට පත්ව තිබෙනවා.\nමේ අතර දඹාන ආදිවාසී ගම්මානයේ ආදිවාසී නායකයාගේ පවුලේ සාමාජිකයන් ඇතුලු ගමිමානය අවට 44 දෙනෙකු කොරෝනා ආසාදිතයන් බවට හඳුනා ගැනුණා.\nකෙසේ වෙතත් රටම කොරෝනා වසංගතයට ගොදුරුව ඇති මොහොතක එය ආශිර්වාදයක් කරගනිමින් කූට ලෙස නිසි ප්‍රමිතියකින් තොර ඔක්සි මීටර් මෙරටට ගෙන ඒමට කටයුතු කර ඇති බවට හිරු සී. අයී. ඒ  වෙත තොරතුරු වාර්තා වුණා.\nඒ අනුව ජාතික ඖෂධ නියාමන අධිකාරිය හා හිරු සී. අයි. ඒ  කණ්ඩායම ප්‍රතිමිතියෙන් තොර ඔක්සි මීටර් පාර්භෝගිකයින්ට අලෙවි කරන පිරිසක් සොයා වැටලීමක් දියත් කළා.\nමහරගම, බත්තරමුල්ල, තලාහේන, මාලඹේ ආදී ඖෂධ අලෙවිසැල් ඉලක්ක කර සිදුකළ මෙම වැටලීමේදී ප්‍රමිතියෙන් තොර ඔක්සි මීටර් 1500ක් පමණ සොයාගැනීමට හැකිවුණා.\nජාතික ඖෂධ නියාමන අධිකාරියේ ලියාපදිංචි කිරීමකින් තොරව හොර රහසේ රැගෙනවිත් ඇති මෙම ඔක්සි මීටර් තොගයේ වටිනාකම රුපියල් ලක්ෂ 50කට අධිකයි.",
       "URL": "https://www.hirunews.lk/280878/එන්නත්කරණය-ගැන-මහජන-සෞඛ්‍ය-පරීක්ෂකවරුන්ගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1723"
}