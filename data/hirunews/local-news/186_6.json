{
       "Source": "hirunews",
       "Timestamp": "Friday, 14 July 2023 - 8:58",
       "Headline": "නවීකරණය කළ අනුරාධපුර සහ ඕමන්ත දුම්රිය ගමන් හෙට ඇරඹේ",
       "News Content": "පැයට කිලෝමීටර 100ක වේගයෙන් ධාවනය කළ හැකි නවීකරණය කරන ලද අනුරාධපුර සහ ඕමන්ත අතර දුම්රිය මාර්ගයේ ධාවන කටයුතු හෙට (15) සිට ආරම්භ කිරිමට නියමිතයි.\nප්‍රවාහන අමාත්‍ය බන්දුල ගුණවර්ධන ඊයේ (13) මේ බව සඳහන් කළේ නවීකරණය කරන ලද එම දුම්රිය මාර්ගයේ චාරිකාවකට එක්වෙමින්.\nමහව සිට ඕමන්ත දක්වා පැයට කිලෝමීටර 100ක වේගයෙන් දුම්රිය ධාවනය කළ හැකි වන පරිදි උතුරු දුම්රිය මාර්ගය නවීකරණය කිරීමේ මෙම ව්‍යාපෘතිය ආරම්භ කෙරුනේ 2019 වසරේ දියි.\n2022 වසරේ නොවැම්බර් මස අවසන් කිරිමට නියමිතව තිබූ එම ව්‍යාපෘතිය මෙරටට බලපෑ කොවිඩ් සහ ආර්ථික අර්බුද හමුවේ තාවකාලිකව නතර කෙරුණා.",
       "URL": "https://www.hirunews.lk/341156/නවීකරණය-කළ-අනුරාධපුර-සහ-ඕමන්ත-දුම්රිය-ගමන්-හෙට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=186"
}