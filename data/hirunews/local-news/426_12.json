{
       "Source": "hirunews",
       "Timestamp": "Saturday, 08 April 2023 - 15:26",
       "Headline": "තේ කෝප්පයක් විෂ වී වෙදැදුරෙක් රෝහල්ගත වෙයි",
       "News Content": "හෙදියක විසින් ලබාදුන් කිරි තේ කොප්පයක් පානය කිරීමෙන් පසුව සිහිසුන් වූ බව පවසමින් වෛද්‍යවරයෙකු රෝහල්ගත වීමේ පුවතක් තංගල්ල මූලික රෝහලෙන් වාර්තා වනවා.\nකාරියමඩිත්ත රෝහලට අනුයුක්තව සේවය කරන වෛද්‍යවරයෙකු ඊයේ (07) රාත්‍රි මෙලෙස රෝහල් ගත වී ඇති බවයි පොලීසිය සඳහන් කළේ.\nරාජකාරියේ නිරත වන අතරතුර අදාළ හෙද නිලධාරිනිය විසින් තමාට කිරි තේ කෝප්පයක් ලබා දුන් බවත්, එය පානය කර නිල නිවසට ගිය පසු තමන් සිහිසුන් වූ බවත් එම වෛද්‍යවරයා පවසා තිබෙනවා.\nමේ සම්බන්ධයෙන් මිද්දෙණිය පොලීසියට වෛද්‍යවරයා විසින් පැමිණිල්ලක් ද සිදුකර ඇති බවයි පොලීසිය සඳහන් කළේ.\n51 හැවිරිදි වියේ පසුවන අදාළ වෛද්‍යවරයා කොළඹ පදිංචිකරුවෙකු වන අතර ඔහු වෛද්‍ය නිල නිවාසයේ තනිව ජීවත්ව ඇති බව සඳහන්.",
       "URL": "https://www.hirunews.lk/332021/තේ-කෝප්පයක්-විෂ-වී-වෙදැදුරෙක්-රෝහල්ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=426"
}