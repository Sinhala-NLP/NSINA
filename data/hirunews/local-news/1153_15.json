{
       "Source": "hirunews",
       "Timestamp": "Saturday, 21 May 2022 - 13:32",
       "Headline": "එච්.එන්.ඩී සිසුන් කොළඹ දී විරෝධතා පාගමනක - පොලිසියෙන් කඳුලු ගෑසුත් එල්ල වෙයි",
       "News Content": "එච්.එන්.ඩී හෙවත් අන්තර් උසස් ජාතික ඩිප්ලෝමා ශිෂ්‍ය බල මණ්ඩලයේ සිසුන් මේ වනවිට කොළඹදී විරෝධතා පාගමනක නිරත වනවා.\nආණ්ඩුවට එරෙහිව පැවැත්වෙන එම විරෝධතා පාගමන ආරම්භ කර ඇත්තේ මරදාන ටෙක්නිකල් මංසන්ධියෙන්.\nමෙම විරෝධතා පාගමන ක්‍රියාත්මක වන්නේ අද දිනයේදී කොළඹ - කොටුව අධිකරණ බලසීමාව තුළ පිහිටි මාර්ග කිහිපයකට මෙන්ම ජනාධිපති ලේකම් කාර්යාලය ඇතුලු රාජ්‍ය ආයතන හා හෝටල් පිහිටි ප්‍රදේශයට එච්.එන්.ඩී. සිසුන්ට ඇතුලුවීම වළක්වාලමින් අධිකරණය නියෝගයක් නිකුත් කර ඇති පසුබිමකයි.\nජනාධිපති මාවත, යෝක් වීථිය, බැංකු මාවත, පහළ චැතම් වීථිය, මුදලිගේ මාවත, බාරොන් ජයතිලක මාවත සහ කැනල් පාර මෙන්ම රෝහල් වීථිය ඇතුලු මාර්ගවලට ඇතුලුවීම වළක්වාලමිනුයි කොටුව මහේස්ත්‍රාත් මංජුල තිලකරත්න අදාළ නියෝගය නිකුත් කර තිබුණේ.\nවැඩි විස්තර;\nඑච්.එන්.ඩී හෙවත් අන්තර් උසස් ජාතික ඩිප්ලෝමා ශිෂ්‍ය බල මණ්ඩලය කොළඹ දී පැවැත්වූ විරෝධතාව විසුරුවා හැරීමට පොලීසිය විසින් කොළඹ ලෝක වෙළඳ මධ්‍යස්ථාන පිවිසුම අසල දී ජල සහ කඳුළු ගෑස් ප්‍රහාර එල්ල කරනු ලැබුවා.",
       "URL": "https://www.hirunews.lk/304915/එච්-එන්-ඩී-සිසුන්-කොළඹ-දී-විරෝධතා-පාගමනක-පොලිසියෙන්-කඳුලු-ගෑසුත්-එල්ල-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1153"
}