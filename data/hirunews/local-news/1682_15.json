{
       "Source": "hirunews",
       "Timestamp": "Sunday, 19 September 2021 - 8:26",
       "Headline": "ශ්‍රී ලංකාව ඇතුළු රටවල් 6කට ජපානය පනවා තිබූ සංචාරක තහනම ඉවතට",
       "News Content": "ශ්‍රී ලංකාව ඇතුළු රටවල් 6කට ජපානය පනවා තිබූ සංචාරක තහනම හෙට සිට ඉවත් කර තිබෙනවා.\nකොරෝනා වසංගත තත්ත්වය හමුවේ ශ්‍රී ලංකාව, ඉන්දියාව, මාලදිවයින, බංග්ලාදේශය, නේපාලය සහ ඇෆ්ගනිස්ථානය යන රටවල සිට පැමිණෙන්නන්ට ජපානයට ඇතුළුවීම තහනම් කර තිබුණා.\nකෙසේ වෙතත්, මෙම රටවලින් ජපානයට පැමිණෙන්නන්ට ගුවන් තොටුපළේදී සිදුකරන කොරෝනා පරීක්ෂණයකින් අනතුරුව එරට රජය නිර්දේශ කරන නිරෝධායන මධ්‍යස්ථානයක නිරෝධායනයට ලක් විය යුතු වනවා.\nදින 3කට පසුව යළිත් කොරෝනා පරීක්ෂණයක් සිදුකිරීමෙන් අනතුරුව ආසාදිත නොවන බව තහවුරු වන්නේ නම්, එරටට ඇතුළුවීමට අවසර හිමි වන බවයි විදෙස් වාර්තා සඳහන් කළේ.",
       "URL": "https://www.hirunews.lk/282617/ශ්‍රී-ලංකාව-ඇතුළු-රටවල්-6කට-ජපානය-පනවා-තිබූ-සංචාරක-තහනම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1682"
}