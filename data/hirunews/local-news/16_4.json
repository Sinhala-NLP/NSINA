{
       "Source": "hirunews",
       "Timestamp": "Thursday, 21 September 2023 - 12:42",
       "Headline": "දයාසිරිට එරෙහි මෛත්‍රිපාලගේ ලිපියට වාරණ නියෝගයක්",
       "News Content": "ශ්‍රී ලංකා නිදහස් පක්ෂයේ හිටපු මහලේකම් දයාසිරි ජයසේකරගෙන් නිදහසට කරුණු විමසා එම පක්ෂයේ සභාපතිවරයා විසින් නිකුත් කර තිබෙන ලිපියක් ක්‍රියාත්මක වීම වළක්වාලමින් කොළඹ දිසා අධිකරණය අද වාරණ නියෝගයක් නිකුත් කෙරුණා.\nලබන මස 05 වනදා දක්වා බලපැවැත්වෙන පරිදි කොළඹ දිසා විනිසුරු සඳුන් විතාන විසිනුයි මෙම වාරණ නියෝගය නිකුත් කරනු ලැබුවේ.\nඒ පාර්ලිමේන්තු මන්ත්‍රී දයාසිරි ජයසේකර ඉදිරිපත් කළ පැමිණිල්ලක් සලකා බැලීමෙන් අනතුරුවයි.\nමන්ත්‍රිවරයා වෙනුවෙන් පෙනී සිටි නීතිඥවරුන් අධිකරණයට දැනුම් දී තිබුණේ නිදහසට කරුණු ඉල්ලා ලිපියක් යොමු කිරීමට පක්ෂයේ සභාපතිවරයාට ශ්‍රී ලංකා නිදහස් පක්ෂ ව්‍යවස්ථාව යටතේ බලයක් නොමැති බවයි.\nඉදිරිපත් වූ කරුණු සලකා බැලූ කොළඹ දිසා විනිසුරුවරයා අනතුරුව අදාල වාරණ නියෝගය නිකුත් කරනු ලැබුවා.",
       "URL": "https://www.hirunews.lk/348956/දයාසිරිට-එරෙහි-මෛත්‍රිපාලගේ-ලිපියට-වාරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=16"
}