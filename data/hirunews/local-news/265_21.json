{
       "Source": "hirunews",
       "Timestamp": "Thursday, 15 June 2023 - 17:36",
       "Headline": "බලපත්‍රයේ අනුමත ප්‍රමාණයට වඩා ගාන්ඩිස් දැව කඳන් ප්‍රවාහනය කල ලොරි රථයක් අත්අඩංගුවට",
       "News Content": "බලපත්‍රයේ අනුමත ප්‍රමාණයට වඩා ගාන්ඩිස් දැව කඳන් ප්‍රවාහනය කරමින් තිබු ලොරි රථයක් රියදුරු සමග අද(15) දින හැටන් පොලිසියේ රථ වාහන අංශයේ නිලධාරින් විසින් සැකපිට අත්අඩංගුවට ගෙන තිබෙනවා.\nහැටන් වන අඩවි කාර්යාලය මගින් මස්කෙලිය සාමිමලේ සිට මොරටුව දක්වා දැව කඳන් 20 ක් ප්‍රවාහනය කිරිමට බලපත්‍රයක් නිකුත් කර ඇති අතර, ලොරි රථය අත්අඩංගුවට ගත් අවස්තාවේ ලොරි රථයේ දැව කඳන් 40 ක් තිබු බවයි ලොරි රථය පොලිස් භාරයට ගත් රථ වාහන අංශයේ නිලධාරින් කියා සිටියේ.\nලොරි රථයේ ප්‍රවාහනය කරමින් තිබු දැව කඳන් 40 සදහා වන අඩවි කාර්යාලය මගින් දැව කඳන් වල මුද්‍රව සදහන් කර තිබුණද බලපත්‍රයේ ප්‍රවාහනය කිරිමට අනුමැතිය ලබා දි ඇත්තේ දැව කඳන් 20 ට පමණක් බව පොලිසිය නිලධාරින් සිදු කල මුලික විමර්ෂණයේදි අනාවරණය වි ඇත්තේ.\nඅප වාර්තාකරු මේ සම්බන්ධයෙන් හැටන් වන අඩවි කාර්යාලයේ වන අඩවි නිලධාරි කවිදු රුක්ෂාන්ගෙන් කල විමසුමකදී ඔහු පවසා ඇත්තේ පොලිසිය විසින් අත්අඩංගුවට ගත් ලොරි රථයේ දැව කඳන් 20 ක් පමණක් ප්‍රවාහනය කිරිමට බලපත්‍ර නිකුත් කර ඇති බවත්, තම කාර්යාලයේ නිලධාරියෙකු අදාල දැව කඳන් 20 ලොරි රථයට පැටවිමෙන් අනතුරුව එම නිලධාරියාට නොදන්වා කොන්ත්‍රාත්කරු විසින් තවත් දැව කඳන් 20 ක් ලොරි රථයට පටවා ඇති බවත්, සිද්ධිය සම්බන්ධයෙන් තම කාර්යාලය මගින්ද විමර්ශනයක් සිදු කරන බවයි.",
       "URL": "https://www.hirunews.lk/338052/බලපත්‍රයේ-අනුමත-ප්‍රමාණයට-වඩා-ගාන්ඩිස්-දැව-කඳන්-ප්‍රවාහනය-කල-ලොරි-රථයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=265"
}