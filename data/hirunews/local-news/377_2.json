{
       "Source": "hirunews",
       "Timestamp": "Monday, 01 May 2023 - 17:47",
       "Headline": "දුම්රියක එන්ජිමේ ගින්නක්",
       "News Content": "පුත්තලම පාලවියෙ සිට අරුවක්කාළු හුණුගල් කොරිය වෙත හුණුගල් ප්‍රවාහනය කළ දුම්රියක එන්ජිම ගිනි ගැනීමකට ලක්ව තිබෙනවා.\nඑම නිසා පුත්තලම කුරුණෑගල මාර්ගයේ ගමනා ගමන කටයුතු විනාඩි 30කට ආසන්න කාලයක් සම්පුර්ණයෙන් ම නැවති ගිය බවයි වාර්තා වෙන්නේ.\nපුත්තලම නගරය මැදින් අරුවක්කාළු දෙසට ගමන් කරමින් තිබු මෙම දුම්රිය ගිනි ගැනිමත් සමඟ දුම්රියේ රියදුරු මහතා කඩිනමින් එන්ජිම නවතා ගත් නිසා සිදුවිමට තිබු විශාල හානියක් අවම කරගත හැකි වූ බව සඳහන්.\nපසුව පුත්තලම මුලස්ථාන පොලිසියෙ රථවාහන අංශ නිළධාරින් හා ජනතාව සමග දුම්රිය සේවකයින් එක්වි වැගන් සහිත පෙට්ටි ගලවා මාර්ගය මැදින් වු කොටස ඉවත් කර ගමනාගමනයට මාර්ගය නිදහස් කර දී ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/333963/දුම්රියක-එන්ජිමේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=377"
}