{
       "Source": "hirunews",
       "Timestamp": "Wednesday, 26 January 2022 - 8:13",
       "Headline": "ටික් ටොක් කිරි සමන්ගේ ෆේස්බුක් පිටුවක් අක්‍රිය කෙරේ - ඇඩ්මින්වරයා ද අත් අඩංගුවට (වීඩියෝ)",
       "News Content": "අත්අඩංගුවට ලක්වූ ටික් ටොක් සමාජ මාධ්‍යයේ කිරි සමන් ලෙස හඳුන්වන තරුණයා විසින් අපයෝජනයට ලක්කළ බව කියන 11 හැවිරිදි දැරිය ඇතුළු දැරියන් සිය ගණනකගේ ඡායාරූප පළ කර තිබූ ෆේස්බුක් පිටුවක් වහාම ක්‍රියාත්මක වන පරිදි අක්‍රීය කර තිබෙනවා.\nඒ ජාතික ළමා ආරක්ෂක අධිකාරිය මඟින් විදුලි සංදේශ නියාමන කොමිෂන් සභාව වෙත කළ දැනුම් දීමකට අනුව යි.\nඑමෙන්ම අදාළ ෆේස්බුක් පිටුව පවත්වාගෙන යන පුද්ගලයාව කැඳවා ප්‍රකාශ ලබා ගෙන ඇති අතර, ඡායාරූප ලබා ගැනීමට හා ඒවා සංස්කරණය කිරීමට යොදා ගත් කැමරා, පරිගණක ඇතුළු උපකරණ ද ජාතික ළමා ආරක්ෂක අධිකාරිය භාරයට ගෙන තිබෙනවා.\nඔහු පිළිබඳ අද අධිකරණයට වැඩිදුර කරුණු වාර්තා කිරීමට නියමිත බව යි ජාතික ළමා ආරක්ෂක අධිකාරිය සඳහන් කළේ.\nරාජගිරිය - කළපළුවාව ප්‍රදේශයේ පදිංචිකරුවෙකු වන මොහු, කිරි සමන් නමින් ටික්-ටොක් මධ්‍යය ජාලයේ පෙනී සිටි අයෙකු වනවා.\nඑකොළොස් හැවිරිදි දැරියක් අපයෝජනය කිරීම සම්බන්ධයෙනු යි ඔහු ව අත් අඩංගුවට ගැනුණේ.\nදැරිය ව අවස්ථා කිහිපයක දී ම නිවසින් රැගෙන ගොස් මත්ද්‍රව්‍ය බොන්නට දී ඇය ව අපයෝජනය කිරීම සම්බන්ධයෙන් මොහුට චෝදනා ගොනි වී තිබෙනවා.",
       "URL": "https://www.hirunews.lk/295197/ටික්-ටොක්-කිරි-සමන්ගේ-ෆේස්බුක්-පිටුවක්-අක්‍රිය-කෙරේ-ඇඩ්මින්වරයා-ද-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1397"
}