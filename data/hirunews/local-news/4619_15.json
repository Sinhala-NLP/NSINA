{
       "Source": "hirunews",
       "Timestamp": "Saturday, 11 March 2017 - 16:59",
       "Headline": "බොහෝ ප්‍රදේශවලට සවස 2 න් පසු වැසි",
       "News Content": "දිවයිනේ බොහෝ ප්‍රදේශවලට සවස 2 පසු වැසි හෝ ගිගුරුම් සහිත වැසි වර්ධනය වන බව කාලගුණ විද්‍යා දෙපාර්තමේන්තුව පවසනවා.\nඅන්තර් මෝසම් කාලගුණ තත්වයන් දිවයින පුරා ස්ථාපිත වෙමින් පැවතීම මීට හේතුව බවයි දෙපාර්තමේන්තුව නිවේදනය කලේ.\nදකුණු වෙරළබඩ ප්‍රදේශවල උදෑසන කාලයේදීත් වැසි ස්වල්පයක් ඇතිවිය හැකියි.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි කාලගුණ විද්‍යා දෙපාර්තමේන්තුව දැනුම් දෙන්නේ.",
       "URL": "https://www.hirunews.lk/156621/බොහෝ-ප්‍රදේශවලට-සවස-2-න්-පසු-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4619"
}