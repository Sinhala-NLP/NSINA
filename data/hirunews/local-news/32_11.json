{
       "Source": "hirunews",
       "Timestamp": "Wednesday, 13 September 2023 - 16:52",
       "Headline": "පුද්ගලයෙකුට පහර දී ඝාතනය කළ අඹුසැමි යුවළක් ඇතුළු පහක් අත්අඩංගුවට",
       "News Content": "කාන්තාවක් සමඟ කෙටි පණිවිඩ හුවමාරු කරගත් පුද්ගලයකු පැහැර ගෙන ගොස් ඝාතනය  කිරීමේ සිදුවීමට එම කාන්තාව සහ ඇයගේ සැමියා ඇතුළු පස් දෙනෙකුසපුගස්කන්ද පොලිසිය විසින් අත්අඩංගුවට ගෙන තිබෙනවා.\nමුහුණු පොත හරහා  හඳුනා ගෙන ඇති මෙම ඝාතනයට ලක්වූ විසි එක් හැවිරිදි පුද්ගලයා විසින් කාන්තාව සමග  කෙටි පණිවිඩ හුවමාරු කරගෙන තිබූ බව විමර්ශනවලදී හෙළිවී තිබෙනවා.\nපසුගිය අප්‍රේල් මස 19 වැනි දින කාන්තාවගේ සැමියා ඇතුළු පිරිස මෙම තරුණයා පැහැරගෙන ගොස් පහර දී පමුණුවිල කනත්ත  ඉදිරිපිට දමා ගොස් තිබෙනවා.පහරදීමෙන් බරපතළ තුවාල ලැබූ ඔහු රෝහල්ගත කර සිටියදී මියගොස් තිබූ බව පොලිසිය අනාවරණය කරනවා.\nමෙලෙස ඝාතනයට ලක්වූ පුද්ගලයා විසි එක් හැවිරිදි   බඹරගම  පල්ලේබෝවල ප්‍රදේශයේ පදිංචි කරුවෙක් බව වාර්තා වෙනවා.",
       "URL": "https://www.hirunews.lk/348155/පුද්ගලයෙකුට-පහර-දී-ඝාතනය-කළ-අඹුසැමි-යුවළක්-ඇතුළු-පහක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=32"
}