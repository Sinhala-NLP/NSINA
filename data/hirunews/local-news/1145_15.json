{
       "Source": "hirunews",
       "Timestamp": "Tuesday, 24 May 2022 - 21:13",
       "Headline": "වැඩි ලාභ සෙවූ අඹතලේ ඉන්ධන හලක් සීල් තැබෙයි",
       "News Content": "අඹතලේ ඉන්ධන පිරවුම්හල සම්බන්ධයෙන් ඊයේ රාත්‍රියේ ලද තොරතුරක් අනුව එම ඉන්ධන පිරවුම්හල ඛනිජ තෙල් නීතිගත සංස්ථාවේ නිලධාරීන් විසින් අත්පත් කරගත් බව බලශක්ති අමාත්‍ය කංචන විජේසේකර ට්විටර් පණිවිඩයක් නිකුත් කරමින් සඳහන් කරනවා.\nමෙම ඉන්ධන පිරවුම්හලේ ඉන්ධන තිබිය දී ඊයේ රාත්‍රී අටට පමණ ඉන්ධන බෙදා හැරීම නවතා ඇත්තේ, ඉන්ධන මිල වැඩි වූ පසු අලෙවි කිරීමේ චේතනාවෙන්.\nකෙසේ වෙතත් අද උදෑසන මෙම ඉන්ධන හලේ ඉතිරිව තිබූ ඉන්ධන ඛනිජ තෙල් සංස්ථා නිලධාරීන් විසින් පැරණි මිලටම අලෙවි කිරීමට කටයුතු කර තිබෙනවා.\nඛනිජ තෙල් සංස්ථාව සමඟ ඇති ගිවිසුම් ප්‍රකාරව කටයුතු නොකිරීම සම්බන්ධයෙන් අදාළ ඉන්ධනහල පිළිබඳව ඉදිරි කටයුතු සිදු කිරීමට නියමිත බවයි බලශක්ති අමාත්‍යවරයාගේ ට්විටර් පණිවිඩයේ වැඩිදුරටත් සඳහන් වන්නේ.",
       "URL": "https://www.hirunews.lk/305217/වැඩි-ලාභ-සෙවූ-අඹතලේ-ඉන්ධන-හලක්-සීල්-තැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=1145"
}