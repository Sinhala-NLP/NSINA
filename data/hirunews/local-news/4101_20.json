{
       "Source": "hirunews",
       "Timestamp": "Tuesday, 30 January 2018 - 13:07",
       "Headline": "මැතිවරණ පැමිණිලි භාර ගැනීමට මානව හිමිකම් කොමිසමෙන් නව ඒකකයක්",
       "News Content": "පළාත් පාලන මැතිවරණය සමගාමීව සිදුවන මානව හිමිකම් උල්ලංඝනය කිරීම් සහ කඩකිරීම් පිළිබඳව සොයා බැලීම සඳහා ශ්‍රී ලංකා මානව හිමිකම් කොමිසම් සභාව පැමිණිලි භාර ගැනීමේ ඒකකයක් ස්ථාපිත කර තිබෙනවා.\nමෙවර මැතිවරණයට අපේක්ෂිකාවන් වැඩි වශයෙන් ඉදිරිපත්ව ඇති අතර, ඔවුන් ඇතුළු සියළු දෙනාට සිදුවන මානව හිමිකම් කඩවීම් සම්බන්ධයෙන් පැමිණිලි කිරීම සඳහා මෙම ඒකකය පිහිටුවා ඇති බව සඳහන්.\nඑම පැමිණිලි ඉදිරිපත් කිරීම සඳහා පැය 24 පුරා ක්‍රියාත්මක දුරකතන අංක කිහිපයක් ද හඳුන්වා දී තිබෙනවා.\n077 3088135 හෝ 077 3762112 යන දුරකතන අංකවලට ඇමතීමෙන් එම පැමිණිලි ඉදිරිපත් කිරීමේ හැකියාව පවතින බවයි මැතිවරණ කොමිසම සඳහන් කළේ.\nමීට අමතරව 0112 505574 යන දුරකතන අංකයට එම පැමිණිලි ෆැක්ස් මගින් ද ඉදිරිපත් කිරීමේ හැකියාව පවතිනවා.",
       "URL": "https://www.hirunews.lk/182410/මැතිවරණ-පැමිණිලි-භාර-ගැනීමට-මානව-හිමිකම්-කොමිසමෙන්-නව-ඒකකයක්",
       "Category": "Local News",
       "Parent URL": "https://www.hirunews.lk/local-news.php?pageID=4101"
}