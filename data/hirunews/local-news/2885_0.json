{
       "Source": "hirunews",
       "Timestamp": "Monday, 24 February 2020 - 19:51",
       "Headline": "ජගත් මහලේකම්ගෙන් කරුණු හතකින් යුත් සැලැස්මක්",
       "News Content": "එක්සත් ජාතීන්ගේ මානව හිමිකම් කවුන්සිලයේ 43 වන සැසිවාරය ස්විට්සර්ලන්තයේ ජිනීවා නුවරදී අද ආරම්භ වුණා.\nඒ, එක්සත් ජාතීන්ගේ මහලේකම් අන්තෝනියෝ ගුටේරස්, එක්සත් ජාතීන්ගේ මහ කොමසාරිස් මිෂෙල් බැෂලෙට්, මානව හිමිකම් කවුන්සිලයේ සභාපතිනි එළිසබෙත් ෆිල්ස්බර්ග්ගේ ප්‍රධානත්වයෙන්.\nමෙහිදී කරුණු 07කින් යුත් ක්‍රියාකාරී සැලැස්මක් එක්සත් ජාතීන්ගේ මහලේකම් අන්තෝනියෝ ගුටේරස් විසින් ඉදිරිපත් කළා.\nමානව හිමිකම් කවුසිලයේ 43 වන සැසිවාරය සඳහා සහභාගි වන විදේශ සබඳතා අමාත්‍ය දිනේෂ් ගුණවර්ධනගේ නායකත්වයෙන් යුත් ශ්‍රී ලංකා දූත පිරිස හෙට දිවයිනෙන් පිටත්ව යාමට නියමිතයි.\nමෙවර සැසිවාරය ශ්‍රී ලංකාවට විශේෂ වන්නේ පසුගිය රජය සම අනුග්‍රහකත්වය ලබාදුන් ශ්‍රී ලංකාව සම්බන්ධ යෝජනාවේ අනුග්‍රහකත්වයෙන් ඉවත්වීම හේතුවෙන්.\nඑය විදේශ සබඳතා අමාත්‍ය දිනේෂ් ගුණවර්ධන විසින් අනිද්දා මානව හිමිකම් කවුන්සිලයේදී නිළ වශයෙන් ප්‍රකාශයට පත් කරනු ඇති. ලබන 27 වැනිදා පැවැත්වෙන මහ කොමසාරිස්වරියගේ වාචික කරුණු දැක්වීම සඳහා ද අමාත්‍යවරයා ප්‍රතිචාර දැක්වීමට නියමිතයි.\nමේ අතර රටට එරෙහි ජිනීවා යෝජනාවට සම අනුග්‍රාහකත්වය ලබාදීම මෙන්ම ඉන් ඉවත්වීමේ අයිතිය ද රාජ්‍යයක් ලෙස ශ්‍රී ලංකාවට ඇති බව අමාත්‍ය විමල් වීරවංශ මහතා පවසනවා.\nඔහු මේ බව සඳහන් කළේ අද සිය අමාත්‍යාංශයේදී පැවති ප්‍රවෘත්ති සාකච්ඡාවකදී.",
       "URL": "https://www.hirunews.lk/235144/ජගත්-මහලේකම්ගෙන්-කරුණු-හතකින්-යුත්-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=2885"
}