{
       "Source": "hirunews",
       "Timestamp": "Wednesday, 15 March 2023 - 14:47",
       "Headline": "මැතිවරණ මුද්‍රණ කටයුතුවලට මුදල් ඉල්ලා මුද්‍රණාලයාධිපතිනියගෙන් මහා භාණ්ඩාගාරයට යළිත් ලිපියක්",
       "News Content": "මැතිවරණ මුද්‍රණ කටයුතු වෙනුවෙන් මුදල් ප්‍රතිපාදන ඉල්ලා මහා භාණ්ඩාගාරයට යළිත් ලිපියක් යොමු කළ බව, රජයේ මුද්‍රණාලය පවසනවා.\nමුද්‍රණාලයාධිපති ගංගා කල්පනී ලියනගේ මහත්මිය සඳහන් කළේ, මහා භාණ්ඩාගාරයේ මෙහෙයුම් දෙපාර්තමේන්තුවට අදාළ ලිපිය යොමු කළ බවයි.\nඑහි පිටපතක් මැතිවරණ කොමිසමේ සභාපතිවරයාට ද යොමු කළ බව ඇය ප්‍රකාශ කළා.\nමුද්‍රණාලයාධිපතිනිය පැවසුවේ, මුද්‍රණ කටයුතු වෙනුවෙන් මුදල් ඉල්ලා මීට පෙර මුදල් අමාත්‍යාංශයට යොමු කළ ලිපියට මෙතෙක් කිසිදු ප්‍රතිචාරයක් ලැබී නොමැති බවයි.",
       "URL": "https://www.hirunews.lk/330014/මැතිවරණ-මුද්‍රණ-කටයුතුවලට-මුදල්-ඉල්ලා-මුද්‍රණාලයාධිපතිනියගෙන්-මහා-භාණ්ඩාගාරයට-යළිත්-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=475"
}