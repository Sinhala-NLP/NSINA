{
       "Source": "hirunews",
       "Timestamp": "Thursday, 20 May 2021 - 15:54",
       "Headline": "සමගි ජන බලවේගය කෙටුම්පතට ගිනි තබයි (වීඩියෝ)",
       "News Content": "වරාය නගරය ආර්ථික කොමිෂන් සභා පනත් කෙටුම්පතට එරෙහිව සමගි ජනබලවේගය පාර්ලිමේන්තුවට පිවිසෙන මාර්ගය දෙපස අද විරෝධතාවක නිරතවුණා.\nවිරෝධතා පුවරු රැගෙන සටන් පාඨ කියමින් සෞඛ්‍ය මාර්ගෝපදේශ අනුව ඔවුන් විරෝධතාවයේ නිරතවූ බවයි හිරු වාර්තාකරු ප්‍රකාශ කළේ.\nඑහිදී වරාය නගරය ආර්ථික කොමිසන් සභා පනත් කෙටුම්පතේ පිටපතක් සමගි ජනබලවේගයේ මන්ත්‍රීවරුන් විසින් පුලුස්සා දමනු ලැබුවා.\nමෙම විරෝධතාව සඳහා විපක්ෂ නායක සජිත් ප්‍රේමදාස, සමගි ජනබලවේගයේ මහ ලේකම් පාර්ලිමේන්තු මන්ත්‍රී රංජිත් මද්දුමබණ්ඩාර ඇතුලු එහි මන්ත්‍රීවරුන් පිරිසක් එක්ව සිටියා.\nමේ අතර වරාය නගරය ආර්ථික කොමිසන් සභා පනත් කෙටුම්පතට අදාළ විවාදය දෙවන දිනටත් මේ වනවිට පාර්ලිමේන්තුවේදී පැවැත්වෙනවා.\nමෙම පනත් කෙටුම්පතට අදාළ ඡන්ද විමසීම අද පස්වරුවේ පැවැත්වීමට නියමිතයි.",
       "URL": "https://www.hirunews.lk/271949/සමගි-ජන-බලවේගය-කෙටුම්පතට-ගිනි-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1940"
}