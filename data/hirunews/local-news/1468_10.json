{
       "Source": "hirunews",
       "Timestamp": "Sunday, 26 December 2021 - 20:16",
       "Headline": "හිටපු කෘෂිකර්ම ලේකම් ඉවත් කිරීම ගැන ආණ්ඩුවේ පක්ෂ දෙකක අදහස් (වීඩියෝ)",
       "News Content": "හිටපු කෘෂිකර්ම අමාත්‍යාංශ ලේකම් මහාචාර්ය උදිත් කේ. ජයසිංහ තනතුරෙන් ඉවත් කිරීම පිළිබදව ආණ්ඩුව නියෝජනය කරන පක්ෂ දෙකක නියෝජිතයින් අද (26) විවිධ අදහස් පළ කළා.\nහම්බන්තොට - මිද්දෙනිය ප්‍රදේශයේ අද පැවති වැඩසටහනකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් එක්සත් ජනතා නිදහස් සන්ධාන මහ ලේකම්, පරිසර අමාත්‍ය මහින්ද අමරවීර සඳහන් කළේ දක්ෂයින් තනතුරුවලින් ඉවත් වීම මෙන්ම ඉවත් කිරීමට කටයුතු කිරීම සම්බන්ධයෙන් තමාට කළ හැකි දෙයක් නොමැති බවයි.\nකෙසේ වෙතත්, රාජ්‍ය අමාත්‍ය ජානක වක්කුඹුර ඇඹිලිපිටියේ අද (26) පැවති මාධ්‍ය හමුවකට එක්වෙමින් කියා සිටියේ රජයේ අමාත්‍යාංශයක ලේකම්වරයෙකුට රජයේ ප්‍රතිපත්ති ක්‍රියාත්මක කිරීමට මෙන්ම එම විෂය පිළිබඳව ප්‍රායෝගික දැනුමද තිබිය යුතු බවයි.",
       "URL": "https://www.hirunews.lk/292210/හිටපු-කෘෂිකර්ම-ලේකම්-ඉවත්-කිරීම-ගැන-ආණ්ඩුවේ-පක්ෂ-දෙකක-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1468"
}