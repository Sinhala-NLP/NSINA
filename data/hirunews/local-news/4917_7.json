{
       "Source": "hirunews",
       "Timestamp": "Friday, 19 August 2016 - 9:06",
       "Headline": "බීමත් රියදුරා මල් කැකුළක් බිලි ගනී",
       "News Content": "ආණමඩුව සංඝට්ටිකුලම ප්‍රදේශයේ සිදුවු රිය අනතුරකින් කුඩා දැරියක් මියගොස් තිබෙනවා.\nඇයගේ මව පියා සහ අවුරුදු 1 ක් වයසැති සොහොයුරිය ද තුවාල ලබා ඇති බවයි පොලිසිය කියාසිටියේ.\nඊයේ රාත්‍රී 8.15 ට පමණ ආණමඩුව සිට බංගදෙණිය දෙනට ගමන් ගත් කැබ් රථයක් ප්‍රතිවිරුද්ධ දෙසින් පැමිණි යතුරුපැදියක මුහුණට මුහුණ ගැටීමෙන් මෙම අනතුර සිදුව තිබෙනවා.\nමරණයට පත්ව ඇත්තේ යතුරුපැදියේ ගමන් කල අවුරුදු 5 ක් වයසැති දැරියක්.\nතුවාල ලැබුවන් ආණමඩුව රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා හලාවත රෝහලට මාරුකර යවා තිබෙනවා.\nමියගිය දැරියගේ පශ්චාත් මරණ පරීක්ෂණය අද සිදු කිරීමට නියමිතයි.\nඅනතුරට සම්බන්ධ කැබ් රථයේ රියදුරා පොලිස් අත්අඩංගුවට ගෙන තිබෙනවා.\nඅප වාර්තාකරු සඳහන් කලේ සැකකාර රියදුරා අනතුර සිදුවන අවස්ථාවේ බීමතින් සිට ඇති බවයි.\nසිද්ධිය සම්බන්ධයෙන් ආණමඩුව පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/140963/බීමත්-රියදුරා-මල්-කැකුළක්-බිලි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4917"
}