{
       "Source": "hirunews",
       "Timestamp": "Tuesday, 25 May 2021 - 16:48",
       "Headline": "කිලිනොච්චියෙන් හා මන්නාරමෙන් පුද්ගල මළ සිරුරු දෙකක් සොයාගැනේ",
       "News Content": "කිලිනොච්චිය ඉරණමඩු වැවේ ජලය කුඹුරු වෙත රැගෙන යන ඇළක තිබි පුද්ගල මළ සිරුරක් අද (25) සොයාගත් බව කිලිනොච්චිය පොලිසිය සඳහන් කළා.\nපොලිසිය පැවසූවේ ප්‍රදේශවාසීන් ලබාදුන් තොරතුරක් මත අදාළ ඇළේ පාවෙමින් තිබු පිරිම් පුද්ගලයෙකුගේ මළ සිරුරක් මෙලෙස සොයාගත් බවයි.\nමළ සිරුර පශ්චාත් මරණ පරීක්ෂණය සදහා කිලිනොච්චිය රෝහල් මෘත ශරීරාගාරයට යොමුකොට තිබෙනවා.\nසිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ පවත්වනු ලබනවා.\nමේ අතර මන්නාරම,තාල්පාඩු වෙරළ තීරයේ තිබියදිද අද (25) උදැසන තවත් පුද්ගලයෙකුගේ මළ සිරුරක කොටස් හමුවු බව මන්නාරම පොලිසිය පවසනවා.\nපොලිසිය පැවසූවේ නරක් වු පුද්ගල මළ සිරුරක් එලෙස හමුව ඇති අතර, අදාළ මළ සිරුරේ අස්ථි කොටස් ද දැක ගැනීමට හැකිවන බවයි.\nමළ සිරුරුරේ කොටස් පශ්චාත් මරණ පරීක්ෂණ කටයුතු වෙනුවෙන් මන්නාරම රෝහල් මෘත ශරීරාගායට යොමුකොට ඇති බවද පොලිසිය සඳහන් කළා.\nසිද්ධිය සම්බන්ධයෙන් මන්නාරම පොලිසිය වැඩිදුර පරීක්ෂණ මෙහයවනු ලබනවා.",
       "URL": "https://www.hirunews.lk/272406/කිලිනොච්චියෙන්-හා-මන්නාරමෙන්-පුද්ගල-මළ-සිරුරු-දෙකක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1929"
}