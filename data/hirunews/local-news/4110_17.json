{
       "Source": "hirunews",
       "Timestamp": "Wednesday, 24 January 2018 - 12:59",
       "Headline": "ඉන්දුනීසියානු ජනාධිපති දිවයිනට පැමිණෙයි",
       "News Content": "දෙදින නිල සංචාරයක් සඳහා ඉන්දුනීසියානු ජනාධිපති ජෝකෝ විදෝදෝ අද පෙරවරුවේ දිවයිනට පැමිණියා.\nඉන්දුනීසියාවට අයත් විශේෂ යානයකින් දිවයිනට පැමිණි එරට ජනාධිපතිවරයා පිළිගනු ලැබුවේ විදේශ කටයුතු අමාත්‍ය තිලක් මාරපන විසින්.\nඔහු සමඟ  50කින් සමන්විත දූත පිරිසක් ද මෙරටට පැමිණ තිබෙනවා.\nඉන්දුනීසියානු ජනාධිපතිවරයාගේ සංචාරය හේතුවෙන් අද පස්වරු 2 දක්වා කටුනායක අධිවේගී මාර්ගය ඇතුලූ කොළඹ මාර්ග කිහිපයක විශේෂ රථවාහන සැලස්මක් ක්‍රියාත්මක බවයි පොලිස් මූලස්ථානය කියා සිටියේ.",
       "URL": "https://www.hirunews.lk/181895/ඉන්දුනීසියානු-ජනාධිපති-දිවයිනට-පැමිණෙයි",
       "Category": "Local News",
       "Parent URL": "https://www.hirunews.lk/local-news.php?pageID=4110"
}