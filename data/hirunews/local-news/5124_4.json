{
       "Source": "hirunews",
       "Timestamp": "Saturday, 19 March 2016 - 19:20",
       "Headline": "වෙනස් කරන්න බැහැ  - ජනපති ආණ්ඩුව ගැන කියයි",
       "News Content": "ආණ්ඩුව, කිසිවෙකුට හෝ වෙනස් කළ නොහැකි බව ජනාධිපති මෛත්‍රිපාල සිරිසේන පවසනවා.\nශ්‍රී ලංකා මුස්ලිම් කොංග්‍රසයේ 19 වන ජාතික සමුළුවට අක්කරෙයිපත්තුවේදී අද (19) එක්වෙමිනුයි ජනාධිපතිවරයා මේ බව ප්‍රකාශ කළේ.\nජනාධිපතිවරයා මෙහිදී වැඩිදුරටත් සඳහන් කළේ ඉදිරි වසර 05 තුළ රජය රටේ සංවර්ධනය වෙනුවෙන් කැපවන බවයි.\nමෙම උත්සවයට එක්වෙමින් අදහස් දැක්වූ අග්‍රාමාත්‍ය රනිල් වික්‍රමසිංහ සඳහන් කළේ එකම මවකගේ දරුවන් ලෙස ජාතික සමගිය ආරක්ෂා කර ගනිමින් ඉදිරියට යාම රටේ සංවර්ධනයට හේතුවන බවයි.\nමෙම උත්සවයට ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම්ද මෙන්ම විපක්ෂ නායක ආර්.සම්බන්ධන්ද එක්ව සිටියා.",
       "URL": "https://www.hirunews.lk/128897/වෙනස්-කරන්න-බැහැ-ජනපති-ආණ්ඩුව-ගැන-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5124"
}