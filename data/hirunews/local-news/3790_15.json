{
       "Source": "hirunews",
       "Timestamp": "Monday, 20 August 2018 - 8:23",
       "Headline": "හික්කඩුව මුහුදේදි අනතුරට පත් ධීවරයින් 11 දෙනා සොයා මෙහෙයුම්",
       "News Content": "අම්බලන්ගොඩ ධීවර වරායෙන් 11 දෙනෙකු සමඟ පිටව ගිය ධීවර යාත්‍රාවක් හික්කඩුවට ආසන්න මුහුදු සීමාවේදී අනතුරට ලක්ව තිබෙනවා.\nඑම යාත්‍රාව සොයා ආපදා කළමනාකරණ මධ්‍යස්ථානය සහ නාවික හමුදාව මේ වනවිට මෙහෙයුම් ආරම්භ කර ඇති අතර ඊට ගුවන් හමුදාවෙන් ද සහය ඉල්ලා ඇති බව සඳහන්.\nඊයේ පෙරවරුවේ ගමන් ආරම්භ කළ මෙම ධීවර යාත්‍රාව දිය රළකට හසුවී අනතුරට ලක්ව ඇති බවයි  නාවික හමුදාව ප්‍රකාශ කළේ.\nමෙම යාත්‍රාවේ ධීවරයන් ඊයේ පස්වරුවේ තම ඥාතීන්ට ජංගම දුරකථනයෙන් අමතා තමන් අනතුරට ලක්ව ඇති බවටයි දැනුම්දී ඇති අතර, අනතුරුව ඊයේ රාත්‍රි 9 න් පසු මොවුන් සමඟ පැවති දුරකථන සම්බන්ධතා බිඳවැටී තිබෙනවා.",
       "URL": "https://www.hirunews.lk/197946/හික්කඩුව-මුහුදේදි-අනතුරට-පත්-ධීවරයින්-11-දෙනා-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=3790"
}