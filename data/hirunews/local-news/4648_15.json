{
       "Source": "hirunews",
       "Timestamp": "Wednesday, 22 February 2017 - 15:53",
       "Headline": "වන අලි පහරදීමෙන් සිදුවන ජීවිත හානි සඳහා ගෙවන වන්දි මුදල ඉහළට",
       "News Content": "වන අලි පහරදීමෙන් සිදුවන පුද්ගල මරණයක් හෝ ආබාධිත තත්ත්වයක් හේතුවෙන් ගෙවනු ලබන වන්දි මුදල රුපියල් ලක්ෂ දෙකේ සිට ලක්ෂ 5 දක්වා ඉහළ දැමීමට කැබිනට් මණ්ඩලයේ අනුමැතිය හිමිව තිබෙනවා.\nතිරසර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා ඉදිරිපත් කළ යෝජනාවකට අනුවයි මෙම වන්දි මුදල ඉහළ නංවා ඇත්තේ.\nවන අලි පහරදීමෙන් සිදුවන නිවාස හා දේපළ හානි සඳහා ගෙවනු ලබන වන්දි මුදලද ඉහළ නැංවීමට පසුගියදා අමාත්‍ය මණ්ඩලය තීරණය කර තිබුණා.",
       "URL": "https://www.hirunews.lk/155176/වන-අලි-පහරදීමෙන්-සිදුවන-ජීවිත-හානි-සඳහා-ගෙවන-වන්දි-මුදල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4648"
}