{
       "Source": "hirunews",
       "Timestamp": "Sunday, 02 January 2022 - 17:42",
       "Headline": "ජනාධිපති ගෝඨාභය රාජපක්ෂට ගෞරවාභිධානය  (වීඩියෝ)",
       "News Content": "ජනාධිපති ගෝඨාභය රාජපක්ෂ මහතා වෙත මහා සංඝරත්නයේ ආශිර්වාදය පළ කිරීමේ විශේෂ පුණ්‍ය මහෝත්සවය අද පස්වරුවේ පැවැත්වුණා.\nඒ කෝට්ටේ රජමහා විහාරස්ථානයේදී යි.\nශ්‍රී ජයවර්ධනපුර කෝට්ටේ ශ්‍රී කල්‍යාණී සාම ග්‍රී ධර්ම මහා සංඝ සභාවේ ඓතිහාසික සිරි මංගල උපෝස්ථාගාරය ප්‍රතිනිර්මාණය සදහා දැක්වූ රාජ්‍ය අනුග්‍රහය වෙනුවෙනුයි ජනාධිපතිවරයාට මෙම ආශිර්වාදය පිරිනැමෙන්නේ.\nමෙය ප්‍රතිසංස්කරණ කර දෙන්නැයි ආණ්ඩු කිහිපයකින්ම ඉල්ලීම් කලද ඒ සදහා රාජ්‍ය අනුග්‍රහය දක්වා ඇත්තේ වත්මන් ජනාධිපතිවරයා පමණක් බවයි විහාරාධිපති හිමියන් සදහන් කළේ.\nමේ අතර ජනාධිපති ගෝඨාභය රාජපක්ෂ මහතා වෙත, මහාවිහාරවංශික ශ්‍රී ජයවර්ධනපුර කෝට්ටේ ශ්‍රී කල්‍යාණ සාම ග්‍රි ධර්ම මහා සංඝසභාව මගින් ශ්‍රී ලංකාධීශ්වර පද්ම විභූෂණ ගෞරවාභිධානය ද අද පිරිනමනු ලැබුවා.",
       "URL": "https://www.hirunews.lk/292837/ජනාධිපති-ගෝඨාභය-රාජපක්ෂට-ගෞරවාභිධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1454"
}