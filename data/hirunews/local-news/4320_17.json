{
       "Source": "hirunews",
       "Timestamp": "Friday, 15 September 2017 - 14:46",
       "Headline": "සයිටම් විරෝධී රථ පෙළපාලිය නිසා තුම්මුල්ලේ සිට පුරහල දක්වා දැඩි රථ වාහන තදබදයක්",
       "News Content": "සයිටම් විරෝධී රථ පෙළපාලිය හේතුවෙන් කොළඹ - තුම්මුල්ල මංසන්ධියේ සිට පුරහල දෙසට දිවෙන මාර්ගවල මේ වන විට දැඩි රථ වාහන තදබදයක් පවතිනවා.\nපොලීසිය රියදුරන්ගෙන් ඉල්ලා සිටියේ එම නිසා හැකිතාක් විකල්ප මාර්ග භාවිත කරන ලෙසයි.\nමාලඹේ පෞද්ගලික වෛද්‍ය විද්‍යාලයට විරෝධය පළ කරමින් සයිටම් විරෝධී ජන පවුර සංවිධාන කළ රථ පෙළපාලි කිහිපයක් ස්ථාන 5ක සිට මේ වන විට කොළඹට ළඟාවෙමින් සිටිනවා.\nඔවුන් කොළඹ ලිප්ටන් වටරවුමේ ජන රැළියක් ද සංවිධාන කර ඇති අතර, සයිටම් විරෝධීන් බොරැල්ල කැම්බල් පිටියට ඇතුළුවීම වැළැක්වීම සඳහා පොලීසිය කළ ඉල්ලීමක් කොළඹ අතිරේක මහේස්ත්‍රාත් රංග දිසානායක අද ප්‍රතික්ෂේප කළා.",
       "URL": "https://www.hirunews.lk/171004/සයිටම්-විරෝධී-රථ-පෙළපාලිය-නිසා-තුම්මුල්ලේ-සිට-පුරහල-දක්වා-දැඩි-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4320"
}