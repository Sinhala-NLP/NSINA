{
       "Source": "hirunews",
       "Timestamp": "Tuesday, 11 June 2019 - 9:55",
       "Headline": "තියුණු ආයුධයකින් පහර දී පුද්ගලයෙකු මරුට",
       "News Content": "කඳාන - වීදි මාවතේදී තියුණු ආයුධයකින් පහරදීමෙන් පුද්ගලයෙකු ජීවිතක්ෂයට පත්ව තිබෙනවා.\nදෙපිරිසක් අතර ඇති වූ ආරවුලක් දුරදිග යාම හේතුවෙන් ඊයේ මෙම ඝාතනය සිදුව ඇති බවයි පොලීසිය සඳහන් කළේ.\nමිය ගොස් ඇත්තේ එම ප්‍රදේශයේ පදිංචි 28 හැවිරිදි තරුණයෙකු වන අතර සිද්ධියෙන් තුවාල ලැබූ තවත් පුද්ගලයෙකු රාගම රෝහලේ ප්‍රතිකාර ලබමින් සිටිනවා.\nමෙම සිද්ධියට සම්බන්ධ සැකකරුවන් හඳුනාගෙන ඇති අතර, ඔවුන් අත්අඩංගුවට ගැනීම සඳහා පරීක්ෂණ පවත්වන බවයි පොලීසිය කියා සිටියේ.",
       "URL": "https://www.hirunews.lk/218170/තියුණු-ආයුධයකින්-පහර-දී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3307"
}