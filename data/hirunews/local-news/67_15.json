{
       "Source": "hirunews",
       "Timestamp": "Monday, 28 August 2023 - 10:29",
       "Headline": "හරක් කටා සහ කුඩු සළිඳු මත්ද්‍රව්‍ය ටොන් 5ක් මෙරටට ගෙනැවිත්",
       "News Content": "මෙරට මහා පරිමාණයේ මත්ද්‍රව්‍ය ජාවාරම්කරුවන් සහ ප්‍රබල සංවිධානාත්මක අපරාධකරුවන් වන නඳුන් චින්තක හෙවත් හරක් කටා සහ සළිඳු මල්ෂිත ගුණරත්න හෙවත් කුඩු සළිඳු දෙදෙනා විදේශගතව සිටියදී මත්කුඩු කිලෝ 5,000කට (ටොන් 5) වැඩි ප්‍රමාණයක් මෙරටට එවා ඇතැයි අපරාධ පරීක්ෂණ දෙපාර්තමේන්තුව විසින් අනාවරණය කර ගෙන තිබෙනවා.\nරහස් පොලිස් පරීක්ෂකවරුන් විසින් මෙම අපරාධකරුවන් දෙදෙනා සන්තකයේ තිබුණු ජංගම දුරකථන 10ක් විශ්ලේෂණය කිරීමේදී මේ බව අනාවරණය කර ගත් බව‍යි සඳහන් වුණේ.\nඅදාළ දුරකථන දත්ත තාක්ෂණික විශ්ලේෂණයකට යොමු කිරීමේදී මොවුන් මෙරටට මත්ද්‍රව්‍ය කිලෝ 5,000කට වැඩි, එනම් ටොන් 5කට වැඩි ප්‍රමාණයක් එවා ඇති බව තහවුරු වී තිබෙනවා.",
       "URL": "https://www.hirunews.lk/346380/හරක්-කටා-සහ-කුඩු-සළිඳු-මත්ද්‍රව්‍ය-ටොන්-5ක්-මෙරටට-ගෙනැවිත්",
       "Category": "Local News",
       "Parent URL": "https://www.hirunews.lk/local-news.php?pageID=67"
}