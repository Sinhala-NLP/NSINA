{
       "Source": "hirunews",
       "Timestamp": "Friday, 23 June 2017 - 17:55",
       "Headline": "විවාහය නිසා සේවය අහිමි වූ පොලීසියේ පිරිසකට යළි අවස්ථාවක්",
       "News Content": "ආධුනික කාලය තුල අනවසරයෙන් විවාහවීම නිසා සේවය අවලංගු කළ පොලිස් නිලධාරීන් 149 දෙනෙකු යළි සේවයේ පිහිටුවීමට පොලිස් දෙපාර්තමේන්තුව සූදානම් වනවා.\nඒ අනුව කොන්දේසිවලට යටත්ව ඔවුන් සේවයට බදවා ගැනෙන අතර ලබන මස 25 වන දාට පෙර අදාළ ආධුනික පොලිස් නිලධාරීන් එකඟතා ප්‍රකාශයක් පොලිස් මූලස්ථානයේ විනය සහ කල්ක්‍රියා කොට්ඨාශයට යොමු කළ යුතුයි.\nනවක නිලධාරියෙකු ලෙස සේවයට බඳවා ගැනීම / ධාරිතා සංවර්ධන පාඨමාලාවකට යොමු කිරීම / සේවයේ නොසිටි කාලයට අදාළව පසුබිම් වාර්තාවක් ලබාගැනීම සහ වෛද්‍ය පරීක්ෂණයක් සඳහා යොමු කිරීම අදාළ කොන්දේසිවලට අයත්.",
       "URL": "https://www.hirunews.lk/164271/විවාහය-නිසා-සේවය-අහිමි-වූ-පොලීසියේ-පිරිසකට-යළි-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=4455"
}