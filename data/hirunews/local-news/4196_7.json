{
       "Source": "hirunews",
       "Timestamp": "Wednesday, 29 November 2017 - 9:05",
       "Headline": "ශ්‍රී ලාංකික කාන්තාවට නිව්යෝක්හිදී අත්වූ ඉරණම (ඡායාරූප)",
       "News Content": "ඇමරිකාවේ පුරවැසිභාවය හිමි ශ්‍රී ලාංකික සම්භවයක් සහිත කාන්තාවක් නිව්යෝක් නුවරදී පිහියකින් ඇන, ඝාතනය කර තිබෙනවා.\nසේවා ස්ථානයට යමින් සිටි බැංකු සේවිකාවක වන මෙම කාන්තාව නිවස ආසන්නයේදීම පෙරේදා මෙලෙස පිහි ඇනුමට ලක්ව ඇති බවයි විදෙස් මාධ්‍ය වාර්තා කළේ.\nඑම අවස්ථාවේදී ඇයව බේරා ගැනීම සඳහා ඉදිරිපත් වූ පුද්ගලයෙකුටද ඝාතකයා විසින් පිහි ප්‍රහාරයක් එල්ල කර ඇති අතර, ඉන් තුවාල ලැබූ ඔහු ප්‍රතිකාර සඳහා රෝහල් ගතකර තිබෙනවා.\nමෙම ප්‍රහාරය සම්බන්ධයෙන් 27 හැවිරිදි තරුණයෙකු අත්අඩංගුවට ගෙන ඇති අතර, ඝාතනයට හේතුව මෙතෙක් අනාවරණය වී නැහැ.\nඝාතනයට ලක්වු ගීතා හොවි නැමති 63 හැවිරිදි කාන්තාව ඇයගේ මෙරට සිටින ඥාතියෙකුගේ මංගල උත්සවයකට සහභාගිවීම සඳහා ශ්‍රී ලංකාවට පැමිණීමට නියමිතව සිටි බවද වාර්තා වනවා.",
       "URL": "https://www.hirunews.lk/177183/ශ්‍රී-ලාංකික-කාන්තාවට-නිව්යෝක්හිදී-අත්වූ-ඉරණම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4196"
}