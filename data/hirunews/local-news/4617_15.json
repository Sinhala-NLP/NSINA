{
       "Source": "hirunews",
       "Timestamp": "Monday, 13 March 2017 - 8:53",
       "Headline": "මීගහතැන්නේ යතුරුපැදි අනතුරකින් දෙදෙනෙකු මරුට (ඡායාරූප)",
       "News Content": "මීගහතැන්න නෙළුහේන 6 කණුව ප්‍රදේශයේ සිදුවු යතුරුපැදි අනතුරකින් තරුණයකු සහ තරුණියක් ජීවිතක්ෂයට පත්ව තිබෙනවා.\nඊයේ සවස 4 30 ට පමණ අනතුර සිදුව ඇත්තේ හොරවල දෙසට ධාවනය වු යතුරුපැදියක් ප්‍රතිවිරුද්ධ දෙසින් පැමිණි ටිපර් රථයක ගැටීමෙන්.\nඅනතුරින් බරපතල තුවාල ලැබු තරුණයා එම ස්ථානයේම මියගොස් ඇති අතර තරුණිය නාගොඩ රෝහලට ඇතුලත් කිරීමෙන් පසුවයි මියගොස් ඇත්තේ.\nමෙලෙස ජීවිතක්ෂයට පත්වී ඇත්තේ පැලවත්ත ප්‍රදේශයේ පදිංචි 26 හැවිරිදි තරුණයෙක් සහ මීගහතැන්න ප්‍රදේශයේ පදිංචි 21 හැවිරිදි තරුණියක්.\nඔවුන්ගේ මෘත ශරීර නාගොඩ රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.\nඅනතුරට සම්බන්ධ ටිපර් රථයේ රියදුරා පොලිස් අත්අඩංගුවට ගෙන තිබෙනවා.\nමීගහතැන්න පොලිසියයි මේ පිළිබඳ විමර්ශණ මෙහෙයවන්නේ.",
       "URL": "https://www.hirunews.lk/156719/මීගහතැන්නේ-යතුරුපැදි-අනතුරකින්-දෙදෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4617"
}