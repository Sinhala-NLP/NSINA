{
       "Source": "hirunews",
       "Timestamp": "Monday, 07 March 2016 - 13:09",
       "Headline": "බොදුබලයේ පැමිණිල්ල ගැන ජනපතිගේ අවධානයට",
       "News Content": "ආගමික පදනම් සහිත බැංකුකරණයක් හඳුන්වාදීම සඳහා මහ බැංකුව කටයුතු කරමින් සිටින බවට බොදුබල සේනා සංවිධානය සිදුකළ පැමිණිල්ල පිළිබඳව ජනාධිපති මෛත්‍රීපාල සිරිසේනගේ අවධානය යොමුව තිබෙනවා.\nමේ සම්බන්ධයෙන් සති දෙකක් ඇතුළත කරුණු දක්වන ලෙසයි ජනාධිපති අතිරේක ලේකම් එස්.ටී. කොඩිකාර ජාතික ප්‍රතිපත්ති හා ආර්ථික කටයුතු අමාත්‍යාංශයේ ලේකම් එම් අයි එම් රාෆික් වෙත ලිපියක් මගින් දැනුම්දී ඇත්තේ.\nශ්‍රී ලංකා මහ බැංකුව ආගමික පදනම් සහිත බැංකුකරණයක් සහ ඉස්ලාමික සංවර්ධන බැංකුවේ සාමාජිකත්වය ලබාගැනීමට සූදානම් වන බව බොදුබල සේනා සංවිධානය ජනාධිපතිවරයාට අගමැතිවරයාට ලිපියක් යොමු කරමින් පසුගිය පළමුවනදා පැමිණිලි කර තිබුණා.\nඑමඟින් ඔවුන් දක්වා තිබුණේ ඇමරිකානු ඩොලර් බිලියනයක ණය මුදලක් ලබාගැනීම සඳහා ආගමික පදනම් සහිත බැංකුකරණයක් හඳුන්වාදීමට සහ ඉස්ලාමික සංවර්ධන බැකුවේ සාමාජිකත්වය ලබාගැනීමට මහ බැංකුව එකඟතාවකට පැමිණ ඇති බවයි.",
       "URL": "https://www.hirunews.lk/127984/බොදුබලයේ-පැමිණිල්ල-ගැන-ජනපතිගේ-අවධානයට",
       "Category": "Local News",
       "Parent URL": "https://www.hirunews.lk/local-news.php?pageID=5139"
}