{
       "Source": "hirunews",
       "Timestamp": "Friday, 10 August 2018 - 15:22",
       "Headline": "4කට මරු කැඳවු වාද්දුවේ සාදය සම්බන්ධයෙන් දෙදෙනෙකු රක්ෂිත බන්ධනාගාරයට",
       "News Content": "වාද්දුව ප්‍රදේශයේ හෝටලයක සංවිධානය කර තිබූ සාදයකට සහභාගී වූ සිව්දෙනෙකු මියයාමේ සිදුවීමට අදාලව අත්අඩංගුවට ගත් දෙදෙනෙකු ලබන 17 වන දින දක්වා රක්ෂිත බන්ධනාගාර ගතකර තිබෙනවා.\nපානදුර මහේස්ත්‍රාත් අධිකරණයයි නියෝගය ලබාදුන්නේ.\nරක්ෂිත බන්ධනාගාර ගතකළ දෙදෙනා වන්නේ සාදය සංවිධානය කළ සමාගමේ හිමිකාරියගේ සැමියා සහ ප්‍රචාරක නිලධාරියායි.\nපසුගිය 4 වනදා රාත්‍රියේ වාද්දුව හෝටලයක සංවිධාන කර තිබු සාදයකදීයි අසනීප වූ හතරදෙනෙකු පානදුර රෝහලට ඇතුලත් කිරීමෙන් පසු ජීවිතක්ෂයට පත්වුයේ.\nසිද්ධියට අදාළව රක්ෂිත බන්ධනාගාර ගත කළ එක් පුද්ගලයෙක් කඩුවෙල කොරතොට ප්‍රදේශයේ පදිංචි 36 හැවිරිදි අයෙක්.\nඔහු සාදය සංවිධාන කළ සමාගමේ ලියාපදිංචි හිමිකාරියගේ සැමියා මෙන්ම එම සමාගමේ කටයුතු භාරව කටයුතු කරන අයෙක්.\nඅනෙක් සැකකරු ගොතටුව නව නගරයේ පදිංචි 36 හැවිරිදි පුද්ගලයෙක්.\nඔහු සමාගමේ ප්‍රචාරක නිලධාරීවරයායි.",
       "URL": "https://www.hirunews.lk/197226/4කට-මරු-කැඳවු-වාද්දුවේ-සාදය-සම්බන්ධයෙන්-දෙදෙනෙකු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3805"
}