{
       "Source": "hirunews",
       "Timestamp": "Monday, 15 February 2021 - 7:16",
       "Headline": "දරුවන් සිඟමනේ යොදවා ගණිකා වෘත්තියේ නියැලුණු මව්වරුන් දෙදෙනෙක් පොලිස් දැලේ",
       "News Content": "සිය දරුවන් සිඟමනේ යොදවා ගණිකා වෘත්තියේ යෙදුණු කාන්තාවන් දෙදෙනකු පෙරේදා (13) අම්බලන්ගොඩ පොලිසිය විසින් අත්අඩංගුවට ගෙන තිබෙනවා.\nමෙලෙස  අත්අඩංගුවට ගෙන ඇත්තේ 32 සහ 26 හැවිරිදි වියේ පසුවූ කාන්තාවන් දෙදෙනෙක් බවයි පොලිසිය සඳහන් කළේ.\nමොවුන් දෙදෙනාම දෙදරු මව්වරුන් වන අතර ඔවුන්, ඔවුන්ගේ දරුවන් අම්බලන්ගොඩ නගරයේ සිඟමනේ යොදවා, මෙම කාන්තාවන් දෙදෙනා ගණිකා වෘත්තියේ නියැලී ඇති බවයි වාර්තා වන්නේ.\nඅත්අඩංගුවට ගැනුණු සැකකාර මව්වරුන් දෙදෙනා සහ බාලවයස්කාර දරුවන් සිව්දෙනා බළපිටිය මහේස්ත්‍රාත් අධිකරණයට ඉදිරිපත්කර ඇති අතර එහිදී ඔවුන් ඇප මත මුදා හැර තිබෙනවා.\nඇප ලබාදීමෙන් අනතුරව මොවුන්ට අධිකරණය නියෝග කර ඇත්තේ ලබන 22 වනදා යළි අධිකරණය හමුවේ පෙනී සිටින ලෙසයි.",
       "URL": "https://www.hirunews.lk/262599/දරුවන්-සිඟමනේ-යොදවා-ගණිකා-වෘත්තියේ-නියැලුණු-මව්වරුන්-දෙදෙනෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=2146"
}