{
       "Source": "hirunews",
       "Timestamp": "Sunday, 25 August 2019 - 20:03",
       "Headline": "විනෝද චාරිකාවක් නිසා අකර්මන්‍ය වූ කදානේ රෝහල",
       "News Content": "වෛද්‍යවරුන් ඇතුළු රෝහල් කාර්ය මණ්ඩලය විනෝද චාරිකාවක් සදහා පිටත්ව ගොස් ඇති නිසා සම්පූර්ණයෙන් අකර්මන්‍ය වූ රෝහලක් පිළිබදව තොරතුරු හිරු CIA වෙත වාර්තා වුණා.\nකරුණු සොයා බැලීමේදී අනාවරණය වුනේ ඔවුන් කතරගම වන්දනාවේ ගොස් ඇති බවයි.\nමේ රජයට අයත් කදාන ප්‍රාදේශීය රෝහලයි.\nවෛද්‍යවරුන් 20 ක් පමණ සහ හෙදියන් 50 දෙනෙක් පමණ සේවය කරන මෙම රෝහල ඊයේ දිනයේ සිට අකර්මන්‍ය වී තිබෙනවා.\nඒ රෝහල් කාර්ය මණ්ඩලයෙන් තුනෙන් දෙකක් පමණ පිරිසක් බස්රථයක් සූදානම් කරගෙන කතරගම වන්දනාවේ ගොස් ඇති නිසාවෙනි.\nපාන්දර 5 ට පමණ රෝහලට පැමිණි මෙම බස් රථයෙන් අදාල පිරිස පිටත්ව ඇත්තේ රෝහලේ ආපන ශාලාවේ සේවකයන්ද සමගිනි.\nඒ අනුව ඊයේ සිට රෝහල් ආපන ශාලාවද මෙලෙස වසා දමා තිබෙන අයුරු එහි ගිය අපට දක්නට ලැබුණා.\nමේ අද දවසේ රෝහලේ තත්ත්වයයි.",
       "URL": "https://www.hirunews.lk/222953/විනෝද-චාරිකාවක්-නිසා-අකර්මන්‍ය-වූ-කදානේ-රෝහල",
       "Category": "Local News",
       "Parent URL": "https://www.hirunews.lk/local-news.php?pageID=3179"
}