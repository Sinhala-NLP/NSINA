{
       "Source": "hirunews",
       "Timestamp": "Thursday, 07 January 2021 - 16:00",
       "Headline": "කෝටි 13කට අධික වටිනා මත්පෙති තොගයක් රේගු භාරයට (වීඩියෝ)",
       "News Content": "බෙල්ජියමේ සිට ගුවන් තැපැල් මගින් කොළඹ මධ්‍යම තැපැල් හුවමාරුවට එවා තිබූ රුපියල් කෝටි 13 හමාරකට වැඩි වටිනාකමකින් යුත් මෙතපිටමින් නැමති මත්පෙති 18,000ක් අද රේගු භාරයට ගෙන තිබෙනවා.\nආසියාවේ සිදුකළ විශාලතම මත්පෙති වැටලීම ද මෙය වන බවයි රේගු මාධ්‍ය ප්‍රකාශක අතිරේක රේගු අධ්‍යක්ෂ සුනිල් ජයරත්න සඳහන් කළේ.\nසත්ව ආහාර ගෙන්වන මුවාවෙන් මෙම මත්පෙති තොගය මෙරටට එවා තිබෙනවා.\nහපුතලේ ප්‍රදේශයේ ලිපිනයකට අදාළ මත්පෙති තොගය ලැබී ඇති බවයි රේගු මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/259092/කෝටි-13කට-අධික-වටිනා-මත්පෙති-තොගයක්-රේගු-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2227"
}