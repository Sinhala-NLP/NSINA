{
       "Source": "hirunews",
       "Timestamp": "Sunday, 18 June 2017 - 8:00",
       "Headline": "පෙම්වතිය ඝාතනය කළ පෙම්වතා පොලීසියට භාරවෙයි",
       "News Content": "නුගේගොඩ පරණ කැස්බෑව පාරේ ක්‍රීඩාංගණයක් අසළ තිබී ගෙළ කපා ඝාතනය කරන ලද  තරුණියකගේ මළ සිරුරක් ඊයේ රාත්‍රියේ සොයාගෙන තිබෙනවා.\nපොලීසියට ලද තොරතුරක් මත අදාළ මළ සිරුර සොයාගෙන ඇති බව සඳහන්.\nඇයගේ පෙම්වතා විසින් මෙම ඝාතනය සිදුකර ඇති අතර, පසුව ඔහු ඝාතනයට යොදාගන්නා ලද පිහියද සමඟින් පොලීසියට භාරවී තිබෙනවා.\nතරුණිය යතුරුපැදියේ නංවාගෙන කැස්බෑව පරණ පාරේ පිහිටි ක්‍රීඩාංගණයක් අසළට පැමිණ මොහු මෙම ඝාතනය සිදුකර ඇති බව සඳහන්.\nමෙලෙස ඝාතනයට ලක්වී ඇත්තේ මතුගම හේවැස්ස ප්‍රදේශයේ පදිංචි තරුණියක්.\nඇයගේ මෘත ශරීරය කලුබෝවිල රෝහලේ තැන්පත් කර තිබෙනවා. පශ්චාත් මරණ පරීක්ෂණය අද පැවැත්වීමට නියමිතයි.",
       "URL": "https://www.hirunews.lk/163817/පෙම්වතිය-ඝාතනය-කළ-පෙම්වතා-පොලීසියට-භාරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4464"
}