{
       "Source": "hirunews",
       "Timestamp": "Friday, 11 January 2019 - 8:52",
       "Headline": "මාතලෙන් ඉපැරණි හුණුගල් ගුහාවක් සොයා ගැනේ - (ඡායාරූප)",
       "News Content": "මාතලේ - නාවුල ප්‍රාදේශීය ලේකම් කොට්ඨාශයට අයත් සේරුදණ්ඩාපොලින් සොයාගනු ලැබූ ඉපැරණි ගල් ගුහාව ‘‘හිරිලබ ගුහා’’ විශේෂයට අයත් ගුහාවක් බව පුරාවිද්‍යා දෙපාර්තමේන්තුව පවසනවා.\nමහනුවර ප්‍රාදේශීය පුරාවිද්‍යා කාර්යාලයේ පුරාවිද්‍යාඥ මහින්ද කරුණාරත්න සඳහන් කළේ ගුහාවේ පාෂාණ අධ්‍යයනයේදී හුණුගල්වලින් නිර්මාණය වුණු ගුහාවක් බවට තහවුරු වී ඇති බවයි.\nවසර මිලියන ගණනක් පුරා ගුහාව තුළ ඇති වූ භෞතික හා රසායනික වෙනස්කම් හේතුවෙන් මෙම ක්‍රියාකාරකම් ඇති වී තිබෙන බවයි ඔහු වැඩිදුරටත් සඳහන් කළේ.\n(ඡායාරූප - නාවුල ඉන්දික අරුණ කුමාර )",
       "URL": "https://www.hirunews.lk/207954/මාතලෙන්-ඉපැරණි-හුණුගල්-ගුහාවක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3561"
}