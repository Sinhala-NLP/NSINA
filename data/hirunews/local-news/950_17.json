{
       "Source": "hirunews",
       "Timestamp": "Wednesday, 10 August 2022 - 17:47",
       "Headline": "2022 අයවැය සංශෝධන පනත් කෙටුම්පත පිළිබඳ පාර්ලිමේන්තු විවාදය දින 4ක් (වීඩියෝ)",
       "News Content": "අග්‍රාමාත්‍ය දිනේෂ් ගුණවර්ධණ විසින් ඊයේ පාර්ලිමේන්තුවට ඉදිරිපත් කරන ලද සංශෝධිත අයවැය විසර්ජන පනත් කෙටුම්පත සම්බන්ධයෙන් දින 4 ක විවාදයක් පැවැත්වීමට අද පැවති පාර්ලිමේන්තු කටයුතු පිළිබද විශේෂ කාරක සභාව විසින් තීරණය කර තිබෙනවා.\nඒ අනුව ලබන 30,31 සහ සැප්තැම්බර් මස 01 සහ 02 යන දිනයන්හිදි අදාල විවාදය පැවත්වෙනු ඇති.\nඑමෙන්ම, වැඩිවන විදුලි බිල සම්බන්ධයෙන් විපක්ෂයේ ප්‍රධාන සංවිධායක ලක්ෂ්මන් කිරිඇල්ල අද විවාදයක් ඉල්ලා සිටි අතර, එය ලබන 29 වනදා පැවැත්වීමටයි එහිදි තීරණය වී ඇත්තේ.\nරජයේ මුදල් පිලිබද කාරක සභාවට සහ පාර්ලිමේන්තු කටයුතු පිලිබද කාරක සභාව සමාජිකයින් පත් කළ මන්ත්‍රීවරුන්ගේ නාමාවලිය කථානයක මහින්ද යාපා අබේවර්ධන අද සභාවට ඉදිරිපත් කරනු ලැබුවා.",
       "URL": "https://www.hirunews.lk/312425/2022-අයවැය-සංශෝධන-පනත්-කෙටුම්පත-පිළිබඳ-පාර්ලිමේන්තු-විවාදය-දින-4ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=950"
}