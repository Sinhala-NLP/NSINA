{
       "Source": "hirunews",
       "Timestamp": "Sunday, 05 February 2023 - 7:44",
       "Headline": "කෝටි එකහමාරක් වටිනා බුදු පිළිම 03 ක් උණු කිරීමට ගිය දෙදෙනෙක් අත්අඩංගුවට",
       "News Content": "නිධානයකින් ගත් බව පවසමින් රනින් නිම වූ බුදු පිළිම 03 ක් උණු කිරීම සඳහා රුපියල් කෝටි එකහමාරකට අලෙවි කිරීමට උත්සාහ කළ පියෙකු සහ පුතෙකු දඹුල්ල ආර්ථික මධ්‍යස්ථානය අසළදී පොලිසිය අත්අඩංගුවට ගෙන තිබෙනවා.\nඊයේ (04) එලෙස අත්අඩංගුවට ගෙන ඇත්තේ 50 හැවිරිදි සහ 21 හැවිරිදි වියේ පසුවන ගලේවෙල - බුදුගේහින්න ප්‍රදේශයේ පදිංචිකරුවන් දෙදෙනෙක්.\nදඹුල්ල පොලිසියේ විශේෂ කාර්යාංශයට ලද බුද්ධි තොරතුරක් මත ගැනුම්කරුවන් ලෙස විශේෂ අපරාධ විමර්ශන අංශයේ ස්ථානාධිපතිවරයා ඇතුලු කණ්ඩායමක් වෙස්වලාගෙන ගොස් මෙම වැටලීම සිදුකර තිබුණා.\nසැකකාර පියා ප්‍රකාශ කර ඇත්තේ මෙම බුදු පිළිම නිධානයකින් ලබාගත් බවයි.\nමෙම එක් පිළිමයක් කිලෝ එකයි ග්‍රෑම් 450 ක බරකින් යුතු අතර, අනෙක් පිළිම දෙක ග්‍රෑම් 580 සහ ග්‍රෑම් 78 ක බරකින් යුක්ත බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/326691/කෝටි-එකහමාරක්-වටිනා-බුදු-පිළිම-03-ක්-උණු-කිරීමට-ගිය-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=557"
}