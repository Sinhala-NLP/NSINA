{
       "Source": "hirunews",
       "Timestamp": "Thursday, 07 September 2017 - 11:48",
       "Headline": "පර්පචුවල් ට්‍රෙෂරීස් සමාගම වෙනුවෙන් පෙනීසිටි නීතීඥවරයා ඉවත්වෙයි",
       "News Content": "ප්‍රකාශයක් ලබාදීම සඳහා පර්පෙචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස් අද පෙරවරුවේ ප්‍රශ්නගත බැදුම්කර ගණුදෙනුව සම්බන්ධයෙන් විමර්ශනය කෙරෙන ජනාධිපති කොමිසම වෙත පැමිණියා.\nමේ වනවිට කොමිසමේ විමර්ශණ නිලධාරීන් ඔහුගෙන් ප්‍රශ්ණ කරමින් සිටින බවයි එහි සිටින හිරු වාර්තාකරු සඳහන් කළේ.\nමේ අතර පර්පෙචුවෙල් ටෙ‍්‍රෂරීස් සමාගම වෙනුවෙන් පෙනී සිටි ජනාධිපති නීතිඥ නිහාල් ප්‍රනාන්දු එම කටයුතුවලින් ඉවත් වන බව කොමිසම හමුවේ අද ප්‍රකාශ කළා.\nප්‍රශ්ණගත බැදුම්කර ගණුදෙනුව සම්බන්ධයෙන් අපරාධ පරීක්ෂණ දෙපාර්තමේන්තුව හමුවේ ප්‍රකාශයක් ලබාදෙන ලෙසට අර්ජුන් ඇලෝසියස්ට කැඳවීමක් නිකුත් කර තිබුණද ඔහු මෙතෙක් සොයාගැනීමට නොහැකි වී ඇති බව නීතිපති දෙපාර්තමේන්තුව බැදුම්කර කොමිසම හමුවේ ඊයේ ප්‍රකාශ කළා.\nඔහුව සොයාගැනීම සඳහා සහයවන ලෙස අර්ජුන් ඇලෝසියස් වෙනුවෙන් පෙනී සිටි නීතීඥවරයාගෙන් කොමිසම ඉල්ලීමක්ද කර තිබුණා.\nප්‍රශ්නගත බැඳුම්කර නිකුතුව සම්බන්ධයෙන් මහ බැංකුවේ අභ්‍යන්තර රහසිගත තොරතුරු ඉතා හොඳින් පර්පෙචුවෙල් ටෙ‍්‍රෂරීස් සමාගමේ හිමිකාර අර්ජුන් ඇලෝසියස් වෙන්දේසිය සිදුවන දිනයේදී දැන සිටි බවද කොමිසම හමුවේ දැනටමත් හෙළිව තිබෙනවා.",
       "URL": "https://www.hirunews.lk/170341/පර්පචුවල්-ට්‍රෙෂරීස්-සමාගම-වෙනුවෙන්-පෙනීසිටි-නීතීඥවරයා-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4334"
}