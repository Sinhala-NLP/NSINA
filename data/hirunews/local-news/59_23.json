{
       "Source": "hirunews",
       "Timestamp": "Thursday, 31 August 2023 - 18:26",
       "Headline": "කම්කරු අමාත්‍යාංශයේ ලේකම්ට අභියාචනාධිකරණයෙන් නියෝගයක්",
       "News Content": "අද දින සිට දින 10ක කාලයක් ඇතුලත හොරණ මහේස්ත්‍රාත් අධිකරණය හමුවේ පෙනි සිටින ලෙස අභියාචනාධිකරණය අද (31) කම්කරු අමාත්‍යාංශයේ ලේකම් ආර්.ඒ.පි. විමලවීරට නියෝග කළා.\nහොරණ මහේස්ත්‍රාත් අධිකරණය හමුවේ ඔහු ඇතුලු කම්කරු දෙපාර්තමේන්තුවේ නිලධාරින් දෙදෙනෙකුට එරෙහිව පවතින නඩුවේ ඉදිරි විමර්ශණවලට සහාය ලබාදෙන ලෙස සදහන් කරමින් අභියාචානාධිකරන සභාපති විනිසුරු නිශ්ශංක බන්දුල කරුණාරත්න සහ එම්.එ මරික්කාර් විසින් අදාල නියෝගය සිදුකල බවයි හිරු අධිකරණ වාර්තාකරු සදහන් කළේ.\nසැකකරුවන්ට හොරණ ප්‍රදේශයේ පිහිටි කර්මාන්තශාලාවක 2018 වසරේ සිදුවු හදිසි අනතුරක් සම්බන්ධයෙන් එම කර්මාන්තශාලාවේ වගකිව යුතු නිලධාරින්ට එරෙහිව සාක්ෂි නිර්මාණය කිරීමට කුමන්ත්‍රණය කිරීම ඇතුළු චෝදනා එල්ල වී තිබෙනවා.\nඒ සම්බන්ධයෙන් තමා අත්අඩංගුවට ගැනීමට හොරණ මහේස්ත්‍රාත්වරයා පසුගිය මස 24 වනදා නිකුත් කල වරෙන්තු නියෝගය සහ ඒ සම්බන්ධයෙන් පානදුර මහාධිකරණ විසින් පසුගිය 03 වනදා ලබා දි ඇති නියෝගය බලරහිත කරන ලෙස ඉල්ලායි කම්කරු අමාත්‍යාංශයේ ලේකම්වරයා අභියාචනාධිකරණ හමුවේ මෙම පෙත්සම ගොනුකර තිබුණේ.\nඑම පෙත්සම අද කැදවු අවස්ථාවේදි වගඋත්තරකරුවන්ට ලබන මස 14 වනදා අධිකරණය හමුවේ පෙනිසිටින ලෙසද විනිසුරු මඩුල්ල නියෝග කළා.",
       "URL": "https://www.hirunews.lk/346739/කම්කරු-අමාත්‍යාංශයේ-ලේකම්ට-අභියාචනාධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=59"
}