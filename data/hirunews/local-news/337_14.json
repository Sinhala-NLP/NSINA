{
       "Source": "hirunews",
       "Timestamp": "Wednesday, 17 May 2023 - 11:28",
       "Headline": "යුද හමුදා හතරවන කාන්තා බලකායේ සෙබළියන් පිරිසක් උද්ඝෝෂණයක",
       "News Content": "යුද හමුදා හතරවන කාන්තා බලකායේ සෙබළියන්ට ලබාදුන් ස්ථාන මාරුවීම් අවලංගු කරන ලෙස ඉල්ලා එම බලකායේ සෙබළියන් සහ පනහකට ආසන්න ඔවුන්ගේ ඥාතීන් ප්‍රමාණයක් කොකාවිල් 4වන කාන්තා බළකා කඳවුරේ ප්‍රධාන පිවිසුම ඉදිරිපිට ඊයේ උද්ඝෝෂණයක නිරත වී තිබෙනවා.\nඑම කඳවුරේ රාජකාරි කරන යුදහමුදා කාන්තා සෙබලියන්104 දෙනෙකුට වවුනියාව ප්‍රදේශයේ පිහිටි යුද හමුදා කඳවුරකට ලබාදුන් ස්ථාන මාරුවීම් අවලංගු කරන ලෙස ඉල්ලමින් මෙම උද්ඝෝෂණය පවත්වා තිබෙනවා.\nපැය දෙකක පමණ කාලයක් ඔවුන් උද්ඝෝෂණයේ නිරත වී ඇති බව මාන්කුලම් පොලිසිය සඳහන් කළා.",
       "URL": "https://www.hirunews.lk/335440/යුද-හමුදා-හතරවන-කාන්තා-බලකායේ-සෙබළියන්-පිරිසක්-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=337"
}