{
       "Source": "hirunews",
       "Timestamp": "Sunday, 14 April 2019 - 18:59",
       "Headline": "නව අගවිනිසුරු සහ විගණකාධිපති ගැන තීරණයට ව්‍යවස්ථා සභාව 30 වනදා රැස්වේ",
       "News Content": "නව අගවිනිසුරුවරයාගේ සහ විගණකාධිපතිවරයා පත් කිරීම පිළීබඳ සාකච්ඡා කිරීම සඳහා ආණ්ඩුක්‍රම ව්‍යවස්ථා සභාව ලබන 30 වනදා රැස්වීමට නියමිතව තිබෙනවා.\nඑහිදී එම තනතුරුවලට ජනාධිපතිවරයා විසින් නම් කරනු ලබන පුද්ගලයින් පිළිබඳ අවසන් තීරණවලට එළඹෙනු  ඇති.\nවත්මන් විගණකාධිපති ගාමිණී විජේසිංහගේ ධුර කාලය අප්‍රේල් මස 23 වන දින අවසන් වන අතර, අගවිනිසුරු නලින් පෙරේරාගේ ධුර කාලය අවසන් වීමට නියමිතව ඇත්තේ ලබන 29 වන දිනයි.\n19 වන ආණ්ඩුක්‍රම ව්‍යවස්ථා සංශෝධනයට අනුව අගවිනිසුරුවරයා, විගණකාධිපතිවරයා ඇතුළු ඉහළ නිලධාරින් රැසක් පත් කිරීමේ බලය හිමිවන්නේ ආණ්ඩුක්‍රම ව්‍යවස්ථා සභාවටයි.",
       "URL": "https://www.hirunews.lk/214470/නව-අගවිනිසුරු-සහ-විගණකාධිපති-ගැන-තීරණයට-ව්‍යවස්ථා-සභාව-30-වනදා-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3403"
}