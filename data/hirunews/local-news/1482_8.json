{
       "Source": "hirunews",
       "Timestamp": "Monday, 20 December 2021 - 8:52",
       "Headline": "බොරතෙල් නැව පැමිණීම ප්‍රමාදයි(වීඩියෝ)",
       "News Content": "තෙල් පිරිපහදුව සඳහා ඇණවුම් කළ බොරතෙල් මෙරටට ළඟාවීමේ ප්‍රමාදයක් පැවතීම නිසා සපුගස්කන්ද තෙල් පිරිපහදුව යළිත් වරක් වසා දැමීමේ අවදානමක් මතුව ඇති බවට වාර්තා වනවා.\nමීට පෙර ද සපුගස්කන්ද තෙල් පිරිපහදුව තාවකාලිකව වසා දැමුණු අතර එය පසුගිය 7 වන දා යලි විවෘත කෙරුණා.\nකෙසේ වෙතත්, බොරතෙල් අඩංගු නෞකාව පැමිණීමට ප්‍රමාද වීම හේතුවෙන් ජනවාරි මුල් සතියේ සිට සපුගස්කන්ද තෙල් පිරිපහදුව යළි වසා දැමීමේ අවදානමක් මතුව ඇති බවයි සමගි ඒකාබද්ධ වෘත්තීය සමිති බලවේගයේ කැඳවුම්කරු ආනන්ද පාලිත කියා සිටියේ.\nමේ සම්බන්ධයෙන් හිරු ප්‍රවෘත්ති අංශය ලංකා ඛනිජ තෙල් නීතිගත සංස්ථාවෙන් විමසීමක් කළ අතර එහි ජ්‍යෙෂ්ඨ ප්‍රකාශකයෙකු සඳහන් කළේ දැනට ඇණවුම් කර ඇති බොරතෙල් නෞකාව පැමිණීමේ සුළු ප්‍රමාදයක් පවතින බවයි.\nඑහෙත් සපුගස්කන්ද තෙල් පිරිපහදුව වසා දැමීම සම්බන්ධයෙන් මෙතෙක් තීරණයක් ගෙන නොමැති බව ද ඔහු ප්‍රකාශ කළා.",
       "URL": "https://www.hirunews.lk/291577/බොරතෙල්-නැව-පැමිණීම-ප්‍රමාදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1482"
}