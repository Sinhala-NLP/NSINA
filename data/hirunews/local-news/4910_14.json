{
       "Source": "hirunews",
       "Timestamp": "Tuesday, 23 August 2016 - 19:38",
       "Headline": "ව්‍යාජ වාහන අංක තහඩු නිෂ්පාදනය කරලා",
       "News Content": "ආරක්ෂිත සංඛේත සහිත මෙම නව වාහන අංක තහඩු නිකුත් කිරීමට අවසර ඇත්තේ නාරාහේන්පිට පිහිටි මෝටර් රථ ප්‍රවාහන දෙපාර්තමේන්තුවට පමණයි.\nඑහෙත් නුගේගොඩල දෙල්කඳ ප්‍රදේශයේ ව්‍යාපාරික ස්ථානයක මෙම නවීන අංක තහඩු ව්‍යාජ ලෙස නිෂ්පාදනය කරන බවට හිරු C.I.A  වෙත රහසිගත තොරතුරක් ලැබුණා.\nඑහි සත්‍ය අසත්‍යතාව සොයා ගිය හිරු C.I.A  ඒ, කණ්ඩායමට හෙළි වූයේ ආරක්ෂිත සංඛේත වෙනස් කොට මෙම ස්ථානයේ ව්‍යාජව නවීන අංක තහඩු නිෂ්පාදනය කරනා බවයි.\nමෝටර් රථ දෙපාර්තමේන්තුවෙන් නිකුත් කරනා අංක තහඩුවේ ඩිපාර්ට්මන්ට් ඔෆ් මෝටර් ට්‍රැෆික් යන නාමයේ මුල් අක්ෂරවන D.M.T. යොදා ගනිමින් අංක තහඩුවේ අක්ෂර හා අංකවලට යොදන්නේ ආරක්ෂිත ක්‍රමවේදයක් ලෙසයි.\nඑහෙත් මෙහි නිෂ්පාදනය කරනා අංක තහඩුවල ෘගඵගඡුග ලෙස ව්‍යාජ ස්ටිකරයක් යොදනා බවයි අප කළ මූලික විමර්ශනයේදී හෙළි වූයේ.\nඑසේම මෙම රාජ්‍ය ලාංඡනය සහිත හොලෝග්‍රෑම් ස්ටිකරයද ව්‍යාජව අංක තහඩුවල අලවන බව තහවුරු වුණා.",
       "URL": "https://www.hirunews.lk/141331/ව්‍යාජ-වාහන-අංක-තහඩු-නිෂ්පාදනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=4910"
}