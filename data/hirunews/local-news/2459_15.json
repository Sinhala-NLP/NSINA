{
       "Source": "hirunews",
       "Timestamp": "Saturday, 12 September 2020 - 17:00",
       "Headline": "ඉදිරි පැය 36 තුළත් පළාත් කිහිපයකට වැසි",
       "News Content": "ඉදිරි පැය 36 තුළ සබරගමුව, මධ්‍යම, බස්නාහිර, වයඹ, ඌව පළාත්වල මෙන්ම, ගාල්ල, මාතර දිස්ත්‍රික්කවල වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඅකුණු අනතුරු අවම කර ගැනීම සම්බන්ධයෙන් ජනතාව වැඩි අවධානයක් යොමුකළ යුතු අතර, ඇතැම්විට තද සුළං ඇතිවිය හැකි බව ද එම දෙපාර්තමේන්තුව නිකුත් කළ නිවේදනයක දැක්වෙනවා.\nබස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්වලත් වැසි වාර කිහිපයක් ඇතිවිය හැකියි.\nඌව පළාතේත් අම්පාර දිස්ත්‍රික්කයේත් සවස 2න් පමණ පසුව වැසි හෝ ගිගුරුම් සහිත වැසි ඇති වනවා.\nඋතුර, උතුරු මැද සහ වයඹ පලාත්වලත් ත්‍රිකුණාමලය හම්බන්තොට සහ නුවරඑළිය දිස්ත්‍රික්වල සහ මධ්‍යම කඳුකරයේ බටහිර බෑවුම් ප්‍රදේශවල විටින් විට හමන පැයට කිලෝමීටර් 50ක පමණ තද සුළං ද ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ.",
       "URL": "https://www.hirunews.lk/250042/ඉදිරි-පැය-36-තුළත්-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2459"
}