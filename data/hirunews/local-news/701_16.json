{
       "Source": "hirunews",
       "Timestamp": "Monday, 28 November 2022 - 20:03",
       "Headline": "මහා පරිමාණ මත්ද්‍රව්‍ය ජාවාරමක් ගැන තොරතුරු හෙළි වෙයි",
       "News Content": "රටවල් රැසක් සම්බන්ධ කරගනිමින් ක්‍රියාත්මක වූ මහාපරිමාණ මත්ද්‍රව්‍ය ජාවාරමක් පිළිබඳ තොරතුරු අනාවරණය කර ගැනීමට යුරෝපයේ ආරක්ෂක අංශ සමත් වී තිබෙනවා.\nමත්ද්‍රව්‍ය ටොන් 30 කට අධික ප්‍රමාණයක් සමඟ පුද්ගලයින් 49 දෙනෙකු අත්අඩංගුවට ගෙන ඇති බවයි විදෙස් වාර්තා වැඩිදුරටත් සඳහන් කළේ.\nයුරෝපය සහ එක්සත් අරාබි එමිර් රාජ්‍යය කේන්ද්‍රකරගනිමින් ක්‍රියාත්මක වූ මෙම ජාවාරම සම්බන්ධයෙන් පසුගිය නොවැම්බර් 08 සහ 19 අතර කාලය තුළ සිදුකළ ඒකාබද්ධ මෙහෙයුමකදී මොවුන් අත්අඩංගුවට ගෙන ඇති බවයි විදෙස් වාර්තා සඳහන් කළේ.\nමත්ද්‍රව්‍ය ජාවාරමට අදාළව අත්අඩංගුවට ගත් සැකකරුවන් ස්පාඤ්ඤය, ප්‍රංශය, බෙල්ජියම, නෙදර්ලන්තය සහ එක්සත් අරාබි එමිර් රාජ්‍යය ඇතුළු රටවලට අයත් පුද්ගලයින් බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/321526/මහා-පරිමාණ-මත්ද්‍රව්‍ය-ජාවාරමක්-ගැන-තොරතුරු-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=701"
}