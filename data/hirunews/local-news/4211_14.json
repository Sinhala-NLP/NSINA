{
       "Source": "hirunews",
       "Timestamp": "Sunday, 19 November 2017 - 7:39",
       "Headline": "විකල්පයකට සූදානම් - ඇමති සුසිල්ගෙන් ප්‍රකාශයක්",
       "News Content": "ඉතාමත් කඩිනමින් පළාත් පාලන මැතිවරණය පැවැත්විය යුතු බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර පවසනවා.\nතංගල්ල ප්‍රදේශයේ ඊයේ පැවති ජනහමුවකට එක්වෙමින් ඔහු මේ බව කියා සිටියා.\nකොළඹදී ඊයේ මාධ්‍ය වෙත අදහස් දක්වමින් අමාත්‍ය සුසිල් ප්‍රේමජයන්ත කියා සිටියේ නිදහස් පක්ෂයේ බෙදීම තාවකාලික බවයි.\nමීළඟ මැතිවරණයට පෙර සියල්ලන් එක්වීම පිළිබඳ බලාපොරොත්තු තැබිය හැකි බවද ඔහු එහිදී සඳහන් කළා. එමෙන්ම අත, බුලත් කොළය හෝ පුටුව ලකුණ යටතේ ඉදිරි මැතිවරණයකට ඉදිරිපත්වීමේ විකල්ප පවතින බවයි අමාත්‍යවරයා වැඩිදුරටත් පෙන්වා දුන්නේ.\nකෙසේ වෙතත්, බදුල්ල - හාලිඇල ප්‍රදේශයේ ඊයේ පැවති ජන හමුවකින් අනතුරුව මාධ්‍ය වෙත අදහස් දැක්වූ ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කුමාර වෙල්ගම කියා සිටියේ ඉදිරි මැතිවරණයේදී ශ්‍රී ලංකා නිදහස් පක්ෂය සමඟ සන්ධානගත වීමක් සිදුනොවන බවයි.",
       "URL": "https://www.hirunews.lk/176369/විකල්පයකට-සූදානම්-ඇමති-සුසිල්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4211"
}