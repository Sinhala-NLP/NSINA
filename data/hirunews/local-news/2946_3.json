{
       "Source": "hirunews",
       "Timestamp": "Sunday, 19 January 2020 - 13:11",
       "Headline": "ජනාධිපතිවරණ කාලසීමාවේ රාජ්‍ය ආයතනවල සිදුවූ අක්‍රමිකතා ගැන විමර්ශන ඇරඹේ",
       "News Content": "ජනාධිපතිවරණ කාලසීමාව තුළ රාජ්‍ය ආයතනවල සිදුවූ අක්‍රමිකතා සම්බන්ධයෙන් මේ වනවිට විමර්ශන ආරම්භ කර තිබෙනවා.\nමැතිවරණ කොමිසම් සභාවට ලද පැමිණිලි අදාළ රාජ්‍ය ආයතනවලට යොමුකර ඇති අතර, ඒවායේ බලධාරීන් විසින් එම පරීක්ෂණ සිදුකරනු ලබනවා.\nමැතිවරණ කොමිසම් සභාවේ කොමසාරිස් ජනරාල් සමන් ශ්‍රී රත්නායක හිරු ප්‍රවෘත්ති අංශය කළ විමසීමකදී කියා සිටියේ අධ්‍යාපන අමාත්‍යාංශය, ශ්‍රී ලංකා රූපවාහිනී සංස්ථාව, නිවාස අමාත්‍යාංශය සහ සමෘද්ධි අධිකාරිය ඇතුලු රාජ්‍ය ආයතන රැසක මෙම විමර්ශන සිදුකෙරෙන බවයි.\nඅදාළ රාජ්‍ය ආයතන අභ්‍යන්තරයෙන් සිදුකරන පරීක්ෂණවල ප්‍රගතිය මැතිවරණ කොමිසමට ද දැනුම්දීමට කටයුතු කරනු ඇති.",
       "URL": "https://www.hirunews.lk/232572/ජනාධිපතිවරණ-කාලසීමාවේ-රාජ්‍ය-ආයතනවල-සිදුවූ-අක්‍රමිකතා-ගැන-විමර්ශන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2946"
}