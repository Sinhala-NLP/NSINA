{
       "Source": "hirunews",
       "Timestamp": "Tuesday, 30 May 2023 - 17:31",
       "Headline": "වලංගු වීසා කාලය ඉක්මවූ විදේශිකයන්ගෙන් අය කරන දඩ මුදල පහළට",
       "News Content": "වලංගු වීසා කාලය ඉක්මවා ඇති විදේශිකයන්ගෙන් වීසා ගාස්තුවලට අමතරව අතිවාස කාලසීමාව සඳහා අය කරනු ලබන දඩ මුදල අඩු කිරීමේ නියෝගවලට පාර්ලිමේන්තු අමාත්‍යාංශයීය උපදේශක කාරක සභාවේ අනුමැතිය හිමිව තිබෙනවා.\nමහජන ආරක්ෂක කටයුතු පිළිබඳ අමාත්‍යාංශයීය උපදේශක කාරක සභාව, සභාපති අමාත්‍ය ටිරාන් අලස්ගේ ප්‍රධානත්වයෙන් පාර්ලිමේන්තුවේදී රැස්වූ අවස්ථාවේ මෙම තීරණය ගත් බවයි පාර්ලිමේන්තු සන්නිවේදන දෙපාර්තමේන්තුව සඳහන් කළේ.\nඒ අනුව වීසා කාලය දීර්ඝ කරගැනීමකින් තොරව වලංගු වීසා කාලසීමාව ඉක්මවා දින හතක් හෝ අඩු කාලයක් තුළ රටින් පිටවන විදේශිකයන් සඳහා දඩ මුදල් අය නොකෙරෙනු ඇති.\nඅතිවාස කාලසීමාව දින හතකට වැඩි සහ දින 14 ක් හෝ ඊට අඩු කාලසීමාවක් සඳහා ඇමරිකානු ඩොලර් 250 ක දඩ මුදලක් අය කිරීමටත්, දින 14 කට වැඩි කාලසීමාවක් සඳහා ඇමරිකානු ඩොලර් 500 ක දඩ මුදලක් අය කිරීමටත් ප්‍රතිපාදන සකස් කර තිබෙන බවයි සඳහන් වන්නේ.",
       "URL": "https://www.hirunews.lk/336606/වලංගු-වීසා-කාලය-ඉක්මවූ-විදේශිකයන්ගෙන්-අය-කරන-දඩ-මුදල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=306"
}