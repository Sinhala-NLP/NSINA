{
       "Source": "hirunews",
       "Timestamp": "Monday, 09 April 2018 - 17:28",
       "Headline": "මහා පරිමාණයෙන් ඉඩම් වංචා කළ පුද්ගලයින් හයදෙනෙකු අත්අඩංගුවට",
       "News Content": "මහා පරිමාණ ඉඩම් වංචාවල නිරතවූ පුද්ගලයින් 6 දෙනෙකු මිනුවන්ගොඩ ප්‍රදේශයේදී අද (09) අත්අඩංගුවට ගෙන තිබෙනවා.\nඔවුන් 2006 වසරේ සිට ව්‍යාජ ඔප්පු සකසා මිනුවන්ගොඩ සහ ඒ අවට ප්‍රදේශ රැසක ඉඩම් වංචා සිදුකර ඇති බව සඳහන්.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කොළඹ අද (09) පැවති මාධ්‍ය හමුවකට එක්වෙමින් සඳහන් කළේ ඔවුන්  රුපියල් ලක්ෂ 400 කට අධික මුදලක් මෙලෙස වංචා කර ඇති බවයි.",
       "URL": "https://www.hirunews.lk/188015/මහා-පරිමාණයෙන්-ඉඩම්-වංචා-කළ-පුද්ගලයින්-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3998"
}