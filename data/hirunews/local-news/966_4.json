{
       "Source": "hirunews",
       "Timestamp": "Thursday, 04 August 2022 - 13:31",
       "Headline": "හෙරොයින් හා කේරළ ගංජා සමග පුද්ගලයකු මන්නාරම දී අත්අඩංගුවට",
       "News Content": "හෙරොයින් හා කේරළ ගංජා සමග පුද්ගලයකු මන්නාරම දී අත්අඩංගුවට ගෙන තිබෙනවා.\nඒ විශේෂ කාර්ය බලකාය මන්නාරම කඳවුරේ නිලධාරීන්ට ලද තොරතුරකට අනුව, මන්නාරම කඳවුරේ නිලධාරීන් පිරිසක් විසින් ඊයේ (03) කළ වැටලීමක් අතරතුරයි.\nමන්නාරම පොලිස් වසමේ මූර්වීදිය ප්‍රදේශයේ දී මෙම වැටලීම සිදු කොට ඇති අතර, එහි දී හෙරොයින් ග්‍රෑමි 04 යි, කේරළ ගංජා ග්‍රෑමි 222, මිලි ග්‍රෑමි 100 ක් හා ඩිජිටල් තරාදියක් සහ මුදලින් රුපියල් 252,900.00 ක් සන්තකයේ තබාගෙන සිටි වයස අවුරුදු 36 පසුවන මන්නාරම පදිංචි පුද්ගලයකු අත්අඩංගුවට ගෙන තිබෙනවා.\nසැකකරු යුධ සමයේ ඉන්දියාවේ ජීවත්ව ඇති බවටත්, 2010 වසරේ දී පමණ නැවත ලංකාවට පැමිණ ඇති බවටත්, මේ වන විටත් ඉන්දියාව සමග සබඳතා පවත්වන බවට තොරතුරු වාර්ථා වී ඇති බවයි වාර්තා වන්නේ.\nසැකකරු වැඩිදුර විමර්ශන කටයුතු සඳහා මන්නාරම පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/311871/හෙරොයින්-හා-කේරළ-ගංජා-සමග-පුද්ගලයකු-මන්නාරම-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=966"
}