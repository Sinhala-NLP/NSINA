{
       "Source": "hirunews",
       "Timestamp": "Tuesday, 19 September 2023 - 6:56",
       "Headline": "ශ්‍රී ලංකාවට ලෝක බැංකුවේ පූර්ණ සහයෝගය",
       "News Content": "ජනාධිපති රනිල් වික්‍රමසිංහ ආරම්භ කර තිබෙන වැඩපිළිවෙළ සාර්ථකව ඉදිරියට ගෙන ගිය හොත්, ශ්‍රී ලංකාවට අපේක්ෂිත ප්‍රතිඵල කඩිනමින් ළඟා කර ගත හැකි බවට තමා විශ්වාස කරන බව ලෝක බැංකු සභාපති අජේ බංගා පවසා තිබෙනවා.\nඑක්සත් ජාතීන්ගේ මහා මණ්ඩලයේ 78 වැනි සැසිවාරයට සමගාමීව ජනාධිපති රනිල් වික්‍රමසිංහ සමග අමෙරිකාවේ නිව්යෝර්ක් නුවරදී පැවති නිල හමුවේදී ලෝක බැංකු සභාපතිවරයා පවසා ඇත්තේ, එම ක්‍රියාදාමය සඳහා ලෝක බැංකුවේ පූර්ණ සහාය ලබා දෙන බවයි.\nජනාධිපති රනිල් වික්‍රමසිංහ නිව්යෝර්ක් නුවර එක්සත් ජාතීන්ගේ මූලස්ථානයේදී ලෝක බැංකු සභාපති අජේ බංගා හමු වුණා.\nජනාධිපතිවරයා ආරම්භ කර තිබෙන වැඩපිළිවෙළ සාර්ථකව ඉදිරියට ගෙන ගිය හොත් ශ්‍රී ලංකාවට අපේක්ෂිත ප්‍රතිඵල කඩිනමින් ළඟා කර ගත හැකි වන බව තමා විශ්වාස කරන බවත්, එම ක්‍රියාදාමය සඳහා ලෝක බැංකුවේ පූර්ණ සහාය ලබා දෙන බවත් ලෝක බැංකු සභාපතිවරයා මෙහිදී පැවසූ බව ජනාධිපති මාධ්‍ය අංශය නිකුත් කළ නිවේදනයේ සඳහන්.\nස්ත්‍රී පුරුෂ, සමානාත්මතාව, කාන්තා හිංසනය පිටු දැකීම, කාන්තා කොමිසම පිහිටුවීම සහ කාන්තාවන් පිළිබඳ අධ්‍යයන ආයතනයක් පිහිටුවීම ආදී වශයෙන් කාන්තාවන් වෙනුවෙන් නව පනත් 04 ක් එළැඹෙන ඔක්තෝබර් මාසයේදී පාර්ලිමේන්තුවට ඉදිරිපත් කිරීමට නියමිත බවත් මෙහිදී ජනාධිපතිවරයා අනාවරණය කර ඇතැයි ජනාධිපති මාධ්‍ය අංශ නිවේදනයේ සඳහන්.\nලෝක බැංකුවේ ජාත්‍යන්තර මෙහෙයුම් පිළිබඳ ප්‍රධානියා ලබන ඔක්තෝබර් අගදී ශ්‍රී ලංකාවේ සංචාරයක නිරත වන බවත්, අවශ්‍ය උපදේශන සේවා හෝ අනෙකුත් තාක්ෂණික සහාය සඳහා ඕනෑම අවස්ථාවක ඔහුව හෝ තමාව සම්බන්ධ කර ගන්නා ලෙසටත් ලෝක බැංකු සභාපතිවරයා ජනාධිපති රනිල් වික්‍රමසිංහට මෙහිදී පවසා තිබෙනවා.",
       "URL": "https://www.hirunews.lk/348699/ශ්‍රී-ලංකාවට-ලෝක-බැංකුවේ-පූර්ණ-සහයෝගය",
       "Category": "Local News",
       "Parent URL": "https://www.hirunews.lk/local-news.php?pageID=21"
}