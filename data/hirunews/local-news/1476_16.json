{
       "Source": "hirunews",
       "Timestamp": "Wednesday, 22 December 2021 - 17:12",
       "Headline": "පිරිවෙන් විභාග සඳහා අයදුම්පත් කැඳවීම ලබන 28 වනදායින් අවසන්",
       "News Content": "2020 - 2021 ප්‍රාචීන පණ්ඩිත ප්‍රාරම්භ, මධ්‍යම හා අවසාන විභාග සඳහා අයදුම්පත් භාර ගැනීම ලබන 28 වනදායින් අවසන් වන බව විභාග දෙපාර්තමේන්තුව ප්‍රකාශ කළා.\nඑම විභාගය ලබන ජනවාරි 19 වනදා සිට පෙබරවාරි 2 වනදා දක්වා පැවැත්වීමටයි නියමිතව ඇත්තේ.\nපිරිවෙන් අයදුම්කරුවන් ඉගෙනුම ලබන පිරිවෙන මගින් පෞද්ගලික අයදුම්කරුවන් ලියාපදිංචි තැපෑල මගින් ද තම අයදුම්පත් යොමුකළ යුතු වනවා.\nපෞද්ලික අයදුම්කරුවන් සඳහා අයදුම්පත් හා අදාළ උපදෙස් පත්‍රිකාව සතියේ දිනවල කාර්යාල වේලාවන්හි දී විභාග දෙපාර්තමේන්තුවට පැමිණ ලබා ගැනීමට හෝ එහි නිල වෙබ් අඩවියට පිවිස බාගත කර ගැනීමේ පහසුකම් සලසා ඇති බවයි විභාග දෙපාර්තමේන්තුව නිවේදනය කළේ.",
       "URL": "https://www.hirunews.lk/291839/පිරිවෙන්-විභාග-සඳහා-අයදුම්පත්-කැඳවීම-ලබන-28-වනදායින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1476"
}