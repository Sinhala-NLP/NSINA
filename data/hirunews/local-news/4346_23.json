{
       "Source": "hirunews",
       "Timestamp": "Wednesday, 30 August 2017 - 10:13",
       "Headline": "දහම් පාසල් දැරියකට නොමනා ක්‍රියාවක් කළ උපාධිධාරී තරුණයෙකු අත්අඩංගුවට",
       "News Content": "බණ්ඩාරගම ප්‍රදේශයේ දහම් පාසලකට පැමිණි වයස අවුරුදු 06ක දැරියකට ජංගම දුරකථනයකින් වැසිකිළියක් තුලදී අසභ්‍ය ඡායාරූප පෙන්වූ තරුණයෙක් පොලිසිය විසින් පසුගියදා අත්අඩංගුවට ගෙන තිබෙනවා.\nමෙලෙස අත්අඩංගුවට ගත් තරුණයා උපාධිධාරියෙකු බවයි අප වාර්තාකරු සඳහන් කළේ.\nබුලත්සිංහල, බොක්කේගම ප්‍රදේශයේ පදිංචිකරුවෙක් වන සැකකරු, දහම් පාසලට පැමිණි දැරියක් වැසිකිළියට ගිය අවස්ථාවේදී  ඔහු එය තුලට ඇතුල්වී අදාල දැරියට ජංගම දුරකථනයෙන් අසභ්‍ය ඡායාරූප පෙන්වා ඇති බවයි වාර්තා වන්නේ.\nපසුව දැරිය නිවසට පැමිණ ඒ සම්බන්ධයෙන් දෙමව්පියන් දැනුවත්කර ඇති අතර පසුව ඔවුන් විසින් මේ සම්බන්ධයෙන් විහාරාධිපති හිමියන් දැනුවත් කර    තිබෙනවා.\nඅනතුරුව විහාරස්ථානයේ සී.සී.ටී.වී දර්ශන පරික්ෂා කිරීමේදී සැකකරු විනාඩි 45ක පමණ කාලයක් විහාරස්ථාන භූමියේ රැදී සිට ඇති බවයි කරුණු අනාවරණය වී ඇත්තේ.\nසක්කාර තරුණය ඉකුත් ඉරු දිනද  මේ ආකාරයෙන්ම විහාරස්ථාන භූමියේ වැසිකිළිය අසල රැදී සිට ඇති අතර එහිදී දෙමව්පියන් විසින් අල්ලාගෙන පොලීසියට භාරදී තිබෙනවා.\nපොලිසිය විසින් සැකකරු පරීකෂා කිරීමේදී ඔහුගේ මුදල් පසුම්බියේ තිබී කාන්තාවකගේ හැඳුනුම්පතක් සහ උපත්පාලන උපකරණ දෙකකද පොලිසිය සොයාගෙන ඇති බවයි වාර්තා වන්නේ.\nවැඩිදුරටත් සිදුකළ සෝදිසි කිරීම් වලදී සැකකරු යට ඇඳුම් පවා ඇඳ නොසිටි බවයි අනාවරණය වී ඇත්තේ.\nසැකකරුගෙන් කළ ප්‍රශ්නකිරීම් වලදී පවසා ඇත්තේ ශාරීරික අවශ්‍යතාවයක් සඳහා තමන් විහාරස්ථානයට පැමිණි බවයි.\nඅත්අඩංගුවට ගත්  උපාධිධාරී තරුණයා පානදුර අධිකරණය වෙත ඉදිරිපත් කිරීමෙන් අනතුරුව ලබන 02 වනදා දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/169725/දහම්-පාසල්-දැරියකට-නොමනා-ක්‍රියාවක්-කළ-උපාධිධාරී-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4346"
}