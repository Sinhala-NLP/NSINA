{
       "Source": "hirunews",
       "Timestamp": "Friday, 07 January 2022 - 17:22",
       "Headline": "ක්‍රිකට් තුන් කට්ටුවකට යළි පිටියට ඒමට දොර ඇරේ (වීඩියෝ)",
       "News Content": "පසුගිය ජූනි මාසයේ දී නිමා වූ එංගලන්ත තරග සංචාරයේ දී ක්‍රියාත්මක වූ ජෛව බුබුළ උල්ලංඝනය කිරීමේ චෝදනාවන්ට වැරදිකරුවන් වීම හේතුවෙන් වසරක ජාත්‍යන්තර තරග තහනමක් පැනවුණු කුසල් මෙන්ඩිස්, ධනුෂ්ක ගුණතිලක සහ නිරෝෂන් දික්වැල්ල යන තිදෙනාගේ එම තරග තහනම ඉවත් කිරීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nමේ ක්‍රීඩකයින් තෙදෙනාට පැනවුණු එම තරග තහනමට අමතරව එලක් අයෙකුට මිලියන 10 බැගින් වන දඩ මුදලක් ද නියම කෙරුණා.\nමෙම ක්‍රීඩකයින්ගේ තත්ත්වය සම්බන්ධයෙන් අද (07) උදෑසන හිරු ප්‍ර්වෘත්ති වෙත අදහස් දැක්වූ ශ්‍රී ලංකා ක්‍රිකට් ආයතනයෙ ඉහළ පෙළේ නිලධාරියෙකු සඳහන් කළේ, ඔවුන්ට පනවා ඇති තරග තහනම ඉවත් කිරීම සම්බන්ධයෙන් අද (07) සලකා බැලීමට නියමිතව තිබූ බවයි.\nඑමෙන්ම ඔවුන්ගේ තරග තහනම සම්බන්ධයෙන් නැවත සලකා බලන ලෙස අදාළ ක්‍රීඩකයින් ද ශ්‍රී ලංකා ක්‍රිකට් ආයතනයෙන් ඉල්ලීම් කර තිබූ බව ඔහු වැඩිදුරටත් සඳහන් කළා.",
       "URL": "https://www.hirunews.lk/293307/ක්‍රිකට්-තුන්-කට්ටුවකට-යළි-පිටියට-ඒමට-දොර-ඇරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1442"
}