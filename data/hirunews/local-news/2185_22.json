{
       "Source": "hirunews",
       "Timestamp": "Wednesday, 27 January 2021 - 15:54",
       "Headline": "ඇමති සී.බී රත්නායක ස්වයං නිරෝධායනයට යොමුවෙයි",
       "News Content": "වනජීවී සහ වන සංරක්ෂණ අමාත්‍ය සී.බී රත්නායක ස්වයං නිරෝධායනයට යොමුවී තිබෙනවා.\nඒ ඔහු කොරෝනා වෛරසය ආසාදනය වූ රාජ්‍ය අමාත්‍ය අරුන්දික ප්‍රනාන්දුගේ සමීප ආශ්‍රිතයෙකු වීම හේතුවෙන්.\nපසුගිය 24 වනදා වලපනේ ප්‍රදේශයේ පැවති උත්සවයකට අමාත්‍ය සී.බී රත්නායක සහ රාජ්‍ය ඇමති අරුන්දික ප්‍රනාන්දු පැමිණ සිටියා.\nමීට පෙර තලවකැලේ ළිඳුල නගර සභාවේ පැවති උත්සවයකදී කොවිඩ් ආසාදිත ආගරපතන ප්‍රාදේශීය සභාවේ සභාපතිවරයාගේ සමීප ආශ්‍රිතයෙකු වීම හේතුවෙන් ද අමාත්‍ය සී බී රත්නායක ස්වයං නිරෝධායනයට යොමුව සිටියා.\nකෙසේවෙතත් එහිදී සිදු කළ PCR පරීක්ෂණ වාර්තාවලින් අමාත්‍යවරයාට කොරෝනා වෛරසය ආසාදනය වී නොමැති බවට තහවුරු වුණා.",
       "URL": "https://www.hirunews.lk/260894/ඇමති-සී-බී-රත්නායක-ස්වයං-නිරෝධායනයට-යොමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2185"
}