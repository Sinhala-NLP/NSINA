{
       "Source": "hirunews",
       "Timestamp": "Thursday, 27 January 2022 - 7:11",
       "Headline": "පාපැදි භාවිතය ප්‍රවර්ධනයට අමාත්‍ය මණ්ඩල පත්‍රිකාවක්",
       "News Content": "පාපැදි භාවිතය ප්‍රවර්ධනය කිරීම සඳහා පරිසර අමාත්‍යාංශයේ අවධානය යොමුව තිබෙනවා.\nවායු දූෂණය අවම කර ගැනීම ද එහි එක් අරමුණක් බව යි අමාත්‍ය මහින්ද අමරවීර කොළඹ ඊයේ පැවති මාධ්‍ය හමුවක දී සඳහන් කළේ.\nවාහන තදබදය පවතින අවස්ථාවල ධාවනය වන එක් වාහනයකින් රජයට කිලෝමීටරයක් සඳහා රුපියල් 103කට අධික මුදලක් වැය වන බවයි අමාත්‍යවරයා වැඩිදුරටත් කියා සිටියේ.\nපාපැදි භාවිත කිරීම මගින් කිලෝමීටරයකට රුපියල් 236කට අධික මුදලක් ඉතිරි කර ගැනීමට හැකිවන නිසා රජයට රුපියල් 340ක පමණ ලාභයක් සිදුවන බව ද සඳහන්.\nමේ හේතුවෙන් පාපැදි භාවිතය ප්‍රවර්ධනය කිරීම සඳහා පියවර ගැනීමට අමාත්‍ය මණ්ඩල පත්‍රිකාවක් සකස් කර ඇති බව ද පරිසර අමාත්‍ය මහින්ද අමරවීර එම මාධ්‍ය හමුවේ දී වැඩිදුරටත් කියා සිටියා.",
       "URL": "https://www.hirunews.lk/295297/පාපැදි-භාවිතය-ප්‍රවර්ධනයට-අමාත්‍ය-මණ්ඩල-පත්‍රිකාවක්",
       "Category": "Local News",
       "Parent URL": "https://www.hirunews.lk/local-news.php?pageID=1395"
}