{
       "Source": "hirunews",
       "Timestamp": "Wednesday, 21 August 2019 - 19:41",
       "Headline": "වසර 10 කදී ශ්‍රී ලංකන් ගුවන් සමාගමේ පාඩුව කෝටි 24,000 යි",
       "News Content": "2009 වසරේ සිට 2019 දක්වා කාලය තුල ශ්‍රී ලංකන් ගුවන් සමාගමේ රුපියල් කෝ්ටි 24000ක පාඩුවක් සිදුව ඇති බව පොදු ව්‍යාපාර කාරක සභාව හෙවත් කොප් කමිටුව අද පාර්ලිමේන්තුවට ඉදිරිපත් කළ වාර්තාවේ දැක්වෙනවා.\nශ්‍රී ලංකන් ගුවන් සමාගම ගුවන් යානා ප්‍රතිස්ථාපනය කිරිම සදහා 2013 සහ 2014 වර්ෂවලවලදි ඒ 350, 900 ගුවන් යානා 08ක් අත්පත් කරගැනිමේ ගිවිසුම අවසන් කිරිම පිළිබදව වාර්තාවයි කොප් කමිටුවේ සභාපති පාර්ලිමේන්තු මන්ත්‍රී සුනිල් හදුන්නෙත්ති පාර්ලිමේන්තුවට අද ඉදිරිපත් කළේ.\nඑමෙන්ම මේ වන විට ශ්‍රී ලංකන් ගුවන් සේවා සමාගමට රුපියල් කෝටි 11600ක මෙහෙයුම් අලාභයක් ද මේ හේතුවෙන් සිදුව ඇති බව කෝප් කමිටුව අද ඉදිරිපත් කළ වාර්තාවේ දැක්වෙනවා.\nඑමෙන්ම රාජ්‍ය බැංකු සහ ලංකා ඛනිජ තෙල් සංස්ථාවට ශ්‍රී ලංකන් ගුවන් සේවා සමාගම ගෙවිය යුතු මුළු ණය ප්‍රමාණය රුපියල් බිලියන 146 ක් බවද එහි සඳහන්.\nමේ අතර, පාස්කු ඉරිදා ත්‍රස්ත ප්‍රහාරය සම්බන්ධයෙන් සොයාබැලිමට පත් කල පාර්ලිමේන්තු විශේෂ තේරීම් කාරක සභාවේ නිල කාලය අනිද්දා දිනයෙන් අවසන් විමට නියමිතව තිබු අතර එහි නිල කාලය ලබන සැප්තැම්බර් 30 වනදා දක්වා දිර්ඝ කිරිමට අද පාර්ලිමේන්තුවේ අනුමැතිය හිමිවුණා. ප්‍රහාරය සිදුවී අදට මාස 4 ක්.\nඑමෙන්ම මධ්‍යම අධිවේගී මාර්ගයේ කටයුතු සම්බන්ධයෙන්ද අද පාර්ලිමේන්තුවේදී සංවාදයට ලක්වුණා.",
       "URL": "https://www.hirunews.lk/222685/වසර-10-කදී-ශ්‍රී-ලංකන්-ගුවන්-සමාගමේ-පාඩුව-කෝටි-24000-යි",
       "Category": "Local News",
       "Parent URL": "https://www.hirunews.lk/local-news.php?pageID=3186"
}