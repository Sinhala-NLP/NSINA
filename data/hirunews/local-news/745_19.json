{
       "Source": "hirunews",
       "Timestamp": "Thursday, 10 November 2022 - 7:37",
       "Headline": "කන්දකාඩු සිද්ධිය ගැන වාර්තාව අද",
       "News Content": "වැලිකන්ද - කන්දකාඩු ප්‍රතිකාර හා පුනරුත්ථාපන මධ්‍යස්ථානයේ දෙපිරිසක් අතර ඇති වූ ගැටුම සම්බන්ධයෙන් වන වාර්තාව අද (10) දිනයේ ලැබීමට නියමිතව ඇති බව පුනරුත්ථාපන කොමසාරිස් ජනරාල් මේජර් ජෙනරාල් දර්ශන හෙට්ටිආරච්චි පවසනවා.\nසිද්ධිය සම්බන්ධයෙන් විමර්ශනය සඳහා පසුගියදා පංච පුද්ගල කමිටුවක් පත්කරනු ලැබුවා.\nඒ, ජනාධිපතිවරයා අදාළ සිද්ධිය සම්බන්ධයෙන් වාර්තාවක් ලබාදෙන ලෙස දැනුම්දීමත් සමඟයි.\nවැලිකන්ද - කන්දකාඩු ප්‍රතිකාර හා පුනරුත්ථාපන මධ්‍යස්ථානයේ දෙපිරිසක් අතර, හටගත් ගැටුමට අදාළව අත්අඩංගුවට ගත් රැදවියන් 202 දෙනෙකු ලබන 17 වනදා දක්වා මේ වනවිට රක්ෂිත බන්ධනාගාර ගතකර තිබෙනවා.\nගැටුමත් සමග කන්දකාඩු පුනරුත්ථාපන මධ්‍යස්ථානයේ සිට සේනපුර පුනරුත්ථාපන මධ්‍යස්ථානය වෙත රැගෙන ගිය රැඳවියන් 218 දෙනෙකු යළි කන්දකාඩු පුනරුත්ථාපන මධ්‍යස්ථානය වෙත රැගෙනවිත් තිබුණා.\nකෙසේ වෙතත්, මේ වනවිට පළාගොස් සිටින රැඳවියන් 26 දෙනෙකු සොයා තවදුරටත් මෙහෙයුම් ක්‍රියාත්මකයි.",
       "URL": "https://www.hirunews.lk/320021/කන්දකාඩු-සිද්ධිය-ගැන-වාර්තාව-අද",
       "Category": "Local News",
       "Parent URL": "https://www.hirunews.lk/local-news.php?pageID=745"
}