{
       "Source": "hirunews",
       "Timestamp": "Friday, 12 August 2022 - 17:11",
       "Headline": "ජනපති මැදුරට ඇතුලු වූ තවත් පිරිසක් සොයන්න පොලිසිය මහජන සහාය ඉල්ලයි",
       "News Content": "ජනාධිපති මන්දිරයට බලහත්කාරයෙන් ඇතුලු වී එහි දේපළවලට අලාභ හානි සිදු කළ සැකකරුවන් පිරිසක් හඳුනා ගැනීමට පොලිසිය මහජන සහාය පතනවා.\nපසුගිය ජුලි මස 9 වනදා විරෝධතාකරුවන් පිරිසක් බලහත්කාරයෙන් ජනාධිපති මන්දිරයට ඇතුලු වී එහි තිබූ දේපළවලට අලාභ හානි සිදු කිරීම සම්බන්ධයෙන් සැකකරුවන් අත්අඩංගුවට ගැනීම සඳහා කොළඹ මධ්‍යම කොට්ඨාශයේ කොට්ඨාශ අපරාධ විමර්ශන අංශයයි විමර්ශන සිදුකරමින් පවතින්නේ.\nඒ අනුව මෙම සිද්ධියට සම්බන්ධ බවට සමාජ මාධ්‍ය ජාලා සහ සී සී ටී වී දර්ශන මගින් හඳුනාගත් මෙතෙක් අනන්‍යතාවය අනාවරණය කර ගැනීමට නොහැකි වූ සැකකරුවන් පිරිසකගේ ඡායාරූප මාධ්‍ය වෙත නිකුත් කර තිබෙනවා.\nමීට සම්බන්ධ තවත් පිරිසක් හඳුනා ගැනීමට පොලිසිය මහජන සහාය පතන අතර මෙම පුද්ගලයන් සම්බන්ධයෙන් යම් තොරතුරක් වෙතොත් 071 8591559 / 071 8085585 / 0112391358 හෝ 1997 ක්ෂණික ඇමතුම් අංකයට දැනුම්දෙන ලෙසටයි පොලිසිය ඉල්ලා සිටින්නේ.",
       "URL": "https://www.hirunews.lk/312564/ජනපති-මැදුරට-ඇතුලු-වූ-තවත්-පිරිසක්-සොයන්න-පොලිසිය-මහජන-සහාය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=946"
}