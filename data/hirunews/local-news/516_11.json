{
       "Source": "hirunews",
       "Timestamp": "Friday, 24 February 2023 - 11:31",
       "Headline": "උතුරු කොරියාව කෲස් මිසයිල අත්හදා බැලීමක",
       "News Content": "යුද ගැටුමක දී සතුරු හමුදාවන්ට න්‍යෂ්ටික ප්‍රතිප්‍රහාර එල්ල කිරීමේ හැකියාව ප්‍රදර්ශනය කිරීම සඳහා උතුරු කොරියාව උපාය මාර්ගික වශයෙන් වැදගත් කෲස් මිසයිල හතරක් අත්හදා බලා තිබෙනවා.\nහම්යොන්ග් පළාතේ කිම්චායෙක් නගරයට නැගෙනහිරින් වූ මුහුදු තීරයේ ඊයේ (23) පැවති යුද අභ්‍යාසයක දී කොරියානු මහජන හමුදාව මෙලෙස කෲස් මිසයිල අත්හදා බලා ඇති බවයි විදෙස් මාධ්‍ය වාර්තා කළේ.\nයුද අභ්‍යාසය සාර්ථක වී ඇති බව උතුරු කොරියාව ප්‍රකාශ කර ඇති අතර, දකුණු කොරියානු ආරක්ෂක අමාත්‍යාංශය සඳහන් කර ඇත්තේ අදාළ මිසයිල දියත් කිරීම නිරීක්ෂණය කළ බවයි.",
       "URL": "https://www.hirunews.lk/328183/උතුරු-කොරියාව-කෲස්-මිසයිල-අත්හදා-බැලීමක",
       "Category": "Local News",
       "Parent URL": "https://www.hirunews.lk/local-news.php?pageID=516"
}