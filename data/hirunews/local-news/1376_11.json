{
       "Source": "hirunews",
       "Timestamp": "Friday, 04 February 2022 - 14:14",
       "Headline": "ට්විටර් සමාජ මාධ්‍යයට අභියෝග කරන්න ඉන්දියාවෙන් “කූ”.",
       "News Content": "ඉන්දියානුවෙකු වන මයන්ක් බිඩවට්කා විසින් ආරම්භ කරන ලද කෙටි පණිවුඩ සමාජ මාධ්‍ය ජාලයේ පරිශීලක සංඛ්‍යාව මේ වසරේ දී මිලියන විසි පහ ඉක්මවනු ඇතැයි අපේක්ෂා කෙරෙනවා.\nට්විටර් සමාජ මාධ්‍යයට අභියෝගයක් ලෙසින් නිර්මාණය කළ “කූ” මේ වනවිට ඉංග්‍රීසි ඇතුලු භාෂා 10 කින් බාගත කළ හැකි අතර, මේ වසර තුළ ඉන්දියාවේ නිල භාෂා 22 න්ම ඉදිරිපත් කිරීමට නියමිතයි.\nඑය එළිදුටුවේ ඉන්දීය රජය සහ ට්විටර් සමාජ මාධ්‍යයේ හිමිකරුවන් අතර අර්බුදයක් පැන නැගී තිබියදියි.\nඅදහස් ප්‍රකාශ කිරීමේ නිදහසට බාධා වන්නේ යැයි පවසමින් ට්විටර්, ඉන්දීය රජයේ නව ඩිජිටල් රෙගුලාසි පිළිපැදීම ප්‍රතික්ෂේප කරනු ලැබුවා.\nඑහිදී පාලක භාරතීය ජනතා පක්ෂයේ අමාත්‍යවරුන් රැසක් “කූ” වෙත යොමු වූ අතර, අගමැති මෝදි පමණක් තවදුරටත් ට්විටර් සමඟ රැඳී සිටියා.\n“කූ” නැගෙනහිර ආසියාව කේන්ද්‍ර කොටගෙන ලොව පුරා ප්‍රවර්ධනය කිරීම එහි ඉන්දීය නිර්මාපකයන්ගේ අරමුණයි.",
       "URL": "https://www.hirunews.lk/296149/ට්විටර්-සමාජ-මාධ්‍යයට-අභියෝග-කරන්න-ඉන්දියාවෙන්-කූ",
       "Category": "Local News",
       "Parent URL": "https://www.hirunews.lk/local-news.php?pageID=1376"
}