{
       "Source": "hirunews",
       "Timestamp": "Saturday, 22 April 2023 - 10:56",
       "Headline": "ලංගමට වෙට්ටු දැමූ ප්‍රයිවට් බස් ලොක්කා පොලිසියට කොටුවෙයි (වීඩියෝ)",
       "News Content": "අනුරාධපුර සිට මාතලේ දක්වා ගමන් කරමින් තිබූ දඹුල්ල ඩිපෝවට අයත් බස් රථයකට එම මාර්ගයේ ගමන් කරමින් තිබූ අනුරාධපුර කැකිරාව පෞද්ගලික බස් රථය පසුකර යාමට නොදී ඩිෆෙන්ඩර් රථයක් මගින් ඉතා අනාරක්ෂිත අකාරයෙන් බාධා කරන අයුරු පුද්ගලයෙකු විසින් සිය ජංගම දුරකතනයෙන් පටිගත කර තිබෙනවා\nමෙම ලංගම බස් රථය වසර 20ක පමණ සිට සෑම දිනකම මෙම මාර්ගයේ රාජ්‍ය සේවකයින් ප්‍රවාහනය සිදු කරන බවත් අදාළ පෞද්ගලික බස් රථය පසු නොකර ගමන් කළ යුතු බවට එම පෞද්ගලික බස් රථයේ හිමිකරු විසින් තර්ජනය කර තිබෙන බවත් වාර්තා වෙනවා\nමෙහිදී එම තර්ජනයට අවනත නොවී ලංගම බස් රථය ධාවනය කීරිම හේතුවෙන් පෞද්ගලික බස් රථයේ හිමිකරු ඩිෆෙන්ඩර් රථයකින් පැමිණ එම බස් රථය පසු කර යාමට බාධා කර තිබෙනවා.\nමේ අවස්ථාවේ ලංගම බස්රථ රියදුරු විසින් තිරප්පනය නගරයේ දී පොලිස් ස්ථානයට බස් රථය ඇතුළත් කර ඇති අතර වහාම ක්‍රියාත්මක වූ පොලිස් නිලධාරීන් ඩිෆෙන්ඩර් රථයේ ගමන්ගත් පුද්ගලයින් දෙදෙනෙකු සහ බස් රථයේ රියදුරුද අත්අඩංගුවට ගෙන තිබෙනවා.\nලංගම බස් රථයේ ගමන්ගත් රාජ්‍ය සේවකින් 40 දෙනෙකු සිද්ධිය සම්බන්ධයෙන් පොලිසියට ප්‍රකාශ ලබා දී ඇති අතර තිරප්පනේ පොලිසිය විසින් වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/333137/ලංගමට-වෙට්ටු-දැමූ-ප්‍රයිවට්-බස්-ලොක්කා-පොලිසියට-කොටුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=398"
}