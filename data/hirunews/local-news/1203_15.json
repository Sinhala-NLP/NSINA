{
       "Source": "hirunews",
       "Timestamp": "Friday, 29 April 2022 - 8:04",
       "Headline": "බලශක්ති මිල වසර 50කින් ඉහළ ම අගයට",
       "News Content": "යුක්රේන යුද්ධය හේතුවෙන් ලොව බලශක්ති මිල ගණන් වසර 50කින් ඉහළම අගයට පැමිණ ඇති අතර, ආහාර ද්‍රව්‍යවල මිල වසර 14කින් වැඩිම අගයට පත්ව ඇති බව ලෝක බැංකුව පවසනවා.\n1973 වසරට පසු වෙළඳ භාණ්ඩ ක්‍ෂේත්‍රයේ ඇතිවූ වැඩිම කම්පනය මෙය ලෙසයි එමඟින් හැඳින්වූයේ.\nමේ හේතුවෙන් ගෝලීය ආර්ථික වර්ධනය කැපී පෙනෙන ලෙස අඩාල වනු ඇති බවට ලෝක බැංකුව අනාවැකි පළ කළා.\nගෝලීය උද්ධමනය ඉහළ මට්ටමක පවතිද්දී බලශක්ති සහ ආහාර මිල ගණන් ඉහළ යාම තුළින් උද්ධමනය පාලනය කිරීම මහ බැංකුවලට ගැටළුකාරී වී ඇති බව ලෝක බැංකුවේ අදහසයි.\nඑය මීට මාස දෙකකට පෙර පැවති තත්වයට වඩා බෙහෙවින් සංකීර්ණ බවයි ලෝක බැංකුව නිකුත් කළ නවතම වාර්තාවේ දැක්වෙන්නේ.",
       "URL": "https://www.hirunews.lk/303056/බලශක්ති-මිල-වසර-50කින්-ඉහළ-ම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1203"
}