{
       "Source": "hirunews",
       "Timestamp": "Thursday, 16 December 2021 - 7:59",
       "Headline": "රසායනික පොහොර සම්බන්ධයෙන් තවත් කාර්ය සාධක බලකායක්  (වීඩියෝ)",
       "News Content": "රසායනික පොහොර භාවිතය මගින් මිනිස් සිරුරට සිදුවන බලපෑම් විද්‍යාත්මකව අධ්‍යයනය කිරීම සඳහා විශේෂ කාර්ය සාධන බලකායක් පිහිටුවීමට තීරණය කර තිබෙනවා.\nඒ, සෞඛ්‍ය අමාත්‍යංශයේ ඊයේ (15) පැවති සාකච්ඡාවකදීයි.\nඒ අනුව අදාළ කාර්ය සාධක බලකාය පිහිටුවීමට අදාළ වැඩපිළිවෙල ඉදිරි සතිය තුළ ආරම්භ කරන ලෙසයි එහිදී සෞඛ්‍ය අමාත්‍ය කෙහෙලිය රඹුක්වැල්ල, සෞඛ්‍ය සේවා අධ්‍යක්ෂ ජනරාල්වරයාට උපදෙස් ලබා දී ඇත්තේ.\nමෙම සාකච්ඡාවට කෘෂිකර්ම අමාත්‍ය මහින්දානන්ද අලුත්ගමගේ ඇතුලු කෘෂිකර්ම අමාත්‍යංශයේ ජ්‍යෙෂ්ඨ නිලධාරීන් රැසක් එක්ව සිටියා. එහිදී වැඩිදුරටත් අනාවරණය වුණේ මේ වනවිට වකුගඩු රෝගය මෙරට දිස්ත්‍රික්ක 16 ක් පුරා ව්‍යාප්ත වී ඇති බවයි.\nඑමෙන්ම, රසායනික ද්‍රව්‍ය අවභාවිතා කරමින් සිදු කරගනු ලබන ජීවිත හානි අවම කර ගැනීම සඳහා අවශ්‍ය මැදිහත්වීම කරන ලෙස සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන ලෝක සෞඛ්‍ය සංවිධානයෙන් ඉල්ලීමක් කර තිබෙනවා.",
       "URL": "https://www.hirunews.lk/291179/රසායනික-පොහොර-සම්බන්ධයෙන්-තවත්-කාර්ය-සාධක-බලකායක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1491"
}