{
       "Source": "hirunews",
       "Timestamp": "Thursday, 10 September 2020 - 20:21",
       "Headline": "ජනපති විස්ස ගැන කතා කරයි (වීඩියෝ)",
       "News Content": "සරල ආරම්භයකින් විශාල වෙනසක් සිදු කළ හැකි බව ජනාධිපති ගෝඨාභය රාජපක්ෂ අවධාරණය කළා.\nජනාධිපතිවරයා මේ බව කියා සිටියේ රාජ්‍ය අමාත්‍යවරුන් සමඟ අද ජනාධිපති කාර්යාලයේ අද පැවැති හමුවකදීයි.\nමෙහිදි ජනාධිපති ගෝඨාභය රාජපක්ෂ පාර්ලිමේන්තු මන්ත්‍රී ප්‍රේමලාල් ජයසේකර සම්බන්ධයෙන් විපක්ෂය නඟන චෝදනා සම්බන්ධයෙන් ද අදහස් පළ කළා.\nජනාධිපතිවරයා 20 වන සංශෝධනය සම්බන්ධයෙන් මෙහිදි අදහස් දක්වා සිටියා.\nජනාධිපතිවරයා එහිදී සඳහන් කළේ \"සියල්ල එකවර වෙනස් කරන්න බැහැ ඊට විශාල කාලයක් ගත වෙනවා. විවිධ අදහස් ඉදිරිපත් කර තිබෙනවා.19 වැනි සංශෝධනයේ ඇතැම් ලක්ෂණ එසේම තබාගන්න අපට අවශ්‍යයි. මූලික අරමුණ ජනාධිපති ධුර කාලය නොවෙනස්ව පවත්වා ගනිමින් ඉදිරි වැඩ කරගෙන යාම” බවයි.\nඑමෙන්ම, පසුගියදා පාර්ලිමේන්තුවේ දිවුරුම් දුන් ප්‍රේමලාල් ජයසේකර මන්ත්‍රීවරයා පිළිබඳවද ජනාධිපතිවරයා අදහස් පළ කළා.\nඑහිදී ජනාධිපතිවරයා පෙන්වා දුන්නේ \"බලපෑම් කරනවානම් කළ යුතුව තිබුණේ මහාධිකරණයට එවැන්නක් කිසිවිටෙකත් සිදුවූයේ නැහැ. අධිකරණ තීන්දුව දුන් විනිසුරුවරයා පත් කළේ ව්‍යවස්ථා සභාව.එහි සිටියේ කරූ ජයසූරිය,සජිත් ප්‍රේමදාස,තලතා අතුකෝරාළ ඇතුළු පිරිසක්. විපක්ෂයට එක් තීන්දුවක් හොඳයි අනෙක නරකයි” යන්නයි.",
       "URL": "https://www.hirunews.lk/249913/ජනපති-විස්ස-ගැන-කතා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2463"
}