{
       "Source": "hirunews",
       "Timestamp": "Monday, 11 July 2022 - 19:37",
       "Headline": "ගෝඨා ගෝ ගමට පහර දීමේ සිද්ධියට අවශ්‍යව සිටි අයෙක් රට පනිද්දී හසු වෙයි",
       "News Content": "ඉකුත් මැයි මස 9 වැනි දා කොල්ලුපිටිය අරලිය ගහ මන්දිරය අසල මයිනා ගෝ ගමට සහ ගාලු මුවදොර ගෝඨා ගෝ ගමට පහර දීමේ සිද්ධිවලට අවශ්‍ය කර තිබූ සැකකරුවෙක් අත්අඩංගුවට ගැනීමට අපරාධ පරීක්ෂණ දෙපාර්තමේන්තු නිලධාරීන් විසින් ඊයේ (10) අත්අඩංගුවට ගෙන තිබෙනවා.\nඊයේ රාත්‍රියේ කටුනායක බණ්ඩාරනායක ජාත්‍යන්තර ගුවන් තොටුපල, අපරාධ පරීක්ෂණ දෙපාර්තමේන්තුවේ නිලධාරීන් විසිනුයි අදාළ සැකකරුවා අත්අඩංගුවට ගෙන තිබෙන්නේ.\nඅදාළ සැකකරුවා අදාළ සිද්ධිය සම්බන්ධයෙන් අවශ්‍යව සිටින සැකකරුවෙක් ලෙස අපරාධ පරීක්ෂණ දෙපාර්තමේන්තුව විසින් නම් කර ඇති, කොළඹ කොටුව මහේස්ත්‍රාත් අධිකරණය විසින් විදෙස් ගමන් තහනමක් ද පනවා තිබෙන අයෙක් වන අතර ඔහු ඊයේ රාත්‍රියේ දී මැලේසියාව බලා පිටත්ව යෑම සඳහා ගුවන් තොටුපල වෙත පැමිණ සිටිය දී යි ඔහුව අත්අඩංගුවට ගෙන ඇත්තේ.\nඔහු වයස අවුරුදු 43ක් වන මත්තේගොඩ ප්‍රදේශයේ තාවකාලික පදිංචි කරුවෙක්.\nසැකකරු අද(11) දිනයේ අළුත්කඩේ මහේස්ත්‍රාත් අධිකරණය වෙත ඉදිරිපත් කර ඇති අතර ඔහුට රුපියල් ලක්ෂ 03ක් බැගින් වූ ශරීර ඇප දෙකක් මත මුදා හැර තිබෙනවා.\nඅදාළ සැකකරු සමග ඉකුත් මැයි 9වැනි දා සිද්ධියට සම්බන්ධ සැකකරුවන් 34 දෙනෙක් මේ වන විට අත් අඩංගුවට ගෙන තිබෙන බව පොලීසිය පවසනවා.",
       "URL": "https://www.hirunews.lk/309735/ගෝඨා-ගෝ-ගමට-පහර-දීමේ-සිද්ධියට-අවශ්‍යව-සිටි-අයෙක්-රට-පනිද්දී-හසු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1028"
}