{
       "Source": "hirunews",
       "Timestamp": "Thursday, 11 February 2021 - 7:46",
       "Headline": "දුම්රිය ස්ථානාධිපතිවරුන් අධීක්ෂණ ආවරණ රාජකාරිවලින් ඉවත් වේ",
       "News Content": "ඉල්ලීම් කිහිපයක් මුල් කර ගනිමින් දුම්රිය ස්ථානාධිපතිවරුන් ඊයේ මධ්‍යම රාත්‍රියේ සිට සිය අධීක්ෂණ ආවරණ රාජකාරිවලින් ඉවත් වුණා.\nඒ, දෙපාර්තමේන්තුවේ පවතින පුරප්පාඩු සහ බඳවා ගැනීමේ ක්‍රමවේද කඩිනමින් සකස් කිරීම, දුම්රිය ස්ථාන සඳහා ක්‍රමවත් සන්නිවේදන පද්ධතියක් හඳුන්වාදීම ඇතුළු ඉල්ලීම් කිහිපයක් මුල් කර ගනිමින්.\nඒ අනුව, ඊයේ මධ්‍යම රාත්‍රියේ සිට පැය 48ක සංකේත කාලයක් සඳහා මෙම වෘත්තීය ක්‍රියාමාර්ගය ආරම්භ කළ බවයි දුම්රිය ස්ථානාධිපති සංගමයේ ලේකම් කසුන් චාමර හිරු ප්‍රවෘත්ති අංශයට සඳහන් කළේ.\nකෙසේ වෙතත්, ඊට විසඳුමක් නොලැබුණහොත් එය අඛන්ඩ වර්ජනයක් දක්වා පුළුල් කිරීමට තීරණය කර ඇති බව ද ඔහු වැඩිදුරටත් සඳහන් කළා.",
       "URL": "https://www.hirunews.lk/262267/දුම්රිය-ස්ථානාධිපතිවරුන්-අධීක්ෂණ-ආවරණ-රාජකාරිවලින්-ඉවත්-වේ",
       "Category": "Local News",
       "Parent URL": "https://www.hirunews.lk/local-news.php?pageID=2154"
}