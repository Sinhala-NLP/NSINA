{
       "Source": "hirunews",
       "Timestamp": "Friday, 11 June 2021 - 17:34",
       "Headline": "වළක වැටී අසාධ්‍ය තත්ත්වයේ පසුවූ ඇතා මියයයි",
       "News Content": "වව්නියාව - කනගරායන්කුලම් පූදූර් ප්‍රදේශයේ රක්ෂිතයක මාසයකට අධික කාලයක් අසාධ්‍ය තත්වයේ පසුවූ ඇතා අද පෙරවරුවේ ජීවිතක්ෂයට පත්වුණා.\nඅවුරුදු 15 පමණ වයසැති මෙම සත්වයා කිසියම් ආසාධිත තත්වයක් හේතුවෙන් ඇවිදයාමට නොහැකිව අදාළ රක්ෂිතයේ වළක වැටී සිටි අතර, උතුර පළාත භාර පශූ වෛද්‍ය නිළධාරී හා වව්නියාව අඩවි වනජීවී නිළධාරීන් ඇතාට අවශ්‍ය වෛද්‍ය ප්‍රතිකාර සිදුකරනු ලැබුවා.\nපසුගියදා රාජ්‍ය අමාත්‍ය දිලුම් අමුණුගම මෙන්ම අලි රොෂාන් නැමැත්තාද මෙම ඇතා නැරඹීමට පැමිණි බවයි හිරු වාර්තාකරු කියා සිටියේ.\nකෙසේ වෙතත් මෙම සත්වයා දොඹකරයක් ආධාරයෙන් ගොඩට ගැනීමෙන් අනතුරුව මෙලෙස ජීවිතක්ෂයට පත්ව තිබෙනවා.",
       "URL": "https://www.hirunews.lk/274040/වළක-වැටී-අසාධ්‍ය-තත්ත්වයේ-පසුවූ-ඇතා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1891"
}