{
       "Source": "hirunews",
       "Timestamp": "Wednesday, 06 October 2021 - 11:09",
       "Headline": "රජයේ ගිනුම් පිළිබඳ පාර්ලිමේන්තු කාරක සභා වාර්තාව පාර්ලිමේන්තුවට",
       "News Content": "රජයේ ගිනුම් පිලිබඳ පාර්ලිමේන්තු කාරක සභාවේ දෙවැනි වාර්තාවේ සංක්ෂිප්තය අද පාර්ලිමේන්තුවට ඉදිරිපත් කෙරුණා.\nඑය පාර්ලිමේන්තුවට ඉදිරිපත් කළේ රජයේ ගිනුම් පිළිබඳ පාර්ලිමේන්තු කාරක සභාවේ සභාපති මහාචාර්ය තිස්ස විතාරණයි.\nමෙහිදී කථානායකවරයාගේ ද අනුමැතිය ඇතිව මෙම වාර්තාව සම්බන්ධයෙන් ඔහුගේ පෞද්ගලික අදහස් දැක්වීමක් සිදු කරමින් සභාපතිවරයා කියා සිටියේ දේශීය ආදායම් දෙපාර්තමේන්තුව මහජන මුදල් අයථා ලෙස භාවිත කර ඇති ආකාරය සම්බන්ධයෙන් තමන් කම්පනයට පත්ව ඇති බවයි.\nආදායම් බදු අය කර ගැනීම සඳහා දේශීය ආදායම් දෙපාර්තමේන්තුව ක්‍රමවේදයන් දෙකක් භාවිත කරන බවත් ඒ යටතේ සාම්ප්‍රදායික ආදායම් බදු එකතු කිරීමේ ක්‍රමවේදයන් හරහා 2020 ජූනි 30 වැනිදා වන විට රුපියල් බිලියන 107ක මුදලක් දේශීය ආදායම් දෙපාර්තමේන්තුවට අයකර ගත යුතුව ඇති අතර මෑතකදී ආදායම් බදු එක්රැස් කිරීම සඳහා හඳුන්වා දුන් රැමීස් ක්‍රමවේදය හරහා දේශීය ආදායම් දෙපාර්තමේන්තුව අයකරගත යුතු මුළු මුදල රුපියල් බිලියන 183ක් බවයි.\nමෙම තත්ත්වය නිවැරදි කර ගැනීමට ඉතාම ඉක්මනින් යම් ක්‍රියා ක්‍රියාමාර්ගයක් ගත් යුතු බවටත්  ඔහු පාර්ලිමේන්තුවට යෝජනා කළා.\nඊට අමතරව ශ්‍රී ලංකා රේගුව සහ මෝටර් රථ ප්‍රවාහන දෙපාර්තමේන්තුව අතර සිදුවන අත යට ගනුදෙනු හේතුවෙන් වාහන ආනයනයේ දී අතිශය බරපතළ\nවංචාවන් සිදු ව ඇති බව ඔහු පාර්ලිමේන්තුවට පෙන්වා දුන්නේ උදාහරණ ද සහිතවයි.\nඒ අනුව ශ්‍රී ලංකා රේගුවට ගිලන්රථ ආනයනය කරන අයුරින් අදාළ ලිපි ලේඛන ඉදිරිපත් කරමින් ගෙන් වූ මෝටර් රථ පරිික්ෂා කිරීමේදී හෙළි වී ඇත්තේ ඒවා මර්සිඩීස් බෙන්ස් වර්ගයේ සෞඛෝපභෝගී මෝටර් රථ බවයි.\nමේ හරහා රජයට අහිමි කර ඇති බදු ආදායම් ප්‍රමාණයය අති විශාල බවත් මේ සම්බන්ධයෙන් ද බරපතළ ක්‍රියාමාර්ග ගත යුතු බවටත් රජයේ ගිනුම් පිළිබඳ පාර්ලිමේන්තු කාරක සභාවේ සභාපති මහාචාර්ය තිස්ස විතාරණ පාර්ලිමේන්තුවට යෝජනා කළා.",
       "URL": "https://www.hirunews.lk/284227/රජයේ-ගිනුම්-පිළිබඳ-පාර්ලිමේන්තු-කාරක-සභා-වාර්තාව-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1646"
}