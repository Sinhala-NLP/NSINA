{
       "Source": "hirunews",
       "Timestamp": "Saturday, 06 May 2023 - 7:45",
       "Headline": "හපුතලේ දී ඉන්ධන බවුසරයක් පෙරළෙයි",
       "News Content": "හපුතලේ - බත්ගොඩ ප්‍රදේශයේදී ඉන්ධන රැගත් බවුසරයක් ප්‍රපාතයකට පෙරළීමෙන් එහි රියදුරු සහ සහයකයා තුවාල ලබා හපුතලේ රෝහලට ඇතුළත් කර තිබෙනවා.\nඉන්ධන ලීටර් 33,000ක් රැගත් මෙම බවුසර් රථය අද අළුයම මාර්ගයෙන් ඉවතට පැන අඩි 75ක පමණ ප්‍රපාතයකට පෙරලී ඇති බවයි පොලිසිය සඳහන් කරන්නේ.\nඉන්ධන අඩංගු බවුසරය නිවසක් මතට පෙරළී ඇති අතර ඒ හේතුවෙන් නිවසටද දැඩි හානි සිදුව තිබෙනවා.\nකෙසේ වෙතත් නිවැසියන්ට හානියක් සිදුව නොමැති බවයි පොලිසිය සඳහන් කළේ.\nමෙම බවුසරයෙන් ඉන්ධන කාන්දුවෙමින් පවතින අතර ඒවා එක් රැස් කර ගැනීම සඳහා ප්‍රදේශවාසීන් එම ස්ථානයට පැමිණ ඇති බවයි වාර්තා වන්නේ.",
       "URL": "https://www.hirunews.lk/334375/හපුතලේ-දී-ඉන්ධන-බවුසරයක්-පෙරළෙයි",
       "Category": "Local News",
       "Parent URL": "https://www.hirunews.lk/local-news.php?pageID=366"
}