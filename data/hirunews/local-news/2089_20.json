{
       "Source": "hirunews",
       "Timestamp": "Sunday, 14 March 2021 - 10:57",
       "Headline": "රම්බොඩ දිය ඇල්ල ආසන්නයේ සංචාරක නිකේතනයක සිටි තරුණයෙක් අතුරුදන්",
       "News Content": "කොත්මලේ රම්බොඩ දිය ඇල්ල ආසන්නයේ පිහිටි සංචාරක නිකේතනයක නවාතැන්ගෙන සිටි තරුණයෙකු අද (14) අලුයම සිට අතුරුදන් වී තිබෙනවා.\nමෙසේ අතුරුදහන් වි ඇත්තේ අනුරාධපුර, විජයමාවත, ඉසුරුපුර ප්‍රදේශයේ පදිංචි 33 හැවිරිදි තරුණයෙක්.\nඔහු තම මිතුරන් 8 දෙනෙකු සමග ශ්‍රි පාද වන්දනාවේ ගොස් ඊයේ (13) පස්වරුවේ කොත්මලේ රම්බොඩ දිය ඇල්ල අසල පිහිටි සංචාරක නිකේතනයට පැමිණ තිබෙනවා.\nමිතුරන් සමග එම සංචාරක නිකේතනයේ උඩු මහලේ ආලින්දයේ මත්පැන් සාදයක් පවත්වා ඇති අතර ඉන් අනතුරුවයි ඔහු අතුරුදහන් වී ඇත්තේ.\nඅද අලුයම එකට පමණ මෙම තරුණයා ආලින්දයෙන් බිමට පැන සංචාරක නිකේතනය ආසන්නයේ පිහිටි රම්බොඩ දිය ඇල්ලේ බැවුම දෙසට දිවයන අයුරු තමන් දුටු බවයි එම සංචාරක හෝටලයේ කලමණාකාරවරයා කියා සිටියේ.\nඅතුරුදන් වි ඇති තරුණයා සොයා කොත්මලේ පොලිසිය සහ පොලිස් විශේෂ කාර්ය බලකායේ නිලධාරින් මෙහෙයුමක් ආරම්භ කර තිබෙනවා.",
       "URL": "https://www.hirunews.lk/265276/රම්බොඩ-දිය-ඇල්ල-ආසන්නයේ-සංචාරක-නිකේතනයක-සිටි-තරුණයෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=2089"
}