{
       "Source": "hirunews",
       "Timestamp": "Saturday, 16 December 2017 - 12:53",
       "Headline": "කඩිනමින් ගන්නා විනය ක්‍රියාමාර්ග",
       "News Content": "වෙනත් පක්ෂ සහ දේශපාලන මතවාද ප්‍රචාරය කරන පක්ෂ සාමාජිකයන් සම්බන්ධයෙන් පළාත් පාලන මැතිවරණය අතරතුර හෝ ඉන් පසුව විනය ක්‍රියාමාර්ග ගන්නා බව ශ්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක පවසනවා.\nඅමාත්‍යවරයා කියා සිටියේ ඒ පිළිබද වූ යෝජනාව පසුගිය දා පක්ෂයේ මධ්‍යම කාරක සභාව විසින් ද අනුමත කළ බවයි.\nශ්‍රී ලංකා නිදහස් පක්ෂයේ සාමාජිකත්වය දරණ කිසිදු සාමාජිකයෙකුට වෙනත් දේශපාලන පක්ෂයක් හෝ මතවාදයක් ප්‍රවර්ධනය කිරීම පක්ෂ ව්‍යවස්ථාවට අනුව තහනම් වනවා.\nඒ අනුවයි එවැනි කටයුතකුවල නිරත වන නිදහස් පක්ෂ සාමාජිකයන් සම්බන්ධයෙන් විනය ක්‍රියාමාර්ග ගැනීමට තීරණය කර ඇත්තේ.\nඉදිරි පළාත් පාලන මැතිවරණය තුළ ශ්‍රී ලංකා නිදහස් පක්ෂයේ ව්‍යවස්ථාවට එරෙහිව කටයුතු කරන පිරිස්වල හැසිරීම් නිරීක්ෂණය කිරීම සඳහා වැඩපිළිවෙලක් ක්‍රියාත්මක බව ද පක්ෂ මහලේකම් අමාත්‍ය දුමින්ද දිසානායක වැඩිදුරටත් කියා සිටියා.\nමේ අතර පළාත් පාලන මැතිවරණය පිළිබඳ පක්ෂ විපක්ෂ දේශපාලනඥයින් අද අදහස් පලකලා.",
       "URL": "https://www.hirunews.lk/178528/කඩිනමින්-ගන්නා-විනය-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=4170"
}