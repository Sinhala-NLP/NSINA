{
       "Source": "hirunews",
       "Timestamp": "Monday, 14 September 2020 - 15:28",
       "Headline": "ටික් - ටොක් මිලදී ගැනීමට ඔරකල් ඉදිරියෙන්",
       "News Content": "සුප්‍රකට ටික්-ටොක් චීන මෘදුකාංග යෙදවුමේ ඇමරිකානු මෙහෙයුම් මිලදී ගැනීම සඳහා මයික්‍රොසොෆ්ට් ආයතනය ඉදිරිපත් කළ යෝජනා ප්‍රතික්ෂේප වී ඇති බව වාර්තා වනවා.\nට්‍රම්ප් පරිපාලනය විසින් ටික් ටොක් මෘදුකාංග යෙදවුම විකුණා දැමීම සඳහා චීන බයිට් ඩාන්ස් ආයතනයට දින 90 ක කාලයක් ලබා දුන්නේ එසේ නොවුවහොත් එය තහනම් කරන බව පවසමින්.\nටික් - ටොක් ඇමරිකානු මෙහෙයුම් මිලදී ගැනීමට පෙරමුණේ සිටි මයික්‍රොසොෆ්ට් ආයතනයේ යෝජනා ප්‍රතික්ෂේප වීම නිසා දැන් ඒ සඳහා ඔරකල් ආයතනය උත්සාහයක නිරත වන බව සඳහන්.\nදත්ත ගබඩා තාක්ෂණය සහ ව්‍යාපාර වෙනුවෙන් සැකසූ ක්ලවුඞ් අවකාශ පද්ධති අලෙවිකරණ ඔරකල් ආයතනය සැබවින්ම මයික්‍රොසොෆ්ට් ආයතනයට වඩා වැඩි ලන්සුවක් ඉදිරිපත් කර ඇති බවයි වෝල් ස්ටී්‍රට් ජර්නල් සහ රොයිටර් ප්‍රකාශ කළේ.\nකෙසේ නමුත්, මේ සම්බන්ධයෙන් අදහස් දැක්වීම ටික් - ටොක් ආයතනය ප්‍රතික්ෂේප කර තිබෙනවා.",
       "URL": "https://www.hirunews.lk/250188/ටික්-ටොක්-මිලදී-ගැනීමට-ඔරකල්-ඉදිරියෙන්",
       "Category": "Local News",
       "Parent URL": "https://www.hirunews.lk/local-news.php?pageID=2455"
}