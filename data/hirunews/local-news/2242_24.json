{
       "Source": "hirunews",
       "Timestamp": "Thursday, 31 December 2020 - 15:18",
       "Headline": "පලාගිය කොරෝනා ආසාදිතයින් 5 දෙනා සෙවීමට පොලීසිය මහජන සහය පතයි",
       "News Content": "කොරෝනා වෛරසය ආසාදනය වී පොළොන්නරුව - ගල්ලෑල්ල විද්‍යා පීඨයේ ස්ථාපිත කර ඇති කොරෝනා ප්‍රතිකාර මධ්‍යස්ථානයේ නේවාසිකව ප්‍රතිකාර ලබමින් සිටියදී අද අලුයම පලාගිය මීගමුව බන්ධනාගාරයේ රැඳවියන් 5 දෙනා සොයා ගැනීමට පොලීසිය මහජන සහය අපේක්ෂා කරනවා.\nමෙලෙස පලාගොස් තිබුණේ වයික්කාල - අංගම්පිටිය ප්‍රදේශයේ පදිංචි 52 හැවිරිදි පුද්ගලයෙක්, බොරලැස්ස ප්‍රදේශයේ පදිංචි 36 හැවිරිදි අයෙක්, වෙන්නප්පුව - සුදුවැල්ල පාරේ පදිංචි 27 හැවිරිදි පුද්ගලයෙක්, මාරවිල - දෙවන හරස් වීථියේ පදිංචි 26 හැවිරිදි අයෙක් සහ අවුරුදු 31 ක තවත් පුද්ගලයෙකුයි.\nමොවුන් සම්බන්ධයෙන් යම් තොරතුරක් වෙතොත් ලගම පොලිස් ස්ථානයට හෝ 119 පොලිස් හදිසි ඇමතුම් අංශයට මෙන්ම පොළොන්නරුව මූලස්ථාන පොලිස් පරීක්ෂකවරයාගේ 071 859 12 33 අංකයට දැනුම්දෙන ලෙස පොලිස් මාධ්‍ය කොට්ඨාශය ජනතාවට දැනුම් දෙනවා.",
       "URL": "https://www.hirunews.lk/258400/පලාගිය-කොරෝනා-ආසාදිතයින්-5-දෙනා-සෙවීමට-පොලීසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=2242"
}