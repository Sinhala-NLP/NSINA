{
       "Source": "hirunews",
       "Timestamp": "Thursday, 18 August 2016 - 18:08",
       "Headline": "සංවිධායකවරු ඉවත් කිරීම ගැන මහින්දගෙන් නිවේදනයක්",
       "News Content": "ශ්‍රී ලංකා නිදහස් පක්ෂයේ ආසන සංවිධායකවරුන් පිරිසක් එම තනතුරුවලින් ඉවත් කිරීම පක්ෂය දෙකඩ කිරීමක් බව හිටපු ජනාධිපති මහින්ද රාජපක්ෂ පවසනවා. නිවේදනයක් නිකුත් කරමින් ඔහු සදහන් කළේ ඒකාබද්ධ විපක්ෂය සමග කටයුතු කරන නිදහස් පක්ෂ සාමාජිකයින්ගෙන් පලිගැනීමේ නවතම අදියර මෙය වන බවයි.\nආසන සංවිධායකවරුන් වූ මහින්ද යාපා අබේවර්ධන, පවිත්‍රා වන්නිආරච්චි, රෝහිත අබේගුණවර්ධන, සී.බී රත්නායක, ගාමිණී ලොකුගේ සහ කෙහෙළිය රඹුක්වැල්ල යන පාර්ලිමේන්තු මන්ත්‍රීවරුන් ඇතුලූ තවත් කිහිපදෙනෙකු තනතුරුවලින් ඉවත් කිරීමට ඊයේ (17) පියවර ගැණුනා.\nමේ අතර, හිටපු ජනාධිපති මහින්ද රාජපක්ෂ සහ ඒකාබද්ධ විපක්ෂය නියෝජනය කරන මන්ත්‍රීවරුන් අතර ඊයේ රාත්‍රියේ විශේෂ සාකච්ඡාවක් පැවැත්වුණා. ඒ හිටපු ජනාධිපතිවරයාගේ නුගේගොඩ - මිරිහාන ප්‍රදේශයේ පිහිටි නිවසේයි.",
       "URL": "https://www.hirunews.lk/140933/සංවිධායකවරු-ඉවත්-කිරීම-ගැන-මහින්දගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4917"
}