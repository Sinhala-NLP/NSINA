{
       "Source": "hirunews",
       "Timestamp": "Wednesday, 21 December 2022 - 15:45",
       "Headline": "විෂ දුමක් ආග්‍රහණය වීමෙන් පාසල් සිසුන් 5දෙනෙකු සහ ගුරුවරු තිදෙනෙක් රෝහලේ (වීඩියෝ)",
       "News Content": "පුස්සැල්ලාව සරස්වතී දෙමළ මහ විදුහලේ විද්‍යාගාරයේ, රසායනික ද්‍රව්‍ය අඩංගු බෝතලයක් පුපුරා යාමෙන් එහි දුමාරය ආග්‍රහණය වී සිසුන් පස් දෙනෙකු හා ගුරුවරුන් තිදෙනෙකු ප්‍රතිකාර සඳහා පුස්සැල්ලාව ප්‍රාදේශීය රෝහලට ඇතුළ කර තිබෙනවා.\nඋසස් පෙළ සිසුන් පිරිසක් සහ ගුරුවරුන් පිරිසක් අද (21) විද්‍යාගාර පරීක්ෂණයක නිරතව සිටිය දී රසායනික ද්‍රව්‍යක් අඩංගු බෝතලයක් බිම වැටී පුපුරායාමෙන් මෙම අනතුර සිදු වී ඇති බවයි වාර්තා වෙන්නේ.\nසිද්ධිය සම්බන්ධයෙන් ගම්පොල අධ්‍යාපන කාර්යාලයට දැනුම් දීමට පියවර ගෙන ඇති අතර වැඩිදුර විමර්ශණ පුස්සැල්ලාව පොලිසිය සිදු කරනවා.",
       "URL": "https://www.hirunews.lk/323211/විෂ-දුමක්-ආග්‍රහණය-වීමෙන්-පාසල්-සිසුන්-5දෙනෙකු-සහ-ගුරුවරු-තිදෙනෙක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=652"
}