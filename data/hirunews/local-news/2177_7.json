{
       "Source": "hirunews",
       "Timestamp": "Monday, 01 February 2021 - 6:52",
       "Headline": "මංගල උත්සවයේ මනාලියට කොරෝනා - මනාලයා ඇතුළු පවුල් 35ක පිරිසක් නිරෝධායනයට",
       "News Content": "මිනුවන්ගොඩ, මැඩෑමුල්ල ප්‍රදේශයේ මනාලියක් කොවිඩි ආසාධිතයෙකු බවට තහවුරු වීමත් සමඟ මනාලයා ඇතුළු එම මංගල උත්සවයකට සහභාගී වූ පවුල් 35ක පිරිසක් නිවෙස් තුලම නිරෝධායනයට යොමු කළ බව මිනුවන්ගොඩ සෞඛ්‍යය වෛද්‍ය නිලධාරී කාර්යාලය පවසනවා.\nමංගල උත්සවයට අවශ්‍ය දෑ මිලදී ගැනීමට මිනුවන්ගොඩ නගරයේ පිහිටි වෙළඳසැල් වෙත ගිය අවස්ථාවක මනාලියට මෙලෙස වෛරසය ආසාදනය වන්නට ඇති බවටයි සෞඛ්‍යය බලධාරීන් සැක පළකරන්නේ.\nමනාලයා රැපිඩ් ඇන්ටිජන් පරික්ෂණය සදහා යොමු කර ඇති අතර එහිදී අනාවරණය වී ඇත්තේ ඔහුට වෛරසය ආසාදනය වී නොමැති බවයි.\nකෙසේ වෙතත් ඔහු නිවසේම නිරෝධායනය සදහා යොමු කර ඇති අතර මනාලිය ප්‍රතිකාර සදහා වරකාපොල රෝහලට ඇතුළත් කර තිබෙනවා.\nනිවෙස්වල නිරෝධායනය සදහා යොමු කර ඇති පවුල් 35ට අදාළ පිරිස ඉදිරියේදී පී.සී ආර් පරික්ෂණය සදහා යොමු කිරීමට සූදානම් කර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/261282/මංගල-උත්සවයේ-මනාලියට-කොරෝනා-මනාලයා-ඇතුළු-පවුල්-35ක-පිරිසක්-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=2177"
}