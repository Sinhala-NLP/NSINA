{
       "Source": "hirunews",
       "Timestamp": "Sunday, 08 May 2022 - 19:32",
       "Headline": "වාහන වර්ගය මත පදනම්ව ඉන්ධන නිකුත් කිරීමේ උපරිම සීමා පැණවෙයි",
       "News Content": "වාහන වර්ගය මත පදනම්ව ඉන්ධන නිකුත් කිරීමේ උපරිම සීමා පැණවීමට ලංකා අයි ඕ සී සමාගමද තීරණය කර තිබෙනවා.\nඒ අනුව හෙට සිට ක්‍රියාත්මක වන පරිදි යතුරු පැදි සඳහා රුපියල් 2000 ක් – ත්‍රී රෝද රථ සඳහා රුපියල් 3000 ක් සහ මෝටර් රථ වෑන් හා ජීප් රථ සඳහා රුපියල් 8000 ක් ලෙස උපරිම සීමා බලාත්මක බව ලංකා අයි ඕ සී සමාගම සඳහන් කලා.\nකෙසේවෙතත් බස් ,ලොරි හෝ වෙනත් වාණිජමය අරමුණු මත පදනම්වූ වාහන සඳහා මෙය අදාළ වන්නේ නැහැ.\nලංකා ඛණිජ තෙල් සංස්ථාවද පසුගිය 05 වනදා සිට බලාත්මක වන පරිදි මෙම ඉන්ධන සීමා පණවනු ලැබුවා.",
       "URL": "https://www.hirunews.lk/303858/වාහන-වර්ගය-මත-පදනම්ව-ඉන්ධන-නිකුත්-කිරීමේ-උපරිම-සීමා-පැණවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1182"
}