{
       "Source": "hirunews",
       "Timestamp": "Tuesday, 06 June 2023 - 14:11",
       "Headline": "ඖෂධ මිල අඩු කිරීමට කැබිනට් අනුමැතිය(වීඩියෝ)",
       "News Content": "ඖෂධ වර්ග 60ක උපරිම සිල්ලර මිල 16%කින් අඩු කිරීම සදහා අමාත්‍ය මණ්ඩලයේ අනුමැතිය හිමිව තිබෙනවා.\nඑය ලබන 15 වැනිදා සිට බලාත්මක වන අතර මාස තුනකට වරක් ඖෂධ මිල සංශෝධනය කිරීමට නියමිත බවයි අද (06) පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් සෞඛ්‍ය අමාත්‍ය කෙහෙළිය රඹුක්වැල්ල ප්‍රකාශ කළේ.\nමේ අතර දැනට ක්‍රියාත්මක සරල කරන ලද එකතු කළ අගය මත බදු ක්‍රමවේදය 2024 ජනවාරි පළමුවැනිදා සිට ක්‍රියාත්මක වන පරිදි අහෝසි කිරීමට හැකිවන ආකාරයේ එකතු කළ අගය මත බදු පනතේ විධිවිධාන සංශෝධනය කිරීමටද අමාත්‍ය මණ්ඩලයේ අනුමැතිය හිමිවුණා.\nමහරගම අපේක්ෂා රෝහලේ ස්වයංක්‍රීය එන්නත්කරණ යන්ත්‍රය අක්‍රිය වීම සම්බන්ධයෙන් ඊයේ (05) හිරු ප්‍රවෘත්ති අංශය අනාවරණ කරනු ලැබුවා.\nඅදාළ ස්වයංක්‍රීය එන්නත්කරණ යන්ත්‍රය භාවිතයට ගත නොහැකිවී ඇත්තේ ඊට භාවිත කරන සම්බන්ධක කැතීටර අවසන් වීම හේතුවෙන් බවටයි අප කළ සොයාබැලීමකදී අනාවරණ වුණේ.",
       "URL": "https://www.hirunews.lk/337192/ඖෂධ-මිල-අඩු-කිරීමට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=290"
}