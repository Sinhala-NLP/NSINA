{
       "Source": "hirunews",
       "Timestamp": "Saturday, 20 February 2021 - 7:41",
       "Headline": "බස් රථවල ආසන ගණනට පමණක් මගීන් ගෙන නොයන බවට චෝදනාවක්",
       "News Content": "කොවිඩි අවදානම් තත්ත්වය සමග මගී ප්‍රවාහන බස් රථවල ආසන ගණනට පමණක් මගීන් ගෙන යන ලෙස නීතියක් පනවා තිබුණ ද එය ක්‍රියාත්මක නොවන බවට බස් රථ මගීන් තවදුරටත් චෝදනා එල්ල කරනවා.\nබස් මගීන්ගේ සංගමයේ කැඳවුම්කරු විමුක්ති දුෂාන්ත කියා සිටියේ පමණ ඉක්මවා මගීන් රැගෙන ගිය ද එම බස් රථ ඉහළ නැංවූ සියයට 20ක බස් ගාස්තු තවදුරටත් අය කරමින් සිටින බවයි.\nකෙසේ වෙතත්, ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න හිරු ප්‍රවෘත්ති අංශය සමග සංවාදයකට එක්වෙමින් සඳහන් කළේ කාර්ය බහුල වේලාවන් වලදී පමණක් ප්‍රමාණය ඉක්මවා බස් රථවල මගීන් ඇතුළු වන බවයි.\nමොහුගේ මෙම ප්‍රකාශය සම්බන්ධයෙන් අප ප්‍රවාහන රාජ්‍ය අමාත්‍ය දිලුම් අමුණුගමගෙන් විමසීමක් කළා.\nඑමෙන්ම, ආසන ගණන ඉක්මවා මගීන් ප්‍රවාහනය කල බස් රථ 90 ක පමණ මගී ප්‍රවාහන බලපත්‍ර අහෝසි කර ඇති බවයි රාජ්‍ය අමාත්‍යවරයා තවදුරටත් කියා සිටියේ.",
       "URL": "https://www.hirunews.lk/263117/බස්-රථවල-ආසන-ගණනට-පමණක්-මගීන්-ගෙන-නොයන-බවට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=2135"
}