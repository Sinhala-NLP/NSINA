{
       "Source": "hirunews",
       "Timestamp": "Monday, 18 January 2016 - 15:25",
       "Headline": "ගංජා ළග තබා ගත් අරණායක ප්‍රාදේශීය සභාවේ හිටපු මන්ත්‍රීවරයෙකු අත්අඩංගුවට",
       "News Content": "ගංජා ළග තබා ගැනීමේ චෝදනාව මත අරණායක ප්‍රාදේශීය සභාවේ එක්සත් ජනතා නිදහස් සන්ධානයේ හිටපු මන්ත්‍රී ස්ටැන්ලි තිලකරත්න සහ තවත් පුද්ගලයෙකු සබරගමුව පළාත් දුෂණ මර්දන ඒකකයේ නිලධාරින් කණ්ඩායමක් අද අත්අඩංගුවට ගෙන තිබෙනවා.\nමෙම මන්ත්‍රීවරයාගේ අරණායක - පැහැණියබද්දර පිහිටි නිවසේ තිබී ගංජා ග්‍රෑම් 500 ක් ද පොලිස් භාරයට ගෙන ඇති බවයි අරණායක පොලිසිය සඳහන් කළේ.\nමොහු මීට පෙර අවස්ථාවක ද ගංජා ළග තබා ගැනීමේ චෝදනා මත අත්අඩංගුවට ගෙන ඇප මත නිදහස්ව සිටින අයෙක්.\nඅත්අඩංගුවට ගත් සැකකරුවන් අද මාවනැල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/124249/ගංජා-ළග-තබා-ගත්-අරණායක-ප්‍රාදේශීය-සභාවේ-හිටපු-මන්ත්‍රීවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5205"
}