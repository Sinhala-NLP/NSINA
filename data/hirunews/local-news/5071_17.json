{
       "Source": "hirunews",
       "Timestamp": "Tuesday, 26 April 2016 - 19:10",
       "Headline": "ස්වාධීන අධිකාරියකින් මේ සුදානම් වන්නේ මාධ්‍ය මර්දනයකට ද ?",
       "News Content": "ස්වාධීන මාධ්‍ය නියාමන අධිකාරියක් ගෙන්වීම හරහා රජය විද්‍යුත් මාධ්‍ය මර්දනය කිරීමේ උත්සාහයක නිරත වන බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ පවසනවා.\nකොළඹ අද (26) පැවති මාධ්‍ය හමුවකට එක්වෙමින් ඔහු මේ බව සදහන් කළා.\nරජයේ තොරතුරු ජනතාව විසින් දැන ගැනීම වැළැක්වීම සඳහා මෙවැනි පියවර ගන්නා බවටද ඔහු චෝදනා කළා.\n\"අපිටත් දැනගන්න ලැබිලා තියෙනවා විශේෂයෙන්ම ප්‍රධාන පෙළේ විද්‍යුත් මාධ්‍ය ආයතනයක අයිතිකරුවෙක්ට රටේ ප්‍රධානතම පෙළේ බලවතෙක් කතා කරලා ආණ්ඩුවට වාසිදායක වන ආකාරයට ප්‍රවෘත්ති හැසිරෙව්වේ නැත්නම් බලපත්‍රය අවලංගු කරන්න සිද්ධ වෙනවා. විදුලි සංදේශ නියාමන කොමිෂන් සභාව හරහා කියලා. ඒ වගේම අමාත්‍ය මණ්ඩලයේදීත් කයිවාරුවකුත් ගහලා තියෙනවා මම මෙහෙම විද්‍යුත් මාධ්‍යවලට අනතුරු ඇගෙව්වයි කියලා. ඒ කෙන් පේනවා මේ ආණ්ඩුවකරගෙන යන ජනතා ද්‍රෝහී ක්‍රියාකාරකම් රටේ මහජනතාවට ගෙනයන්න නොදී බිය ගන්වා වළක්වන්න තමයි හදන්නේ.\nඑක්කෙනෙක් පාර්ලිමේන්තුව ඇතුළෙ ඉදගෙන මාධ්‍යයට තර්ජනය කරනවාග අනෙක් එක්කෙනා දුරකතනයෙන් කතා කරලා විද්‍යුත් මාධ්‍ය අයිතිකරුවන්ට තර්ජනයකරනවා. අපිට හිතකර විදිහට මේක නොකළොත් බලපත්‍රය අහෝසි කරනවා කියලා. ඒ විතරක් නෙමෙයි දැන් මේගොල්ලේ ඒක නීත්‍යානුකූලව මේ ක්‍රියාව කරන්න විද්‍යුත් මාධ්‍ය නියාමන අධිකාරියක් පිහිටුවන්න යනවා ඊනියා ස්වාධීන ලේබලය යටතේ. එතකොට මේ අධිකාරිය පාවිච්චි වෙනවා ආණ්ඩුවට අවශ්‍ය වෙන ආකාරයට ජනමාධ්‍ය හසුරුවන්න පාලනය කරන්න තොරතුරු දැන ගැනීමේ අයිතිය මහජනයාගේ නැතිකරන්න.\nමේ හැම එකකම කරන්න හදන්නේ මේ අය ඉදිරියේදී දිගේලි කරන්න හදන ජනතා ද්‍රෝහී පුද්ගලීකරණයල එට්කා ගිවිසුමල උතුරෙන් හමුදාව සම්පූර්ණයෙන් ඉවත් කර ගැනීම.  ජාතික ආරක්ෂාව බිංදුවට වැට්ටවීමග බෙදුම්වාදයට ඕන කරන විදිහට රටේ ව්‍යවස්ථා සම්පාදනයග අන්න ඒව ගැන තමුන්නාන්සේලාගේ මාධ්‍ය හරහා දැනගන්න තියෙන අවස්ථාව නැති කරන්න තමයි මහජනයා කන් ඇහෙන්නේ නැති ඇස් පේන්නේ නැති අඳල ගොලු බිහිරි පාසලක ජීවත් වෙන පිරිසක් බවට පත්කරන්න තමයි මේ රටේ විද්‍යුත් මාධ්‍ය ඇතුළු මාධ්‍යයට තර්ජනය කරන්නේ මේ මාධ්‍ය පාලනය කරන්න හදන්නේ. ඒ නිසා අපි කියනවා ඉතාමත්ම ඕනෑ කමින් කරුණාකරලා රටේ මාධ්‍යයට අත තියන්න එපා.\"",
       "URL": "https://www.hirunews.lk/131820/ස්වාධීන-අධිකාරියකින්-මේ-සුදානම්-වන්නේ-මාධ්‍ය-මර්දනයකට-ද",
       "Category": "Local News",
       "Parent URL": "https://www.hirunews.lk/local-news.php?pageID=5071"
}