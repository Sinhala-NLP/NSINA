{
       "Source": "hirunews",
       "Timestamp": "Friday, 01 September 2023 - 22:59",
       "Headline": "ට්‍රැක්ටරයක් පෙරැළී පාසල් සිසුවකු මරුට: තවත් සිසුවකුට බරපතළයි",
       "News Content": "වවුනියාවේ පූවරසන්කුලම් මඩුකුලම් ප්‍රදේශයේදී ට්‍රැක්ටරයකට යට වීමෙන් පහළොස් හැවිරිදි සිසුවකු එම ස්ථානයේදීම අද (01) සවස මිය ගොස් තවත් සිසුවකු බරපතළ ලෙස තුවාල ලබා තිබෙනවා.\nමෙසේ මිය ගොස් ඇත්තේ එස්. සදූශන් නමැති පාසල් සිසුවෙක්.\nඔහු හා මිතුරා ට්‍රැක්ටරයක ගමන් කරමින් සිටියදී හදිසියේම ට්‍රැක්ටරය පෙරැළී යෑම නිසා සිසුන් දෙදෙනාම ට්‍රැක්ටරයට යට වුණ බව පොලිසිය පවසනවා.\nට්‍රැක්ටරයේ රෝද උඩු පැත්තට වන සේ පෙරළී ගොස් ඇති බවයි වාර්තා වුණේ.\nපළාතේ වැසියන් දැඩි අසීරුවෙන් ට්‍රැක්ටරය ඔසවා ඊට යට වූ දෙදෙනාව පුවරසන්කුලම රෝහල වෙත රැගෙන ගොස් ඇතත් ඒ වන විටත් එක් අයකු මිය ගොස් සිටි බව වෛද්‍යවරු ප්‍රකාශ කළා.\nඅනෙක් තුවාලකරු වවුනියාව මහ රෝහල වෙත මාරු කොට යවා තිබෙනවා.\nපූවරසන්කුකම පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යනවා.",
       "URL": "https://www.hirunews.lk/346852/ට්‍රැක්ටරයක්-පෙරැළී-පාසල්-සිසුවකු-මරුට-තවත්-සිසුවකුට-බරපතළයි",
       "Category": "Local News",
       "Parent URL": "https://www.hirunews.lk/local-news.php?pageID=57"
}