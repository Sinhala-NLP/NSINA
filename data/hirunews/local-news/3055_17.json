{
       "Source": "hirunews",
       "Timestamp": "Sunday, 10 November 2019 - 12:38",
       "Headline": "සමාජ මාධ්‍ය මැතිවරණ කොමිසමට අභියෝගයක් වෙයි",
       "News Content": "මැතිවරණ ප්‍රචාරක කටයුතු ලබන 13 වනදා මධ්‍යම රාත්‍රියෙන් අවසන්වීමට නියමිතයි.\nඑතැන් සිට ලබන 16 වන සෙනසුරාදා දක්වා කාලය නිහඬ කාලසීමාවක් ලෙස මැතිවරණ කොමිෂන් සභාව නම් කර ඇති අතර, ඒ අතරතුර කිසිදු ප්‍රචාරක කටයුත්තක් සිදුකිරීම තහනම් වනවා.\nජනාධිපති අපේක්ෂකයින් අගතියට පත්වන, වෛරිප්‍රකාශ සහ අසත්‍ය තොරතුරු සමාජගත කිරීම දඬුවම් ලැබිය හැකි වරදක් බවයි මැතිවරණ කොමිෂන් සභාව පෙන්වා දෙන්නේ.\nවිද්‍යුත් හෝ මුද්‍රිත ක්‍රම මගින් කිසිදු ප්‍රචාරක කටයුත්තක් 13 වනදා මධ්‍යම රාත්‍රියෙන් පසු සිදුකිරීම තහනම් වුවත්, සමාජ මාධ්‍ය හරහා සිදු කෙරෙන ප්‍රචාරක කටයුතු නැවැත්වීම අභියෝගයක් වී ඇති බවද එම කොමිසම ප්‍රකාශ කළා.\nමැතිවරණ කොමිෂන් සභාවේ කොමසාරිස් ජනරාල් සමන් ශ්‍රී රත්නායක හිරු ප්‍රවෘත්ති අංශය කළ විමසීමකදී කියා සිටියේ සමාජ මාධ්‍ය පාලනය කිරීමට නීති නොමැතිවීම ඊට ප්‍රධාන වශයෙන් බලපා ඇති බවයි.",
       "URL": "https://www.hirunews.lk/228000/සමාජ-මාධ්‍ය-මැතිවරණ-කොමිසමට-අභියෝගයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3055"
}