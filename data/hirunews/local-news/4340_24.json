{
       "Source": "hirunews",
       "Timestamp": "Sunday, 03 September 2017 - 6:26",
       "Headline": "රිය අනතුරකින් ජයවර්ධනපුර සරසවියේ සිසුන් 19 කට තුවාල",
       "News Content": "මහරගම නාවින්න හංදියේ සිදුවු රිය අනතුරකින් ජයවර්ධනපුර විශ්ව විද්‍යාලයේ සිසුන් 19 දෙනෙකු තුවාල ලබා තිබෙනවා.\nඔවුන් කලුබෝවිල රෝහලට ඇතුලත් කර ඇති අතර එක් අයෙක් වැඩිදුර ප්‍රතිකාර සඳහා කොළඹ ජාතික රෝහලට යවා ඇති බවයි පොලිසිය සඳහන් කළේ.\nඊයේ රාත්‍රී 11.20 ට පමණ අනතුර සිදුව ඇත්තේ සිසුන් ගමන් කළ බස් රථයක් මෝටර් රථයක ගැටීමෙන්.\nඊයේ තලංගම ප්‍රදේශයේ පැවති වැඩමුලුවක් අවසානයේ සිසුන් 65 දෙනෙකු රැගෙන පැමිණි ජයවර්ධනපුර විශ්ව විද්‍යාලයට අයත් බස් රථය නාවින්න හංදියේදී මෝටර් රථයේ ගැටී තිබෙනවා.\nමූලික පොලිස් පරීක්ෂණ වලදී අනාවරණය වී ඇත්තේ අනතුර සම්බන්ධයෙන් අදාළ රථය පැදවූ බව කියමින් එහි සිටි කාන්තාවක් පොලීසියට භාර වුවද මෝටර් රථයේ සිටි බීමත් පුද්ගලයෙකු අනතුර සිදුවන අවස්ථාවේ එය පදවා ඇති බවයි.\nපසුව මහරගම පොලීසිය විසින් මෙම පුද්ගලයින් සිවුදෙනා අත්අඩංගුවට ගෙන තිබෙනවා.",
       "URL": "https://www.hirunews.lk/170025/රිය-අනතුරකින්-ජයවර්ධනපුර-සරසවියේ-සිසුන්-19-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4340"
}