{
       "Source": "hirunews",
       "Timestamp": "Friday, 11 November 2022 - 10:13",
       "Headline": "යාපනයේ නියෝජ්‍ය ඉන්දීය කොන්සෝල් කාර්යාලයට පහර දුන් පිරිස අත්අඩංගුවට",
       "News Content": "යාපනයේ පිහිටි නියෝජ්‍ය ඉන්දීය කොන්සෝල් ජනරාල් කාර්යාලයට වීදුරු බෝතල් ප්‍රහාරයක් එල්ල කිරීමේ සිද්ධිය සම්බන්ධයෙන් පුද්ගලයින් තුන් දෙනෙකු ඊයේ (10) යාපනය පොලීසිය විසින් අත් අඩංගුවට ගෙන තිබෙනවා\nයාපනය කයිතඩි මාර්ගයේ පිහිටි මෙම කාර්යාලයට ඉකුත් 9 වැනි දා රාත්‍රී ප්‍රහාරයක් එල්ල වී තිබූ අතර, එම කාර්යාලය ඉදිරි පිටින් ගමන් කළ මෝටර් රථයක සිටි තරුණයින් තුන් දෙනෙකු විසින් වීදුරු බෝතලයකින් කාර්යාලයට ප්‍රහාරයක් එල්ල කල බවට‍යි යපනය පොලීසියට තොරතුරු ලැබී තිබුණේ.\nඒ අනුව සැකකරුවන් තිදෙනා හා ඔවුන් ගමන් ගත් මෝටර් රථය පොලිසිය විසින් අත්අඩංගුවට ගෙන පරීක්ෂණ පවත්වා ගෙන යනු ලබනවා.\nඅදාල ප්‍රහාරය හේතුවෙන් කොන්සෝල් ජනරාල් කාර්යාලයේ වීදුරු කීපයකට සුළු අලාභ හානි සිදුව තිබුණු අතර යාපනය පොලීසිය සිද්ධිය සම්බන්ධයෙන් වැඩිදුරට පරීක්ෂණ පවත්වනු ලබනවා.",
       "URL": "https://www.hirunews.lk/320129/යාපනයේ-නියෝජ්‍ය-ඉන්දීය-කොන්සෝල්-කාර්යාලයට-පහර-දුන්-පිරිස-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=742"
}