{
       "Source": "hirunews",
       "Timestamp": "Saturday, 07 August 2021 - 17:46",
       "Headline": "කිසිදු එන්නතක් නොගත් කොළඹ ජනතාව සොයා එන්නත් කිරීම හෙට දිනයේත් (වීඩියෝ)",
       "News Content": "සුගතදාස ක්‍රීඩාංගණයේදී ආරම්භ කළ එන්නත් වැඩසටහන  හෙට (07) දිනයේත් ක්‍රියාවට නංවන බව පොලිසිය පවසනවා.\nපොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියාසිටියේ කොළඹ නගරයේ මෙතෙක් කිසිදු එන්නතක් ලබා නොගත් අවුරුදු 30ට වැඩි පුද්ගලයන්ට මෙහිදී එන්නත් ලබාගැනීමට හැකියාව ඇති බවයි.\nප්‍රජා පොලිස් නිලධාරීන් සහ පොලිස් ආරක්ෂණ කමිටු නිලධාරීන් විසින් එන්නත් ලබා නොගත් පුද්ගලයන් සොයා ගොස් ඔවුන් දැනුවත් කර එන්නත් මධ්‍යස්ථානය වෙත යොමු කිරීම ද සිදුවනවා.\nපොලිස් මාධ්‍ය ප්‍රකාශකවරයා කියාසිටියේ කොළඹ නගරයේ සිටින එන්නත් ලබා නොගත් ඕනෑම අයෙකුට සුගතදාස ක්‍රීඩාංගණයේදී එන්නත් ලබාගැනීමට හැකියාව පවතින බවයි.",
       "URL": "https://www.hirunews.lk/279129/කිසිදු-එන්නතක්-නොගත්-කොළඹ-ජනතාව-සොයා-එන්නත්-කිරීම-හෙට-දිනයේත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1769"
}