{
       "Source": "hirunews",
       "Timestamp": "Tuesday, 21 June 2016 - 15:07",
       "Headline": "ගම්මන්පිල සිද්ධිය පාර්ලිමේන්තුව උණුසුම් කරයි",
       "News Content": "පාර්ලිමේන්තු මන්ත්‍රී උදය ගම්මන්පිල අත්අඩංගුවට ගැනීමේ සිද්ධිය සම්බන්ධයෙන් ඒකාබද්ධ විපක්ෂය අදහහස් පළ කිරීමත් සමඟ පාර්ලිමේන්තුවේ උණුසුම් තත්ත්වයක් මතුවුණා.\nඒ, එම අවස්ථාවේදී පිළිතුරු දීමට අමාත්‍ය සරත් ෆොන්සේකා නැගී සිටිමත් සමඟයි.\nසිද්ධිය පිලිබඳව ප්‍රශ්න කළ දිනේෂ් ගුණවර්ධන මන්ත්‍රීවරයා ගම්මන්පිල මන්ත්‍රීවරයාගේ පාර්ලිමේන්තුවේ කටයුතුවලට බාධාවක් නොවිය යුතු බව සඳහන් කළ අතර එහිදී සභානායක අමාත්‍ය ලක්ෂ්මන් කිරිඇල්ල සහ අග්‍රාමාත්‍ය රනිල් වික්‍රමසිංහ ද අදහස් පළ කළා.\nඅනතුරුව ඊට අදාළව පිළිතුරු දීම සඳහා අග්‍රාමාත්‍යවරයා අමාත්‍ය සරත් ෆොන්සේකාට අවස්ථාව ලබාදුන් අතර ඒකාබද්ධ විපක්ෂයේ මන්ත්‍රීවරුන් එහිදී පළ කළේ දැඩි විරෝධයක්.\nකෙසේ වෙතත් උදය ගම්මන්පිල මන්ත්‍රීවරයා අද පාර්ලිමේන්තු සංකීර්ණයට පැමිණ ඇති අතර ඔහු සභා ගර්භයට පැමිණ සිටියේ නැහැ.",
       "URL": "https://www.hirunews.lk/136102/ගම්මන්පිල-සිද්ධිය-පාර්ලිමේන්තුව-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4997"
}