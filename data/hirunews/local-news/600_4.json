{
       "Source": "hirunews",
       "Timestamp": "Sunday, 15 January 2023 - 20:02",
       "Headline": "13 සම්පූර්ණයෙන් බලාත්මක කරනවා - ජනපති (වීඩියෝ)",
       "News Content": "ඉදිරි වසර කිහිපය තුළ 13 වන ව්‍යවස්ථා සංශෝධනය සම්පූර්ණයෙන් බලාත්මක කිරීමට අපේක්ෂාවෙන් සිටින බව ජනාධිපති රනිල් වික්‍රමසිංහ ප්‍රකාශ කළා.\nජනාධිපතිවරයා මේ බව කියා සිටියේ තෛයිපොංගල් රාජ්‍ය උත්සවයට යාපනයේදී අද එක්වෙමිනුයි ජනාධිපතිවරයා මේ බව කියා සිටියේ.\nමේ අතර ජනාධිපති රනිල් වික්‍රමසිංහ අද පෙරවරුවේ යාපනය, නාගවිහාරය වෙත ගොස් මහා සංඝරත්නය බැහැ දැක ආගමික වතාවත්වල නිරතව ආශිර්වාද ලබාගත්තා.\nපුදබිම වෙත ගිය ජනාධිපතිවරයා පළමුව බුද්ධ මන්දිරය වෙත ගොස් ආගමික වතාවත්වල නිරතවූ අතර අනතුරුව යාපනය ශ්‍රී නාග විහාරයේ විහාරාධිපති පූජ්‍ය මීගහජදුරේ සිරිවිමල නාහිමියන් බැහැ දැක උන්වහන්සේ සමඟ කෙටි පිළිසඳරක නිරත වුණා.\nපසුව ජනාධිපතිවරයා නල්ලෙයි ආදින ආශ්‍රමාධිපති ශ්‍රී සෝම සුන්දරම් පූජකතුමා හමුවී ආශිර්වාද ලබාගෙන අනතුරුව යාපනය රඳගුරු නිල නිවස වෙත පැමිණියා.\nඑහිදී ජනාධිපතිවරයා යාපනය රඳගුරු ආචාර්ය ජස්ටින් ඥානප්‍රගාසම් පියතුමන්ද බැහැදැක කෙටි පිළිසඳරක නිරතව තිබෙනවා.",
       "URL": "https://www.hirunews.lk/325123/13-සම්පූර්ණයෙන්-බලාත්මක-කරනවා-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=600"
}