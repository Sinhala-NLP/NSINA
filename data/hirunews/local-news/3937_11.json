{
       "Source": "hirunews",
       "Timestamp": "Saturday, 19 May 2018 - 18:48",
       "Headline": "නිරිත දිග මෝසමෙන් ලබන සතියේ තවත් වැසි",
       "News Content": "බෙංගාල බොක්ක ආශ්‍රිතව පවතින කැළඹිලි සහගත බව හේතුවෙන්  ඉදිරි පැය කිහිපය තුළ බස්නාහිර, මධ්‍යම, සබරගමුව, දකුණ, සහ ඌව පළාත් වල ඇතැම් ස්ථාන වලට මිලි මිටර් 100 වැඩි තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑහි වැඩ බලන අධ්‍යක්‍ෂ  අතුල කරුණානායක කියා සිටියේ ලබන සතිය තුළදී  නිරිත දිග මෝසම සක්‍රීය විමෙන් දිවයිනේ බොහෝ ප්‍රදේශවලට තවදුරටත් තද වැසි ඇතිවිය හැකි බවයි.\nමේ අතර, දැදුරු ඔයේ වාන් දොරටු 4ක් සහ උඩවලව ජලාශයේ එක් වාන් දොරටුවක් තවමත් විවෘතව පවතින බව ආපදා කළමනාකරණ මධ්‍යස්ථානය ප්‍රකාශ කළා.\nඑහි සහකාර අධ්‍යක්‍ෂ ප්‍රදීප් කොඩිප්පිලි කියා සිටියේ ඒ පිළිබඳව ජලාශ පහළ කොටසේ ජීවත්වන ජනතාව අවධානයෙන් පසුවිය යුතු බවයි.",
       "URL": "https://www.hirunews.lk/191117/නිරිත-දිග-මෝසමෙන්-ලබන-සතියේ-තවත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3937"
}