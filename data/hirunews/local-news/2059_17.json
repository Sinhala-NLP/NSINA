{
       "Source": "hirunews",
       "Timestamp": "Saturday, 27 March 2021 - 14:49",
       "Headline": "මෙරට අත්අඩංගුවේ සිටි ඉතිරි ඉන්දීය ධීවරයින් පිරිසටත් නිදහස",
       "News Content": "මෙරට මුහුදු සීමාව තුළ අනවසර ලෙස ධීවර කටයුතුවල නිරතව සිටියදී අත්අඩංගුවට ගත් ඉන්දීය ධීවරයින් 54 දෙනා අතුරින් ඉතිරිව සිටි අනෙකුත් ධීවරයින් 14 දෙනා ද අද නිදහස් කර තිබෙනවා.\nනාවික හමුදාව ප්‍රකාශ කළේ ඔවුන් සතුව තිබූ ධීවර ආම්පන්න සහ යාත්‍රා ද සමග මෙලෙස නිදහස් කළ බවයි.\nපසුගිය 25 වනදා මෙම ඉන්දීය ධීවරයින් 54 දෙනා නාවික හමුදාව විසින් අත්අඩංගුවට ගත්තේ යාත්‍රා 5ක් සමගයි.\nඅත්අඩංගුවට පත්වූ ධීවරයින් 54 දෙනාගෙන් පසුගිය සිකුරාදා ධීවරයින් 40 දෙනෙකු නිදහස් කළ අතර, ඉතිරිව සිටි ධීවරයින් 14 දෙනායි මෙලෙස අද දිනයේ නිදහස් කර ඇත්තේ.",
       "URL": "https://www.hirunews.lk/266710/මෙරට-අත්අඩංගුවේ-සිටි-ඉතිරි-ඉන්දීය-ධීවරයින්-පිරිසටත්-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=2059"
}