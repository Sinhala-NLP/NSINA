{
       "Source": "hirunews",
       "Timestamp": "Monday, 05 October 2020 - 20:47",
       "Headline": "රිෂාඩ්ගේ සොයුරා නැවත අත්අඩංගුවට ගන්න  - පොලිසියට, ආණ්ඩුවට බලපෑම් (වීඩියෝ)",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ සොහොයුරු රියාජ් බදියුදීන් මුදා හැරීම  සම්බන්ධයෙන් සිවිල් සංවිධාන කිහිපයක් අද ජාතික පොලිස් කොමිසම වෙත පැමිණිලි කළා.\nඒ රියාජ් බදියුදීන් සම්බන්ධයෙන් විමර්ශනය කළ අපරාධ පරීක්ෂණ දෙපාර්තමේන්තුවේ නිලධාරින්ට එරෙහිවයි.\nපාස්කු ප්‍රහාරයේ ත්‍රස්තයින් සමඟ සබඳතා පැවැත්වු බවට සැකපිට අත්අඩංගුවට ගෙන අපරාධ පරීක්ෂණ දෙපාර්තමේන්තුව භාරයේ මාස 5කට ආසන්න කාලයක් රඳවා ගෙන සිටි රියාජ් බදියුදීන් පසුගියදා මුදා හැර තිබුණා.\nඔහු සම්බන්ධයෙන් විමර්ශනය කළ අපරාධ පරීක්ෂණ නිලධාරීන්ට එරෙහිව මහජන යුතුකම් කේන්ද්‍රය, නව සිංහලේ ජාතික සංවිධානය, සිංහලේ සංවිධානය සහ සිංහලේ ජාතික සංවිධානය , ජාතික පොලිස් කොමිසමට පැමිණිලි ඉදිරිපත් කළා.\nඒ ඔවුන් සම්බන්ධයෙන් විමර්ශනයක් ආරම්භ කරන්නැයි ඉල්ලමින්.\nමේ අතර පසුගියදා වව්නියාව ප්‍රදේශයේ පැවති උත්සවයකදී පාර්ලිමේන්තු මන්ත්‍රී රිශාඩ් බදියුදීන් පිළිබඳව ආරක්ෂක ලේකම් විශ්‍රාමික මේජර් ජනරාල් කමල් ගුණරත්න මහතා සිදු කළ ප්‍රකාශයක් සම්බන්ධයෙන් ද සමාජයේ කතාබහක් ඇතිව තිබෙනවා.\nඒ සම්බන්ධයෙන් ආරක්ෂක ලේකම්වරයා ද කරුණු  පැහැදිලි කළා.\nමේ අතර රියාද් බදියුදීන්  මුදා හැරීම සම්බන්ධයෙන් අදත් පුජ්‍ය පක්ෂය සහ දේශපාලනඥයින්ද අදහස් පළ කළා.",
       "URL": "https://www.hirunews.lk/251887/රිෂාඩ්ගේ-සොයුරා-නැවත-අත්අඩංගුවට-ගන්න-පොලිසියට-ආණ්ඩුවට-බලපෑම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2408"
}