{
       "Source": "hirunews",
       "Timestamp": "Tuesday, 03 August 2021 - 15:36",
       "Headline": "වටරැක රිය අනතුරකින් බිළිඳියක් ඇතුලු තුන්දෙනෙකු මරුට",
       "News Content": "මීගොඩ - වටරැක මංසන්ධියේ අද පස්වරුවේ සිදුවූ රිය අනතුරකින් මාස තුනක් වයසැති බිළිඳියක ඇතුලු තුන්දෙනෙකු ජීවිතක්ෂයට පත්වුණා.\nපොලිසිය සඳහන් කළේ ත්‍රිරෝද රථයක්  සහ ලොරි රථයක් මුහුණට මුහුණලා ගැටීමෙන් මෙම අනතුර සිදුව ඇති බවයි.\nඅනතුරෙන් බිළිඳියට අමතරව 51 හැවිරිදි ත්‍රිරෝද රථයේ  රියදුරු සහ බිළිඳියගේ 66 හැවිරිදි මිත්තනියද මියගියා.\nබිළිඳියගේ මව බරපතල තුවාල ලබා කළුබෝවිල රෝහලට ඇතුළත් කර ඇති බවයි පොලීසිය සඳහන් කළේ.\nලොරි රථයේ රියදුරු අත්අඩංගුවට ගෙන ඇති  අතර, මියගිය පුද්ගලයින් වටරැක ප්‍රදේශයේ පදිංචිකරුවන්.\nඔවුන් කොරෝනා එන්නත ලබාගැනීම සඳහා  පනාගොඩ එන්නත්කරණ මධ්‍යස්ථානයක් වෙත යමින් සිටියදී මෙම අනතුරට ලක්ව තිබෙනවා.",
       "URL": "https://www.hirunews.lk/278759/වටරැක-රිය-අනතුරකින්-බිළිඳියක්-ඇතුලු-තුන්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1777"
}