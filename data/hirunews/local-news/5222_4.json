{
       "Source": "hirunews",
       "Timestamp": "Tuesday, 05 January 2016 - 12:21",
       "Headline": "තරුණ පිරිස් අතර ඒඩ්ස් පැතිරයාමේ අවදානමක්",
       "News Content": "පසුගිය වසරේදී  එච් අයි වි රෝගින්  225 ක් වාර්තා වී තිබෙනවා.\nසෞඛ්‍ය අමාත්‍යංශයේ ඒඩ්ස් මර්දන ඒකකයේ අධ්‍යක්ෂ වෛද්‍ය සිසිර ලියනගේ පැවසුවේ 2014 වසරට සාපේක්ෂව වැඩි වීමක් පෙන්නුම් කරන බවයි.\nඒඩ්ස් වැළදුණූ ගර්භණි කාන්තාවන් 27 දෙනෙකුද ඒ අතරවනවා.\nවයස අවුරුදු 15 ත් 23 ත් අතර තරුණ පිරිස් ඒඩ්ස් රෝගයට ගොදුරු වීමේ අවදානමක් පවතින බවයි අනාවරණ වී ඇත්තේ.\nපසුගිය වසරේදී ඒඩ්ස් රෝගය වැළදුණූ තරුණයින් 27 දෙනෙකු ද හදුනා ගෙන තිබෙනවා.\nඅනාරක්ෂිත ලිංගික සබදතා වලින් ඉවත් වන්නේනම් රෝගී තත්වය මර්දනය කර ගත හැකි බවයි සෞඛ්‍ය අමාත්‍යංශය පෙන්වා දෙන්නේ.\nතමන්ට විශ්වාසවන්ත සහකරුවෙකු හෝ සහකාරියක සමග පමණක් ලිංගික සබදතා වලට එක්වීමේ වැදගත්කමද ඒඩ්ස් මර්දන ඒකකය සිහිපත් කලා.",
       "URL": "https://www.hirunews.lk/123414/තරුණ-පිරිස්-අතර-ඒඩ්ස්-පැතිරයාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=5222"
}