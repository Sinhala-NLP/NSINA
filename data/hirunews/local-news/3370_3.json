{
       "Source": "hirunews",
       "Timestamp": "Saturday, 04 May 2019 - 6:37",
       "Headline": "කඩු පිහි ඇතුලු තියුණු ආයුධ සැකසූ අයෙක් කැකිරාවෙන් අල්ලයි",
       "News Content": "කැකිරාව නගරය සහ අවට ප්‍රදේශවල යුධ හමුදාව සිදුකළ විශේෂ සෝදිසි මෙහෙයුමකදී කඩු පිහි ඇතුලු තියුණු ආයුධ නිෂ්පාදනය කර අලෙවිකරන බවට සැකකෙරෙන පුද්ගලයකු අත්අඩංගුවට ගෙන තිබෙනවා.\nඅදාල පුද්ගලයා කැකිරාව සහ ඒ අවට ප්‍රදේශවල ව්‍යාපාරිකයින් ඇතුලු පිරිසකට මෙලෙස තියුණු ආයුධ නිෂ්පාදනය කර අලෙවිකර ඇති බවයි අනාවරණය වී ඇත්තේ.\nමෙලෙස අත්අඩංගුවට ගැනුණු පුද්ගලයා සන්තකයේ තිබී කඩු පිහි ඇතුලු තියුණු ආයුධ කිහිපයක් සහ අඩක් වැඩ නිමකරන ලද කඩු කිහිපයක් ද සොයාගෙන තිබෙනවා.\nසැකකරු සහ සොයාගත් ආයුධ ඉදිරි විමර්ශණ කටයුතු සඳහා කැකිරාව පොලිස් ස්ථානය වෙත භාරදීමෙන් අනතුරුව ඔහු කැකිරාව දිසා මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබුණා.",
       "URL": "https://www.hirunews.lk/215701/කඩු-පිහි-ඇතුලු-තියුණු-ආයුධ-සැකසූ-අයෙක්-කැකිරාවෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3370"
}