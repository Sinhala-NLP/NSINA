{
       "Source": "hirunews",
       "Timestamp": "Wednesday, 05 July 2017 - 15:26",
       "Headline": "සර්ව ආගමික සමුළුවේ නියෝජිතයන් සහ කථානායකවරයා අතර සාකච්ඡාවක්",
       "News Content": "ජාතික සමගිය සහ සංහිඳියාව වෙනුවෙන් දේශපාලන අධිකාරිය සහ ආගමික නායකයන් එක්ව අවබෝධයෙන් කටයුතු කිරීමේ වැදගත්කම සර්ව ආගමික සමුළුවේ නියෝජිතයන් කථානායක කරූ ජයසූරියට පෙන්වා දී තිබෙනවා.\nඒ, ඔවුන්ගේ ඉල්ලීමකට අනුව පාර්ලිමේන්තුවේ පැවති සාකච්ඡාවකදියි.\nදේශපාලන පක්ෂ නියෝජිතයන් මෙන්ම සර්ව ආගමික සමුළු නියෝජිතයන් කථානායකවරයාගේ ප්‍රධානත්වයෙන් පැවති මෙම සාකච්ඡාවට එක්වුණා.\nමෙහිදී රට තුළ කාලීන වශයෙන් උද්ගතව ඇති ප්‍රධාන ගැටළු පිළිබඳ තීරණ ගැනීමේදී සර්ව ආගමික සමුළුවේ මතය දැක්වීමට ඉඩ ලබාදෙන ලෙස ඉල්ලීමක්ද ඉදිරිපත්ව තිබෙනවා.\nඑසේම නව ආණ්ඩුක්‍රම ව්‍යවස්ථාව සම්බන්ධයෙන්ද මෙම සාකච්ඡාවේදී අවධානය යොමුවූ බවයි කථානායක මාධ්‍ය අංශය නිවේදනය කළේ.",
       "URL": "https://www.hirunews.lk/165154/සර්ව-ආගමික-සමුළුවේ-නියෝජිතයන්-සහ-කථානායකවරයා-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4437"
}