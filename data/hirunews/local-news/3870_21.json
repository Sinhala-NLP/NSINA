{
       "Source": "hirunews",
       "Timestamp": "Saturday, 30 June 2018 - 18:51",
       "Headline": "ආවා සහ ධනුරොක් කල්ලි යාපනයේදී ගැටේ",
       "News Content": "යාපනය - රාමනාදන් වීථියේ ආවා කල්ලියේ හිටපු සාමාජිකයෙකුගේ නිවසට ඊයේ (29) රාත්‍රියේ ප්‍රහාරයක් එල්ල වී තිබෙනවා.\nනිවසේ හිමිකරු පොලීසියට පැමිණිලි කර ඇත්තේ ධනුරොක් කල්ලියේ පිරිසක් මෙම පහරදීම සිදුකරන්නට ඇති බවට සැක පළ කරන බවයි.\nමුහුණ ආවරණය කර ගත් සිව් දෙනෙකු කඩුවක් සහ කෙටේරියක් සහිතව යතුරුපැදි දෙකකින් පැමිණ, නිවසේ ජනේලයට පහරදී නිවසේ භාණ්ඩ රැසක් ගිනි තබා විනාශ කර ඇති බව සඳහන්.\nප්‍රහාරය එල්ල වූ නිවසේ හිිමිකරුගේ එක් පුත්‍රයෙකු ආවා කල්ලියට සම්බන්ධව කටයුතු කිරීම හේතුවෙන් මේ වනවිට ඇප මත සිටින බව ද පොලීසිය සදහන් කළා.\nමනිපායි ප්‍රදේශයේ ක්‍රියාත්මක ධනුරොක් කල්ලියේ සාමාජිකයෙකුගේ නිවසට පසුගිය 28 වනදා අලූයම පෙට්‍රල් බෝම්බ ප්‍රහාරයක් එල්ල වූ අතර පොලීසිය සදහන් කළේ ආවා කල්ලිය එම පහරදීම සිදුකළ බවට සැක කරන බවයි.",
       "URL": "https://www.hirunews.lk/194244/ආවා-සහ-ධනුරොක්-කල්ලි-යාපනයේදී-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=3870"
}