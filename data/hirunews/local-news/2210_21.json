{
       "Source": "hirunews",
       "Timestamp": "Friday, 15 January 2021 - 13:09",
       "Headline": "පාර්ක් ඇන්ඩ් රයිඩ් බස් සේවාව ජනපති ප්‍රධානත්වයෙන් ඇරඹේ",
       "News Content": "පාර්ක් ඇන්ඩ් රයිඩ් බස් සේවාව ජනාධිපති ගෝඨාභය රාජපක්ෂගේ ප්‍රධානත්වයෙන් අද පෙරවරුවේ ආරම්භ කරුණා.\nකොළඹ නගරය ආශ්‍රිතව පවතින අධික වාහන තදබදය අවම කිරීමේ අරමුණින් නියමු ව්‍යාපෘතියක් ලෙස පාර්ක් ඇන්ඩ් රයිඩ් බස් සේවාව කොට්ටාව - මාකුඹුර බහුවිධ ප්‍රවාහන මධ්‍යස්ථානය කේන්ද්‍ර කර ගනිමිනුයි මෙලෙස ආරම්භ කෙරුණේ.\nමෝටර් රථයෙන් හා යතුරුපැදියෙන් ගමන් ගන්නා මගීන් සඳහා සුවපහසු ආරක්ෂක පොදු ප්‍රවාහන බස් සේවාවක් වන මෙය, ආසන ගණනට පමණක් මගීන් රැගෙන යන අතර, අය කෙරෙන මුදල සාමාන්‍ය බස් රථ ගාස්තුව මෙන් දෙගුණයක්.\nපෙරවරු 6 සිට 8 දක්වා සහ පස්වරු 4 සිට රාත්‍රි 9 දක්වා විනාඩි 15 කට වරක් බස් රථ ධාවනය කරන අතර පෙරවරු 8 සිට පස්වරු 4 දක්වා වන කාලය තුළ පමණක් බස් රථ ධාවනය කෙරෙන්නේ විනාඩි 25 කට වරක් පමණයි.\nඒ අනුව දිනකට බස් රථ ගමන්වාර 64 ක් සිදුකෙරෙන බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/259770/පාර්ක්-ඇන්ඩ්-රයිඩ්-බස්-සේවාව-ජනපති-ප්‍රධානත්වයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2210"
}