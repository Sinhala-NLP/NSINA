{
       "Source": "hirunews",
       "Timestamp": "Thursday, 23 February 2023 - 9:41",
       "Headline": "ගංජා තොගයක් සමග පුද්ගලයින් 05 දෙනෙකු අත්අඩංගුවට (ඡායාරූප)",
       "News Content": "යාල රක්ෂිතයේ, තම්මිටආර ප්‍රයේශයේ දී වියලි ගංජා කිලෝ ග්‍රෑම් 122යි ග්‍රෑම් 200ක් සමග පුද්ගලයින් 05 දෙනෙකු පොලිසිය විසින් අත්අඩංගුවට ගෙන තිබෙනවා.\nඔක්කම්පිටිය පොලිසියට ලද තොරතුරකට අනුවයි මෙම මෙහෙයුම සිදුකර ඇත්තේ.\nපොලිසිය පවසන්නේ, පසුගිය 20 වැනිදා සිදුකළ මෙහෙයුමේ දී ගංජා කිලෝ ග්‍රෑම් 350කට ආසන්න ප්‍රමාණයක් ගිනි තබා විනාශ කළ බවයි.\nඑමෙන්ම එහිදී සැකකරුවන් සන්තකයේ තිබී මෙරට නිෂ්පාදිත පතරොම් තුවක්කුවක් ද පොලිස් භාරයට ගෙන තිබෙනවා.\nවයස අවුරුදු 30ත් 44ත් අතර පසුවන සැකකරුවන් කුටිටිගල, තණමල්විල හා හම්බන්තොට ප්‍රදේශවල පදිංචිකරුවන්.\nඔවුන් ඊයේ (22) වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් අනතුරුව මාර්තු මස 01 වැනිදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/328079/ගංජා-තොගයක්-සමග-පුද්ගලයින්-05-දෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=519"
}