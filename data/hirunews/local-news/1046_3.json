{
       "Source": "hirunews",
       "Timestamp": "Tuesday, 05 July 2022 - 8:34",
       "Headline": "පොල්පිතිගම දී මනුෂ්‍ය ඝාතනයක්",
       "News Content": "මව ඝාතනය කළ සැකකරු හඳුනා ගැනේ\nපොල්පිතිගම - තොළඹුඇල ප්‍රදේශයේ දී සිය දරුවා අතැතිව මහමඟ ගමන් කරමින් සිටි කාන්තාවක් ගෙල කපා ඝාතනය කිරීමේ සිද්ධියට සම්බන්ධ සැකකරු පොලීසිය හඳුනාගෙන තිබෙනවා.\nමේ වනවිට ප්‍රදේශයෙන් පලා ගොස් ඇති එම පුද්ගලයා අත්අඩංගුවට ගැනීම සඳහා විමර්ශන ආරම්භ කර ඇති බවයි පොලිස් මාධ්‍ය ප්‍රකාශක කොට්ඨාශය කියා සිටියේ.\nපොලීසිය සඳහන් කළේ, එම කාන්තාවගේ ගෙළ බැඳි රන් මාලය ද ඒ ආසන්නයේ වැටී තිබිය දී සොයා ගත් බවයි.\n35 හැවිරිදි මෙම මව සිය කුඩා දරුවා සමග පොල්පිතිගම රෝහලට ගොස් යළි නිවස බලා ගමන් කරමින් සිටිය දී තොළඹුඇල ප්‍රදේශයේ දී මෙම ඝාතනය සිදු කර තිබුණේ ඊයේ දිනයේදීයි.\nඝාතනයට හේතුව මෙතෙක් අනාවරණ වී නොමැති අතර, කාන්තාවගේ ගෙලෙහි තිබූ රන් මාලය කොල්ලකෑමේ අරමුණින් එය සිදු කළේ ද යන්න පිළිබඳ පොලීසිය පරීක්ෂණ ආරම්භ කර තිබෙනවා.\nUPDATED 2022-07-05 1.10 PM\n----------------------------------\nපොල්පිතිගම පොලිස් වසමේ තොළඹුඇල - පොල්පිතිගම ප්‍රදේශයේ දී ඊයේ (04) තියුණු ආයුධයකින් පහර දී සිදු කළ ඝාතනයක් පිළිබඳ වාර්තා වනවා.\nඝතකයා විසින් මරණකාරියගේ ගෙලට, තියුණු ආයුධයකින් පහර දී ඇති අතර, බරපතළ තත්ත්වයේ පසු වූ මරණකාරිය පොල්පිතිගම රෝහලට ඇතුළත් කිරීමෙන් පසු මිය ගිය බව යි පොලිසිය වාර්තා කරන්නේ.\nමරණකාරිය ඇගේ කුඩා දරුවා සමඟ පොල්පිතිගම රෝහලෙන් බෙහෙත් ලබා ගැනීමෙන් අනතුරු ව නැවත නිවස බලා ගමන් කරමින් සිටිය දී මෙම අවාසනාවන්ත ඉරණමට මුහුණ දී ඇති බව සඳහන්.\nමෘත ශරීරය පොල්පිතිගම රෝහල් මෘත ශරීරාගාරයේ තබා ඇති අතර, ඝාතනයට හේතුව මෙතෙක් අනාවරණය වී නෑ.\nඝාතකයා ව මේ වන විට හඳුනාගෙන ඇති අතර, ඔහු ව අත් අඩංගුවට ගැනීම සඳහා පොල්පිතිගම පොලිසිය විසින් වැඩිදුර පරීක්ෂණ මෙහයවනු ඇති.",
       "URL": "https://www.hirunews.lk/309064/පොල්පිතිගම-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1046"
}