{
       "Source": "hirunews",
       "Timestamp": "Wednesday, 24 April 2019 - 13:49",
       "Headline": "පාස්කු ඉරිදා ප්‍රහාරයෙන් ජිවිතයේ වැඩිපුරම ආදරය කළ බිරිද හා දියණියගේ වියෝව ගැන සුරේෂ් කියන සංවේදී කතාව",
       "News Content": "පාස්කු ඉරිදා දින පිපිරුම් කිහිපයකින් ජිවිත හානි බොහොමයක් සිදු වුනා. කටාන දේවස්ථානයට පල්ලියට ආ බොහෝ දෙනෙකුට පාස්කු ඉරිදා දින එම ඉරණමමයි අත්වුණේ. සුරේෂ් කොලනි කියන්නෙත් ආගමට ලැදි කෙනෙක්.\nඔහු ඔස්ට්‍රේලියාවේ මෙල්බන්වල ව්‍යාපාර කටයුතු කළ පුද්ගලයෙක්. ඔහුගේ ආදරණිය බිරිද වගේම එකම දියණිය ඔහුට අද අහිමි වෙලා. ඔහු ඒ ගැන කම්පනයට පත්ව සිටිනවා. ඔහු ඒ ගැන කියන්නේ මෙහෙමයි.\n\"මගේ බිරිද හා දියණිය ජිවතුන් අතර නැහැ. මට හිතා ගන්න බැහැ එයාලා නැතුව මම කොහොමද ජිවත් වෙන්නේ කියලා. ඒ වගේම මේ තත්ත්වය පැහැදිලි කරන්නේ කොහොමද කියලා මට හිතා ගන්න බැහැ. මට මගේ බිරිද හා දියණිය අවශ්‍යයි.\nඅපි හැම සතියකම පල්ලි යනවා. ඉරිදා අපි තුන්දෙනාම පල්ලි ගියා. මගේ බිරිදව හා දියණියව මම පල්ලිය ලගින් බස්සලා වාහනය පාක් කරන්න ගියා. වාහනේ පාක් කරලා මම පල්ලිය පැත්තට ආවා.\nඊට පස්සේ තමයි මහා පිපිරුමක සද්දේ ආවේ. දුමත් එක්ක මම දියණියව හෙව්වා. ඒ වෙනකොට මගේ දියණියව මට මගහැරිලා ඉවරයි. එයා මිය ගිහින් හිටියේ. ඊට පස්සේ මම මගේ බිරිදව ජිවත් කරවන්න උත්සහ ගත්තා.\nඑයාව රෝහලට රැගෙන යන්න උස්සද්දී එයා මට මොනවා හරි කියන්න උත්සහ කළා. නමුත් කියන්න බැරි වුනා. මම ඇයව රෝහලට රැගෙන ආවා. නමුත් ඒ ගෙන එද්දිත් ඇය මිය ගිහින් හිටියේ. මගේ දුව පුදුමාකාර චරිතයක්. එයා නර්තනයට ආදරය කළා. ලියන්න සින්දු හදන්න දක්ෂයි. මට මේ දෙන්නා නැතුව ජිවත් වෙන්නේ කොහොමද කියලා හිතා ගන්න බැහැ.\nඒ පිපිරීමෙන් මිනිසුන්ගේ ශරීරයේ කොටස් හැම තැනම විසිරිලා තිබුනා. මම හිතන්නේ පල්ලිය ඇතුලේ 120ක් වත් මැරිලා ඉන්න ඇති. මේ ගැන හරිම කණගාටුයි. ඇයි මේ විදිහට අහිංසක මිනිස්සු මරන්නේ.මේ මිනිස්සුද මෙහෙම කරන්නේ....\"\nrn",
       "URL": "https://www.hirunews.lk/215087/පාස්කු-ඉරිදා-ප්‍රහාරයෙන්-ජිවිතයේ-වැඩිපුරම-ආදරය-කළ-බිරිද-හා-දියණියගේ-වියෝව-ගැන-සුරේෂ්-කියන-සංවේදී-කතාව",
       "Category": "Local News",
       "Parent URL": "https://www.hirunews.lk/local-news.php?pageID=3386"
}