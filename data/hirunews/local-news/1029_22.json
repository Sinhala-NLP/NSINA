{
       "Source": "hirunews",
       "Timestamp": "Monday, 11 July 2022 - 10:33",
       "Headline": "මධ්‍යම කඳුකරයට දැඩි සුළං - ගස් කඩා වැටීමෙන් ගමනාගමනයට බාධා (වීඩියෝ හා ඡායාරූප)",
       "News Content": "මධ්‍යම කඳුකරයට දැඩි සුළං සමග කඩින්කඩ තද වැසි ඇද හැලීමෙන් ගමනාගමනයට බාධා එල්ල වී තිබෙනවා.\nඒ මාර්ග හරහා විශාල ගස් කඩා වැටීම හේතුවෙනුයි.\nනුවරඑලිය දිස්ත්‍රික් ආපදා කළමනාකරණ මධ්‍යස්ථාන ඒකකයේ සහකාර අධ්‍යක්ෂක රංජිත් අලහකොන් පැවසුවේ ඊයේ (10) පස්වරුවේ සිට මෙම අයහපත් කාලගුණ තත්ත්වය හේතුවෙන් ගමනාගමනයට බාධා එල්ල වී ඇති බවයි.\nනුවරඑළිය - බදුල්ල ප්‍රධාන මාර්ගයේ නානුඔය මංසන්ධියේ විශාල සයිප්‍රස් ගසක් අද (11) අලුයම 6 ට පමණ ප්‍රධාන මාර්ගයට කඩා වැටීම හේතුවෙන් අද පෙරවරුව පුරාවට ගමනාගමනයට බාධා එල්ල වී තිබෙනවා.\nයුද හමුදාව , පොලිසිය සහ ප්‍රදේශවාසින් එක්ව ප්‍රධාන මාර්ගයට කඩා වැටුණු සයිප්‍රස් ගසෙහි කොටසක් කපා ඉවත් කර රථ වාහන ගමනාගමනය එක් මංතීරුවකට මේ වනවිට සීමා කර ඇති බවයි වාර්තාවන්නේ.\nමේ අතර වැල්ලවාය කොටවෙහෙරගල රක්ෂිතයේ ඇති වූ ගින්නකින් රක්ෂිතයේ අක්කර 50කට අධික භූමි ප්‍රමාණයකට හානි සිදුවුණා.\nකිසියම් පුද්ගලයෙකු විසින් රක්ෂිතයට ගිනි තබන්නට ඇති බවට පොලිසිය සැක පළ කරන අතර මේවන විට ගින්න පාලනය කිරිමට පියවර ගෙන තිබෙනවා.",
       "URL": "https://www.hirunews.lk/309680/මධ්‍යම-කඳුකරයට-දැඩි-සුළං-ගස්-කඩා-වැටීමෙන්-ගමනාගමනයට-බාධා-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1029"
}