{
       "Source": "hirunews",
       "Timestamp": "Sunday, 11 July 2021 - 8:17",
       "Headline": "ස්ටාලින් ඇතුලු පිරිස, මුලතිව් නිරෝධායන මධ්‍යස්ථානයේ විරෝධතාවක",
       "News Content": "මුලතිව් හි නිරෝධායනය වෙමින් සිටින ලංකා ගුරු සංගමයේ ප්‍රධාන ලේකම් ජෝෂප් ස්ටාලින් ඇතුලු පිරිස ඔවුන් රැඳී සිටින පරිශ්‍රය තුළ විරෝධතාවක නිරතවුණා.\nඒ කොතලාවල ආරක්ෂක විශ්වවිද්‍යාල පනත් කෙටුම්පත ඉවත් කරගන්නා ලෙස බල කරමින්.\nඅනතුරුව ඔවුන් නිරෝධායන මධ්‍යස්ථානයේ සම්පත් උපයෝගී කරගනිමින් සකස් කළ විරෝධතා වැකි ලියූ පුවරු ප්‍රදර්ශනය කරමින් මාධ්‍ය හමුවක්ද කැඳවා තිබූ අතර, ඊට නිරෝධායනයේ නිරතවන ඒකාබද්ධ රැකියා විරහිත උපාධිධාරීන්ගේ සංගමයේ කැඳවුම්කරු තැන්නේ ඥාණානන්ද හිමියන්, ජාතික භික්ෂු පෙරමුණේ මාධ්‍ය ලේකමි පූජ්‍ය කොස්වත්තේ මහානාම හිමියන්, ලංකා ගුරු සංගමයේ ප්‍රධාන ලේකම් ජෝෂප් ස්ටාලින් ද එක්වුණා.\nපාර්ලිමේන්තු වටරවුමේදී නිරෝධායන නීති උල්ලංඝනය කරමින් පසුගියදා විරෝධතාවයේ නිරත වූ බවට පවසමින් ලංකා ගුරු සංගමයේ ප්‍රධාන ලේකම් ජෝෂප් ස්ටාලින් ඇතුලු 31 දෙනෙකු අත්අඩංගුවට ගත් අතර ඔවුන්ට ඇප හිමිවීමෙන් පසු ඉන් 16 දෙනෙකු නිරෝධායනයට යොමු කිරීමටයි පොලිසිය කටයුතු කළේ.",
       "URL": "https://www.hirunews.lk/276655/ස්ටාලින්-ඇතුලු-පිරිස-මුලතිව්-නිරෝධායන-මධ්‍යස්ථානයේ-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=1828"
}