{
       "Source": "hirunews",
       "Timestamp": "Monday, 14 March 2022 - 14:03",
       "Headline": "නිව් ඩයමන්ඩ් නෞකා අනතුරේ වන්දි මුදල් කඩිනම් කරන්නැ යි දැනුම්දීමක්",
       "News Content": "නිව් ඩයමන්ඩ් නෞකා අනතුරෙන් මෙතෙක් නොලැබුණු රුපියල් මිලියන 3,480ක මුදල ලබාගැනීම කඩිනම් කරන ලෙස කෝප් කමිටුව හෙවත් පොදු ව්‍යාපාර කාරක සභාව සමුද්‍රිය පරිසර ආරක්ෂණ අධිකාරියට උපදෙස් ලබාදී තිබෙනවා.\nඒ, එම අධිකාරිය පසුගිය 11 වනදා කෝප් කමිටුව හමුවට කැඳවූ අවස්ථාවේදියි.\n2020 සැප්තැම්බර් මස මෙරට ඊසානදිග මුහුදු තීරයේදී නිව් ඩයමන්ඩ් නෞකාව අනතුරට ලක්වූ අතර, ඒ සම්බන්ධයෙන් රුපියල් මිලියන 12ක මුදලක් අයකරගෙන ඇති බවට අනාවරණ වී තිබෙනවා.\nකෙසේ වෙතත් සමුද්‍ර දූෂණය වැළැක්වීමේ පනත යටතේ තක්සේරු කළ රුපියල් මිලියන 3,480ක මුදල මේ වනතෙක් ලැබී නොමැති බවයි අනාවරණ වී ඇත්තේ.\nරුපියල් මිලියන 51.3ක මුදලක් නැවේ ගින්න නිවීම සහ තෙල් විසිරීමට ප්‍රතිචාර දැක්වීම සඳහා පමණක් ලැබී තිබෙනවා.\nනීතිපති දෙපාර්තමේන්තුව සමඟ සම්බන්ධ වෙමින් සිදුව ඇති ප්‍රමාදයන් වළක්වා රටට ලැබිය යුතු මුදල් කඩිනමින් ලබාගැනීමේ අවශ්‍යතාව කෝප් කමිටුව මෙහි දී අවධාරණය කළ බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.",
       "URL": "https://www.hirunews.lk/299454/නිව්-ඩයමන්ඩ්-නෞකා-අනතුරේ-වන්දි-මුදල්-කඩිනම්-කරන්නැ-යි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1294"
}