{
       "Source": "hirunews",
       "Timestamp": "Monday, 05 December 2016 - 19:10",
       "Headline": "පොලිස්පතිගේ ප්‍රතිචාරය දූෂණ විරෝධී පෙරමුණ හෙළා දකී",
       "News Content": "පසුගිය දා රත්නපුරයේ පැවැති උත්සවයක් අතරතුර විශේෂ පුද්ගලයෙකු ලබාදුන් දුරකථන ඇමතුමකට පොලිස්පති පූජිත් ජයසුන්දර ප්‍රතිචාර දැක්වූ ආකාරය  හෙළා දකින බව දූෂණ විරෝධී පෙරමුණ පවසනවා.\nඑහි සභාපති පූජ්‍ය උලපනේ සුමංගල හිමියන් මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nදුරකථන ඇමතුමකට ප්‍රතිචාර දැක්විය යුතු ආකාරය සම්බන්ධයෙන් පොලිස් දෙපාර්තමේන්තුවෙන් සහ පොලිස් කොමිසමෙන් පොලිස්පතිවරයාට පුහුණුවක් ලබාදිය බවයි එම පෙරමුණේ උපදේශක නිශාන්ත ශ්‍රී වර්ණසිංහ මාධ්‍ය හමුවට එක්වෙමින් සඳහන් කළේ.",
       "URL": "https://www.hirunews.lk/149030/පොලිස්පතිගේ-ප්‍රතිචාරය-දූෂණ-විරෝධී-පෙරමුණ-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=4766"
}