{
       "Source": "hirunews",
       "Timestamp": "Wednesday, 15 July 2020 - 12:40",
       "Headline": "ගාස්තු ඉහළ දමන බවට බස් සංගම්වලින් ප්‍රකාශයක් - ඉඩ නොදෙන බව විෂය භාර අමාත්‍යවරයා කියයි (වීඩියෝ)",
       "News Content": "ලබන සතියේ සිට බස් ගාස්තු වැඩි කිරීමට පියවර ගන්නා බව ලංකා පෞද්ගලික බස් හිමියන්ගේ සංගමය පවසනවා.\nකෙසේ වෙතත් මගී ප්‍රවාහන කළමනාකරණ අමාත්‍ය මහින්ද අමරවීර අවධාරණය කළේ බස් ගාස්තු වැඩි කිරීමට කිසිසේත් ඉඩ ලබා නොදෙන බවයි.\nඑහෙත් කොරෝනා වෛරසය හමුවේ බස් හිමියන් මුහුණදී ඇති ගැටලු සැලකිල්ලට ගනිමින් අදාළ තීරණය ගන්නා බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න ප්‍රකාශ කළා.\nමේ අතර, බස් රථ හිමියන්ගේ සංගම් කිහිපයක් ප්‍රවාහන සේවා කළමනාකරණ අමාත්‍ය මහින්ද අමරවීර සමඟ සාකච්ඡාවක් ද පසුගියදා අගුණකොලපැලැස්සේදී පවත්වා තිබෙනවා.\nකොරෝනා වසංගත තත්ත්වය නැවත හිස එසවීම නිසා ඉදිරි දින කිහිපයේ පොදු ප්‍රවාහනය භාවිත කරන මගීන් ප්‍රමාණය තවදුරටත් අඩුවිය හැකි බව අමාත්‍යවරයා එහිදී පෙන්වා දුන් බවයි මගී ප්‍රවාහන කළමනාකරණ අමාත්‍යාංශය නිවේදනය කළේ.\nකෙසේ වෙතත්, බස් රථ සංගම් වල ඉල්ලීම් සියල්ල සහිත වාර්තාවක් අද දිනයේ පැවැත්වෙන අමාත්‍ය මණ්ඩල රැස්වීමට ඉදිරිපත් කිරීමට අමාත්‍යවරයා තීරණය කර ඇති බව අදාල නිවේදනයේ වැඩිදුරටත් සඳහන්.",
       "URL": "https://www.hirunews.lk/245556/ගාස්තු-ඉහළ-දමන-බවට-බස්-සංගම්වලින්-ප්‍රකාශයක්-ඉඩ-නොදෙන-බව-විෂය-භාර-අමාත්‍යවරයා-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2584"
}