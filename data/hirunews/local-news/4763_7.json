{
       "Source": "hirunews",
       "Timestamp": "Thursday, 08 December 2016 - 11:50",
       "Headline": "අරණායක කුඩාරම් බිමේ සිටි අයෙක් මියයයි",
       "News Content": "අරණායක සාමසර කන්දේ නාය යෑම නිසා අවතැන් වුවන් රඳවා සිටි කුඩාරම් බිමේ සිටි පුද්ගලයෙකු අද මියගොස් තිබෙනවා.\nහදිසි රෝගී තත්ත්වයක් හේතුවෙන් ඔහු මියගිය බවයි වාර්තාවන්නේ.\nමෙසේ මිය ගොස් ඇත්තේ වඩුකාර්මිකයෙකුව සිටි 42 හැවිරිදි දෙදරුපියෙක්.\nඅරණායක සාමසර කන්දේ නාය යෑම නිසා එම කොටසේ පහල භාගයේ පදිංචිව සිටි මෙම පවුල ඉවත් කර ඇත්තේ අධි අවදානම හේතුවෙන්.\nපසුව අරණායක දිප්පිටිය විල්පොල මුස්ලිම් ක්‍රිඩාංගණයේ අවතැන් කඳවුරේ ඔවුන් ජිවත් වු අතර මේවන තුරුම එහි රැඳි සිට ඇති බවයි අප වාර්තාකරු සඳහන් කළේ.\nමෙම ක්‍රිඩාංගණයේ කුඩාරම් නිවාස 26 ක් පමණ ඇති අතර පුද්ගලයින් 125 ක් පමණ පදිංචිව සිටියි.\nඊයේ 07 මෙම පුද්ගලයා වැසිකිලියට යෑමට ගොස් ඇඳ වැටි ඇති අතර පසුව රෝහල් ගත කිරිමට රැගෙන යන අතරතුර මියගොස් ඇති බවයි වාර්තාවන්නේ.\nමේ වන විට මෘත දේහය අරණායක දිසා රෝහලේ තැන්පත් කර තිබෙනවා.",
       "URL": "https://www.hirunews.lk/149222/අරණායක-කුඩාරම්-බිමේ-සිටි-අයෙක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4763"
}