{
       "Source": "hirunews",
       "Timestamp": "Sunday, 30 August 2020 - 13:06",
       "Headline": "මැතිවරණ කොමිසමට එරෙහිව අපේ ජනබල පක්ෂය ශ්‍රේෂ්ඨාධිකරණයට",
       "News Content": "මැතිවරණ කොමිසමට එරෙහිව ඉදිරි දින කිහිපයේදී ශ්‍රේෂ්ඨාධිකරණයට යන බව අපේ ජනබල පක්ෂය පවසනවා.\nඑහි සභාපති සමන් පෙරේරා මේ බව සඳහන් කළේ ජාතික ලැයිස්තු මන්ත්‍රි ධුරය සම්බන්ධයෙන් මේ වනවිට පවතින ස්ථාවරය පිළිබඳව හිරු ප්‍රවෘත්ති අංශය සිදුකළ විමසීමකට ප්‍රතිචාර දක්වමින්.\nඑමෙන්ම අපේ ජනබල පක්ෂයේ හිටපු මහ ලේකම් පූජ්‍ය වේදිනිගම විමලතිස්ස හිමියන්ට එරෙහිව විශ්වාසය කඩකිරීමේ චෝදනාව මත මහනුවර දිසා අධිකරණයේ නඩුවක් ගොනු කිරීමද පසුගිය සිකුරාදා දිනයේදී සිදු කෙරුණා.\nපසුගිය මහ මැතිවරණයෙන් අපේ ජනබල පක්ෂයට එක් ජාතික ලැයිස්තු මන්ත්‍රි ධුරයක් හිමිවූ අතර, ඒ සඳහා අයෙකු නම් කිරීමට එම පක්ෂය මෙතෙක් සමත්ව නැහැ.\nඊට හේතුවී ඇත්තේ අදාළ මන්ත්‍රී ධුරය සඳහා ඉදිරිපත්වන පුද්ගලයා පිළිබඳව එම පක්ෂය තුළ උද්ගතව ඇති අර්බුදයයි.",
       "URL": "https://www.hirunews.lk/248977/මැතිවරණ-කොමිසමට-එරෙහිව-අපේ-ජනබල-පක්ෂය-ශ්‍රේෂ්ඨාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2489"
}