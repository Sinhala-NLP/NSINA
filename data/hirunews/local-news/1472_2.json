{
       "Source": "hirunews",
       "Timestamp": "Friday, 24 December 2021 - 21:07",
       "Headline": "පොහොර ගැනීමේ දී සිදු වූ වංචාවක් හිටපු කෘෂි ලේකම් හෙළි කරයි (වීඩියෝ)",
       "News Content": "වැඩි මිලට නැනෝ පොහොර මෙරටට ගෙන්වීමේදී මුදල් වංචාවක් සිදු වූ බව කෘෂිකර්ම අමාත්‍යාංශයේ හිටපු ලේකම් මහාචාර්ය උදිත් කේ. ජයසිංහ පවසනවා.\nඔහු පෙන්වා දෙන්නේ ඩොලර් 5යි ශත 25කට මිල දී ගත හැකිව තිබූ නැනෝ දියර පොහොර බෝතලයක් මිලදී ගෙන ඇත්තේ ඩොලර් 10කට බවයි.\nමේ අතර රජය මගින් ලබා දෙන කාබනික දියර පොහොරවල කිසිදු ප්‍රමිතියක් නොමැති බැවින් තමන් ආරම්භ කළ භෝග වගාව විනාශ වෙමින් පවතින බවට ගොවීන් තවමත් මැසිවිලි නගනවා.\nපොලොන්නරුව දිස්ත්‍රික්කයට අයත් මහවැලි බී කලාපයේ , වැලිකන්ද සුසිරිගම හා මලින්ද යන ගම්මානවල\nගොවීන් පීඩාවට පත්ව ඇත්තේ.\nමෙවර මහ කන්නය යටතේ වගා කරන ලද වී වගාවන් කහ පැහැ වෙමින් වර්ධනයද බාල වී ඇති බැවිනුයි.\nමෙම ප්‍රදේශවල ගොවීන් අක්කර 1000 කට ආසන්න වගා බිම් ප්‍රමාණයක වී වගා කර තිබෙනවා.\nඑම වගාවන් සඳහා රජය විසින් කාබනික දියර පොහොර ලබා දුන්නද ඒවා කිසිදු ප්‍රමිතියකින් තොර වීම හේතුවෙන් ගොවීන් ඒවා තම වගාවන් සදහා යෙදීම ප්‍රතික්ෂේප කරනවා.\nමේ අතර ඇලහැර බකමූණ - දමන යාය ප්‍ර දේශයේ ගොවීන්ද සිය වගාවන් සඳහා පොහොර නොමැති වීමෙන් දැඩි පීඩාවට පත්ව සිටිනවා.\nවගාවන් සඳහා දින 30ක් පමණ ඉක්ම ගියත් මිලදී ගැනීමට හෝ වෙළෙඳපළේ පොහොර සොයා ගැනීමට නොමැති බවයි ඔවුන් පවසන්නේ.\nමේ අතර ඇලහැර ගොවි ව්‍යාපාරයේ මොරගහකන්ද කළාපයේ මලුවේයාය ගොවි සංවිධානයේ ගොවීන් 400කට පමණ කාබනික පොහොර ලබා දීම සිදු කෙරුණා.\nකෙසේ වෙතත් ගොවීන් කාබනික දියර පොහොර ලබා ගැනීම ප්‍රතික්ෂේප කරමින් මෙලෙස විරෝධතාව පළ කළා.\nමේ අතර මෙරට ආහාර හිඟයක් ඇති නොවන බවට කෘෂිකර්ම අමාත්‍ය මහින්දානන්ද අලුත්ගමගේ මහතා කළ ප්‍රකාශය සම්බන්ධයෙන් ජාතික ගොවිජන එකමුතුව අද (24) මෙලෙස ප්‍රතිචාර දක්වා සිටියා.",
       "URL": "https://www.hirunews.lk/292051/පොහොර-ගැනීමේ-දී-සිදු-වූ-වංචාවක්-හිටපු-කෘෂි-ලේකම්-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1472"
}