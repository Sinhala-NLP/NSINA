{
       "Source": "hirunews",
       "Timestamp": "Wednesday, 10 April 2019 - 7:30",
       "Headline": "ජනපති ධුර කාලය ගැන, ශ්‍රේෂ්ඨාධිකරණයේ මතය විමසීමට යයි",
       "News Content": "නව සන්ධානයක් ගොඩනැගීම සම්බන්ධයෙන් ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර සාකච්ඡා විපක්ෂ නායක කාර්යාලයේදී අද (10) යළි පැවැත්වෙනවා.\nමීට පෙර සාකච්ඡා දෙකක් පැවති අතර, පසුගිය 21 වනදා විපක්ෂ නායක කාර්යාලයේ පැවති සාකච්ඡාවේදී එකඟතා කිහිපයකට පැමිණි බව නිදහස් පක්ෂ මහ ලේකම් පාර්ලිමේන්තු මන්ත්‍රී දයාසිරි ජයසේකර ප්‍රකාශ කළා.\nඑදින ඔහු කියා සිටියේ නව සන්ධානයක් ගොඩනැගීම සම්බන්ධයෙන් අද දිනයේ යලි සාකච්ඡා කිරීමට නියමිත බවයි.\nමේ අතර, කොළඹ ඊයේ (09) මාධ්‍ය හමුවක් කැදවමින් නිදහස් පක්ෂ මහලේකම්, පාර්ලිමේන්තු මන්ත්‍රී දයාසිරි ජයසේකර කියා සිටියේ ජනාධිපතිවරයාගේ ධුර කාලය සම්බන්ධයෙන් ශ්‍රේෂ්ඨාධිකරණයේ මතය විමසීමට බලාපොරොත්තු වන බවයි.",
       "URL": "https://www.hirunews.lk/214176/ජනපති-ධුර-කාලය-ගැන-ශ්‍රේෂ්ඨාධිකරණයේ-මතය-විමසීමට-යයි",
       "Category": "Local News",
       "Parent URL": "https://www.hirunews.lk/local-news.php?pageID=3410"
}