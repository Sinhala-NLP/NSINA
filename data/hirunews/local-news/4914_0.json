{
       "Source": "hirunews",
       "Timestamp": "Sunday, 21 August 2016 - 18:11",
       "Headline": "බන්දුල ඉවත්වීම ගැන නිදහස් පක්ෂය සතුටින්",
       "News Content": "පාර්ලිමේන්තු මන්ත්‍රී බන්දුල ගුණවර්ධන නිදහස් පක්ෂ ආසන සංවිධායක ධූරයෙන් ඉවත් කිරීම පමා වූ මන්ත්‍රීවරයෙකු බව ශ්‍රී ලංකා නිදහස් පක්ෂය අද ප්‍රකාශ කළා.\nඔහු දුර්වලම නිදහස් පක්ෂ සංවිධායකවරයෙකු බවයි අමාත්‍ය මහින්ද අමරවීර යාපනයේදී අද මාධ්‍ය අමතමින් කියා සිටියේ.\nඑසේම, ආසන සංවිධායක ධූරයෙන් ඉවත් නොවුණත් බන්දුල ගුණවර්ධන මන්ත්‍රීවරයා නුදුරු දිනකදීම එම තනතුරෙන් ඉවත් කරනු ඇතැයි ශ්‍රී ලංකා නිදහස් පක්ෂයේ භාණ්ඩාගාරික අමාත්‍ය එස්.බී. දිසානායක සදහන් කළා.\nඅමාත්‍යවරුන් මෙම අදහස් පළ කළේ හෝමාගම - නිදහස් පක්ෂ ආසන සංවිධායක ධූරයෙන් ඉවත් වන බවට පාර්ලිමේන්තු මන්ත්‍රී බන්දුල ගුණවර්ධන අද සිදුකළ ප්‍රකාශයට ප්‍රතිචාර දක්වමින්.\nහෝමාගම - පිටිපන ප්‍රදේශයේ ඉදිකෙරෙන හරිත විශ්වවිද්‍යාලයේ සංචාරයකට අද එක්වූ බන්දුල ගුණවර්ධන මන්ත්‍රීවරයා තමන් නිදහස් පක්ෂ සංවිධායක ධූරයෙන් ඉවත් වන බව ප්‍රකාශ කළේ ඊට හේතු පැහැදිලි කරමින්.\nඑහෙත් ඔහු විසින්ම පක්ෂයෙන් ඉවත්වීමට තීරණය කිරීම පිලිබඳව සතුටු වන බව එක්සත් ජනතා නිදහස් සන්ධානයේ මහලේකම්වරයා ද වන අමාත්‍ය මහින්ද අමරවීර යාපනයේදී අද ප්‍රකාශ කළා.",
       "URL": "https://www.hirunews.lk/141150/බන්දුල-ඉවත්වීම-ගැන-නිදහස්-පක්ෂය-සතුටින්",
       "Category": "Local News",
       "Parent URL": "https://www.hirunews.lk/local-news.php?pageID=4914"
}