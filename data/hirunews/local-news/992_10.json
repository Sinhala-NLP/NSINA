{
       "Source": "hirunews",
       "Timestamp": "Tuesday, 26 July 2022 - 11:21",
       "Headline": "රුපියල් බිලියන 3.4කට වැඩි ටිනාකමින් යුතු තවත් මානුෂීය ආධාර තොගයක් ඉන්දියාවෙන් මෙරටට (ඡායාරූප)",
       "News Content": "තමිල්නාඩු රජය විසින් මෙරටට පරිත්‍යාග කරන ලද රුපියල් බිලියන 3.4කට වැඩි වටිනාකමකින් යුතු මානුෂීය ආධාර තොගයක් නිල වශයෙන් අද (26) ශ්‍රී ලංකා රජයට බාර දී තිබෙනවා.\nඅදාළ මානුෂීය ආධාර තොගය මෙරට ඉන්දීය මහ කොමසාරිස්වරයා විසින් ශ්‍රී ලංකා රජයට බාර දුන් අතර ශ්‍රී ලංකා රජය වෙනුවෙන් එම ආධාර තොගය පිළිගත්තේ විදේශ අමාත්‍ය අලී සබ්‍රී සහ සෞඛ්‍ය අමාත්‍ය කෙහෙළිය රඹුක්වැල්ල යන අමාත්‍යවරුන් විසින්.\nමෙම මානුෂීය ආධාර තොගය අතර සහල් මෙට්‍රික් ටොන් 40,000ක්, කිරිපිටි මෙට්‍රික් ටොන් 500ක් සහ ඖෂධ මෙට්‍රික් ටොන් 100කට වැඩි ප්‍රමාණයක් වන අතර එහි ඒකාබද්ධ වටිනාකම ඇමෙරිකානු ඩොලර් මිලියන 22ක් පමණ වන බවට ඉන්දීය මහ කොමසාරිස් කාර්යාලය ට්විටර් පණිවිඩයක් නිකුත් කරමින් කියා සිටිනවා.",
       "URL": "https://www.hirunews.lk/310982/රුපියල්-බිලියන-3-4කට-වැඩි-ටිනාකමින්-යුතු-තවත්-මානුෂීය-ආධාර-තොගයක්-ඉන්දියාවෙන්-මෙරටට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=992"
}