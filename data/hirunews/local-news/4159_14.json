{
       "Source": "hirunews",
       "Timestamp": "Saturday, 23 December 2017 - 19:08",
       "Headline": "ජල ඒකකයක් ගැන සොයන්න ගිය මනු කියවන්නෙකු රෝහලේ",
       "News Content": "මාතලේ - අඵවිහාරේ - දික්කිරිය ප්‍රදේශයේ නිවසක ජල මනු සටහන් ලබා ගැනීමට ගිය අවස්ථාවේදී නිවෙස් හිමියාගේ පහරදීමකට ලක්වූ ජල සම්පාදන මණ්ඩලයේ මනු කියවන්නා අද (23) රෝහල් ගත කෙරුණා.\nමාසික ජල බිල්පත ලබා දීම සදහා අදාල නිවසට ගිය අවස්ථාවේදි නිවසේ සිටි සුනඛයෙක් සපා කෑමට පැමිණීම හේතුවෙන් ඔහු සුනඛයාට ගලකින් ගසා තිබෙනවා.\nඑම අවස්ථාවේදියි නිවැසියා ඔහුට මෙලෙස  පහරදී ඇත්තේ. අදාල නිවසේ මාස කිහිපයක සිටම ඉදිකිරිම් කටයුතු සිදු වුණද සෑම මසකම ජල මනුවේ සටහන් වී ඇත්තේ එක් ඒකකයක් භාවිත කරන බවටයි.\nඒ සම්බන්ධයෙන් පරික්ෂා කිරිම අවශ්‍ය නිසා සුනඛයා බැද තබන ලෙස මාස කිහිපයකට පෙර සිටම නිවෙස් හිමියා දැනුවත් කර තිබු බවයි පහරකෑමට ලක් වු නිළධාරියා හිරු ප්‍රවෘත්ති අංශයට ප්‍රකාශ කලේ.\nසිද්ධිය සම්බන්ධයෙන් මාතලේ පොලීසිය පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/179144/ජල-ඒකකයක්-ගැන-සොයන්න-ගිය-මනු-කියවන්නෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4159"
}