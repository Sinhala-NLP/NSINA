{
       "Source": "hirunews",
       "Timestamp": "Friday, 22 September 2017 - 15:57",
       "Headline": "මැණික් අලෙවිසැලකින් මැණිකක් සොරකම් කළ අයෙක් සොයා පරීක්ෂණ",
       "News Content": "සුක්ෂම ලෙස සෆායා වර්ගයේ මැණික් ගලක් සොරකම් කළ පුද්ගලයෙකු පිළිබඳ කොළඹ කොටුව පොලිසියට වාර්තා වී තිබෙනවා.\nකොළඹ ලෝක වෙළෙඳ මධ්‍යස්ථානයේ පිහිටි ආයතනයක ප්‍රදර්ශනයට තබා තිබූ මෙම මැණික් ගල එහි පැමිණි නාදුනන පුද්ගලයෙකු මිලට ගැනීමට අවශ්‍ය බව පවසා තිබෙනවා.\nඑය පරික්ෂා කරමින්, වෙළෙඳ සැලේ සිටි සේවිකාව හා කතා කරමින් ඇගේ අවධානය වෙනතකට යොමු කර ඔහු මෙය සොරකම් කර තිබෙනවා.\nඔහු එය සිදුකර ඇත්තේ ඔහු ගෙන ආ ව්‍යාජ මැණික් ගලක්, සුක්ෂම අයුරින් නියම මැණිකට මාරු කර රැගෙන යාමයි.\nවෙළෙඳ සැලේ CCTV කැමරාවල මෙම සිද්ධිය සටහන් වී තිබු අතර සැකකරු තවම අත්අඩංගුවට ගෙන නැහැ.\nඔහු ගැන තොරතුරක් වේ නම් කොළඹ කොටුව පොලිසියට දන්වන ලෙස පොලිසිය ජනතාවගෙන් ඉල්ලා සිටිනවා.\nසොරාගත් සෆායා වර්ගයේ මැණික් ගලේ වටිනාකම රුපියල් 70000ක් පමණ වන බව සඳහන්.\nසොරකම සිදුකරන ආකාරය පහතින්..",
       "URL": "https://www.hirunews.lk/171572/මැණික්-අලෙවිසැලකින්-මැණිකක්-සොරකම්-කළ-අයෙක්-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4309"
}