{
       "Source": "hirunews",
       "Timestamp": "Saturday, 09 December 2017 - 15:11",
       "Headline": "සියඹලාණ්ඩුවට වැටුන කළු වැස්ස",
       "News Content": "මොනරාගල - සියඹලාණ්ඩුව ප්‍රදේශයට ඊයේ (08) පස්වරු කාලයේ කළු පැහැති වර්ෂාවක් පතිත වූ බව ප්‍රදේශවාසීන් සදහන් කරනවා.\nඅනතුරුව ඔවුන් ඒ පිළිබදව ආපදා කළමනාකරණ මධ්‍යස්ථානය දැනුම්වත් කර ඇති අතර, ඒ අනුව නිලධාරින් පිරිසක් එම ප්‍රදේශයට ගොස් නිරීක්ෂණ ආරම්භ කළා.\nආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි හිරු ප්‍රවෘත්ති අංශයට කියා සිටියේ ජල සාම්පල කිහිපයක් ද පරීක්ෂණ සදහා රැගෙන ආ බවයි.\nසියඹලාන්ඩුවේ ප්‍රදේශවාසීන් කිහිපදෙනෙකු මෙම වර්ෂාව සම්බන්ධයෙන් මෙලෙස අදහස් පළ කළා.\nමේ සම්බන්ධයෙන් අප කාලගුණ විද්‍යා දෙපාර්තමේන්තුවෙන් ද විමසීමක් කළා.\nඑහි ප්‍රකාශකයෙකු සදහන් කළේ දූවිලි හෝ දැවී ගිය උල්කාපාත අංශු අඩංගු වළාකුළු සහිත අවස්ථාවක ඇතැම්විට මෙවැනි තත්ත්වයන් වාර්තාවිය හැකි බවයි.",
       "URL": "https://www.hirunews.lk/177987/සියඹලාණ්ඩුවට-වැටුන-කළු-වැස්ස",
       "Category": "Local News",
       "Parent URL": "https://www.hirunews.lk/local-news.php?pageID=4180"
}