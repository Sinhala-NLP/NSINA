{
       "Source": "hirunews",
       "Timestamp": "Friday, 31 May 2019 - 15:12",
       "Headline": "කැළණියේ විද්‍යා, වානිජ සහ තාක්ෂණික පීඨ සඳුදා සිට විවෘතයි",
       "News Content": "දින නියමයක් නොමැතිව වසා දැමුණු කැළණිය විශ්වවිද්‍යාලයේ විද්‍යා, වානිජ හා කළමනාකරණ සහ පරිගණක හා තාක්ෂණ පීඨ, ලබන සඳුදා යළි විවෘත වනවා.\nඑම විශ්වවිද්‍යාලයේ සන්නිවේදන හා මාධ්‍ය ඒකකයේ අධ්‍යක්‍ෂ ජ්‍යෙෂ්ඨ කථිකාචාර්ය විජයානන්ද රූපසිංහ හිරු ප්‍රවෘත්ති අංශයට සඳහන් කළේ එම පීඨ වල සිසුන්ට ලබන ඉරිදා දිනයේදී නේවාසිකාගාර වෙත පැමිණෙන ලෙසයි.\nවිශ්වවිද්‍යාලයේ ආරක්ෂක කටයුතුවලට එරෙහිව සිසුන් පිරිසක් විරෝධය පළ කිරිම හේතුවෙන් ඊයේ (30) දිනයේදී වෛද්‍ය පීඨය හැර සෙසු පීඨ වසා දැමීමටයි කැළණිය විශ්වවිද්‍යාලයේ පාලනාධිකාරිය කටයුතු කළේ.",
       "URL": "https://www.hirunews.lk/217461/කැළණියේ-විද්‍යා-වානිජ-සහ-තාක්ෂණික-පීඨ-සඳුදා-සිට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=3325"
}