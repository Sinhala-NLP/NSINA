{
       "Source": "hirunews",
       "Timestamp": "Saturday, 08 October 2022 - 13:12",
       "Headline": "47 වන ජාතික මහා ක්‍රීඩා උලළේ මැරතන් පිරිමි ප්‍රථම ස්ථානය නැගෙනහිර පළාතට",
       "News Content": "47 වන ජාතික මහා ක්‍රීඩා උලළේ කාන්තා සහ පිරිමි මැරතන් තරගය නෙස්ලේ ලංකා පෞද්ගලික සමාගමේ නෙස්ටමෝල්ට් අනුග්‍රහකත්වයෙන් අද (08) පැවැත්වුණා.\nඒ ගම්පහ - උඩුගම්පොල මාර්ගයේ ගුවන් පාලම අසළින්.\nඅද අලුයම ආරම්භ වූ පිරිමි මැරතන් තරගයේ ප්‍රථම ස්ථානය දිනාගැනීමට නැගෙනහිර පළාතේ ටී.එම්. රත්නපාල සමත්වූ අතර, එහි දෙවන ස්ථානය උතුරු මැද පළාතේ ආර්.ඒ.පී.ඩී. අරුණසිරි ලබාගත්තා.\nඑහි තුන්වන ස්ථානය හිමිවුණේ වයඹ පළාතේ ඩබ්ලිව්.එම්.එස්. කුමාරටයි.\nකාන්තා මැරතන් තරගයේ ප්‍රථම ස්ථානය බස්නාහිර පළාතේ එන්.එස්.පී.එම්. පෙරේරා හිමිකරගත් අතර, දෙවන ස්ථානය මධ්‍යම පළාතේ ඩබ්ලිව්.එම්. හේරත් සහ තුන්වන ස්ථානය එස්.ඩී. ලියනගේ සබරගමුව පළාත නියෝජනය කරමින් ලබාගත්තා.",
       "URL": "https://www.hirunews.lk/317341/47-වන-ජාතික-මහා-ක්‍රීඩා-උලළේ-මැරතන්-පිරිමි-ප්‍රථම-ස්ථානය-නැගෙනහිර-පළාතට",
       "Category": "Local News",
       "Parent URL": "https://www.hirunews.lk/local-news.php?pageID=817"
}