{
       "Source": "hirunews",
       "Timestamp": "Tuesday, 11 April 2017 - 14:51",
       "Headline": "බගවන්තලාවේ ඇළකින් මැණික් ඉල්ලම් තොගයක් හමුවෙයි (ඡායාරූප)",
       "News Content": "බගවන්තලාව කර්කස්වෝල් වතු යායේ පහත් බිමක ඇළ මාර්ගයක් කැපීමේදී හමුවු මැණික් ඉල්ලම් තොගය ජාතික මැණික් හා ස්වර්ණාභරණ අධිකාරියට භාරදී තිබෙනවා.\nවැසි දිනවලදී ඇළ මාර්ගය පිටාර ගැලීමෙන් වතු නිවාස රැසක් ජලයෙන් යටවීම හේතුවෙනුයි අඹගමුව ප්‍රාදේශීය සභාව මගින් ඇළ මාර්ගය කපා ඇත්තේ.\nඑහිදී හමුවු මැණික් ඉල්ලම් තොගය මැණික් ජාවාරම්කරුවන් පිරිසක් රැගෙන යාමට උත්සාහ කරන බවට ලැබුනු තොරතුරකට අනුව පොලිසිය මැදිහත් වීමෙන් ඒවා මැණික් හා ස්වර්ණාභරණ අධිකාරියට භාරදී තිබෙනවා.\nඑම ඉල්ලම් තොගය අද බගවන්තලාවේදී ප්‍රසිද්ධ වෙන්දේසියේ විකිණෙන බවයි අප වාර්තාකරු සඳහන් කලේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/158993/බගවන්තලාවේ-ඇළකින්-මැණික්-ඉල්ලම්-තොගයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4568"
}