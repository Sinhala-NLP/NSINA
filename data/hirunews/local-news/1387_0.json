{
       "Source": "hirunews",
       "Timestamp": "Sunday, 30 January 2022 - 16:19",
       "Headline": "උසස් පෙළ සමයේ විදුලි කප්පාදුවක් සිදු නොකරන ලෙස දිනේෂ්ගෙන් උපදෙස් (වීඩියෝ)",
       "News Content": "උසස් පෙළ විභාගය පැවැත්වෙන කාලසීමාව තුළ විදුලි කප්පාදුවක් සිදු නොකරන ලෙස අදාළ අංශවලට දැනුම් දී ඇතැයි අධ්‍යාපන අමාත්‍ය දිනේෂ් ගුණවර්ධන ප්‍රකාශ කළා.\n2021 වසරට අදාළව උසස් පෙළ විභාගය පෙබරවාරි 7 වන දා ආරම්භ වී මාර්තු 5 වන දා තෙක් පැවැත්වීමට නියමිතයි.\nඋසස් පෙළ විභාග සමයේ විදුලි කප්පාදුව සම්බන්ධයෙන් අධ්‍යාපන අමාත්‍ය දිනේෂ් ගුණවර්ධන අදහස් දක්වා සිටියේ හෝමාගම - ගොඩගම මාර්ග 8ක් කාපට් අතුරා සංවර්ධනය කර විවෘත කිරීමේ අවස්ථාවට අද (30) එක්වෙමින්.\nඑමෙන්ම මෙම විභාග කොරෝනා වසංගතය සමග කල් ගිය බැවින්, කිසිදු විටෙක යළි එය වෙනස් කිරීමට අවශ්‍යතාවක් නොමැති බව පැවසූ අධ්‍යාපන අමාත්‍යවරයා කියා සිටියේ, දරුවන් ඒ සඳහා වඩාත් හොඳින් සූදානම් විය යුතු බවයි.\nමේ වනවිටත් විවිධ අවස්ථාවලදී විභාගය සම්බන්ධයෙන් සාකච්ඡා ද අදාළ අංශ සමග සිදු කෙරෙමින් පවතින බව ද අධ්‍යාපන අමාත්‍ය දිනේෂ් ගුණවර්ධන සඳහන් කළා.",
       "URL": "https://www.hirunews.lk/295677/උසස්-පෙළ-සමයේ-විදුලි-කප්පාදුවක්-සිදු-නොකරන-ලෙස-දිනේෂ්ගෙන්-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1387"
}