{
       "Source": "hirunews",
       "Timestamp": "Thursday, 04 May 2023 - 8:40",
       "Headline": "පුටින් ඝාතනය කිරීමට කුමන්ත්‍රණය නොකළ බව යුක්රේන ජනපති කියයි",
       "News Content": "රුසියානු ජනපති වැලැදිමියර් පුටින් ඝාතනය කිරීමට තමන් කුමන්ත්‍රණය නොකළ බව යුක්රේන ජනපති වැලැදිමියර් සෙලෙනෙස්කි පවසනවා.\nඔහු මේ බව සඳහන් කළේ රුසියානු ජනාධිපති පුටින් ඝාතන කිරීමට ඩ්‍රෝන යානා 2ක් එවූ බවට ක්‍රෙම්ලිනය කරන චෝදනා වලට පිළිතුරු ලෙසයි.\nක්‍රෙම්ලිනය ආසන්නයටම පැමිණ තිබූ ප්‍රහාරක ඩ්‍රෝන යානා දෙකක් බිම හෙළීමට රුසියානු හමුදා ඊයේ(03) කටයුතු කළා.\nරුසියානු බලධාරීන් ප්‍රකාශ කළේ විද්‍යුත් රේඩාර් පද්ධතිය උපයෝගී කරගනිමින් එම යානා බිම හෙලූ බවයි.\nමෙම සිද්ධියෙන් පසුවයි එය පිටුපස යුක්රේනය සිටින බවට චෝදනා එල්ල වුණේ.\nකෙසේ වෙතත් යුක්රේන ජනාධිපතිවරයා කියා සිටියේ සිය හමුදා සටන් කරන්නේ භූමිය ආරක්ෂා කර ගැනීම සඳහා පමණක් බවයි.",
       "URL": "https://www.hirunews.lk/334204/පුටින්-ඝාතනය-කිරීමට-කුමන්ත්‍රණය-නොකළ-බව-යුක්රේන-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=370"
}