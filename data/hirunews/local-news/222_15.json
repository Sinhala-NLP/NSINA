{
       "Source": "hirunews",
       "Timestamp": "Saturday, 01 July 2023 - 15:02",
       "Headline": "දරු ප්‍රසූති 10,000කට අධික ප්‍රමාණයක් අධීක්‍ෂණය කළ ඉන්දීය හෙදිය",
       "News Content": "දරු ප්‍රසූති 10,000කට අධික ප්‍රමාණයක් අධීක්‍ෂණය කළ ඉන්දීය හෙදියක් පිළිබඳ පුවතක් වාර්තා වෙනවා.\nහෙදියන් සහ වින්නඹු මාතාවන් ඉන්දියාවේ සෞඛ්‍ය සේවා පද්ධතියට අත්‍යවශ්‍ය වන නමුත් පවතින ඉහළ ඉල්ලුම සහ සීමිත සම්පත් නිසා එය විවිධ අභියෝගවලට මුහුණ දෙන සේවාවක් බව සදහන්.\nමෙවැනි වපසරියක් තුළ සාර්ථක දරු ප්‍රසූති 10,000කට අධික ප්‍රමාණයක් අධීක්‍ෂණය කිරීම වෙනුවෙන් කදීජා බීබී නම් හෙදියට පසුගියදා රාජකීය සම්මානයක් හිමි වී තිබෙනවා.\nවසර 33ක හෙද සේවා කාලයක් තුළ ඇගේ අධීක්ෂණය යටතේ ප්‍රසූත කළ ළදරුවන් 10,000 න් එක දරුවෙකු හෝ මිය නොයෑම ඉතා සුවිශේෂී කරුණක්.\nඇය පවසන්නේ ඒ පිළිබඳව ඇය ආඩම්බර වෙන බවයි.",
       "URL": "https://www.hirunews.lk/339657/දරු-ප්‍රසූති-10000කට-අධික-ප්‍රමාණයක්-අධීක්‍ෂණය-කළ-ඉන්දීය-හෙදිය",
       "Category": "Local News",
       "Parent URL": "https://www.hirunews.lk/local-news.php?pageID=222"
}