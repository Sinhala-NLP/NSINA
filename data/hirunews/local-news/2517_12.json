{
       "Source": "hirunews",
       "Timestamp": "Sunday, 16 August 2020 - 16:30",
       "Headline": "මරණ දඬුවම නියමව වරෙන්තු ලැබූ පුද්ගලයෙකු වසර 10කට පසු අත්අඩංගුවට",
       "News Content": "පුද්ගල ඝාතනයක් සම්බන්ධයෙන් මරණ දඬුවම් නියම වී විවෘත වරෙන්තු නිකුත් කර තිබියදී වසර 10 කට අධික කාලයක් සැඟව සිටි අයෙකු පොලිසිය අද අත්අඩංගුවට ගෙන තිබෙනවා.\n1995 වසරේ සුරියවැව ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කිරීම මොහුට එල්ල වී ඇති චෝදනාවයි.\nඒ අනුව, ඇඹිලිපිටිය මහාධිකරණය විසින් 2010 වසරේ ඔහු වරදකරු කරමින් විවෘත වරෙන්තුවක් නිකුත් කර තිබුණා.\nවසර 10 කට අධික කාලයක් පොලීසිය මඟ හරිමින් සැඟව සිටි මොහු අද අත්අඩංගුවට ගනු ලැබුවේ බණ්ඩාරගම ප්‍රදේශයේදීයි.\n52 හැවිරිදි මෙම සැකකරු කොන්ත්‍රාත්කරුවෙකු ලෙස පෙනී සිට ඇති බවටයි අනාවරණ වී ඇත්තේ.",
       "URL": "https://www.hirunews.lk/247962/මරණ-දඬුවම-නියමව-වරෙන්තු-ලැබූ-පුද්ගලයෙකු-වසර-10කට-පසු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2517"
}