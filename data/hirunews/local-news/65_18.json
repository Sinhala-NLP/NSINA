{
       "Source": "hirunews",
       "Timestamp": "Tuesday, 29 August 2023 - 8:08",
       "Headline": "සහජිවනයට ආදර්ශයක් වූ කෙහෙල්වල සංඝානන්ද හිමි",
       "News Content": "දිප්පිටිය මල් පහ රාජගිරි රජ මහා විහාරස්ථානයේ වැඩ වාසය කළ කෙහෙල්වල සංඝානන්ද හිමියන්ගේ ආදාහන පුජෝත්සවය ඊයේ (28) පැවතුණා.\nමෙම ආදාහන පුජෝත්සවයේ දී අපවත් හිමිපාණන්ගේ දේහය විල්වල ජුම්මා මුස්ලිම් පල්ලියේ බැතිමතුන්ගේ කරමත තබාගෙන අවමංගල්‍ය පෙරහර ගමන් කර ඇති බවයි වාර්තා වන්නේ.\nඅප වාර්තාකරු පැවසුවේ අපවත් වී වදාළ කෙහෙල්වල සංඝානන්ද හිමියන් සිය‍ක් ආයු ලබා අපවත් වූ ජාතික හා ආගමික සහජිවනය වෙනුවෙන් මෙහෙවරක් කළ හිමි නමක් බවයි.\nමෙම ආදාහන පුජෝත්සවය අරණායක , දිල්පිටිය මහජන ක්‍රීඩාංගණයේ දී පවත්වනු ලැබු බවයි සඳහන් වන්නේ.\nඅප වාර්තාකරු වැඩිදුරටත් පැවසුවේ මුස්ලිම් ප්‍රජාව විසින් අවමංගල්‍ය කටයුතු සඳහා රුපියල් 60,000ක පරිත්‍යාගයක් සිදුකර ඇති බවයි.",
       "URL": "https://www.hirunews.lk/346469/සහජිවනයට-ආදර්ශයක්-වූ-කෙහෙල්වල-සංඝානන්ද-හිමි",
       "Category": "Local News",
       "Parent URL": "https://www.hirunews.lk/local-news.php?pageID=65"
}