{
       "Source": "hirunews",
       "Timestamp": "Thursday, 07 January 2016 - 9:08",
       "Headline": "ඇඹිලිපිටියේ සාදයකදී පොලීසිය හා ගැටී උඩුමහලකින් බිමට වැටුණු පුද්ගලයා මියයයි",
       "News Content": "ඇඹිලිපිටිය නගරයේ මහඇල  ප්‍රදේශයේ පොලීසිය සහ පිරිසක් අතර ඇතිවූ ගැටුමකින් බරපතල තුවාල ලබා රත්නපුර රෝහලේ ප්‍රතිකාර ලබමින් සිටි පුද්ගලයා මියගොස් තිබෙනවා. රෝහල් ප්‍රකාශකයෙකු සඳහන් කළේ දැඩි සත්කාර ඒකකයේ ප්‍රතිකාර ලබමින් සිටියදී අද (07)  අලූයම ඔහු ජීවිතක්ෂයට පත්වූ බවයි.\nගැටුම ඇතිවූ අවස්ථාවේදී  මෙම පුද්ගලයා  දෙවන මහලේ  සිට ඇදවැටීම හේතුවෙනුයි ප්‍රතිකාර සඳහා ඇඹිලිපිටිය රෝහලට ඇතුළත් කිරීමෙන් අනතුරුව රත්නපුර මූලික රෝහලට මාරුකර යැවුණේ.\nපසුගිය හතරවනදා රාත්‍රියේ පොලීසිය සහ එම පිරිස ඇතිවූ ගැටුමකින් පුද්ගලයන් හත්දෙනෙකු රෝහල් ගතකළා. ඊට ඇඹිලිපිටිය මූලාස්ථාන පොලිස් පරීක්ෂකවරයා ඇතුලූ පොලිස් නිලධාරීන් හතරදෙනෙකුද අයත්.\nඅදාළ සිද්ධිය සම්බන්ධයෙන් තවත් පුද්ගලයන් 6 දෙනෙකු ද පොලීසිය අත්අඩංගුවට ගෙන තිබෙනවා.\nපොලිසිය පැමිණ  මත්පැන් ඉල්ලූ  බවත්, 'A.S.P. මහත්තයා' පපුවට පිස්තොලේ තබා තර්ජනය කළ  බවත්, පැමිණ සිටි ඇතැම් නිලධාරීන් බීමත්ව සිටි බවත්, සාදය කඩාකප්පල් කළ  බවත්  නිවැසියන් සඳහන් කළා.\nඑහි වීඩියෝව  පහතින්...",
       "URL": "https://www.hirunews.lk/123527/ඇඹිලිපිටියේ-සාදයකදී-පොලීසිය-හා-ගැටී-උඩුමහලකින්-බිමට-වැටුණු-පුද්ගලයා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5219"
}