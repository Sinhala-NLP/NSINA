{
       "Source": "hirunews",
       "Timestamp": "Thursday, 24 May 2018 - 15:01",
       "Headline": "පුත්තලමේ ජලය රැදී තිබෙන ප්‍රදේශ හරහා ගමන් කිරීමෙන් වළකින්නැයි උපදෙස්",
       "News Content": "පුත්තලම දිස්ත්‍රික්කයේ ජලය රැදී පවතින ප්‍රදේශ හරහා ගමන් කිරීමෙන් වළකින ලෙස ආපදා කළමනාකරණ මධ්‍යස්ථානය ජනතාවට දැනුම් දෙනවා.\nඑලෙස ගමන් කිරීමට ගොස් අනතුරට ලක් වූ පුද්ගලයින් 8 දෙනෙකු පමණ පසුගිය දින කිහිපයේදී මුදා ගත් බවයි එම මධ්‍යස්ථානයේ පුත්තලම් දිස්ත්‍රික් සහකාර අධ්‍යක්ෂ ඒ.එම්.ආර්.එන්.කේ. අලහකෝන් ප්‍රකාශ කළේ.\nඅයහපත් කාලගුණය නිසා දංකොටුව - නාත්තන්ඩිය සහ නාත්තන්ඩිය - කුලියාපිටිය මාර්ග තවදුරටත් ජලයෙන් යටවී තිබෙනවා.\nඑසේම, නාත්තන්ඩිය සහ වෙන්නප්පුව ප්‍රාදේශීය ලේකම් කොට්ඨාශවල ඇතැම් ප්‍රදේශ තවදුරටත් ජලයෙන් යටවී ඇති බවයි දිස්ත්‍රික් සහකාර අධ්‍යක්ෂවරයා කියා සිටියේ.",
       "URL": "https://www.hirunews.lk/191474/පුත්තලමේ-ජලය-රැදී-තිබෙන-ප්‍රදේශ-හරහා-ගමන්-කිරීමෙන්-වළකින්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3929"
}