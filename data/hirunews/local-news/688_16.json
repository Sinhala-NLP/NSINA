{
       "Source": "hirunews",
       "Timestamp": "Sunday, 04 December 2022 - 20:24",
       "Headline": "බංග්ලාදේශ බිමේ දී ඉන්දියාවට අමිහිරි අත්දැකීමක්",
       "News Content": "සංචාරක ඉන්දීය කණ්ඩායම සහ බංග්ලාදේශ කණ්ඩායම අතර පැවති පළමු එක්දින තරගයේ දී බංග්ලාදේශ කණ්ඩායමට එක් කඩුල්ලක තියුණු ජයක් වාර්තා කිරීමට හැකියාව හැකි වුණා.\nබංග්ලාදේශයේ, ඩකා නුවර මිපූර් ක්‍රීඩාංගණයේ පැවති මෙම තරගයේ පළමුව පන්දුවට පහර දුන් ඉන්දීය කණ්ඩායම පන්දුවාර 42ක් තුළ දී සියල්ලෝම දැවී රැස් කළේ ලකුනු 186ක් පමණි.\nඑහි දී ඉන්දීය කණ්ඩායම වෙනුවෙන් සාර්ථක වූ එක ම පිතිකරුවා බවට පත් වීමට හැකි වූයේ කේල්. එල් රාහුල්ට පමණි.\nඔහු ලකුණු 73ක් රැස් කර ගත්තා.\nබංග්ලාදේශ් කණ්ඩායම වෙනුවෙන් පන්දු යැවීමේ දී විශිෂ්ට පන්දු යැවීමක නිරත වීමට ශකීබ් අල් හසන්ට හැකියාව ලැබුණේ ලකුණු 36කට කඩුළු 5ක් දවා ගනිමින්.\nශකීබ්ට අනගි සහයක් දැක් වූ එබඩොට් හුසේන් ද ලකුනු 47කැඨැ කඩුලු 4ක් දවා ගත්තා.\nපිළිතුරු ඉනිම ලෙස පිටියට පිවිසි බංග්ලාදේශ් පිතිකරුවන්ට ද ඉන්දීය පන්දු යවන්නෝ දැඩි පීඩනයක් එල්ල කළ අතර එම පීඩනය හමුවේ අගනා ලකුණු 41ක් රැස් කරගන්නට ආරම්භක පිතිකරු ලිටන් ඩාස් ට හැකියාව ලැබුණා.\nකෙසේ නමුත් බංග්ලාදේශ් කණ්ඩායම ඉන්දීය පන්දු බල ඇණියේ දැඩි පීඩනය හමුවේ එක් කඩුල්ලක් පමණක් අතැතිව තම මව් බිමේ දී ප්‍රබල ඉන්දියාවට අමිහිරි අත්දැකීමක් එක් කර දුන්නා.",
       "URL": "https://www.hirunews.lk/321953/බංග්ලාදේශ-බිමේ-දී-ඉන්දියාවට-අමිහිරි-අත්දැකීමක්",
       "Category": "Local News",
       "Parent URL": "https://www.hirunews.lk/local-news.php?pageID=688"
}