{
       "Source": "hirunews",
       "Timestamp": "Monday, 04 April 2016 - 7:28",
       "Headline": "කෝටි 100 කුඩු ජාවාරමේ ප්‍රධාන සැකකරු කොටු",
       "News Content": "දකුණු මුහුදේදී පොලිස් භාරයට ගනු ලැබූ රුපියල් කෝටි 100 කුඩු ජාවාරමේ ප්‍රධාන සැකකරු  කටුනායක ගුවන් තොටුපලේදී අත්අඩංගුවට  ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මොහු ඉන්දියාවේ සිට මෙරටට පැමිණෙමින් සිටියදී අද අලූයම පොලිස් මත්ද්‍රව්‍ය කාර්යාංශයේ නිලධාරීන් විසින් අත්අඩංගුවට ගෙන ඇති බවයි.\nමොහු කළුබෝවිල ප්‍රදේශයේ පදිංචි මොහොමඞ් මුවාස් මොහොමඩ් නැමති පුද්ගලයෙක්.\nශ්‍රී ලංකාවට රැගෙන එමින් තිබූ හෙරොයින් කිලෝග්‍රෑම් 110ක් දකුණු මුහුදේදී පසුගියදා අත්අඩංගුවට ගනු ලැබුවේ නාවික හමුදාව සහ පොලිස් මත්ද්‍රව්‍ය නාශක කාර්යාංශය සිදුකළ ඒකාබද්ධ මෙහෙයුමකින් අනතුරුවයි.\nඅදාළ යාත්‍රාවේ සිටි පාකිස්තාන ජාතිකයෙකු සහ ඉරාන ජාතිකයින් දස දෙනෙකු ඇතුළු 14 දෙනෙක් මෙහිදී අත්අඩංගුවට ගත් අතර ඔවුන්ගෙන් රැඳවුම් නියෝග මත තවදුරටත් ප්‍රශ්න කෙරෙනවා.",
       "URL": "https://www.hirunews.lk/130060/කෝටි-100-කුඩු-ජාවාරමේ-ප්‍රධාන-සැකකරු-කොටු",
       "Category": "Local News",
       "Parent URL": "https://www.hirunews.lk/local-news.php?pageID=5103"
}