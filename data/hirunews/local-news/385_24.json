{
       "Source": "hirunews",
       "Timestamp": "Thursday, 27 April 2023 - 22:54",
       "Headline": "රුසියානු තානාපතිගෙන් ඇමරිකාවට අප්‍රසාදය (වීඩියෝ)",
       "News Content": "මානව හිමිකම් උල්ලංඝණය කිරීම සම්බන්ධයෙන් හිටපු නාවික හමුදාපති සහ වයඹ පළාත් ආණ්ඩුකාර, අද්මිරාල් ඔෆ් ද ෆ්ලීට් වසන්ත කරන්නාගොඩට සහ ඔහුගේ පවුලේ අයට ඇමරිකාවට ඇතුළුවීම තහනම් කරමින් තිබූ නිවේදනය පිළිබඳ මෙරට රුසියානු තානාපති ලෙවාන් එස් සිගාරියන්  අද  (27)  පැවැති ප්‍රවෘත්ති සාකච්ඡාවකදී සිය ස්ථාවරය හෙළිකරනු ලැබුවා.\nකොළඹ පිහිටි සිය කාර්යාලයේ පැවති මාධ්‍ය හමුවකදී මේ සම්බන්ධයෙන් ඔහු සිය අප්‍රසාදය පළකර තිබෙනවා.\nඔහු සදහන් කළේ මෙම තීරණය පිළිගත නොහැකි එකක් බවයි.\nඑමෙන් ම ඔහු තව දුරටත් ප්‍රකාශ කළේ ''ඔබ ජීවත්වන්නේ වීදුරුවලින් සෑදු නිවසකනම් එහි සිට ගල් ගහන්න එපා'' යනුවෙනුයි.\nඑමෙන් ම ඇමරිකානු තීරණය පිළිබඳ මෙරට අධිකරණ අමාත්‍ය අලී සබ්‍රී ද සිය කණගාටුව පළ කරමින් මෙරට එක්සත් ජනපද තානාපති ජූලි චංග් දැනුවත් කර ඇති බවයි වාර්තා වෙන්නේ.",
       "URL": "https://www.hirunews.lk/333637/රුසියානු-තානාපතිගෙන්-ඇමරිකාවට-අප්‍රසාදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=385"
}