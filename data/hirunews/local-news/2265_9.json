{
       "Source": "hirunews",
       "Timestamp": "Saturday, 19 December 2020 - 20:15",
       "Headline": "උපකාරක පන්ති යළි ඇරඹීමට රජයේ අවදානය යොමුවිය යුතු බව දේශකවරුන් කියයි (වීඩියෝ)",
       "News Content": "කොවිඩ් 19 දෙවන රැල්ල හේතුවෙන් අඩාල වූ පෞද්ගලික උපකාරක පන්ති නැවත ආරම්භ කිරීමට රජයේ අවධානය යොමු විය යුතු බව සමස්ත ලංකා වෘත්තීය දේශකවරුන්ගේ සංගමය පවසනවා.\nමේ අතර සහන පොළියට පරිපූරක මූල්‍ය පහසුකම් සැලසීමේ රජයේ වැඩපිළිවෙළ යටතේ ණය ලබා ගැනීමට යාමේදී තමන් දැඩ් අපහසුතාවලට පත්වන බව ජාතික ඒකාබද්ධ ත්‍රිරෝද රථ රියදුරන්ගේ සංගමය පවසනවා.\nනත්තල් සහ නව අවුරුදු උත්සව සමයේ විවිධ අවශ්‍යතා සපුරා ගැනීම පිණිස සෑම පවුලකටම සහන පොළියට පරිපූරක මූල්‍ය පහසුකම් සැලසීමට රජය ගත් තීරණයට අනුව ත්‍රීරෝද රථ හිමියන්ටද සිය බැංකු ගිණුම පවත්වාගෙන යන රාජ්‍ය බැංකුව වෙත ජාතික හැඳුනුම්පත ඉදිරිපත් කොට සහන ණය මුදල ඉල්ලුම් කිරීමට හැකි බවට නිවේදනය කර තිබුණා.\nඒ අනුව මසකට රුපියල් 50,000ට වැඩි වැටුප් හෝ ආදායම්ලාභීන්ට රුපියල් 50000ක ණය මුදලක්ල මාසික වැටුප හෝ ආදායම රුපියල් 25,000 - 50,000 අතර පිරිසට රුපියල් 25,000ක ණය මුදලක් සහ ආදායම රුපියල් 25000ට අඩුනම් රුපියල් 10000ක ණය මුදලක් ලබාදීමට යෝජනා කර තිබුණා.\nඒ, ණය මුදල 0.625ක සහන පොලියක් යටතේ මාස 10ක් ඇතුළත ගෙවා නිම කිරීමේ පදනම මතයි.\nකෙසේ වෙතත් මෙම ණය සහනය ලබා ගැනීමට යාමේදී තමන් අපහසුතා රැසකට මුහුණ දුන් බව ජාතික ඒකාබද්ධ ත්‍රී රෝද රථ රියදුරන්ගේ සංගමය මැසිවිලි නගනවා.",
       "URL": "https://www.hirunews.lk/257423/උපකාරක-පන්ති-යළි-ඇරඹීමට-රජයේ-අවදානය-යොමුවිය-යුතු-බව-දේශකවරුන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2265"
}