{
       "Source": "hirunews",
       "Timestamp": "Wednesday, 19 April 2023 - 10:08",
       "Headline": "සංක්‍රාන්ති ලිංගික රූ රැජින තරගයෙන් ජයගත් හිමාලියානු සුන්දරිය",
       "News Content": "ඉන්දියාවේ විවිධ ප්‍රාන්තවල සිටින සංක්‍රාන්ති ලිංගික තරුණියන් වෙනුවෙන් පැවැත්වෙන 'මිස් ට්‍රාන්ස් ක්වීන් ඉන්ඩියා' රූ රැජින තරඟයේදී අරුණාචල් ප්‍රදේශ් ප්‍රාන්තයේ හිමාල කඳුවැටියට ආසන්නයේ පිහිටි පැරණිතම ගම්මානයක් වන පාසිගට් හි සංක්‍රාන්ති ලිංගික තරුණියක් එහි අනුශූරතාවය දිනා ගනු ලැබුවා.\nඅරුණාචල් ප්‍රදේශ් පුවත්පත් වාර්තා කළේ, වික්ටෝරියා ටේන් නැමති 19 හැවිරිදි මේ සංක්‍රාන්තික ලිංගික තරුණිය පසුගියදා හර්යානා ප්‍රාන්තයේ ගුර්ගෝන් නගරයේ පැවති මේ තරඟයේදී ඇය ලැබූ ජයග්‍රහණය පාසිගට් හි සංක්‍රාන්ති ලිංගික තරුණියක් විසින් රූ රැජින තරඟයක් ජයගත් පළමු අවස්ථාව ලෙස ඉතිහාසයට එක් වූ බවයි.\nකුඩා වියේ සිටිම විවිධ හිරිහැරවලට ලක්වීම් සහ සමාජයේ වෙනස්කොට සැලකීම්වලට මුහුණ දී ඇති වික්ටෝරියා මෙවර තරඟයට ඉදිරිපත් වී ඇත්තේ, ජයග්‍රහණය කිරීමට නොව සිය ප්‍රාජාවේ සිටින ලිංගික තරුණියන්ට සමාජයේ පිළිගැනීමක් ඇති කිරීමටයි.\nඇය තරඟයෙන් අනතුරුව කියා සිටියේ, මේ තරඟයේ ජයග්‍රහණය ඇයට ජාත්‍යන්තර ට්‍රාන්ස් බියුටි පැජන්ට් තරගය නියෝජනය කිරීමට අවස්ථාව ලබා දී ඇති බවයි.",
       "URL": "https://www.hirunews.lk/332894/සංක්‍රාන්ති-ලිංගික-රූ-රැජින-තරගයෙන්-ජයගත්-හිමාලියානු-සුන්දරිය",
       "Category": "Local News",
       "Parent URL": "https://www.hirunews.lk/local-news.php?pageID=405"
}