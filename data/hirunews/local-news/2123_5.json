{
       "Source": "hirunews",
       "Timestamp": "Friday, 26 February 2021 - 18:38",
       "Headline": "ශ්‍රී ලංකාවේ කොරෝනා ආසාදිතයන් 82000 ඉක්මවයි (වීඩියෝ)",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිතයන් 247ක් වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව 82,180 දක්වා ඉහළ යනවා.\nඉන් ආසාදිතයන් 4096ක් රෝහල්ගතව ප්‍රතිකාර ලබමින් සිටින අතර සුවය ලබා නිවෙස් වෙත පිටත්ව ගොස් ඇති සංඛ්‍යාව 77625ක්.\nමෙරටින් කොරෝනා වෛරසය ආසාදිත මරණ 459ක් ද වාර්තාවුනා.\nමේ අතර කොවිඩ් ආසාදනය වීමෙන් මෙරට මියගිය පළමු හෙද නිලධාරි මරණය ද ඊයේ වාර්තා වුණා.\n53 හැවිරිදි ඇය මාවනැල්ල - ලෝල්ලේගොඩ ප්‍රදේශයේ පදිංචි කාරිනියක් වන අතර එම ප්‍රදේශයේම රෝහලක හෙද නිලධාරිනියක ලෙස රැකියා කර තිබෙනවා.\nඇය පසුගිය 11 වැනිදා රෝගාතුර වී මාවනැල්ල රෝහලට ඇතුලත් කිරීමෙන් පසු වැඩිදුර ප්‍රතිකාර සඳහා මහනුවර ශික්ෂණ රෝහලට ඇතුලත් කිරීමෙන් පසු පසුගිය 22වැනිදා ජීවිතක්ෂයට පත්වුණා.\nමේ අතර, විවාහ මංගල උත්සවයකට සහභාගී වූ කාන්තාවන් හදිසියේ ඇද වැටී ජීවිතක්ෂයට පත්වීමෙන් පසු සිදුකළ කොවිඩ් පරීක්ෂාවකදී තහවුරු වී ඇත්තේ ඇයට කොරෝනා ආසාදිත බවයි.\nකොටදෙනියාව ප්‍රදේශයේ උත්සව ශාලාවකදී ඊයේ අදාළ මංගල උත්සවය පැවැත් වී තිබෙනවා. මානාලියගේ මිත්තනිය වන ඇය 77 හැවිරිදි කාන්තාවක්.",
       "URL": "https://www.hirunews.lk/263754/ශ්‍රී-ලංකාවේ-කොරෝනා-ආසාදිතයන්-82000-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2123"
}