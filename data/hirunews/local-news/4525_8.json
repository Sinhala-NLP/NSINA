{
       "Source": "hirunews",
       "Timestamp": "Tuesday, 09 May 2017 - 17:04",
       "Headline": "පන්නිපිටියේ බෝ ගස කපා දැමීම වැළැක්වූ වාරණය දිගුවේ",
       "News Content": "හයිලෙවල් මාර්ගයේ ප්‍රතිසංස්කරණවලට අදාළව පන්නිපිටිය බෝගස කපා දැමීම වලක්වාලමින් නිකුත් කළ අතුරු තහනම් නියෝග මේ මස 13 වැනිදා දක්වා දීර්ඝ කිරීමට ශ්‍රේෂ්ඨාධිකරණය අද නියෝග කළා.\nඒ මෙම පෙත්සම අගවිනිසුරු ප්‍රියසාද් ඩෙප් සහ අනිල් ගුණරත්න හමුවේ කැදවූ අවස්ථාවේදීයි.\nපසුගිය අප්‍රේල් මස 06 වනදා පන්නිපිටිය - කන්ද කපාපු හන්දියේ පිහිටා ඇති බෝ ගස කපා ඉවත් කිරීම වළකාලමින් ශ්‍රේෂ්ඨාධිකරණය මීට පෙර අතුරු තහනම් නියෝගයක් නිකුත් කළා.\nඒ, කොට්ටාව ප්‍රදේශයේ පදිංචිකරුවන් තුන්දෙනෙකු සහ පූජ්‍ය වේරඳුවේ සිරිජෝති හිමියන් ගොනු කර තිබූ මූලික අයිතිවාසිකම් පෙත්සමක් සළකා බැලීමෙන් අනතුරුවයි.",
       "URL": "https://www.hirunews.lk/160959/පන්නිපිටියේ-බෝ-ගස-කපා-දැමීම-වැළැක්වූ-වාරණය-දිගුවේ",
       "Category": "Local News",
       "Parent URL": "https://www.hirunews.lk/local-news.php?pageID=4525"
}