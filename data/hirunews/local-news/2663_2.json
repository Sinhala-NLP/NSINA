{
       "Source": "hirunews",
       "Timestamp": "Saturday, 13 June 2020 - 11:44",
       "Headline": "අවසන් වසරේ විභාග සඳහා, විශ්ව විද්‍යාල 22 වනදා සිට විවෘතයි (වීඩියෝ)",
       "News Content": "ලබන 22 වනදා සිට අදියර කිහිපයක් යටතේ විශ්වවිද්‍යාලවල අවසන් වසර විභාග සඳහා ආරම්භ කරන බව විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය සම්පත් අමරතුංග පවසනවා.\nරජයේ ප්‍රවෘත්ති දෙපාර්තමේන්තුවේ අද (13) පැවති මාධ්‍ය හමුවකට එක්වෙමින් ඔහු සඳහන් කළේ විශ්වවිද්‍යාල තුළ එක්රැස් වීම් හෝ ක්‍රීඩා සහ විනෝදාත්මක කටයුතු සඳහා යළි දැනුම් දෙන තුරු අවසර ලබානොදෙන බවයි.\nඅගෝස්තු 15 වනදා වන විට සියළු විශ්වවිද්‍යාලවල අවසන් වසර විභාග අවසන් විය යුතු අතර, සෞඛ්‍ය අමාත්‍යාංශය ලබාදී ඇති මාර්ගෝපදේශ අනුව ඊට අදාළ කටයුතු සිදුකිරීමටයි කටයුතු යොදා ඇත්තේ.\nමේ අතර, අධ්‍යාපන අමාත්‍යාංශය නිවේදනයක් නිකුත් කරමින් සඳහන් කළේ උසස් පෙළ වෘත්තීය විෂය ධාරාව යටතේ 12 ශ්‍රේණියට සිසුන් ඇතුළත් කර ගැනීම ආරම්භ කර ඇති බවයි.\nඊට අදාළව ජූලි මස 3 වනදා දක්වා අයදුම්පත් යොමුකළ හැකියි.",
       "URL": "https://www.hirunews.lk/242948/අවසන්-වසරේ-විභාග-සඳහා-විශ්ව-විද්‍යාල-22-වනදා-සිට-විවෘතයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2663"
}