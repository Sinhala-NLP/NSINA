{
       "Source": "hirunews",
       "Timestamp": "Friday, 22 June 2018 - 9:03",
       "Headline": "වලවේ ගඟේ දියනෑමට ගිය කුඩා දරුවෙකු අතුරුදන්  (ඡායාරූප )",
       "News Content": "අම්බලන්තොට - රිදියගම ප්‍රදේශයේදී වලවේ ගගේ දියනෑමට ගිය කුඩා පිරිමි දරුවෙකු දියේ ගිලී අතුරුදන් වී තිබෙනවා.\nඊයේ පස්වරුවේ අවුරුදු 10 ක් වයසැති මෙම කුඩා දරුවා දියනෑමට ගොස් ඇත්තේ තවත් යහළුවන් කිහිපදෙනෙකු ද සමගයි.\nඒ සම්බන්ධයෙන් දරුවාගේ දෙමව්පියන් අම්බලන්තොට පොලීසියට පැමිණිල්ලක් ද ඉදිරිපත් කර ඇති අතර, දරුවා සෙවීමේ මෙහෙයුම් තවදුරටත් ක්‍රියාත්මකයි.\nඡායාරූප - අම්බලන්තොට, අජිත් පුෂ්පකුමාර",
       "URL": "https://www.hirunews.lk/193652/වලවේ-ගඟේ-දියනෑමට-ගිය-කුඩා-දරුවෙකු-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3884"
}