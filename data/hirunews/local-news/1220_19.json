{
       "Source": "hirunews",
       "Timestamp": "Wednesday, 20 April 2022 - 13:30",
       "Headline": "ජනාධිපතිට ඉවත්වෙන්න කියන්න; පක්ෂ නායකයෝ හෙට රැස්වෙයි",
       "News Content": "විශේෂ පක්ෂ නායක රැස්වීමක් පාර්ලිමේන්තවේ දී හෙට (21) පැවැත්වීමට නියමිත බව වාර්තා වෙනවා.\nහෙට දහවල් 1.00 ට මෙම රැස්වීම පැවැත්වීමට නියමිත බවයි වාර්තා වෙන්නේ.\nපාර්ලිමේන්තු සියලුම පක්ෂ නායකයින් තමාට ඉවත්වන ලෙස පවසන්නේ නම්, ජනාධිපති ගෝඨාභය රාජපක්ෂ සිය ධුරයෙන් ඉවත් වීමට කැමැත්ත පළ කළ බව කතානායකවරයා පැවසූ බව විපක්ෂ නායක සජිත් ප්‍රේමදාස අද පාර්ලිමේන්තුවේ දී ප්‍රකාශක් කළා.\nඒ අනුව සියලු පක්ෂ නායකයින් හෙට එවැනි එකඟතාවකට ඒම සඳහා මෙම පක්ෂ නායක රැස්වීම පැවැත්වීමටයි තීරණය කර ඇත්තේ.\nකෙසේ වෙතත් ජාතික නිදහස් පෙරමුණේ නායක විමල් වීරවංශ ජනාධිපතවරයා ඉවත් නොවිය යුතු යැයි පවසා ඇති බව ද වාර්තා වෙනවා.",
       "URL": "https://www.hirunews.lk/302361/ජනාධිපතිට-ඉවත්වෙන්න-කියන්න-පක්ෂ-නායකයෝ-හෙට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1220"
}