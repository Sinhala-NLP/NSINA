{
       "Source": "hirunews",
       "Timestamp": "Monday, 14 September 2020 - 7:15",
       "Headline": "වෙලේ සුදාගේ ගෝලයකු වන 'අන්නාසිවත්තේ අමිල' හෙරොයින් සමඟ අත්අඩංගුවට (වීඩියෝ)",
       "News Content": "සංවිධානාත්මක අපරාධකරුවෙකු වන සමන්ත කුමාර හෙවත් වෙලේ සුදාගේ ගෝලයෙකු 'අන්නාසිවත්තේ අමිල' නමැති පුද්ගලයා හෙරොයින් ග්‍රෑම් 5ක් සමගින් මීගොඩ - දම්පේ ප්‍රදේශයේදී අත්අඩංගුවට ගෙන තිබෙනවා.\nහෙරොයින් ග්‍රෑම් 01ක් සමගින් සැකකරුවෙකු අත්අඩංගුවට ගත් අවස්ථාවේදී, ඔහුගෙන් ලද තොරතුරු වලට අනුවයි වෙලේසුදාගේ ගෝලයා මෙලෙස ඊයේ (13) අත්අඩංගුවට ගෙන ඇත්තේ.\nවෙලේ සුදාගේ බාල සහෝදරිය ඇතුළු 3 දෙනෙකු ද, කේරළ ගංජා සමඟ හක්මන නගරයේ ලැඟුම්හලකදී පෙරේදා (12) අත්අඩංගුවට ගත්තා.\nපොලීසිය පැවසුවේ හක්මන - උඩුපිල්ලගොඩ ප්‍රදේශයේ අවමංගල්‍ය උත්සවයකට සහභාගි වී යළි පැමිණ අදාළ ලැඟුම්හලේ රැදී සිටියදී ඔවුන් මෙලෙස අත්අඩංගුවට ගත් බවයි.",
       "URL": "https://www.hirunews.lk/250141/වෙලේ-සුදාගේ-ගෝලයකු-වන-අන්නාසිවත්තේ-අමිල-හෙරොයින්-සමඟ-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}