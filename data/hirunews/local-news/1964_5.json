{
       "Source": "hirunews",
       "Timestamp": "Monday, 10 May 2021 - 10:33",
       "Headline": "සහයෝගය දුන් සැමට ස්තූතියි - එක්දින ඔටුන්න ගැලවූ දිමුත් කී කතාව",
       "News Content": "එළඹෙන බංග්ලාදේශ එක්දින තරඟාවලිය සඳහා 18 දෙනෙකුගෙන් සමන්විත ශ්‍රී ලංකා සංචිතය ක්‍රීඩා අමාත්‍යවරයාගේ අනුමැතිය සඳහා යොමුකර ඇති බව වාර්තා වනවා.\nඑම කණ්ඩායමේ නායකත්වයට කුසල් ජනිත් පෙරේරාට හිමිව ඇති අතර එහි උප නායකත්වයට කුසල් මෙන්ඩිස් පත්කර තිබෙනවා.\nශ්‍රී ලංකා කණ්ඩායමේ ජ්‍යෙෂ්ඨ ක්‍රීඩකයින් වන දිමුත් කරුණාරත්න, ඇන්ජලෝ මැතිව්ස් සහ දිනේෂ් චන්දිමාල් එම සංචිතය සඳහා නම්කර තිබුනේ නැහැ.\n\"තමන්ට සහයෝගය දුන් සැමට ස්තූතියි \"යනුවෙන්,  එක්දින කණ්ඩායමේ නායකත්ව අහිමි වූ දිමුත් කරුණාරත්න සිය නිල ෆේස්බුක් ගිණුමට විශේෂ සටහනක් තබමින් පවසා තිබුණා.",
       "URL": "https://www.hirunews.lk/270935/සහයෝගය-දුන්-සැමට-ස්තූතියි-එක්දින-ඔටුන්න-ගැලවූ-දිමුත්-කී-කතාව",
       "Category": "Local News",
       "Parent URL": "https://www.hirunews.lk/local-news.php?pageID=1964"
}