{
       "Source": "hirunews",
       "Timestamp": "Sunday, 14 January 2018 - 13:55",
       "Headline": "තවත් සද්ධන්තයෙකුගේ සිරුරක් කල්අඩියෙන් හමුවේ  (ඡායාරූප)",
       "News Content": "විදුලිසැර වැදීමක් හේතුවෙන් මියගිය බවට සැක කෙරෙන දළ ඇතෙකුගේ සිරුරක් පුත්තලම - කල්අඩිය ප්‍රදේශයේ තිබි ප්‍රදේශවාසීන් විසින් අද (14) අලූයම සොයාගෙන තිබෙනවා.\nඅදාළ ඉඩමේ හිමිකරු පොලිසියට සඳහන් කර ඇත්තේ වන අලින්ගෙන් ආරක්ෂා වීම සදහා තම ගෙවත්ත වටා විදුලි රැහැනක් ඇද තිබුණද එය අක්‍රීය බවයි.\nකෙසේ වෙතත්, ඇතා මිය යෑමට හේතුව අනාවරණය කර ගැනීම සඳහා පශ්චාත් මරණ පරීක්ෂණය පැවැත්වීමට නියමිතව තිබෙනවා.\nසති දෙකක් ඇතුළත කල්අඩිය - සෙල්ලන්කන්දල් රක්ෂිතය ආශ්‍රිතව හමුවු දෙවැනි ඇත් සිරුර මෙයයි.\nඡායාරූප - පුත්තලම, ජූඩ් සමන්ත",
       "URL": "https://www.hirunews.lk/181023/තවත්-සද්ධන්තයෙකුගේ-සිරුරක්-කල්අඩියෙන්-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4126"
}