{
       "Source": "hirunews",
       "Timestamp": "Thursday, 08 December 2022 - 21:49",
       "Headline": "ජනප්‍රිය ගායන ශිල්පී නුවන් ගුණවර්ධනගේ දිවි සැරිය නිමා වෙයි",
       "News Content": "ශ්‍රී ලාංකේය සංගීත කලාව තුළ අපූර්ව සටහන් තැබූ ගායන ශිල්පියෙකු වූ නුවන් ගුණවර්ධන අද (080 පස්වරුවේ අභාවප්‍රාප්ත වුණා.\nඒ, ශ්‍රී ජයවර්ධනපුර රෝහලේ ප්‍රතිකාර ලබමින් සිටිය දි යි.\nමිය යන විට ඔහුගේ වයස අවුරුදු 73ක්.\nසිංහල ගීත කලාවට පා වී ගියාවේ ලඳේ මා ඔබේ, කඳුළින්ම ගැයූ, ළා සඳ එළියේ, කිරි මූදු වෙරළේ වැනි ගීත රැසක් තිළිණ කළ ඔහු මෙරට සිනමාවේ වැඩිම පසුබිම් ගීත ගායනා කළ ශිල්පීන් අතර ද ඉදිරියෙන් පසු වනවා.\nඋත්තර භාරතීය ගීත ශ්‍රී ලාංකේය රසිකයාගේ රසවින්දනය වෙනුවෙන් ඊට සමානම අයුරින් ගායනා කළ සංගීතවේදියෙකු ලෙසද ඔහු හඳුනාගත හැකියි.\nප්‍රසංග වේදිකාවේ කාර්යබහුලතම ගායකයෙකු වූ නුවන් ගුණවර්ධනගේ දේහය මහරගම - නාලන්දාරාම පාරේ පිහිටි ඔහුගේ නිවසේ තැන්පත් කෙරෙන අතර, අවසන් කටයුතු ලබන සඳුදා දිනයේදී සිදු කිරීමට අපේක්ෂා කරන බවයි පවුලේ ඥාතීන් ප්‍රකාශ කළේ.",
       "URL": "https://www.hirunews.lk/322251/ජනප්‍රිය-ගායන-ශිල්පී-නුවන්-ගුණවර්ධනගේ-දිවි-සැරිය-නිමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=679"
}