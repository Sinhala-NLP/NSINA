{
       "Source": "hirunews",
       "Timestamp": "Friday, 01 July 2022 - 15:35",
       "Headline": "පාපැදි 15ක් සොරාගත් කල්ලියක් අල්ලයි",
       "News Content": "මුලතිව්,පුදුකුඩිඉරිප්පු ප්‍රදේශයේ පාපැදි සොරාගත් කල්ලියක පුද්ගලයින් හය දෙනෙකු ඊයේ (30) අත්අඩංගුවට ගෙන තිබෙනවා.\nපොලිසිය පැවසූවේ ප්‍රදේශයේ පාපැදි සොරාගන්නා බවට ලද තොරතුරක් මත සිදුකල වැටලීමකදී පාපැදි 15ක් සොරාගත් කල්ලියක පිරිසක් මෙලෙස අත්අඩංගුවට ගත් බවයි.\nපුදුකුඩිඉරිප්පු ප්‍රදේශයේ පාපැදියක් සොරකම් කිරීම සම්බන්ධයෙන් ලද පැමිණිල්ලක් මත සිදුකළ විමර්ශනයකදී CCTV දර්ශන නිරීක්ෂණය ඔස්සේ පාපැදි සොරාගත් කල්ලියක සාමාජිකයෙකු අත්අඩංගුවට ගෙන තිබුණා.\nඅදාළ පුද්ගලයාගෙන් ලද තොරතුරු හා පාපැදි අලෙවි කරන පුද්ගලයින් සම්බන්ධයෙන් සිදුකළ පරීක්ෂණයකදීයි අනෙක් සැකකරුවන් අත්අඩංගුවට ගෙන ඇත්තේ.\nපවතින ආර්ථික අපහසුතා හේතුවෙන් අදාළ පිරිස් පාපැදි සොරකම් කර අලෙවි කර ඇති බවට ප්‍රකාශ කර තිබෙනවා.\nඅත්අඩංගුවට ගත් සැකකරුවන් මුලතිව් මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් පුදුකුඩිඉරිප්පු පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/308735/පාපැදි-15ක්-සොරාගත්-කල්ලියක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1053"
}