{
       "Source": "hirunews",
       "Timestamp": "Sunday, 20 June 2021 - 12:26",
       "Headline": "ඔඩුදුවන පොහොර ගැටලුව - විසඳුම් ඉල්ලා අදත් විරෝධතා (වීඩියෝ)",
       "News Content": "පොහොර නොමැතිකමින් සිය වගාවන් සිදුකර ගත නොහැකිව පීඩාවට පත්වන ගොවීන් පිළිබඳ දිනෙන් දින දිවයින පුරා ප්‍රදේශ රැසකින්ම වාර්තාවනවා.\nනමුත් මෙම ගැටලුවට ගොවීන්ට තවමත් නිසි විසඳුමක් ලැබී නැහැ.\nමේ අතර නිසි පරිදි සිය වගාවන් සිදුකරගෙන යාමට අවශ්‍ය පොහොර නොලැබීම හේතුවෙන් තමන් දැඩි දුෂ්කරතාවන්ට පත්ව ඇති බව පවසමින් බදුල්ල - කන්දකැටිය ප්‍රාදේශීය ලේකම් කොට්ඨාශයේ ගොවීන් අද උද්ඝෝණයක නිරත වුණා.\nමේ අතර රත්නපුර දිස්ත්‍රික්කයේ කුඩා තේ වතුහිමියන්ද ප්‍රකාශ කළේ නිසි පරිදි පොහොර නොලැබීම නිසා සිය තේ දළු අස්වැන්න අඩුවී ඇති බවයි.\nඒ අනුව පොහොර ගැටලුවට අවශ්‍ය විධිමත් විසඳුමක් ලබාදෙන ලෙසයි ගොවීන් බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/274804/ඔඩුදුවන-පොහොර-ගැටලුව-විසඳුම්-ඉල්ලා-අදත්-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1872"
}