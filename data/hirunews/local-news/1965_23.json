{
       "Source": "hirunews",
       "Timestamp": "Sunday, 09 May 2021 - 13:10",
       "Headline": "දිවයින පුරා නායයාමේ අවදානමට ලක්විය හැකි ස්ථාන 147ක්",
       "News Content": "දිවයිනේ  දිස්ත්‍රික්ක 13ක නායයාමේ අවදානමට ලක්විය හැකි ස්ථාන 147ක් හඳුනාගෙන ඇති බව ජාතික ගොඩනැගිලි පර්යේෂණ සංවිධානය ප්‍රකාශ කළා.\nකොළඹ සහ ගම්පහ යන දිස්ත්‍රික්ක වල මෙන්ම රඹුක්කන සිට බදුල්ල දක්වා දුම්රිය මාර්ගයේ ආපදා අවදානම් සහිත ස්ථාන 22ක් ද හඳුනාගෙන ඇති බවයි එම සංවිධානයේ ව්‍යාපෘති අධ්‍යක්ෂ ආර්.එම්.එස්.බණ්ඩාර හිරු ප්‍රවෘත්තී අංශයට සඳහන් කළේ.\nඑම ස්ථානවලින් දුම්රිය මාර්ගයට පස් කඳු කඩා වැටීම හා ගල් පෙරලීම නතර කිරීම සඳහා ආරක්ෂිත ගල් වැටි යෙදීම හා බෑවුම් ස්ථායීකරණය කිරීම මේ වනවිටත් ආරම්භ කර තිබෙනවා.\nආසියානු යටිතල පහසුකම් ආයෝජන බැංකුවේ ආධාර යටතේ මෙම ව්‍යාපෘතිය ක්‍රියාත්මක අතර අදාළ ආපදා අවදානම් ස්ථාන පිලිසකර කිරීම 2023 වසරේදී අවසන් කිරීමට නියමිතයි.",
       "URL": "https://www.hirunews.lk/270866/දිවයින-පුරා-නායයාමේ-අවදානමට-ලක්විය-හැකි-ස්ථාන-147ක්",
       "Category": "Local News",
       "Parent URL": "https://www.hirunews.lk/local-news.php?pageID=1965"
}