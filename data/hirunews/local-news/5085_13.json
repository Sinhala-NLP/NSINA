{
       "Source": "hirunews",
       "Timestamp": "Sunday, 17 April 2016 - 14:59",
       "Headline": "අගුරුවාතොට රිය අනතුරකින් දරුවන් දෙදෙනෙකු මරුට",
       "News Content": "හොරණ - අගුරුවාතොට ප්‍රදේශයේ සිදුවූ රිය අනතුරකින් කුඩා ළමයින් දෙදෙනෙකු මිය ගොස් තිබෙනවා.\nඅද පස්වරුවේ ත්‍රිරෝද රථයක් හා ලොරි රථයක් මුහුණට මුහුණලා ගැටී සිදුවූ අනතුරෙන් මිය ගොස් ඇත්තේ එම ත්‍රිරෝද රථයේ ගමන් කළ වයස අවුරුදු එක හමාරක පිරිමි දරුවෙකු සහ අවුරුදු හතර හමාරක ගැහැණු දරුවෙකුයි.\nඅනතුර සිදුවන අවස්ථාවේ එම ත්‍රිරෝද රථයේ 7 දෙනෙකු ගමන් කර ඇති අතර තුවාල ලැබූ 5 දෙනෙකු මේ වන විට රෝහල් ගත කර තිබෙනවා.\nඉන් එක් අයෙකුගේ තත්ත්වය බරපතල බැවින් ඔහු කොළඹ ජාතික රෝහලට මාරු කර යවා තිබෙනවා.",
       "URL": "https://www.hirunews.lk/131050/අගුරුවාතොට-රිය-අනතුරකින්-දරුවන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5085"
}