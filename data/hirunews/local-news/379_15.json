{
       "Source": "hirunews",
       "Timestamp": "Sunday, 30 April 2023 - 15:56",
       "Headline": "රාජ්‍ය සේවකයින් බොහෝ පිරිසක් විදේශගත වේ",
       "News Content": "රාජ්‍ය අංශයේ සේවකයින් 2000කට ආසන්න පිරිසක් රැකියා සඳහා විදේශ ගතවීමට සිය කැමැත්ත පළ කර තිබෙනවා.\nවසර පහකට නිවාඩු දමා විදේශගතව රැකියා කිරීමේ යෝජනා ක්‍රමය රජය හඳුනවා දීමෙන් පසුව රාජ්‍ය සේවකයින් මෙසේ නිවාඩු දැමීමට පියවර ගෙන ඇති බවයි වාර්තා වෙන්නේ.\nවැටුප් රහිත නිවාඩු ලබා ගන්නා රාජ්‍ය අංශයේ නිළධාරීන්ට විදේශයන්හි සේවය කිරීමට අවශ්‍යවන වෘත්තිය පුහුණුව ලබා ගැනීමට හෝ භාෂා හා තොරතුරු තාක්ෂණ කුසලතා වැඩි දියුණු කර ගැනීමට ද අවසර ලබා දී තිබෙන බව සඳහන්.\nරාජ්‍ය පරිපාලන අමාත්‍යංශය නිකුත් කළ දත්ත අනුව මෙම නව චක්‍රලේඛය හඳුන්වාදීමෙන් පසු මෙලෙස රාජ්‍ය සේවකයින් හට විදේශ රැකියා සඳහා පිටත්වීමට අනුමැතිය ලැබී තිබෙනවා.\nඒ අනුව, විශේෂ විධි විධාන යටතේ වැටුප් රහිත නිවාඩු ලබා ගත් රාජ්‍ය අංශයේ සේවකයින්ගෙන් බහුතරයක් විදේශයන්හි විවිධ ක්ෂේත්‍රවල රැකියා ලබාගෙන ඇති බව ද ගුරු, සෞඛ්‍ය, නීතිය, ආරක්ෂාව, ප්‍රවාහනය, තොරතුරු තාක්ෂණය හා ඉදිකිරීම් වැනි ක්ෂේත්‍ර එහිදී වඩාත් ජනප්‍රිය බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/333865/රාජ්‍ය-සේවකයින්-බොහෝ-පිරිසක්-විදේශගත-වේ",
       "Category": "Local News",
       "Parent URL": "https://www.hirunews.lk/local-news.php?pageID=379"
}