{
       "Source": "hirunews",
       "Timestamp": "Sunday, 15 March 2020 - 7:52",
       "Headline": "මැතිවරණ කොමිසන් සභාවේ විශේෂ රැස්වීමක් හෙට",
       "News Content": "කොරෝනා වෛරසය හේතුවෙන් මතුව ඇති තත්ත්වය සම්බන්ධයෙන් විශේෂ සාකච්ඡාවක් හෙට පැවැත්වෙන බව මැතිවරණ කොමිෂන් සභාව ප්‍රකාශ කළා.\nඒ, සෞඛ්‍යසේවා අධ්‍යක්‍ෂ ජනරාල්වරයා සහ තවත් අදාළ නිලධාරීන් කිහිපදෙනෙකු සමඟයි.\nඒ අනුව මැතිවරණ කොමිෂන් සභාවේ නිලධාරීන් සමඟ මෙම සාකච්ඡාව කොමිෂන් සභා පරිශ්‍රයේදී පැවැත්වීමටයි මේ වනවිට තීරණය කර ඇත්තේ.\nකොවිඩ් - 19 හෙවත් නව කොරෝනා වෛරසය රට තුළ ව්‍යාප්තවීමත් සමඟ ඉදිරි මහ මැතිවරණයට එය කෙසේ බලපාන්නේද යන්න පිළිබඳව මෙහිදී සාකච්ඡා කරන බවයි මැතිවරණ කොමිසන් සභාවේ කොමසාරිස් ජනරාල් සමන් ශ්‍රී රත්නායක කියා සිටියේ.\nමේ අතර ඉදිරි මහ මැතිවරණයට අදාළ නිල ඡන්ද දැන්වීම් පත්‍රිකා මේ වනවිටත් මුද්‍රණය සඳහා යොමුකර ඇති බවට වාර්තාවනවා.\nඑමෙන්ම එළඹෙන මහ මැතිවරණය සඳහා 2019 ඡන්ද හිමි නාම ලේඛනය යොදා ගන්නා අතර, 2018 ඡන්ද හිමි නාම ලේඛනය හා සැසඳීමේදී නව ඡන්දදායකයින් දෙලක්ෂ 70,000ක් පමණ ඊට අලුතින් එක්ව තිබෙනවා.",
       "URL": "https://www.hirunews.lk/236530/මැතිවරණ-කොමිසන්-සභාවේ-විශේෂ-රැස්වීමක්-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2852"
}