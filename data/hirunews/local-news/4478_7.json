{
       "Source": "hirunews",
       "Timestamp": "Thursday, 08 June 2017 - 19:48",
       "Headline": "රජයේ ඉඩම් අත්පත් කර ගැනීමක් ගැන පළාත් ඇමතිවරයෙකුගෙන් චෝදනා",
       "News Content": "වනාතවිල්ලුව පුබුදුගම කඩොලාන රක්ෂිතයට හානි කරමින් ඉස්සන් ගොවිපොළක් පවත්වාගෙන ගිය පුද්ගලයින් රජයේ ඉඩම්ද අනවසරයෙන් අත්පත්කර ගෙන ඇති බව පළාත් විෂයභාර අමාත්‍ය සුමල් තිසේරා මහතා සඳහන් කරනවා.\nපළාත් අමාත්‍යවරයා මේ බව පැවසුවේ හිරු සී.අයි.ඒ මගින් මේ සම්බන්ධයෙන් අනාවරණය කිරීමෙන් පසු එම ප්‍රදේශයේ සංචාරයක නිරතවීමෙන් අනතුරුවයි.\nඅක්කර 2500 ක් පුරා දිවෙන වනාතවිල්ලුවල පුබුදුගම කඩොලාන රක්ෂිතය එම ප්‍රදේශයේ ඉස්සන් ගොවිපොළ හා ලුණු ලේවා පවත්වාගෙන යන්නන් විනාශ කර ඇති ආකාරය හිරු සී.අයි.ඒ අනාවරණය කළා.\nඑම ප්‍රදේශයේ රහසිගතව සංචාරය කළ අපට දැකගත හැකි වූයේ ඉස්සන් ගොවිපොළවලින් මුදාහරින රසායනික ද්‍රව්‍ය සහිත අපද්‍රව්‍ය හේතුවෙන් අක්කර 100 කට වැඩි භූමියක කඩොලාන ශාඛ විනාශ වී ඇති ආකාරයයි.\nඅප කළ එම අනාවරණයෙන් පසු වනජීවි හා තිරසර සංවර්ධන අමාත්‍ය ගාමිණී ජයවික්‍රම පෙරේරා මහතාගේ උපදෙස් මත විශේෂ කණ්ඩායමක් ඒ සම්බන්ධයෙන් විමර්ශනය කිරීමට එම ප්‍රදේශයේ සංචාරය කළා.\nවයඹ වන ජීවි අධ්‍යක්ෂවරයා ප්‍රමුඛ එම කණ්ඩායමට හිරු සී.අයි.ඒ කළ අනාවරණය සහතික කරමින් එහිදී දැකගත හැකි වූයේ ගොවිපොළේ අපජලය නිසි ක්‍රමවේදයකින් තොරව පරිසරයට මුදා හරින බවයි.",
       "URL": "https://www.hirunews.lk/163140/රජයේ-ඉඩම්-අත්පත්-කර-ගැනීමක්-ගැන-පළාත්-ඇමතිවරයෙකුගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4478"
}