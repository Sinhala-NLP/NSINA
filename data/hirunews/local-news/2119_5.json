{
       "Source": "hirunews",
       "Timestamp": "Monday, 01 March 2021 - 7:24",
       "Headline": "වතු කම්කරු වැටුප ගැන තීරණාත්මක සාකච්ඡාවක් අදත්",
       "News Content": "වතු කම්කරුවන්ගේ දෛනික වැටුප රුපියල් දහස දක්වා වැඩි කිරීමේ තීරණාත්මක අවසන් සාකච්ඡාව අද (01) පැවැත්වෙනවා.\nවතු හාම්පුතුන් සහ කම්කරු අමාත්‍යාංශයේ නිලධාරීන් අතර මෙම සාකච්ඡාව පැවැත්වෙන්නේ එම අමාත්‍යාංශයේදියි.\nමෙහිදී පඩි පාලක සභා මගින් දැනට අනුමත කර ඇති රුපියල් දහසේ වතු කම්කරු වැටුප පිළිබදව හාම්පුතුන්ගේ සංගම්වල අවසන් තීන්දුව විමසා බැලීමට නියමිත බවයි වාර්තා වන්නේ.\nපසුගිය දා රැස්වූ පඩි පාලක සභා මගින් වතු කම්කරුවන්ට රුපියල් 900ක මූලික වැටුපක් සහ රුපියල් 100ක දීමනාවක් ලබාදීමට තීරණය කරනු ලැබුවා.\nවතු කම්කරුවන්ගේ දෛනික වැටුප රුපියල් දහස දක්වා වැඩි කිරීම සම්බන්ධයෙන් පසුගිය කාලයේදී සාකච්ඡා වට කිහිපයක් පැවතුණද හාම්පුතුන්ගේ සංගමය ඊට එකඟතාව පළ කළේ නැහැ.\nමෙම තත්ත්වය හමුවේ වතු කම්කරුවන් එක්දින වර්ජනයකද නිරතවුණා.\nඉන් අනතුරුවයි කම්කරු අමාත්‍යාංශය වතු කම්කරු දෛනික වැටුප සම්බන්ධයෙන් තීරණය කිරීමේ බලය පඩි පාලක සභාව වෙත පවරනු ලැබුවේ.\nඅද පැවැත්වෙන සාකච්ඡාව සම්බන්ධයෙන් ලංකා කම්කරු කොංග්‍රසයේ නියෝජ්‍ය නායක පාර්ලිමේන්තු මන්ත්‍රී එම්. රමේෂ්වරන් මෙලෙස අදහස් පළ කළා.",
       "URL": "https://www.hirunews.lk/263948/වතු-කම්කරු-වැටුප-ගැන-තීරණාත්මක-සාකච්ඡාවක්-අදත්",
       "Category": "Local News",
       "Parent URL": "https://www.hirunews.lk/local-news.php?pageID=2119"
}