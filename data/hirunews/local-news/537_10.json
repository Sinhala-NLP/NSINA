{
       "Source": "hirunews",
       "Timestamp": "Tuesday, 14 February 2023 - 10:50",
       "Headline": "සේපාල් යලි රිමාන්ඩ්",
       "News Content": "දළදා වහන්සේට අපහාස වන අයුරෙන් ප්‍රකාශ සිදුකිරීම සම්බන්ධයෙන් අත්අඩංගුවට ගෙන සිටින සේපාල් අමරසිංහ ලබන මස 21 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ සැකකරු අද (14) පෙරවරුවේ කොළඹ ප්‍රධාන මහේස්ත්‍රාත් ප්‍රසන්න අල්විස් හමුවට ඉදිරිපත් කළ අවස්ථාවේදීයි.\nඑහි දී සැකකරු වෙනුවෙන් පෙනී සිටි ජ්‍යෙෂ්ඨ නීතිඥවරයා අධිකරණය හමුවේ දැනුම්දුන්නේ සිය සේවාදායකයා සමාජ මාධ්‍ය ඔස්සේ සිදුකළ ප්‍රකාශය සම්බන්ධයෙන් මහානායක ස්වාමින්වහන්සේලාගෙන් සමාව අයැද සිටින බවට ලිඛිතව දැනුම් දී ඇති බවයි.\nඒ සම්බන්ධයෙන් නීතිපතිවරයාටද ලිඛිතව දැනුම්දුන් බවයි ඔහු වෙනුවෙන් පෙනී සිටි නීතිඥවරයා අධිකරණය හමුවේ කියා සිටියේ.",
       "URL": "https://www.hirunews.lk/327384/සේපාල්-යලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=537"
}