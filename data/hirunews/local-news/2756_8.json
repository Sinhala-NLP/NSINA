{
       "Source": "hirunews",
       "Timestamp": "Sunday, 03 May 2020 - 21:35",
       "Headline": "වවුලන් යොදාගෙන චීනය කරන පරීක්ෂණ ගැන ආන්දෝලනාත්මක හෙළිදරව්වක් (වීඩියෝ)",
       "News Content": "කොවිඩ් 19 වෛරසය හටගත් බවට විශ්වාස කෙරෙන වූහාන්හි ජෛව රසායනාගාරයේ විද්‍යාඥයින් පිරිසක් වවුලන් ආශ්‍රිතව පර්යේෂණ සිදුකරන අයුරු දැක්වෙන ආන්දෝලනාත්මක ඡායාරූප කිහිපයක් බ්‍රිතාන්‍ය මාධ්‍ය වාර්තා කළා.\nවෛරසයේ උපත සිදුවූ චීනයෙන් මේවන විට කිසිදු මරණයක් වාර්තා නොවන අතර, එරට සංචාරක මර්මස්ථානයක් වන ෂැංහායි නගරයට ගතවූ දින කිහිපය තුළ සංචාරකයින් මිලියනයකට අධික පිරිසක් පැමිණ ඇති බව විදෙස් මාධ්‍ය වාර්තා කරනවා.\nකොවිඩ් 19 වෛරසය චිනයේ වූහාන්හි ජෛව රසායනාගාරයේ අවම සෞඛ්‍ය ක්‍රම වේදයන් හේතුවෙන් සමාජයට නිරාවරණය වූ බවට ඇමරිකාව අවස්ථාවන් රැසකදී චෝදනා එල්ල කළා.\nවූහාන්හි ජෛව රසායනාගාරයේ විද්‍යාඥයින් පිරිසක් වවුලන් ආශ්‍රිත පර්යේෂණ සිදුකරන අයුරු දැක්වෙන ආන්දෝලනාත්මක ඡායාරූප කිහිපයක් අද බ්‍රිතාන්‍යයේ ඩේලිමේල් පුවත්පත මෙලෙස වාර්තාකර තිබුණා.",
       "URL": "https://www.hirunews.lk/239999/වවුලන්-යොදාගෙන-චීනය-කරන-පරීක්ෂණ-ගැන-ආන්දෝලනාත්මක-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2756"
}