{
       "Source": "hirunews",
       "Timestamp": "Sunday, 01 January 2023 - 13:27",
       "Headline": "අවුරුදු උදාවත් සමඟ හදිසි අනතුරු නිසා 67 ක් කොළඹ ජාතික රෝහලට",
       "News Content": "අවුරුදු උදාවත් සමඟ සිදු වූ හදිසි අනතුරුවලින් පුද්ගලයන් 67 දෙනෙකු කොළඹ ජාතික රෝහලට ඇතුළත් කර තිබෙනවා.\nඑහි අධ්‍යක්ෂක විශේෂඥ වෛද්‍ය කුමාර වික්‍රමසිංහ හිරු ප්‍රවෘත්ති අංශයට සඳහන් කළේ මෙලෙස වාර්තා වූ අනතුරු අතර, මාර්ග අනතුරු 17 ක්, රතිඤ්ඤා අනතුරු හතරක්, ඇදවැටීම් හේතුවෙන් සිදුවූ අනතුරු 18 ක් සහ ආරවුල්වලට මැදිවීමෙන් තුවාල ලැබූවන් තුන්දෙනෙකු ද වන බවයි.\nඊයේ දිනයේ පමණක් කොළඹ ජාතික රෝහල වෙත මාර්ග අනතුරු හේතුවෙන් හතළිස් දෙදෙනෙකු, වැටීම් හේතුවෙන් 64 දෙනෙකු සහ පුද්ගල ගැටුම් හේතුවෙන් 37දෙනෙකු ප්‍රතිකාර සදහා ඇතුළත් කර තිබුණා.\nඑමෙන්ම ගෙවී ගිය වසරේ නොවැම්බර් මස අවසන් වන විට රිය අනතුරු හේතුවෙන් මිය ගිය සංඛ්‍යාව 2270ක් බවයි පොලිස් මාධ්‍ය ප්‍රකාශක කාර්යාලය හිරු ප්‍රවෘත්ති අංශය කළ විමසීමකදී කියා සිටියේ.\nමේ අතර දක්ෂිණ අධිවේගී මාර්ගයේ පින්නදූව සහ බද්දේගම අතර කොහොඹනාදෙණිය ප්‍රදේශයේදී කතරගම වන්දනාවේ ගොස් පැමිණෙමින් සිටි පිරිසක් රැගත් බස් රථයක් මාර්ගයෙන් ඉවතට පැන අනතුරට ලක්වීමෙන් 16 දෙනෙකු තුවාල ලැබුවා.",
       "URL": "https://www.hirunews.lk/324007/අවුරුදු-උදාවත්-සමඟ-හදිසි-අනතුරු-නිසා-67-ක්-කොළඹ-ජාතික-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=631"
}