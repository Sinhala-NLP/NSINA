{
       "Source": "hirunews",
       "Timestamp": "Saturday, 15 January 2022 - 22:06",
       "Headline": "ඉදිරි වසර 03 තුළදී ලබාදුන් පොරොන්දු සියල්ල ඉටුකරනවා - ජනපති (වීඩියෝ)",
       "News Content": "ජනාධිපතිවරණයේදී ලබාදුන් පොරොන්දු සියල්ල ඉදිරි වසර 03 තුළදී ඉටු කරන බවට ජනාධිපති ගෝඨාභය රාජපක්ෂ පවසනවා.\nඑබැවින් තමා කෙරෙහි විශ්වාසය තබන ලෙසයි ජනාධිපතිවරයා රටවැසියන්ගෙන් ඉල්ලා සිටියේ.\nපටු විවේච්චන එල්ල කර ජනතාව අධෛර්යමත් නොකරන ලෙසද ගෝඨාභය රාජපක්ෂ මහතා සෑම පාර්ශවයකින්ම ඉල්ලා සිටියා.\nජනාධිපතිවරයා මෙම අදහස් පළකලේ මධ්‍යම අධිවේගී මාර්ගයේ මීරිගම සිට කුරුණෑගල දක්වා කොටස ජනතා අයිතියට පත් කිරීමේ උත්සව සභාව අමතමිනුයි.\nකොවිඩ් නිසා ආදායම විශාල වශයෙන් අහිමි වු බවත් එන්නත්කරණය සහ සංචාරකයන් පැමිණීම් ඉහළ යන්නේ නම් රට ඉදිරියට ගෙන යා හැකි බවත් රාජපක්ෂ මෙහිදී කියා සිටියා.\nකිසි දිනක ගොවියා අමතක නොකරන බවට ප්‍රතිඥා දුන් ජනාධිපතිවරයා මෙහිදී අවධාරණය කලේ වහාම වගා සංග්‍රාමයක් ආරම්භ කරන බවයි.\nඑදා තමන් වෙත විශ්වාසය තබා දුන් ඡන්දයේ ගෞරවය ආරක්ෂා කරන බවත් ගෝඨාභය රාජපක්ෂ මෙහිදී ප්‍රතිඥා දුන්නා.",
       "URL": "https://www.hirunews.lk/294118/ඉදිරි-වසර-03-තුළදී-ලබාදුන්-පොරොන්දු-සියල්ල-ඉටුකරනවා-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1422"
}