{
       "Source": "hirunews",
       "Timestamp": "Wednesday, 07 September 2022 - 16:58",
       "Headline": "\"ජාතික සභාව\"ට, පක්ෂ නායක රැස්වීමේදී එකඟතාව",
       "News Content": "රට තුළ මතුව ඇති ආර්ථික හා සමාජ අර්බුදය සමනය කිරීම සඳහා, පාර්ලිමේන්තුවේ සියලු දේශපාලන පක්ෂ නායකයන්ගේ සහභාගිත්වයෙන් \" ජාතික සභාව \" පිහිටුවීම සඳහා, අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන්, පැවති පක්ෂ නායක රැස්වීමේදී එකඟතාවට එළඹ තිබෙනවා.\nඊට අදාළ යෝජනාව කඩිනමින් පාර්ලිමේන්තුවට ඉදිරිපත් කිරීමටයි සැලසුම් කර ඇත්තේ.\nඒ එකඟතාව අනුව, කතානායකවරයා, ජාතික සභාවේ මූලාසනය දරණ අතර අග්‍රාමාත්‍යවරයා, විපක්ෂ නායකවරයා, සභානායකවරයා, ආණ්ඩු පක්ෂයේ ප්‍රධාන සංවිධායකවරයා නිල බලයෙන් එහි සාමාජිකයන් බවට පත් වෙනවා.\nපාර්ලිමේන්තුවේ ක්‍රියාත්මක වන සියලු පක්ෂ නියෝජනය වන පරිදි, නිල බලයෙන් සාමාජිකයන් වන නියෝජිතයන්ද ඇතුළු \"ජාතික සභාවේ\" සම්පූර්ණ සාමාජික සංඛ්‍යාව 37ක්.",
       "URL": "https://www.hirunews.lk/314791/ජාතික-සභාව-ට-පක්ෂ-නායක-රැස්වීමේදී-එකඟතාව",
       "Category": "Local News",
       "Parent URL": "https://www.hirunews.lk/local-news.php?pageID=885"
}