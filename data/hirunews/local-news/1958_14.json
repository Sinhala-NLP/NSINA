{
       "Source": "hirunews",
       "Timestamp": "Wednesday, 12 May 2021 - 17:42",
       "Headline": "ලෙබනනයේ වෙසෙන ශ්‍රී ලාංකිකයන්ගේ දුක (වීඩියෝ)",
       "News Content": "ලෙබනනයේ සේවය කරන ශ්‍රී ලාංකිකයින් පිරිසක් ඊයෙ එරට පිහිටි ශ්‍රී ලංකා තානාපති කාර්යාලය ඉදිරි පිට විරෝධතා ව්‍යාපාරයක නිරත වුනා.\nඑහිදී ඔවුන් ඉල්ලා සිටියේ ලෙබනන තානාපතිවරිය වන ශානි කල්යාණරත්න ඉවත් කරන ලෙසයි.\nවත්මන් ලෙබනන් තානාපතිවරිය එරට වෙසෙන ශ්‍රී ලාංකිකයන්ගේ අවශ්‍යතා පිලිබඳ කිසිදු සැලකිල්ලක් නොදක්වන බවටත් ඔවුන් චෝදනා කරනවා.\nලෙබනන තානාපති කාර්යාලයට අපක්ෂපාතී සේවක මඩුල්ලක් සහ තානාපතිවරයෙක් එවන ලෙසයි ඔවුන් ඉල්ලා සිටින්නේ.\nඑමෙන්ම තමන් උපයන මුදල් මෙරටට එවීමට විධිමත් ක්‍රමවේදයක් සකසන ලෙසටත් ඔවුන් ඉල්ලා සිටිනවා.\nතමන් මීට පෙර ශ්‍රී ලංකාවට අමෙරිකානු ඩොලර් 100ක් එවීම සඳහා ලෙබනන් පවුම් 150,000,00 පමණක් වැය කළ බවත් නමුත් දැන් ඒ සඳහා ලෙබනන් පවුම් 1,200,000,00ක්\nපමණ අවශ්‍ය බවත් ඔවුන් පෙන්වා දෙනවා.\nමීට හේතු වී ඇත්තේ ලෙබනනයේ සිට මෙරටට මුදල් එවීමට විධිමත් ක්‍රමවේදයක් නොමැති වීම නිසා.",
       "URL": "https://www.hirunews.lk/271180/ලෙබනනයේ-වෙසෙන-ශ්‍රී-ලාංකිකයන්ගේ-දුක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1958"
}