{
       "Source": "hirunews",
       "Timestamp": "Wednesday, 05 October 2022 - 18:48",
       "Headline": "විදුලිය භාවිතයෙන් ධාවනය වන ත්‍රී රෝද රථයක් (වීඩියෝ)",
       "News Content": "ත්‍රිරෝද රථ ධාවනයෙන් සිය ජීවිකාව සරිකර ගන්නා මෙරට පිරිස ලක්ෂ 40 ඉක්ම වනවා.\nඉන්ධන අර්බුදය හමුවේ ඔවුන් මුහුණ දී ඇත්තේ දැඩි අපහසුතාවකටයි. ඊට විසඳුමක් ලෙස අඩු වියදමකින් විදුලිය භාවිතයෙන් ධාවනය කළ හැකි ත්‍රිරෝදයක් හඳුන්වා දෙන්නට මෙරට නිමැවුම්කරුවෙකු සමත් වී සිටියත් ඊට මතුව ඇති බාධා පිළිබඳවයි මේ විමසා බැලීම.\nමෝටර් රථ ලියාපදිංචි කිරීමේ දෙපාර්තමේන්තුවේ මේ වනවිට ලියාපදිංචි කර ඇති ත්‍රිරෝද රථ සංඛ්‍යාව ලක්ෂ 11 ඉක්මවනවා.\n‍ඔවුන් අතරින් ත්‍රිරෝද රථ ධාවනය සිය ජීවිකාව කරගත් පිරිස ලක්ෂ 8 ඉක්මවන බවයි සමස්ත ලංකා වෘත්තීය ත්‍රිරෝද රථ හිමියන්ගේ සංගමය පවසන්නේ.\nපසුගිය කාලයේ මෙරටට බලපෑ ඉන්ධන අර්බුදයත් සමග ත්‍රිරෝද රථ හිමියන් මෙන්ම රියදුරන් දැඩි අපහසුතාවට පත්වුණා.\nදැනටත් ත්‍රිරෝද රථ රියදුරන් මුහුණ දෙන ප්‍රධාන ගැටලුව වන්නේ ප්‍රමාණවත් ඉන්ධන ප්‍රමාණයක් නොලැබීමයි.\nමෙවන් පසුබිමක පෙට්‍රල් සහ ඩීසල් භාවිතයෙන් ධාවනය කෙරෙන ත්‍රිරෝද රථ විද්‍යුත් ත්‍රිරෝද රථ බවට පරිවර්තනය කළ හැකි ක්‍රමවේදයක් හඳුන්වාදීමට පොල්ගස්ඕවිට ප්‍රදේශයේ පදිංචි එච්. බී. මිල්ටන් මහතා සමත් වුණා.\nමීට වසර 30කට ඉහත දී ආරම්භ කළ මෙම ත්‍රිරෝද රථ නිෂ්පාදන ආයතනය අද වනවිට ප්‍රධාන වශයෙන් නිරත වන්නේ ත්‍රිරෝද රථ විද්‍යුත් ත්‍රිරෝද රථ බවට පත් කිරීමේ කටයුත්තේයි.\nඒ සේවකයින් 50කට ආසන්න පිරිසකට රැකියා අවස්ථා ලබාදෙමින්.\nමෙලෙස විද්‍යුත් ත්‍රිරෝද රථයක් වෙළෙඳ පොළට හඳුන්වාදීමට ඔවුන් සමත් වුණත් ඒ සම්බන්ධ ගැටලු රැසකට ද ඔවුන් මුහුණ දී සිටිනවා.\nවිදේශියව පවා ඉල්ලුමක් ඇති මෙවැනි නිර්මාණ සිදුකරන දේශීය ව්‍යාපාරිකයින්ට ඇති බාධා ඉවත් කර දීම බලධාරීන්ගේ වගකීමක් නොවේද ?",
       "URL": "https://www.hirunews.lk/317116/විදුලිය-භාවිතයෙන්-ධාවනය-වන-ත්‍රී-රෝද-රථයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=823"
}