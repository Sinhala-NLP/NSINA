{
       "Source": "hirunews",
       "Timestamp": "Wednesday, 09 November 2022 - 7:35",
       "Headline": "පාස්කු ප්‍රහාරය සම්බන්ධයෙන් වන සාක්ෂි වෙළුම් නිදහස් කරන්න - කාදිනල් හිමි",
       "News Content": "පාස්කු ප්‍රහාරය සම්බන්ධයෙන් වන ජනාධිපති කොමිසමේ සාක්ෂි සහිත වෙළුම් විනිවිදභාවය සුරකමින් ජනතාවගේ දැනගැනීම සඳහා වහාම නිදහස් කරන ලෙස අගරදගුරු අතිඋතුම් මැල්කම් කාදිනල් රංජිත් හිමිපාණන් ඉල්ලීමක් කරනවා.\nපාස්කු ප්‍රහාරය පිටුපස ඇති බලවේග, සාධාරණ හා විනිවිදභාවයෙන් යුතුව සොයා යන්නට අප්‍රමාදීව කටයුතු කරන ලෙස රජයේ බලධාරීන්ට දැනුම් දෙන බවයි නිවේදනයක් නිකුත් කරමින් උන්වහන්සේ සඳහන් කළේ.\nඑසේම රට තුළ නිදහස හා යුක්තිය ස්ථාපිත කිරීම සඳහා ක්‍රියාකාරී වන ලෙස එක්සත් ජාතීන්ගේ මානව හිමිකම් කොමිසමෙන්ද ඉල්ලා සිටින බවයි අගරදගුරු හිමියන් එම නිවේදනයෙන් පෙන්වා දෙන්නේ.",
       "URL": "https://www.hirunews.lk/319943/පාස්කු-ප්‍රහාරය-සම්බන්ධයෙන්-වන-සාක්ෂි-වෙළුම්-නිදහස්-කරන්න-කාදිනල්-හිමි",
       "Category": "Local News",
       "Parent URL": "https://www.hirunews.lk/local-news.php?pageID=748"
}