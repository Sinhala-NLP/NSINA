{
       "Source": "hirunews",
       "Timestamp": "Sunday, 21 March 2021 - 19:50",
       "Headline": "වන විනාශය නතර කිරීම සඳහා රහස් පොලීසිය යොදා ගත යුතු බවට යෝජනාවක් (වීඩියෝ)",
       "News Content": "ඉඩම් ජාවාරම සහ වන විනාශය නතර කිරීම සඳහා රහස් පොලීසිය හෝ යොදා ගත යුතු බවට තමා යෝජනා කරන බව පරිසර අමාත්‍ය මහින්ද අමරවීර ප්‍රකාශ කළා.\nඒ, අදට යෙදී තිබෙන ලෝක වනාන්තර හා වෘක්ෂලතා පිළිබඳ දින උත්සවයට හම්බන්තොට දී අද එක්වෙමින්.\nමෙවර එහි තේමාව වන්නේ “වනාන්තර ප්‍රතිෂ්ඨාපනය තුළින් සුවදායී දිවියට මාවතක්“ යන්නයි.\nසිංහරාජය, නකල්ස් රක්ෂිතය, හෝර්ටන්තැන්න සහ සමනළ අඩවියට අයත් කලාප ලෝක උරුමයන් ලෙස ප්‍රකාශයට පත්කර තිබුණ ද මිනිසාගේ අවශ්‍යතා මත දිනෙන් දිනම සිදුවන වන සංහාරයන් හේතුවෙන් මෙරට පවතින වන ඝණත්වය මේවන විට පහළ යමින් පවතිනවා.\nලොවපුරා පැතිරී ඇති වනාන්තර ප්‍රතිශතය දළ වශයෙන් 30%ක් ලෙස හඳුනාගෙන ඇති පසුබිමක ශ්‍රී ලංකාවේ වනාන්තර ප්‍රතිශතය 29.2%ක මට්ටමක පවතින බව පරිසර අමාත්‍යාංශය පෙන්වා දෙනවා.",
       "URL": "https://www.hirunews.lk/266087/වන-විනාශය-නතර-කිරීම-සඳහා-රහස්-පොලීසිය-යොදා-ගත-යුතු-බවට-යෝජනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2072"
}