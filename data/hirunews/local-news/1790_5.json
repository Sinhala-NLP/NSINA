{
       "Source": "hirunews",
       "Timestamp": "Wednesday, 28 July 2021 - 17:30",
       "Headline": "ඇස්ට්‍රාසෙනෙකා එන්නත් 728,460ක් සෙනසුරාදා (31) දිවයිනට",
       "News Content": "කොවැක්ස් පහසුකම යටතේ ලබන සෙනසුරාදා (31) ඇස්ට්‍රාසෙනෙකා එන්නත් 728460ක තොගයක් මෙරටට රැගෙන එන බව සෞඛ්‍ය අමාත්‍ය පවිත්‍රා වන්නිආරච්චි පවසනවා.\nඇස්ට්‍රාසෙනිකා පළමු මාත්‍රාව ලෙස ලබා ගෙන දෙවන මාත්‍රාව ලබා ගැනීමේ බලාපොරොත්තුවෙන් පසු වන සංඛ්‍යාව 540,000ක් පමණ වනවා.\nජපානය ලබා දෙන මුළු මාත්‍රා ප්‍රමාණය 1,470,000 වුව ද ගුවන්යානා වෙන්කර ගැනීමේ අපහසුව හේතුවෙන් ඉන් අඩක් ලබන සෙනසුරාදා දිනයේත් ඉතිරිය තවත් දින කිහිපයකිනුත් මෙරටට ළඟා වනු ඇති.\nමේවන විට 540,000 පමණ ජනතාවක් දෙවන මාත්‍රාව බලාපොරොත්තුවෙන් සිටින අතර ඉන් 526,000ක්ම කොළඹ සහ ගම්පහ දිස්ත්‍රික්ක දෙකේ පදිංචිකරුවන්.\nඑන්නත ලැබී දින කිහිපයක් ඇතුලත දෙවන මාත්‍රාව ලබා දීම අවසන් කරන අතර ඉතිරි මාත්‍රා ප්‍රමාණය කෑගල්ල දිස්ත්‍රික්කයේ එන්නත්කරණ වැඩ සටහනට යෙදවීමටයි සැලසුම් කර ඇත්තේ.",
       "URL": "https://www.hirunews.lk/278248/ඇස්ට්‍රාසෙනෙකා-එන්නත්-728460ක්-සෙනසුරාදා-31-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1790"
}