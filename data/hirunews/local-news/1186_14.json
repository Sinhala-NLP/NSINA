{
       "Source": "hirunews",
       "Timestamp": "Saturday, 07 May 2022 - 10:09",
       "Headline": "ඔක්ටේන් 92 පෙට්‍රල්වල ගැටළුවක් නොමැති බව සංස්ථාව කියයි (වීඩියෝ)",
       "News Content": "ඔක්ටේන් 92 පෙට්‍රල් ආශ්‍රිතව සිදුකළ පරීක්ෂණවල දි එහි කිසිදු ගැටළුවක් වාර්තාවී වී නොමැති බව ලංකා ඛනිජතෙල් නීතිගත සංස්ථාව පවසනවා.\nනිවේදනයක් නිකුත් කරමින් එහි අලෙවි කළමනාකරණ අංශය සඳහන් කළේ පසුගිය 5 වනදා පමණක් ඔක්ටේන් 92 ලීටර ලක්ෂ 60ක් පමණ බවුසර් රථ 472 ක් යොදාගෙන දිවයින පුරා බෙදාහැරි බවයි.\nමේ අතර ඉන්ධනවල ප්‍රමිතිය සම්බන්ධයෙන් පාරිභෝගිකයන්ට කිසියම් ගැටලුවක් පවතින්නේ නම් 0115 234 234 සහ 0115 455 130 යන ක්‍ෂණික දුරකථන අංක වෙත අමතා පැමිණිලි ඉදිරිපත් කළ හැකි බව ඛනිජතෙල් නීතිගත සංස්ථාව යළිත් දැනුම් දෙනවා.\nමේ අතර ගෑස් ලබාදෙන ලෙස ඉල්ලා සිදුකළ විරෝධතාවක් නිසා කොළඹ - මීගමුව ප්‍රධාන මාර්ගය අද (06) පෙරවරුවේ මහබාගේ මංසන්ධියෙන් අවහිර වී තිබුණා.",
       "URL": "https://www.hirunews.lk/303716/ඔක්ටේන්-92-පෙට්‍රල්වල-ගැටළුවක්-නොමැති-බව-සංස්ථාව-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1186"
}