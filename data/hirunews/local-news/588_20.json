{
       "Source": "hirunews",
       "Timestamp": "Saturday, 21 January 2023 - 7:54",
       "Headline": "උසස් පෙළ විභාගය පැවැත්වෙන කාලසීමාවේ විදුලි කප්පාදුව ගැන අනාවරණයක්",
       "News Content": "උසස් පෙළ විභාගය පැවැත්වෙන කාලසීමාවේ දෛනික විදුලි කප්පාදුව රාත්‍රී 7න් පසුව සිදු නොකරන්නැයි මහජන උපයෝගිතා කොමිසම නිර්දේශ කර තිබෙනවා.\nමේ අතර උසස් පෙළ විභාගය පැවැත්වෙන කාලසීමාවේ අඛණ්ඩව විදුලිය සැපයීමට නම් රුපියල් බිලියන 5ක මුදලක් අවශ්‍ය බව විදුලිබල හා බලශක්ති අමාත්‍ය කංචන විජේසේකර කැබිනට් මණ්ඩලයට පසුගියදා දැනුම් දී තිබුණා.\nකෙසේ වෙතත්, අදාළ දිනයන් හී විදුලිය අඛණ්ඩව ලබාදීමට කටයුතු කරන බවයි ඔහු ප්‍රකාශ කර ඇත්තේ.\nමේ අතර තවත් දින දෙකකින් පසුව එනම්, එළඹෙන එළඹෙන සඳුදා ආරම්භ වන උසස් පෙළ විභාගය සඳහා මේ වනවිටත් සියලු කටයුතු සූදානම් බව විභාග කොමසාරිස් ජනරාල් අමිත් ජයසුන්දර ප්‍රකාශ කළා.\nඔහු කියාසිටියේ කිසියම් අපේක්ෂකයෙකුට වලංගු හැඳුනුම්පත් හෝ ප්‍රවේශ පත්‍රයක් නොමැති වුව ද විභාගයට පෙනී සිටිය හැකි බවයි.\nඑමෙන්ම විභාග කොමසාරිස්වරයා කියා සිටියේ විභාග ගැටලු සහ අක්‍රමිකතා සම්බන්ධයෙන් දැනුම්දීමට 1911 ක්ෂණික දුරකථන අංකය මෙන්ම, 0112 784 208, 0112 784 537, 0112 785 211 සහ 0112 786 616 යන අංක පැය 24 පුරා විවෘත බවයි.",
       "URL": "https://www.hirunews.lk/325541/උසස්-පෙළ-විභාගය-පැවැත්වෙන-කාලසීමාවේ-විදුලි-කප්පාදුව-ගැන-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=588"
}