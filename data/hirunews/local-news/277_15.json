{
       "Source": "hirunews",
       "Timestamp": "Sunday, 11 June 2023 - 17:40",
       "Headline": "Google සහ Twitter සමාගම් අතර අත්සන් තබා තිබූ කොන්ත්‍රාත්තුවේ ප්‍රශ්නයක්",
       "News Content": "\"Google Cloud\" පහසුකම සැපයීම වෙනුවෙන් එම සමාගමට ලබාදීමට නියමිතව තිබූ ගෙවීම් සිදුකිරීම, Twitter සමාගම විසින් ප්‍රතික්ෂේප කර ඇති බව වාර්තා වනවා.\nපසුගිය වසරේ ඉලොන් මස්ක් විසින් Twitter සමාගම මිලදී ගැනීමට පෙර Google සහ Twitter සමාගම් අතර අත්සන් තබා තිබූ කොන්ත්‍රාත්තුව අනුව මෙම ගෙවීම් සිදුකිරීමට නියමිතව තිබුනා.\nඑම කොන්ත්‍රාත්තුව අනුව Twitter පරිශිලකයින්ගේ ගිණුම් ආරක්ෂා කිරීම, ඒ හරහා හුවමාරුවන තොරතුරු ආරක්ෂා කිරීම යන කරුණු ද ඇතුළත් වනවා.\nවිදෙස් මාධ්‍ය පවසන්නේ අදාළ කොන්ත්‍රාත්තුව මෙම මාසයේ අවසන් වීමට තිබූ බවත් එය නැවත් අත්සන් කිරීමට නියමිතව තිබූ බවත්ය.\nමේ හේතුවෙන් සමාජ මාධ්‍ය පරිශීලකයින්ගේ විශ්වාසය බිඳි යා හැකි බවත් Twitter යෙදවුමේ ඇති විශ්වාස සහ ආරක්ෂාව සම්බන්ධ ක්‍රියාකාරීත්වය අඩපණ වී යා හැකි බවත් වාර්තා වනවා.\nකෙසේ වෙතත් මෙම තොරතුරු එක හෙළා සනාථ කළ නොහැකි බවද අදාළ තොරතුරු සපයන්නන් පවසා තිබෙනවා.\nමේ අතර පසුගිය මාර්තු මාසයේ සිට අදාළ කොන්ත්‍රාත්තුවේ ඇතැම් කරුණු වෙනස් කිරීමට Twitter සමාගම, Google සමාගම සමග සාකච්ඡාර කර ඇති බව ද සඳහන් වනවා.\nඑවැනි පසුබිමක් මත Twitter සමාගම මෙම බිල්පත් ගෙවීම ප්‍රතික්ෂේප කර ඇති බව විදෙස් මාධ්‍ය වැඩිදුරටත් සඳහන් වාර්තා කර තිබෙනවා.",
       "URL": "https://www.hirunews.lk/337640/google-සහ-twitter-සමාගම්-අතර-අත්සන්-තබා-තිබූ-කොන්ත්‍රාත්තුවේ-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=277"
}