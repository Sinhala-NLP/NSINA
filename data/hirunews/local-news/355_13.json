{
       "Source": "hirunews",
       "Timestamp": "Wednesday, 10 May 2023 - 9:27",
       "Headline": "මිදිගම දී ව්‍යාපාරිකයෙකුට වෙඩි තැබීමේ උත්සාහය වරදී",
       "News Content": "මිදිගම පොලිස් ස්ථානය අසල පිහිටි වෙළදසැළක හිමිකරුට යතුරුපැදියෙන් පැමිණි නාදුනන පුද්ගලයින් දෙදෙනෙකු විසින් වෙඩි තැබීමට උත්සාහ කර තිබෙනවා.\nඊයේ (09) රාත්‍රි 8ට පමණ මෙම සිද්ධිය වාර්තා වූ බවයි මිදිගම පොලිසිය ප්‍රකාශ කළේ.\nහිමිකරු වෙළදසැළ තුළ සිටියදී ටී.56 ගිනි අවියක් භාවිතයෙන් මෙලෙස වෙඩි තැබීමට උත්සාහ කර ඇති අතර එය අසාර්ථක වී ඇත්තේ ගිනි අවිය ක්‍රියාත්මක නොවීම හේතුවෙන්.\nපසුව යතුරුපැදියෙන් පැමිණි සැකකරුවන් දෙදෙනා පළාගොස් ඇති බවයි වාර්තා වන්නේ.\nවැඩිදුර පරීක්ෂණ වලදී අනාවරණ වී ඇත්තේ, වෙළඳසැලේ හිමිකරු සංවිධානාත්මක අපරාධකරුවෙකු වන නදුන් චින්තක නොහොත් හරක්කටා නිදහස් නොකරන ලෙස ඉල්ලා විරෝධතා සංවිධානය කළ අයෙකු බවයි.",
       "URL": "https://www.hirunews.lk/334761/මිදිගම-දී-ව්‍යාපාරිකයෙකුට-වෙඩි-තැබීමේ-උත්සාහය-වරදී",
       "Category": "Local News",
       "Parent URL": "https://www.hirunews.lk/local-news.php?pageID=355"
}