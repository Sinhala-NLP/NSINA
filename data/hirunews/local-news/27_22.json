{
       "Source": "hirunews",
       "Timestamp": "Friday, 15 September 2023 - 17:34",
       "Headline": "පෙරහරට ගෙන ආ අලියාගේ පෑගීමෙන් සිසුවෙකු මරුට",
       "News Content": "පනාමුර කාවන්තිස්ස රජමහා විහාරයේ වාර්ෂික පෙරහර වෙනුවෙන් රැගෙනවිත් එම විහාරස්ථානයේ බැඳ දමා සිටි අලියෙකු පහර දී හිස පෑගීම නිසා 12 හැවිරිදි පාසල් සිසුවෙක් මියගොස් ඇති බව පනාමුර පොලිසිය පවසනවා.\nපොලිසිය පවසන්නේ මෙලෙස මියගිය සිසුවා අද (15) දහවල් කිසිවෙකුට නොදන්වා අලියා බැඳ සිටි ස්ථානයට ගොස් සිටියදී මෙම අනතුර සිදුව ඇති බවයි.\nඅලියා පෑගීමෙන් අනතුරුව බරපතල තුවාල ලැබු සිසුවා විහාරස්ථානයේ සිටි පිරිස් විසින් රෝහල වෙත ඇතුළත් කළ නමුත් එම අවස්ථාවේදී ද මියගොස් සිටි බවයි පොලිසිය පවසන්නේ.",
       "URL": "https://www.hirunews.lk/348389/පෙරහරට-ගෙන-ආ-අලියාගේ-පෑගීමෙන්-සිසුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=27"
}