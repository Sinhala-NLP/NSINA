{
       "Source": "hirunews",
       "Timestamp": "Wednesday, 29 March 2017 - 16:53",
       "Headline": "පුද්ගල ඝාතනයකට වරදකරුවන් වු 5 කට මරණ දඬුවම",
       "News Content": "පානදුර ප්‍රදේශයේ සිදුවු පුද්ගල ඝාතනයක් සම්බන්ධයෙන් වරදකරුවන් වු පුද්ගලයන් 5 දෙනෙකුට මරණ දඬුවම නියමකර තිබෙනවා.\n2003 වසරේ පානදුර අලුබෝමුල්ල ප්‍රදේශයේදීයි මෙම ඝාතනය සිදුව තිබුනේ.\nඑකම පවුලේ සහෝදරයන් දෙනෙකුට තියුණු ආයුධවලින් පහරදී එක් අයෙකුට තියුණු ආයුධයකින් ඇන ඝාතනය කිරීම මෙම පුද්ගලයන්ට එරෙහි චෝදනාවයි.\nවසර 14 ක පමණ කාලයක් පැවති දීර්ඝ නඩු විභාගයකින් අනතුරුව පානදුර මහාධිකරණය අද සැකකරුවන්ට මරණ දඬුවම නියම කළ බවයි අප වාර්තාකරු සඳහන් කලේ.",
       "URL": "https://www.hirunews.lk/158041/පුද්ගල-ඝාතනයකට-වරදකරුවන්-වු-5-කට-මරණ-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=4589"
}