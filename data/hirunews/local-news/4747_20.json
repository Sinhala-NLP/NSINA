{
       "Source": "hirunews",
       "Timestamp": "Sunday, 18 December 2016 - 20:02",
       "Headline": "නිදහස් පක්ෂය රකින පිරිස ගැන හිටපු ජනපති කතා කරයි",
       "News Content": "ශ්‍රී ලංකා නිදහස් පක්ෂය පවතින්නේ පක්ෂයේ ප්‍රතිපත්ති රකින පිරිස සතුව බව හිටපු ජනාධිපති මහින්ද රාජපක්ෂ මහතා පවසනවා.\nඔහු මේ අදහස් පළ කළේ ඊයේ හම්බන්තොට පැවති ශ්‍රී ලංකා නිදහස් පක්ෂ ක්‍රියාකාරි හමුවකට සහභාගී වෙමින්.\nඑහිදී වැඩිදුරටත් අදහස් දැක් වූ හිටපු ජනාධිපති මහින්ද රාජපක්ෂ මහතා.\nශ්‍රී ලංකා නිදහස් පක්ෂය කියන්නේ ඩාලි පාරේ තියෙන 301 කන්තෝරුව නෙමෙයි. ශ්‍රී ලංකා නිදහස් පක්ෂය කියන්නේ ශ්‍රී ලංකා නිදහස් පක්ෂයේ ප්‍රතිපත්ති. ඒ ප්‍රතිපත්ති රකින්න රකින්නේ කවුද එතැන තමා ශ්‍රි ලංකා නිදහස් පක්ෂය තියෙන්නේ. දැන් මොකක්ද ඉන්න සංවිධායකයෝ අස් කරනවා. ඉන්න අයට ගහනවා. එලවනවා උඹලා ඕනි නැහැ කියලා. ඉතින් මෙහෙම පක්ෂ ගොඩ නගන්න බැහැ. අපි හදවතෙන් ශ්‍රී ලංකා කාරයෝ. ප්‍රතිපත්ති අපි රකිනවා. අරයට ඕනි මොකක්ද එක්සත් ජාතික පක්ෂයට අවශ්‍ය ඔක්කොම විකුණනවාග ඊලගට රටම විකුණනවා. හොදයි හම්බන්තොට චීනයට. ත්‍රිකුණාමලය අමෙරිකාවට දේවි. පලාලි හා කංකසන්තුරේ ඉන්දියාවට. කොළඹ ඔක්කොටම. අනිවාර්යයෙන්ම පළත් පාලනය අපි දිනනවා. ඒක නවත්තන්න බැහැ.",
       "URL": "https://www.hirunews.lk/150024/නිදහස්-පක්ෂය-රකින-පිරිස-ගැන-හිටපු-ජනපති-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4747"
}