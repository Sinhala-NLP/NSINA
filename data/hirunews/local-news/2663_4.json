{
       "Source": "hirunews",
       "Timestamp": "Saturday, 13 June 2020 - 11:05",
       "Headline": "අප්‍රිකානු රටවල් වර්ගවාදය පිළිබද ජගත් මානව හිමිකම් මණ්ඩලයෙන් විවාදයක් ඉල්ලයි",
       "News Content": "වර්ගවාදය සහ පොලිස් කෲරත්වය පිළිබද ජගත් මානව හිමිකම් මණ්ඩලයේ විවාදයක් පවත්වන ලෙස අප්‍රිකානු රටවල් ඉල්ලීමක් කර තිබෙනවා.\nඒ, ඇමරිකාවේ ජෝර්ජ් ෆ්ලොයිඩ් ඝාතනයත් සමඟ ලොව පුරා පැන නැගුණු විරෝධතාවන්ට සමගාමීවයි.\nඒ සම්බන්ධයෙන් ජිනිවා නුවර ජගත් මානව හිමිකම් මණ්ඩලයේ හදිසි විවාදයක් පැවැත්විය යුතු බවට අප්‍රිකානු රටවල් 54ක් වෙනුවෙන් ලිපියක් යොමු කර ඇත්තේ බර්කිනා - ෆාසෝ රාජ්‍යයයි.\nවර්ගවාදය පදනම් කොට ගත් මානව හිමිකම් උල්ලංගණය කිරීම් මෙන්ම අප්‍රිකානු සම්භවයක් සහිත ජනතාවට එරෙහි පොලිස් කෲරත්වය ඇතුළු අයුක්තිසහගත ක්‍රියාවන් සංවාදයට ලක්විය යුතු බවයි එමගින් පෙන්වා දී ඇත්තේ.",
       "URL": "https://www.hirunews.lk/242945/අප්‍රිකානු-රටවල්-වර්ගවාදය-පිළිබද-ජගත්-මානව-හිමිකම්-මණ්ඩලයෙන්-විවාදයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2663"
}