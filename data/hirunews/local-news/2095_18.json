{
       "Source": "hirunews",
       "Timestamp": "Thursday, 11 March 2021 - 12:11",
       "Headline": "කොහුවල මෝටර් රථය තුල පිළිස්සී මිය ගියේ, මෝටර් රථ අමතර කොටස් වෙළෙන්දෙක් (වීඩියෝ)",
       "News Content": "ඊයේ රාත්‍රී 11.30 ට පමණ කොහුවල ආසිරි මාවතේ මෝටර් රථයක් තුළ පිළිස්සී මිය ගිය පුද්ගලයා දෙල්කඳ ප්‍රදේශයේ මෝටර් රථ අමතර කොටස් වෙළඳාමේ නිරත 34 හැවිරිදි  ව්‍යාපාරිකයෙකු බවට හඳුනාගෙන තිබෙනවා.\nපානදුර ප්‍රදේශයේ මුස්ලිම් ව්‍යාපාරිකයෙකු වන මොහු, විවාහයෙන් පසු කොහුවල ප්‍රදේශයට පැමිණ ඇති බවයි හෙළිවී ඇත්තේ.\nසිද්ධිය වූ ස්ථානය ගල්කිස්ස වැඩබලන මහේස්ත්‍රාත්වරිය විසින් නිරීක්ෂණය කර ඇති අතර රජයේ රස පරීක්ෂක සහ අදිකරණ වෛද්‍ය නිලධාරීවරයාද මේ වනවිට එම ස්ථානයට පැමිණ ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nමෙම ව්‍යාපාරිකයා අසල පිහිටි අවන්හලකින් රාත්‍රී ආහාර ගැනීමෙන් අනතුරුව නැවත සිය නිවස වෙත යමින් තිබියදී රථය ගිනිගෙන ඇති බවටයි පොලිසිය සැක කරන්නේ.",
       "URL": "https://www.hirunews.lk/265021/කොහුවල-මෝටර්-රථය-තුල-පිළිස්සී-මිය-ගියේ-මෝටර්-රථ-අමතර-කොටස්-වෙළෙන්දෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2095"
}