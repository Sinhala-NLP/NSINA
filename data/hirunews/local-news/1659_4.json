{
       "Source": "hirunews",
       "Timestamp": "Thursday, 30 September 2021 - 13:31",
       "Headline": "දුම්රිය මඟින් ඉන්ධන ප්‍රවාහනය 60% දක්වා ඉහලට",
       "News Content": "බලශක්ති අමාත්‍ය නීතිඥ උදය ගම්මන්පිල මහතා සහ ප්‍රවාහන අමාත්‍ය නීතිඥ පවිත්‍රා වන්නිආරච්චි මහත්මිය අතර හමුවක් බලශක්ති අමාත්‍යාංශයේ දී පැවැත්වුණු අතර, බලශක්ති අමාත්‍යාංශය සහ ප්‍රවාහන අමාත්‍යාංශය එක්ව දුම්රිය මගින් ඉන්ධන ප්‍රවාහනය 60% දක්වා වර්ධනය කිරීම සම්බන්ධයෙන් මෙහි දී සාකච්ඡා වුණා.\nඑහි දී බවුසර් මගින් ඉන්ධන බෙදාහැරීමේ දී සිදුවන පිරිවැය අධික වීම, පරිසර දූෂණය සහ වාහන තදබදය පිළිබඳ බලශක්ති අමාත්‍ය නීතිඥ උදය ගම්මන්පිල මහතාගේ අවධානයට යොමු වී තිබෙනවා.\nඒ අනුව එම තත්වයන් අවම කර ගැනීම සදහා 30% තිබුණු දුම්රිය මගින් ඉන්ධන ප්‍රවාහනය 60% දක්වා වර්ධනය කිරීමට ප්‍රතිපත්තිමය තීරණයක් ගනු ලැබීය.\nඒ අනුව ඉන්ධන බෙදාහැරීම සඳහා දුම්රිය භාවිතා කිරීම මේ වන විට 38% දක්වා ඉහළ නැංවෙනු ඇති.",
       "URL": "https://www.hirunews.lk/283656/දුම්රිය-මඟින්-ඉන්ධන-ප්‍රවාහනය-60-දක්වා-ඉහලට",
       "Category": "Local News",
       "Parent URL": "https://www.hirunews.lk/local-news.php?pageID=1659"
}