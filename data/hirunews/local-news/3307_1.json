{
       "Source": "hirunews",
       "Timestamp": "Tuesday, 11 June 2019 - 14:00",
       "Headline": "දුම්වැටි ආනයනය කිරීමට නව බලපත්‍ර ලබාදීමේ තීරණය වෙනස් කරන්නැයි ඉල්ලීමක්",
       "News Content": "ශ්‍රී ලංකාවට දුම්වැටි ආනයනය කිරීම සදහා අලූතින් බලපත්‍ර ලබාදීමට මුදල් අමාත්‍ය මංගල සමරවීර විසින් ගනු ලැබූ තීරණය රටට අතිශයින්ම හානිදායක බව මධ්‍යසාර සහ මත්ද්‍රව්‍ය තොරතුරු මධ්‍යස්ථානය පවසනවා.\nමුදල් අමාත්‍ය මංගල සමරවීර මාධ්‍ය හමුවක් කැදවමින් මීට පෙර සදහන් කර තිබුණේ විදේශීය දුම්වැටි ආනයනය කිරීම සදහා අලූතින් බලපත්‍ර ලබාදීමට කටයුතු කරන බවයි.\nකෙසේ වෙතත්, කරුණු 10 ක් යටතේ නිවේදනයක් නිකුත් කරමින් මධ්‍යසාර සහ මත්ද්‍රව්‍ය තොරතුරු මධ්‍යස්ථානය සදහන් කළේ මුදල් අමාත්‍යවරයා ගත් මෙම තීරණය මගින් සෞඛ්‍ය සමාජීය සහ ආර්ථික ගැටලූ මතුවන බවයි.\nමේ අනුව, ඒ පිළිබදව සැලකිල්ලට ගෙන රජයේ සියලූ වගකිව යුතු අංශවලින් අදාළ තීරණය වෙනස් කිරීමට ඉල්ලා සිටින බව ද මධ්‍යසාර සහ මත්ද්‍රව්‍ය තොරතුරු මධ්‍යස්ථානය සදහන් කළා.",
       "URL": "https://www.hirunews.lk/218189/දුම්වැටි-ආනයනය-කිරීමට-නව-බලපත්‍ර-ලබාදීමේ-තීරණය-වෙනස්-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3307"
}