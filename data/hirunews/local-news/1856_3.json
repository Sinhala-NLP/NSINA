{
       "Source": "hirunews",
       "Timestamp": "Monday, 28 June 2021 - 7:35",
       "Headline": "කොස්ගොඩ රණාගේ සමීපතමයෙකු කැබ් රථ දෙකක් සමඟ අත්අඩංගුවට",
       "News Content": "එකලස් කළ කැබ් රථ දෙකක් සමග අත්අඩංගුවට ගත් කොස්ගොඩ රණා නමැති සංවිධානාත්මක අපරාධ කල්ලි සාමාජිකයාගේ සමීපතමයෙකු බව කියන සැකකරු තිස්සමහාරාම පොලීසියට භාර දී තිබෙනවා.\n27 හැවිරිදි සැකකරු ඊයේ පොලිස් විශේෂ කාර්ය බලකාය විසින් අත්අඩංගුවට ගනු ලැබුවේ පන්නෙගමුව ප්‍රදේශයේදීයි.\nසිද්ධිය සම්බන්ධයෙන් පොලිස් විශේෂ කාර්ය බලකාය සහ තිස්සමහාරාම පොලීසිය එක්ව විමර්ශන සිදුකරන අතර, තිස්සමහාරාම පොලීසියේ උසස් නිලධාරියෙකු සඳහන් කළේ අත්අඩංගුවට ගත් පුද්ගලයා පාතාලයට සම්බන්ධ අයෙකු නොවන බවයි.\nකෙසේ වෙතත්, ඔහු වාහන එකලස් කිරීමේ කටයුතු සිදුකර ඇත්ද යන්න සම්බන්ධයෙන් තවදුරටත් විමර්ශන සිදුකරන බවයි එම පොලිස් නිලධාරියා වැඩිදුරටත් සඳහන් කළේ.",
       "URL": "https://www.hirunews.lk/275505/කොස්ගොඩ-රණාගේ-සමීපතමයෙකු-කැබ්-රථ-දෙකක්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1856"
}