{
       "Source": "hirunews",
       "Timestamp": "Saturday, 15 July 2017 - 14:09",
       "Headline": "නොරොච්චෝලේ එක් ජනන යන්ත්‍රයක් අක්‍රිය වෙයි",
       "News Content": "නොරොච්චෝලේ ලක් විජය බලාගාරයේ එක් ජනන යන්ත්‍රයක් අක්‍රිය වී තිබෙනවා. විදුලිබල අමාත්‍යාංශය සදහන් කළේ හුමාලය ගෙන යන නලයක ඇති වූ දෝෂයක් හේතුවෙන් මෙම බලාගාරයේ තුන්වන ජනන යන්ත්‍ර මෙලෙස අක්‍රිය වී ඇති බවයි.\nකෙසේ වෙතත් පළමු සහ දෙවන ජනන යන්ත්‍ර සක්‍රියව පැවැත්වීම හේතුවෙන් අඛන්ඩ විදුලි සැපයුමට බාධාවක් නොමැති බව විදුලිබල අමාත්‍යාංශය වැඩිදුරටත් සදහන් කළා.\nඑහි මාධ්‍ය ප්‍රකාශක සුලක්ෂණ ජයවර්ධන කියා සිටියේ මෙම ජනන යන්ත්‍රය අලූත්වැඩියා කිරීම සදහා තවත් දින කිහිපයක් ගත වනු ඇති බවයි.",
       "URL": "https://www.hirunews.lk/165945/නොරොච්චෝලේ-එක්-ජනන-යන්ත්‍රයක්-අක්‍රිය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4420"
}