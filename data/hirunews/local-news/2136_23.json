{
       "Source": "hirunews",
       "Timestamp": "Friday, 19 February 2021 - 14:02",
       "Headline": "සරණක් අවැසි රිලා හාම්පුත්තු (වීඩියෝ)",
       "News Content": "වසරකටත් අධික කාලයක් තිස්සේ ව්‍යාප්ත වෙමින් පවතින කොවිඩ් වෛරසය හේතුවෙන් ක්ෂේත්‍ර ගණනාවකටම මේ වන විටත් විශාල බලපෑමක් එල්ලවී අවසන්.\nමේ එලෙස බලපෑමට ලක්වූ නමුත් මෙතෙක් කිසිවෙකුගේ ඇස යොමු නොවූ ජන කොට්ඨාශයක මැසිවිල්ලයි.\nතඹුත්තේගම - කුඹුක්ගැටේ අහිගුණ්ඨක ගම්මානයේ ජීවත්වන වන මොවුන් සිය වෘත්තිය ලෙස ගමින් ගමට ගොස් සතුන් ප්‍රදර්ශණය කරමින් හා අතබලා සාස්තර කියමින් සිය ජීවිතය සරිකරගත්තා.\nමේ ජනතාවගේ මුල්ම ජනාවාසය කුඹුක්වැව ජනපදයේ පිහිටා ඇති අතර එහි පවුල් 50ක් පමණ වාසය කරනවා.\nවිසකුරු සර්පයින් පවා යොදා ගනිමින් ගෙයින් ගෙට ගොස් දිවි සරිකරගන්නා මොවුන් ගෙවන්නේ ඉතා දුෂ්කර ජීවිතයක්.\nකෙසේ වෙතත් මේ දිනවල රටපුරා ව්‍යාප්ත වෙමින් පවතින කොවිඩ් 19 වෛරසය හේතුවෙන් නිවෙස්වලට යාමට නොහැකි තත්ත්වයක් උදාවීමත් සමඟ ඔවුන්ගේ එම වෘත්තියටද කණ කොකා හැඩීමට පටන් අරන්.\nකිසිවෙකුටත් අතනොපා ජීවිකාව ගෙනයාම සඳහා වෙරදරණ මෙම ජනතාවටද කිසියම් සාධාරණයක් ඉටුවන්නේ නම් එය ඔවුන්ට මහත් අස්වැසිල්ලක් වනු ඇති.",
       "URL": "https://www.hirunews.lk/263063/සරණක්-අවැසි-රිලා-හාම්පුත්තු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2136"
}