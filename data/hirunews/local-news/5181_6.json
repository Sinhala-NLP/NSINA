{
       "Source": "hirunews",
       "Timestamp": "Friday, 05 February 2016 - 16:53",
       "Headline": "නව නිපැයුම්කරුවන්ට වෙළඳපොළ අවස්ථා පුළුල් කිරීමට විශේෂ වැඩපිළිවෙලක්",
       "News Content": "නව නිපැයුම්කරුවන් සඳහා වෙළඳපළ අවස්ථා පුළුල් කිරීමට විශේෂ වැඩපිළිවෙලක් ක්‍රියාත්මක කරන බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව සදහන් කළේ අද පෙරවරුවේ ජනාධිපති කාර්යාලයේදී පැවැති 2016 නව නිපැයුම් ජනාධිපති සම්මාන ප්‍රදානෝත්සවයට එක්වෙමින්.\nසම්මානලාභීන් සිය දක්ෂතා තුළින් බිහි කරන නිර්මාණයන්ට අවශ්‍ය වෙළඳපොළ කොතෙක්දුරට සැලසී ඇත්දැයි යන්න ගැටළුවක් වී ඇති බව සදහන් කළ ජනාධිපතිවරයා එම ව්‍යාපෘතින් දිරි ගැන්වීම සඳහා රාජ්‍ය ප්‍රතිපත්තිය අනුවම කටයුතු කරන බව ද සදහන් කළා.\nනව නිපැයුම්වල ගුණාත්මකභාවය ප්‍රමිතිය මෙන්ම එහි ආකර්ශනය පිළිබදවත් සැලකිලිමත්වීම වැදගත් බවයි ජනාධිපතිවරයා එහිදී අවධාරණය කළේ.",
       "URL": "https://www.hirunews.lk/125546/නව-නිපැයුම්කරුවන්ට-වෙළඳපොළ-අවස්ථා-පුළුල්-කිරීමට-විශේෂ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=5181"
}