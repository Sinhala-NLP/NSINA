{
       "Source": "hirunews",
       "Timestamp": "Sunday, 28 May 2023 - 6:19",
       "Headline": "﻿බුදු දහමට අපහාස කළ නතාෂා අත්අඩංගුවට (වීඩියෝ)",
       "News Content": "බෞද්ධ දර්ශනයට සහ සංස්කෘතියට අගෞරවනීය ලෙස ප්‍රකාශකයක් සිදුකළා යැයි කියනු ලබන නතාෂා එදිරිසූරිය අපරාධ පරීක්ෂණ දෙපාර්තමේන්තුව විසින් අද(28) අළුයම අත්අඩංගුවට ගෙන තිබෙනවා.\nඒ මෙරටින් පිටවීමට උත්සාහ කිරීමේදී කටුනායක බණ්ඩාරනායක ජාත්‍යන්තර ගුවන් තොටුපළේදී යි.\nඅත්අඩංගුවට ගත් සැකකාරිය පරිඝණක අපරාධ විමර්ශන අංශය වෙත ඉදිරි විමර්ශන කටයුතු සඳහා බාර දී තිබෙනවා.\n\"මෝඩාභිමානය\" නමින් සංවිධානය කර තිබූ වැඩසටහනකදී ඇය විසින් සිදුකරනු ලැබූ ආන්දෝලනාත්මක ප්‍රකාශය සම්බන්ධයෙන් සමාජය තුල කතාබහක් ඇති වී තිබූ අතර විවිධ පාර්ශවයන් විසින් එම ප්‍රකාශය සම්බන්ධයෙන් දැඩි විවේචනාත්මක මතයන් පළකරනු ලැබුවා.\nඑමෙන්ම ඊයේ(27) පස්වරුවේ පූජ්‍ය බලංගොඩ කස්සප හිමියන් විසින් ඇය කළ ප්‍රකාශය මත පදනම්ව ඇයව අත්අඩංගුවට ගන්නා ලෙස පැමිණිල්ලක්ද පොලිස් මූලස්ථානය වෙත ඉදිරිපත් කර තිබෙනවා.",
       "URL": "https://www.hirunews.lk/336411/﻿බුදු-දහමට-අපහාස-කළ-නතාෂා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=312"
}