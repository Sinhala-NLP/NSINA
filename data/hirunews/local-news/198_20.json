{
       "Source": "hirunews",
       "Timestamp": "Sunday, 09 July 2023 - 20:51",
       "Headline": "මනුෂ්‍ය ඝාතනයක් සිදුකිරීමේ අරමුණින් සිටි දෙදෙනෙකු අත්අඩංගුවට",
       "News Content": "පාතාල කල්ලි නායකයකු වන මතුගම ශාන් නැමැත්තා ගේ කොන්ත්‍රාත්තුවක් මත මනුෂ්‍ය ඝාතනයක් සිදුකිරීමේ අරමුණින් සැගව සිටී පාතාල කල්ලි සාමාජිකයන් දෙදෙනකු තියුණු කඩු තුනක් , හෙරෝයින් මත්කුඩු ග්‍රෑම් 15 ක් සහ ජංගම දුරකථන පහක් සමග අද පස්වරුවේ අත්අඩංගුවට ගැනීමට කළුතර කොට්ඨාස දූෂණ මර්ධන වැටලීම් ඒකකය සමත්ව තිබෙනවා.\nමෙසේ අත්අඩංගුවට ගෙන ඇත්තේ මතුගම ඕවිටිගල සහ කඩවක ප්‍රදේශයේ පදිංචි 25 සහ 19 වියැති පුද්ගලයන් දෙදෙනකු බව පොලිසිය සඳහන් කළා.\nමනුෂ්‍ය ඝාතනයක් සිදුකිරීමේ අරමුණින් මතුගම ඕවිටිගල ප්‍රදේශයේ නිවසක රැදීසිටින බවට ලද තොරතුරක් මත දූෂණ මර්ධන වැටලීම් අංශයේ නිළධාරීන් නිවස වටලා පරීක්ෂා කිරීමේදී අඩි හතරකට අසන්න දිගැති තියුණු කඩු දෙකක් සහ අඩි තුනහමා‍රක් පමණ දිග කඩුවක්, හෙරෝයින් මත්කුඩු ග්‍රෑම් 15 කට ආසන්න ප්‍රමාණයක් සහ ජංගම දුරකථන පහක් සමග සැකකරුවන් අත්අඩංගුවට ගත්බව උසස් පොලිස් නිළධාරීයෙක් පැවසුවා.",
       "URL": "https://www.hirunews.lk/340641/මනුෂ්‍ය-ඝාතනයක්-සිදුකිරීමේ-අරමුණින්-සිටි-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=198"
}