{
       "Source": "hirunews",
       "Timestamp": "Tuesday, 13 December 2022 - 15:12",
       "Headline": "ශ්‍රී ලංකා දෘෂ්‍යාබාධිත ක්‍රිකට් පිල විස්සයි විස්ස ලෝක කුසලාන තරගාවලියේ අවසන් පූර්ව වටයට",
       "News Content": "ඉන්දියාවේ පැවැත්වෙන තුන්වන දෘශ්‍යාබාධිත පන්දුවාර විස්සයි විස්ස ලෝක කුසලාන තරඟාවලියේ අවසන් පූර්ව තරඟයට සුදුසුකම් ලැබීමට ශ්‍රී ලංකා දෘශ්‍යාබාධිත ක්‍රිකට් කණ්ඩායම අද සමත් වුණා.\nඒ නේපාලය කඩුළු 07 කින් අද පැවති තරඟයක දී පරාජයට පත් කරමින්.\nවර්ෂාව නිසා පන්දුවාර 15 කට සීමා වූ මෙම තරඟයේ පළමුවෙන් පන්දුවට පහරදුන් නේපාල කණ්ඩායම කඩුළු 07ක් දැවී ලකුණු 87ක් රැස්කළා.\nපිළිතුරු ඉනිම ක්‍රීඩාකළ ශ්‍රී ලංකාව පන්දුවාර 07 යි එක් පන්දුවක් තුළදී කඩුළු 03ක් දැවී ලකුණු 88 ක් ලබා තරඟය ජයග්‍රහණය කළා.\nමෙය ශ්‍රී ලංකා දෘශ්‍යාබාධිත ක්‍රිකට් තරඟාවලියේ පිට පිට ලැබූ හතරවන ජයග්‍රහණය වන අතර මීට පෙර ඕස්ටේ්‍රලියාව, දකුණු අප්‍රිකාව සහ බංග්ලාදේශය හමුවේ ජයග්‍රහණ වාර්තා කළා.",
       "URL": "https://www.hirunews.lk/322611/ශ්‍රී-ලංකා-දෘෂ්‍යාබාධිත-ක්‍රිකට්-පිල-විස්සයි-විස්ස-ලෝක-කුසලාන-තරගාවලියේ-අවසන්-පූර්ව-වටයට",
       "Category": "Local News",
       "Parent URL": "https://www.hirunews.lk/local-news.php?pageID=669"
}