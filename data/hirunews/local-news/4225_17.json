{
       "Source": "hirunews",
       "Timestamp": "Friday, 10 November 2017 - 13:54",
       "Headline": "විදේශීය මුදල් තොගයක් සමග මැලේසියානු ජාතිකයින් දෙදෙනෙකු අත්අඩංගුවට (ඡායාරූප)",
       "News Content": "රුපියල් එක්කෝටි හැට දෙලක්ෂයකට වැඩි වටිනාකමකින් යුත් විදේශිය මුදල් තොගයක් නීතිවිරෝධී ලෙස මෙරටින් රැගෙන යාමට තැත් කළ මැලේසියානු ජාතිකයින් දෙදෙනෙකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nඅද පෙරවරුවේ මොවුන් ක්වාලාලම්පූර් බලා යාමට පැමිණි අවස්ථාවේදී ඔවුන්ගේ ගමන් මළුවල තිබී එම විදේශ මුදල් තොගය සොයා ගත් බවයි ගුවන්තොටුපල රේගුව ප්‍රකාශ කළේ.\nඑහි තිබී ඇමරිකානු ඩොලර් එක්ලක්ෂ අට දහසක මුදලක් රේගුව සොයා ගෙන තිබෙනවා.\nඅප වාර්තාකරු සඳහන් කළේ සැකකරුවන් දෙදෙනා  ව්‍යාපාරිකයන් සදහා වෙන් කර ඇති \"සේද මාවත \" (Silk Route) නැමති පහසුකම් සහිත මංතීරුව ඔස්සේ ගුවන් යානය වෙත ගමන් කරමින් සිටියදී , ඔවුන් රැගෙන ආ අත් බෑග් තුළ තිබී මෙම ඇමෙරිකානු ඩොලර් තොගය රේගු නිලධාරීන් විසින් අත් අඩංගුවට ගෙන ඇති බවයි.\nඔවුන් අත්අඩංගුවේ තබා ගෙන මේ පිළිබඳව වැඩිදුර විමර්ශන කටයුතු සිදු කරමින් පවතිනවා.\nඡායාරූප - කටුනායක ප්‍රසාද් මුතුකුඩ",
       "URL": "https://www.hirunews.lk/175717/විදේශීය-මුදල්-තොගයක්-සමග-මැලේසියානු-ජාතිකයින්-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4225"
}