{
       "Source": "hirunews",
       "Timestamp": "Tuesday, 17 October 2017 - 21:53",
       "Headline": "පැහැර ගැනීමකට ලක් වූ බව කියන රාජගිරියේ තරුණයා එලියට",
       "News Content": "පැහැර ගැනීමකට ලක් වූ බව කියන රාජගිරිය, මොරගස්මුල්ලේ පදිංචි තරුණයා තම භාරයේ සිටින බවට පොලිසිය සඳහන් කළ බව ඔහුගේ ඥාතීන් පවසනවා.\nඔවුන් ප්‍රකාශ කළේ, හිරු සවස 6.55 ප්‍රවෘත්ති විකාශයෙන් මේ පිළිබඳව අනාවරණ කිරීමෙන් පසු පොලීසිය පැමිණ අදාළ පුද්ගලයා තමන් වෙතට ගෙනැවිත් පෙන්වා යළි රැගෙන ගිය බවයි.\nරාජගිරිය, මොරගස්මුල්ල ප්‍රදේශයේ පදිංචි 33 හැවිරිදි නාලක ධනුෂ්ක කුමාර පසුගිය 15 වැනිදා රාත්‍රී 7 ට පමණ බොරැල්ල වෝඩ් පෙදෙස වෙළෙඳ සැළක් ඉදිරිපිටදී පැහැර ගත් බව කියූ පුවත අද හිරු 6.55 ප්‍රවෘත්ති තුළින් අප අනාවරණය කළා.",
       "URL": "https://www.hirunews.lk/173781/පැහැර-ගැනීමකට-ලක්-වූ-බව-කියන-රාජගිරියේ-තරුණයා-එලියට",
       "Category": "Local News",
       "Parent URL": "https://www.hirunews.lk/local-news.php?pageID=4266"
}