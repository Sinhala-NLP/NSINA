{
       "Source": "hirunews",
       "Timestamp": "Tuesday, 06 October 2020 - 8:27",
       "Headline": "ලොවෙන් දහයෙන් එකකට කොරෝනා",
       "News Content": "ලෝක ජනගහනයෙන් දහයෙන් එකකට කොරෝනා වෛරසය ආසාදනය වී තිබිය හැකි බව ලෝක සෞඛ්‍ය සංවිධානය පවසනවා.\nඑහි හදිසි සේවා වැඩසටහනේ විධායක අධ්‍යක්ෂ වෛද්‍ය මයික් රයන් ජිනිවා නුවර දී ඊයේ ප්‍රකාශ කළේ මේ නිසා ලොව විශාල ජන කොටසක් තවදුරටත් ගෝලීය වසංගතයේ අවදානමට මුහුණ දී සිටින බවයි.\nලොව පුරා කොරෝනා වෛරස් ආසාදිතයන් සංඛ්‍යාව මේ වන විට නිළ වශයෙන් සටහන් වන්නේ තුන් කෝටි 56 ලක්ෂ 95,000ක් ලෙසයි.\nඑමෙන්ම, කොරෝනා මරණ දස ලක්ෂ 45,000කට වැඩි සංඛ්‍යාවක් ද මේ වන විට වාර්තා වී තිබෙනවා.\nඑහෙත් වෛද්‍ය මයික් රයන් පවසන පරිදි කොරෝනා ආසාදනය වූ ලෝකවාසීන්ගේ සැබෑ සංඛ්‍යාව මිලියන 800ක් පමණ විය හැකියි.\nඑය ලෝක ජනගහනයෙන් දහයෙන් එකකට ආසන්න ප්‍රමාණයක්.",
       "URL": "https://www.hirunews.lk/251912/ලොවෙන්-දහයෙන්-එකකට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2408"
}