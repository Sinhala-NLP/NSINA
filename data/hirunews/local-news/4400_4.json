{
       "Source": "hirunews",
       "Timestamp": "Thursday, 27 July 2017 - 13:37",
       "Headline": "තාජුඩීන්ගේ වාහනය ලූහුබැඳ ගිය රථයේ සිටි කිහිපදෙනෙකුගේ ඡායාරූප හඳුනාගනී",
       "News Content": "රගර් ක්‍රීඩක වසීම් තාජුඩීන් ඝාතනය වීමට මොහොතකට පෙර ඔහු ගමන් කළ වාහනය පිටුපසින් ලූහුබැඳ ගිය වාහනයේ සිටි පුද්ගලයින් කිහිපදෙනෙකුගේ ඡායාරූප හඳුනාගෙන ඇති බව අපරාධ පරීක්ෂණ දෙපාර්තමේන්තුව අද අධිකරණයට දැනුම්දුන්නා.\nඒ, මෙම නඩුව කොළඹ අතිරේක මහේස්ත්‍රාත් ජයරාම් ට්‍රොට්ස්කි හමුවේ කැඳවූ අවස්ථාවේදියි.\nඑහිදී රහස් පොලීසිය අධිකරණය හමුවේ තවදුරටත් කියා සිටියේ මෙම පුද්ගලයන් අත්අඩංගුවට ගැනීම සඳහා පරීක්ෂණ ක්‍රියාත්මක බවයි.\nවසීම් තාජුඩීන් ඝාතන නඩුව ලබන මස 24 වනදා යළි කැඳවනු ඇති.",
       "URL": "https://www.hirunews.lk/166911/තාජුඩීන්ගේ-වාහනය-ලූහුබැඳ-ගිය-රථයේ-සිටි-කිහිපදෙනෙකුගේ-ඡායාරූප-හඳුනාගනී",
       "Category": "Local News",
       "Parent URL": "https://www.hirunews.lk/local-news.php?pageID=4400"
}