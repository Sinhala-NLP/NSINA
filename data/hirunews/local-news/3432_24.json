{
       "Source": "hirunews",
       "Timestamp": "Wednesday, 27 March 2019 - 21:37",
       "Headline": "බලංගොඩ - මහවලතැන්න නිවසකින් ගෙළ වැළලාගෙන මියගිය බවට සැක කෙරෙන මවකගේ සහ පුතෙකුගේ සිරුරු හමුවෙයි",
       "News Content": "බලංගොඩ - කපුවත්ත - මහවලතැන්න ප්‍රදේශයේ නිවසකින් ගෙළ වැළලාගත් බවට සැක කෙරෙන 26 හැවිරිදි මවකගේ සහ 5 හැවිරිදි පිරිමි දරුවෙකුගේ සිරුරු පොලීසිය සොයාගෙන තිබෙනවා.\nබලංගොඩ පොලීසියේ උසස් නිලධාරියෙකු සඳහන් කළේ අද රාත්‍රියේ මෙම මළ සිරුරු සොයාගත් බවයි.\nපොලිසිය සඳහන් කළේ මියගිය කාන්තාවගේ ස්වාමි පුරුෂයා අද රාත්‍රියේ නිවසේ සිට නොමැති අතර, ඔහුගේ මව විසින් පළමුව මෙම මළ සිරුරු දැක ඇති බවයි.\nමේ අතර පානදුර - ගාලූපාර ප්‍රදේශයේ නේවාසිකාගාරයක කාමරයක් තුළ සැකකටයුතු අයුරින් මියගිය පුද්ගලයෙකුගේ මළ සිරුරක් පොලීසිය සොයාගෙන තිබෙනවා.\nමෙලෙස මියගොස් ඇත්තේ වරාපිටිය ප්‍රදේශයේ පදිංචි 35 හැවිරිදි පුද්ගලයෙකු බවටයි අනාවරණ වී ඇත්තේ.",
       "URL": "https://www.hirunews.lk/213311/බලංගොඩ-මහවලතැන්න-නිවසකින්-ගෙළ-වැළලාගෙන-මියගිය-බවට-සැක-කෙරෙන-මවකගේ-සහ-පුතෙකුගේ-සිරුරු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3432"
}