{
       "Source": "hirunews",
       "Timestamp": "Friday, 08 July 2016 - 19:26",
       "Headline": "අදත් වැට් විරෝධතා",
       "News Content": "වැට් බදු ඉහළ දැමීමට එරෙහිව අදත් දිවයිනේ ප්‍රදේශ කිහිපයක විරෝධතා සංවිධාන කර තිබුණා.\nඅම්පාර නගරයේ වැට් විරෝධී උද්ඝෝෂණ ව්‍යාපාරයක් පැවැත්වුණේ ජනතා විමුක්ති පෙරමුණේ සාමාජිකයන්ගේ ප්‍රධානත්වයෙන්.\nඊට එම ප්‍රදේශය නියෝජනය කරන වෙළඳ සංගම් කිහිපයක නියෝජිතයන් ද එක්ව සිටියා.\nමේ අතර, වැට් ඉහළ දැමීමට එරෙහි තවත් විරෝධතාවක් ජාඇල නගරයේදී සංවිධාන කර තිබූ අතර ඊට හිටපු අමාත්‍ය ජෝශෆ් මයිකල් පෙරේරාගේ ආධාරකරුවන් පිරිසක් බාධා කිරීමත් සමඟ උණුසුම් තත්ත්වයක් ඇති වුණා.\nමෙම උද්ඝෝෂණය සංවිධාන කර තිබුණේ ජාඇල වෙළඳ සංගම් කිහිපයක් විසින්.\nමේ අතර, ජීවන වියදම් කමිටුව විසින් සහනාධාර ලබාදීමට අපේක්ෂා කරන අත්‍යවශ්‍ය භාණ්ඩ සහ මිල ගණන් අද ප්‍රකාශයට පත් කෙරෙන බව මීට පෙර වාර්තා වුණා.\nකෙසේ වෙතත්, ඉදිරි දින දෙක තුළ එම භාණ්ඩ මිල ගණන් ප්‍රකාශයට පත් කරන බවයි කර්මාන්ත සහ වාණිජ කටයුතු අමාත්‍ය රිෂාඞ් බදියුදීන් අද පාර්ලිමේන්තුවේදී කියා සිටියේ.\nඒ අනුව සහල්, සීනි, පරිප්පු, කිරිපිටි ඇතුළු ද්‍රව්‍ය කිහිපයකට මෙම සහන හිමි වනු ඇති.",
       "URL": "https://www.hirunews.lk/137534/අදත්-වැට්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4973"
}