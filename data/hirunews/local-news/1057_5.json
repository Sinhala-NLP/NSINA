{
       "Source": "hirunews",
       "Timestamp": "Thursday, 30 June 2022 - 13:35",
       "Headline": "ලබන මස මුල් සතියේ පාර්ලිමේන්තුව දින 3කට සීමා වේ",
       "News Content": "පාර්ලිමේන්තු සභා වාරය ලබන මස මුල් සතියේ 4,5,6 යන තෙදින පමණක් පැවැත්වීමට තීරණය වී තිබෙනවා.\nඒ කතානායක මහින්ද යාපා අබේවර්ධනගේ ප්‍රධානත්වයෙන් අද රැස්වූ පාර්ලිමේන්තු කටයුතු පිලිබඳ කාරක සභාවේදීයි.\nලබන මස 4 වන සඳුදා දිනයේ දී වාචික පිළිතුරු අපේක්ෂා කරන ප්‍රශ්න සඳහා වෙන් කර ඇති අතර, පස්වන දින රටේ වත්මන් තත්ත්වය පිළිබඳව විපක්ෂය විසින් ගෙන එන යෝජනාවට අනුව, කල් තැබීමේ විවාදයක් පැවැත්වීමට ද තීරණය වුණා.\nපවතින ඉන්ධන අර්බුදය හේතුවෙන් පසුගිය අවසන් සතියේ දී පාර්ලිමේන්තු සභාවාරය පැවැත්වුණේ දින දෙකක් සඳහා පමණයි.",
       "URL": "https://www.hirunews.lk/308620/ලබන-මස-මුල්-සතියේ-පාර්ලිමේන්තුව-දින-3කට-සීමා-වේ",
       "Category": "Local News",
       "Parent URL": "https://www.hirunews.lk/local-news.php?pageID=1057"
}