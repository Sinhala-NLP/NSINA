{
       "Source": "hirunews",
       "Timestamp": "Friday, 12 April 2019 - 16:07",
       "Headline": "උඩරට දුම්රිය මාර්ගයේ ප්‍රමාදයක්",
       "News Content": "කඩිගමුව සහ ඉහළ කෝට්ටේ දුම්රිය ස්ථාන අතර උමං මාර්ගයකදී  දුම්රියක් කාර්මික දෝෂයකට ලක්වීමෙන් උඩරට මාර්ගයේ දුම්රිය ධාවන කටයුතුවලට බාධා මතුව තිබෙනවා.\nදුම්රිය පාලක මැදිරිය සඳහන් කළේ අද දහවල් 12.40ට කොළඹ කොටුවේ සිට හැටන් බලා ධාවනය වූ ටිකිරි මැණිකේ දුම්රිය මෙලෙස කාර්මික දෝෂයකට ලක්ව ඇති බවයි.\nදුම්රිය අලූත්වැඩියා කිරීම සඳහා මහනුවර දුම්රිය ස්ථානයෙන් නිලධාරීන් කණ්ඩායමක් කැදවා ඇති බව ද පාලක මැදිරිය ප්‍රකාශ කළා.\nදුම්රිය උමං මාර්ගයේ නතර වීම හේතුවෙන් ගමන්බිම් බලා යමින් සිටි මගීන්ට මෙන්ම දෙස් විදෙස් සංචාරකයින්ට අඳුරේ රැදී සිටීමටයි සිදු වුණේ.",
       "URL": "https://www.hirunews.lk/214349/උඩරට-දුම්රිය-මාර්ගයේ-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=3406"
}