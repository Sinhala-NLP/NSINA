{
       "Source": "hirunews",
       "Timestamp": "Saturday, 27 August 2022 - 17:52",
       "Headline": "සඳුදා සිට බස් ධාවනය අඩාල වෙයි ? (වීඩියෝ)",
       "News Content": "පෞද්ගලික බස් සඳහා මේ වන විට ඉන්ධන නොමැති වීම හේතුවෙන් බස් රථ ධාවනය 25% ක් දක්වා අඩු වී ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න පවසනවා.\nමේ හේතුවෙන් දුර ගමන් සේවා දරුණු ලෙස කඩාවැටීමකට ලක් වී තිබෙන බවත් ඒ වගේම කෙටි ගමන් සේවා බස් රථ වල ධාවනය ද සියයට 25 ක් දක්වා අඩුවී ඇති බව ඔහු කියා සිටියා.\nඑමෙන්ම අද සහ හෙට දිනයේ දී පෞද්ගලික බස් රථ සඳහා ඉන්ධන ලබා නොදුන්නොත් සඳුදා දිනයේ දී පූර්ණ වශයෙන් බස් රථ ධාවනය නොවෙනු ඇති බව ඔහු වැඩිදුරටත් කියා සිටියා.",
       "URL": "https://www.hirunews.lk/313887/සඳුදා-සිට-බස්-ධාවනය-අඩාල-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=909"
}