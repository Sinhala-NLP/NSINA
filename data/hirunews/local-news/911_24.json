{
       "Source": "hirunews",
       "Timestamp": "Friday, 26 August 2022 - 17:30",
       "Headline": "පිටබැද්දරදී නිල්වලා ගඟේ සැඩ පහරට හසුවූ 4ක් සොයා මෙහෙයුම් (වීඩියෝ)",
       "News Content": "නිල්වලා ගඟේ පිටබැද්දර ප්‍රදේශයේ දී දිය නාමින් සිටියදී අතුරුදන් වූ 4 දෙනෙකු සොයා මෙහෙයුමක් ආරම්භ වී තිබෙනවා.\nදිය නාමින් සිටියදී සැඩ පහරට හසුවී පස් දෙනෙකු ජලයේ ගසාගෙන ගොස් ඇති බවයි වාර්තා වන්නේ.\nකෙසේවෙතත් ප්‍රදේශවාසීන් එක්ව සැඩ පහරේ ගසාගෙන ගිය එක් පුද්ගලයෙකු බේරාගෙන ඔහු රෝහල්ගත කිරීමට කටයුතු කර තිබෙනවා.\nසැඩ පහරට හසුවී ගසාගෙන ගිය අනෙක් සිව්දෙනා පිළිබඳ මෙතෙක් කිසිදු තොරතුරක් වාර්තා වී නැහැ.\nනිල්වලා ගගේ උඩහඇල්ල යන ස්ථානයේ මෙම පිරිස දිය නාමින් සිටි පිරිමි පුද්ගලයන් පිරිසක් මෙලෙස අනතුරට ලක්ව තිබෙනවා.\nමෙම පිරිස මිදිගම ප්‍රදේශයේ පෞද්ගලික ආයතනයක සේවය කරන පිරිසක් වන අතර අකුරැස්ස පෝරුතොට ප්‍රදේශයේ සාදයකට පැමිණ මත්පැන් පානය කර මෙම ස්ථානයේ දිය නෑමට ගොස් ඇති බවටයි අනාවරණ වී ඇත්තේ.\nඔවුන් සොයා මෙහෙයුම් සිදු කෙරෙන අතර පිටබැද්දර පොලිසිය පරීක්ෂණ සිදු කරනවා.",
       "URL": "https://www.hirunews.lk/313803/පිටබැද්දරදී-නිල්වලා-ගඟේ-සැඩ-පහරට-හසුවූ-4ක්-සොයා-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=911"
}