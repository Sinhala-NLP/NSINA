{
       "Source": "hirunews",
       "Timestamp": "Saturday, 27 January 2018 - 13:20",
       "Headline": "ඡන්ද පත්‍රිකා බෙදීමේ විශේෂ දිනය හෙට",
       "News Content": "මෙවර පළාත් පාලන මැතිවරණයට අදාළව විශේෂ දිනයක් ලෙස හෙට නිල ඡන්ද පත්‍රිකා බෙදා හැරීමේ කටයුතු සිදුකරන බව අතිරේක මැතිවරණ කොමසාරිස් සමන් ශ්‍රී රත්නායක පවසනවා.\nනිල ඡන්ද පත්‍රිකා බෙදා හැරිමේ කටයුතු පසුගිය 18 වනදා ආරම්භ කෙරුණු අතර එය පෙබරවාරි 03 වන දායින් අවසන්වීමට නියමිතයි.\nමෙවර ඡන්දය ප්‍රකාශ කිරිමට සුදුසුකම් ලබා ඇති ඡන්දදායකයින්ගේ සංඛ්‍යාව එක්කෝටි 53 ලක්ෂයක්.\nමේ අතර, පසුගිය දෙසැම්බර් 09 වන දා සිට මේ දක්වා කාලසීමාව තුළ පොලිස් මූලස්ථානය වෙත මැතිවරණ පැමිණිලි 413ක් ලැබී තිබෙනවා.\nඊට මැතිවරණ නීති උල්ලංගණය කිරීම් 115ක් සහ පැමිණිලි 298ක් ඇතුළත්.\nමැතිවරණය ප්‍රකාශයට පත් කළ දින සිට මේ දක්වා කාලසීමාව තුළ දී මැතිවරණ නීති උල්ලංගණය කිරීම් යටතේ අත්අඩංගුවට ගත් සැකකරුවන් සංඛ්‍යාව 240ක්.\nමැතිවරණ අපේක්ෂකයින් 24 දෙනෙකු ද ඒ යටතේ අත්අඩංගුවට ගෙන ඇති බවයි පොලිස් මූලස්ථානය ප්‍රකාශ කළේ.\nඑමෙන්ම මැතිවරණ පැමිණිලිවලට අදාළව පුද්ගලයින් 70 දෙනෙකු අත්අඩංගුවට ගෙන ඇති අතර ඊට මැතිවරණයට ඉදිරිපත් වන අපේක්ෂකයින් 13 දෙනෙකු සිටින බව පොලීසිය වැඩිදුරටත් ප්‍රකාශ කළා.",
       "URL": "https://www.hirunews.lk/182187/ඡන්ද-පත්‍රිකා-බෙදීමේ-විශේෂ-දිනය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=4105"
}