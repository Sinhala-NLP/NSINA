{
       "Source": "hirunews",
       "Timestamp": "Friday, 29 April 2022 - 21:11",
       "Headline": "ඇෆ්ගනිස්ථානයේ පිපිරීමකින් 10ක් මරුට",
       "News Content": "ඇෆ්ගනිස්ථානයේ කාබුල් නුවර දේවස්ථානයක සිදුවූ දැවැන්ත පිපිරීමකින් පුද්ගලයන් 10 දෙනෙකු පමණ මියගොස් තිබෙනවා.\nසිකුරාදා දේව මෙහෙය පැවැත්වෙන අවස්ථාවේ මෙම පිපිරීම් සිදුව ඇති බවයි විදෙස් මාධ්‍ය වාර්තා කළේ.\nතවත් 20 දෙනෙකු තුවාල ලබා ඇති අතර විදෙස් මාධ්‍ය පෙන්වා දෙන්නේ රාමදාන් උත්සව සමයේ යාඥාවල නිරත බැතිමතුන් ඉලක්ක කර ගනිමින් මෑත කාලීනව ප්‍රහාර රැසක් සිදුවූ බවයි.\nපිපිරීම සිදුවන අවස්ථාව වන විට දේවස්ථානයේ විශාල පිරිසක් එක්ව සිටි බව සඳහන්.\nප්‍රදේශවාසීන් ප්‍රකාශකර ඇත්තේ මියගිය සහ තුවාල ලැබූවන් සංඛ්‍යාව තවදුරටත් ඉහළ යාහැකි බවයි.\nප්‍රහාරය එල්ල කරනු ලැබුවේ කුමන පාර්ශවයක් විසින් ද යන්න මෙතෙක් අනාවරණ වී නැහැ.\nපසුගිය සති කිහිපය පුරා ඇෆ්ගනිස්ථානයේ පිපිරීම් රැසකින් සාමාන්‍ය ජනතාව විශාල පිරිසක් මරණයට පත්වූ අතර එම ප්‍රහාරවල චෝදනාව එල්ලවූයේ අයි එස් සංවිධානයටයි.",
       "URL": "https://www.hirunews.lk/303121/ඇෆ්ගනිස්ථානයේ-පිපිරීමකින්-10ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1201"
}