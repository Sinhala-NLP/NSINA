{
       "Source": "hirunews",
       "Timestamp": "Tuesday, 07 March 2017 - 15:04",
       "Headline": "නිපුන රාමනායක සිසුවාට පහරදීමේ නඩුවට අදාළ සාක්ෂි විභාගය ඇරඹේ",
       "News Content": "මාළඹේ තොරතුරු තාක්ෂණ ආයතනයේ ඉගෙනුම ලැබූ නිපුන රාමනායක සිසුවා පැහැරගෙන ගොස් පහරදීමේ සිද්ධියට අදාළ නඩුවේ සාක්ෂි විභාගය අද ආරම්භ කෙරුණා.\nඒ, කොළඹ මහාධිකරණ විනිසුරු ආර්. ගුරුසිංහ හමුවේයි.\nමෙම නඩුවේ විත්තිකරුවන් වන හිටපු නියෝජ්‍ය පොලිස්පති වාස් ගුණවර්ධන, ඔහුගේ බිරිඳ සහ පුත්‍රයා ඇතුළු 8 දෙනෙකුට සාක්ෂි විභාගය ආරම්භයේදී අධිචෝදනා කියවා දෙනු ලැබුවා.\nනිපුන රාමනායක සිසුවා පැහැරගෙන යාම, වධ හිංසා පැමිණවීම ඇතුළු අධිචෝදනා 13ක් යටතේ නීතිපතිවරයා මොවුන්ට විරුද්ධව නඩු පවරා තිබෙනවා.\nඅද දිනයේ පහරකෑමට ලක්වූ නිපුන රාමනායක සිසුවා පැමිණිල්ල වෙනුවෙන් සාක්ෂි ලබාදුන්නා.\nවැඩිදුර විභාගය හෙට සිදුකිරීමට නියමිතයි.\nනිපුන රාමනායක සිසුවා පැහැරගෙන ගොස් පහරදී තිබුණේ 2009 වසරේ අගෝස්තු මාසයේදීයි.",
       "URL": "https://www.hirunews.lk/156285/නිපුන-රාමනායක-සිසුවාට-පහරදීමේ-නඩුවට-අදාළ-සාක්ෂි-විභාගය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4627"
}