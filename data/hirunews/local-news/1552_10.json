{
       "Source": "hirunews",
       "Timestamp": "Friday, 19 November 2021 - 7:18",
       "Headline": "ඩෙංගු රෝගය යළි ඉහළ යෑමේ අවදානමක්",
       "News Content": "රිජ්වේ ආර්යා ළමා රෝහලේ ඩෙංගු උණ වැළඳී නේවාසික ව ප්‍රතිකාර ලබන දරුවන්ගේ වැඩි වීමක් දක්නට ලැබෙන බව රෝහල් අධ්‍යක්ෂ වෛද්‍ය ජී.විජේසූරිය පවසනවා.\nඔහු කියා සිටියේ, මේ වනවිට ඩෙංගු උණ වැළඳුණු ළමයින් 24 දෙනෙකු රිජ්වේ ආර්යා ළමා රෝහලේ ප්‍රතිකාර ලබන බවයි.\nපවතින වැසි සහිත කාලගුණික තත්ත්වය හමුවේ තවදුරටත් ඩෙංගු රෝගීන්ගේ ඉහළ යා හැකි බැවින් රෝග ලක්ෂණ පෙන්නුම් කළ වහා ම වෛද්‍ය ප්‍රතිකාර සඳහා යොමුකරන ලෙස රෝහල් අධ්‍යක්ෂවරයා ඉල්ලීමක් කරනවා.\nමේ අතර, මේ වසරේ ජනවාරි මාසයේ සිට මේ දක්වා කාලය තුළ ඩෙංගු රෝගීන් 16,174 දෙනෙකු වාර්තා වී ඇති බව වසංගත රෝග විද්‍යා අංශය සඳහන් කළා.\nඉන් රෝගීන් 47.4%ක් ම වාර්තා වී ඇත්තේ බස්නාහිර පළාතෙන්.",
       "URL": "https://www.hirunews.lk/288485/ඩෙංගු-රෝගය-යළි-ඉහළ-යෑමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=1552"
}