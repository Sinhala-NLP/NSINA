{
       "Source": "hirunews",
       "Timestamp": "Tuesday, 04 January 2022 - 7:33",
       "Headline": "'ටික් ටොක්' වීඩියෝවක් නිසා ඇති වූ ආරවුලක් මරණයකින් කෙළවර වෙයි (ඡායාරූප)",
       "News Content": "ටික් ටොක් වීඩියෝවක් සම්බන්ධයෙන් ඇති වූ ආරවුලක් දුරදිග යාමෙන් ග්‍රෑන්ඩ්පාස් ප්‍රදේශයේදී 17 හැවිරිදි තරුණයෙකු ඝාතනය කර තිබෙනවා.\nමෙලෙස ඝාතනයට ලක්ව ඇත්තේ වැල්ලම්පිටිය ප්‍රදේශයේ පදිංචි තරුණයෙකු බව පොලිස් මාධ්‍ය ප්‍රකාශක කාර්යාලය සඳහන් කරනවා.\nග්‍රෑන්ඩ්පාස් - මාදම්පිටිය පටුමඟ ප්‍රදේශයේ දී දෙපිරිස අතර බහින්බස් වීමක් සිදුව ඇති අතර, පසුව තියුණු ආයුධයකින් පහරදීමෙනුයි මෙම ඝාතනය සිදුකර ඇත්තේ.\nසේදවත්ත පරණ පාරේ අංක 17/1 එක විසු මොහොමඩ් අබ්දුල් ලතිප් ඊයේ දහවල් කාලයේ දී ඔහුගේ සොහොයුරාට කෑම පාර්සලයක් ලබාදීම සඳහා ඔහු සේවය කරන ස්ථානයට මිතුරන් සමග ගොස් නැවත හේනමුල්ල ප්‍රදේශයට නැවත මිතුරන් සමඟ ගොස් තිබෙනවා.\nඒ ටික් - ටොක් වීඩියෝ පටයක් පටිගත කිරීමට යි.\nපසු ව එතැනට පැමිණි පිරිසක් මෙම පුද්ගලයාට පිහියකින් ඇනීම නිසා යි මෙම මරණය සිදු වී ඇත්තේ.\nමෙම පුද්ගලයා මෙම මාසයේ පළමු වැනි දා විනෝද චාරිකාවක් සඳහා ගෙදරින් පිටව ගොස් ඇති අතර, නමුත් මොවුන්ගේ දෙමව්පියන් පවසන ආකාරයට මෙම පුද්ගලයා විනෝද චාරිකාවක් සඳහා ගොස් නෑ.\nසැකකරුවන් ප්‍රදේශයෙන් පළා ගොස් ඇති අතර, ඔවුන් අත්අඩංගුවට ගැනීම සඳහා මෙහෙයුම් ක්‍රියාත්මකයි.\nටික් ටොක් යනු, ගත වූ වසරක දෙකක පමණ කාලයක සිට ලංකාව තුළ බරපතළ ලෙස ජනප්‍රිය වූ මාධ්‍යයක්.\nලෝකයේ රටවල් කිහිපයක ම මෙම ටික් - ටොක් මාධ්‍යය තහනම් කර තිබීම ද විශේෂත්වයක් වන අතර, අසල්වැසි ඉන්දියාව තුළ ද මෙය තහනම් කර තිබුණා.",
       "URL": "https://www.hirunews.lk/292957/ටික්-ටොක්-වීඩියෝවක්-නිසා-ඇති-වූ-ආරවුලක්-මරණයකින්-කෙළවර-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1451"
}