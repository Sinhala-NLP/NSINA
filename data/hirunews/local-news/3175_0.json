{
       "Source": "hirunews",
       "Timestamp": "Wednesday, 28 August 2019 - 18:57",
       "Headline": "අජිත් පී සහ සුජීව අතරමං වන බව රෝහිත කියයි",
       "News Content": "බැදුම්කර වංචාවට සම්බන්ධ පර්පෙචුවල් ටෙ‍්‍රෂරිස් සමාගමේ හිමිකරු අර්ජුන් ඇලෝසියස්ගෙන් මුදල් ලබා ගත් මැති ඇමතිවරුන් ගැන ආණ්ඩුව විසින්ම සිය පාර්ශවයට තොරතුරු ලබා දෙමින් සිටින බව ශ්‍රී ලංකා පොදුජන පෙරමුණ පවසනවා.\nපාර්ලිමේන්තු මන්ත්‍රී මහින්දානන්ද අලූත්ගමගේ මේ බව කියා සිටියේ කොලඹ අද පැවති මාධ්‍ය හමුවකට එක්වෙමින්.\nඑම මාධ්‍ය හමුවට එක්වෙමින් පාර්ලිමේන්තු මන්ත්‍රී සුසිල් ප්‍රේමජයන්ත ප්‍රකාශ කලේ ආණ්ඩු වෙනසක් සිදුවුවහොත් වත්මන් රජයේ කිසිදු ඇමතිවරයෙකුට අධිකරණය මගහැරීමට නොහැකිවනු ඇති බවයි.\nඅමාත්‍ය සජිත් පේ්‍්‍රමදාස වෙනුවෙන් පෙනී සිටින කැබිනට් නොවන අමාත්‍යවරුන් වන සුජිව සේනසිංහ සහ අජිත්. පී. පෙරේරා ඉදිරියේදි අතරමං වනු ඇති බව පාර්ලිමේන්තු මන්ත්‍රි රෝහිත අබේගුණවර්ධන, ශ්‍රී ලංකා පොදුජන පෙරමුණ අද කැඳවා තිබූ  මාධ්‍ය හමුවකට එක්වෙමින් කියා සිටියා.",
       "URL": "https://www.hirunews.lk/223149/අජිත්-පී-සහ-සුජීව-අතරමං-වන-බව-රෝහිත-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3175"
}