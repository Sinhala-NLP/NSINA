{
       "Source": "hirunews",
       "Timestamp": "Saturday, 09 February 2019 - 11:55",
       "Headline": "මධූෂ් සමඟ අත්අඩංගුවට ගත් රංගන ශිල්පී රයන් වෑන් රෝයන් භාවිතා කළ මෝටර් රථය අත්අඩංගුවට",
       "News Content": "ඩුබායිහීදී අත්අඩංගුවට ගත් මාකඳුරේ මධූෂ් සමඟ සිටි රංගන ශිල්පී රයන් වෑන් රෝයන් භාවිතා කළ බවට සැක කෙරෙන මෝටර් රථයක් මිරිස්ස ප්‍රදේශයේ පදිංචි සන්ෂයින් සුද්දා නමැති පුද්ගලයාට අයත් හෝටලයක තිබී පොලිසිය සොයාගෙන තිබෙනවා.\nඊයේ (08) පස්වරුවේ කළ සෝදිසි මෙහෙයුමක් අතරතුරයි මෙම මෝටර් රථය පොලිසිය සොයාගෙන ඇත්තේ.\nකෙසේ නමුත් මෙම මෝටර් රථය වත්තල උස්වැටකෙයියාව ප්‍රදේශයේ පදිංචි කාන්තාවක් අයත් බවටයි පොලිසියට තොරතුරු ලැබී ඇත්තේ.\nඅත්අඩංගුවට ගත් මෙම මෝටර් රථයේ තිබී කේරල ගංජා මිලිග්‍රෑම් 5750ක් ද පොලිසිය සොයාගෙන තිබෙනවා.\nවැලිගම පොලිසිය වැඩිදුර විමර්ශන සිදු කරනවා.\n(ඡායාරූප -වැලිගම තරංග )",
       "URL": "https://www.hirunews.lk/210035/මධූෂ්-සමඟ-අත්අඩංගුවට-ගත්-රංගන-ශිල්පී-රයන්-වෑන්-රෝයන්-භාවිතා-කළ-මෝටර්-රථය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3511"
}