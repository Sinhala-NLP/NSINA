{
       "Source": "hirunews",
       "Timestamp": "Wednesday, 24 November 2021 - 19:29",
       "Headline": "රසායනික පොහොර ආනයනයට අවසර ලැබුණත්,සිදුවූ වගා හානියට ගොවි සංගම් වන්දි ඉල්ලයි (වීඩියෝ)",
       "News Content": "රසායනික පොහොර සහ පලිබෝධ නාශක ආනයනය කිරිම සඳහා පෞද්ගලික අංශයට අද සිට අවසර ලබාදීමට තීරණය කළත්, පසුගිය මාස කිහිපය පුරා ගොවීන්ට සිදුවූ වගා හානියට වන්දි ගෙවිය යුතු බව සමස්ත ලංකා ගොවිජන සම්මේලනය පවසනවා.\nමේ අතර, කෘෂිකර්ම අමාත්‍ය මහින්දානන්ද අලුත්ගමගේ නිවේදනයක් නිකුත් කරමින් පැවසුවේ හරිත ශ්‍රී ලංකාවක් පිළිබඳව රජය ගත් තීන්දුව ආපසු හැරවීමක් සිදුනොකරන බවයි.\nරසායනික පොහාර, කෘමිනාශක සහ වල් නාශක ආනයනය තහනම් කෙරුණේ පසුගිය අප්‍රේල් 27 වනදා ඉදිරිපත් කළ අමාත්‍ය මණ්ඩල සංදේශයකට අනුවයි.\nඒ සමගම රටපුරා ගොවි විරෝධතා මතුවූ අතර, ගොවීන් මහා කන්නයේ වගා කටයුතුවලින් ද ඉවත් වුණා.",
       "URL": "https://www.hirunews.lk/289063/රසායනික-පොහොර-ආනයනයට-අවසර-ලැබුණත්සිදුවූ-වගා-හානියට-ගොවි-සංගම්-වන්දි-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1539"
}