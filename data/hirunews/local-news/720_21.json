{
       "Source": "hirunews",
       "Timestamp": "Monday, 21 November 2022 - 6:51",
       "Headline": "ලෝක පාපන්දු කුසලානයේ පළමු ජය ඉක්වදෝරයට - අදත් තරග දෙකක්",
       "News Content": "ලෝක කුසලාන පාපන්දු සමාරම්භක තරගයේදී සත්කාරක කටාර් රාජ්‍යයට එරෙහිව දෙකට බින්දුවක විශිෂ්ට ජයක් ලැබීමට ඉක්වදෝරය සමත්වුණා.\nපළමු අර්ධයේ සිටම කටාර් පිල සම්පූර්ණයෙන්ම අභිබවා යමින් ඉක්වදෝරය ක්‍රීඩාංගණය පුරා සිය ආධිපත්‍යය පතුරුවනු ලැබුවා.\nපළමු ගෝලය දඬුවම් පහරක් වූ අතර, දෙවන ගෝලය ඉක්වදෝර ක්‍රීඩක එනර් වැලෙන්සියා විසින් සිය හිසින් පහරදීමෙන් වාර්තා කළා.\nමේ අතර ලෝක කුසලාන පාපන්දු තරගාවලියේ තවත් තරග දෙකක් අද පැවැත්වෙන අතර, සෙනෙගල් සහ නෙදර්ලන්තය ඒ කාණ්ඩය යටතේ තරග වදිනවා.\nඑංගලන්තය සහ ඉරානය බී කාණ්ඩය යටතේ අද තරග වැදෙනු ඇති.",
       "URL": "https://www.hirunews.lk/320882/ලෝක-පාපන්දු-කුසලානයේ-පළමු-ජය-ඉක්වදෝරයට-අදත්-තරග-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=720"
}