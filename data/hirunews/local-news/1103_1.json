{
       "Source": "hirunews",
       "Timestamp": "Saturday, 11 June 2022 - 13:12",
       "Headline": "අනවසරයෙන් මාඔයේ වැලි පැටවූ තුනක් අත්අඩංගුවට",
       "News Content": "අනවසරයෙන් මා ඔය රක්ෂිතයට ඇතුළු වී වැලි ගොඩ දැමූ පුද්ගලයන් තිදෙනෙක් විශේෂ කාර්‍ය බලකා නිලධාරීන් විසින් ඊයේ (10) අත්අඩංගුවට ගෙන තිබෙනවා.\nඒ පන්නල - මා ඔය රක්ෂිතයේ ඇලමුල්ල වත්ත මංකඩ, නාලවලාන ප්‍රදේශයේ සිදු කරන ලද වැටලීමකින්.\nඅදාළ සැකකරුවන් විසින් මා ඔය රක්ෂිතයට ටිපර් රථයක් ඇතුළු කර ඉවුරු ඛාදනය වන අයුරින් වැලි ගොඩ දැමීමට කටයුතු කර තිබෙනවා.\nඅදාළ වැටලීම සිදු කර ඇත්තේ විශේෂ කාර්ය බලකාය කුරුණෑගල කඳවුරේ නිලධාරීන්ට ලද තොරතුරකට අනුවයි.\nමෙම වැටලීමෙන් වැලි කියුබ් 01ක්, ටිපර් රථ 01ක් සහ යකඩ සවල් 02ක් අත්අඩංගුවට ගෙන තිබෙනවා.\nඅත්අඩංගුවට ගත් පිරිස අතර ගෝ්නවිල ප්‍රදේශයේ පදිංචි වයස අවුරුදු 43 සහ53 අතර වයසේ පසුවන පුද්ගලයින් තිදෙනෙකු වනවා.",
       "URL": "https://www.hirunews.lk/306823/අනවසරයෙන්-මාඔයේ-වැලි-පැටවූ-තුනක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1103"
}