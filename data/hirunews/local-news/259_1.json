{
       "Source": "hirunews",
       "Timestamp": "Sunday, 18 June 2023 - 9:32",
       "Headline": "උසස් පෙළට  මුහුණ දෙන නේපාලයේ අවුරුදු 80ක කාන්තාව",
       "News Content": "ව‍යස අවුරුදු 80 දී උසස්පෙළ විභාගයට මුහුණ දීමට සිටින කාන්තාවක් පිළිබඳ නේපාලයෙන් වාර්තා වෙනවා.\nඇය නමින් රත්නකුමාරි සුනුවර්.\nනේපාලයේ රාමේචාප් දිස්ත්‍රික්කයේ දුෂ්කර ගම්මානයක වෙසෙන ඇයට පාසල් යාමට කිසිදු අවස්ථාවක් ලැබී නෑ.\nඇය නිවැසියන්ට සහය වීම සඳහා ගෙවිලියක් වී පසුව ගෘහණියක වූ ඇය පසු කාලයක දරුවන් රැක බලාගෙන තිබෙනවා.\nදරුවන් වැඩිවියට පැමිණීමෙන් පසු 54 වන වියේදී ඇය ඉගෙනීම ආරම්භ කර තිබෙනවා.\nරත්නකුමාරි පවසන්නේ, තමන් අධ්‍යාපනය ලබන්නේ රැකියාවක් කිරීමේ අරමුණින් නොවන බවයි.\nපාසල් අධ්‍යාපනය හැර යන දරුවන්ට ඉගෙනීම ගැන උනන්දුවක් ඇති කිරීම සඳහා අධ්‍යාපනය ලබන බව ඇය වැඩිදුරටත් පවසා සිටියා.",
       "URL": "https://www.hirunews.lk/338283/උසස්-පෙළට-මුහුණ-දෙන-නේපාලයේ-අවුරුදු-80ක-කාන්තාව",
       "Category": "Local News",
       "Parent URL": "https://www.hirunews.lk/local-news.php?pageID=259"
}