{
       "Source": "hirunews",
       "Timestamp": "Monday, 24 April 2023 - 14:30",
       "Headline": "ඉන්දීය අගමැති ලබන මාසයේ ඔස්ට්‍රෙලියාවට",
       "News Content": "ඉන්දීය අග්‍රාමාත්‍ය නරේන්ද්‍ර මෝදි ලබන මාසයේ ඔස්ට්‍රෙලියාවේ සංචාරයක නිරතවීමට සැළසුම් කර තිබෙනවා.\nක්වාඩ් නායකයන්ගේ සමුළුවට සහභාගිවීම සඳහා ඔහු ඔස්ට්‍රෙලියාවට පැමිණෙන බවයි එරට අග්‍රාමාත්‍ය ඇන්තනී ඇල්බනීස් නිවේදනය කර ඇත්තේ.\nඉන්දියාව සහ ඔස්ට්‍රෙලියාව යන රටවල් ක්වාඩ් සාමාජිකත්වය දරන අතර ඔස්ට්‍රෙලියානු අග්‍රමාත්‍යවරයා තමන්ට එම සමුළුවට සහභාගි වීමට කළ ආරාධනයට අගමැති මෝදි ස්තුතිය පළකර තිබුණා.\nඑමෙන් ම මෙම වසරේ සැප්තැම්බර් මාසයේ දී ඉන්දියාවේ පැවැත්වෙන ජී.20 සමුළුව සඳහා සහභාගිවන ලෙස ඉන්දීය අගමැති මෝදි විසින් ඔස්ට්‍රෙලියානු අග්‍රාමාත්‍යවරයාට ආරාධනා කර තිබෙන බව සඳහන්.",
       "URL": "https://www.hirunews.lk/333326/ඉන්දීය-අගමැති-ලබන-මාසයේ-ඔස්ට්‍රෙලියාවට",
       "Category": "Local News",
       "Parent URL": "https://www.hirunews.lk/local-news.php?pageID=394"
}