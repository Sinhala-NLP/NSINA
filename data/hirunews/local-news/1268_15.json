{
       "Source": "hirunews",
       "Timestamp": "Sunday, 27 March 2022 - 10:37",
       "Headline": "ඔස්කාර් සම්මාන උළෙල අදයි",
       "News Content": "හොලිවුඩ් පුරයේ උත්කර්ෂවත් සම්මාන රාත්‍රිය, 94 වන ඇකඩමි සිනමා සම්මාන හෙවත් ඔස්කාර් සම්මාන උළෙලේ ඇමරිකාවේ ලොස් ඇන්ජලිස් හි ඩොල්බි ශාලාවේදී අද (27) පැවැත්වෙනවා.\nකොරෝනා පාලන පියවරවලට අනුකූලව ආසන 3,317 ක් සහිත ඩොල්බි ශාලාවට ආරාධනා කර ඇත්තේ සිනමා ශිල්පීන් ඇතුලුව 2,500 දෙනෙකුට පමණයි.\nමෙවර ඔස්කාර් සම්මාන උළෙලේ දී හොඳම රංගන ශිල්පියාට හිමි සම්මානය සඳහා විල් ස්මිත්, බෙනඩික්ට් කම්බබැච්, ඩේම් ජූඩි ඩෙන්ච් සහ ට්‍රෝයි කොට්සර් පෙරමුණේ සිටිනවා.\nමීට පෙර කිහිපවතාවක්ම හොඳම රංගනය සඳහා නම් කරනු ලැබුවද මෙතෙක් ඔස්කාර් සම්මානයක් දිනා නොමැති විල් ස්මිත්ට එහිදී ප්‍රමුඛස්ථානයක් හිමිවනවා. ජේන් චැම්පියන්ගේ ගොපළු සිනමා පටය පවර් ඔෆ් ද ඩෝග් මෙවර ඔස්කාර් සිනමා උළෙලේ හොඳම චිත්‍රපටය සඳහා නම් කර ඇති චිත්‍රපට 12 ක් අතුරෙන් පෙරමුණේ සිටින බව සඳහන්.",
       "URL": "https://www.hirunews.lk/300498/ඔස්කාර්-සම්මාන-උළෙල-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1268"
}