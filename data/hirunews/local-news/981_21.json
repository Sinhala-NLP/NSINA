{
       "Source": "hirunews",
       "Timestamp": "Friday, 29 July 2022 - 20:57",
       "Headline": "ඉන්දියාව නේටෝවට සම්බන්ධ කර ගැනීමට එක්සත් ජනපද කොන්ග්‍රස් සභිකයෙකුගෙන් යෝජනාවක්",
       "News Content": "උතුරු අත්ලාන්තික් ගිවිසුම් සංවිධානයේ (නේටෝ) පරිබාහිර මිත්‍ර පාක්ෂික කණ්ඩායම හෙවත් නේටෝ ප්ලස් හි හයවන සාමාජිකයා ලෙස ඉන්දියාව එකතු කර ගැනීමට එක්සත් ජනපදය අපේක්ෂාවෙන් පසුවන බව වාර්තා වනවා.\nනේටෝ ප්ලස් හයවන සාමාජිකයා ලෙස ඉන්දියාව එකතු කර ගැනීම පිලිබඳ මෙලෙස ඉඟි පළ කර ඇත්තේ ඇමරිකානු කොන්ග්‍රස් සභික රෝ ඛන්නා යි.\nලොව විශාලතම ප්‍රජාතන්ත්‍රවාදී රටවල් දෙක මෑතකදී ආරක්ෂක සහයෝගීතාවයේ සැලකිය යුතු ප්‍රගතියක් ලබා ඇති අතර ඉන්දීය ජාතික ආරක්ෂක බලය පැවරීමේ පනතෙහි කෙරුනු සංශෝධනය ශක්තිමත් ඉන්දීය-එක්සත් ජනපද ආරක්ෂක හවුල්කාරිත්වයකට සැලකිය යුතු තල්ලුවක් සපයා තිබෙනවා.\nනේටෝ මිත්‍ර පාක්ෂිකයින්ට ආරක්ෂක ගිවිසුම් සඳහා ඉක්මන් අනුමැතිය ලැබෙන බවත්, දැනටමත් ඔස්ට්‍රේලියාව, ජපානය, නවසීලන්තය, ඊශ්‍රායලය සහ දකුණු කොරියාව සමඟ එක්සත් ජනපදයට එම ගිවිසුම ඇති බවත් ඛන්නා ඉන්දීය ANI පුවත් සේවය වෙත විශේෂ සම්මුඛ සාකච්ඡාවක් ලබා දෙමින් කියාසිටියා.\n“මම එයට හයවන රට ලෙස ඉන්දියාව එක් කිරීමට කටයුතු කරමින් සිටිමි, එය මෙම වර්ධනය වන ආරක්ෂක හවුල්කාරිත්වය සඳහා පහසුකම් සපයන අතර අපි ඉන්දියාව, එක්සත් ජනපදය හා රුසියාව සමඟ ආරක්ෂක පෙළගැස්මක් කරා ගෙන යන බව සහතික කරනවා. ඒක මම අවුරුදු දෙකකට කලින් පටන් ගත්ත දෙයක්. මම එය දිගටම කරගෙන යනවා. ඒ වගේම මේ සංශෝධනය පසුව පැවැත්වෙන සම්මේලන වලදී සම්මත වනු ඇතැයි බලාපොරොත්තු වෙනවා. ”ඔහු තවදුරටත් කියා සිටියා.\nමෙම යෝජනාව පැමිණෙන්නේ, ඉන්දියානු-එක්සත් ජනපද ආරක්ෂක සබඳතා ගැඹුරු කිරීමට යෝජනා කරන ජාතික ආරක්ෂක බලය පැවරීමේ පනතට (NDAA) සංශෝධනයක් එක්සත් ජනපදයේ නියෝජිත මන්ත්‍රී මණ්ඩලය විසින් අනුමත කිරීමෙන් පසුවයි.\nඑම යෝජනාව කැලිෆෝනියාවේ ඩිමොක්‍රටික් පාක්ෂිකයෙකු වන රෝ ඛන්නා විසින් ඉදිරිපත් කරන ලද්දක්.\n“අපට ඉන්දියාව සමඟ ශක්තිමත් හවුල්කාරිත්වයක් අවශ්‍යයි. ආරක්ෂක සහයෝගීතාව, මූලෝපායික සහයෝගීතාව, විශේෂයෙන්ම අපි ප්‍රජාතන්ත්‍රවාදී ජාතීන් දෙකක් වන නිසාත්, චීනයේ සහ පුටින්ගේ නැගීමත් සමඟ, මෙම සන්ධානය එක්සත් ජනපදයට තීරනාත්මකයි\". මෙම ඉන්දියානු ඇමරිකානු කොන්ග්‍රස් සභිකයා පවසනවා.\nඉන්දියා-එක්සත් ජනපද සබඳතාවලට තල්ලුවක් ලබා දෙමින් දෙරට අතර න්‍යෂ්ටික සහයෝගීතා ගිවිසුම අත්සන් තැබුනේ 2008 දී මන්මෝහන් සිංගේ නායකත්වයෙන් යුත් ආන්ඩුව විසින්.\nඒ හරහා ඉන්දියාවට සිය සිවිල් සහ හමුදාමය න්‍යෂ්ථික වැඩසටහන් වෙන් කිරීමට ඉඩ දුන් අතරම එහි සිවිල් න්‍යෂ්ටික පහසුකම් ජාත්‍යන්තර පරමාණුක බලශක්ති ඒජන්සියේ (IAEA) ආරක්‍ෂාවට ද යටත් කෙරුණා.\nමෙම සම්මුඛ සාකච්ඡාවේ දී, ඛන්නා ප්‍රකාශ කළේ රුසියාව සමඟ සැලකිය යුතු ආරක්ෂක ගනුදෙනු පවත්වන රටවලට දඬුවම් කරන ප්‍රතිපත්තිය වෙනුවට, ප්‍රතිරෝධය දැක්වීමේ පනත අත්හැරීම එක්සත් ජනපදයේ සහ එක්සත් ජනපද ඉන්දියා ආරක්ෂක හවුල්කාරිත්වයේ ඉහලම ගුණාංගය බවයි.\nකෙසේ වෙතත්, එම සංශෝධනය තවමත් නීතියක් බවට පත් වී නැත්තේ, සෙනෙට් සභාව විසින් අනුමත කළ එම සංශෝදනය ත්වමත් ජනාධිපති ජෝ බයිඩෙන් විසින් අත්සන් නොකිරීම හේතුවෙන්.\nකෙසේ වෙතත් ඉන් අනතුරුව ඉන්දියාව රුසියාව සමඟ අවි පද්ධති සබඳතාවයට අදාළ එක්සත් ජනපද සම්බාධකවලින් නිදහස් කෙරෙනු ඇති.",
       "URL": "https://www.hirunews.lk/311347/ඉන්දියාව-නේටෝවට-සම්බන්ධ-කර-ගැනීමට-එක්සත්-ජනපද-කොන්ග්‍රස්-සභිකයෙකුගෙන්-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=981"
}