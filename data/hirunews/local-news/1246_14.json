{
       "Source": "hirunews",
       "Timestamp": "Wednesday, 06 April 2022 - 16:11",
       "Headline": "නගර සභාවක පාන් රණ්ඩුවක්",
       "News Content": "ප්‍රසම්පාදන ක්‍රියාවලියෙන් බැහැරව වාහනයක් මිල දී ගැනීම සම්බන්ධයෙන් වූ බහින්බස් වීමක් දුරදිග යාමෙන් උදෑසන ආහාරයට ලබා දී තිබූ පාන් කැබැල්ලකින් නාගරික මන්ත්‍රී නිශාන්ත විමල චන්ද්‍ර විසින් උපසභාපති සුනිල් පියරත්නට පහර දෙනු ලැබ තිබෙනවා.\nමේ හේතුවෙන් අද (06) දා පැවති මහරගම නගර සභාවේ මාසික මහා සභා රැස්වීම උණුසුම් මුහුණුවරක් ගත් බව වාර්තා වනවා.\nඑය පාලනය කිරීමට සභාපති ටිරාජ් ලක්රුවන් සභාව විනාඩි පහකට කල් තැබීමට පියවර ගත් බව යි සඳහන් වන්නේ.\nප්‍රසම්පාදන ක්‍රියාවලියෙන් බැහැරව නගර සභාවේ උපසභාපතිවරයාට වාහනයක් මිල දී ගැනීම සම්බන්ධයෙන් නාගරික මන්ත්‍රී නිශාන්ත නිශාන්ත විමලචන්ද්‍ර මහතා අදහස් දක්වමින් සිට ඇති අතර, තමන්ට කෙරෙන චෝදනාව ප්‍රතික්ෂේප කරමින් උපසභාපති සුනිල් පියරත්න අදහස් දැක්වීමට යාමත් සමඟ දෙදෙනා අතර උණුසුම් වචන හුවමාරුවක් සිදු වී තිබෙනවා.\nඑහිදී නාගරික මන්ත්‍රීවරයා උප උපසභාපතිවරයාගේත් උපසභාපතිවරයා නාගරික මන්ත්‍රීවරයාගේත් පෞද්ගලික කාරණා ඉස්මතු කරමින් එකිනෙකාට චෝදනා කරමින් කරුණු දක්වන අතරතුර දී එක්වරම නිශාන්ත විමලචන්ද්‍ර මන්ත්‍රීවරයා උදෑසන ආහාරයට ලබා දී තිබූ පාන් කැබැල්ලකින් උපසභාපතිවරයාට පහර දුන් බව යි වාර්තා වන්නේ.\nමේ අවස්ථාවේ දී විපක්ෂයේ මන්ත්‍රීවරුන් පොහොට්ටු මන්ත්‍රීවරුන්ට 'ගෝඨා හොරා බැසිල් හොරා හොරා හොරා' කියමින් ද පොහොට්ටු මන්ත්‍රීවරුන් 'සජිත් හොරා සජිත් හොරා' කියමින් ද එකිනෙකාට චෝදනා කරගත් බව සඳහන්.",
       "URL": "https://www.hirunews.lk/301349/නගර-සභාවක-පාන්-රණ්ඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1246"
}