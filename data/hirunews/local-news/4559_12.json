{
       "Source": "hirunews",
       "Timestamp": "Tuesday, 18 April 2017 - 0:01",
       "Headline": "රාජකාරී අවිය සමග අතුරුදන්වු පොලිස් නිලධාරියාගේ සිරුර හමුවෙයි",
       "News Content": "තම රාජකාරී ගිනි අවිය සමඟ පසුගිය අප්‍රේල් 4 වන දා සිට අතුරුදන්ව සිටි අනුරාධපුර පොලීසියේ කොස්තාපල්වරයාගේ මළ සිරුර පුත්තලම - නීලබැම්ම ඇළ අසලින් හමුවී තිබෙනවා.\nවනාන්තර ප්‍රදේශයක් වූ මෙහි තිබූ මළ සිරුර පිළිබදව හෝවාඩුවාව ලබාදී ඇත්තේ ප්‍රදේශවාසියෙකු විසින්.\nඔහුගේ දරුවන් දෙදෙනා ඇල අයිනේ තිබී මෙම කොස්තාපල්වරයාගේ පිස්තෝලය සහ මුදල් පසුම්බිය දැක තිබෙනවා.\nඑහි තිබූ මුදල් සිය පියාට දරුවන් විසින් ලබාදී ඇති අතර පසුව ඒ පිළිබදව සොයා බැලීමේදී පියාට කොස්තාපල්වරයාගේ හිස සුන් මළ සිරුර සොයා ගැනීමට හැකි වී ඇති බව සදහන්.\nඔහු විසින් රාජාංගනය පොලීසියටත්, පසුව සාලියවැව පොලීසියටත් සිදුකළ දැනුම් දීමකින් අනතුරුව පොලිස් නිලධාරීන් පැමිණ එම මළ සිරුර පිහිටි ස්ථානයට ආරක්ෂාව ලබාදී ඇති බවයි හිරු ප්‍රාදේශීය වාර්තාකරු සදහන් කළේ.\nකොස්තාපල්වරයාගේ මළ සිරුර හමුවී ඇති බව පොලීසිය ද සනාථ කළා.",
       "URL": "https://www.hirunews.lk/159379/රාජකාරී-අවිය-සමග-අතුරුදන්වු-පොලිස්-නිලධාරියාගේ-සිරුර-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4559"
}