{
       "Source": "hirunews",
       "Timestamp": "Tuesday, 05 September 2023 - 8:42",
       "Headline": "ආසියානු සංවර්ධන බැංකු ණය යටතේ රේල් පීලි 10,000ක්",
       "News Content": "වසර 4කට පසු ආසියානු සංවර්ධන බැංකු ණය යටතේ මෙරටට ගෙන්වන ලද රුපියල් බිලියන 2 කට අධික වටිනාකමකින් යුත් රේල් පීලි තොගයක් දුම්රිය දෙපාර්තමේන්තුව වෙත භාරදීම ඊයේ(04) සිදු කෙරුණා.\nඒ යටතේ වර්ග 2කට අයත් රේල් පිලී 10,000 ක් චීනයේ සිට මෙරටට ලබා දී ඇති බවයි ප්‍රවාහන හා මාහාමාර්ග අමාත්‍යංශය සඳහන් කළේ.\nමේ අතර ප්‍රවාහන මහාමාර්ග හා ජනමාධ්‍ය අමාත්‍ය බන්දුල ගුණවර්ධන පැවසුවේ මුහුදුබඩ මාර්ගයේ ප්‍රතිසංස්කරණය නොකිරීම හේතුවෙන් දුම්රිය ධාවනය කිරීමේ වේගය සීමා කර ඇති බවයි.\nඔහු මේ බව සඳහන් කළේ ජනාධිපති මාධ්‍ය කේන්ද්‍රයේ ඊයේ(04) පැවති මාධ්‍ය හමුවට එක්වෙමින්.",
       "URL": "https://www.hirunews.lk/347190/ආසියානු-සංවර්ධන-බැංකු-ණය-යටතේ-රේල්-පීලි-10000ක්",
       "Category": "Local News",
       "Parent URL": "https://www.hirunews.lk/local-news.php?pageID=51"
}