{
       "Source": "hirunews",
       "Timestamp": "Sunday, 24 April 2022 - 21:28",
       "Headline": "අරගල බිමෙන් කොටු වූ සොරා (වීඩියෝ)",
       "News Content": "රටේ පවතින ගැටලුවලට විසඳුම් ඉල්ලා ගාලු මුවදොර පිටියේ ක්‍රියාත්මක අරගලය 16 වැනි දිනටත් ක්‍රියාත්මකයි.\nඑම අරගලයට සහය පළ කරමින් විවිධ ප්‍රදේශවලදී මෙන්ම විදෙස් රටවලදීද ජනතාව විරෝධතා සංවිධාන කර තිබුණා.\nගාලුමුවදොර ජනාධිපති ලේකම් කාර්යාලය ඉදිරිපිට අරගල භූමියේ රැදී සිටින විරෝධතාකරුවන් ඊයේ රාත්‍රීයේත් සිය විරෝධය පළ කළා.\nඅරගල භූමියේ පිරිස අතර සිට විවිධ භාණ්ඩ සොරකම් කළ පුද්ගලයෙකු අල්ලා පොලිසියට භාරදීමටද විරෝධතාකරුවන් කටයුතු කර තිබුණා.\n16 වැනි දිනටත් ආරම්භ වූ අරගලය සඳහා උදෑසන සිටම විරෝධතාකරුවන් සහභාගී වී සිටියා.\nඅරගල භුමියට පැමිණෙන පිරිසට සිය සිතුවම් නිර්මාණ තුළින් විරෝධතාව පළ කිරීමට ද අවස්ථාව සලසා දී තිබුණා.\nමේ අතර විරෝධතාවට සමගාමීව පූජ්‍ය තෙරිපැහැ සිරිධම්ම හිමියන් ආරම්භ කළ මාරාන්තික උපවාසයද අදත් ක්‍රියාත්මක වනවා.\nමීට අමතරව තවත් ස්ථාන කිහිපයක ආරම්භ කළ උපවාසද අදත් ක්‍රියාත්මකයි.\nරට තුළ උද්ගතව ඇති තත්ත්වයට විරෝධය පළ කරමින් විරෝධතාකරුවන් පිරිසක් කුරුණෑගල - විල්ගොඩ\nප්‍රදේශයේ ජොන්ස්ටන් ප්‍රනාන්දු මහතාගේ පක්ෂ'කාර්යාලයක් දක්වා විරෝධතා පා ගමනක නිරත වුණා.\nමේ අතර ගාලුමුවදොර පිටියට පිවිසෙන මාර්ග රැසක් වසා දැමීම හේතුවෙන් අරගල භූමියට පැමිණි පුද්ගලයින් සහ දෛනික කටයුතු සඳහා පැමිණි සිටි පුද්ගලයින් අපහසුතාවට පත් වුණා.\nමේ අතර ගාලු මුවදොර අරගලයට සහය පළ කරමින් දිවයිනේ තවත් ප්‍රදේශ ගණනාවක විරෝධතා පැවැත්වුණා.\nමේ අතර ජනාධිපතිවරයා ඇතුලු ආණ්ඩුවට සහය කිරීම සඳහා නිදහස් චතුරස්‍ර පරිශ්‍රයට එක්ව සිටියා.\nමේ අතර රටේ පවතින වත්මන් තත්ත්වය හමුවේ සිදු කරන උද්ඝෝෂණවලට සහය පළ කරමින් විදෙස් රටවල්වල සිටින ශ්‍රී ලාංකිකයින් ද සිය විරෝධය පළ කළා.",
       "URL": "https://www.hirunews.lk/302723/අරගල-බිමෙන්-කොටු-වූ-සොරා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1211"
}