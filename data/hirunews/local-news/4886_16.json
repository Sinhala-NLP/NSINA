{
       "Source": "hirunews",
       "Timestamp": "Friday, 09 September 2016 - 12:14",
       "Headline": "පහරදීමක් සම්බන්ධයෙන් කැකිරාවේ 4 දෙනෙකු රිමාන්ඩ්",
       "News Content": "කැකිරාව ඩිපෝ හන්දිය ප්‍රදේශයේදී පුද්ගලයෙකුට පහරදීමේ සිද්ධියක් සම්බන්ධයෙන් අත්අඩංගුවට ගත් සැකකරුවන් 5 දෙනාගෙන් 4 දෙනෙකු ලබන 14 වනදා දක්වා රක්ෂිත බන්ධනාගාර ගත කිරීමට කැකිරාව මහේස්ත්‍රාත් දුලාන් ද සිල්වා නියෝග කළා.\nසිද්ධිය සම්බන්ධයෙන් චෝදනා ලැබ සිටින අනෙක් සැකකරු රුපියල් දස දහසක මුදල් ඇප සහ රුපියල් දෙලක්ෂයක ශරීර ඇප මත මුදා හැරීමටයි අධිකරණය නියෝග කර ඇත්තේ.\nපෙරේදා පස්වරුවේ, අදාළ පහරදීම සිදුව තිබූ අතර, තුවාල ලැබූ 34 හැවිරිදි කැකිරාව ප්‍රදේශයේ පදිංචි ඔහු කැකිරාව මූලික රෝහල වෙත ඇතුළත් කිරීමෙන් අනතුරුව අනුරාධපුර මහරෝහල වෙත මාරු කර යවා තිබෙනවා.\nපෞද්ගලික හේතුවක් මත සිදුකළ එම පහරදීම පුත්තලම ප්‍රදේශයේ පදිංචි ව්‍යාපාරිකයෙකුට අයත් ඩිෆෙන්ඩර් වර්ගයේ රථයකින් පැමිණ සිදුකර ඇති බවයි කැකිරාව පොලිසිය කියා සිටියේ.",
       "URL": "https://www.hirunews.lk/142591/පහරදීමක්-සම්බන්ධයෙන්-කැකිරාවේ-4-දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4886"
}