{
       "Source": "hirunews",
       "Timestamp": "Sunday, 27 November 2022 - 14:53",
       "Headline": "රේගුවේ හිර වුණු කිරිපිටි ගැන වාර්තාවක් එවන්න - ඇමති සියඹලාපිටියගෙන් නියෝගයක් (වීඩියෝ)",
       "News Content": "නිෂ්කාශනය නොකර රේගු දෙපාර්තමේන්තුව භාරයේ පවතින කිරිපිටි තොගය සම්බන්ධයෙන් පරීක්ෂණයක් පවත්වා, තමා වෙත වාර්තාවක් ලබා දෙන්නැයි මුදල් රාජ්‍ය අමාත්‍ය රංජිත් සියඹලාපිටිය මහතා රේගුවට සහ ආනයන අපනයන පාලන දෙපාර්තමේන්තුවට දැනුම් දී තිබෙනවා.\nප්‍රවෘත්ති සාකච්ඡාවක් පවත්වමින් අමාත්‍යවරයා මේ බව සඳහන් කළා.\nආනයනය කරන ලද කිරිපිටි කිලෝග්‍රෑම් ලක්ෂ 4ක් නියමිත කාලය තුළදී නිදහස් කර ගැනීමට නොහැකි වීම හේතුවෙන් නරක්වන තත්ත්වයකට පත්ව ඇති බවට\nකිරිපිටි ආනයනකරුවන්ගේ සංගමය චෝදනා කරනවා.\nඑම සංගමයේ සභාපතිවරයා පවසන්නේ, රට තුළ යළිත් කිරිපිටි හිඟයක් මතුවන්නට ඉඩ හැර ජනතාව අපහසුතාවට පත් කිරීමේ කූඨ වැඩපිළිවෙළක් ක්‍රියාත්මක වීම හේතුවෙන්, කිරිපිටි නිදහස් නොකර මෙලෙස තබා ගන්නා බවයි.",
       "URL": "https://www.hirunews.lk/321417/රේගුවේ-හිර-වුණු-කිරිපිටි-ගැන-වාර්තාවක්-එවන්න-ඇමති-සියඹලාපිටියගෙන්-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=704"
}