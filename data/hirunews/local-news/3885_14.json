{
       "Source": "hirunews",
       "Timestamp": "Thursday, 21 June 2018 - 11:00",
       "Headline": "ගිනි අවි සමඟ සිව්දෙනෙක් අත්අඩංගුවට",
       "News Content": "විශේෂ පොලිස් කණ්ඩායම 3ක් විසින් මොණාරාගල ප්‍රදේශයේ ඊයේ (20)  සිදුකළ විශේෂ මෙහෙයුමකදී මෙරට නිෂ්පාදනය කරන ලද ගිනිඅවි හතරක් සමග සැකකරුවන් සිව්දෙනෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් වැල්ලවාය,මැදගම සහ ඇතිමලේ යන ප්‍රදේශවලදී පදිංචිකරුවන් බවයි පොලිසිය පැවසුවේ.\nපොලිසියට ලද බුද්ධි තොරතුරකට අනුව මෙම වැටලීම් සිදු කර ඇති අතර කුමන හේතුවක් මත මෙම ගිනිඅවි සැකකරුවන් විසින් ලඟ තබාගෙන සිටියේ ද යන්න පිළබඳ මෙතෙක් තොරතුරු අනාවරණය වී නැහැ.\nඅත්අඩංගුවට ගත් සැකකරුවන් මොණරාගල,වැල්ලවාය සහ සියඹලාණ්ඩුව යන මහේස්ත්‍රාත් අධිකරණයන්ට ඉදිරිපත් කිරීමට නියමිතයි.",
       "URL": "https://www.hirunews.lk/193568/ගිනි-අවි-සමඟ-සිව්දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3885"
}