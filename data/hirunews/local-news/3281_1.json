{
       "Source": "hirunews",
       "Timestamp": "Wednesday, 26 June 2019 - 9:03",
       "Headline": "Update - මත්ද්‍රව්‍ය ජාවාරම් කරුවන් සිව්දෙනෙකුට මරණ දඬුවම ලබාදීමට ජනපති සිය අත්සන යොදයි",
       "News Content": "ඉදිරි ජනාධිපතිවරණයට පෙර හෝ පසුව කවුරුන් බලයට පැමිණියත් රටට ආදරය කරන්නේ නම්, 19 වන ආණ්ඩුක්‍රම ව්‍යවස්ථා සංශෝධනය අහෝසි කළ යුතු බව ජනාධිපති මෛත්‍රීපාල සිරිසේන පවසනවා.\nජනාධිපති මන්දිරයේ දැන් පැවැත්වෙන මාධ්‍ය ආයතන ප්‍රධානීන්ගේ හමුවට එක්වෙමින් ජනාධිපතිවරයා කියා සිටියේ ජනමත විචාරණයක් පැවැත්වීමට සූදානමක් පවතින බවට පළ වන වාර්තා අසත්‍යයක් බවයි.\nඑමෙන්ම, ඇමරිකාව සමග අත්සන් කිරීමට නියමිත සෝෆා සහ ඇක්සා ගිවිසුම්වලට තමන් විරුද්ධ බව ජනාධිපතිවරයා මෙහිදී සඳහන් කළා.\nජනාධිපතිවරයා තවදුරටත් කියා සිටියේ මත්ද්‍රව්‍ය ජාවාරම් කිරීම සම්බන්ධයෙන් මරණ දඬවුමට නියම වී සිටින රැඳවියන් 4 දෙනෙකුට එම දඬුවම ක්‍රියාත්මක කිරීම සඳහා තමන් අත්සන් තබා ඇති බවයි.\nඒ අනුව ඔවුන්ට මරණ දඬුවම ලබාදීම නුදුරේදීම සිදුවනු ඇති බවද ජනාධිපතිවරයා පෙන්වා දුන්නා.\nමේ අතර, පාස්කු ඉරිදා ප්‍රහාරය සම්බන්ධයෙන් විමර්ශනය කිරීම සඳහා පත් කළ පාර්ලිමේන්තු තේරීම්කාරක සභාවට තමන්ට කැඳවීමක් සිදුකර නොමැති බවත් එලෙස කැඳවීමක් සිදුකළහොත් ඊට සහභාගි නොවන බවත්, ජනාධිපතිවරයා මෙහිදී අවධාරණය කළා.\nඑම තේරිම්කාරක සභාව අරලියගහ මන්දිරය මගින් රඟ දක්වන දේශපාලන නාට්‍යයක් ලෙසයි ජනාධිපතිවරයා මෙහිදී හඳුන්වනු ලැබුවේ.\n-----------------------------------------------------------------------\nඇමරිකාව සමඟ අත්සන් කරන ගිවිසුම් වලට මම විරුද්ධයි - ජනපති - Wednesday, June 26, 2019 09.43AM\nඇමරිකාව සමඟ අත්සන් කිරීමට නියමිත සෝෆා සහ ඇක්සා ගිවිසුම් වලට තමන් විරුද්ධ බව ජනපති පවසනවා.\n----------------------------------------------------------------------\nරටට ආදරය නම් 19 වන සංශෝධනය අහෝසි කළ යුතුයි - ජනපති - Wednesday, June 26, 2019 09.30AM\nජනාධිපතිවරණයට කලින් හෝ පසුව කවුරු හෝ බලයට පත් වුවත් රට රටට ආදරය කරන්නේ නම්, 19 වන සංශෝධනය අහෝසි කළ යුතු බව ජනපති පෙන්වා දෙනවා.\n-----------------------------------------------------------------------\n19 වන ආණ්ඩුක්‍රම ව්‍යවස්ථා සංශෝධනයෙන් රට අස්ථාවර වුණා - ජනපති - Wednesday, June 26, 2019 09.23AM\nරට තුල දේශපාලන අස්ථාවරයක් ඇති බව තමන් පිළිගන්නා බවත් ඊට හේතුව 19 වන ආණ්ඩුක්‍රම ව්‍යවස්ථා සංශෝධනය බව ජනාධිපතිවරයා කියා සිටිනවා.\n----------------------------------------------------------------------\nජනපතිවරණයට තරඟ කිරීමේ තීන්දුව නිදහස් පක්ෂයේ තීරණය අනුවයි - ජනපති කියයි - Wednesday, June 26, 2019 09.03AM\nඉදිරි ජනාධිපතිවරණයට තරඟ කිරීම පිළිබඳව ශ්‍රී ලංකා නිදහස් පක්ෂය ගන්නා තීන්දු තීරණ අනුව තමන් කටයුතු කරන බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව සඳහන් කළේ ජනාධිපති මන්දිරයේ දැන් පැවැත්වෙන මාධ්‍ය ආයතන ප්‍රධානීන් හමුවේදීයි.\nමේ අතර, රට තුළ දේශපාලන අස්ථාවරත්වයක් ඇති බව තමන් පිළිගන්නා බව ජනාධිපති මෛත්‍රීපාල සිරිසේන මෙහිදී වැඩිදුරටත් ප්‍රකාශ කළා.\nඊට හේතුව 19 වැනි ආණ්ඩුක්‍රම ව්‍යවස්ථා සංශෝධනය බවයි ජනාධිපතිවරයා කියා සිටියේ.",
       "URL": "https://www.hirunews.lk/219131/update-මත්ද්‍රව්‍ය-ජාවාරම්-කරුවන්-සිව්දෙනෙකුට-මරණ-දඬුවම-ලබාදීමට-ජනපති-සිය-අත්සන-යොදයි",
       "Category": "Local News",
       "Parent URL": "https://www.hirunews.lk/local-news.php?pageID=3281"
}