{
       "Source": "hirunews",
       "Timestamp": "Tuesday, 13 September 2022 - 21:38",
       "Headline": "ලිට්රෝ චෝදනා ප්‍රතික්ෂේප කරයි (වීඩියෝ)",
       "News Content": "ලිට්රෝ ගෑස් සමාගමේ ප්‍රසම්පාදන කටයුතු අක්‍රමවත්ව සිදුවූ බවට ඇතැම් සමාජ මාධ්‍ය සහ පුද්ගලයින් සිදුකරන ප්‍රකාශ ප්‍රතික්ෂේප කරන බව එම සමාගමේ සභාපති මුදිත පීරිස් පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් ඔහු කියා සිටියේ මේ සම්බන්ධයෙන් ඉදිරියේදී නීතිමය පියවර ගැනීමටද බලාපොරොත්තු වන බවයි.\nමේ අතර ආනයනික ඉන්ධන නෞකා 03 ක් සඳහා ප්‍රමාද ගාස්තු ලෙස ඇමරිකානු ඩොලර් මිලියන 432 ක් ගෙවා ඇති බවට පළවන වාර්තා අසත්‍ය බව ලංකා ඛනිජ තෙල් නීතිගත සංස්ථාව පවසනවා.\nමෙරටට ආනයනය කළ ඩීසල් සහ බොරතෙල් අඩංගු නෞකා 3 ක් කොළඹ වරායට සේන්දුවී ඇති බවත්, ඉන් ඩීසල් නෞකා සඳහා ගෙවීම් සිදුකිරීමට අවශ්‍ය පියවර ගෙන ඇති බවත් නිවේදනයක් නිකුත් කරමින් ඔවුන් ප්‍රකාශ කළා.\nඑක් ඩීසල් නෞකාවකට අර්ධ වශයෙන් ගෙවීම් සිදුකර ඇති අතර, ඉන් ඩීසල් ගොඩබෑම ආරම්භ කර ඇති බවද එහි දැක්වෙනවා.",
       "URL": "https://www.hirunews.lk/315322/ලිට්රෝ-චෝදනා-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=871"
}