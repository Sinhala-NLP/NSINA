{
       "Source": "hirunews",
       "Timestamp": "Sunday, 18 June 2023 - 13:58",
       "Headline": "සුගතදාස ක්‍රීඩා සංකීර්ණ සේවක සංගමයෙන් චෝදනාවක්",
       "News Content": "නුවරඑළිය තුරඟ තරගපිටිය ක්‍රීඩා අමාත්‍යාංශයෙන් නුවරඑළිය ප්‍රාදේශීය ලේකම් වෙත පවරා වෙනත් පුද්ගලයකුට ලබා දීමේ සූදානමක් පවතින බවට සුගතදාස ක්‍රීඩා සංකීර්ණ සේවක සංගමය චෝදනා කරනවා.\nඑහි ප්‍රධාන ලේකම් එන්.ජී. කරුණාතිලක සදහන් කළේ සුගතදාස ක්‍රීඩා සංකීර්ණය වෙත ණයගැති පුද්ගලයකු සඳහා මෙම වටිනා ඉඩම පවරා දීමට සූදානම් වන බවයි.\nමෙම චෝදනාව සම්බන්ධයෙන් නුවරඑළිය ප්‍රාදේශීය ලේකම් ප්‍රගීත් දනන්සූරිය කියා සිටියේ ජනාධිපති ලේකම් විසින් තුරග තරග පිටිය තම ප්‍රාදේශීය ලේකම් කාර්යාලය වෙත පවරන ලෙසට ක්‍රීඩා අමාත්‍යාංශ ලේකම්වරයාට ලිපියක් යොමු කර ඇතත් මෙතෙක් තුරග තරග පිටිය පවරා දීමක් සිදු කර නොමැති බවයි.\nවෙනත් පාර්ශ්වයකට එය පවරා දීම සම්බන්ධයෙන් මෙතෙක් තමන් දැනුවත් වී නොමැති බව ද ඔහු සදහන් කළා.",
       "URL": "https://www.hirunews.lk/338305/සුගතදාස-ක්‍රීඩා-සංකීර්ණ-සේවක-සංගමයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=258"
}