{
       "Source": "hirunews",
       "Timestamp": "Sunday, 02 July 2023 - 9:07",
       "Headline": "ප්‍රංශයේ උත්සන්න වන විරෝධතා පාලනයට පොලිසියෙන් කඳුළු ගෑස්",
       "News Content": "ප්‍රංශයේ උත්සන්න වන විරෝධතා පාලනය කිරීම සඳහා පොලිසිය කඳුළු ගෑස් ප්‍රහාරද එල්ල කර තිබෙනවා.\nපස්වන දිනටත් පැවැත්වෙන විරෝධතා අතරතුර මේ දක්වා අත්අඩංගුවට ගෙන ඇති සංඛ්‍යාව 2300කට අධිකයි.\nඉන් බහුතරය අවුරුදු 13ත් 18ත් අතර වයස්වල පසුවන්නන් බවයි විදෙස් වාර්තා සඳහන් කළේ.\nමෙම තත්ත්වය පාලනය කිරීම සඳහා 45,000කට අධික පොලිස් බල ඇණියක් ද කැඳවා තිබෙනවා.\nපැරිස් නුවර මාර්ග බාධකයකදී අණ නොතකා මෝටර් රථයක් ධාවනය කළ 17 හැවිරිදි පිරිමි ළමයෙකු පොලිස් නිලධාරියෙකු විසින් වෙඩි තබා ඝාතනය කිරීමත් සමග මෙම විරෝධතා හටගැනුනා.\nඊයේ (01) ඔහුගේ අවමංගල්‍ය උත්සවය පැවැත්වුණු අතර, ඊට විශාල ජනකායක්ද සහභාගිවී තිබූ බවයි විදෙස් වාර්තා සඳහන් කළේ.",
       "URL": "https://www.hirunews.lk/339721/ප්‍රංශයේ-උත්සන්න-වන-විරෝධතා-පාලනයට-පොලිසියෙන්-කඳුළු-ගෑස්",
       "Category": "Local News",
       "Parent URL": "https://www.hirunews.lk/local-news.php?pageID=220"
}