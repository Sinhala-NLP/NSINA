{
       "Source": "hirunews",
       "Timestamp": "Tuesday, 17 January 2023 - 7:45",
       "Headline": "විදුලි බිල වැඩි කිරීමට කොමිසමේ අකැමැත්ත",
       "News Content": "කැබිනට් මණ්ඩලය අනුමත කළ විදුලි ගාස්තු ඉහළ දැමිමේ සංශෝධනය ප්‍රතික්ෂේප කරන බව මහජන උපයෝගිතා කොමිසමේ සභාපති ජනක රත්නායක අමාත්‍ය මණ්ඩලයේ ලේකම්වරයාට ලිඛිතව දැනුම් දී තිබෙනවා.\nවිදුලි ගාස්තු සංශෝධනය නුසුදුසු බව සඳහන් කරමින් ඔහු මෙම දැනුම් දීම කර තිබුණා.\nමහජන උපයෝගිතා කොමිසමට පැවරී ඇති බලතල අනුව විදුලි ගාස්තු සංශෝධනයක දී එම කොමිෂන් සභාවේ අනුමැතිය ලබා ගැනීම අනිවාර්ය වනවා.\nවිදුලිය ගාස්තු ජනවාරි මස 1 වනදා සිට ඉහළ දැමීමට පසුගිය සතියේ පැවති අමාත්‍ය මණ්ඩල රැස්වීමේ දී තීරණය කරනු ලැබුවා.\nමේ අතර අද සහ හෙට යන දෙදින තුළත් පැය 02යි විනාඩි 20 කාලයක් විදුලි කප්පාදු කෙරෙනවා.",
       "URL": "https://www.hirunews.lk/325227/විදුලි-බිල-වැඩි-කිරීමට-කොමිසමේ-අකැමැත්ත",
       "Category": "Local News",
       "Parent URL": "https://www.hirunews.lk/local-news.php?pageID=597"
}