{
       "Source": "hirunews",
       "Timestamp": "Thursday, 01 October 2020 - 8:14",
       "Headline": "හිරු ධර්මප්‍රදීපය අද පල්ලේබැද්ද ඵෙතිහාසික සංඛපාල රජමහා විහාරස්ථානයේදී (වීඩියෝ)",
       "News Content": "අදට යෙදෙන අධි වප් පුර පොහෝ දිනය නිමිත්තෙන් පල්ලේබැද්ද ඵෙතිහාසික සංඛපාල රජමහා විහාරය කේන්ද්‍ර කර ගනිමින් හිරු ධර්ම ප්‍රදීපය වැඩසටහන මේ වනවිට ක්‍රියාත්මකයි.\nඋදෑසන 06.00 ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වුණා. එම කටයුතු සහ ධර්මානුශාසනාව සිදු කළේ පල්ලේබැද්ද ඵෙතිහාසික සංඛපාල රජමහා විහාරයේ භාරකාර තැන්පත් පූජ්‍ය කොකාවිල කෝසල හිමියන් විසින්.\nඋදෑසන 07.30 ට රෝග බියෙන් අත්මිදීම පිළිබඳව විග්‍රහ කෙරෙන පෝදා ධර්ම දේශනය සිදුකරන්නේ පූජ්‍ය කොටනෙළුවේ පුඤ්ඤානන්ද හිමියන් විසිනුයි.\nමීට අමතරව, විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙනවා. දරුවන් යහ මඟ යොමු කිරීම පිළිබඳව විග්‍රහ කෙරෙන මෙම කාලීන ධර්ම සාකච්ඡාවට සහභාගි වන්නේ පූජ්‍ය පූලියද්දේ සුධම්ම හිමියන්, පූජ්‍ය මීගොඩ සමිත හිමියන් සහ මහින්ද කුමාර දළුපොතයි.\nඑසේම, පෙරවරු 10 ට සිහි නුවණ පිළිබඳව විග්‍රහ කෙරෙන තවත් ධර්ම දේශනයක් පූජ්‍ය වල්පොල ගෝතම හිමියන් විසින් සිදුකිරීමට නියමිතයි. ඉන් අනතුරුව, කාව්‍යමය ධර්ම දේශනයක්ද පැවැත්වෙනවා.\nඒ කාව්‍ය විශාරද පූජ්‍ය මාම්පිටියේ සිරිසුමන හිමියන් විසින්.\nඅනතුරුව, දහවල් 12.30ට තවත් විශේෂ ධර්ම සාකච්ඡාවක් පැවැත්වීමට නියමිතයි.",
       "URL": "https://www.hirunews.lk/251521/හිරු-ධර්මප්‍රදීපය-අද-පල්ලේබැද්ද-ඵෙතිහාසික-සංඛපාල-රජමහා-විහාරස්ථානයේදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2418"
}