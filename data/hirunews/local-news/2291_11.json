{
       "Source": "hirunews",
       "Timestamp": "Sunday, 06 December 2020 - 18:04",
       "Headline": "බන්ධනාගාර පොකුර 2000 පනී",
       "News Content": "අද(06) දිනයේ මේ දක්වා කොරෝනා ආසාදිතයන් 362කු අලුතින් හඳුනාගෙන තිබෙනවා.\nයුද හමුදාපති ලුතිනන් ජෙනරාල් ශවේන්ද්‍ර සිල්වා ප්‍රකාශ කළේ ඉන් 285 දෙනෙකු පෑලියගොඩ කොරෝනා පොකුරේ ආශ්‍රිතයන් බවයි.\nඒ අනුව පෑලියගොඩ කොරෝනා පොකුරේ ආසාදිතයන් සංඛ්‍යාව 23,959 දක්වා ඉහළ ගොස් තිබෙනවා.\nඑමෙන්ම අද මේ දක්වා වාර්තාවූ ආසාදිතයන් 362 ගෙන් සෙසු 77 දෙනා බන්ධනාගාරවලින් වාර්තාවී ඇති බව යුද හමුදාපතිවරයා  සඳහන් කළා.\nඒ අනුව මේ වනවිට බන්ධනාගාරවලින් වාර්තාවන සමස්ත කොරෝනා ආසාදිත සංඛ්‍යාව දෙදහස ඉක්මවා ගොස් මේ වනවිට දැක්වෙන්නේ 2,051 ලෙසයි.\nඅදත් ආසාදිතයන් 370 දෙනෙකු සුවය ලබා රෝහල්වලින් පිටව යාමත් සමඟ සුවය ලැබූ සමස්ත කොරෝනා ආසාදිතයන් සංඛ්‍යාව 20,460 දක්වා ඉහළ ගොස් තිබෙනවා.",
       "URL": "https://www.hirunews.lk/256434/බන්ධනාගාර-පොකුර-2000-පනී",
       "Category": "Local News",
       "Parent URL": "https://www.hirunews.lk/local-news.php?pageID=2291"
}