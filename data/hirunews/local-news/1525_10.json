{
       "Source": "hirunews",
       "Timestamp": "Wednesday, 01 December 2021 - 11:45",
       "Headline": "ගෑස් ටැංකි පිපිරීම් සිදු නො වුණු බවට තිස්ස කුට්ටිආරච්චිගෙන් ප්‍රකාශයක්",
       "News Content": "පාර්ලිමේන්තු මන්ත්‍රී තිස්ස කුට්ටිආරච්චි අද මාධ්‍ය හමුවකට සම්බන්ධ වෙමින් කියා සිටියේ, දිවයිනේ කිසිඳු ස්ථානයක ගෑස් ටැංකි පුපුරා යෑමක් සිදු වී නැති බව යි.\nගෑස් ළිප් හැර ගෑස් ටැංකියක් පිපිරුණු අවස්ථාවක් පෙන්වා දෙන ලෙසට ඔහු අභියෝගයක් ද ඉදිරිපත් කළා.\nඔහු අවධාරණය කරන්නේ, ගෑස් ළිපේ හෝ ගෑස් සංයුතියේ හෝ නො ව ගැටලුව ඇත්තේ, ගෑස් ළිපේ බවයි.\nගෑස් සංයුතිය හා ගෑස් ටැංකි ගැන පරීක්ෂණ සිදු වන අතරවාරයේ ම, ගෑස් ළිප් ගැනත් පරීක්ෂණයක් සිදු කිරීම අත්‍යවශ්‍ය බව යි ඔහු අවධාරණය කළේ.",
       "URL": "https://www.hirunews.lk/289701/ගෑස්-ටැංකි-පිපිරීම්-සිදු-නො-වුණු-බවට-තිස්ස-කුට්ටිආරච්චිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1525"
}