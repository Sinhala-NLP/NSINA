{
       "Source": "hirunews",
       "Timestamp": "Friday, 03 August 2018 - 16:18",
       "Headline": "වල් ඌරු මස්‌ ආහාරයට ගත් දැරියක් ජීවිතය හැරයයි",
       "News Content": "වල් ඌරු මස්‌ ආහාරයට ගත් කුඩා දැරියක් හදිසියේම රෝගී වී පසුගිය පළමු වනදා ගම්පොළ රෝහලට ඇතුළත් කරන අතරතුර මියගොස්‌ තිබෙනවා.\nමෙලෙස මියගොස් ඇත්තේ වැලිගල්ල, කුරගල ප්‍රදේශයේ පදිංචිව සිටි රසිකා රශ්මි වීරසේන නැමැති වයස අවුරුදු දෙකක දැරියක් බවයි අප වාර්තාකරු සඳහන් කළේ.\nඅදාල දැරියට ඇයගේ මව්පියන් විසින් පසුගිය 31 වනදා රාත්‍රි ආහාරයට මෙලෙස වල් ඌරු මස්‌ ලබාදී ඇති බව සඳහන්.\nදැරිය වල් ඌරු මස්‌ ආහාරයට ගැනීමෙන් අනතුරුව ඇය රාත්‍රියේදී රෝගී වී ඇති අතර පසුදින උදැසන දැරිය රෝහල්ගත කරන විටත් මියගොස්‌ සිටි බවයි වාර්තා වන්නේ.\nදවුලගල පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වන බව සඳහන්.",
       "URL": "https://www.hirunews.lk/196722/වල්-ඌරු-මස්‌-ආහාරයට-ගත්-දැරියක්-ජීවිතය-හැරයයි",
       "Category": "Local News",
       "Parent URL": "https://www.hirunews.lk/local-news.php?pageID=3816"
}