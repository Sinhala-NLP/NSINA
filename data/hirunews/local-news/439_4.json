{
       "Source": "hirunews",
       "Timestamp": "Sunday, 02 April 2023 - 13:46",
       "Headline": "ඇතුගල කොල්ලො - කෙල්ලොන්ව නැටවූ හිරු මෙගා බ්ලාස්ට් (වීඩියෝ)",
       "News Content": "මෙරට ජනතාවට කවදත් නැවුම් අත්දැකීම් ලබා දෙන හිරු ටී.වී. සහ හිරු F M ප්‍රමුඛ හිරු මාධ්‍ය ජාලය, ඊයේ රාත්‍රියේ ප්‍රාසාංගික අත්දැකීමක් ප්‍රේක්ෂකයා වෙත සමීප කරන්නට සමත් වුණා.\nඒ, හිරු මෙගා බ්ලාස්ට් සංගීත රාත්‍රිය කුරුණෑගල පොල්පිතිගමට රැගෙන යමින්.\nප්‍රසංගය ආරම්භ වන්නටත් ප්‍රථම, පොල්පිතිගම ප්‍රාෙද්ශීය සභා ක්‍රීඩාංගණය අතුරු සිදුරු නැතිව පිරී ගොස් තිබුණේ, මෙරට ජනතාව හිරු වෙත තැබූ විශ්වාසය තව තවත් තහවුරු කරමින්.\nදැවැන්ත ප්‍රාසාංගික සජීව අත්දැකීම් ප්‍රේක්ෂකයා වෙත සමීප කරන හිරු,වසරේ දැවැන්තම සංගීත රාත්‍රිය මෙවර ඇතුගල්පුරයට රැගෙන ආවා.\nඅලංකාර ආලෝක රටාවන්ගෙන් හැඩ වූ දැවැන්ත වේදිකාවේ සිට මෙවර හිරු මෙගා බ්ලාස්ට් වර්ණවත් කළේ රොෂාන් ප්‍රනාන්දු ප්‍රමුඛ ෆ්ලෑෂ් බැක් සංගීත කණ්ඩායමයි.\nප්‍රසංගය ආරම්භ වන්නට මත්තෙන් කුරුණෑගල පොල්පිතිගම ප්‍රාදේශීය සභා ක්‍රීඩාංගණය අතුරු සිදුරු නැතිව ප්‍රේක්ෂකයින්ගෙන් පිරී ගියේ නැවුම් සංගීතමය අත්දැකීමක පහස රිසිසේ විඳ ගන්නටයි.\nහිරු ස්ටාර් තෙවැනි වටයේ කිරුළ හිමිකරගත් අමීෂ මිනෝල් මෙන්ම, ඉරාජ් වීරරත්න ,දමිත් අසංක,දිනේෂ් ගමගේ,කයිසර් කයිස්, කාංචනා අනුරාධී, රුවන් හෙට්ටිආරච්චි, ශානිකා වනිගසේකර, ජය-ශ්‍රී, තිවංක දිල්ෂාන් සමග බාචී සුසාන් මෙගා බ්ලාස්ට් වේදිකාව ගීතවත් කළා.\nමෙගා බ්ලාස්ට් වේදිකාව නර්තනයෙන් හැඩ කළේ ඩාර්ක් ෂයින් නර්තන කණ්ඩායමයි.\nනොමිලේම පැවැත්වුණු මේ අති දැවැන්ත ප්‍රාසාංගික සංගීත අත්දැකීම රැය පහන් වනතුරුම දිවයිනේ සතර දෙසින් පැමිණි සංගීත ලෝලීන් විඳ ගත්තේ මෙලෙසින්.",
       "URL": "https://www.hirunews.lk/331530/ඇතුගල-කොල්ලො-කෙල්ලොන්ව-නැටවූ-හිරු-මෙගා-බ්ලාස්ට්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=439"
}