{
       "Source": "hirunews",
       "Timestamp": "Monday, 21 August 2017 - 7:58",
       "Headline": "කැළණිවැලි මාර්ගයේ දුම්රිය ප්‍රමාදයක්",
       "News Content": "හෝමාගම සහ කොට්ටාව දුම්රිය ස්ථාන අතර මාලපල්ල ප්‍රදේශයේදී දුම්රියක් කාර්මික දෝෂයකට ලක්වීම හේතුවෙන් කැළණිවැලි මාර්ගයේ දුම්රිය ප්‍රමාදයක් පවතින බව දුම්රිය පාලක මැදිරිය සඳහන් කළා.\nමේ නිසා අද පෙරවරුවේ කොළඹ කොටුව දක්වා පැමිණීමට නියමිත දුම්රිය දෙකම ප්‍රමාද වන බවයි ඔවුන් කියා සිටියේ.\nකාර්මික දෝෂයට ලක්වූ දුම්රිය යථා තත්වයට පත් කිරීමේ කටයුතු මේ වනවිට ආරම්භ කර තිබෙනවා.\nමේ අතර හලාවත මාදම්පේ ප්‍රදේශයේදී දුම්රියක ගවයෙක් ගැටීමෙන් අද උදෑසන හලාවත මාර්ගයේ දුම්රිය ප්‍රමාදයක් පැවති බවද වාර්තා වනවා.",
       "URL": "https://www.hirunews.lk/168945/කැළණිවැලි-මාර්ගයේ-දුම්රිය-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=4361"
}