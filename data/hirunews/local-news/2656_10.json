{
       "Source": "hirunews",
       "Timestamp": "Tuesday, 16 June 2020 - 7:05",
       "Headline": "රිය අනතුරකින් මිය ගිය බුද්ධි නිලධාරී 'සිතුම්ගේ' අවසන් කටයුතු හෙට",
       "News Content": "රිය අනතුරකට භාජනය වී ජීවිතක්ෂයට පත්වූ රාජ්‍ය බුද්ධි සේවයේ පොලිස් කොස්තාපල් සිතුම් යොමාල්ගේ අවසන් කටයුතු හෙට (17) දිනයේදී සිදුකිරීමට නියමිතයි.\nඒ, පොලිස් ගෞරව සහිතව ගිනිදමන පොදු සුසාන භූමියේදීයි.\nසිතුම්ගේ දේහය ඊයේ (15) පොළොන්නරුවේ පිහිටි ඔහුගේ නිවස වෙත රැගෙන එනු ලැබුවා.\nපසුගියදා තුම්මුල්ල ප්‍රදේශයේදී පොලිස් නිලධාරීන් දෙදෙනෙකු ගමන්ගත් යතුරුපැදියක ඩිෆෙන්ඩර් රථයක් ගැටී සිදුවූ අනතුරින් යතුරුපැදියේ ගමන් ගත් 22 හැවිරිදි පොලිස් කොස්තාපල් සිතුම් ජීවිතක්ෂයට පත් වුණා.\nමෙම මස 09 වනදා කොළඹ ජාතික රෝහලේ සිදුවූ රුපියල් ලක්ෂ 78කට අධික මුදල් කොල්ලයේ ප්‍රධාන සැකකරු හා එම මුදල් අත්අඩංගුවට ගැනීමට ක්‍රියා කළේ ද සිතුම් යොමාල් නිලධාරියායි.\nමියගිය පොලිස් කොස්තාපල් සිතුම් යොමාල් ඊයේ (14) සිට බලපැවැත්වෙන පරිදි පොලිස් සැරයන් තනතුරට උසස් කෙරුණු බව ද  පොලිස් මූලස්ථානය ඊයේ (15) නිවේදනය කළා.",
       "URL": "https://www.hirunews.lk/243166/රිය-අනතුරකින්-මිය-ගිය-බුද්ධි-නිලධාරී-සිතුම්ගේ-අවසන්-කටයුතු-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2656"
}