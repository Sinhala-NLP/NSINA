{
       "Source": "hirunews",
       "Timestamp": "Saturday, 29 July 2023 - 17:46",
       "Headline": "මාධ්‍යවේදී තරිඳු උඩුවරගෙදරට ඇප",
       "News Content": "බොරැල්ල ප්‍රදේශයේ ඊයේ පැවති විරෝධතාවයේ දී අත්අඩංගුවට ගත් මාධ්‍යවේදී තරිඳු උඩුවරගෙදරට අලුත්කඩේ මහේස්ත්‍රාත්වරයා අද (29) ඇප නියම කළා.\nකම්කරු නීති සංශෝධනය කිරීමට එරෙහිව හා තවත් ඉල්ලීම් කිහිපයක් මුල්කර ගනිමින් පෙරටුගාමී සමාජවාදී පක්ෂයට අනුබද්ධ වෘත්තීය සමිති සංවිධානය කළ විරෝධතාවයක් විසුරුවා හැරීමට පොලිසීය ඊයේ (28) ජල හා කදුළුගෑස් ප්‍රහාර එල්ල කළා.\nඒ බොරැල්ල, වනාතමුල්ල, සහස්පුර ප්‍රදේශයේදීයි.\nඒ එම පක්ෂයේ ප්‍රචාරක ලේකම් දුමින්ද නාගමුව ඇතුලු වෘත්තිය සමිති ක්‍රියාකාරිකයන් පස්දෙනෙකුට සෞඛ්‍ය අමාත්‍යාංශය සහ ඒ අවට මාර්ග කිහිපයක උද්ඝෝෂණ සහ පෙළපාලි පැවැත්වීම තහනම් කරමින් මාළිගාකන්ද මහේස්ත්‍රාත් අධිකරණය නියෝගයක් නිකුත් කර ඇති පසුබිමකයි.",
       "URL": "https://www.hirunews.lk/342968/මාධ්‍යවේදී-තරිඳු-උඩුවරගෙදරට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=141"
}