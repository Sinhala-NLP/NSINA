{
       "Source": "hirunews",
       "Timestamp": "Sunday, 25 March 2018 - 6:30",
       "Headline": "තරුණයන් 3 කට දිවි අහිමි කළ යතුරුපැදි අනතුර",
       "News Content": "දුම්මලසුරිය ප්‍රදේශයේදී සිදුවූ යතුරුපැදි අනතුරකින් තරුණයන් 3 දෙනෙකු ජීවිතක්ෂයට පත්වී තිබෙනවා.\nඊයේ රාත්‍රී 12.30 ට පමණ අනතුර සිදුවී ඇත්තේ මාදම්පේ කුලියාපිටිය මාර්ගයේ උඩුබද්දාව ප්‍රදේශයේදීයි.\nමියගොස් ඇත්තේ අවුරුදු 18 සහ 19 වයස්වල පසුවු 3 දෙනෙක්.\nඔවුන් උඩුබද්දාව ප්‍රදේශයේම පදිංචිකරුවන් බවයි පොලිසිය කියාසිටියේ.\nමාදම්පේ දෙසට ධාවනය වූ යතුරුපැදියක් එම දෙසටම ඉදිරියෙන් ධාවනය වූ යතුරුපැදියක් පසු කර යාමට උත්සාහ කිරීමේදී අනතුර සිදුවී ඇතැයි සඳහන්.\nඑක් යතුරුපැදියක වම් පස පැති කණ්නාඩියක් අනෙක් යතුරුපැදියේ පසුපැදිකරුගේ අතේ ගැටීමෙන් එම යතුරුපැදිය පාලනය කර ගැනීමට නොහැකිව මාර්ගයෙන් ඉවතට පැන ගසක ගැටී අනතුර සිදුව තිබෙනවා.\nමියගිය තරුණයන්ගේ මළ සිරුරු කුලියාපිටිය රෝහලේ තැන්පත් කර තිබෙනවා.\nපශ්චාත් මරණ පරීක්ෂණ අද පැවැත්වීමට නියමිතයි. දුම්මලසුරිය පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/186789/තරුණයන්-3-කට-දිවි-අහිමි-කළ-යතුරුපැදි-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4022"
}