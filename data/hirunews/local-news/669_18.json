{
       "Source": "hirunews",
       "Timestamp": "Tuesday, 13 December 2022 - 12:46",
       "Headline": "ඕමානයේ ශ්‍රී ලංකා තානාපති කාර්යාලය 3 වන ලේකම් ඊ. කුෂාන්ට ඇප",
       "News Content": "සංචාරක වීසා මත ඕමානයට යැවු ශ්‍රී ලාංකික කාන්තාවන් ලිංගික සහ වෙනත් කටයුතු සඳහා යෙදවූ බවට චෝදනා එල්ල වී රක්ෂිත බන්ධනාගාරගත කර සිටි ඕමානයේ පිහිටි ශ්‍රී ලංකා තානාපති කාර්යාලය 3 වන ලේකම් ඊ. කුෂාන් නැමැත්තාට ඇප ලබා දී තිබෙනවා.\nකොළඹ ප්‍රධාන මහේස්ත්‍රාත් නන්දන අමරසිංහ හමුවට අද (13) මොහු ඉදිරිපත් කිරීමෙන් පසුව රුපියල් ලක්ෂයක මුදල් ඇපයක් සහ රුපියල් ලක්ෂ 10යක ශරීර ඇප දෙකක් මතයි මෙලෙස මුදාහැර ඇත්තේ.\nඑමෙන්ම ඊ. කුෂාන් නමැත්තාට විදෙස්ගතවීම තහනම් කර ඇති අතර, ඇප ලබා ගැනීමෙන් අනතුරුව සෑම ඉරිදා දිනකම පෙරවරුවේ අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙසට ද මහේස්ත්‍රාත්වරයා නියෝග කළා.",
       "URL": "https://www.hirunews.lk/322595/ඕමානයේ-ශ්‍රී-ලංකා-තානාපති-කාර්යාලය-3-වන-ලේකම්-ඊ-කුෂාන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=669"
}