{
       "Source": "hirunews",
       "Timestamp": "Saturday, 23 January 2021 - 14:39",
       "Headline": "අභාවප්‍රාප්ත ජ්‍යෙෂ්ඨ මාධ්‍යවේදී එඩ්වින් ආරියදාසගේ අවසන් කටයුතු රාජ්‍ය අනුග්‍රහයෙන්",
       "News Content": "අභාවප්‍රාප්ත ජ්‍යෙෂ්ඨ මාධ්‍යවේදී කලා කීර්ති ආචාර්ය එඩ්වින් ආරියදාසගේ අවසන් කටයුතු රාජ්‍ය අනුග්‍රහයෙන් පවත්වන ලෙසට අග්‍රාමාත්‍ය මහින්ද රාජපක්ෂ උපදෙස් ලබාදී තිබෙනවා.\nඒ අනුව බුද්ධශාසන, ආගමික හා සංස්කෘතික අමාත්‍යාංශයේ ලේකම් මහාචාර්ය කපිල ගුණර්ධන හා ජනමාධ්‍ය අමාත්‍යාංශයේ ලේකම් ජගත් පී. විජේවීර වෙත අද දින ඊට අදාළ උපදෙස්  ලබාදුන් බවයි අග්‍රාමාත්‍ය කාර්යාලය නිවේදනයක් නිකුත් කරමින් සඳහන් කළේ.\nමෙරට මාධ්‍ය ක්ෂේත්‍රයට අනුපමේය මෙහෙයක් කළ එඩ්වින් ආරියදාස ශූරීන් ඊයේ (22) සිය දිවිගමනට සමුදුන්නා.\nමියයන විට ඔහු 98 වන වියේ පසුවුණා.",
       "URL": "https://www.hirunews.lk/260511/අභාවප්‍රාප්ත-ජ්‍යෙෂ්ඨ-මාධ්‍යවේදී-එඩ්වින්-ආරියදාසගේ-අවසන්-කටයුතු-රාජ්‍ය-අනුග්‍රහයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2193"
}