{
       "Source": "hirunews",
       "Timestamp": "Thursday, 20 January 2022 - 19:29",
       "Headline": "ඉන්ධන ඇතුලු අත්‍යවශ්‍ය ද්‍රව්‍ය ආනයනය ගැන කිසිවෙකු සැකයක් ඇති කරගත යුතු නැහැ - මහබැංකු අධිපති (වීඩියෝ)",
       "News Content": "ඉන්ධන ඇතුලු අත්‍යවශ්‍ය ද්‍රව්‍ය ආනයනය සම්බන්ධයෙන් කිසිදු පාර්ශවයක් සැකයක් ඇති කර නොගත යුතු බව මහබැංකු අධිපති අජිත් නිවාඩ් කබ්රාල් ප්‍රකාශ කළා.\nමහබැංකුවේ අද පැවති මාධ්‍ය හමුවකට පිළිතුරු ලබා දෙමින් ඔහු කියා සිටියේ රට තුල පවතින අත්‍යවශ්‍ය ද්‍රව්‍ය හිඟයට ඉදිරියේදී විසඳුම් ලැබෙනු ඇති බවයි.\nඊයේ මුදල් මණ්ඩලය රැස්වී තීරණය කළේ ප්‍රතිපත්ති පොලී අනුපාතිකයන් ඉහළ දැමීමටයි. ඒ අනුව නිත්‍ය තැන්පතු පහසුකම් අනුපාතිකය සියයට 5.5 මට්ටම දක්වා සහ නිත්‍ය ණය පහසුකම් අනුපාතිකය සියයට 6.5 මට්ටම දක්වා ඉහළ දැමුණා.\nඑසේම, මෙරටින් පිටත පදිංචි පුද්ගලයින්ට සපයන ලබන සේවාවන් සදහා විදේශ විනිමය පමණක් භාර ගන්නා ලෙස මහබැංකුව සියළුම ලියාපදිංචි සංචාරක ආයතන වලට අනිවාර්ය කර තිබෙනවා. ඊයේ රැස්වූ මුදල් මණ්ඩලය තීරණය කර ඇත්තේ ඉන්ධන මිලදී ගැනීම සදහා වන අත්‍යාවශ්‍ය ආනයන බිල්පත් මූල්‍යණය කිරීම බලපත්‍රලාභී බැංකු අතර ඔවුන්ගේ විදේශ විනිමය ලැබීම්වලට සමානුපාතිකව බෙදා හැරීමටයි.\nමේ අතර, ඇමෙරිකානු ඩොලර් ඇතුළු රුපියල් කෝටි 4කට අධික විදෙස් මුදල් තොගයක් නීති විරෝධී ලෙස ඩුබායි වෙත රැගෙන යාමට උත්සාහ කළ 5 දෙනෙකු කටුනායක ගුවන් තොටුපළ පිටවීමේ පර්යන්තයේදී රේගු නිලධාරීන් ඊයේ අත්අඩංගුවට ගනු ලැබුවා.\nමේ අතර සිංහල රාවය සංවිධානයේ නියෝජිතයින් පිරිසක් අද මහ බැංකුව වෙත පැමිණිලි කළේ මහ බැංකුව සහ විශ්ව විද්‍යාල ප්‍රතිපාදන කොමිෂන් සභාවේ සම්බන්ධීකරණයෙන් කල යුතු විදේශීය විභාග සඳහා සිසුන් විදේශ ගත කිරීමේ ක්‍රියාවලිය පෞද්ගලික ආයතනයක් සිදුකරමින් පවතින බවට චෝදනා කරමින්.\nමේ අතර මෙරටින් පිටත පදිංචි පුද්ගලයින්ට සපයන ලබන සේවාවන් සදහා විදේශ විනිමය පමණක් භාර ගන්නා ලෙස මහබැංකුව සියළුම ලියාපදිංචි සංචාරක ආයතන වලට අනිවාර්ය කර තිබෙනවා.\nඊයේ (19) දින රැස්වූ මුදල් මණ්ඩලය තීරණය කර ඇත්තේ, ඉන්ධන මිලදී ගැනීම සදහා වන අත්‍යාවශ්‍ය ආනයන බිල්පත් මූල්‍යණය කිරීම බලපත්‍රලාභී බැංකු අතර ඔවුන්ගේ විදේශ විනිමය ලැබීම්වලට සමානුපාතිකව බෙදා හැරීමටයි.\nමේ අතර, නිත්‍ය තැන්පතු පහසුකම් අනුපාතිකය සහ නිත්‍ය ණය පහසුකම් අනුපාතිකය ඉහළ  දැමීමට ද තීරණය වුණා.\nඒ අනුව, නිත්‍ය තැන්පතු පහසුකම් අනුපාතිකය සියයට 5.5 මට්ටම දක්වා සහ නිත්‍ය ණය පහසුකම් අනුපාතිකය සියයට 6.5 මට්ටම දක්වා ඉහළ දැමීමටයි ඊයේ රැස්වූ මුදල් මණ්ඩලය පියවර ගත්තේ.\nමීට පෙර නිත්‍ය තැන්පතු පහසුකම් අනුපාතය සියයට 5 මට්ටමේ පැවති අතර නිත්‍ය ණය පහසුකම් අනුපාතය පැවතියේ සියයට 6ක මට්ටමේයි.\nඑමෙන්ම ව්‍යවස්ථාපිත සංචිත අනුපාතිකය පවතින සියයට 4 රේ මට්ටමේම නොවෙනස්ව පවත්වාගෙන යාමට මුදල් මණ්ඩලය තීරණය කර තිබෙනවා.\nමහ බැංකුව නිකුත් කළ සම්පූර්ණ නිවේදනය මෙතැනින්",
       "URL": "https://www.hirunews.lk/294610/ඉන්ධන-ඇතුලු-අත්‍යවශ්‍ය-ද්‍රව්‍ය-ආනයනය-ගැන-කිසිවෙකු-සැකයක්-ඇති-කරගත-යුතු-නැහැ-මහබැංකු-අධිපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1411"
}