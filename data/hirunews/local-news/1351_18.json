{
       "Source": "hirunews",
       "Timestamp": "Thursday, 17 February 2022 - 13:04",
       "Headline": "සාෆිගේ පෙත්සම සලකා බැලීමට දින දෙයි",
       "News Content": "වඳ සැත්කම් කළේ යැයි අසත්‍ය චෝදනා මත අනිවාර්ය නිවාඩු යැවූ තමන්ට හිමි හිඟ වැටුප් හා දීමනා ලබාදෙන ලෙස නියෝග කරන්නැයි ඉල්ලා කුරුණෑගල ශික්ෂන රෝහලේ වෛද්‍ය සාෆි ෂිහාබ්දීන් ගොනු කළ රිට් පෙත්සමක් සලකා බැලීම සඳහා මාර්තු මස 04 වනදා කැඳවන ලෙස අභියාචනාධිකරණය නියම කළා.\nමෙම පෙත්සම අද කැඳවනු ලැබුවේ අභියාචනාධිකරණ විනිසුරු සෝභිත රාජකරුණා ඉදිරියේ යි.\nපෙත්සම කැඳවූ අවස්ථාවේ පෙත්සම්කාරු වෙනුවෙන් පෙනී සිටි නීතිඥවරයා අධිකරණය හමුවේ කරුණු දක්වමින් තම සේවාදායකයාට එරෙහිව සිදු කරනු ලබන මූලික විනය පරීක්ෂණය කුරුණෑගල මූලික රෝහලේ අධ්‍යක්ෂ වෛද්‍ය චන්දන කැන්දගමුව විසින් සිදු කිරීම සම්බන්ධයෙන් විරෝධය පළ කරන බව කියා සිටියා.\nකෙසේ වෙතත් වගඋත්තකරුවන් වෙනුවෙන් පෙනී සටි අතිරේක සොලිසිටර් ජෙනරාල් සුමති ධර්මවර්ධන කියා සිටියේ, රාජ්‍ය සේවා කොමිසම හමුවේ පවතින කරුණක් පිළිබඳ කරුණු සලකා බැලීමට අභියාචනාධිකරන්‍යට අධිකරණ බලයක් නො මැති බවයි.\nදෙපාර්ශවය ඉදිරිපත් කළ කරුණු සලකා බැලීමෙන් අනතුරුව යි අභියාචනාධිකරණ විනිසුරුවරයා මෙම නඩුව මාර්තු 04 වනදා කැඳවීමට නියෝග කළේ.",
       "URL": "https://www.hirunews.lk/297259/සාෆිගේ-පෙත්සම-සලකා-බැලීමට-දින-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1351"
}