{
       "Source": "hirunews",
       "Timestamp": "Tuesday, 05 April 2022 - 9:48",
       "Headline": "කම්කරු කොංග්‍රසයත් ගැලවෙයි",
       "News Content": "ලංකා කම්කරු කොංග්‍රසය ආණ්ඩුවෙන් ඉවත් වී ස්වාධීනව කටයුතු කරන බව එහි නායක සෙන්දිල් තොණ්ඩමන් ප්‍රකාශ කළා.\nහිරු ප්‍රවෘත්ති අංශය කළ වීමසීමක දී ඔහු කියා සිටියේ රජය ගෙන යන වැඩපිළිවෙල සම්බන්ධයෙන් සෑහීමකට පත්විය නොහැකි බැවින් පාර්ලිමේන්තුව තුළ ස්වාධීනව කටයුතු කිරීමට තීරණය කර ඇති බවයි.\nලංකා කම්කරු කොංග්‍රසය නියෝජනය කරන මන්ත්‍රීවරුන් දෙදෙනෙකු පාර්ලිමේන්තුවේ සිටින අතර මේ අනුව ඔවුන් මින් ඉදිරියට ස්වාධීනව කටයුතු කරනු ඇති.\nමේ අතර, ලංකා කම්කරු කොංග්‍රසයේ මහලේකම්, වතු නිවාස හා ප්‍රජා යටිතල පහසුකම් රාජ්‍ය අමාත්‍ය ජීවන් තොණ්ඩමන් ද සිය රාජ්‍ය අමාත්‍ය ධුරයෙන් ඉල්ලා අස්වී තිබෙනවා.\nඉල්ලා අස්වීමේ ලිපිය ඔහු ජනාධිපතිවරයාට සහ අග්‍රාමාත්‍යවරයා වෙත යොමු කර තිබෙනවා.\nමේ අතර, රංජිත් සියඹලාපිටිය, නියෝජ්‍ය කතානායක ධුරයෙන් ඉවත්වී ඇති අතර, ඔහු ජනාධිපතිවරයා වෙත ලිපියක් යොමුකරමින් සඳහන් කර ඇත්තේ ශ්‍රි ලංකා නිදහස් පක්ෂය පාර්ලිමේන්තුවේදී ස්වාධීන කණ්ඩායමක් ලෙස කටයුතු කිරීමට තීරණය කිරීම හේතුවෙන් මෙම තීරණය ගත් බවයි.",
       "URL": "https://www.hirunews.lk/301234/කම්කරු-කොංග්‍රසයත්-ගැලවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1249"
}