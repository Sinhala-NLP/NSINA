{
       "Source": "hirunews",
       "Timestamp": "Monday, 02 December 2013 - 8:30",
       "Headline": "අලියෙකු කුලප්පුවීමෙන් පෙරහැරක් පැයක් පමා වෙයි.",
       "News Content": "පිළියන්දල - එගොඩවත්ත සිරිවිජයානන්දාරාම විහාරස්ථානයේ පෙරහැරක් අතරතුර ඊයේ (01) රාත්‍රී අලියෙකු කුලප්පුවීම හේතුවෙන් පෙරහැර පැයක පමණ කාලයක් ප්‍රමාද වී වීථි සංචාරය කර තිබෙනවා. ඊයේ (01) රාත්‍රී 8.30ට පමණ පෙරහැර ගමන් ආරම්භ කර ඇති අතර එකවරම එහි සිටි අලියෙකු කුලප්පු වී ඇති බවයි පොලීසිය ප්‍රකාශ කළේ. එහිදී පෙරහැර නැරඹීම සඳහා පැමිණ සිටි පිරිස් කලබලයට පත්ව තිබෙනවා. අනතුරුව කුලප්පු වූ අලියා මෙල්ල කර ඇති අතර ඒ හේතුවෙන් කිසිවෙකුටත් අනතුරක් සිදු නොවූ බවයි පොලීසිය සඳහන් කළේ.",
       "URL": "https://www.hirunews.lk/72563/අලියෙකු-කුලප්පුවීමෙන්-පෙරහැරක්-පැයක්-පමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5741"
}