{
       "Source": "hirunews",
       "Timestamp": "Wednesday, 24 August 2016 - 12:56",
       "Headline": "පාරෙන් පිට ගියොත් විනාශ වෙයි - නිදහස් පක්ෂය",
       "News Content": "පවතින ක්‍රමවේදයට පටහැනිව පක්ෂයේ අඩුපාඩු සහ වැරදි විවේචනය කිරීමට කටයුතු කළහොත් එයින් පක්ෂය මෙන්ම, එය සිදුකරන පුද්ගලයන් ද විනාශයට පත්වන බව නියෝජ්‍ය අමාත්‍ය අරුන්දික ප්‍රනාන්දු පවසනවා.\nකොළඹ අද (24) පැවති මාධ්‍ය හමුවකට එක්වෙමින් නියෝජ්‍ය අමාත්‍යවරයා සඳහන් කර සිටියේ  ඕනෑම දේශපාලන පක්ෂයක අඩුපාඩු තිබිය හැකි බවයි.\nඅලූතින් පත් කළ සංවිධායකයින් සම්බන්ධයෙන් තමන්ටද ගැටළුවක් පවතින බවයි ඔහු එහිදී  ප්‍රකාශ කලේ. කෙසේ වෙතත් මෙවැනි ගැටළු සාකච්ඡා මාර්ගයෙන් විසඳා ගත යුතු බව නියෝජ්‍ය අමාත්‍යවරයා සඳහන් කළා.\nමෙම මාධ්‍ය හමුවට ආණ්ඩුව නියෝජනය කරන නිදහස් පක්ෂ නියෝජ්‍ය අමාත්‍යවරුන් වන ඉන්දික බණ්ඩාරනායක සහ දුෂ්මන්ත මිත්‍රපාල ද එක්ව සිටියා.",
       "URL": "https://www.hirunews.lk/141370/පාරෙන්-පිට-ගියොත්-විනාශ-වෙයි-නිදහස්-පක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4909"
}