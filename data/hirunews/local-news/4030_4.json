{
       "Source": "hirunews",
       "Timestamp": "Tuesday, 20 March 2018 - 7:29",
       "Headline": "අවුරුදු හයක දරුවෙකුට ජීවිතය අහිමිකළ අනතුර (ඡායාරූප)",
       "News Content": "මහියංගනය - පගරගම්මන මාර්ගයේ මැදඔය ප්‍රදේශයේදී ඊයේ (19) පස්වරුවේ සිදුවූ රිය අනතුරකින් වයස අවුරුදු හයක පිරිමි දරුවෙකු එම ස්ථානයේදීම මියගොස් තිබෙනවා.\nවැලි ප්‍රවාහනය කළ ටිපර් රථයකට යට වීමෙන් දරුවා අනතුරට පත්ව ඇති බවයි  මහියංගන පොලීසිය පවසන්නේ.\nඅනතුරෙන් මියගොස් ඇත්තේ මහියංගනය, දඹගොල්ල, ප්‍රදේශය පදිංචිව සිටි ධනුක ධනංජය නමැති දරුවෙක්.\nඅනතුර සිදුකිරීමෙන් පසුව ටිපර් රථය නොනවත්වාම ධාවනය කර ඇති අතර රියදුරා රථය සමඟ මහියංගන පොලිසියට භාරවී තිබෙනවා.\nමේ අතර වැලි ප්‍රවාහනය කරන ටිපර් රථ රියදුරන්ගෙන් ප්‍රදේශයේ ජනතාව අපහසුතා රැසකට මුහුණදීමට සිදුවන බව පවසමින් එම ස්ථානයේ උණුසුම්කාරී තත්වයක් ඇතිව ඇති බව සඳහන්.\nමිය ගිය දරුවාගේ පියා  යුධ හමුදා සාමාජිකයෙක් වන අතර දරුවාට එක් සහෝදරියක් සිටින බවයි අප වාර්තාකරු සඳහන් කළේ.\nඅනතුර සම්බන්ධයෙන් මහියංගනය පොලිසිය වැඩිදුර පරීක්ෂණ පවත්වනවා.\nඡායාරූප - වියලුව, නිශාන්ත කුමාර",
       "URL": "https://www.hirunews.lk/186348/අවුරුදු-හයක-දරුවෙකුට-ජීවිතය-අහිමිකළ-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4030"
}