{
       "Source": "hirunews",
       "Timestamp": "Monday, 15 November 2021 - 7:45",
       "Headline": "ප්‍රදේශ දෙකක ද්විත්ව මනුෂ්‍ය ඝාතන",
       "News Content": "බෝගස්වැව පොලිස් වසමේ 17 වන පටුමග ප්‍රදේශයේ ඊයේ (14) රාත්‍රියේදී කැපුම් තුවාල සහිතව බිම වැටී සිටි පුද්ගලයෙකු වව්නියාව රෝහලට ඇතුළත් කිරීමේදී ජීවිතක්ෂයට පත් ව තිබෙනවා.\nමෙලෙස මියගොස් ඇත්තේ 26 හැවිරිදි වූ බෝගස්වැව 02 ප්‍රදේශයේ පදිංචිකරුවෙක්.\nඝාතනය සිදු කළ 30 හැවිරිදි පුද්ගලයෙකු බෝගස්වැව පොලීසිය විසින් අත්අඩංගුවට ගෙන ඇති අතර, ඝාතනයට හේතුව මෙතෙක් අනාවරණය වී නැහැ.\nමේ අතර, රිදීගම - පනාගමුව ප්‍රදේශයේ නිවසකදී ඊයේ (14) දින මානසික දුර්වලතාවයකින් පෙළෙන පුද්ගලයෙකු විසින් සිය පියාට යකඩ කූරකින් පහර දී ඝාතනය කර තිබෙනවා.\nමෙලෙස ජීවිතක්ෂයට පත්ව ඇත්තේ 62 හැවිරිදි පනාගමුව ප්‍රදේශයේම පදිංචිකරුවෙක්.\nමෘතශරීරය කුරුණෑගල රෝහලේ තැන්පත් කර ඇති අතර, ජීවිතක්ෂයට පත් පුද්ගලයාගේ පුත්‍රයා සිද්ධිය සම්බන්ධයෙන් පොලිස් අත්අඩංගුවට ගෙන තිබෙනවා.\nබහින්බස් වීමක් දුරදිග යාමෙන් මෙම ඝාතනය සිදුව ඇති බවයි බෝගස්වැව පොලිසිය පවසන්නේ.",
       "URL": "https://www.hirunews.lk/288030/ප්‍රදේශ-දෙකක-ද්විත්ව-මනුෂ්‍ය-ඝාතන",
       "Category": "Local News",
       "Parent URL": "https://www.hirunews.lk/local-news.php?pageID=1561"
}