{
       "Source": "hirunews",
       "Timestamp": "Wednesday, 26 January 2022 - 18:37",
       "Headline": "දේවස්ථානයේ බෝම්බයට අත්අඩංගුවට ගත් වෛද්‍යවරයාගෙන් රහස් ප්‍රකාශයක්",
       "News Content": "බොරැල්ල  දේවස්ථානයක තිබී අත් බෝම්බයක් සොයා ගැනීමේ සිද්ධියට අදාළව අත්අඩංගුවට ගත් වෛද්‍යවරයා කොළඹ අතිරේක මහේස්ත්‍රාත්වරයා ඉදිරියේ පැය 2ක රහස් ප්‍රකාශයක් ලබාදී තිබෙනවා.\nමේ අතර පාස්කු ප්‍රහාරයේ දින 1000 සිහි කිරීම අඩාල කිරීමේ අරමුණින් බොරැල්ල දේවස්ථානයේ බෝම්බය තබන්නට ඇතැයි සැක මතුවන බවට ඊයේ අධිකරණයේදී අනාවරණ වුණා.\nඒ,  රැඳවුම් නියෝග මත පොලිස් භාරයේ සිටින දේවස්ථානයේ සේවකයෙකු ඇතුළු තිදෙනෙකු වෙනුවෙන් පෙනී සිටි ජනාධිති නීතිඥ රියන්සි අර්ස කුලරත්න මහතා කරුණු දැක් වූ අවස්ථාවේදී.\nමේ අතර ඊයේ එම නඩුව කැඳ වූ අවස්ථාවේදී කොළඹ අතිරේක මහේස්ත්‍රාත් රජීන්ද්‍රා ජයසූරිය මහත්මිය කොළඹ අපරාධ කොට්ඨාසයට නියෝග කළේ සිද්ධිය සම්බන්ධ විමර්ශන කඩිනමින් අවසන් කරන ලෙසයි.",
       "URL": "https://www.hirunews.lk/295271/දේවස්ථානයේ-බෝම්බයට-අත්අඩංගුවට-ගත්-වෛද්‍යවරයාගෙන්-රහස්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1395"
}