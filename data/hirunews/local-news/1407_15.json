{
       "Source": "hirunews",
       "Timestamp": "Saturday, 22 January 2022 - 11:16",
       "Headline": "යාපනය - චුලිපුරම් ප්‍රදේශයෙන් දෙකෝටි හතළිස් ලක්ෂයක කේරළ ගංජා",
       "News Content": "රුපියල් මිලියන 24කට අධික වටිනාකමකින් යුතු කේරළ ගංජා තොගයක් සමඟ යාපනය - චුලිපුරම් ප්‍රදේශයේ සිදුකළ විශේෂ සෝදිසි මෙහෙයුමක දී සැකකරුවෙකු අත්අඩංගුවට ගෙන තිබෙනවා.\nනාවික හමුදාව සහ පොලිසිය එක්ව ඊයේ රාත්‍රියේ සැකකටයුතු නිවසක් පරීක්ෂා කිරීමේ දී මෙම කේරළ ගංජා තොගය අත්අඩංගුවට ගෙන ඇති බවයි නාවික හමුදාව නිවේදනය කළේ.\nඑහි දී එම නිවස තුළ උර පහක පාර්සල් 38ක් වශයෙන් අසුරා සඟවා තිබිය දී මෙලෙස කේරළ ගංජා කිලෝ 80කට වැඩි තොගයක් සොයාගෙන තිබෙනවා.\nඅත්අඩංගුවට ගත් සැකකරු සහ කේරළ ගංජා තොගය ඉදිරි නීතිමය කටයුතු සඳහා චුලිපුරම් පොලිසිය වෙත භාරදුන් බවයි නාවික හමුදාව වැඩිදුරටත් සඳහන් කළේ.",
       "URL": "https://www.hirunews.lk/294766/යාපනය-චුලිපුරම්-ප්‍රදේශයෙන්-දෙකෝටි-හතළිස්-ලක්ෂයක-කේරළ-ගංජා",
       "Category": "Local News",
       "Parent URL": "https://www.hirunews.lk/local-news.php?pageID=1407"
}