{
       "Source": "hirunews",
       "Timestamp": "Tuesday, 18 April 2023 - 14:13",
       "Headline": "ජනපති උපදෙස් මත සංවිධානය වන \" වසත් සිරිය\" දැවැන්ත බක් මහ උළෙල සඳහා අයදුම්පත් කැඳවෙයි",
       "News Content": "ජනාධිපති කාර්යාලය සහ රජයේ අමාත්‍යාංශ එක්ව සංවිධානය කරනු ලබන \"වසත් සිරිය 2023\" සිංහල සහ දෙමළ අලුත් අවුරුදු උත්සවයේ තරග ඉසව් සඳහා අයදුම්පත් කැඳවීම ආරම්භ කර තිබෙනවා.\nඑයට සහභාගී වීම සඳහා වන සියලු අයදුම්පත් www.pmd.gov.lk වෙබ් අඩවියට පිවිසීමෙන් ලබා ගත හැකියි.\n2023 අප්‍රියෙල් 21 දින පෙ.ව 10.00 ට පසුව ලැබෙන අයදුම්පත් ප්‍රතික්ෂේප කෙරෙන අතර පිළිගන්නා ලද අයදුම් පත් පිළිබඳ වට්ස්ඇප් පණිවිඩයක් ඔස්සේ අයදුම්කරුවන් වෙත දැනුම් දෙනු ලැබෙනවා.\nඑමෙන්ම මෙම අයදුම් කිරීම හා ලියාපදිංචිය සඳහා කිසිදු මුදලක් අය නොකෙරේ.\nමෙම අලුත් අවුරුදු උත්සවය අප්‍රේල් 22 සෙනසුරාදා පෙ.ව 7.00 සිට ප.ව 5.00 දක්වා කොළඹ, ෂැංග්‍රිලා ග්‍රීන් පරිශ්‍රයේ දී (ගෝඨා ගෝ ගම අරගලය පැවති භූමිය) පැවැත්වෙනවා.\nතවද, එහි රාජ්‍ය අංශය, විවෘත අංශය සහ ආගන්තුක අංශය යන කොටස් 03ක් යටතේ තරග ඉසව් සංවිධානය කර තිබෙනවා\nජනාධිපති මාධ්‍ය අංශය මගින් කළ නිවේදනයේ සඳහන් වන්නේ, එයට සමගාමීව සංවිධානය කරනු ලබන මියැසි ප්‍රසංගය රාත්‍රී 7.00 ට එම ස්ථානයේ දී ආරම්භ වෙන බවයි.",
       "URL": "https://www.hirunews.lk/332837/ජනපති-උපදෙස්-මත-සංවිධානය-වන-වසත්-සිරිය-දැවැන්ත-බක්-මහ-උළෙල-සඳහා-අයදුම්පත්-කැඳවෙයි",
       "Category": "Local News",
       "Parent URL": "https://www.hirunews.lk/local-news.php?pageID=406"
}