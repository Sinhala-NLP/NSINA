{
       "Source": "hirunews",
       "Timestamp": "Tuesday, 25 May 2021 - 15:14",
       "Headline": "පොලිසියට බිස්කට් දී බේරෙන්න හැදූ ජාවාරම්කරුට වැඩ වරදී",
       "News Content": "ඉංගිරිය, නම්බපාන කැටකැඩඇල්ල පාලම අසළ මාර්ග බාධකයේ දී හෙරොයින් මත්කුඩු තොගයක් සමග තරුණයෙක් අත්අඩංගුවට ගෙන තිබෙනවා.\nරෝගී බිරිඳට බෙහෙත් ගෙනයන මුවාවෙන් මොහු මත්ද්‍රව්‍ය ප්‍රවාහනය කළ බවයි පොලිසිය සඳහන්  කළේ.\nරත්නපුර දෙසට ධාවනය වෙමින් තිබූ මෝටර් රථයට නිලධාරීන් නවතන ලෙස සංඥා කිරීමෙන් අනතුරුව සැකකරු එකවරම බිස්කට් පැකට්ටුවක් එම ආරක්ෂක නිලධාරීන් වෙත දිගුකර එම  ස්ථානයෙන් ගැලවී යාමට උත්සාහ කර තිබෙනවා.\nපසුව ආරක්ෂක නිලධාරීන්ට එම පුද්ගලයා පිලිබඳ සැක පල වී පරික්ෂා කිරීමේදී මෙම හෙරොයින් සොයාගෙන තිබෙනවා.\nමෙම හෙරොයින් ප්‍රමාණයේ වටිනාකම රුපියල් ලක්ෂයකට අධික බව පොලිසිය අප කල විමසීමකදී සඳහන් කළේ.\nඅත්අඩංගුවට ගත් එම සැකකරු වයස අවුරුදු 32ක පුද්ගලයෙකු වන අතර හොරණ එගොඩවත්ත ප්‍රදේශයේ පදිංචිකරුවෙකු බවත් පරීක්ෂණ වලින් හෙළිව තිබෙනවා.\nසිද්ධිය සම්බන්ධයෙන් වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/272398/පොලිසියට-බිස්කට්-දී-බේරෙන්න-හැදූ-ජාවාරම්කරුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=1930"
}