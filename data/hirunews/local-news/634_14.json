{
       "Source": "hirunews",
       "Timestamp": "Friday, 30 December 2022 - 14:26",
       "Headline": "සෙල්ලම් පිස්තෝලයක් පෙන්වා කොල්ල කෑමට තැත් කළ පුද්ගලයකු අත් අඩංගුවට (වීඩියෝ)",
       "News Content": "සෙල්ලම් පිස්තෝලයක් පෙන්වා කොල්ලයක් සිදු කිරීමට සැරසුණු පුද්ගලයෙකු පොලිස් විශේෂ කාර්ය බලකාය සිදු කළ වැටලීමකින් අත්අඩංගුවට ගෙන තිබෙනවා.\nඅදාළ සැකකරු ව්‍යාජ අංක තහඩු සහිත රථයකින් පැමිණ කොල්ල කෑම සිදු කිරීමට සැරසී ඇති බව යි පොලිස් විශේෂ කාර්ය බලකා නිලධාරීන් ප්‍රකාශ කළේ.\nවත්තල - වෙරළපාර, ලන්සියාවත්ත ප්‍රදේශයට ඊයේ (29) පස්වරු 2.50ට පමණ මෙම පුද්ගලයා පැමිණ තිබුණේ, ටොයෝටා ලෑන්ඩ් කෲෂර් වර්ගයේ රථයකින්.\nඑම අවස්ථාවේ දී ඔහු එහි සිටි පිරිසකට මර්ණ තර්ජන කර යම් අපරාධයක් සිදු කිරීම සඳහා පිස්තෝලයක් පෙන්වා එහි සිටි පිරිස බියවද්දා තිබෙනවා.\nමෙම සිදුවීම පිළිබඳ පොලිස් විශේෂ කාර්ය බලකායට තොරතුරු ලැබීමත් සමග සීසීටීවී දර්ශන ඔස්සේ විමර්ශන ආරම්භ කර තිබෙනවා.\nඒ අනුව අදාළ සැකකරු ඔහු පැමිණි රථය පොලිස් භාරයට ගෙන ඇති අතර සැකකරු වයස අවුරුදු 39ක් වන ජා ඇළ ප්‍රදේශයේ පදිංචි අයෙකු බවට යි හදුනාගෙන ඇත්තේ.\nපුද්ගලයන් බියවැද්දීමට ඔහු යොදාගෙන ඇත්තේ සෙල්ලම් පිස්තෝලයක් බවද විශේෂ කාර්ය බලකා නිලධාරින් එහි දී අනාවරණය කර ගත්තා.\nපැමිණි රථයේ අංක තහඩු ද ව්‍යාජව සවිකරගෙන පැමිණ ඇති බව ද එහි දී අණාවරණය වුණා.\nවැඩිදුර විමර්ශන සඳහා අංක තහඩු, අදාල ජීප් රථය මෙන්ම සෙල්ලම් පිස්තෝලය ද වත්තල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/323889/සෙල්ලම්-පිස්තෝලයක්-පෙන්වා-කොල්ල-කෑමට-තැත්-කළ-පුද්ගලයකු-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=634"
}