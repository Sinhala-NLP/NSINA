{
       "Source": "hirunews",
       "Timestamp": "Monday, 14 May 2018 - 14:28",
       "Headline": "අතුරුදන් වූ පොලිස් කොස්තාපල්වරයෙකුගේ මළසිරුර හමුවේ",
       "News Content": "අතුරුදන්ව සිටි වීරකැටිය පොලීසියට අනුයුක්තව සේවය කළ පොලිස් කොස්තාපල්වරයෙකුගේ මළසිරුර වීරකැටිය යොවුන් සේනාංකය ආසන්නයේ කැලෑ ප්‍රදේශයක තිබී අද පෙරවරුවේ සොයාගෙන තිබෙනවා.\n53 හැවිරිදි තිදරු පියෙකු වන මොහු පසුගිය 9 වන දා නිවසින් පිටව ගොස් ඇති අතර, යළි නොපැමිණීම හේතුවෙන් ඥාතීන් විසින් ඒ සම්බන්ධයෙන් වීරකැටිය පොලීසියට පැමිණිල්ලක් ද ඉදිරිපත් කර තිබුණා.\nමොහු මෙලෙස මිය යාමට හේතුව මෙතෙක් අනාවරණ වී නොමැති අතර, මෙය සිය දිවි හානි කර ගැනීමක් ද නැද්ද යන්න පිළිබදව විමර්ශනයක් සිදුකරන බවයි පොලීසිය කියා සිටියේ.",
       "URL": "https://www.hirunews.lk/190717/අතුරුදන්-වූ-පොලිස්-කොස්තාපල්වරයෙකුගේ-මළසිරුර-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3946"
}