{
       "Source": "hirunews",
       "Timestamp": "Saturday, 04 June 2016 - 19:18",
       "Headline": "සමරුපලකයක් නිසා රැස්වීමක වෙච්ච දේ",
       "News Content": "කළුතර - දොඩංගොඩ ප්‍රාදේශිය ලේකම් කාර්යාල ගොඩනැගිල්ල විවෘත කිරීමට යාමේදී සභාවට රැස්වූ පිරිසක් ඉන් පිටතට ගියේ හිටපු අමාත්‍ය\nකුමාර වෙල්ගම මහතාගේ නම විවෘත කිරීමේ පලකයේ සටහන් නොකිරීම හේතුවෙන්.\nදොඩංගොඩ ප්‍රාදේශීය ලේකම් කාර්යාල ශ්‍රවණාගාරය විවෘත කිරීමේ උත්සවය පැවැත්වුණේ ස්වදේශ කටයුතු අමාත්‍ය වජිර අබේවර්ධන මහතාගේ ප්‍රධානත්වයෙන්.\nමෙම අවස්ථාවට අමාත්‍ය මහින්ද සමරසිංහ මහතා සහ හිටපු අමාත්‍ය කුමාර වෙල්ගම මහතාටද ආරාධනා කර තිබුණා.\nවෙල්ගම මහතා සභාව අමතමින් ප්‍රකාශ කළේ ගොඩනැගිල්ල ඉදිකිරීමට ප්‍රතිපාදන වෙන්කළ තමාගේ නම සමරු පලකයෙන් ඉවත් කිරීම කනගාටුදායක බවයි.",
       "URL": "https://www.hirunews.lk/134788/සමරුපලකයක්-නිසා-රැස්වීමක-වෙච්ච-දේ",
       "Category": "Local News",
       "Parent URL": "https://www.hirunews.lk/local-news.php?pageID=5019"
}