{
       "Source": "hirunews",
       "Timestamp": "Friday, 19 February 2016 - 14:08",
       "Headline": "තරගකාරි ලෝක ආර්ථිකය තුළ ඉදිරියට ඒමට ශ්‍රී ලංකාව සූදානම්",
       "News Content": "තරගකාරි ලෝක ආර්ථිකය තුළ පෙරට ඒමට ශ්‍රී ලංකාව දැන් සූදානම් බැවින් නොබියව ශ්‍රී ලංකාවේ ආයෝජන සිදුකරන්නැයි ජනාධිපති මෛත්‍රීපාල සිරිසේන ජර්මන් ආයෝජකයින්ට ආරාධනා කර තිබෙනවා.\nශ්‍රී ලංකා ආයෝජන මණ්ඩලය සහ ජර්මන් ව්‍යාපාරික කවුන්සිලය සංවිධානය කළ ව්‍යාපාරික සමුළුව ඊයේ අමතමින් ජනාධිපතිවරයා මේ බව ප්‍රකාශ කළා.\nජර්මනියේ ප්‍රමුඛ පෙලේ ව්‍යාපාරික සමාගම් 250 ක පමණ නියෝජිතයින් ඊට එක්ව සිටි බවයි ජනාධිපති මාධ්‍ය අංශය සඳහන් කළේ.\nප්‍රජාතන්ත්‍රවාදය මෙන්ම නිදහස සහ සාමය තහවුරු වී ඇති ශ්‍රී ලංකාව තුළ මේ වනවිට ආයෝජන සදහා මිත්‍රශීලි වාතාවරණයක් ගොඩනැගී ඇති බවයි ජනාධිපතිවරයා මෙහිදී වැඩිදුරටත් ප්‍රකාශ කළේ.",
       "URL": "https://www.hirunews.lk/126648/තරගකාරි-ලෝක-ආර්ථිකය-තුළ-ඉදිරියට-ඒමට-ශ්‍රී-ලංකාව-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=5162"
}