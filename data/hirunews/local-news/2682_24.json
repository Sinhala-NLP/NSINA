{
       "Source": "hirunews",
       "Timestamp": "Thursday, 04 June 2020 - 22:09",
       "Headline": "ඇඳිරිනීතියේ ඉඩම් කොල්ලය (වීඩියෝ)",
       "News Content": "ඓතිහාසික දෙවනගල පුදබිමේ ඉඩම් කොල්ලය හිරු සී.අයි.ඒ. හරහා අප පසුගිය දින කිහිපයදීම හෙළි කළා.\nඑම හෙළිකිරීම් මධ්‍යයේත් ඉඩම් ආක්‍රමණිකයන් රටපුරා ඇදිරිනීතිය පනවා තිබු අද දිනයේත් ක්‍රියාත්මක වන අයුරු හිරු සී.අයි.ඒ. කැමරාවට හසු වුණා.\nදෙවනගල ඉඩම් කොල්ලය ගැන හිරු සී.අයි.ඒ. අනාවරණයෙන් පසුව බෞද්ධ කටයුතු කොමසාරිස්වරයාද ඒ පිළිබඳව සොයා බැලුවා.\nමාවනැල්ල - ඓතිහාසික දෙවනගල රජ මහා විහාරස්ථානයට කාලාන්තරයක් තිස්සේ ඉඩම් ආක්‍රමණිකයන්ගෙන් වන බලපෑම් පිළිබදව හිරු සී.අයි.ඒ. හරහා අප අවස්ථා කිහිපයකදී හෙළි කළා.\nවිල්පත්තුව හා සමානව ජනාවාසකරනයට මේ වනවිටත් ලක් කෙරෙමින් පවතිනමෙම පුරා විද්‍යා ස්මාරක සහිත භූමිය නිරීක්ෂණය සදහා බෞද්ධ කටයුතු කොමසාරිස් ජනරාල් සුනන්ද කාරියප්පෙරුම මහතා ඊයේ පැමිණෙන්නේ අපගේ එම අනාවරණයත් සමගයි.\nඑහිදී විහාරාධිපති මැදිරිගිරියේ පුණ්‍යසාර හිමියන් විසින් විහාරස්ථාණයේ පිඹුරුපත් බෞද්ධ කටයුතු කොමසාරිස් ජනරාල්වරයාට පෙන්වා සිටියා.",
       "URL": "https://www.hirunews.lk/242312/ඇඳිරිනීතියේ-ඉඩම්-කොල්ලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2682"
}