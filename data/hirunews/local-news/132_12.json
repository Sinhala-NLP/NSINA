{
       "Source": "hirunews",
       "Timestamp": "Tuesday, 01 August 2023 - 18:18",
       "Headline": "ලංකා ප්‍රිමියර් ලීග් හතරවන තරගයේ ජය දඹුල්ල අවුරාට",
       "News Content": "ලංකා ප්‍රිමියර් ලීග් පන්දුවාර 20 ක්‍රිකට් තරගාවලියේ සිව්වැනි අදියරයේ හතරවන තරගය අද කොළඹ ආර්.ප්‍රේමදාස ක්‍රීඩාංගණයේදී පැවැත්වුණා.\nඒ දඹුල්ල අවුරා කණ්ඩායම හා ජැප්නා කිංග්ස් කණ්ඩායම අතරයි අද තරගයේ කාසියේ වාසිය දිනාගත් ජැප්නා කිංග්ස් පළමුව පන්දුවට පහරදීමට තීරණය කළා.\nපන්දුවාර 20 අවසානයේ ජැප්නා කිංග්ස් කණ්ඩායම කඩුලු 07ක් දැවී ලකුණු 129 ක් රැස් කළා. චරිත් අසලංක ලකුණු 56 යි, Towhid Hridoy ලකුණු 24 යි. පන්දු යැවීමේදි බිනුර පුනාන්දු ලකුණු 27 ට කඩුලු දෙකක් දවා ගත්තා.\nපිළිතුරු ඉනිම ක්‍රීඩා කිරීම සදහා පිටියට පිවිසි දඹුල්ල අවුරා කණ්ඩායම පන්දු වාර 16යි පන්දු 02 ක් අවසානයේදී කඩුල 02 ක් දැවී ලකුණු 132 ක් ලබා කඩුලු 08 කින් තරගය ජයග්‍රහණය කිරීමට සමත්වුනා. අවිශ්ක ප්‍රනාන්දු ලකුණු 52 ද කුසල් පෙරේරා ලකුණු 34 ක් ද අවුරා කණ්ඩායම වෙනුවෙන් රැස් කළා.",
       "URL": "https://www.hirunews.lk/343309/ලංකා-ප්‍රිමියර්-ලීග්-හතරවන-තරගයේ-ජය-දඹුල්ල-අවුරාට",
       "Category": "Local News",
       "Parent URL": "https://www.hirunews.lk/local-news.php?pageID=132"
}