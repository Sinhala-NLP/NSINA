{
       "Source": "hirunews",
       "Timestamp": "Friday, 31 March 2017 - 16:37",
       "Headline": "ජනප්‍රිය පාසලකට දරුවන් ඇතුළත් කිරීමට ලක්ෂ ගණන් මුදල් ගත් කාන්තාව අල්ලයි",
       "News Content": "ජනප්‍රිය පාසලකට දරුවන් ඇතුළත් කර දෙන බව කියා දෙමාපියන්ගෙන් රුපියල් ලක්ෂ 10 කට අධික මුදල් වංචනික ලෙස ගත් බව කියන කාන්තාවක් පොලිසිය විසින් අත්අඩංගුවට ගෙන තිබෙනවා.\nමීගමුව නගරයේ පිහිටිජනප්‍රිය පාසලක එක වසර සිට හය වසර ශ්‍රේණි සදහා ළමයින් 05දෙනෙකු ඇතුළත් කරදීමට දෙමාපියන්ගෙන් රුපියල් ලක්ෂ 10 කට අධික මුදලක් මෙම කාන්තාව වංචා සහගත ලෙස ලබාගෙන ඇති බවයි අනාවරණය වී ඇත්තේ.\nසැකකාරිය විසින් විවිධ බැංකු ගිණුම් හරහා මෙන්ම අත්පිට මුදල් ද ලබා ගෙන තිබෙනවා.\nවංචා කිරීම සහ විශ්වාසය කඩ කිරීම යන චෝදනා මත මෙලෙස අත්අඩංගුවට ගෙන ඇති සැකකාරිය මින් පෙරද අවස්ථා කීපයකදි අයථා අන්දමින් මුදල් උපයා ගැනීම් සම්බන්ධයෙන් වරද පිළිගෙන අධිකරණ නියමයන්ට යටත් වූ අයෙකු බව ද සඳහන්.",
       "URL": "https://www.hirunews.lk/158202/ජනප්‍රිය-පාසලකට-දරුවන්-ඇතුළත්-කිරීමට-ලක්ෂ-ගණන්-මුදල්-ගත්-කාන්තාව-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4585"
}