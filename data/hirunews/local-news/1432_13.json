{
       "Source": "hirunews",
       "Timestamp": "Tuesday, 11 January 2022 - 15:58",
       "Headline": "මෙම දැරිය දුටුවාද ?",
       "News Content": "දින පහක සිට ආගිය අතක් නොමැති මහරගම නාවින්න ප්‍රදේශයේ පදිංචි වයස අවුරුදු 15 ක ගැහැනු දරුවකු සොයා ගැනීම සඳහා පොලීසිය මහජන සහය පතනවා.\nමෙම දැරිය පසුගිය 07 වන දා සිට ආගිය අතක් නොමැති බවට මහරගම පොලිස් ස්ථානයට ලද පැමිණිල්ලක් මතයි විමර්ශන ආරම්භ කර ඇත්තේ.\nමේ සම්බන්ධයෙන් මෙතෙක් සිදුකරන ලද විමර්ශන වල දී අතුරුදන් වූ ගැහැණු ළමයා සම්බන්ධයෙන් කිසිදු තොරතුරක් අනාවරණය කරගැනීමට හැකිවී නැහැ.\nමෙලෙස අතුරුදහන් වී ඇත්තේ මහරගම නාවින්න ප්‍රදේශයේ පදිංචි නේහා කෞමදී හේරත් නැමැති අඩි පහයි අඟල් තුනක් පමණ උසැති ගැහැනු දරුවෙක්.\nඇය අතුරුදන් වන අවස්ථාවේ ඇඳ සිටි ඇඳුම් ලෙස සඳහන් වන්නේ කොළ පැහැති ටී ෂර්ට් එකක් සහ කළු පැහැති ලොකු කලිසමක්.\nමෙම දැරිය පිළිබඳ යම්කිසි තොරතුරක් වෙතොත් මහරගම පොලිස් ස්ථානාධිපති 071 859 1645 අංකයට හෝ මහරගම පොලිස් ස්ථානය 0112 850222 හෝ 0112 850 700 අංක වලට දැනුම් දෙන ලෙස පොලිස් මාධ්‍යය ප්‍රකාශක කාර්යාලය දැනුම් දෙනවා.",
       "URL": "https://www.hirunews.lk/293692/මෙම-දැරිය-දුටුවාද",
       "Category": "Local News",
       "Parent URL": "https://www.hirunews.lk/local-news.php?pageID=1432"
}