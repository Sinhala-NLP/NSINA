{
       "Source": "hirunews",
       "Timestamp": "Sunday, 23 January 2022 - 14:42",
       "Headline": "බස් රථයක් ටිපර් රථයක පිටුපස ගැටී කාන්තාවක් මියයයි",
       "News Content": "කොළඹ - කුරුණෑගල මාර්ගයේ රත්මල්ගොඩ - ඉඹුල්ගොඩ ප්‍රදේශයේදී බස් රථයක් ටිපර් රථයක ගැටීමෙන් කාන්තාවක් මියගොස් 10 දෙනෙකු තුවාල ලැබුවා.\nපොලිසිය ප්‍රකාශ කළේ කුරුණෑගල සිට කොළඹ දක්වා ධාවනය වූ ලංගම බස් රථය, ඉදිරියෙන් ගමන් කරමින් තිබූ ටිපර් රථයේ පිටුපස අද (23) උදෑසන ගැටීමෙන් මෙම අනතුර සිදුව ඇති බවයි.\nකාන්තාවන් දෙදෙනෙකු සහ පිරිමි පුද්ගලයින් 9 දෙනෙකු එහිදි තුවාල ලැබූ අතර, කුරුණෑගල රෝහලට ඇතුළත් කිරීමෙන් අනතුරුවයි කාන්තාවක් මියගොස් ඇත්තේ.\n35 හැවිරිදි මියගිය කාන්තාව පදවිය ප්‍රදේශයේ පදිංචිකාරියක් වන අතර, බස් රථයේ රියදුරුගේ අපරීක්ෂාකාරී සහ නොසැළකිලිමත් රිය ධාවනය මෙම අනතුරට හේතු වී තිබෙනවා.",
       "URL": "https://www.hirunews.lk/294877/බස්-රථයක්-ටිපර්-රථයක-පිටුපස-ගැටී-කාන්තාවක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1405"
}