{
       "Source": "hirunews",
       "Timestamp": "Tuesday, 27 June 2017 - 11:43",
       "Headline": "පාසල් සිසුවියක් පන්නිපිටියේදී ගුවන් පාලමකින් පනී",
       "News Content": "අද උදෑසන පාසල් සිසුවියක් පන්නිපිටිය ධර්මපාල විද්‍යාලය ඉදිරිපිට මගී ගුවන් පාලම මතින් පැන තිබෙනවා.\nඅදාල සිසුවිය හයිලෙවල් මාර්ගයේ ගමන් කර තිබූ වෑන් රථයක් මත වැටී ඇති බවයි වාර්තා වන්නේ.\nඑහිදී බරපතල තුවාල ලැබූ ඇය හෝමාගම මූලික රෝහලට ඇතුළත් කෙරුණා.\nසිසුවියගේ කොන්ද ප්‍රදේශයට සහ බෙල්ලට මෙම අනතුරෙන් බරපතල තුවාල සිදුව ඇති බවයි පොලීසිය සදහන් කළේ.\nබරපතළ තත්වයේ පසුවන සිසුවිය කොළඹ ජාතික රෝහලේ දැඩිසත්කාර ඒකකයට මාරුකර ඇති බවටයි වාර්තා වන්නේ.\nඇදවැටීමෙන් අස්ථිවලට ඇතිවූ දැඩි හානිය හේතුවෙන් සිසුවියට කලක් රෝහල්ගතව ප්‍රතිකාර කිරීමට සිදුවන බවයි වාර්තා වන්නේ.\nඇයගේ පාසල් බෑගය, පාවහන් යුවළ සහ ටයි පටිය පාලම මත තිබී පොලීසිය සොයාගෙන තිබෙනවා.\nඇය පන්නිපිටිය - රුක්මල්ගම ප්‍රදේශයේ පදිංචි 11 වන ශ්‍රේණියේ ඉගෙනුම ලබන පාසල් සිසුවියක් බවටයි වාර්තා වන්නේ.\nඅදාළ සිදුවීම ඇසින් දුටු සිසුවිය ඇදවැටුණු වෑන් රථයේ රියදුරු දුරකථනයෙන් අපවෙත විස්තර කළේ මෙලෙසින්.",
       "URL": "https://www.hirunews.lk/164504/පාසල්-සිසුවියක්-පන්නිපිටියේදී-ගුවන්-පාලමකින්-පනී",
       "Category": "Local News",
       "Parent URL": "https://www.hirunews.lk/local-news.php?pageID=4450"
}