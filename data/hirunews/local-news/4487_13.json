{
       "Source": "hirunews",
       "Timestamp": "Friday, 02 June 2017 - 14:07",
       "Headline": "ගංවතුරට හේතු පාඨලී කියයි",
       "News Content": "නිසි පරිසර අධ්‍යයනයකින් තොරව සිදුකර ඇති සංවර්ධන ව්‍යාපෘති හේතුවෙන් ගංවතුර වැනි ආපදා තත්ත්වයන් මතු වී ඇති බව මහානගර හා බස්නාහිර සංවර්ධන අමාත්‍ය පාඨලී චම්පික රණවක පවසනවා.\nඔහු මේ බව කියා සිටියේ සිය අමාත්‍යාංශයේ අද (02) පැවති මාධ්‍ය හමුවකට එක්වෙමින්.\nගෝලීය උණුසුම ඉහළ යාම හේතුවෙන් තවත් වසර 50 කින් යාපනය අර්ධ කාන්තාර ප්‍රදේශයක් බවට පත්විය හැකි බවයි අමාත්‍යවරයා එහිදී වැඩිදුරටත් කියා සිටියේ.\nගෝලීය උණුසුම අනතුරුදායක තත්වයට පත් වී ඇති බව පවසන ඔහු ගං වතුරට මුහුණ දීම සඳහා විධිමත් ආරක්‍ෂණ මධ්‍යස්ථාන ඇති කරන බව ද කියා සිටියා.\nඅමාත්‍යවරයා පවසන්නේ සංවර්ධන ව්‍යාපෘති ක්‍රියාත්මක වී ඇත්තේ නිසි පරිසර අධ්‍යනයකින් තොරව බවයි.",
       "URL": "https://www.hirunews.lk/162679/ගංවතුරට-හේතු-පාඨලී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4487"
}