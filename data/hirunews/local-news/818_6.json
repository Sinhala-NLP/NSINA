{
       "Source": "hirunews",
       "Timestamp": "Saturday, 08 October 2022 - 7:15",
       "Headline": "කොටින්ට සහාය දැක්වූ ඉන්දීය ජාතිකයෙකු අල්ලයි",
       "News Content": "ජාත්‍යන්තරයෙන් තහනම් ත්‍රස්ත සංවිධානයක් ලෙස නම් කර ඇති එල්.ටී.ටී.ඊ. සංවිධානය සමග සබඳතා පැවැත්වූ බවට සැකපිට Naam Tamilar Katchi (NTK) පක්ෂයේ විග්නේෂ්වරන් ශිවගංගේ නිවස වටලා තිබෙනවා.\nඉන්දීය බුද්ධි අංශය විසින් මෙම වැටලීම ඊයේ (07) සිදු කෙරුණේ මන්නාරම - දුරේසිංගම් කලා හා විද්‍යා විද්‍යාල පාර අසල නිවසේදියි.\nමේ වනවිට ජීවිතක්ෂයට පත්ව ඇති ඇතැම් එල්.ටී.ටී.ඊ සංවිධානයේ සාමාජිකයින් සමග සබඳතා පවත්වා ඇති බවට හෙළි වී ඇති බවත්, හෙතෙම චෙන්නාහි සේවය කරන 27 හැවිරිදි අයෙකු බවත් හෙළි ව තිබෙනවා.\nතමිල්නාඩුවේ එල්.ටී.ටී.ඊ සාමාජිකයින් යළි කණ්ඩායම්ගත කිරීමේ හැකියාව පිළිබඳව මධ්‍යම ආයතන දැඩි අවධානයෙන් සිටින අතර හිටපු එල්ටීටීඊ බුද්ධි අංශ ක්‍රියාකාරිකයෙකු වන සබේසන් හෙවත් සත්කුනම් 2021 ඔක්තෝම්බර් මාසයේ දී අත්අඩංගුවට ගනු ලැබුවේ පකිස්ථානයේ සිට ශ්‍රී ලංකාවට මත්ද්‍රව්‍ය ගෙන ඒම සම්බන්ධීකරණය කිරීම සහ එයින් ලැබෙන ආදායම අභාවයට ගිය එල්ටීටීඊයේ ක්‍රියාකාරකම් සඳහා යෙදවීම යන චෝදනා මතයි.",
       "URL": "https://www.hirunews.lk/317303/කොටින්ට-සහාය-දැක්වූ-ඉන්දීය-ජාතිකයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=818"
}