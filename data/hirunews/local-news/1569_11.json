{
       "Source": "hirunews",
       "Timestamp": "Thursday, 11 November 2021 - 7:46",
       "Headline": "පැන්ඩෝරා පත්‍රිකා ගැන විමර්ශන වාර්තාව ජනපතිට",
       "News Content": "පැන්ඩෝරා පත්‍රිකා සම්බන්ධයෙන් අල්ලස් හෝ දූෂණ චෝදනා විමර්ශන කොමිෂන් සභාව ආරම්භ කර ඇති විමර්ශනවල ප්‍රගතිය ජනාධිපති ගෝඨාභය රාජපක්ෂ වෙත දැනුම් දී තිබෙනවා.\nපැන්ඩෝරා පත්‍රිකාවලින් අනාවරණ වී ඇති ශ්‍රී ලාංකිකයින් සහ එම ගනුදෙනු පිළිබඳව වහාම විමර්ශනයක් සිදුකර මසක් ඇතුළත වාර්තාවක් ලබාදෙන ලෙස ජනාධිපති ගෝඨාභය රාජපක්ෂ අල්ලස් හෝ දූෂණ විමර්ශන කොමිෂන් සභාවට පසුගියදා දැනුම් දුන්නා.\nඒ අනුවයි මෙම විමර්ශන ක්‍රියාත්මක කෙරුණේ.\nකතාබහට ලක්ව ඇති හිටපු ඇමතිනී නිරූපමා රාජපක්ෂගේ සැමියා වන තිරුකුමාර් නඩේසන්ගේ බැංකු ගිණුම් විස්තර ඇතුළත් වාර්තා විවිධ බැංකු හා මූල්‍ය ආයතනවලින් කැඳවා ඇති අතර, මේ වනවිටත් එම වාර්තා ලැබෙමින් පවතින බවයි එම කොමිසමේ අධ්‍යක්ෂ ජනරාල්වරයා, ජනාධිපතිවරයාට දැනුම් දී ඇත්තේ.\nවිමර්ශන කටයුතු අවසාන වී නොමැති බැවින් ඊට අදාළව කැඳවන ලද වාර්තා වැඩිදුර විමර්ශනයකින් පසුව අවසන් වාර්තාව සකසන බවයි ඔහු එහිදී වැඩිදුරටත් ප්‍රකාශ කළේ.",
       "URL": "https://www.hirunews.lk/287655/පැන්ඩෝරා-පත්‍රිකා-ගැන-විමර්ශන-වාර්තාව-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=1569"
}