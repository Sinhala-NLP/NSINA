{
       "Source": "hirunews",
       "Timestamp": "Tuesday, 13 March 2018 - 16:53",
       "Headline": "අයහපත් කාලගුණය නිසා මාළු මිල ඉහළට (ඡායාරූප)",
       "News Content": "අයහපත් කාලගුණය හේතුවෙන් උතුරේ ධීවරයින් සිය ධීවර කටයුතු වලින් ඉවත් වී තිබෙනවා.\nමේ තත්ත්වය නිසා සිය දෛනික කටයුතු වලටද දැඩි බාධා එල්ල වී ඇති බවයි ධිවරයින් පවසන්නේ.\nමේ අතර අද (13) උදෑසන මුලතිව් මුහුදේදී  ධීවර යාත්‍රාවක් අතුරුදහන් වීමත් සමග මන්නාරමේ සියලුම ධීවරයින් ද සියලුම ධීවර කටයුතු වලින් ඉවත් වී තිබෙනවා.\nමේ  අයහපත් කාලගුණ තත්ත්වය ඉදිරියටත් පැවතිය හොත් සිය දෛනික ආර්ථකයට දැඩි බලපෑමක් එල්ල වන බවටත් එසේ වුවහොත් මාළු මිල ගණන්ද ඉහලයා හැකි බවයි උතුරේ ධීවරයින් පවසන්නේ.\nපවතින අයහපත් කාලගණික තත්වය සාමාන්‍ය තත්වයට පත් වන තුරු මුහුදු ගමන් වලින් වැලකී සිටින ලෙසයි කාලගුණ විද්‍යා දෙපාර්තමේන්තුව කියා සිටියේ.\nඉදිරියේදී පවතින  කාලගුණ තත්ත්වයේ යම් අඩුවීමක් සිදුවුවත් නාවික හමුදාවේ අවසරය හෝ අධීක්ෂණය යටතේ ධිවර කටයුතු වල නිරත වන ලෙසටයි උතුරු පළාත් ධිවර පරීක්ෂණ ආයතනය ධිවරයින්ට උපදෙස් දී ඇත්තේ.\n(ඡායාරූප -රෝමේෂ් මදුෂංක)",
       "URL": "https://www.hirunews.lk/185805/අයහපත්-කාලගුණය-නිසා-මාළු-මිල-ඉහළට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4040"
}