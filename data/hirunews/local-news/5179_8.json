{
       "Source": "hirunews",
       "Timestamp": "Sunday, 07 February 2016 - 10:55",
       "Headline": "ජීව අත්බෝම්බයක් සහ කඩු දෙකක් සමඟින් පුද්ගලයෙකු අත්අඩංගුවට",
       "News Content": "ගාල්ල - හබරාදුව ප්‍රදේශයේදී විදේශීය රටක නිෂ්පාදිත ජීව අත්බෝම්බයක් සහ කඩු දෙකක් සමඟින් පුද්ගලයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මොහු කිසියම් සැලසුම් සහගත අපරාධයක් සඳහා මෝටර් රථයකින් ගමන් කරමින් සිටියදී ඊයේ උණවටුන - යටගල මාර්ගයේදී අත්අඩංගුවට ගෙන ඇති බවයි.\nසිද්ධියට අදාළව මෝටර් රථය පැදවූ පුද්ගලයාද අත්අඩංගුවට ගෙන ඇති බව සඳහන්.\nමේ අතර ගම්පහ - මිනුවන්ගොඩ - යාගොඩමුල්ල ප්‍රදේශයේදීද කොල්ලකෑම් ඇතුලූ අපරාධ රැසකට සම්බන්ධ පුද්ගලයෙකු ඊයේ අත්අඩංගුවට ගෙන තිබෙනවා.",
       "URL": "https://www.hirunews.lk/125647/ජීව-අත්බෝම්බයක්-සහ-කඩු-දෙකක්-සමඟින්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5179"
}