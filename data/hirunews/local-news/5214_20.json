{
       "Source": "hirunews",
       "Timestamp": "Monday, 11 January 2016 - 7:39",
       "Headline": "ප්‍රථම වරට ලෝක ආර්ථික සමුළුවට ශ්‍රී ලංකාවට ඇරයුම්",
       "News Content": "46 වන ලෝක ආර්ථික සමුළුවට සහභාගිවන ලෙසට අග්‍රාමාත්‍ය රනිල් වික්‍රමසිංහට ආරාධනාවක් ලැබී තිබෙනවා. මෙවර ලෝක ආර්ථික සමුළුව ස්විට්සර්ලන්තයේදී පැවැත්වීමට  නියමිතයි.\nශ්‍රී ලංකාවේ නායකයෙකුට ප්‍රථම වතාවටයි  ලෝක ආර්ථික සමුළුව සඳහා සහභාගි වන ලෙසට ආරාධනා ලැබී ඇත්තේ.\nමේ මස 20 වනදා සිට 23 වනදා දක්වා පැවැත්වෙන ආර්ථික සමුළුවට ලෝක නායකයින් මෙන්ම ඉහළ පෙළේ ව්‍යාපාරිකයින්ද සහභාගිවීමට නියමිතව තිබෙනවා.\nමේ අතර අරලියගහ මන්දිරයේ ඊයේ (10)  පැවති උත්සවයකට එක්වෙමින් අග්‍රාමාත්‍ය රනිල් වික්‍රමසිංහ සඳහන් කළේ රටේ ආර්ථිකය ශක්තිමත් කෙරෙන නව නීති 7ක් හඳුන්වාදීමට කටයුතු කරන බවයි.",
       "URL": "https://www.hirunews.lk/123755/ප්‍රථම-වරට-ලෝක-ආර්ථික-සමුළුවට-ශ්‍රී-ලංකාවට-ඇරයුම්",
       "Category": "Local News",
       "Parent URL": "https://www.hirunews.lk/local-news.php?pageID=5214"
}