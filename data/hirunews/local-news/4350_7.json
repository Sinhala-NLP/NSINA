{
       "Source": "hirunews",
       "Timestamp": "Monday, 28 August 2017 - 9:27",
       "Headline": "අද දහවල් 12.12ට වෙන දෙයක් ගැන කාලගුණය කියයි",
       "News Content": "දෘශ්‍ය ලෙස සූර්යයා දකුණට ගමන්කිරීමේදී, අගෝස්තු මස27වන දින සිට සැප්තැම්බර් 06 දක්වා හිරු ශ්‍රී ලංකාව ආසන්න අක්ෂාංශවලට සෘජුවම ඉහලින් පවතින බව කාලගුණ විද්‍යා දෙපාර්තමේන්තුව පවසනවා.\nඅද (28) දහවල්12.12 ටමඩකලපුවේ- නවලඩි, චලෛ සහ කිලිනොච්චියේ-පෙරියපරන්තන් යන ප්‍රදේශවලට ඉතා ආසන්නව හිරු මුදුන්ව පවතින බවයි එම දෙපාර්තමේන්තුව කියා සිටින්නේ.\nඅද(28) සහ හෙට(29) යන දිනවලදී දිවයිනේ නිරිතදිග ප්‍රදේශවල වැසි තත්වයේ සුළු වැඩිවීමක්බලාපොරොත්තු වියහැකි බවද ඔවුන් නිකුත් කළ නිවේදනයේ සඳහන්.\nබොහෝ ප්‍රදේශවල අහස වලාකුළු වලින්බරව පවතිනු ඇති බවද එහි දැක්වෙනවා.\nදිවයින හරහා (විශේෂයෙන් උතුරු, උතුරු-මැද, වයඹ, නැගෙනහිර සහ මධ්‍යම පළාත්වලත්මාතර සහ හම්බන්තොට දිස්ත්‍රික්කවලත්) පැ.කි.මී. 40-50 පමණ තරමක තද සුළං බලාපොරොත්තුවන බවයි එම දෙපාර්තමේන්තුව කියා සිටියේ.\nබස්නාහිර, සබරගමුව, වයඹ සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් විටින්විට වැසි හෝ ගිගුරුම්සහිත වැසි ඇතිවේ. සමහර ස්ථානවලට(විශේෂයෙන්රත්නපුර, කෑගල්ල, කළුතර, ගාල්ල සහ මාතර දිස්ත්‍රික්කවල) තරමක තද වැසි (මි.මි. 50 පමණ) ද බලාපොරොත්තු වියහැකියි\nයාපනය, අනුරාධපුර සහ හම්බන්තොට දිස්ත්‍රික්කවල සිහින්වැසි ඇතිවන බවයි නිවේදනයේ දැක්වෙන්නේ.\nදෘශ්‍ය ලෙස සූර්යයා දකුණට ගමන්කිරීමේදී, අගෝස්තු මස27වන දින සිට සැප්තැම්බර් 06 දක්වා ශ්‍රීලංකාව ආසන්න අක්ෂාංශවලට සෘජුවම ඉහලින්පවතින නිසා අද දින (28) දහවල්12.12 ට නවලඩි, චලෛ සහ පෙරියපරන්තන් යන ප්‍රදේශවලට ඉතා ආසන්නව හිරු මුදුන්ව පවතින බවත් සඳහන්.\nගිගුරුම්සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැක. අකුණු මඟින්සිදුවන අනතුරු අවම කරගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/169557/අද-දහවල්-12-12ට-වෙන-දෙයක්-ගැන-කාලගුණය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4350"
}