{
       "Source": "hirunews",
       "Timestamp": "Monday, 17 February 2020 - 15:17",
       "Headline": "කන්න ගේන්න ගිය පස්දරු පියාට වෙළඳ සංකීර්ණයක් පිටුපස දී අත් වූ ඉරණම",
       "News Content": "පස්දරු පියෙකු වලකට වැටි මරුට\nමීපේ මංසන්ධියේ ඉදිකරමින් පවතින වෙළඳ සංකීර්ණයක් පිටුපස ජල ටැංකියකට වැටී පසුගිය 15 වනදා රාත්‍රියේ දී 71ක් හැවිරිදි පුද්ගලයෙකු මියගොස් තිබෙනවා.\nමෙම පුද්ගලයා මීපේ ජාතික අධ්‍යාපන ආයතනයේ ආරක්ෂකවරයෙකු ලෙස සේවය කරමින් සිටියදී, රාත්‍රී කෑම රැගෙන යාමට පැමිණි අවස්ථාවේ ඔහුට ශාරීරික අවශ්‍යතවක් ඇතිව තිබෙනවා.\nපසුව ඔහු නගරයේ ඉදි කරමින් යන පෞද්ගලික වෙළඳ සංකීර්ණයක් පිටුපසට යාමේදී මම අනතුරට මුහුණ දී ඇති බවයි පොලිසිය ප්‍රකාශ කළේ.\nමෙම වල අඩි 30ක් පමණ ගැඹුරකින් යුක්ත වන අතර වෙළඳ සංකීර්ණයේ වැසි ජලය එක්රැස් කිරීම සඳහා ජල ටැංකියක් වලට බස්සා ඇතැයි පොලිසිය කළ විමර්ශනවල දී හෙළිවී ඇත්තේ.\nමෙම ස්ථානයේදී දහවල් වැඩ කළ සේවකයන් සිටි අතර සිද්ධිය සිදු වී ඇත්තේ රාත්‍රී 7.30ට පමණයි.\nඑම ගොඩනැගිල්ල පිටුපසින් මහා ශබ්දයක් ඇසී, අසල සිටි පිරිස වහාම එම ස්ථානයට පැමිණ නිරීක්ෂණය කරන විට ඔහු තුවාල සහිතව මිය ගොස් සිට ඇති බවයි ඔවුන් පොලිසියට දැනුවත් කර තිබෙන්නේ.\nමුලික පරීක්ෂණවලින් අනතුරුව දේහය පාදුක්ක ප්‍රාදේශීය රෝහලට ගෙන ගොස් තිබෙනවා.\nපසු දින (16) පාදුක්ක රෝහලේ දී මූලික විමර්ශන කටයුතු සිදු කර, අධිකරණ වෛද්‍ය නිලධාරීවරයා වෙත ඉදිරි පත් කිරීමෙන් පසු හෝමාගම මුලික රෝහලට යැවීමෙන් අනතුරුව දේහය ඥාතීන්ට භාරදීමට නියමිතයි.\nඑමෙන්ම මියගිය පුද්ගලයා පස්දරු පියෙකු බව පොලිසිය ප්‍රකාශ කළා.",
       "URL": "https://www.hirunews.lk/234636/කන්න-ගේන්න-ගිය-පස්දරු-පියාට-වෙළඳ-සංකීර්ණයක්-පිටුපස-දී-අත්-වූ-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=2896"
}