{
       "Source": "hirunews",
       "Timestamp": "Friday, 17 September 2021 - 8:49",
       "Headline": "බිල්පත් නොගෙවීමෙන් විදුලි සැපයුම අර්බුදයක (වීඩියෝ)",
       "News Content": "විදුලි සැපයුම වෙනුවෙන් විදුලිබල මණ්ඩලයට රුපියල් බිලියන 44ක් හිඟ මුදලක් අය විය යුතු ව ඇති බව විදුලිබල අමාත්‍ය ගාමිණී ලොකුගේ ප්‍රකාශ කළා.\nකෙසේ වෙතත්, විදුලිය කප්පාදු කිරීමෙන් ජනතාව අපහසුතාවට පත් කිරීමට මේ දක්වා පියවර ගෙන නොමැති බවයි ඊයේ පැවති මාධ්‍ය හමුවක දී ඔහු කියා සිටියේ.\nපවතින කොරෝනා වසංගත තත්ත්වය හමුවේ බොහෝ පිරිස් බිල්පත් ගෙවීම පැහැර හැර ඇති අතර, එලෙස බිල්පත් නො ගෙවූවන්ගේ විදුලි කප්පාදුවට මෙතෙක් රජය කටයුතු කර නොමැති බව අමාත්‍යවරයා පෙන්වා දෙනවා.\nකෙසේ වෙතත් එය තවදුරටත් සිදු කළ නො හැකි බවට යි අමාත්‍යවරයා අනතුරු අඟවා සිටින්නේ.",
       "URL": "https://www.hirunews.lk/282430/බිල්පත්-නොගෙවීමෙන්-විදුලි-සැපයුම-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1687"
}