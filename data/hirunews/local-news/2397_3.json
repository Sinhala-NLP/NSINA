{
       "Source": "hirunews",
       "Timestamp": "Sunday, 11 October 2020 - 9:48",
       "Headline": "සෞඛ්‍ය මාර්ගෝපදේශ අනුගමනය කරමින් 5 ශිෂ්‍යත්ව විභාගය ඇරඹෙයි (වීඩියෝ)",
       "News Content": "සෞඛ්‍ය මාර්ගෝපදේශ අනුගමනය කරමින් පහ ශ්‍රේණිය ශිෂ්‍යත්ව විභාගය අද පෙරවරු 9.30 ට මධ්‍යස්ථාන 2,936කදී ආරම්භ කෙරුණා.\nවිභාගය අද පෙරවරු 9.30 ට ආරම්භවීමට නියමිතව තිබුන ද උදෑසන 8.30 පමණ වනවිට අදාළ මධ්‍යස්ථාන වෙත පැමිණ සිටින ලෙසටයි විභාග දෙපාර්තමේන්තුව සිසුන්ගෙන් ඉල්ලීමක් කර තිබුණේ.\nඇඳිරි නීතිය ක්‍රියාත්මක පොලිස් බල ප්‍රදේශවල විශේෂ මධ්‍යස්ථාන 12ක්ද ස්ථාපිත කර ඇති බවයි අධ්‍යාපන අමාත්‍යාංශය සඳහන් කළේ.\nපහ ශ්‍රේණිය ශිෂ්‍යත්ව විභාගය මධ්‍යස්ථාන 2,936කදී පැවැත්වෙන අතර, ඊට පෙනී සිටීන සිසුන් සංඛ්‍යාව 331,694ක්.\nඑමෙන්ම නිරෝධායන මධ්‍යස්ථානවල මෙන්ම අයි.ඩී.එච්. රෝහලේ ප්‍රතිකාර ලබන සිසුන් සඳහාද අදාළ ස්ථානවල විභාග මධ්‍යස්ථාන පිහිටුවා තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ ඇඳිරි නීතිය ක්‍රියාත්මක ප්‍රදේශවල පමණක් නොව කුමන ප්‍රදේශයක වුවද විභාගයට පෙනී සිටින සිසුන් මෙන්ම ඔවුන්ගේ භාරකරුවන් එක්රැස්වී සාකච්ඡා කිරීම් සිදු නොකළ යුතු බවයි.",
       "URL": "https://www.hirunews.lk/252279/සෞඛ්‍ය-මාර්ගෝපදේශ-අනුගමනය-කරමින්-5-ශිෂ්‍යත්ව-විභාගය-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2397"
}