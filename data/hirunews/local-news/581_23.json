{
       "Source": "hirunews",
       "Timestamp": "Tuesday, 24 January 2023 - 15:25",
       "Headline": "වසන්ත මුදලිගේ නිදහස් කරන්නැ යි ඉල්ලා නුවරඑළියේ දී දිවුරුම් ප්‍රකාශයක් (ඡායාරූප)",
       "News Content": "වසන්ත මුදලිගේ නිදහස් කරන ලෙස බල කරමින් දිවුරුම් ප්‍රකාශ සටහන් කර ගැනිමේ වැඩසටහනක් නුවරඑළියේ දී\nත්‍රස්තවාදය වැළැක්වීමේ පනත යටතේ අත්අඩංගුවට ගෙන අඛණ්ඩ ව දින 159ක් රක්ෂිත බන්ධනාගාරගත කර සිටින අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ වහා ම නිදහස් කරන ලෙස බල කරමින් දිවුරුම් පෙස්සමක් සඳහා අස්සන් ලබා ගැනිමේ වැඩසටහනක්\nඅද (24) නුවරඑළිය ප්‍රධාන බස් නැවතුම්පොළ පරිශ්‍රයේ දී සිදු කෙරුණා.\nමෙම වැඩසටහන අන්තර් විශ්වවිද්‍යාලයීය ශිෂ්‍ය බල මණ්ඩලය සහ පෙරටුගාමී සමාජවාදී පක්ෂයේ සමාජිකයන් විසින් සංවිධානය කර තිබුණා.\nමෙම වැඩසටහනට නුවරඑළිය ප්‍රදේශයේ රාජ්‍ය සේවකයන්, පෞද්ගලික අංශයේ සේවකයන්, සිවිල් ප්‍රජාව ඇතුළු විශාල පිරිසක් සහභාගි වූ ආකාරය ද දැක ගත හැකි යි.",
       "URL": "https://www.hirunews.lk/325783/වසන්ත-මුදලිගේ-නිදහස්-කරන්නැ-යි-ඉල්ලා-නුවරඑළියේ-දී-දිවුරුම්-ප්‍රකාශයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=581"
}