{
       "Source": "hirunews",
       "Timestamp": "Tuesday, 05 July 2016 - 18:11",
       "Headline": "මහ බැංකු අධිපති අරමුණ හෙළි කරයි",
       "News Content": "ශ්‍රී ලංකා මහ බැංකුවේ කීර්තිනාමය සහ එහි විශ්වසනීයත්වය රැකගැනීම තම මූලික අරමුණ බව මහ බැංකු අධිපති ආචාර්ය ඉන්ද්‍රජිත් කුමාරස්වාමි පවසනවා.\nනව තනතුර භාරගැනීමෙන් පසු මහබැංකුවේ අද පැවති පළමු මාධ්‍ය හමුවට එක්වෙමින් ඔහු මේ බව සඳහන් කළා.\n‘‘මේ රටේ තියෙන හොඳම ආයතනයක් තමයි ශ්‍රී ලංකා මහ බැංකුව.\nමහ බැංකු අධිපති ලෙස පැවරෙන මූලිකම වගකීම තමයි මේ ආයතනයේ තියෙන හොඳ නම සහ මේ ආයතනය ගැන තිබෙන විශ්වසනීයත්වය පවත්වාගෙන යාම.\nමේ තනතුරට බොහෝ අභියෝග වගේම අවස්ථාවනුත් තියෙනවා.\nශ්‍රී ලංකාවේ දියුණුවේ මාවත ගැන හිතුවොත් විශාල පිම්මක් පනින්න පුළුවන් කියලා මං හිතනවා.\nමං එහෙම කියන්නේ ඇයි කියලා කිව්වොත්, පසුගිය අවුරුදු 50 ගත්තොත් අපිට විවාද කරන්න පුළුවන් දැන් තමයි අපිට ලැබිලා තියෙන හොඳම අවස්ථාව ලැබිලා තියෙන්නේ කියලා.\nඅතීතය හා සසඳා බලද්දී දැන් අපිට ලොකු පසුබෑම් නැහැ.\nමෙතනදී තමයි මහ බැංකු අධිපතිවරයාට වගකීමක් පැවරෙන්නේ විශාල.\nඅපිට වේගවත්, දීර්ඝකාලීනව පවතින සංවර්ධනයක් සහ පුළුල් රැකියා අවස්ථා බිහි කරන්න නම් අපිට තියෙන්න  ඕනේ ශක්තිමත් සාර්ව ආර්ථික මූලධර්මයන්.’’ මහ බැංකු අධිපතිවරයා සඳහන් කළේ එලෙසයි.",
       "URL": "https://www.hirunews.lk/137273/මහ-බැංකු-අධිපති-අරමුණ-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4977"
}