{
       "Source": "hirunews",
       "Timestamp": "Wednesday, 06 December 2017 - 19:15",
       "Headline": "දස වධ දී පියා මැරූ පුතුන්ට අත් වූ ඉරණම",
       "News Content": "සිය පියාට දස වධ දෙමින් ඔහුගේ මරණය සිදු කිරිමේ චෝදනාවට වරදකරුවන් වු පුතුන් දෙදෙනෙකුට හලාවත මහාධිකරණය විසින් අද(6) පස්වරුවේ දඬුවම් නියම කළා.\nමෙසේ දඩුවම නියම වුනේ වයික්කාල බෝලවත්තේ පදිංචි වර්ණකුලසූරිය කිත්සිරි ප්‍රේමලාල් රංජිත් ප්‍රනාන්දු හෙවත් ලාල් සහ ඔහුගේ මල්ලී වන වර්ණකුලසූරිය ප්‍රීති සනත් කොලින් මැතිවි ප්‍රනාන්දු හෙවත් සුද්ධියා නමැති දෙදෙනාටයි.\n1996 පෙරවාරි මස 8 වන දින හෝ ඊට ආසන්න දිනයක දී හලාවත මහාධිකරණ බල සීමාවෙි වෙන්නප්පුව බෝලවත්තේ දී වර්ණකුලසූරිය ජේමිස් ප්‍රනාන්දු නමැති අයගේ මරණය සිදු කිරීමේ චෝදනාව මත මෙම නඩුව පවරා තිබුණා.\nඅධිචෝදනාවන් ඉදිරිපත් කළ අවස්ථාවේ දී විත්තිකරුවන් තමන් නිවැරදිකරුවන් බව කියා සිටීමෙන් පසු සාක්කි විභාගය ආරම්භ වුණා.\nමියගිය අයට බිරියන් දෙනෙකු සිටි අතර විත්තිකරුවන් වන්නේ පළමු බිරිදට අයත් දරුවන්.\nඔහු මෙම පුතුන් දෙදෙනාට කුඩා වියේ දි පටන් වද හිංසා පමුනුවමින් කටයුතු කර ඇති අතර සිද්ධිය  වු දින ද පිය හා පුතුන් අතර ඇතිවු ආරාවුලක දි විත්තිකරුවන් පියාට වද හිංසා පමුනුවමින් උලකින් ඇණ පොල්ලකින් පහර දි මෙම ඝාතනය කර ඇති බව හෙළිව තිබෙනවා.\nසාක්ෂි අනුව චෝදනා සනාථවු අතර විත්තිකරුවන් දෙදෙනාට මරණ දඩුවම නියම කෙරුණා.\nහලාවත- ඔගස්ටින් ප්‍රනාන්දු",
       "URL": "https://www.hirunews.lk/177756/දස-වධ-දී-පියා-මැරූ-පුතුන්ට-අත්-වූ-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4184"
}