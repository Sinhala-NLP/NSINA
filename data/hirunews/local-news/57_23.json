{
       "Source": "hirunews",
       "Timestamp": "Friday, 01 September 2023 - 19:44",
       "Headline": "අනුරාධපුර ශික්ෂණ රෝහලේ වෛද්‍යවරුන් 46 රට හැර යයි",
       "News Content": "අනුරාධපුර ශික්ෂණ රෝහලේ සේවය කරනු ලබන විශේෂඥ වෛද්‍යවරුන් 19 දෙනෙකු සහ වෛද්‍යවරුන් 27 දෙනෙකු මේ වන විට විදේශ ගතවී ඇති බව රජයේ වෛද්‍යවරුන්ගේ සංගමය පවසනවා.\nඅනුරාධපුර ශික්ෂණ රෝහලේ අද පැවති මාධ්‍ය හමුවකදි එම සංගමයේ සහකාර ලේකම් වෛද්‍ය අජන්ත රාජකරුණා කියා සිටියේ, ඉදිරි කාලයේ දී මෙම තත්වය තවත් ඉහළ යනු ඇති බවයි.\nමේ අතර රටේ පවතිව ඖෂධ ගැටලුව සම්බන්ධයෙන් විපක්ෂ නායක සජිත් ප්‍රේමදාස, හිටපු සෞඛ්‍ය අමාත්‍ය රාජිත සේනාරත්න ඇතුළු පාර්ලිමේන්තු මන්ත්‍රීවරුන් පිරිසක් සහ ශ්‍රී ලංකා වෛද්‍ය නිලධාරීන්ගේ සංගමය අද කොළඹදී සංවාදයක් සංවිධානය කර තිබුණා.\nඑහි දී මාධ්‍ය වෙත අදහස් දක්වමින් ශ්‍රී ලංකා වෛද්‍ය නිලධාරීන්ගේ සංගමයේ සභපති ආනන්ද විජේවික්‍රම කියා සිටියේ, මෙරට භාවිතා නොකරන ඖෂධ රැසක් ආනයනය කර ඇති බවයි.",
       "URL": "https://www.hirunews.lk/346835/අනුරාධපුර-ශික්ෂණ-රෝහලේ-වෛද්‍යවරුන්-46-රට-හැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=57"
}