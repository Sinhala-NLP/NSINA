{
       "Source": "hirunews",
       "Timestamp": "Wednesday, 23 December 2015 - 15:43",
       "Headline": "යාපනයේ පාසැල් සිසුන්ට කුඩු විකිණු ජාවාරමක් හෙළිවෙයි",
       "News Content": "යාපනයේ ප්‍රසිද්ධ පාසැල්වල සාමාන්‍ය පෙළ සහ උසස් පෙළ සිසුන්ට හෙරොයින් අලෙවි කිරීමේ ජාවාරමක් හෙළිකර ගැනීමට පොලිසිය සමත්වී තිබෙනවා.\nයාපනය පොලිසිය විසින් කල වැටලීමකදී අත්අඩංගුවට පත් පිරිස අතර ජාවාරමේ මහ මොළකරු ද සිටින බවයි වාර්තා වන්නේ.\nඑම පුද්ගලයා සතුව තිබී හෙරොයින් පැකට් 9 ක් ද පොලිස් භාරයට ගෙන ඇතැයි අප වාර්තාකරු සඳහන් කලා.\nපොලිසියට ලැබුනු තොරතුරකට අනුව ඊයේ සිවිල් ඇඳුමින් සැරසුනු නිලධාරීන් යොදවා යාපනය හින්දු කල්ලුරි පාසැල අසලදීයි එක් පුද්ගලයකු අත්අඩංගුවට ගනු ලැබුවේ.\nඔහුගෙන් කල ප්‍රශ්ණ කිරීම්වලදී පාසැල් සිසුන්ට හෙරොයින් අලෙවි කල තවත් 3 දෙනෙකු අත්අඩංගුවට ගෙන තිබෙනවා.\nමෙම සැකකරුවන් යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/122662/යාපනයේ-පාසැල්-සිසුන්ට-කුඩු-විකිණු-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5237"
}