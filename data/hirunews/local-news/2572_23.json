{
       "Source": "hirunews",
       "Timestamp": "Monday, 20 July 2020 - 8:46",
       "Headline": "මත්ද්‍රව්‍ය වැරදි සම්බන්ධයෙන් පැය 24ක් තුළ 409ක් අත්අඩංගුවට",
       "News Content": "බස්නාහිර පළාතේ අද උදෑසන පහෙන් අවසන් වූ පැය 24 තුළ සිදුකළ විශේෂ වැටලීම්වලදී මත්ද්‍රව්‍ය වැරදි සම්බන්ධයෙන් පුද්ගලයින් 409 දෙනෙකු අත්අඩංගුවට ගෙන තිබෙනවා.\nහෙරොයින් සමග අත්අඩංගුවට ගත් සැකකරුවන් 153 දෙනෙකුද ඒ අතර වන බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nමේ අතර බස්නාහිර පළාතේ මුඛ ආවරණ නොපැළඳීම සම්බන්ධයෙන් පුද්ගලයින් 1,522 කුට ඊයේ දිනයේදී අවවාද කර තිබෙනවා.\nඑමෙන්ම සමාජ දුරස්ථභාවය පවත්වා නොගැනීම සම්බන්ධයෙන්ද තවත් පුද්ගලයින් 1,340 දෙනෙකුට අවවාද කර ඇති බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය නිවේදනය කළේ.",
       "URL": "https://www.hirunews.lk/245946/මත්ද්‍රව්‍ය-වැරදි-සම්බන්ධයෙන්-පැය-24ක්-තුළ-409ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2572"
}