{
       "Source": "hirunews",
       "Timestamp": "Friday, 10 May 2019 - 14:56",
       "Headline": "ප්‍රදේශ කිහිපයකට හෙටත් උණුසුම වැඩි වෙයි",
       "News Content": "ත්‍රිකුණාමලය, මන්නාරම, වවුනියාව, කිලිනොච්චි, මුලතිව්, මඩකලපුව සහ අම්පාර දිස්ත්‍රික්කවල බොහෝ ස්ථානවලට හෙටත් උණුසුම් කාලගුණයක් පවතින බැවින් වැඩි අවධානයක් යොමු කරන ලෙස කාලගුණ විද්‍යා දෙපාර්තමේන්තුව ජනතාවට දැනුම් දෙනවා.\nගත වූ පැය 24 තුළ දිවයිනේ කිසිදු ප්‍රදේශයකින් සැලකිය යුතු වර්ෂාපතනයක් වාර්තා වී නැහැ.\nකාලගුණ විද්‍යා දෙපාර්තමේන්තුව කියා සිටියේ බදුල්ල, යාපනය, නුවරඑලිය සහ ත්‍රිකුණාමලය දිස්ත්‍රික්කවල උෂ්ණත්වය සාමාන්‍ය අගයට වඩා සෙල්සියස් අංශක 3 කින් ඉහළ ගොස් ඇති බවයි.\nකොළඹ, හම්බන්තොට, රත්නපුර සහ වවුනියාව දිස්ත්‍රික්කවල සාමාන්‍ය අගයට වඩා සෙල්සියස් අංශක 2කින් දහවල් කාලය තුළ උෂ්ණත්වය ඉහළ ගොස් තිබෙනවා.",
       "URL": "https://www.hirunews.lk/216130/ප්‍රදේශ-කිහිපයකට-හෙටත්-උණුසුම-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3358"
}