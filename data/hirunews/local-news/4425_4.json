{
       "Source": "hirunews",
       "Timestamp": "Wednesday, 12 July 2017 - 18:52",
       "Headline": "හිටපු නාවික හමුදා ප්‍රකාශකවරයා රහස් පොලීසිය අත්අඩංගුවට ගනී",
       "News Content": "හිටපු නාවික හමුදා මාධ්‍ය ප්‍රකාශක කොමදෝරු ඩී.කේ.පී. දසනායක අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී රුවන් ගුණසේකර ප්‍රකාශ කළේ ඔහු අද පස්වරුවේ කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි.\n2008 - 2009 කාල පරිච්ඡේදයේ  කොළඹදී තරුණයන් 11 දෙනෙකු පැහැරගෙන ගොස් ඔවුන් නීතිවිරෝධීව රඳවා තබාගෙන අතුරුදන් කිරීමේ සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුව පරීක්ෂණ මෙහෙයවනවා.\nඅදාළ සිද්ධියට අනුබල දීමේ චෝදනාව මතයි සැකපිට හිටපු නාවික හමුදා ප්‍රකාශකවරයා අද වැළිසරදී අත්අඩංගුවට ගෙන ඇත්තේ.",
       "URL": "https://www.hirunews.lk/165734/හිටපු-නාවික-හමුදා-ප්‍රකාශකවරයා-රහස්-පොලීසිය-අත්අඩංගුවට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4425"
}