{
       "Source": "hirunews",
       "Timestamp": "Tuesday, 04 October 2022 - 14:47",
       "Headline": "ඛනිජ තෙල් බෙදුම්කරුවන් විරෝධතාවක (වීඩියෝ)",
       "News Content": "සිපෙට්කෝ පිරවුම්හල්වලින් පරිහරණ ගාස්තු බද්දක් අය කිරීමට විරෝධය පළ කරමින් අද දිනය සඳහා වන සියලු ඇණවුම් අවලංගු කරන බව ඛනිජ තෙල් බෙදුම්කරුවන්ගේ සංගමය පවසනවා.\nකෙසේ වුවත් බලශක්ති අමාත්‍ය කංචන විජේසේකර ට්විටර් පණිවුඩයක් නිකුත් කරමින් සඳහන් කළේ ඉන්ධන සැපයුම කිසිදු බාධාවකින් තොරව සිදු කෙරෙන බවයි.\nඛණිජ තෙල් බෙදා හැරීම ඊයේ මධ්‍යම රාත්‍රියේ සිට අත්‍යවශ්‍ය සේවාවක් ලෙස ප්‍රකාශයට පත් කරමින් ගැසට් නිවේදනයක් ද නිකුත් කෙරුණේ මෙවන් පසුබිමක යි.\nකෙසේවෙතත්, ඛනිජ තෙල් බෙදුම්කරුවන්ගේ සංගමය ඛනිජ තෙල් අමාත්‍යවරයා සමඟ අද පෙරවරුවේ මේ සම්බන්ධයෙන් සාකච්ඡාවක නිරත වී ඇති අතර, අදාළ පරිහරණ ගාස්තු බද්ද අය කිරීම තාවකාලිකව අත්හිටුවීමට එහි දී තීරණය වී තිබෙනවා.\nමේ අනුව සිය වෘත්තීය ක්‍රියාමාර්ගය අත්හිටුවීමට තීරණය කළ බවයි ඉන්ධන බෙදුම්කරුවන්ගේ සංගමයේ සමලේකම්වරයා හිරු ප්‍රවෘත්ති වෙත සඳහන්\nකළේ.",
       "URL": "https://www.hirunews.lk/317022/ඛනිජ-තෙල්-බෙදුම්කරුවන්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=825"
}