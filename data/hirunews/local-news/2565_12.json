{
       "Source": "hirunews",
       "Timestamp": "Thursday, 23 July 2020 - 12:59",
       "Headline": "දේශීය ලොකු ළුෑණු ගොවීන් අසීරුතාවක (වීඩියෝ)",
       "News Content": "දේශීය ලොකු ළූනු සඳහා වෙළෙඳපොළේ සාධාරණ මිලක් නොමැතිවීම හේතුවෙන් දඹුල්ල ප්‍රදේශයේ ලොකු ළූනු ගොවීන් දැඩි අසීරුතාවකට මුහුණදී සිටිනවා.\nඔවුන් බලධාරීන්ගෙන් ඉල්ලා සිටින්නේ තම අස්වනු සඳහා සාධාරණ මිලක් ලබාදෙන ලෙසයි.\nදඹුල්ල සහ අවට ප්‍රදේශවල ගොවීන් මේ දිනවල ලොකු ළූනු අස්වනු නෙලීම ආරම්භ කර තිබෙනවා.\nපසුගිය සමයේ පැවති ජල හිඟය සහ පොහොර හිඟයත් සමග ගොවීන් තම වගාවන් සිදුකර ඇත්තේ ඉහළ පිරිවැයක් දරමින්.\nනමුත් මේවන විට තම අස්වැන්න සඳහා සාධාරණ මිලක් නොමැති බවට ගොවින් චෝදනා කරනවා.\nඔවුන් පෙන්වා දෙන්නේ ආනයනික ලොකු ළූනු වෙළෙඳපොළේ අඩු මිලකට අලෙවි වීම දේශීය ලොකු ළූනුවල මිල පහත යාමට හේතුවී ඇති බවයි.",
       "URL": "https://www.hirunews.lk/246221/දේශීය-ලොකු-ළුෑණු-ගොවීන්-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2565"
}