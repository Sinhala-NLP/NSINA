{
       "Source": "hirunews",
       "Timestamp": "Sunday, 16 July 2023 - 10:59",
       "Headline": "හැටන් බස් නැවතුම්පොළක නාදුනන පිරිමි මළ සිරුරක්",
       "News Content": "හැටන් - කොළඹ සහ මහනුවර ප්‍රධාන මාර්ගයේ හැටන් මල්ලිඅප්පුව ප්‍රදේශයේ පිහිටි බස් නැවතුම්පොළක් තුළ තිබි නාදුනන පිරිමි මළ සිරුරක් අද (16) දින උදෑසන සොයා ගත් බව හැටන් පොලිසිය පැවසුවා.\nබස් නැවතුම්පොළ තුළ තුවාල සහිතව පුද්ගලයකු බිම වැතිරී සිටින බවට එම බස් නැවතුම්පොළට පැමිණි මගියකු විසින් හැටන් පොලිසියට කළ දැනුම් දිමක් මත සිරුර සොයාගෙන තිබෙනවා.\nඊයේ (15) පස්වරුවේ සිටම මිය ගොස් සිටි පුද්ගලයා සැරිසරමින් සිටි බවට තොරතුරු අනාවරණය වී ඇති බවයි පොලිසිය පවසන්නේ.\nසිරුර සම්බන්ධයෙන් හැටන් පොලිසිය වැඩිදුර පරික්ෂණ පවත්වනවා.",
       "URL": "https://www.hirunews.lk/341380/හැටන්-බස්-නැවතුම්පොළක-නාදුනන-පිරිමි-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=180"
}