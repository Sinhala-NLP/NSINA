{
       "Source": "hirunews",
       "Timestamp": "Saturday, 23 September 2023 - 13:42",
       "Headline": "දුම්රිය ගැටළු රාජ්‍ය සේවා කොමිෂන් සභාවට",
       "News Content": "දුම්රිය රියදුරන්, නියාමකයන්, දුම්රිය ස්ථානාධිපතිවරුන් ඇතුලු දුම්රිය සේවකයන්ගේ උසස්වීම් ගැටළුව සම්බන්ධයෙන් රාජ්‍ය සේවා කොමිසම වෙත ඉල්ලීමක් යොමු කිරීමට තීරණය කර තිබෙනවා.\nඒ, දුම්රිය සාමාන්‍යාධිකාරීවරයා සහ ලොකොමොටිව් ඔපරේටිං ඉංජිනේරුවරුන්ගේ සංගමය ඇතුලු දුම්රිය වෘත්තිය සමිති සමඟ ඊයේ පැවති සාකච්ඡාවකදියි.\nඋසස්වීම් ගැටලුව මුල් කරගනිමින් පසුගිය 12 වනදා දුම්රිය ලොකොමොටිව් ඔපරේටිං ඉංජිනේරුවරුන්ගේ සංගමය වර්ජනයකද නිරතවුණා.\n6 / 2006 රාජ්‍ය සේවා චක්‍රලේඛයට අනුව ඇතැම් රාජ්‍ය සේවකයින්ට වසර 10 කට වරක් උසස් වීම් ලබාදෙන අතර, එය තම නිලධාරීන්ට වසර පහක් දක්වා අඩු කරන ලෙස ඉල්ලා සිටි බවයි ලොකොමොටිව් ඔපරේටිං ඉංජිනේරුවරුන්ගේ සංගමයේ සභාපති චන්දන වියන්දූව කියා සිටියේ.",
       "URL": "https://www.hirunews.lk/349171/දුම්රිය-ගැටළු-රාජ්‍ය-සේවා-කොමිෂන්-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=11"
}