{
       "Source": "hirunews",
       "Timestamp": "Monday, 21 August 2017 - 9:04",
       "Headline": "ශිෂ්‍යත්වයට පෙනී සිටීමට නියමිතව සිටි දියණියගේ මව ඝාතනය කරයි",
       "News Content": "ඌවපරණගම කිරවනාබිස්ස, දඹගහපිටිය ප්‍රදේශයේදී තියුණු ආයුධයකින් ගෙළ කපා ඝාතනය කළ කාන්තාවගේ දියණිය ඊයේ  (20) පහවසර ශිෂ්‍යත්ව විභාගයට පෙනී සිටීමට නියමිතව සිටි දරුවෙකු බව ඌවපරණගම පොලිසිය පවසනවා.\nමෙසේ ඝාතනය කර තිබෙන්නේ ඌවපරණගම ප්‍රදේශයේ පදිංචි 33 හැවිරිදි තිදරු මවක් බවයි සඳහන් වන්නේ.\nඉකුත් (19) වැනිදා රාත්‍රී 7.30 ට පමණ ඝාතනය සිදුව ඇති බවයි පොලිසිය සඳහන් කළේ.\nමහේස්ත්‍රාත් පරීක්ෂණය පැවැත්වෙන තෙක් මෘත දේහය පොලිස් ආරක්ෂාව යටතේ එම ස්ථානයේම තැන්පත් කර තිබුණා.\nඝාතනය සිදු කළ සැකකරු මියගිය කාන්තාවගේ අනියම් පුරුෂයා බවටයි හඳුනාගෙන ඇත්තේ.\nඑම සැකකරු ප්‍රදේශයෙන් පළාගොස් තිබෙනවා.\nඔහු සොයා ඌවපරණගම පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/168953/ශිෂ්‍යත්වයට-පෙනී-සිටීමට-නියමිතව-සිටි-දියණියගේ-මව-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4361"
}