{
       "Source": "hirunews",
       "Timestamp": "Wednesday, 07 December 2016 - 16:07",
       "Headline": "ලොකු තාත්තා පොරවකින් සිදුකළ පහරදීමකින්  අයියා මියගොස් මල්ලීට බරපතලයි",
       "News Content": "සිය ලොකු තාත්තා පොරවකින් සිදුකළ පහරදීමකින් බිබිල - අරවාකුඹුර ප්‍රදේශයේ පදිංචි 21 හැවිරිදි තරුණයෙකු මියගොස්, ඔහුගේ 15 හැවිරිදි සොහොයුරා බරපතල තුවාල ලබා තිබෙනවා.\nඔවුන්ගේ මව්පියන් නිවසින් බැහැරව සිටි අවස්ථාවක අද දහවල් නිවසට පැමිණි සැකකරු එහි සිටි මෙම තරුණයන් දෙදෙනාට පොරවකින් පහරදී ඇති බවයි පොලීසිය ප්‍රකාශ කළේ.\nඔවුන්ගේ කෑගැසීම ඇසුණු ප්‍රදේශවාසීන් එම ස්ථානයට පැමිණ බරපතල තුවාල ලබා සිටි තරුණයන් දෙදෙනා බිබිල රෝහලට ඇතුළත් කර ඇති අතර, ඒ වනවිටත් 21 හැවිරිදි තරුණයා මියගොස් සිටියා.\nපවුල් ආරවුලක් මත මෙම ඝාතනය සිදුකරන්නට ඇති බවට පොලීසිය සැක කරනවා.\nමේ වනවිට ප්‍රදේශයෙන් පලාගොස් ඇති සැකකරු අත්අඩංගුවට ගැනීම සඳහා විශේෂ මෙහෙයුමක් ක්‍රියාත්මකයි.",
       "URL": "https://www.hirunews.lk/149171/ලොකු-තාත්තා-පොරවකින්-සිදුකළ-පහරදීමකින්-අයියා-මියගොස්-මල්ලීට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=4764"
}