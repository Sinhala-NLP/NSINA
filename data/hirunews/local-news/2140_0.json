{
       "Source": "hirunews",
       "Timestamp": "Thursday, 18 February 2021 - 7:58",
       "Headline": "අත්අඩංගුවේ සිටින හිජාස් හිස්බුල්ලාට සහය දුන් මද්‍රසා පාසලේ විදුහල්පති අත්අඩංගුවට",
       "News Content": "අපරාධ පරීක්ෂණ දෙපාර්තමේන්තුව භාරයේ සිටින නීතීඥ හිජාස් හිස්බුල්ලාට ආධාර අනුබලදීමේ චෝදනාව මත මද්‍රසා පාසලේ විදුහල්පති මොහොමඩ් ශකීල් ඊයේ රාත්‍රියේ අත්අඩංගුවට ගෙන තිබෙනවා.\nමතභේදයට තුඩුදී ඇති මද්‍රසා පාසලේ විදුහල්පතිවරයා මහේස්ත්‍රාත් අධිකරණය හමුවට ඉදිරිපත් කරන ලෙස නීතිපතිවරයා ඊයේ පොලීසියට උපදෙස් ලබාදී තිබුණා.\nඒ අනුවයි අපරාධ පරීක්ෂණ දෙපාර්තමේන්තුව මොහු අත්අඩංගුවට ගෙන ඇත්තේ.\nපාස්කු ප්‍රහාරය සම්බන්ධයෙන් මාස 10 කට ආසන්න කාලයක් රැඳවුම් නියෝග මත සිටින හිජාස් හිස්බුල්ලා ආධාර අනුබලදීම සම්බන්ධයෙන් ත්‍රස්තවාදය වැළැක්වීමේ පනතේ දෙක එක වගන්තිය යටතේ සහ සිවිල් හා දේශපාලන අයිතිවාසිකම් පිළිබඳ අන්තර්ජාතික සම්මුති පනතේ තුන එක වගන්තිය යටතේ දැක්වෙන චෝදනා මත මෙම විදුහල්පතිවරයා මහේස්ත්‍රාත් අධිකරණයක් හමුවට ඉදිරිපත් කරන ලෙසයි නීතිපතිවරයා පොලිස්පතිවරයාට උපදෙස් ලබාදී තිබුණේ.",
       "URL": "https://www.hirunews.lk/262921/අත්අඩංගුවේ-සිටින-හිජාස්-හිස්බුල්ලාට-සහය-දුන්-මද්‍රසා-පාසලේ-විදුහල්පති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2140"
}