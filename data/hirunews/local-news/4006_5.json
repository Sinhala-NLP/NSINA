{
       "Source": "hirunews",
       "Timestamp": "Tuesday, 03 April 2018 - 22:32",
       "Headline": "විශ්වාසභංගයට එරෙහි වීමට මුස්ලිම් කොන්ග්‍රසය තීරණය කරයි",
       "News Content": "අග්‍රාමාත්‍ය රනිල් වික්‍රමසිංහට එරෙහිව ඉදිරිපත්ව ඇති විශ්වාසභංග යෝජනාවට විරුද්ධව ඡන්දය ප්‍රකාශ කිරීමට ශ්‍රී ලංකා මුස්ලිම් කොන්ග්‍රසය තීරණය කර තිබෙනවා.\nඅද (03 )රාත්‍රී පැවති සාකච්ඡාවකදීයි මුස්ලිම් කොන්ග්‍රසය මෙම තීරණයට එළඹ ඇත්තේ.\nවිශ්වාසභංගය සම්බන්ධයෙන් පක්ෂයේ ස්ථාවරය පිළිබද අවසන් එකඟතාවකට පැමිණීම සදහා ශ්‍රි ලංකා මුස්ලිම් කොංග්‍රසයේ උත්තරීතර මණ්ඩලය දරුසලාම්හිදීයි රැස්වුනේ.\nවිශ්වාසභංග යෝජනාව සම්බන්ධයෙන් වන විවාදය හෙට (04) පෙරවරු 9.30 ට ආරම්භ කෙරෙන අතර, ඒ සම්බන්ධයෙන් වන ඡන්ද විමසීම හෙට රාත්‍රි 9.30 ට පැවැත්වෙනවා.",
       "URL": "https://www.hirunews.lk/187587/විශ්වාසභංගයට-එරෙහි-වීමට-මුස්ලිම්-කොන්ග්‍රසය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4006"
}