{
       "Source": "hirunews",
       "Timestamp": "Thursday, 29 June 2017 - 19:20",
       "Headline": "කොළඹ කුණු අදත් දෑලතුර උණුසුම් කරයි",
       "News Content": "ජා ඇල - දෑලතුර - මුතුරාජවෙළ වගුරු බිමේ පිහිටි පෞද්ගලික ඉඩමකට කොළඹ මහ නගර සභාවේ කැළි කසල බැහැර කිරීමට එරෙහිව දෙවන දිනටත් එම ප්‍රදේශයේ ජනතාව අද (29) විරෝධතාවයේ නිරත වුණා.\nඑහිදි විරෝධතා කරුවන් සහ කසල රැගත් පැමිණි ලොරි රථ රියදුරන් අතර ඇති වුයේ දැඩි උණූසුම් තත්ත්වයක්.\nප්‍රදේශවාසින් අදාල ඉඩමට පිවිසෙන මාර්ගයද අවහිර කර තිබූ අතර, තත්ත්වය පාලනය කිරිමට විශේෂ පොලිස් කණ්ඩායම් කිහිපයක් ද එම ස්ථානයට කැදවු තිබු බවයි හිරු වාර්තාකරුවන් සදහන් කළේ.\nඑහිදී පොලිසිය සහ විරෝධතාවයේ නිරත ප්‍රදේශවාසීන් අතර උණුසුම් තත්ත්වයක් ඇතිවුණා.\nජනතා විරෝධය අඛන්ඩව පවතින අතරතුර, ප්‍රදේශයට කසළ බැහැර කිරිමට කොළඹ මහා නගර සභාව කටයුතු කිිරිමේදි  නියෝජ්‍ය අමාත්‍ය නිමල් ලන්සා ද එම ස්ථානයට පැමිණ විරෝධතාකරුවන් සමග එක්වුණා.\nඅනතුරුව ඔහුගේ මැදිහත් විමෙන් එම ප්‍රදේශයට කසල බැහැර කිරිම පැය 04 කාලයක් පමණ තාවකාලිකව නතර කෙරුණ ද පස්වරු 03.00 ට පමණ යලි අදාල ඉඩමට කසල බැහැර කිරිමට කොළඹ මහා නගර සභාව කටයුතු කළා.\nමේ අතර අමාත්‍ය ෆයිසර් මුස්තාපා ගේ ප්‍රධානත්වයෙන් දකුණු පලාත් ප්‍රධාන අමාත්‍ය කාර්යාලයේදි ඊයේ (28) පැවති සාකච්ඡාවක් අතරතුර ගාල්ල නගරයේ කසළ එක්රැස් කිරිම සම්බන්ධයෙන් නිදහස් පක්ෂය නියෝජනය කරන අමාත්‍ය චන්දිම විරක්කොඩි සහ එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි අතර උණුසුම් වචන හුවමාරුවක් සිදුවුණා.",
       "URL": "https://www.hirunews.lk/164711/කොළඹ-කුණු-අදත්-දෑලතුර-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4446"
}