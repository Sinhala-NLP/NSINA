{
       "Source": "hirunews",
       "Timestamp": "Friday, 24 March 2017 - 13:38",
       "Headline": "විමල් වීරවංශ යළිත් ඇප ඉල්ලයි - තීන්දුව අප්‍රේල් 3",
       "News Content": "දියණියගේ අසනීප තත්ත්වය සලකා බලමින් විමල් වීරවංශ මන්ත්‍රීවරයාට ඇප ලබාදෙන ලෙස ඔහුගේ නීතිඥයින් මෝසමක් මාර්ගයෙන් අද කොළඹ කොටුව මහේස්ත්‍රාත් අධිකරණයෙන් ඉල්ලීමක් කර තිබෙනවා.\nඒ සම්බන්ධයෙන් වන තීන්දුව අප්‍රේල් මස 3 වනදා ප්‍රකාශයට පත් කරන බවයි කොටුව මහේස්ත්‍රාත් ලංකා ජයරත්න ප්‍රකාශ කර ඇත්තේ.\nමේ අතර, බන්ධනාගාර ගත කර සිටින පාර්ලිමේන්තු මන්ත්‍රී විමල් වීරවංශ අද තුන්වන දිනටත් ආහාර වර්ජනය කරමින් උපවාසයේ නිරත වනවා.\nකෙසේ වෙතත්, විමල් වීරවංශ මන්ත්‍රීවරයා ආහාර වර්ජනය කිරීමත් සමග ඔහුගේ දියණිය සහ පුත්‍රයා ද ආහාර ලබා ගැනීම ප්‍රතික්ෂේප කිරීම හේතුවෙන් ඇති වූ රෝගී තත්ත්වයන් මත ඊයේ දිනයේදී රාගම ශික්ෂණ රෝහලට ඇතුළත් කෙරුණා.\nපුත්‍රයා ප්‍රතිකාර ලබා ඊයේ පස්වරුවේ රෝහලෙන් පිටවගොස් ඇති අතර දියණිය රිජ්වේ ආර්යා ළමා රෝහලේ තවමත් ප්‍රතිකාර ලබනවා.",
       "URL": "https://www.hirunews.lk/157625/විමල්-වීරවංශ-යළිත්-ඇප-ඉල්ලයි-තීන්දුව-අප්‍රේල්-3",
       "Category": "Local News",
       "Parent URL": "https://www.hirunews.lk/local-news.php?pageID=4598"
}