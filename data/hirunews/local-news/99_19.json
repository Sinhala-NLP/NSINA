{
       "Source": "hirunews",
       "Timestamp": "Monday, 14 August 2023 - 12:22",
       "Headline": "පේදුරුතුඩුව කට්කෝලම් යුද්ධ හමුදා කදවුර ඉවත් කිරීමට ජනතාවගේ විරෝධය",
       "News Content": "පේදුරුතුඩුව කට්කෝලම් ප්‍රදේශයේ ස්ථාපිත කර තිබු 4 ශ්‍රි ලංකා සිංහ රෙජිමේන්තු ඒකකයට අයත් යුද්ධ හමුදා කදවුර ඉදිරියේ දි ඉවත් කිරිම සදහා තිරණය කර තිබෙනවා.\nඑම ප්‍රදේශයේ ස්ථාපිත කර ඇති එකම යුධ හමුදා කදවුර මෙලෙස ඉවත් කිරිමට කටයුතු කරන බව ප්‍රදේශවාසින් දැන ගැනීමත් සමග ප්‍රදේශයේ ජනතාව ඒ සදහා දැඩි විරෝධයක් පල කරමින් 2023.08.14 වන දින උද්ඝෝෂන ව්‍යාපාරයක් දියත්කළා.\nමෙහිදි එම ස්ථානය වෙත පැමිණ සිටි ජනතාව 4 ශ්‍රි ලංකා සිංහ රෙජිමේන්තුවට එම ප්‍රදේශයේ පදිංචි පුද්ගලයින්ගේ අත්සනින් යුතුව ලිපියක් ලබාදෙමින් ප්‍රකාශ කර ඇත්තේ මෙම කදවුර කෙසේ හෝ ඉවත් කිරිමේ කටයුතු නවතා දමන ලෙසත් මෙලෙස උතුරේ යුද්ධ හමුදා කදවුරු උතුරේ දමිළ දේශපාලඥයින්ගේ අවශ්‍යතා මත ඉවත් කළහොත් තමන්ගේ ජීවිත ආරක්ෂාවට තර්ජනයක් වන බවයි.",
       "URL": "https://www.hirunews.lk/344772/පේදුරුතුඩුව-කට්කෝලම්-යුද්ධ-හමුදා-කදවුර-ඉවත්-කිරීමට-ජනතාවගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=99"
}