{
       "Source": "hirunews",
       "Timestamp": "Friday, 21 July 2017 - 11:15",
       "Headline": "ඩෙංගු මර්දන ජාතික වැඩසටහනට හිරු ගම්පහදී එක්වෙයි",
       "News Content": "‘‘අපිම අරඹමු - ඩෙංගු දුරලමු’’ ජාතික ක්‍රියාන්විතය බස්නාහිර පළාතේ නගර කිහිපයක් කේන්ද්‍ර කර ගනිමින් අද දවස පුරා ක්‍රියාත්මකයි.\nවිද්‍යුත් මාධ්‍ය සහ රාජ්‍ය ආයතන එක්ව ක්‍රියාත්මක කරන මෙම ක්‍රියාන්විතයට හිරු ටී.වී ප්‍රමුඛ ආසියානු මාධ්‍ය ජාලය එක්වුණේ ගම්පහ නගරය කේන්ද්‍ර කර ගනිමින්.\n‘‘අපිම අරඹමු - ඩෙංගු දුරලමු’’ ජාතික ක්‍රියාන්විතය ගම්පහ නගරය කේන්ද්‍ර කර ගනිමින් අද පෙරවරුවේ ආරම්භ වූ අතර, එම අවස්ථාවට ප්‍රදේශයේ මහා සංඝරත්නය ප්‍රමුඛ පූජකවරුන්, රාජ්‍ය ආයතන නිලධාරින්, ආරක්ෂක අංශ නිලධාරින්, ප්‍රදේශවාසීන් ඇතුළු විශාල පිරිසක් එක්ව සිටියා.\nඩෙංගු මර්දන ජාතික ක්‍රියාන්විතයට සමගාමීව අත්පත්‍රිකා බෙදා හරිමින් ඩෙංගු රෝගය පිලිබද ජනතාව දැනුවත් කිරීමේ වැඩසටහනක් ද ක්‍රියාත්මකයි.",
       "URL": "https://www.hirunews.lk/166417/ඩෙංගු-මර්දන-ජාතික-වැඩසටහනට-හිරු-ගම්පහදී-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4411"
}