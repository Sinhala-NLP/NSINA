{
       "Source": "hirunews",
       "Timestamp": "Friday, 29 September 2017 - 17:31",
       "Headline": "සල්ලි හොයන්න රට රැකියාවට ගිය දෙදරු පියා දරුවන් තනි කර සමු ගනී (ඡායාරුප)",
       "News Content": "කුවේට් රාජ්‍යයේ විදේශ රැකියාවකට ගොස් සිටියදී මියගිය පුද්ගලයෙකුගේ දේහය ඔහුගේ නිවෙස වෙත රැගෙන විත් තිබෙනවා.\nමෙලෙස මියගොස් ඇත්තේ ඉබ්බන්කටුව ප්‍රදේශයේ පදිංචි 39 හැවිරිදි දෙදරු පියෙක්.\nඔහු පසුගිය පෙබරවාරි මාසයේ කුවේට් රාජ්‍යයට ගොස් ඇත්තේ නිවෙස ඉදි කර ගැනීම සහ දරුවන් දෙදෙනාගේ අධ්‍යාපනයට අවශ්‍ය මුදල් සොයා ගැනීමේ අරමුණින්.\nකෙසේවෙතත් පසුගිය 5 වනදා හදිසියේ ඇතිවු හෘදයාබාධයක් හේතුවෙන් ඔහු කුවේට් රාජ්‍යයේදී මියගොස් තිබෙනවා.\nඅප වාර්තාකරු සඳහන් කළේ මෙම පුද්ගලයාගේ මරණය හේතුවෙන් පවුලේ සාමාජිකයන් දැඩි අසරණ භාවයට පත්ව ඇති බවයි.\nඔහු විදේශ රැකියාවෙන් උපයා ගත් මුදල් මෙරටට එවා ඇති අතර ඉන් නිවෙස ඉදි කර ඇතත් මෙතෙක් වහලය සකසා ගැනීමට හැකියාවක් ලැබී නැහැ.\nමෘත දේහය තැබීම සඳහා නව නිවසේ වහලයට ප්‍රදේශවාසීන්ගේ මැදිහත් වීමෙන් ටකරන් තහඩු යොදා තිබෙනවා.\nඡායාරුප - දඹුල්ල කාංචන කුමාර",
       "URL": "https://www.hirunews.lk/172173/සල්ලි-හොයන්න-රට-රැකියාවට-ගිය-දෙදරු-පියා-දරුවන්-තනි-කර-සමු-ගනී-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=4296"
}