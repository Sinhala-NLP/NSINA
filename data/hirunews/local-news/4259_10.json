{
       "Source": "hirunews",
       "Timestamp": "Sunday, 22 October 2017 - 13:09",
       "Headline": "කුලියාපිටියේ තරුණයෙකු අතුරුදන්",
       "News Content": "කුලියාපිටිය - බෝධිමුල්ල ප්‍රදේශයේ පදිංචි තරුණයෙකු මාසයක පමණ කාලයක සිට අතුරුදන්ව සිටින බව ඔහුගේ දෙමව්පියන් පොලීසියට පැමිණිලි කර තිබෙනවා.\nවත්තල - ඇලකන්ද ප්‍රදේශයේ හෝටලයක සේවය කරමින් සිටියදී 20 හැවිරිදි මෙම තරුණයා අතුරුදන්ව ඇති බවයි වාර්තා වන්නේ.\nඅවසන් වරට මෙම තරුණයා සිය මව සමඟ දුරකථනයෙන් අමතා ඇත්තේ පසුගිය සැප්තැම්බර් මාසයේ දිනකදීයි.\nඅප මේ සම්බන්ධයෙන් වත්තල පොලීසියේ ජ්‍යෙෂ්ඨ නිලධාරියෙකුගෙන් ද විමසීමක් කළා.\nඔහු සඳහන් කළේ අදාළ තරුණයා අතුරුදන්වීම පිළිබදව පැමිණිල්ලක් ඉදිරිපත්ව ඇති අතර, ඒ පිළිබඳ පරීක්ෂණ ක්‍රියාත්මක බවයි.",
       "URL": "https://www.hirunews.lk/174125/කුලියාපිටියේ-තරුණයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4259"
}