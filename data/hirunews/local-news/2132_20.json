{
       "Source": "hirunews",
       "Timestamp": "Sunday, 21 February 2021 - 19:17",
       "Headline": "මිනුවන්ගොඩින් අවි ආයුධ රැසක් සොයා ගනී",
       "News Content": "මිනුවන්ගොඩ - පත්තඬුවන ප්‍රදේශයේදී අවි ආයුධ, ජීව උණ්ඩ සහ වාහන අංක තහඩු සමඟ සැකකරුවෙකු අත්අඩංගුවට ගෙන තිබෙනවා.\n38 හැවිරිදි සැකකරු එම ප්‍රදේශයේම පදිංචිකරුවෙකු වන අතර මිනුවන්ගොඩ පොලීසිය ඊයේ (20)  ලද තොරතුරකට අනුව ඔහුගේ නිවස පරීක්ෂාවකට ලක් කළා.\nඑහිදී බෝර 12 ගිනි අවියක්, උණ්ඩ 16ක්, කඩු 03 ක්, කෙටේරි 01ක්, මිලිමීටර් 09 වර්ගයේ ජීව උණ්ඩ 12 ක් ඇතුළු ආයුධ කිහිපයක් පොලිස් භාරයට ගනු ලැබුවා.\nසැකකරු සතුව තවත් ගිනි අවි තිබේ ද යන්න පිළිබඳව පොලීසිය විශේෂ පරීක්ෂණයක් ආරම්භ කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/263268/මිනුවන්ගොඩින්-අවි-ආයුධ-රැසක්-සොයා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2132"
}