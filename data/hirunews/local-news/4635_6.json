{
       "Source": "hirunews",
       "Timestamp": "Thursday, 02 March 2017 - 16:48",
       "Headline": "එක්සත් ජාතීන්ගේ මානව හිමිකම් කොමසාරිස් සහ විදේශ ඇමති අතර හමුවක්",
       "News Content": "එක්සත් ජාතීන්ගේ මානව හිමිකම් පිළිබඳ මහ කොමසාරිස් සෙයිද් අල් හුසේන් සහ විදේශ කටයුතු අමාත්‍ය මංගල සමරවීර අතර හමුවක් ඊයේ ජිනීවා නුවරදී පැවැත්වුණා.\nඑහිදී මානව හිමිකම් සම්බන්ධයෙන් ශ්‍රී ලංකාව අත්කරගෙන ඇති ප්‍රගතිය පිළිබඳව අමාත්‍යවරයා මහකොමසාරිස්වරයා දැනුවත් කර ඇති බවයි විදේශ කටයුතු අමාත්‍යාංශය සඳහන් කළේ.\nඑක්සත් ජාතීන්ගේ මානව හිමිකම් කවුන්සිලයේ 34 වැනි සැසිවාරය මේ වනවිට ජිනීවා නුවරදී පැවැත්වෙනවා. ඊට සමගාමීව විදේශ කටයුතු අමාත්‍ය මංගල සමරවීර එක්සත් ජනපද රාජ්‍ය දෙපාර්තමේන්තුවේ ගෝලීය යුක්තිය පිළිබඳ කාර්යාලයේ විශේෂ සම්බන්ධීකාරකවරයාද හමුවී ඇති බව සඳහන්.",
       "URL": "https://www.hirunews.lk/155869/එක්සත්-ජාතීන්ගේ-මානව-හිමිකම්-කොමසාරිස්-සහ-විදේශ-ඇමති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4635"
}