{
       "Source": "hirunews",
       "Timestamp": "Tuesday, 28 March 2017 - 19:23",
       "Headline": "ඉන්ෆ්ලුවෙන්සා H1N1 හැදුනට බය වෙන්න එපා - සෞඛ්‍ය අමාත්‍යාංශය",
       "News Content": "ඉන්ෆ්ලුවෙන්සා H1N1 වෛරසය ආසාදිත රෝගීන්ට  බිය නොවන ලෙසට සෞඛ්‍ය අමාත්‍යාංශය ඉල්ලීමක් කරනවා.\nදිවයිනේ ප්‍රදේශ කිහිපයකින් වාර්තාවන ඉන්ෆ්ලුවෙන්සා H1N1වෛරසය පිළිබදව ජනතාව දැනුවත් කිරීමේ වැඩපිළිවෙලක් ආරම්භ කරන ලෙස සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතාට ද දැනුම් දී ඇති බවයි අමාත්‍යංශය පවසන්නේ.\nමෙම වෛරසය ආගන්තුක වෛරසයක් නොවන අතර සැම වසරකම දෙසැම්බර් - පෙබරවාරි කාලය තුළත්, මැයි සිට ජුලි දක්වා කාලය තුළත් වෛරසය පැතිර යන බව අමාත්‍යංශය වැඩිදුරටත් කියා සිටිනවා.\nපාරිසරික හා කාලගුණික වෙනස්වීම් මත පැතිර යන මෙම වෛරසය වැළදුන රෝගීන්ගේ වාර්තාවීම් අඩු වී තිබෙන අතර  විශේෂයෙන්ම ළදරුවන්, ගැබිනි මාතාවන්, කිරිදෙන මවිවරුන් මෙයින් ආරක්ෂා වීම ඉතා වැදගත් බවද සෞඛ්‍ය අමාත්‍යංශ නිවේදනයේ සඳහන්.",
       "URL": "https://www.hirunews.lk/157960/ඉන්ෆ්ලුවෙන්සා-h1n1-හැදුනට-බය-වෙන්න-එපා-සෞඛ්‍ය-අමාත්‍යාංශය",
       "Category": "Local News",
       "Parent URL": "https://www.hirunews.lk/local-news.php?pageID=4591"
}