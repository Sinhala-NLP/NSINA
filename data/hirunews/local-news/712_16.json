{
       "Source": "hirunews",
       "Timestamp": "Thursday, 24 November 2022 - 13:42",
       "Headline": "එල්ල වන චෝදනා ඕමාන තානාපති කාර්යාලය ප්‍රතික්‍ෂේප කරයි",
       "News Content": "ඕමානයේ අතරමංව සිටින ‍ගෘහසේවිකාවන්ගේ සු‍බසාධනය ගැන හා ‍‍ඔවුන්ව ලංකාවට ගෙන්වා ගැනීමට ‍උත්සාහ නොගැනීම සම්බන්ධයෙන් එල්ල වන චෝදනා ‍ඕමාන තානාපති කාර්යාලය ප්‍රතික්‍ෂේප කර තිබෙනවා.\nනිවේදනයක් නිකුත් කරමින් ඕමාන තානාපති කාර්යාලය පවසන්නේ ශ්‍රී ලාංකික කාන්තාවන්ගෙන් යළි ශ්‍රී ලංකාවට පැමිණිය යුතු බවට ඉතා වි‍‍ශාල ව‍ශයෙන් ඉල්ලුම් ලැබී ඇති බවයි.\nඉන් වැඩි පිරිසක් ලියාපදිංචියක් නොමැති විදේ‍ශ රැකියා ආයතන වලින් සංචාරක වීසා මත ඩුබායි හරහා ඕමානයට පැමිණි කාන්තාවන් වන අතර\nතානාපති කාර්යාලය පවසන්නේ කලකට පෙර සිට ම අදාල වගකිව යුතු නිලධාරීන්ට මෙවැනි නීති විරෝධී ක්‍රියාවන් සිදුවන බවට දැනුම් දුන් බවයි.\nමේ වනවිට ගෘහසේවිකාවන් 77 දෙනෙක් සුරක්‍ෂා නිවස්නවල සිටින අතර ඉන් 63 දෙනෙකු පැමි‍ණ සිටින්නේ සංචාරක වීසා මත බවද තහවුරුවී තිබෙනවා.\n14 දෙනෙකු පමණක් රැකියා වීසා මත පැමි‍ණ ඇති බවයි ඕමාන තානාපති කාර්යාලය පෙන්වා දෙන්නේ.\nතානාපති කාර්යාලය වැඩිදුරටත් පවසන්නේ මිනිස් ජාවාරම්කරුවන් විසින් සංචාරක වීසා හරහා කාන්තාවන් ‍‍ඕමානයට එවීමත් සමග අතරමං වන කාන්තාවන්ගේ සංඛ්‍යාව සීග්‍රයෙන් වැඩි වී ඇති බවයි.\nඕමාන තානාපති කාර්යාලය වැඩිදුරටත් පවසන්නේ මෙම කාන්තාවන් නැවත ශ්‍රී ලංකාවට යැවීම සදහා වි‍ශාල පිරිවැයක් දැරීමට සිදුවන නිසා එම කටයුතු මේ වනතෙක් කර සිදුකිරීමට අපහසු වී ඇති බවයි.",
       "URL": "https://www.hirunews.lk/321153/එල්ල-වන-චෝදනා-ඕමාන-තානාපති-කාර්යාලය-ප්‍රතික්‍ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=712"
}