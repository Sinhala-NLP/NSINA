{
       "Source": "hirunews",
       "Timestamp": "Wednesday, 22 November 2017 - 11:05",
       "Headline": "ඇසිඩ් ගසා පෙම්වතිය ඝාතනය කළ තරුණයෙකු වසර එක හමාරකට පසු අත්අඩංගුවට",
       "News Content": "අනියම් ප්‍රේම සම්බන්ධතාවයක් දෙදරා යාම හේතුවෙන් සිය 42 හැවිරිදි පෙම්වතිය ඝාතනය කර සැඟව සිටි තරුණයෙකු පසුගියදා අත්අඩංගුවට ගෙන තිබෙනවා.\n26 හැවිරිදි අදාල සැකකරු එම ඝාතනය සිදුකර වසර එක හමාරක කාලයක් මෙලෙස සැඟව සිටි ඇති අතර ඔහු කුකුළු ගොවිපොලක සේවය කරමින් සිටින අතර තුර අත්අඩංගුවට ගත් බවයි වාර්තා වන්නේ.\nඝාතනයට ලක්වූ 42 හැවිරිදි විවාහක කාන්තාව කොස්ගම නගරයේ රූපලවන්‍යාගරයක් පවත්වාගෙන ගොස් ඇති අතර අදාල තරුණයා සමඟ කලක සිටි අනියම් සබඳතාවක් පවත්වාගෙන ගොස් තිබෙනවා.\nපසුව අදාල කාන්තාව 26 හැවිරිදි තරුණයා සමඟ පැවති සම්බන්ධතාව අතහැර වෙනත් තරුණයෙකු සමඟ නව ප්‍රේම සම්බන්ධතාවක් ගොඩනගාගෙන ඇති බවටයි වාර්තා වන්නේ.\nඑම නිසා කෝපයට පත් 26 හැවිරිදි අදාල තරුණයා කාන්තාවගේ හිසට ඇසිඩ් වත්කිරීමෙන් මෙම ඝාතනය සිදුකර ඇති බවටයි වාර්තා වුණේ.\nමියගොස් ඇති කාන්තාව ඒ වන විටත් දෙදෙරු මවක් වන අතර ඇය කොස්ගම, පහළ කොස්ගම, නාගහවත්ත ප්‍රදේශයේ පදිංචිව සිට තිබෙනවා.\nඅදාල ඝාතනය සම්බන්ධයෙන් වසර එක හමාරකට පසු අත්අඩංගුවට ගත් සැකකරු අවිස්සාවේල්ල, ගැටහැත්ත ප්‍රදේශයේ පදිංචිකරුවෙක් වන අතර සිද්ධිය සම්බන්ධයෙන් සීතාවක කොට්ඨාශ විශේෂ අපරාධ විමර්ශන ඒකකය මඟින් වැඩිදුර පරීක්ෂණ මෙහයවනු ලබනවා.",
       "URL": "https://www.hirunews.lk/176631/ඇසිඩ්-ගසා-පෙම්වතිය-ඝාතනය-කළ-තරුණයෙකු-වසර-එක-හමාරකට-පසු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4206"
}