{
       "Source": "hirunews",
       "Timestamp": "Friday, 21 October 2016 - 8:12",
       "Headline": "රු.එක්කෝටි 16 ලක්ෂයක මැණික් රටින් පිට කිරීමට තැත් කළ චීන කත රේගු දැලේ",
       "News Content": "රුපියල් එක්කෝටි දහසය ලක්ෂයක් වටිනා මැණික් තොගයක් නීතිවිරෝධීව චීනයට රැගෙන යාමට උත්සාහ දැරූ 26 හැවිරිදි චීන ජාතික කාන්තාවක් කටුනායක ගුවන්තොටුපල රේගුව විසින් අත්අඩංගුවට ගෙන තිඛෙනවා.\nඊයේ රාත්‍රී 11 ට පමණ චීන ගුවන් සේවයට අයත් ගුවන් යානාවකින් අදාළ කාන්තාව බීජිං නුවර බලා පිටත්ව යාමටයි පැමිණ ඇත්තේ.\nමෙම කාන්තාවගේ ගමන් මල්ල තුල සගවා තිබූ මැණික් ගල් 247 ක් එහිදී රේගුව විසින් සොයා ගනු ලැබුවා.\nඅදාළ මැණික් තොගය රාජසන්තක කළ අතර චීන ජාතික කාන්තාවට රුපියල් ලක්ෂ 3ක දඩයක් නියම කර තිඛෙනවා.",
       "URL": "https://www.hirunews.lk/145721/රු-එක්කෝටි-16-ලක්ෂයක-මැණික්-රටින්-පිට-කිරීමට-තැත්-කළ-චීන-කත-රේගු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4828"
}