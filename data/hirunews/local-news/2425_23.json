{
       "Source": "hirunews",
       "Timestamp": "Sunday, 27 September 2020 - 20:53",
       "Headline": "තවත් කොරෝනා ආසාදිතයන් අටදෙනෙකු වාර්තා වෙයි",
       "News Content": "තවත් කොරෝනා ආසාදිතයින් 11 දෙනෙකු වාර්තාවීමත් සමඟ මෙරට සමස්ත කොරෝනා ආසාදිතයින් සංඛ්‍යාව ද 3360 දක්වා ඉහළ ගියා.\nඉන්දියාවේ සිට පැමිණි 8 දෙනෙකු, බංග්ලාදේශයෙන් පැමිණි දෙදෙනෙකු, එක්සත් අරාබි එමීර් රාජ්‍යයේ සිට පැමිණි එක් අයෙකු මෙලෙස ආසාදිතයින් ලෙස හඳුනා ගෙන ඇති බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඒ අනුව තවදුරටත් ආසාදිතයන් 139 දෙනෙකු වෛද්‍ය අධීක්ෂනය යටතේ පසුවන අතර, සුවය ලැබූ සංඛ්‍යාව 3208 ක්.\nකොවිඞ් වසංගතයෙන් ආරක්ෂාවීම සඳහා මෙරට ජනතාව තුළ පැවති උනන්දුව මේ වනවිට අඩුවී ඇති බවට කොවිඞ් 19 වැළැක්වීමේ ජාතික මධ්‍යස්ථානයේ ප්‍රධානී, යුද හමුදාපති ලුතිනන් ජෙනරාල් ශවේන්ද්‍ර සිල්වා චෝදනා කළා.\nඒ, මහනුවර ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින්.\nකෙසේ වෙතත් ලෝක සංචාරක දිනය නිමිත්තෙන් මහනුවර ඊයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් සංචාරක අමාත්‍ය ප්‍රසන්න රණතුංග යළි ගුවන්තොටුපල විවෘත කිරීම සහ සංචාරක ක්ෂේත්‍රය සම්බන්ධයෙන් මෙලෙස අදහස් දක්වා සිටියා.",
       "URL": "https://www.hirunews.lk/251259/තවත්-කොරෝනා-ආසාදිතයන්-අටදෙනෙකු-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2425"
}