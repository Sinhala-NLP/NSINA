{
       "Source": "hirunews",
       "Timestamp": "Sunday, 22 November 2020 - 19:19",
       "Headline": "බන්ධනාගාර ආශ්‍රිතව කොරෝනා රෝගීන්ගේ සංඛ්‍යාවත් ඉහළට",
       "News Content": "බන්ධනාගාර ආශ්‍රිතව වාර්තාවන කොරෝනා රෝගීන් සංඛ්‍යාවද මේ වනවිට 656 දක්වා ඉහළ ගොස් තිබෙනවා.\nඊට නිලධාරීන් 43 දෙනෙකුද අයත්.\nබන්ධනාගාර සෞඛ්‍ය සේවා අධ්‍යක්‍ෂ වෛද්‍ය ප්‍රියන්ත අතපත්තු සඳහන් කළේ රැඳවියන්ගේ සෞඛ්‍ය ආරක්ෂාව සඳහා බන්ධනාගාරවලට අනුයුක්ත කර ඇති මහජන සෞඛ්‍ය පරීක්ෂකවරුන් සංඛ්‍යාව හෙට (23) සිට ඉහළ දැමීමට පියවර ගෙන ඇති බවයි.\nමේ අතර, කොරෝනා වෛරසයේ ව්‍යාප්තියත් සමඟ බන්ධනාගාරවල පවත්නා තදබදය අවම කරගැනීම සම්බන්ධයෙන් බන්ධනාගාර ප්‍රතිසංස්කරණ හා සිරකරුවන් පුනරුත්ථාපන රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ සහ අධිකරණ අමාත්‍ය ජනාධිපති නීතීඥ අලි සබ්රි අතර විශේෂ සාකච්ඡාවක් හෙට (23) පැවැත්වීමට නියමිතයි.\nබන්ධනාගාර ප්‍රතිසංස්කරණ හා සිරකරුවන් පුනරුත්ථාපන රාජ්‍ය අමාත්‍යාංශය සඳහන් කළේ හෙරොයින් ග්‍රෑම් දෙකට අඩු සහ ගංජා කිලෝග්‍රෑම් 5 ට අඩු චෝදනා එල්ලවී සිටින රිමාන්ඩ් රැඳවියන් 6,334 දෙනෙකුගේ ඉදිරි නීති කටයුතු කඩිනම් කිරීමට තීරණය කර ඇති බවයි.",
       "URL": "https://www.hirunews.lk/255344/බන්ධනාගාර-ආශ්‍රිතව-කොරෝනා-රෝගීන්ගේ-සංඛ්‍යාවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2318"
}