{
       "Source": "hirunews",
       "Timestamp": "Monday, 24 October 2016 - 14:14",
       "Headline": "මඩකලපුව හිටපු නගරාධිපතිනිය ඇතුලු  හතරදෙනා රිමාන්ඩ්",
       "News Content": "අත්අඩංගුවට ගනු ලැබූ මඩකලපුව හිටපු නගරාධිපතිනි ශීිවගීතා ප්‍රභාකරන් ඇතුලු හතරදෙනෙකු ලබන මස හත්වනදා දක්වා රක්ෂිත බන්ධනාගාර ගත කර තිබෙනවා.\nඒ, සැකකරුවන් මඩකලපුව මහේස්ත්‍රාත් එම්.ගනේෂරාජා හමුවට ඉදිරිපත් කළ අවස්ථාවේදියි.\nගණිකා නිවාසයක් පවත්වාගෙන යාමේ චෝදනාව මත මඩකලපුව හිටපු නගරාධිපතිනිය ඇතුලු 9 දෙනෙකු මඩකලපුව පොලීසිය මගින් ඊයේ අත්අඩංගුවට ගත්තා.\nඑම පිරිස අතර හිටපු නගරාධිපතිනියගේ සැමියාද සිටි අතර, ඔහු ඇතුලු පස්දෙනෙකු පොලිස් ඇප මත මුදාහැර තිබෙනවා.\nඑහෙත් මඩකලපුව හිටපු නගරාධිපතිනිය ඇතුලු හතරදෙනෙකු අද අධිකරණයට ඉදිරිපත් කෙරුණු අතර එහිදී මහේස්ත්‍රාත්වරයා නියෝග කළේ සැකකරුවන් රක්ෂිත බන්ධනාගාර ගත කිරීමටයි.",
       "URL": "https://www.hirunews.lk/145950/මඩකලපුව-හිටපු-නගරාධිපතිනිය-ඇතුලු-හතරදෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4824"
}