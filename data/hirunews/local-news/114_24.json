{
       "Source": "hirunews",
       "Timestamp": "Tuesday, 08 August 2023 - 10:38",
       "Headline": "කඳානේ ගින්න නිසා සිසුන් 50ක් රෝහලට (වීඩියෝ)",
       "News Content": "කදාන - දැවතොටුපළ පාර ප්‍රදේශයේ රසායනික නිෂ්පාදන කරන ස්ථානයකට අයත් ගබඩාවක ඇතිවූ හදිසි ගින්නෙන් පසු සිසු සිසුවියන් 50 ක් පමණ රාගම ශික්ෂණ රෝහලට ඇතුළත් කර තිබෙනවා.\nකඳාන ශාන්ත සෙබස්තියන් විදුහලේ සහ එහි බාලිකා විදුහලේ සිසු සිසුවියන් පිරිසක් මෙලෙස රෝහල්ගත කර ඇත්තේ ගින්නත් සමඟ හටගත් දුමාරය ආඝ්‍රාහණය කිරීමෙන් පසු ශ්වසන ආබාධ මතුවීම හේතුවෙන්.\nමෙම ගින්න හටගන්නා අවස්ථාවේ අදාළ ගබඩාවේ ගණකාධිකාරිවරයා ගොඩනැගිල්ල තුළ සිට ඇති අතර ඔහු ගින්නට හසුවීමෙන් ජීවිතක්ෂයට පත්වුණා.\nගින්න ඇතිවීමට නිශ්චිත හේතුව මෙතෙක් අනාවරණ වී නැහැ.",
       "URL": "https://www.hirunews.lk/344062/කඳානේ-ගින්න-නිසා-සිසුන්-50ක්-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=114"
}