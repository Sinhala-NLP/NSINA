{
       "Source": "hirunews",
       "Timestamp": "Sunday, 11 March 2018 - 12:16",
       "Headline": "විශ්වවිද්‍යාල අනධ්‍යයන වර්ජනය තවදුරටත්",
       "News Content": "විසඳුම් ප්‍රමාදවන්නේ නම් සිය ක්‍රියාමාර්ග තවදුරටත් දැඩි කරන බව විශ්වවිද්‍යාල වෘත්තිය සමිති ඒකාබද්ධ කමිටුව පවසනවා.\nඑහි සම සභාපති එඞ්වඩ් මල්වත්තගේ ප්‍රකාශ කළේ සිය වෘත්තිය සමිති ක්‍රියාමාර්ගය 12 වන දිනටත් අද ක්‍රියාත්මක වුවද මේ දක්වා නිසි විසඳුමක් ලබාදීමට බලධාරීන් අපොහොසත් වී ඇති බවයි.\nවැටුප් ගැටළුව ඇතුලූ ඉල්ලීම් 5 ක් මුල්කරගනිමින් විශ්වවිද්‍යාල අනධ්‍යයන සේවකයින් මේ වනවිට වෘත්තිය ක්‍රියාමාර්ගයකට අවතීර්ණ වී සිටිනවා.\nමේ අතර මෙම වර්ජනය හේතුවෙන් සියලූම විශ්වවිද්‍යාලවල අධ්‍යයන කටයුතු සහ විභාග කල් දැමීමට ද බලධාරීන් මේ වනවිට පියවර ගෙන තිබෙනවා.",
       "URL": "https://www.hirunews.lk/185616/විශ්වවිද්‍යාල-අනධ්‍යයන-වර්ජනය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4043"
}