{
       "Source": "hirunews",
       "Timestamp": "Friday, 13 March 2020 - 15:09",
       "Headline": "පළාත් 2කට හෙටත් උණුසුම් කාලගුණ තත්ත්වයක්",
       "News Content": "බස්නාහිර සහ සබරගමුව පළාත්වලට මෙන්ම ගාල්ල, මාතර, කුරුණෑගල සහ මොණරාගල දිස්ත්‍රික්ක සඳහා වැඩි අවධානයක් යොමු කළ යුතු උණුසුම් කාලගුණයක් හෙටත් බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිවේදනය කළේ එම නිසා වැඩිහිටි සහ රෝගී පුද්ගලයන් මෙන්ම කුඩා දරුවන් පිළිබඳවද අවධානයෙන් පසුවිය යුතු බවයි.\nමේ හේතුවෙන් වැඩ බිම් තුල සිටින පුද්ගලයන් ප්‍රමාණවත් ලෙස ජලය පානය කළ යුතු අතර සෙවණ ඇති ස්ථානවල හැකි පමණ විවේක ගන්නා ලෙසට දැනුම් දෙනවා.\nනිවෙස් තුල සිටින  වැඩිහිටි සහ රෝගී පුද්ගලයන් පිළිබඳ සැලකිලිමත් විය යුතුයි.\nඑමෙන්ම වාහන තුල කුඩා ළමුන් තනිව රඳවා නොතැබිය යුතු බවයි කාලගුණ විද්‍යා දෙපාර්තමේන්තුව කියාසිටියේ.\nඑළිමහනේ අධික වෙහෙසකාරී කටයුතු සීමා කළ යුතු අතර සෙවණ ඇති ස්ථානවල රැඳිය යුතුයි.\nඑමෙන්ම ප්‍රමාණවත් ලෙසට ජලය පානය කරන ලෙසට ද ජනතාවට උපදෙස් දී තිබෙනවා.",
       "URL": "https://www.hirunews.lk/236428/පළාත්-2කට-හෙටත්-උණුසුම්-කාලගුණ-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2855"
}