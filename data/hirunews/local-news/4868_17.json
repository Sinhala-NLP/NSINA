{
       "Source": "hirunews",
       "Timestamp": "Thursday, 22 September 2016 - 9:11",
       "Headline": "ගින්නකින් මහනුවර වෙළඳසැල් කිහිපයකට හානි",
       "News Content": "මහනුවර - විද්‍යාර්ථ විද්‍යාලය අසල පිහිටි ගොඩනැගිලි ද්‍රව්‍ය අලෙවි සැළක  ඊයේ රාත්‍රියේ ගින්නක් හටගෙන තිබෙනවා.\nපොලීසිය සඳහන් කළේ ගින්න හේතුවෙන් එම වෙළඳසැල සම්පූර්ණයෙන්ම විනාශ වී ඇති බවයි.\nගින්නෙන් ඊට යාබදව පිහිටි තවත් අලෙවි සැල් දෙකකටද හානි සිදුවී ඇති අතර, මහනුවර මහ නගර සභාවේ ගිනි නිවන රථයක් සහ ප්‍රදේශවාසීන්ගේ සහය ඇතිව ගින්න මැඩපැවැත්වූ බවයි පොලීසිය සඳහන් කළේ.\nගින්නට හේතුව මෙතෙක් අනාවරණ වී නැහැ.",
       "URL": "https://www.hirunews.lk/143539/ගින්නකින්-මහනුවර-වෙළඳසැල්-කිහිපයකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4868"
}