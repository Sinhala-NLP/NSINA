{
       "Source": "hirunews",
       "Timestamp": "Monday, 22 October 2018 - 13:18",
       "Headline": "පස්වරුවේ පළාත් කිහිපයකට මිලිමීටර් 100 ඉක්මවූ තද වැසි",
       "News Content": "පළාත් කිහිපයකට අද (22) පස්වරුවේ මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nමධ්‍යම, ඌව, සබරගමුව, උතුරුමැද පළාත්වලට මෙන්ම අම්පාර සහ හම්බන්තොට දිස්ත්‍රික්කවලට මෙලෙස තද වැසි ඇතිවිය හැකි බවයි එම දෙපාර්තමේන්තුව නිකුත් කළ නිවේදනයේ දැක්වෙන්නේ.\nමේ අතර, පුත්තලම සිට කොළඹ සහ ගාල්ල හරහා හම්බන්තොට දක්වා වන මුහුදු ප්‍රදේශවල තාවකාලිකව රළු ස්වභාවයක් ගත හැකි බව ද එම නිවේදනයේ වැඩිදුරටත් සඳහන්.",
       "URL": "https://www.hirunews.lk/202673/පස්වරුවේ-පළාත්-කිහිපයකට-මිලිමීටර්-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3687"
}