{
       "Source": "hirunews",
       "Timestamp": "Friday, 15 December 2017 - 10:47",
       "Headline": "ශ්‍රියාණිට ලැබුණ ඇමතිකම",
       "News Content": "පළාත් සභා සහ පළාත්පාලන රාජ්‍ය ඇමතිනිය ලෙස ශ්‍රියානි විජේවික්‍රම දිවුරුම් දී තිබෙනවා.\nඇය මෙලෙස දිවුරුම් දුන්නේ ජනාධිපතිවරයා ඉදිරියේ දීයි.\nඒකාබද්ධ විපක්ෂය නියෝජනය කළ පාර්ලිමේන්තු මන්ත්‍රීනී ශ්‍රියානි විජේවික්‍රම ජනාධිපති මෛත්‍රීපාල සිරිසේනට සහය දැක්වීම සඳහා පසුගියදා ශ්‍රී ලංකා නිදහස් පක්ෂයට එක්වුණා.\nඒකාබද්ධ විපක්ෂය නියෝජනය කළ පාර්ලිමේන්තු මන්ත්‍රීනී ශ්‍රියානි විජේවික්‍රම දිගාමඩුල්ල දිස්ත්‍රික්කයෙන් පාර්ලිමේන්තුවට තේරී පත්වුණා.\nජනාධිපති මාධ්‍ය අංශය පැවසුවේ ජනාධිපතිවරයා ගෙනයන වැඩපිළිවෙළ සමග එක්වී ඉදිරි දේශපාලන කටයුතුවල නිරතවන බවට ඇය ජනාධිපතිවරයා හමුවේ ප්‍රකාශ කළ බවයි.\nජනාධිපති නිල නිවසේදී මෙම හමුව සිදුව ඇති අතර, දිගාමඩුල්ල දිස්ත්‍රික්කයේ සංවර්ධන වැඩපිළිවෙළ ශක්තිමත්ව ඉදිරියට ගෙනියාම සඳහා ජනාධිපතිවරයාට සහය දෙන බවද මන්ත්‍රීවරිය මෙහිදී ප්‍රකාශ කර තිබෙනවා.\nඇය එක්සත් ජනතා නිදහස් සන්ධානය නියෝජනය කරන්නේ පර්ලිමේන්තු මන්ත්‍රී දිනේෂ් ගුණවර්ධන නායකත්වය දරණ මහජන නිදහස් පෙරමුණේ සාමාජිකාවක් ලෙසයි.",
       "URL": "https://www.hirunews.lk/178437/ශ්‍රියාණිට-ලැබුණ-ඇමතිකම",
       "Category": "Local News",
       "Parent URL": "https://www.hirunews.lk/local-news.php?pageID=4171"
}