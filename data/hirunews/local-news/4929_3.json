{
       "Source": "hirunews",
       "Timestamp": "Wednesday, 10 August 2016 - 13:09",
       "Headline": "මුසම්මිල්ට ඇප",
       "News Content": "රක්ෂිත බන්ධනාගාරගත කර සිටි ජාතික නිදහස් පෙරමුණේ මාධ්‍ය ප්‍රකාශක මොහොමඞ් මුසම්මිල් ඇපමත මුදාහැර තිබෙනවා.\nසැකකරු කොළඹ - කොටුව මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් පසු රුපියල් 25,000 ක මුදල් ඇපයක් සහ ලක්ෂ 10 බැගින් වූ ශරීර ඇප දෙකක් මතයි මුදාහැරීමට නියෝග කර ඇත්තේ.\nජනාධිපති ලේකම් කාර්යාලයට අයත් වාහන අයථා ලෙස භාවිත කරමින් රුපියල් හැට දෙලක්ෂයකට ආසන්න රාජ්‍ය මුදල් අවභාවිත කිරීමේ සිද්ධියක් සම්බන්ධයෙන් මොහොමඞ් මුසම්මිල්ව පසුගිය ජුනි මස 20 වනදා අත්අඩංගුවට ගනු ලැබුවේ පොලිස් මූල්‍ය අපරාධ විමර්ශන කොට්ඨාසය විසින්.",
       "URL": "https://www.hirunews.lk/140281/මුසම්මිල්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4929"
}