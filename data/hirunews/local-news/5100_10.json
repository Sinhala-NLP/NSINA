{
       "Source": "hirunews",
       "Timestamp": "Wednesday, 06 April 2016 - 9:01",
       "Headline": "පැනමා  මුල්‍ය ගණුදෙනුවට රාජපක්ෂලාත් ගෑවී ඇත්දැයි ආණ්ඩුව සෙවිල්ලෙන්",
       "News Content": "ලෝකයේ රහස් ගි‍‍‍‍ණුම් ඇති රටවල් අතර ‍‍ශ්‍රී ලංකාව ද සිටින බව අයිරිෂ් ටයිම්ස් පුවත්පත අනාවරණ කර තිබෙනවා.\nපැනමා රහස් ගි‍‍‍ණුම් පිළිබඳ හෙළිවූ කරු‍ණු පි‍ළිබඳව වැඩි දුරටත් තොරතුරු අනාවරණ කරමිනුටි අයිරිෂ් ටයිම්ස් පුවත්පත මේ බව වාර්තා කර ඇත්තේ.\nලොව ප්‍රකට රාජ්‍ය නායකයින්- කලාකරුවන් ඇතු‍ළු ප්‍රබල චරිත රැසක් තම වත්කම් සැඟවීම පිණිස මෙම ගිණුම භාවිත කර තිබෙනවා.\nපැනමා රහස් ගිණුම් පිළිබඳව තොරතුරු මත පදනම්ව අයිරිෂ් ටයිම්ස් පුවත්පත ලොව රහස්‍ය සමාගම් යන ශීර්ෂය යටතේ සිතියමක් සකස්කර තිබෙනවා.\nශ්‍රී ලංකාව ද ඊට ඇතු‍ළත්වන අතර සමාගම් 3 කට අයත් ගනුදෙනුකරුවන් 3 දෙනෙකු හා කොටස් හිමියන් 22 නෙකු එහි ඇති බව සඳහන්.\nපැනමා ගිණුම් පිළිබඳව හෙළිවීමත් සමඟ ඉන්දියාවල ඔස්ට්‍රෙලියාව ඇතුළු රටවල් කිහිපයක් විමර්ශන ආරම්භ කර ඇතැයි සදහන්.\nහිටපු ජනාධිපති මහින්ද රාජපක්ෂ  හෝ ඔහුගේ පවුලේ සාමාජිකයින් ඇතුලු ඥාතීන් - හිතවතුන්ගේ නම් අදාළ ගිණුමෙහි සඳහන්ව තිබේදැයි වහාම සොයා බැලීමට රජයේ අවධානය යොමුව ඇති බවද මේ වන විට වාර්තා වනවා.",
       "URL": "https://www.hirunews.lk/130222/පැනමා-මුල්‍ය-ගණුදෙනුවට-රාජපක්ෂලාත්-ගෑවී-ඇත්දැයි-ආණ්ඩුව-සෙවිල්ලෙන්",
       "Category": "Local News",
       "Parent URL": "https://www.hirunews.lk/local-news.php?pageID=5100"
}