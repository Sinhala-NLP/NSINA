{
       "Source": "hirunews",
       "Timestamp": "Saturday, 15 August 2020 - 14:44",
       "Headline": "බන්ධනාගාර නියාමකවරයෙකු හෙරොයින් සමඟ රත්නපුරයේදී අත්අඩංගුවට",
       "News Content": "කොළඹ රිමාන්ඞ් බන්ධනාගාරයේ නියාමකවරයෙකු රත්නපුර - ඇත්ඔය ප්‍රදේශයේ දී හෙරොයින් ග්‍රෑම් 4යි මිලිග්‍රෑම් 590ක් සමඟ අත්අඩංගුවට ගෙන තිබෙනවා.\nරත්නපුර කොට්ඨාශ දූෂණ මර්දන ඒකකයට ලද තොරතුරක් මත සිදුකළ වැටලීමකදී මෙලෙස අත්අඩංගුවට පත්ව නියාමකවරයා රත්නපුර - මුද්දූව ප්‍රදේශයේ පදිංචි 33 හැවිරිදි පුද්ගලයෙක්.\nඔහු සතුව තිබී ජංගම දුරකථන 2ක් සහ බන්ධනාගර නිළ හැඳුනුම්පතක් ද හමුවී තිබෙනවා.\nඅත්අඩංගුවට ගත් බන්ධනාගාර නියාමකවරයා හෙට රත්නපුර මහේස්ත්‍රාත් අධිකරණයට ඉදිරිපත් කර වැඩිදුර ප්‍රශ්න කිරීම් සඳහා රැඳවුම් නියෝග ලබා ගැනීමට නියමිත බවයි රත්නපුර කොට්ඨාශ දූෂණ මර්දන ඒකකය සඳහන් කළේ.",
       "URL": "https://www.hirunews.lk/247860/බන්ධනාගාර-නියාමකවරයෙකු-හෙරොයින්-සමඟ-රත්නපුරයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2519"
}