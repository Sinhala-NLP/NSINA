{
       "Source": "hirunews",
       "Timestamp": "Wednesday, 03 June 2020 - 11:39",
       "Headline": "ලොව පුරා කොරෝනා ආසාදිතයන් සංඛ්‍යාව 64 ලක්ෂය ඉක්මවයි",
       "News Content": "ලොව පුරා කොරෝනා වෛරස් ආසාදිතයන්ගේ සංඛ්‍යාව මේ වනවිට 64 ලක්ෂ 51,966කට ආසන්න වී තිබෙනවා.\nඑමෙන්ම කොරෝනා මරණ 382,479ක් වාර්තාවුණා.\nගත වූ පැය 24 තුළ ඇමරිකාවෙන් නව කොවිඩ් රෝගීන් 21,882ක් සොයා ගැනීමත් සමඟ එරට සමස්ථ කොරෝනා ආසාදිතයින් සංඛ්‍යාව 1,881,205ක් දක්වා ඉහළ ගිය අතර මරණ 108,059ක් වාර්තා වන්නේ නව මරණ 1,134ක් සොයාගැනීමත් සමඟයි.\nවැඩිම ආසාදිතයින් සංඛ්‍යව අතරින් බ්‍රසීලය ලොව දෙවන ස්ථානයේ පසුවෙනවා.\nගෙවුණු පැය 24 තුළ කොරෝනා වෛරසය ආසාදනය වූ පුද්ගලයින් 1232ක් මිය යාමත් සමඟ බ්‍රසීලයේ කොරෝනා මරණ 31,000 ඉක්මවා තිබෙනවා.\nඒ අනුව එරට මේ වන විට සිදුව ඇති මුළු කොරෝනා මරණ සංඛ්‍යාව 31,278ක් වනවා.\nඉන් මරණ 7994ක් සිදුව ඇත්තේ බ්‍රසීලයේ වඩාත්ම ජනාකීර්ණ නගරයක් වන සාඔෆොලෝ ප්‍රාන්තයේ බවයි විදෙස් මාධ්‍ය වාර්තා සඳහන් කළේ.\nඑරට මුළු ආසාදිතයින් සංඛ්‍යාව මේ වන විට පන්ලක්ෂ 56,668 දක්වා ඉහළ ගොස් තිබෙනවා.\nමේ අතර, ඉන්දියාවේ කොරෝනා වෛරස් ආසාදිතයන්ගේ සංඛ්‍යාව මේ වන විට 207,191ක් දක්වා ඉහළ ගොස් ඇත්තේ ඊයේ දිනය තුළ වාර්තා වූ නව ආසාදිතයන් 8,821ක් සමඟයි.\nඉන්දියාවේ කොරෝනා වෛරස් මරණ සංඛ්‍යාව ද 5,829ක් දක්වා ඉහළ ගොස් ඇති අතර, කොරෝනා වෛරසයෙන් වැඩිම පීඩාවට ලක්වූ ලොව 7 වන රට බවට පත්ව තිබෙනවා.",
       "URL": "https://www.hirunews.lk/242177/ලොව-පුරා-කොරෝනා-ආසාදිතයන්-සංඛ්‍යාව-64-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2687"
}