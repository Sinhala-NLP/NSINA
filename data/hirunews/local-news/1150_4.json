{
       "Source": "hirunews",
       "Timestamp": "Monday, 23 May 2022 - 9:15",
       "Headline": "යාපනයේ පරෙවියන්ට ගිනි තැබූ පිරිසක් අත්අඩංගුවට",
       "News Content": "යාපනයේ කොට්ටඩි ප්‍රදේශයේ දෙ පිරිසක් අතර ඇති වූ ආරවුලකින් පසුව කිසියම් පිරිසක් විසින් පරෙවියන් අලෙවි\nකරන වෙළෙන්දෙකුගේ පරෙවි කූඩු වලට භූමිතෙල් හා පෙට්‍රල් දමා ඊයේ (22) දා ගිනි තබා තිබෙනවා.\nඒ හේතුවෙන් පරෙවියන් 43 දෙනෙකු මිය ගොස් තිබෙනවා.\nකෙසේ වෙතත්, පරෙවියන් අහිමි වූ වෙළෙන්දා මේ පිළිබදව යාපනය පොලීසියට පැමිණිලි කොට ඇති අතර පොලීසිය පවසන්නේ බලපත්‍රක් නොමැතිව පරෙවියන් හෝ වෙනත් සතුන් මේ ආකාරයට කූඩු කොට තැබීම හා අලෙවි කිරීම නීති විරෝධී ක්‍රියාවක් නිසා ඔහුට එරෙහිව ද නීතිය ක්‍රියාත්මක කරන බවයි.\nතව ද පරෙවි කූඩුවලට ගිනි තබා පරෙවියන් මරා දැමූ පිරිස අත්අඩංගුවට ගෙන ඔවුන්ට එරෙහිව කටයුතු කිරීමට ද යාපනය පොලීසිය පියවර ගෙන තිබෙනවා.",
       "URL": "https://www.hirunews.lk/305048/යාපනයේ-පරෙවියන්ට-ගිනි-තැබූ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1150"
}