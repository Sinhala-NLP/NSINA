{
       "Source": "hirunews",
       "Timestamp": "Wednesday, 15 August 2018 - 9:08",
       "Headline": "පාර්ලිමේන්තු මන්ත්‍රී චන්දිම ගමගේ ගමන් ගත් රථය අනතුරට ලක්වෙයි (ඡායාරූප)",
       "News Content": "එක්සත් ජාතික පක්ෂ අනුරාධපුර දිස්ත්‍රික් පාර්ලිමේන්තු මන්ත්‍රී චන්දිම ගමගේ ගමන් ගත් ජීප් රථය අද (15) උදෑසන අනතුරකට ලක්ව තිබෙනවා.\nමීගමුව - කුරුණෑගල ප්‍රධාන මාර්ගයේ පුස්කොළදෙණිය ප්‍රදේශයේදී මෙම අනතුර සිදුව ඇති බවයි ගිරිඋල්ල පොලිසිය පැවසුවේ.\nමන්ත්‍රීවරයා ගමන් ගත් ජීප් රථය කහ ඉරක් මතදී ප්‍රතිවිරුද්ධ දෙසින් පැමිණි මෝටර් රථයක ගැටී තිබෙනවා.\nඅනතුර සිදුවන අවස්ථාවේ මන්ත්‍රීවරයා ජීප් රථය තුල සිට ඇති අතර මෙම රිය අනතුරෙන් කිසිවෙකුටත් හානියක්  සිදුව නොමැති බවයි ගිරිඋල්ල පොලිසිය වැඩිදුරටත් පැවසුවේ.\nඅනතුර සම්බන්ධයෙන් ගිරිඋල්ල පොලිසිය වැඩිදුර පරීක්ෂණ පවත්වනවා.\nඡායාරූප - කැකිරාව, කුෂාන් ජයවර්ධන",
       "URL": "https://www.hirunews.lk/197556/පාර්ලිමේන්තු-මන්ත්‍රී-චන්දිම-ගමගේ-ගමන්-ගත්-රථය-අනතුරට-ලක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3798"
}