{
       "Source": "hirunews",
       "Timestamp": "Thursday, 23 February 2017 - 18:15",
       "Headline": "ජනපති චීන කොමියුනිස්ට් පක්ෂයේ නියෝජිතයින් හමුවෙයි",
       "News Content": "සංක්‍රමණික ගැටලූව සම්බන්ධයෙන් වූ ප්‍රතිපත්ති සහ තීන්දු ක්‍රියාත්මක කිරීම සදහා ලක් රජය කැපවී සිටින බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ සංක්‍රමණික සෞඛ්‍ය පිළිබද ලෝක සමුළුවේ සමාප්ති උත්සවයට කොළඹදී අද (23) එක්වෙමින්.\nමේ අතර, සැබෑ මිත්‍රයෙකු ලෙස චීනය ඉදිරියටත් ශ්‍රී ලංකාව සමග සිටින බව චීන කොමියුනිස්ට් පක්ෂයේ නියෝජිත පිරිසක් අද ජනාධිපතිවරයා හමුවී ප්‍රකාශ කළා.\nඑම පක්ෂ මධ්‍යම කාරක සභාවේ විදේශ කටයුතු පිළිබද දෙපාර්තමේන්තුවේ සභාපති සෝන් ටා ඕ ඇතුළු පිරිසක් මෙලෙස ජනාධිපතිවරයා හමුවී තිබුණේ ජනාධිපති කාර්යාලයේදීයි.",
       "URL": "https://www.hirunews.lk/155280/ජනපති-චීන-කොමියුනිස්ට්-පක්ෂයේ-නියෝජිතයින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4646"
}