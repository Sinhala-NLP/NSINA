{
       "Source": "hirunews",
       "Timestamp": "Friday, 17 June 2022 - 7:36",
       "Headline": "කන්කසන්තුරේට පළමු පන්තියේ විශේෂ දුම්රියක් අද සිට",
       "News Content": "වායුසමනය කළ ආසන 520ක් සහිත ශීඝ්‍රගාමී විශේෂ දුම්රියක් ගල්කිස්සේ සිට යාපනය - කන්කසන්තුරේ බලා අද සිට සති අන්තයේ ධාවනයට එක් කරන බව දුම්රිය දෙපාර්තමේන්තුව පවසනවා.\nඑම දෙපාර්තමේන්තුවේ නියෝජ්‍ය සාමාන්‍යාධිකාරී වී.එස්. පොල්වත්තගේ කියා සිටියේ, පළමු පන්තියේ මැදිරි 10කින් සමන්විත මෙම දුම්රිය යළි ඉරිදා රාත්‍රි 10ට යාපනය - කන්කසන්තුරේ සිට ගල්කිස්ස බලා ගමන් ආරම්භ කිරීමට නියමිත බව යි.\nමෙහි එක් ආසනයක් සඳහා අයකෙරෙන ගාස්තුව රුපියල් 2,800ක් බවයි දුම්රිය දෙපාර්තමේන්තුවේ නියෝජ්‍ය සාමාන්‍යාධිකාරී වී.එස් පොල්වත්තගේ වැඩිදුරටත් සඳහන් කළේ.",
       "URL": "https://www.hirunews.lk/307352/කන්කසන්තුරේට-පළමු-පන්තියේ-විශේෂ-දුම්රියක්-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=1089"
}