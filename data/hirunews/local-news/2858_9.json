{
       "Source": "hirunews",
       "Timestamp": "Wednesday, 11 March 2020 - 18:59",
       "Headline": "ජපුරේ ටයරය පෙරලූ ප්‍රධාන සැකකාර සිසුවා අත්අඩංගුවට",
       "News Content": "ශ්‍රී ජයවර්ධනපුර විශ්වවිද්‍යාලයේ පැවති සාදයක් අතරතුර දී ටයරයක් වැදී සිසුවෙකු බරපතල තුවාල ලැබීමේ සිද්ධියේ ප්‍රධාන සැකකරු වන 24 හැවිරිදි විශ්වවිද්‍යාල සිසුවෙකු මේ වනවිට පොලීසිය අත්අඩංගුවට ගෙන තිබෙනවා.\nපොලීසිය සඳහන් කළේ එම සිද්ධිය සම්බන්ධයෙන් විශ්වවිද්‍යාල සිසුන් 5කට වැඩි පිරිසකගෙන් මේ වනවිටත් ප්‍රකාශ ගනිමින් සිටින බවයි.\nඅත්අඩංගුවට ගත් ප්‍රධාන සැකකාර සිසුවා සිද්ධිය සම්බන්ධයෙන් පාපොච්චාරණයක් ද සිදුකර තිබෙනවා.\nසිද්ධියේදී තුවාල ලැබූ සිසුවා කොළඹ ජාතික රෝහලේ දැඩි සත්කාර ඒකකයේ තවමත් ප්‍රතිකාර ලබන අතර, ඔහුගේ තත්ත්වය සුව අතට හැරෙමින් තිබෙන බවයි රෝහල් ප්‍රකාශිකාවක සඳහන් කළේ.",
       "URL": "https://www.hirunews.lk/236299/ජපුරේ-ටයරය-පෙරලූ-ප්‍රධාන-සැකකාර-සිසුවා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2858"
}