{
       "Source": "hirunews",
       "Timestamp": "Tuesday, 23 August 2016 - 7:33",
       "Headline": "කටානේ රෝස්, සුදර්ශනී ගැටේ",
       "News Content": "කටාන - ශ්‍රී ලංකා නිදහස් පක්ෂ ආසන සංවිධායිකා රාජ්‍ය අමාත්‍ය සුදර්ශනී ප්‍රනාන්දු පුල්ලේගේ ආධාරකරුවන් පිරිසක් සහ එම ආසනයේ එක්සත් ජාතික පක්ෂ ආසන සංවිධායිකා රෝස් ප්‍රනාන්දුගේ ආධාරකරුවන් දෙපිරිසක් අතර ඊයේ ගැටුමක් ඇති වුණා.\nඒ, මීගමුව - කොච්චිකඬේ - උඩන්ගාව - පදිරුපියෝ මාවත පිළිසකර කිරීම අතරතුර ඇති වූ බහින්බස්වීමක් හේතුවෙන්.\nකෙසේ වෙතත්, එක්සත් ජාතික පක්ෂ කටාන ආසන සංවිධායකවරිය වන රෝස් ප්‍රනාන්දු අදාළ මාවත ඊයේ දිනයේ පිළිසකර නොකරන ලෙස දැනුම් දී තිබෙනවා.\nකටාන ප්‍රාදේශීය සභාවේ හිටපු ශ්‍රී ලංකා නිදහස් පක්ෂ මන්ත්‍රීවරයෙකු සදහන් කළේ එම ස්ථානයට පැමිණි රෝස් ප්‍රනාන්දු තමන්ට පහර දුන් බවයි.\nසිද්ධියෙන් තුවාල ලැබූ සුදර්ශනී ප්‍රනාන්දු පුල්ලේගේ ආධාරකරුවන් දෙදෙනෙකු මේ වන විට මීගමුව මහරෝහලේ ප්‍රතිකාර ලබනවා.\nකෙසේ වෙතත්, කටාන ආසනයේ එක්සත් ජාතික පක්ෂ ආසන සංවිධායිකා පළාත් සභා මන්ත්‍රිනී රෝස් ප්‍රනාන්දු පවසන්නේ සුදර්ශනී ප්‍රනාන්දු පුල්ලේගේ ආධාරකරුවන් තම ආධාරකරුවන්ට පහර දී ඇති බවයි.",
       "URL": "https://www.hirunews.lk/141260/කටානේ-රෝස්-සුදර්ශනී-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=4911"
}