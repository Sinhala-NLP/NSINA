{
       "Source": "hirunews",
       "Timestamp": "Sunday, 27 August 2023 - 19:09",
       "Headline": "අනුරාධපුරේ සෝයා බෝංචි වගාකරුවන් දැඩි අර්බුධයක",
       "News Content": "අනුරාධපුර දිස්ත්‍රික්කයේ ගලෙන්බිඳුණුවැව ප්‍රාදේශීය ලේකම් කොට්ඨාශයේ ගොවීන් මෙවර යළ කන්නයේ දී කුඹුරු අක්කර 10000 ක් වගා කර ඇති අතර එම කුඹුරු අක්කර 10000 න් අක්කර 5000 කට වැඩි ප්‍රමානයක අතිරේක බෝග වන සෝයා බෝංචී, බඩඉරිඟු ආදී වගාවන් බෝග වගා කර තිබෙනවා.\nපවතින කාලගුණික විපරියාසය හේතුවෙන් ප්‍රදේශයේ මහ වැව් හා කුඩා වැව් වල ජලමට්ටම පහල යාම නිසා ගොඩ බෝග වගා කල ගොවින් තම වගාවන්ට ජලය සපයා ගත නොහැකිව අසිරුවට පත්ව සිටින පසුබිමක් තුළ ඇතැම් ගොවින් මේ වන විට යල කන්නය සඳහා වගාකළ සෝයා බෝංචී වගාවන්වල අස්වනු නෙළීම සිදුකරනවා.\nතම අත කන කර උකසට තබා වගා කිරීමට ආරම්භ කළේ අස්වැන්න පිළිබඳව මහත් බලාපොරොත්තු ඇතිව බවත් මේ වන විට ගලෙන්බිදුණු වැව නගරයේ සිටින ගැනුම් කරුවන්ට රුපියල් 200-220 ක් වැනි මුදලකට සෝයා කිලෝවක් අළෙවි කිරිමට සිදුව ඇති බව ගොවින් පෙන්වා දෙනවා.\nඅස්වනු නෙළෙන ගොවීන් පවසන්නේ මේ වන විට නෙලා ගත් සෝයා බෝංචී අස්වැන්න සදහා නිසි මිළක් නොමැති වීමෙන් මොවුන් අපහසුතාවයට පත්ව ඇති බවත් පවතින මිළ යටතේ අස්වණු කුණු කොල්ලයට ප්‍රදේශයේ කලු කඩ මුදලාලිලා මිළ දී ගැණිමට යොමුව තිබීමෙන් , වගාව ආරම්භයේ සිට මේ දක්වා මාස ගණනාවක් විශාල වියදමක් දරමින් සිදු කළ වගාවෙන් මුලික පිරිවැයයත් සපුරා ගැනීමට නොහැකිවී ඇති බවයි.\nමෙම ප්‍රදේශයේ ගොවින් පෙන්වා දෙන්නේ වගකිව යුතු බලධාරීන්ගෙන් අවධානය යොමුවී ගොවියා සඳහා සෝයා බෝංචී කිලෝවකට රුපියල් 375 ක් වැනි මුදලක් වත් ලබා නොදෙන්නේ නම් ඉදිරි කරන්නයේ ගොවිතැනිත් ඉවත් වීමට සිදුවන බවයි.",
       "URL": "https://www.hirunews.lk/346315/අනුරාධපුරේ-සෝයා-බෝංචි-වගාකරුවන්-දැඩි-අර්බුධයක",
       "Category": "Local News",
       "Parent URL": "https://www.hirunews.lk/local-news.php?pageID=68"
}