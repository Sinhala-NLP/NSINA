{
       "Source": "hirunews",
       "Timestamp": "Friday, 25 August 2023 - 14:29",
       "Headline": "පොලිස් වෙසින් මුදල් කොල්ලකෑ තිදෙනෙකු අත්අඩංගුවට",
       "News Content": "පොලිස් නිලධාරීන් බව පවසමින් පුද්ගලයකු පැහැර ගෙන ගොස් මුදල් කොල්ලකෑ සැකකරුවන් තිදෙනකු වව්නියාව පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරුවන් වවුනියාව ප්‍රදේශයේ පදිංචිකරුවන් බව පොලීසිය සඳහන් කරනවා.\nයතුරුපැදියකින් පැමිණි මෙම තිදෙනා වව්නියාව දුම්රියපල මාර්ගයේගමන් කර කරමින් සිටි පුද්ගලයෙකු නවතාපොලීසියෙන් බව   පවසමින් එම පුද්ගලයා යතුරුපැදියේ බලහත්කාරයෙන් නංවාගෙනගොස් තිබෙනවා. මද දුරක් ගොස් ඔහුගේ පසුම්බියේ තිබූ රුපියල් ලක්ෂ දෙකක මුදල මොවුන් විසින් බලහත්කාරයෙන් රැගෙන පලගොස් ඇති බව පොලිසිය පවසනවා.\nපැහැරගත් පුද්ගලයා ඔවුන් පසුපස හඹා ගොස් රුපියල් 15,000ක මුදලක් නැවත උදුරා ගත්තද ඉතිරි මුදල් රැගෙන එම පිරිස පලා ගිය බව අනාවරණය විය තිබුණා.\nවව්නියාව පොලිසියට සිදුකළ  පැමිණිල්ලකින් අනතුරුව විමර්ශන සිදුකර අදාල සැකකරුවන් තිදෙනා සහ ඔවුන් පැමිණි යතුරු පැදියද පොලිස් බාරයට ගෙන තිබෙනවා. අත්අඩංගුවට ගත්  සැකකරුවන් අධිකරණයට ඉදිරිපත් කිරීමට නියමිත බව පොලීසිය පවසනවා.",
       "URL": "https://www.hirunews.lk/346058/පොලිස්-වෙසින්-මුදල්-කොල්ලකෑ-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=73"
}