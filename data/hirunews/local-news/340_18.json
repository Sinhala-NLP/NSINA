{
       "Source": "hirunews",
       "Timestamp": "Tuesday, 16 May 2023 - 7:24",
       "Headline": "පියාගේ මන්න පහරින් පුතා ජීවිතක්ෂයට",
       "News Content": "ඉදුරුව ඇටවලවත්ත එස්. ඕ. එස්. සුනාමි ගම්මානයේ දී පිය පුතු අතර ඇති වූ ගැටුමක් අතර තුර පියා එල්ල කළ පිහි පහරකින් පුතා ජීවිතක්ෂයට පත්වී ඇතැයි කොස්ගොඩ පොලීසිය පවසනවා.\nමෙසේ මරාදමා ඇත්තේ ඉදුරුව ඇටවලවත්ත පදිංචි 21හැවිරිදි තරුණයකු බවයි වාර්තා වන්නේ.\nනිවසේදී පියා සහ පුතා අතර ඇතිවූ කතා බහක් දුර දිගයාමෙන් පසු පියා නිවසේ මුලුතැන් ගෙයි තිබූ මන්න පිහිය ගෙන පුතාගේ ගෙලට කොටා ඇති බවයි පොලීසිය පවසන්නේ.\nගෙලට පිහි පහර වැදී අසාධ්‍යව සිටි පුතා බළපිටිය රෝහලට රැගෙන යමින් සිටියදී මියගිය බවයි වාර්තා වන්නේ.\nහැටපස් හැවිරිදි සැකකාර පියා සැකපිට ප්‍රශ්න කිරීම සදහා අත් අඩංගුවට ගත් බවයි පොලීසිය ප්‍රකාශ කරන්නේ.",
       "URL": "https://www.hirunews.lk/335314/පියාගේ-මන්න-පහරින්-පුතා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=340"
}