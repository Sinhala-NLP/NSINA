{
       "Source": "hirunews",
       "Timestamp": "Saturday, 30 September 2017 - 14:51",
       "Headline": "පහරදීමකට පොලීසියේ දෙදෙනෙකුගේ වැඩ තහනම්",
       "News Content": "අත්අඩංගුවට ගත් තරුණයන් දෙදෙනෙකුට අමානුෂික ලෙස පහර දුන් බවට චෝදනා එල්ල වූ අනුරාධපුර පොලීසියේ කොට්ඨාශ අපරාධ විමර්ශන ඒකකයේ සැරයන්වරයෙකුගේ සහ කොස්තාපල්වරයෙකුගේ වැඩ තහනම් කොට තිබෙනවා.\nඒ, අදාළ සිද්ධිය සම්බන්ධයෙන් පහරකෑමට ලක්වූ තරුණයින් දෙදෙනා විසින් අනුරාධපුර ජ්‍යෙෂ්ඨ පොලිස් අධිකාරීවරයාට සිදුකරන ලද පැමිණිල්ලකට අනුව සිදුකළ විමර්ශනයකට පසුවයි.\nමිහින්තලේ ප්‍රදේශයේ පදිංචි මෙම තරුණයින් දෙදෙනා සොරකමක් සම්බන්ධයෙන් අත්අඩංගුවට ගෙන තිබෙනවා.",
       "URL": "https://www.hirunews.lk/172229/පහරදීමකට-පොලීසියේ-දෙදෙනෙකුගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4295"
}