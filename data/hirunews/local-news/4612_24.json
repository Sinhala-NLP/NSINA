{
       "Source": "hirunews",
       "Timestamp": "Wednesday, 15 March 2017 - 14:58",
       "Headline": "කොරියානු විභාගයේ අයදුම්පත් නිකුත්කිරීම අනිද්දා පස්වරු හතරෙන් අවසන්",
       "News Content": "කොරියානු භාෂා ප්‍රවීනතා විභාගයේ අයදුම්පත් නිකුත් කිරීම අනිද්දා පස්වරු හතරෙන් අවසන් වන බව විදේශ සේවා නියුක්ති කාර්යාංශය පවසනවා.\nපසුගිය 14 වනදා අයදුම්පත් නිකුත් කිරීම ආරම්භ වූ අතර එය දිවයින පුරා පිහිටි කාර්යාංශයේ පළාත් කාර්යාල, දිස්ත්‍රික් පුහුණු මධ්‍යස්ථානවලදී සිදුකෙරනවා.\nපළමු දිනයේ පමණක් දිවයින පුරා පිහිටි මධ්‍යස්ථාන 18 මගින් අයදුම්පත් 5660 ක් නිකුත් කර තිබුණා.\nඑදින වැඩිම අයදුම්පත් ප්‍රමාණයක් නිකුත් කර තිබුනේ තංගල්ල විගමණික සම්පත් මධ්‍යස්ථානයෙන්.",
       "URL": "https://www.hirunews.lk/156932/කොරියානු-විභාගයේ-අයදුම්පත්-නිකුත්කිරීම-අනිද්දා-පස්වරු-හතරෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4612"
}