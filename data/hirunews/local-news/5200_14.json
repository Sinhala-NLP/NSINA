{
       "Source": "hirunews",
       "Timestamp": "Friday, 22 January 2016 - 12:57",
       "Headline": "අලූතෙන් හදන පක්ෂයට හිටපු ජනපති මහින්දත් එයි",
       "News Content": "අලූතෙන් බිහිකරන විපක්ෂයේ නව පක්ෂයට හිටපු ජනාධිපති මහින්ද රාජපක්ෂ ද එක්වනු ඇති බව හිටපු ආරක්ෂක ලේකම් ගෝඨාභය රාජපක්ෂ පවසනවා.\nරක්නා ලංකා සමාගමේ විමර්ශනයකට අදාළව සාක්ෂි ලබාදීම සදහා විශේෂ ජනාධිපති පරීක්ෂණ කොමිෂන් සභාව වෙත අද (22) පැමිණි අවස්ථාවේ මාධ්‍ය වෙත අදහස් දක්වමින් ඔහු කියා සිටියේ පක්ෂ කැඞීම සහ අලූත් පක්ෂ බිහිකිරීම නව සම්ප්‍රදායක් නොවන බවයි.\nඑමෙන්ම තමන්ගේ නායකත්වයෙන් පක්ෂයක් බිහි නොවන බව ද ඔහු කියා සිටියා.\nකෙසේ වෙතත් හිටපු ජනාධිපති මහින්ද රාජපක්ෂට ඡුන්දය ලබාදුන් 58 ලක්ෂයේ මතය නියෝජනය කිරීම සදහා නව පක්ෂයක අවශ්‍යතාවය මතුව ඇති බවයි ඔහු සදහන් කළේ.\nමේ අතර ශ්‍රී ලංකන් ගුවන් සේවයේ හිටපු සභාපති නිශාන්ත වික්‍රමසිංහ සහ එහි හිටපු ප්‍රධාන විධායක නිලධාරී කපිල චන්ද්‍රසේන ලබන 26 වනදා බරපතල වංචා සහ දුෂණ සෙවීමේ ජනාධිපති විමර්ශන කොමිසම හමුවට කැඳවා තිබෙනවා.\nඒ, පසුගිය කාලයේ ශ්‍රී ලංකන් ගුවන් සමාගමේ සහ එහි කේටරින් සේවයේ සිදුවූවා යැයි කියන අක්‍රමිකතා සම්බන්ධයෙන් සිදුකෙරෙන පරීක්ෂණවලට අදාළවයි.",
       "URL": "https://www.hirunews.lk/124515/අලූතෙන්-හදන-පක්ෂයට-හිටපු-ජනපති-මහින්දත්-එයි",
       "Category": "Local News",
       "Parent URL": "https://www.hirunews.lk/local-news.php?pageID=5200"
}