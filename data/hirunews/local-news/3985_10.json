{
       "Source": "hirunews",
       "Timestamp": "Wednesday, 18 April 2018 - 13:33",
       "Headline": "තාක්ෂණය දියුණු වුවත් මිනිසුන්ගේ නොදැනුවත්කම හේතුවෙන් ගැටලූ මතුවෙලා",
       "News Content": "තාක්ෂණය දියුණුවුවත්, මිනිසුන්ගේ නොදැනුවත්කම හේතුවෙන් ප්‍රශ්න සහ ගැටලූ ඇති වන බව ජනාධිපති මෛත්‍රීපාල සිරිසේන පවසනවා.\nපොදු රාජ්‍ය මණ්ඩලීය රාජ්‍ය නායක සමුළුවට සහභාගි වීම සඳහා ලන්ඩන් නුවරට ගොස් සිටින ජනාධිපතිවරයා සහ ලන්ඩන් නුවර වෙසෙන ශ්‍රී ලාංකිකයින් අතර ඊයේ (17) පැවති හමුවේදී අදහස් දක්වමිනුයි ජනාධිපතිවරයා මේ බව කියා සිටියේ.\nසත්‍යය යටපත් කර අසත්‍ය ඉස්මතු කිරීමට ඇතමුන් උත්සාහ දැරීම මාතෘ භූමියේ ඉදිරි ගමනට බාධාවක් වී ඇති බව ද ජනාධිපතිවරයා මෙහිදි කියා සිටියා.\nමේ අතර, ජනාධිපතිවරයා අද (18) පොදු රාජ්‍ය මණ්ඩල ව්‍යාපාරික සංසදය ඇමතීමට නියමිතව තිබෙනවා.\nපොදු අනාගතයක් වෙත යන තේමාව යටතේ පැවැත්වෙන පොදු රාජ්‍ය මණ්ඩල සමුළුව ලබන 21 වන දා දක්වා පැවැත්වෙනවා.\nඑමෙන්ම, ජනාධිපති මෛත්‍රීපාල සිරිසේන හෙට (19) දිනයේදී පොදුරාජ්‍ය මණ්ඩලීය රාජ්‍ය නායක සමුළුවට සහභාගි වීමටද නියමිතයි.\nමේ අතර, ගෝලීය වෙළඳපොලට ඇතුලූ වීම සඳහා කුඩා රටවල්වලට අවස්ථාව සලසා දීම සඳහා වන ගිවිසුමකට ද මෙම සමුළුව අතරතුර ශ්‍රී ලංකාව අත්සන් තබා තිබෙනවා.",
       "URL": "https://www.hirunews.lk/188676/තාක්ෂණය-දියුණු-වුවත්-මිනිසුන්ගේ-නොදැනුවත්කම-හේතුවෙන්-ගැටලූ-මතුවෙලා",
       "Category": "Local News",
       "Parent URL": "https://www.hirunews.lk/local-news.php?pageID=3985"
}