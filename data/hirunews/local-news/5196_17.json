{
       "Source": "hirunews",
       "Timestamp": "Monday, 25 January 2016 - 12:49",
       "Headline": "හොරණ - වේරවත්තේ වෙඩි තැබීමක්",
       "News Content": "හොරණ - වේරවත්ත ප්‍රදේශයේ ඊයේ රාත්‍රි සිදුවූ වෙඩි තැබීමකින් තරුණයන් දෙදෙනෙකු තුවාල ලැබුවා.\nපොලීසිය සඳහන් කළේ සිද්ධියෙන් තුවාල ලබා හොරණ මූලික රෝහලට ඇතුළත් කර ඇති තරුණයන් දෙදෙනාගෙන් එක් අයෙකුගේ තත්ත්වය බරපතල බවයි.\nහොරණ - අඟුරුවාතොට ප්‍රදේශයේ පදිංචි අවුරුදු 22 ක් සහ 28 ක් වන තරුණයන් දෙදෙනෙකුයි මෙලෙස වෙඩි ප්‍රහාරයට ලක්ව ඇත්තේ.\nතුවාල ලැබූ තරුණයින් දෙදෙනා ඊයේ හොරණ - අගුරුවාතොට ප්‍රදේශයේ සිය මිතුරෙකුගේ නිවසට ගොස් ඇත්තේ ඔහු හමුවීම සඳහායි.\nඔවුන් එම නිවසේ රැඳී සිටින අවස්ථාවේදී එම ස්ථානයට පැමිණි තවත් පුද්ගලයෙකු මෙම වෙඩි තැබීම සිදුකර පළාගොස් තිබෙනවා.\nමෙම වෙඩි තැබීමට සිදුකිරීමට හේතුව මෙතෙක් අනාවරණය වී නැහැ.",
       "URL": "https://www.hirunews.lk/124712/හොරණ-වේරවත්තේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=5196"
}