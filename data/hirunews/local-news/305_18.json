{
       "Source": "hirunews",
       "Timestamp": "Wednesday, 31 May 2023 - 9:08",
       "Headline": "කටුගස්තොට දී මව්පියන් විසින් දියණියගේ පෙම්වතා පැහැර ගනී",
       "News Content": "පාසල් යන වයසේ පසුවන දැරියක්, පෙම්වතා සමඟ ගමන් කරමින් සිටිය දී ඇයගේ මව සහ පියා පැමිණ පෙම්වතා පැහැරගෙන යාමේ පුවතක් මහනුවර කටුගස්තොට ප්‍රදේශයෙන් වාර්තා වුණා.\nපොලිසිය සඳහන් කළේ මොවුන් පසුගිය දිනෙක උපකාරක පන්ති අවසන්වීමෙන් පසු පාළු මාවතක් ඔස්සේ ගමන් කරමින් සිටිය දී දැරියගේ මව, පියා සහ පියාගේ මිතුරෙකු පැමිණ පෙම්වතා පැහැරගෙන ගොස් ඇති බවයි.\nඔහුට පහරදීමක් ද සිදුකර ඇති අතර, කටුගස්තොට පොලිසියට කරන ලද පැමිණිල්ලකට අනුව පසුව ඔවුන් තුන්දෙනා අත්අඩංගුවට ගෙන තිබෙනවා.\nකටුගස්තොට - යටිවාවල ප්‍රදේශයේ නිවසකට රැගෙන ගොස් මෙම පහරදීම සිදුකර ඇති බවටයි පොලිසිය පැමිණිලි ලැබී තිබුණේ.\nකෙසේ වෙතත් සිසුවාට පහරදීමෙන් අනතුරුව තර්ජනය කොට නැවත නිත්තවල ප්‍රදේශයේ පිහිටි සිසුවා ගේ නිවසට රැගෙන ගොස් භාර දී ඇති බව පොලිසිය සඳහන් කළා.\nසිද්ධිය සම්බන්ධයෙන් අත්අඩංගුවට ගත් දැරියගේ මව, පියා සහ පියාගේ මිතුරා මහනුවර මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂය බැගින් වූ ශරීර ඇප මත මුදාහැර තිබෙනවා.",
       "URL": "https://www.hirunews.lk/336649/කටුගස්තොට-දී-මව්පියන්-විසින්-දියණියගේ-පෙම්වතා-පැහැර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=305"
}