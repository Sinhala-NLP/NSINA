{
       "Source": "hirunews",
       "Timestamp": "Monday, 18 September 2017 - 6:55",
       "Headline": "පරන්තන් ප්‍රදේශයේදී පුද්ගලයින් තිදෙනෙකු කපා දමයි (ඡායාරූප)",
       "News Content": "කිලිනොච්චිය, පරන්තන් ප්‍රදේශයේදී පුද්ගලයින් තිදෙනෙකු ඊයේ(17) සවස කපා දැමීමේ සිදුවීමෙන් අනතුරුව පරන්තන් ප්‍රදේශයේ දැඩි උණුසුම් තත්වයක් හටගත් බව පරන්තන් ප්‍රදේශවාසීන් පවසනවා.\nපරන්තන් ප්‍රදේශවාසීන් පැවසුවේ පුද්ගලයින් තියුණු ආයුධවලින් කපා දැමු පුද්ගලයෙකු පරන්තන් ප්‍රදේශයේ යුධ හමුදා කදවුරක් හරහා පැනයාම හේතුවෙන් අදාළ උණුසුම් තත්වය හටගෙන ඇති බවයි.\nඅදාළ සිදුවීමට යුධ හමුදා සම්බන්ධයක් පවතින්නේදැයි සැක මත ප්‍රදේශවාසීන් පරන්තන් යුධ හමුදා කදවුර ඉදිරිපිට රැස්ව සිටි බවද ප්‍රදේශවාසීන් පවසනවා.\nසිදුවීමෙන් අනතුරුව පරන්තන් යුධ හමුදා කදවුර වෙත අමතර යුධ හමුදා සාමාජිකයින් පිරිසක් කැදවා තිබු බවද කිලිනොච්චිය ආරක්ෂක අංශ පැවසූහ.\nකිලිනොච්චිය පොලිසිය පැවසූවේ ඊයේ(17) සවස කිසියම් කණ්ඩායමක් පරන්තන් ප්‍රදේශයේ පුද්ගලයින් තිදෙනෙකු තියුණු ආයුධවලින් කපා දමා ඇති බවයි.\nකැපුම් තුවාල ලැබුවන් කිලිනොච්චිය රෝහලට ඇතුළත් කොට ඇති බවද පොලිසිය පැවසුවා.\nපොලිසිය පැවසූවේ පෞද්ගලික ආරවුලක් ගැටුමට හේතුවි ඇති බව මූලික පරීක්ෂණයන්ගෙන් අනාවරණය වී ඇති බවයි.\nසිදුවීමට සම්බන්ධ පුද්ගලයින් අත්අඩංගුවට ගැනීමට පරීක්ෂණ මෙහෙයවන බවද පොලිසිය සදහන් කළා.\nවවුනියාව -මාධව කුලසූරිය",
       "URL": "https://www.hirunews.lk/171162/පරන්තන්-ප්‍රදේශයේදී-පුද්ගලයින්-තිදෙනෙකු-කපා-දමයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4317"
}