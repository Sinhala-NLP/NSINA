{
       "Source": "hirunews",
       "Timestamp": "Tuesday, 31 January 2023 - 7:30",
       "Headline": "හැංඟිමුත්තන් සෙල්ලම් කළ පිරිමි ළමයෙකු දින හයකට පසු වෙනත් රටකින් හමු වෙයි",
       "News Content": "හැංඟිමුත්තන් සෙල්ලම් කළ පිරිමි ළමයෙකු දින හයකට පසු වෙනත් රටකින් හමු වුණ පුවතක් බංගලාදේශයෙන් වාර්තා වනවා.\n15 හැවිරිදි පිරිමි ළමයෙකු මෙසේ හැංඟිමුත්තන් ක්‍රීඩාවක් අතරතුර බංග්ලාදේශයේ නැව් කන්ටේනරයක් තුළ සැඟවී ඇති අතර, පසු ව කන්ටේනරය අගුළු දමා මැලේසියාව බලා යාත්‍රා කොට ඇති බව සඳහන්.\nඉන්දියා ටයිම්ස් පුවත්පතට අනුව මෙම බංග්ලාදේශයේ තරුණයා ජනවාරි 11 වැනි දින චිතගොං වරාය නගරයේ මිතුරන් සමඟ සෙල්ලම් කරමින් සිටිය දී යි මෙසේ කන්ටේනරය තුළ සැඟවී සිට ඇත්තේ.\nපසු ව මෙම කන්ටේනරය මැලේසියාව බලා යන වාණිජ නෞකාවකට පටවා ඇති අතර, එහි දී දින හයකට පසු ජනවාරි 17 වැනි දින පිරිමි ළමයා මැලේසියාවේ බටහිර වරායේ දී එරට බලධාරින් විසින් සොයාගෙන තිබෙනවා.",
       "URL": "https://www.hirunews.lk/326275/හැංඟිමුත්තන්-සෙල්ලම්-කළ-පිරිමි-ළමයෙකු-දින-හයකට-පසු-වෙනත්-රටකින්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=569"
}