{
       "Source": "hirunews",
       "Timestamp": "Wednesday, 15 February 2023 - 16:15",
       "Headline": "දයාසිරිගෙන් අනුරපුර අපේක්ෂකයන්ට පොල්ලක්",
       "News Content": "මෙවර පළාත් පාලන මැතිවරණයට ශ්‍රී ලංකා නිදහස් පක්ෂයෙන් ඉදිරිපත් වන අපේක්ෂකයන් සහ එම පක්ෂයේ මහලේකම් දයාසිරි ජයසේකර අතර අද (15) පැවැත්වීමට නියමිත ව තිබූ හමුවක් හදිසියේම අවලංගු කිරීමට මහලේකම්වරයා කටයුතු කර තිබෙනවා.\nඅනුරාධපුර නගරයේ ප්‍රසිද්ධ උත්සව ශාලවක පැවැත්වීමට නියමිත ව තිබූ මෙම හමුව අවලංගු කරන බව දුරකතන මාර්ගයෙන් රැස්වීමේ සංවිධායකටන්ට දැනුම් දී තිබුණ ද ඇතැම් අපේක්ෂකයන් ඒ බව නොදැනුම්වත් ව එම ස්ථානයට පැමිණ ශ්‍රී ලංකා නිදහස් පක්ෂ මහලේකම්වරයාට සිය විරෝධතාව දැක්වීමට කටයුතු කළ බව සඳහන්.\nමෙම හමුව සඳහා දයාසිරි ජයසේකර මන්ත්‍රිවරයා සහභාගි වන නිසා තමන් එම රැස්වීමට සහභාගි නො වන බව අනුරාධපුර දිස්ත්‍රික් පාර්ලිමේන්තු මන්ත්‍රී දුමින්ද දිසානායක ශ්‍රී ලංකා නිදහස් පක්ෂ සභාපති හිටපු ජනාධිපති මෛත්‍රීපාල සිරිසේන වෙත දැනුම් දීමට කටයුතු කර තිබුණු බව යි වාර්තා වන්නේ.",
       "URL": "https://www.hirunews.lk/327490/දයාසිරිගෙන්-අනුරපුර-අපේක්ෂකයන්ට-පොල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=534"
}