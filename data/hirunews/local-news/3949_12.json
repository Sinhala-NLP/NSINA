{
       "Source": "hirunews",
       "Timestamp": "Saturday, 12 May 2018 - 7:34",
       "Headline": "පුලතිසිපුර වාරි ඉංජිනේරුට පහරදුන් අයෙකු අත්අඩංගුවට",
       "News Content": "පොළොන්නරුව - ප්‍රාදේශීය වාරි ඉංජිනේරුවරයාට පහරදීමේ  සිද්ධිය සම්බන්ධයෙන් පුද්ගලයෙකු අත්අඩංගුවට ගෙන තිබෙනවා.\nපසුව ඔහු ලබන 15 වන දා දක්වා රක්ෂිත බන්ධනාගාර ගත කරන ලෙසයි අධිකරණය නියෝග කළේ.\nඊයේ පෙරවරුවේ පොළොන්නරුව - දෙකේ ඇළ රක්ෂිතයේ අනවසර ඉදිකිරීමක් ඉවත් කිරීම සඳහා අදාළ වාරි ඉංජිනේරුවරයා එම ස්ථානයට ගිය අවස්ථාවේදී මෙම පහරදීම සිදුකර තිබුණා.\nප්‍රහාරයෙන් තුවාල ලැබූ පොළොන්නරුව ප්‍රාදේශීය වාරි ඉංජිනේරු අසේල උදයංග මේ වන විට පොළොන්නරුව මහරෝහලේ ප්‍රතිකාර ලබනවා.\nමෙම සිද්ධියට විරෝධය පළ කරමින් ලබන සඳුදා විරෝධතාවක් සිදුකරන බව රාජ්‍ය සේවා ඉංජිනේරු සංගමය ප්‍රකාශ කළා.\nඑහි සභාපති ඩී. අබේසිරිවර්ධන කියා සිටියේ සාධාරණයක් ඉටු නොවුණහොත් ඉදිරියේදී වෘත්තීය ක්‍රියාමාර්ගවලට අවතීරණ වන බවයි.",
       "URL": "https://www.hirunews.lk/190543/පුලතිසිපුර-වාරි-ඉංජිනේරුට-පහරදුන්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3949"
}