{
       "Source": "hirunews",
       "Timestamp": "Tuesday, 13 October 2020 - 6:50",
       "Headline": "දැරියක් කෙලෙසූ 21 තරුණයා රක්ෂිත බන්ධනාගාරයට",
       "News Content": "වයස අවුරුදු 14ක දැරියක් අපයෝජනයට ලක් කළ සැකකරුවෙකු අත්අඩංගුවට ගෙන මේ මස 14 දින තෙක් රක්ෂිත බන්ධනාගාර ගත කිරීමට බදුල්ල මහේස්ත්‍රාත්වරයා ඊයේ (12) නියෝග කර තිබෙනවා.\nමෙලෙස රක්ෂිත බන්ධනාගාර ගත කර ඇත්තේ මීගහකිවුල, අරාව, පින්නගොල්ල ප්‍රදේශයේ පදිංචි වයස අවුරුදු 21ක තරුණයෙක්.\nඅපයෝජනයට ලක්වූ බව කියන දැරියගේ වෛද්‍ය වාර්තාවක් ද මීළඟ නඩුවාරයේ දී අධිකරණය හමුවට ඉදිරි ඉදිරිපත් කරන ලෙසද මහේස්ත්‍රාත්වරයා පොලිසියට නියෝග කළා.\nමෙම සැකකාර තරුණයා විසින් දැරිය රවටා ඔහුගේ නිවසට කැඳවාගෙන ගොස් මෙලෙස අපයෝජනය කර ඇති බවයි තොරතුරු වාර්තා වන්නේ.\nදැරියගේ ඥාතීන් විසින් පොලීසිය වෙත කරන ලද පැමිණිල්ලක් මතයි සැකකාර තරුණයා අත්අඩංගුවට ගැනුනේ.\nකන්දකැටිය පොලිසිය විසින් සිද්ධිය සම්බන්ධයෙන් වැඩිදුර විමර්ශන කරනවා.",
       "URL": "https://www.hirunews.lk/252417/දැරියක්-කෙලෙසූ-21-තරුණයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2393"
}