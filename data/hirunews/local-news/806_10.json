{
       "Source": "hirunews",
       "Timestamp": "Thursday, 13 October 2022 - 14:26",
       "Headline": "ශ්‍රී ලංකා කාන්තා කණ්ඩායමෙන් පාකිස්ථාන කණ්ඩායමට ලකුණු 123ක ඉලක්කයක්",
       "News Content": "ආසියානු කුසලාන කාන්තා ක්‍රිකට් තරගාවලියේ දෙවැනි අවසන් පූර්ව තරගයේ පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 තුළ දී කඩුලු 6ක් දැවී ලකුණු 122ක් ලබා ගත්තා.\nපාකිස්තානය සමඟ පැවැති මේ තරගයේ කාසිය වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කළ අතර, පාකිස්තාන දඟ පන්දු යවන්නන්ගේ දක්ෂ පන්දු යැවීම හමුවේ ශ්‍රී ලංකා කණ්ඩායමේ පිතිකරුවන්ට නිදහසේ පහරවල් කරා යොමු වීමට හැකියාවක් ලැබුණේ නැහැ.\nශ්‍රී ලංකා කණ්ඩායම වෙනුවෙන් වැඩි ම ලකුණු ලබා ගත්තේ හර්ශිකා මාධවී ඇය පන්දු 41ට මුහුණ දෙමින් ලකුණු 35ක් ලබාගත් අතර, ඇයගේ ඉනිමට එක් හතරේ පහරක් පමණක් අන්තර්ගත වී තිබුණා.\nමීට අමතර ව ආරම්භක පිතිකාරිකාරිනිය වන අනුෂ්කා සංජීවනී පන්දු 21ක දී ලකුණු 26ක් රැස්කර ගත්තා.\nපන්දු යැවීමේ දී පාකිස්තාන කණ්ඩායම වෙනුවෙන් නස්‍රා සදා ලකුණු 17ට කඩුලු 3ක් දවා ගැනීමට සමත් වුණා.",
       "URL": "https://www.hirunews.lk/317763/ශ්‍රී-ලංකා-කාන්තා-කණ්ඩායමෙන්-පාකිස්ථාන-කණ්ඩායමට-ලකුණු-123ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=806"
}