{
       "Source": "hirunews",
       "Timestamp": "Tuesday, 28 December 2021 - 11:34",
       "Headline": "කොළඹ කොටස් වෙළෙඳපොළ බහු විනිමය පුවරුවක් දියත් කිරීමට සැරසේ",
       "News Content": "සමාගම්වලට ඍජුව ම විදේශ මුදල්වලින් ප්‍රාග්ධනය එක්රැස් කිරීම සඳහා විශේෂිත පුවරුවක් දියත් කිරීමට කොළඹ කොටස් වෙළෙඳපොළ සැරසෙනවා.\nඑහි පර්යේෂණ සහ ක්‍රමෝපාය ප්‍රධානී නිශාන්ත හේවාවිතාන හිරු ප්‍රවෘත්ති අංශය සමඟ පැවැත් වූ සම්මුඛ සාකච්ඡාවක දී සඳහන් කළේ, එම බහුවිධ විනිමය පුවරුව නුදුරේදී ම විවෘත කිරීමට කටයුතු කරන බවයි.\nමේ වනවිට ශ්‍රී ලංකාව විදේශ මුදල් හිඟයකට මුහුණ දී සිටින අතර, මෙරට විදේශ සංචිතය පවතින්නේ ඩොලර් බිලියන 1.6ක මට්ටමේයි.\nකෙසේ වුවද මෙරට කොටස් වෙළෙඳපොළ තවදුරටත් ඉහළ ක්‍රියාකාරීත්වයක් පෙන්නුම් කරනවා.",
       "URL": "https://www.hirunews.lk/292355/කොළඹ-කොටස්-වෙළෙඳපොළ-බහු-විනිමය-පුවරුවක්-දියත්-කිරීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=1465"
}