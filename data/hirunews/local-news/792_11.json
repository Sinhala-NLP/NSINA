{
       "Source": "hirunews",
       "Timestamp": "Wednesday, 19 October 2022 - 18:52",
       "Headline": "රට භාර ගෙන ඇත්තේ හරිම කෙනායි! අමෙරිකාව කියයි",
       "News Content": "වත්මන් අර්බුදයෙන් රට ගොඩගැනීමට සුදුසු ම පුද්ගලයා වත්මන් ජනපති රනිල් වික්‍රමසිංහ බවත්, ඔහුට සහාය දක්වන බලවේගයක් ඔහු සතු බවත් අමෙරිකා එක්සත් ජනපදයේ දකුණු හා මධ්‍යම ආසියානු කලාප භාර සහකාර රාජ්‍ය ලේකම්වරයා ජනාධිපති රනිල් වික්‍රමසිංහට ප්‍රකාශ කර තිබෙනවා.\nඒ අමෙරිකා එක්සත් ජනපදයේ දකුණු හා මධ්‍යම ආසියානු කලාප භාර සහකාර රාජ්‍ය ලේකම් ඩොනල්ඩ් ලූ ජනාධිපති ලේකම් කාර්යාලයේ දී අද (19) ජනාධිපතිවරයා හමු වූ අවස්ථාවේ දී යි.\nමේ අතර ශ්‍රී ලංකාවේ ආර්ථිකය යළි ගොඩනැගීම සඳහා ජනාධිපති රනිල් වික්‍රමසිංහ දරන උත්සාහය ද අමෙරිකා එක්සත් ජනපදයේ දකුණු හා මධ්‍යම ආසියානු කලාප භාර සහකාර රාජ්‍ය ලේකම් ඩොනල්ඩ් ලූ අගය කර තිබෙනවා.",
       "URL": "https://www.hirunews.lk/318294/රට-භාර-ගෙන-ඇත්තේ-හරිම-කෙනායි-අමෙරිකාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=792"
}