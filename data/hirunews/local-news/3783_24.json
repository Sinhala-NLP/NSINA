{
       "Source": "hirunews",
       "Timestamp": "Thursday, 23 August 2018 - 20:17",
       "Headline": "නවසීලන්ත රැකියා පෙන්වා මුදල් වංචා කළ කාන්තාව අත්අඩංගුවට ගත් මෙහෙයුම",
       "News Content": "හිරු සී.අයි.ඒ. හරහා ඊයේ අප හෙළිකලේ නවසීලන්තයේ විදේශ රැකියා ලබා දෙන බව පවසමින් රුපියල් ලක්ෂ 56 කට ආසන්න මුදලක් වංචා කර මාස 4 ක පමණ කාලයක් සැගව සිටි වයස අවුරුදු 70 ක කාන්තාවක් පිළිබදවයි.\nනුවරඑළිය පුඩළු ඔය තරුණ තරුණියන් 16 දෙනෙකුට මෙම වංචාව සිදු කළ කාන්තාව තවත් මුදල් වංචා රැසකට සම්බන්ධව සිට ඇති බවයි හිරු සීගඅයිගඒ කළ විමර්ශනයේදී හෙළිවුයේ.\nඒ පිළිබද තොරතුරු විදේශ සේවා නියුක්ති කාර්යාංශයේ විශේෂ වැටලීම් ඒකකයට ලබාදීමෙන් අනතුරුව මාතලේ බෝමළුව පාරේ පිහිටි වංචනික කාන්තාවගේ නිවස වටලනු ලැබුවා.\nඑහිදී ප්‍රථමයෙන් අත්අඩංගුවට ගැණුනේ අදාල කාන්තාවගේ සැමියායි.\nඔහුගෙන් සිදුකළ ප්‍රශ්න කිරීම්වලින් අනතුරුව වංචනික කාන්තාව නිරන්තරයෙන් සැගවී සිටිනා නිවසක් නිලධාරින් පරීක්ෂා කිරීමට ගිය අවස්ථාවේ එම නිවසේ කාන්තාව සුනඛයෙකු රැගෙන විත් නිලධාරීන්ට බාධා එල්ල කළා.",
       "URL": "https://www.hirunews.lk/198260/නවසීලන්ත-රැකියා-පෙන්වා-මුදල්-වංචා-කළ-කාන්තාව-අත්අඩංගුවට-ගත්-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=3783"
}