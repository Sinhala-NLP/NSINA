{
       "Source": "hirunews",
       "Timestamp": "Monday, 26 April 2021 - 7:47",
       "Headline": "හිරු ධර්ම ප්‍රදීපය වැඩසටහන ඔලබොඩුව රජමහා විහාරස්ථානයේදී",
       "News Content": "අදට යෙදෙන බක් පුර පොහෝ දිනය නිමිත්තෙන් ඔලබොඩුව රජමහා විහාරස්ථානය කේන්ද්‍ර කර ගනිමින් හිරු ධර්ම ප්‍රදීපය වැඩසටහන මේ වනවිට ක්‍රියාත්මකයි.\nඋදෑසන 06.00 ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදුකළේ ඔලබොඩුව රජමහා විහාරස්ථානයේ භාරකාර පූජ්‍ය ඔලබොඩුවේ ධම්මික හිමියන් විසින්.\nඋදෑසන 07.30 ට පෝදා ධර්ම දේශනය සියම් මහා නිකායේ ශ්‍රී රෝහණ පාර්ශවයේ ප්‍රධාන සංවිධායක රාජකීය පණ්ඩිත පුජ්‍ය දොඩම්පහල රාහුල හිමියන් විසින් සිදු කිරීමට නියමිතයි.\nඑමෙන්ම, කාලීන ධර්ම සාකච්ඡාවක් පෙරවරු 08.30 සිට 10.00 දක්වා පැවැත්වෙන්නේ පූජ්‍ය අගලකඩ සිරි සුමන හිමියන් සහ පූජ්‍ය කුමාර කස්සප හිමියන්ගේ සහභාගිත්වයෙන්.\nඅනතුරුව පෙරවරු 10 ට තවත් ධර්ම දේශනයක් පූජ්‍ය වල්පොල ගෝතම හිමියන් විසින් සිදුකිරීමට නියමිතයි.",
       "URL": "https://www.hirunews.lk/269534/හිරු-ධර්ම-ප්‍රදීපය-වැඩසටහන-ඔලබොඩුව-රජමහා-විහාරස්ථානයේදී",
       "Category": "Local News",
       "Parent URL": "https://www.hirunews.lk/local-news.php?pageID=1996"
}