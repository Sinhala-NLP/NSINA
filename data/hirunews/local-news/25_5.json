{
       "Source": "hirunews",
       "Timestamp": "Sunday, 17 September 2023 - 7:24",
       "Headline": "මිලින්ද මොරගොඩ ඉන්දියාවේ බිහාර් ප්‍රාන්තයේ මහ ඇමැති හමු වෙයි",
       "News Content": "ඉන්දියාවේ ශ්‍රී ලංකා මහ කොමසාරිස් මිලින්ද මොරගොඩ ඉන්දියාවේ බිහාර් ප්‍රාන්තයේ මහ ඇමැති නිතිෂ් කුමාර් පැට්නා නුවර මහ ඇමැති නිල නිවසේදී හමු වුණා.\nපෙරේදා (15) උදෑසන පැවැති මෙම හමුවේදී ශ්‍රී ලංකාව සහ බිහාර් ප්‍රාන්තය අතර ඇති සමීප සබඳතා, විශේෂයෙන්ම බුදුසමය ඔස්සේ ගොඩනැඟුණු සබඳතා පිළිබඳව අවධානය යොමු වූ අතර එම සබඳතා තවදුරටත් ශක්තිමත් කිරීම පිළිබඳව සාකච්ඡාවට බඳුන් කෙරුණු බවයි වාර්තා වුණේ.\nමෙම හමුවෙන් අනතුරුව, මහ ඇමැතිවරයා සිය නිල නිවෙස් උද්‍යානයේ රෝපණය කොට ඇති බෝධි වෘක්ෂය පෙන්වීම සඳහා මහ කොමසාරිස් මොරගොඩ කැඳවාගෙන ගොස් තිබෙනවා.\nඑම බෝධි වෘක්ෂය බුද්ධගයාවේ ඇති ශ්‍රී මහා බෝධි වෘක්ෂයේ අංකුරයකින් රෝපණය කරනු ලැබූවක් බවයි සඳහන් වන්නේ.",
       "URL": "https://www.hirunews.lk/348516/මිලින්ද-මොරගොඩ-ඉන්දියාවේ-බිහාර්-ප්‍රාන්තයේ-මහ-ඇමැති-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=25"
}