{
       "Source": "hirunews",
       "Timestamp": "Saturday, 28 January 2023 - 7:54",
       "Headline": "අපේක්ෂකයෙකුගේ පියෙකුට පහර දුන් පිරිසක් සොයා විමර්ශන",
       "News Content": "මෙවර පළාත් පාලන ඡන්ද විමසීම සඳහා කැබිතිගොල්ලෑව ප්‍රාදේශීය සභාවට ඊතලවිද්දවැව කොට්ඨාසයෙන් එක්සත් ජාතික පක්ෂයෙන් ඉදිරිපත්වන අපේක්ෂකයෙකු ගේ පියෙකුට කිසියම් පිරිසක් විසින් නිරුවත් කර පහරදීමක් සිදුකර තිබෙනවා.\nඊයේ (27) අලුයම මුහුණ ආවරණය කරගෙන පැමිණි පිරිසක්, ඔහු, නවාතැන්ගෙන සිටි නිවසෙන් පිටතට රැගෙන ගොස් මෙම පහර දීම සිදු කර තිබුණේ අසළ පිහිටි කණුවක ගැට ගැසීමෙන් පසුව යි.\nපහර දුන් පිරිස ඔහුට දන්වා තිබුණේ, ඉදිරි පළාත්පාලන ඡන්ද විමසීමට සිය පුත්‍රයා ඉදිරිපත් නො කරන ලෙසට තර්ජනය කරමින්.\nසිද්ධිය සම්බන්ධයෙන් කැබිතිගොල්ලෑව පොලිසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/326056/අපේක්ෂකයෙකුගේ-පියෙකුට-පහර-දුන්-පිරිසක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=575"
}