{
       "Source": "hirunews",
       "Timestamp": "Thursday, 29 December 2022 - 7:19",
       "Headline": "යළි අධ්‍යයන කටයුතු ඇරඹෙන බෞද්ධ හා පාලි විශ්වවිද්‍යාලයය?",
       "News Content": "තාවකාලික ව වසා දමා ඇති බෞද්ධ හා පාලි විශ්වවිද්‍යාලයේ අධ්‍යයන කටයුතු ඉදිරි සතියේ දී ආරම්භ කිරීමට අපේක්ෂා කරන බව එහි උපකුලපති මහෝපාධ්‍යාය මහාචාර්ය නෙලුවේ සුමනවංශ හිමියන් ප්‍රකාශ කළා.\nශ්‍රී ලංකා අමරපුර මහා සංඝ සභාවේ මහනායක පූජ්‍ය දොඩම්පහල චන්ද්‍රසිරි හිමියන් බැහැදැකීම සඳහා උපකුලපති හිමියන් ඇතුළු පාලනාධිකාරියේ නියෝජිතයන් ඊයේ (28) කලපළුවාව ගෝතම තපෝවනය විහාරස්ථානය වෙත පැමිණි අවස්ථාවේ දී යි උන්වහන්සේ මේ බව කියා සිටියේ.\nදැනට ශිෂ්‍යභාවය අත්හිටුවා ඇති භික්ෂුන් වහන්සේ 37 දෙනා සම්බන්ධයෙන් සිදු කෙරෙන විනය පරීක්ෂණ සම්බන්ධයෙන්ද උපකුලපති හිමියන් අදහස් පළ කළා.\nමේ අතර, බෞද්ධ හා පාලි විශ්වවිද්‍යාලය තුලින් බිහි වන්නේ, විනය විරෝධී සිසුන් නම් එම විශ්වවිද්‍යාලය වසා දැමිය යුතු බව ජාතික භික්ෂු පෙරමුණේ ලේකම් පූජ්‍ය බෙංගමුවේ නාලක හිමියන් පවසනවා.\nඋන්වහන්සේ මේ බව කියා සිටියේ, කැළණිය ධර්මායතනයේ දී ඊයේ මාධ්‍ය වෙත අදහස් දක්වමින්.",
       "URL": "https://www.hirunews.lk/323786/යළි-අධ්‍යයන-කටයුතු-ඇරඹෙන-බෞද්ධ-හා-පාලි-විශ්වවිද්‍යාලයය",
       "Category": "Local News",
       "Parent URL": "https://www.hirunews.lk/local-news.php?pageID=637"
}