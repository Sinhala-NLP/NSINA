{
       "Source": "hirunews",
       "Timestamp": "Monday, 02 August 2021 - 13:06",
       "Headline": "රෝහල් කණිෂ්ඨ කාර්ය මණ්ඩලය හෙට සහ අනිද්දා අසනීප නිවාඩු",
       "News Content": "ඉල්ලීම් කිහිපයක් මුල් කරගනිමින් රෝහල් කණිෂ්ඨ කාර්ය මණ්ඩලය හෙට (03) සහ අනිද්දා (04) අසනීප නිවාඩු වාර්තා කිරීමේ වෘත්තිය ක්‍රියාමාර්ගයකට අවතීර්ණවීමට තීරණය කර තිබෙනවා.\nඒකාබද්ධ සෞඛ්‍ය සේවක සංගමයේ  ප්‍රධාන ලේකම් පූජ්‍ය ටැම්පිටියේ සුගතානන්ද හිමියන් කියා සිටියේ අද (02) පෙරවරුවේ සෞඛ්‍ය බලධාරීන් සමඟ පැවැත්වෙන සාකච්ඡාවලදී තම ගැටළුවලට විසඳුම් නොලැබුණහොත් අදාළ වෘත්තිය ක්‍රියාමාර්ගය දියත් කරන බවයි.\nසතියේ වැඩකරන අමතර පැය 08ට වැටුපෙන් තිහෙන් එකක් ලබාගැනීම, දින 180 සම්පූර්ණ කළ සියලු සෞඛ්‍ය ආදේශක, අනියම් සේවකයින් ස්ථිර කිරීම ඔවුන්ගේ ඉල්ලීම් අතරට ඇතුළත්.",
       "URL": "https://www.hirunews.lk/278647/රෝහල්-කණිෂ්ඨ-කාර්ය-මණ්ඩලය-හෙට-සහ-අනිද්දා-අසනීප-නිවාඩු",
       "Category": "Local News",
       "Parent URL": "https://www.hirunews.lk/local-news.php?pageID=1780"
}