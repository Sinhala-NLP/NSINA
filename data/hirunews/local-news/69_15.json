{
       "Source": "hirunews",
       "Timestamp": "Sunday, 27 August 2023 - 11:02",
       "Headline": "පොලිස් කොස්තාපල්වරයාට පහර දුන් පිරිස අත්අඩංගුවට",
       "News Content": "පොලිස් කොස්තාපල්වරයෙකුට පහරදී ඔහුගේ භාණ්ඩ සොරකම් කළ පුද්ගලයින් 8 දෙනෙකු සංදිවේලි පොලිසිය විසින් අත්අඩංගුවට ගෙන තිබෙනවා.\nමෙලෙස පහර කෑමට ලක්ව ඇත්තේ සංදිවේලි පොලීසියට  අනුයුක්තව රාජකාරි කරන පොලිස් කොස්තාපල්වරයෙක් බව අනාවරණය වනවා.\nමාවඩිවෙම්බු ප්‍රදේශයේ දරුවෙකුට පියා විසින් අමානුෂික ලෙස පහරදෙන බවට ලද තොරතුරක් පරික්ෂා කිරීමට එම ප්‍රදේශයට ගිය පොලිස් කොස්තාපල් වරයාට මෙලෙස පිරිස එක් වී පහර දී තිබෙන බව අනාවරණය වනවා.පොලිස් නිලධාරියාගේ නිල ඇඳුම ඉරා දමා ඔහුගේ ඉන පටිය ද රැගෙන සැකකරුවන් පලා ගිය ද විමර්ශන සිදුකර සැකකරුවන් අත්අඩංගුවට  ගත් බව පොලිසිය  පවසනවා.\nපහර කෑමෙන් තුවාල ලැබූ පොලිස් කොස්තාපල්වරයා ප්‍රතිකාර සඳහා වාලච්චේන රෝහලට ඇතුළත් කර තිබෙන බව අප වාර්තාකරු පවසනවා.",
       "URL": "https://www.hirunews.lk/346245/පොලිස්-කොස්තාපල්වරයාට-පහර-දුන්-පිරිස-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=69"
}