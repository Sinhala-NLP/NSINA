{
       "Source": "hirunews",
       "Timestamp": "Monday, 18 July 2022 - 17:16",
       "Headline": "ශ්‍රී ලංකා කණ්ඩායම එක් කඩුල්ලක් අතැතිව ලකුණු 333ක් ඉදිරියෙන් ඉදිරියෙන්",
       "News Content": "ශ්‍රී ලංකා කණ්ඩායම සහ සංචාරක පාකිස්තථාන කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ තුන්වැනි දිනයේ තරගය අයහපත් ආලෝක තත්වය හේතුවෙන් අත්හිටුවනු ලැබුවා.\nදිනය නිමා වන විට ශ්‍රී ලංකා කණ්ඩායම කඩුලු 9ක් දැවී ලකුණු 329 ක් රැස් කර ගෙන සිටියා.\nශ්‍රී ලංකා කණ්ඩායමේ එක් අන්තයක් රැකගෙන මේ වන විට පන්දුවට පහර දෙන දිනේෂ් චන්දිමාල් නොදැවී ලකුණු 86ක් ලබාගෙන සිටිනවා.\nමේ හැරුණු විට ශ්‍රී ලංකා කණ්ඩායමේ ලකුණු ඉහළ දැමීම සඳහා කුසල් මෙන්ඩිස් ලබාගත් ලකුණු 76 සහ ආරම්භක පිතිකරු ඕෂධ ප්‍රනාන්දු ලබාගත් ලකුණු 64 මහෝපකාරී වුණා.\nඊට අමතරව දනන්ජය සිල්වා පන්දු 20 කදී ලකුණු 20 ක් සහ රමේෂ් මෙන්ඩිස් පන්දු 32 දී ලකුණු විසිදෙකක් රැස්කර ගත්තා.\nපාකිස්ථාන කණ්ඩායම වෙනුවෙන් පන්දු යැවීමේදී මොහොමඩ් නවාස් ලකුණු 88 කට කඩුලු 5ක් බිඳ දැමූ අතර යසීර් ෂා ලකුණු 122 ට බිඳ දැමූ කඩුලු සංඛ්‍යාව තුනක්.\nමේ අනුව ශ්‍රී ලංකා කණ්ඩායම පකිස්ථාන කණ්ඩායම වඩා ලකුණු 333 ක් ඉදිරියෙන් සිටිනවා.\nමේ තරගයේ පළමුව පන්දුවට පහර දුන් ශ්‍රී ලංකා කණ්ඩායම සියලු දෙනා දැවී ලකුණු 222 ක් රැස් කර ගත් අතර ඊට පිළිතුරු වශයෙන් පාකිස්තාන කණ්ඩායම ලකුණු 218 ක් රැස් කර ගත්තා.",
       "URL": "https://www.hirunews.lk/310319/ශ්‍රී-ලංකා-කණ්ඩායම-එක්-කඩුල්ලක්-අතැතිව-ලකුණු-333ක්-ඉදිරියෙන්-ඉදිරියෙන්",
       "Category": "Local News",
       "Parent URL": "https://www.hirunews.lk/local-news.php?pageID=1010"
}