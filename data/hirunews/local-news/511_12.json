{
       "Source": "hirunews",
       "Timestamp": "Sunday, 26 February 2023 - 15:22",
       "Headline": "ගෙවුණු පැය 24 දි භූ කම්පන 44ක් - වැඩිම බලපෑම පැපුවානිව්ගිනියාවට",
       "News Content": "ගත වූ පැය 24 තුළ ගෝලීයව භූ කම්පන 44ක් සිදුව ඇතැයි අමෙරිකානු භූ විද්‍යා සමීක්ෂණ මධ්‍යස්ථානය පවසනවා.\nඒ අතුරින් රික්ටර් මාපකාංක 6 ඉක්මවූ ප්‍රභල භූ කම්පන දෙකකින් පැපුවා නිව්ගිනියා රාජ්‍යට සහ ජපානයේ හොකයිඩෝ දිවයිනට බලපෑම් එල්ල වී තිබෙනවා.\nවිදෙස් වාර්තා පවසන්නේ මෙම භූ කම්පන තත්වයන්ගෙන් කිසිදු ජීවිත හානියක් මෙතෙක් වාර්තා වී නොමැති අතර දේපළ හානි පමනක් වාර්තා වන බවයි.\nජපානයට එල්ල වූ භූ කම්පනයෙන් කිසිදු සුනාමි අවධානමක් නිකුත් කර නැහැ.\nඑම භූ කම්පනය ජපානයේ කුශිරෝ සහ නෙමුරෝ යන ප්‍රදේශවලටද දැනී තිබුණා.\nමේ අතර ඉන්දියාවේ හිමාල කදුවැටිය ආශ්‍රිත ප්‍රදේශවලට නුදුරු අනාගතයේ දී භූ කම්පනයකින් බලපෑම් එල්ල විය හැකි බවට කාලගුණ විද්‍යා බලධාරීන් අනතුරු අඟවනවා.\nඔවුන් පවසන්නේ එමගින් උතුරු ඉන්දියාවේ ප්‍රදේශ වලට දැඩි හානි සිදු වීමේ අවධානමක් ද ඇති බවයි.\nවිද්‍යාඥයින් පුරෝකතනය කරන පරිදි එම භූ කම්පනයේ ප්‍රභලත්වය රික්ටර් මාපකාංක 8 ක් ඉක්මවනු ඇති බව සදහන්.\nමෙම පුරෝකතනය සත්‍ය වුවහොත් එම භූකම්පනය මෙරටට ද දැනෙනු ඇති බව පැවසෙනවා.\nඒ ඉන්දියාවේ හිමාචල් ප්‍රදේශයේ සිට කිලෝ මීටර් 2500කට නුදුරින් ශ්‍රී ලංකාව පිහිටා තිබීම හේතුවෙන් ගතවු සති කිහිපය තුළදී අවස්ථා 4 ක බුත්තල හා වැල්ලවාය ප්‍රදේශ අශ්‍රිතව ද භූ චලන වාර්තා වූ අතර ඒවා රික්ටර් මාපකයේ සටහනවී තිබුනේ ඒකක 3.ට අඩු අගයන්වලයි.",
       "URL": "https://www.hirunews.lk/328387/ගෙවුණු-පැය-24-දි-භූ-කම්පන-44ක්-වැඩිම-බලපෑම-පැපුවානිව්ගිනියාවට",
       "Category": "Local News",
       "Parent URL": "https://www.hirunews.lk/local-news.php?pageID=511"
}