{
       "Source": "hirunews",
       "Timestamp": "Sunday, 16 June 2019 - 19:15",
       "Headline": "රටට සහ ජාතියට සෙත් පතා \"හිරු ශ්‍රද්ධාභිවන්දනා\" මහා අසිරිමත් සම්මා වායාමයේදී තිස්සමහාරාම සෑ රඳුන් අභියස සිදුකළ මහා අධිෂ්ඨාන පූජාව",
       "News Content": "හිරු ශ්‍රද්ධාභිවන්දනා මහා අසිරිමත් සම්මා වායාමයේ රටට සහ ජාතියට සෙත් පතා මහා අධිෂ්ඨාන පූජාවක් ඓතිහාසික තිස්සමහාරාම සෑ රඳුන් අභියසදී පැවැත් වුණා.\nදස දහස් ගණන් බැතිමතුන්ගේ සහභාගීත්වයෙන් පැවති මෙම අධිෂ්ඨාන පූජාව පවත්වනු ලැබුවේ පුජ්‍ය ඔලගන්වත්තේ චන්ද්‍රසිරි හිමියන් විසින්.\nමේ අතර ඊට සමගාමීව ආසියානු මාධ්‍ය ජාලයේ සහාපති රේනෝ සිල්වා මහතාගේ සුරතින් තිස්සමහාරාම සෑ රඳුන් උදෙසා සමාධි බුද්ධ ප්‍රතිමා වහන්සේ දෙනමක් ද පූජා කෙරුණා.\nහිරු ශ්‍රද්ධාභිවන්දනා මහා පුණ්‍යකර්මයට සමගාමීව තිස්සමහාරාම සෑරදුන් වහන්සේ උදෙසා වාදන ශිල්පීන් 250 දෙනෙකුගේ සහභාගීත්වයෙන් පංච මහා තූර්ය නාදයෙන් පුද සත්කාර කෙරෙන මහාභිදාන පූණ්‍යකර්මය පැවැත්වුනේ ද අද පස්වරුවේයි.\nඑම මාහැගි පුණ්‍යකර්ම අවසානයේ බුදුරජාණන් වහන්සේගේ ලාලාට ධාතූන් වහන්සේ තැන්පත් කර ඇති තිස්සමහාරාම සෑ රදුන් උදෙසා මහා කප්රුක් පූජාවක් ද ආසියානු මාධ්‍ය ජාලයේ සභාපති රේනෝ සිල්වා මහතාගේ මූලිකත්වයෙන් සිදුවුණේ රැස්ව සිටි අති විශාල සැදැහැවතුන්ගේ සාධු නාද මධ්‍යයේයි.\nඑමෙන්ම, තිස්සමහාරාම මහසෑ රඳුන් සුවඳ ධූපයෙන් පිදීමේ මහා පිංකමක්ද පස්වරුවේ සිදු කෙරුණා.",
       "URL": "https://www.hirunews.lk/218530/රටට-සහ-ජාතියට-සෙත්-පතා-හිරු-ශ්‍රද්ධාභිවන්දනා-මහා-අසිරිමත්-සම්මා-වායාමයේදී-තිස්සමහාරාම-සෑ-රඳුන්-අභියස-සිදුකළ-මහා-අධිෂ්ඨාන-පූජාව",
       "Category": "Local News",
       "Parent URL": "https://www.hirunews.lk/local-news.php?pageID=3297"
}