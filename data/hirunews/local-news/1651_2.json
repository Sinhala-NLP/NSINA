{
       "Source": "hirunews",
       "Timestamp": "Monday, 04 October 2021 - 12:24",
       "Headline": "ජපානයේ සියවන අගමැති ලෙස ෆූමියෝ කිෂීඩා පත්වෙයි",
       "News Content": "ෆූමියෝ කිෂීඩා ජපානයේ නව අග්‍රාමාත්‍යවරයා ලෙස පත් වී තිබෙනවා.\nතම ජනප්‍රියතාව දැඩි ලෙස පහළ බැසීම හේතුවෙන් හිටපු අගමැති යොෂිහීඩේ සුගා පසුගියදා සිය තනතුරෙන් ඉල්ලා අස්වීමට තීරණය කළා.\nයොෂිහීඩේ සුගා ජපාන අග්‍රාමාත්‍යවරයා ලෙස කටයුතු කළේ වසරක කාලයක් සඳහා පමණයි.\nඅලුතින් පත් වූ ෆූමියෝ කිෂීඩා වාර්තා අතරට එක්වන්නේ ජපානයේ සියවන අග්‍රාමාත්‍යවරයා ලෙසයි.\n64 හැවිරිදි ෆුමියෝ කිෂිඩා පසුගිය සතියේ පැවති ජපානයේ පාලක ලිබරල් ප්‍රජාතන්ත්‍රවාදී පක්ෂ නායකත්ව ඡන්දය ජයග්‍රහණය කළා.\nඒ අනුවයි, ඔහුට අග්‍රාමාත්‍ය ධුරය හිමිවූයේ.\nකොරෝනා වසංගතය මැද ඔලිම්පික් උළෙල පැවැත්වීමෙන් ජනප්‍රියත්වය හීන වූ පක්ෂයේ ප්‍රතිරූපය ගොඩනැංවීම නව අගමැතිවරයාට පැවරෙන ප්‍රමුඛ කාර්යයක්.",
       "URL": "https://www.hirunews.lk/284013/ජපානයේ-සියවන-අගමැති-ලෙස-ෆූමියෝ-කිෂීඩා-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1651"
}