{
       "Source": "hirunews",
       "Timestamp": "Monday, 31 August 2020 - 7:42",
       "Headline": "ආනවිලුන්දාව ඩෝසර් කිරීම පිටුපස සිටින දේශපාලනඥයාගේ සහෝදරයා සොයා විමර්ශන",
       "News Content": "ආන්දෝලනයට තුඩු දී ඇති ආනවිලුන්දාව රැම්සා තෙත් බිම් ඩෝසර් කිරීමට ආධාර අනුබල දීමේ චෝදනාව එල්ල වී ඇති දේශපාලනඥයෙකුගේ සොහොයුරෙකු අත්අඩංගුවට ගැනීම සඳහා දැනටමත් පොලිස් කණ්ඩායම් කිහිපයක් යොදවා ඇති බව පොලීසිය ප්‍රකාශ කළා.\nසිද්ධිය සම්බන්ධයෙන් දැනට බන්ධනාගාර ගත කර සිටින ව්‍යාපාරිකයා විසින් පොලීසියට කර ඇති පාපොච්චාරණයට අනුවයි ඔහු අත්අඩංගුවට ගැනීම සඳහා විමර්ශන ආරම්භ කර ඇත්තේ.\nආනවිලුන්දාව රැම්සා තෙත් බිමට අයත් කොටසක් පසුගිය 27 වනදා ඩෝසර් කර තිබූ අතර, සිද්ධිය සම්බන්ධයෙන් අත්අඩංගුවට ගත් බැකෝ යන්ත්‍ර ක්‍රියාකරු සහ ව්‍යාපාරිකයා ලබන මස 4 වනදා දක්වා රක්ෂිත බන්ධනාගාර ගත කිරීමටයි අධිකරණය පසුගිය දා නියෝග කළේ.\nමේ අතර, අදාළ රැම්සා තෙත් භූමිය නිරීක්ෂණය කිරීම සඳහා අද දිනයේදී සමගි ජනබලවේගයේ මන්ත්‍රීවරුන් පිරිසක් එහි පිටත්ව යාමට නියමිතයි.",
       "URL": "https://www.hirunews.lk/249032/ආනවිලුන්දාව-ඩෝසර්-කිරීම-පිටුපස-සිටින-දේශපාලනඥයාගේ-සහෝදරයා-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=2487"
}