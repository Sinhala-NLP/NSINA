{
       "Source": "hirunews",
       "Timestamp": "Thursday, 17 March 2022 - 7:17",
       "Headline": "මැදින් පොහොය අදයි - හිරු සීල පාරමිතාව ඵෙතිහාසික මාලිගාවිල රජමහා විහාරයේ (වීඩියෝ)",
       "News Content": "මැදින් පුර පසලොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරු සීල පාරමිතා වැඩසටහන සෞඛ්‍ය මාර්ගෝපදේශවලට අනුගත වෙමින් ඵෙතිහාසික මාලිගාවිල රජමහා විහාරය කේන්ද්‍ර කර ගනිමින් මේ වනවිට පැවැත්වෙනවා.\nඋවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව ආරම්භ වුණා.\nඑම කටයුතු සහ ධර්මානුශාසනාව සිදු කළේ, ඵෙතිහාසික මාලිගාවිල රජමහා විහාරාධිපති පූජ්‍ය උණපනේ චන්ද්‍රජෝති හිමියන් විසින්.\nඋදෑසන 7.30ට පෝදා ධර්ම දේශනය, රාමඤ්ඤ මහා නිකායේ අනුනායක ආචාර්ය, පූජ්‍ය වලේබොඩ ගුණසිරි හිමියන් සිදු කිරීමට නියමිත යි.\nඑමෙන්ම, “දෙමව්පියන්ට සැලකීම” මාතෘකාව කරගත් විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙන්නේ සියම් මහා නිකායේ අස්ගිරි විහාර පාර්ශවයේ කාරක සංඝ සභික ආචාර්ය, පූජ්‍ය මුරුද්දෙණියේ ධම්මරතන සහ පූජ්‍ය කොටනෙළුවේ පුඤ්ඤානන්ද හිමිවරුන්ගේ සහභාගීත්වයෙන්.\nඅනතුරුව පෙරවරු 11ට “සුභා තෙරණියගේ කතා වස්තුව” රැගත් කාව්‍ය ධර්ම දේශනාව කාව්‍ය විශාරද පූජ්‍ය නවගත්තේගම සිරිසුගත හිමියන් විසින් පවත්වනු ඇති.\nපස්වරු 3.30ට “පිං කිරීමේ ආනිශංස” පිළිබඳව වන කාලීන ධර්ම සාකච්ඡාව පූජ්‍ය වල්පොල ගෝතම හිමියන්, ප්‍රවීණ ජෝතිර්යවේදී නිශාන්ත පෙරේරා සහ වෛද්‍ය ආසිරි නිලංගගේ සහභාගීත්වයෙන් පැවැත්වෙනු ඇති.",
       "URL": "https://www.hirunews.lk/299672/මැදින්-පොහොය-අදයි-හිරු-සීල-පාරමිතාව-ඵෙතිහාසික-මාලිගාවිල-රජමහා-විහාරයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1289"
}