{
       "Source": "hirunews",
       "Timestamp": "Monday, 22 November 2021 - 6:42",
       "Headline": "පාසැල් ඇරඹේ (වීඩියෝ)",
       "News Content": "කොවිඩ් වසංගතය හේතුවෙන් වසා දැමුණු දිවයිනේ සියලූ පාසල්වල සියලූම ශ්‍රේණිවල අධ්‍යයන කටයුතු අද සිට පැවැත්වෙනවා.\nඒ මෙතෙක් ආරම්භ නොවු 06, 07, 08 සහ 09 යන ශ්‍රේණිවල අධ්‍යයන කටයුතු අද සිට ආරම්භ කිරීමට අධ්‍යාපන අමාත්‍යංශය තීරණය කිරීමත් සමගයි.\nකොවිඩ් වසංගතය හේතුවෙන් වසා දැමුණු පාසල් අධියර කිහිපයක් යටතේ විවෘත කිරීමට රජය තීරණය කළ අතර පළමු අදියරේදී ළමුන් 200 ට අඩු ප්‍රාථමික පාසල් පසුගිය මස 21 වනදා විවෘත කෙරුණා.\nදෙවන අදියරේ දී දිවයිනේ සියලූම පාසල්වල ප්‍රාථමික අංශ පසුගිය මස 25 වනදා ආරම්භ කෙරුණු අතර 03 වන අධියරේදී සියලූම පාසල්වල සාමාන්‍ය පෙළ සහ උසස් පෙළ ශ්‍රේණි පසුගිය 08 වනදා ආරම්භ කිරීමට අධ්‍යාපන අමාත්‍යංශය කටයුතු කලා.",
       "URL": "https://www.hirunews.lk/288772/පාසැල්-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1546"
}