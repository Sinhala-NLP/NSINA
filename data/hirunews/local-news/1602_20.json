{
       "Source": "hirunews",
       "Timestamp": "Wednesday, 27 October 2021 - 13:12",
       "Headline": "මුහුදුබඩ දුම්රිය මාර්ගයේ යකඩ ඇණ 112ක් ගලවයි",
       "News Content": "මුහුදුබඩ මාර්ගයේ ගිංතොට ප්‍රදේශයේ දුම්රිය මාර්ගයේ යකඩ ඇණ 112ක් කිසියම් පිරිසක් විසින් ගලවා තිබෙනවා.\nඒ සම්බන්ධයෙන් පරීක්ෂණයක් පවත්වන ලෙස ගාල්ල හා රත්ගම පොලිස් ස්ථානවලට පැමිණිලි සිදුකර ඇති බවයි, දුම්රිය දෙපාර්තමේන්තුව සදහන් කළේ.\nපසුගිය දින දෙක තුළ ගිංතොට දුම්රියපළ අසල සිට පාලම දක්වා ඇණ 70ක් ද, පාලම අසල සිට රත්ගම දෙසට ඇණ 42ක් ද, මෙලෙස ගලවාගෙන ගොස් ඇති බව සඳහන්.\nමත්ද්‍රව්‍යවලට ඇබ්බැහිවූවන් මෙලෙස දුම්රිය මාර්ගයේ යකඩ ඇණ ගැලවීමේ කටයුතු සිදුකර ඇති බවට පොලීසිය සැක පළ කරනවා.",
       "URL": "https://www.hirunews.lk/286184/මුහුදුබඩ-දුම්රිය-මාර්ගයේ-යකඩ-ඇණ-112ක්-ගලවයි",
       "Category": "Local News",
       "Parent URL": "https://www.hirunews.lk/local-news.php?pageID=1602"
}