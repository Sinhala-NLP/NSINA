{
       "Source": "hirunews",
       "Timestamp": "Sunday, 21 May 2023 - 8:14",
       "Headline": "අනියම් පෙමක් නිසා ගිලන් රථ රියදුරෙකුට තියුණු ආයුධයකින් පහරදෙයි",
       "News Content": "හම්බන්තොට කටුවැව ප්‍රදේශයේ දී ගිලන් රථ රියදුරෙකුට තියුණු ආයුධයකින් පහරදීමෙන් බරපතළ තුවාල ලබා තිබෙනවා.\nඔහු හම්බන්තොට මහ රෝහලට ඇතුලත් කිරීමෙන් පසු මේ වනවිට කරාපිටිය ශික්ෂණ රෝහලට මාරුකර යවා ඇති බවයි වාර්තාවන්නේ.\nඊයේ (20) පස්වරුවේ මෙම පුද්ගලයා කාන්තාවක් සමග කටුවැව ඔහුගේ නිවසේ සිටින අවස්ථාවේ දී එම කාන්තාවගේ නීත්‍යානුකුල ස්වාමිපුරුෂයා එම ස්ථානයට පැමිණ මෙලෙස මන්නා පිහියකින් පහරදී ඇති බව සඳහන්.\nපහරකෑමට ලක්වූ ගිලන් රථ රියදුරා හම්බන්තොට මහ රෝහලේ සේවය කරන අතර කාන්තාව ද එම රෝහලේම රෙදි පිරිසුදු කරන්නියක් ලෙස සේවය කරන බවයි පොලීසිය සදහන් කළේ.\nතුවාල ලැබු අදාල ගිලන්රථ රියදුරා තිස්සමහාරාම - ගඟසිරිපුර ප්‍රදේශයේ පදිංචිකරුවෙක් වන අතර, කාන්තාව අම්බලන්තොට - අක්කරකාල්ගොඩ ප්‍රදේශයේ පදිංචිකාරිනියක්.\nරියදුරුට පහරදුන් පුද්ගලයා හම්බන්තොට මූලස්ථාන පොලීසිය මගින් අත්අඩංගුවට ගෙන ඇති අතර ඔහු අද හම්බන්තොට මහේස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/335793/අනියම්-පෙමක්-නිසා-ගිලන්-රථ-රියදුරෙකුට-තියුණු-ආයුධයකින්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=328"
}