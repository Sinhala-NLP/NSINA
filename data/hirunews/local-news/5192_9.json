{
       "Source": "hirunews",
       "Timestamp": "Thursday, 28 January 2016 - 14:50",
       "Headline": "හෝමාගම අධිකරණය ඉදිරියේ කලහය සම්බන්ධයෙන් සැකපිට පුද්ගලයෙකු අත්අඩංගුවට",
       "News Content": "පූජ්‍ය ගලගොඩඅත්තේ ඥාණසාර හිමියන් රක්ෂිත බන්ධනාගාර ගත කිරීමෙන් අනතුරුව හෝමාගම මහේස්ත්‍රාත් අධිකරණය ඉදිරිපිට කලහකාරී ලෙස හැසිරුණු බවට සැකපිට ත්‍රීරෝද රථ රියදුරෙකු පොලීසිය අත්අඩංගුවට ගෙන තිබෙනවා.\nහෝමාගම පොලිසිය සඳහන් කළේ මොහු ඊයේ (27) රාත්‍රියේ අත්අඩංගුවට ගෙන ඇති බවයි.\nඅධිකරණයට අපහාස කිරීමේ චෝදනාව මත ඥාණසාර හිමියන් අත්අඩංගුවට ගැනුණේ පසුගිය අඟහරුවාදායි.\nඉන් අනතුරුව එම හිමියන් හෝමාගම මහේස්ත්‍රාත් අධිකරණයට ඉදිරිපත් කිරීමෙන් පසුව රක්ෂිත බන්ධනාගාරගත කිරීමට විනිසුරුවරයා නියෝග කිරීමෙන් පසුව එම ස්ථානයේ කලහකාරී තත්ත්වයක් ඇතිවුණා.",
       "URL": "https://www.hirunews.lk/124938/හෝමාගම-අධිකරණය-ඉදිරියේ-කලහය-සම්බන්ධයෙන්-සැකපිට-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5192"
}