{
       "Source": "hirunews",
       "Timestamp": "Thursday, 12 January 2023 - 17:19",
       "Headline": "නඩු භාණ්ඩ වාහනවල බැටරි ගලවා අලෙවි කළ කොස්තාපල්වරයෙකු අත්අඩංගුවට",
       "News Content": "නඩු භාණ්ඩ ලෙස අධිකරණ භාරයට ගත් ත්‍රීරෝද රථයක සහ ලොරි රථයක බැටරි දෙකක් සොරකම් කළ පොලිස් කොස්තාපල්වරයෙකු සහ එවා මිල දි ගත් පුද්ගලයන් දෙදෙනෙකු කල්පිටිය පොලිසිය අත්අඩංගුවට ගෙන තිබෙනවා.\nඊයේ (11) රාත්‍රියේ කල්පිටියේදී සැකකටයුතු ලොරි රථයක් පරික්ෂා කිරිමේදි මෙම සොරාගත් වාහන බැටරි හමුවී ඇති අතර, එහිදී සිදුකළ වැඩිදුර විමර්ශන අනුවයි මේ පිළිබඳ තොරතුරු අනාවරණ වී ඇත්තේ.\nඔවුන්ට ඒවා කල්පිටිය පොලිසියට අනුයුක්ත කල්පිටිය සංචාරක උසාවියේ රාජකාරියේ නිරත පොලිස් කොස්තාපල්වරයෙකු විසින් රුපියල් 4500 ක මුදලකට අලෙවිකර ඇති බවට ලොරි රථයේ සිටි දෙදෙනාගෙන් සිදුකළ ප්‍රශ්න කිරීම්වල දී අනාවරණය වී තිබෙනවා.",
       "URL": "https://www.hirunews.lk/324884/නඩු-භාණ්ඩ-වාහනවල-බැටරි-ගලවා-අලෙවි-කළ-කොස්තාපල්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=606"
}