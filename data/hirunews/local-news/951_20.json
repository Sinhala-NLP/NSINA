{
       "Source": "hirunews",
       "Timestamp": "Wednesday, 10 August 2022 - 11:17",
       "Headline": "ලක්ෂ 40කට ආසන්න වටිනාකමකින් යුත් විදේශීය දුම්වැටි තොගයක් සමග දෙදෙනකු අත්අඩංගුවට",
       "News Content": "නීතිවිරෝධී අයුරින් මෙරටට ගෙන ආ විදේශීය දුම්වැටි තොගයක් රේගු මත්ද්‍රව්‍ය පාලන අංශයේ නිලධාරින් විසින් අත් අඩංගුවට ගෙන තිබෙනවා.\nඅද (10) පෙරවරුවේ දී මෙම දුම්වැටි තොගය සොයාගැනුණේ, අලුයම 03.30ට පමණ අබුඩාබි සිට ඉටිහාඩ් ගුවන් සේවයේ ඊ.වයි.- 264 දරන ගුවන් යානයෙන් කටුනායක ගුවන්තොටුපළ වෙත පැමිණි අවස්ථාවේදියි.\nඑහිදී සොයාගැනුණු විදේශීය දුම්වැටි 50,000හි (මැන්චෙස්ටර් වර්ගයට අයත්) වටිනාකම රුපියල් ලක්ෂ 40ක් පමණ වනවා.\nමෙම දුම්වැටි මෙරටට ගෙන ආ කොළඹ ග්‍රෑන්ඩ්පාස් ප්‍රදේශයේ පදිංචි කාන්තාවක්, පිරිමි පුද්ගලයෙකු ද රේගු භාරයට ගැනුණා.\nසැකකරුවන් දුම්වැටිවලට අමතරව කාටූන් 250ක් ද සිය ගමන් මළු තුළ සඟවාගනිමින් මෙරටට ගෙනැවිත් තිබෙනවා.\nමෙම දුම්වැටි වර්ගය ශ්‍රී ලංකාවට ආනයනය කිරීම තහනම් භාණ්ඩ ගණයට අයත් බැවින්, ඒවා රාජසන්තක කිරීමට පියවර ගැනුණු බවයි වාර්තා වන්නේ.",
       "URL": "https://www.hirunews.lk/312388/ලක්ෂ-40කට-ආසන්න-වටිනාකමකින්-යුත්-විදේශීය-දුම්වැටි-තොගයක්-සමග-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=951"
}