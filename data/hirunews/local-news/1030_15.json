{
       "Source": "hirunews",
       "Timestamp": "Monday, 11 July 2022 - 0:00",
       "Headline": "අද රෑගෝඨා ගෝ ගමට ප්‍රහාරයක් එල්ල වන බවට පළවන වාර්තා අසත්‍යයි - හමුදා මාණ්ඩලික ප්‍රධානී කියයි",
       "News Content": "අද රාත්‍රියේ ගෝඨාගෝගම අරගල භූමියට මෙන්ම ජනාධිපති මන්දිරයට හදිසි ප්‍රහාරයක් එල්ල කර එහි සිටින අරගලකරුවන් ඉවත් කිරීමේ කිසිදු සූදානමක් හෝ සැලැස්මක් නොමැති බව ආරක්ෂක මාණ්ඩලික ප්‍රධානී ජනරාල් ශවේන්ද්‍ර සිල්වා පවසනවා.\nජනාධිපති මන්දිරයට, ජනාධිපති ලේකම් කාර්යාලයට සහ ගෝඨාගෝගමට අද රාත්‍රියේ දී යුද හමුදාව විසින් ප්‍රහාරයක් එල්ල කිරීමේ සූදානමක් ඇති බවට සමාජ මාධ්‍ය ඔස්සේ පළවන විවිධ වාර්තා අසත්‍ය බවත් ඒවා සම්පූර්ණයෙන්ම ප්‍රතික්ෂේප කරන බවත් ඔහු වැඩිදුරටත් කියා සිටියා.",
       "URL": "https://www.hirunews.lk/309656/අද-රෑගෝඨා-ගෝ-ගමට-ප්‍රහාරයක්-එල්ල-වන-බවට-පළවන-වාර්තා-අසත්‍යයි-හමුදා-මාණ්ඩලික-ප්‍රධානී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1030"
}