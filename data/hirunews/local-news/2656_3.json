{
       "Source": "hirunews",
       "Timestamp": "Tuesday, 16 June 2020 - 8:12",
       "Headline": "\"නිවන් සුව ලැබේවා පූජා, මතු ආත්මයක මෙවන් අකල් මරණයක් නොම වේවා\" ක්‍රිකට් ක්‍රීඩිකා පූජානිගේ මරණය ගැන ශෂිකලා සිරිවර්ධන සංවේදී වෙයි",
       "News Content": "ශ්‍රී ලංකා කාන්තා ක්‍රිකට් සංචිතය නියෝජනය කරන ක්‍රීඩිකාවක් වන පූජානි ලියනගේ මරණය සම්බන්ධයෙන් ශ්‍රී ලංකා කාන්තා ක්‍රිකට් කණ්ඩායමේ හිටපු නායිකා ශෂිකලා සිරිවර්ධන සිය ෆේස්බුක් පිටුවේ සටහනක් තබමින් සංවේගය පළ කර තිබුණා.\nශ්‍රී ලංකා කාන්තා ක්‍රිකට් සංචිතය නියෝජනය කරන ක්‍රීඩිකාවක් වන පූජානි ලියනගේ කුරුණෑගල - කටුපොත දී ඊයේ (15) සිදුවූ රිය අනතුරකින් ජීවිතක්ෂයට පත් වුණා.\nඇය කොළඹ සිට අනුරාධපුරය දක්වා සිය යතුරුපැදියෙන් ගමන් කරමින් සිටියදී ට්‍රැක්ටරයක ගැටී මෙම අනතුර සිදුව ඇති බවයි පොලීසිය සඳහන් කළේ.\nපූජානි ලියනගේ දේශීය තරඟ පිටිය තුළ පන්දු යවන්නියක් ලෙස සුවිශේෂී දක්ෂතා පෙන්නුම් කළ ක්‍රීඩිකාවක්.\nඅනතුරෙන් මියයන විට ඇය 33 වන වියේ පසුවුණා.\nශෂිකලා සිරිවර්ධන සිය ෆේස්බුක් පිටුවේ තැබූ සටහන පහතින්..",
       "URL": "https://www.hirunews.lk/243174/නිවන්-සුව-ලැබේවා-පූජා-මතු-ආත්මයක-මෙවන්-අකල්-මරණයක්-නොම-වේවා-ක්‍රිකට්-ක්‍රීඩිකා-පූජානිගේ-මරණය-ගැන-ශෂිකලා-සිරිවර්ධන-සංවේදී-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2656"
}