{
       "Source": "hirunews",
       "Timestamp": "Friday, 25 September 2020 - 14:01",
       "Headline": "කොරෝනා ආසාදය වී සිටි දකුණු ඉන්දීය ගායක එස්.පී. බාලසුබ්‍රමනියම් ජීවිතක්ෂයට",
       "News Content": "කොරෝනා වෛරසය ආසාදනය වී ප්‍රතිකාර ලබමින් සිටි ප්‍රවීන දකුණු ඉන්දීය චිත්‍රපට පසුබිම් ගායක එස්.පී. බාලසුබ්‍රමනියම් මියගිය බව ඉන්දීය මාධ්‍ය වාර්තා කළා.\nපසුගිය අගෝස්තු මාසයේ අගෝස්තු 05 වනදා ඔහු චෙන්නායි නුවර පෞද්ගලික රෝහලකට  ඇතුළත් කෙරුණු අතර, අද (25) පස්වරු එකට පමණ ඔහු මියගිය බවයි නිවේදනය කෙරුණේ.\nමියයනවිට 74 වන වියේ පසුවුණා. පසුගිය 22 වනදා වනවිට ඔහුගේ සෞඛ්‍ය තත්වය ස්ථාවර වෙමින් පැවතුණද ගතවූ පැය 24 තුළ එම රෝගී තත්වය උත්සන්න වූ බවයි ඉන්දීය මාධ්‍ය සඳහන් කළේ.\n1966 වසරේ තෙළිඟු සිනමා පටයකින් චිත්‍රපට පසුබිම් ගායනයට පිවිසි එස්.පී. බාලසුබ්‍රමනියම් 1969 වසරේ සිට දෙමළ චිත්‍රපට පසුබිම් ගායනයට පිවිසුණේ කොලිවුඞ් තිරයේ මෙතෙක් බිහිවූ අසහාය ගායකයා බවට පත්වෙමින්.",
       "URL": "https://www.hirunews.lk/251079/කොරෝනා-ආසාදය-වී-සිටි-දකුණු-ඉන්දීය-ගායක-එස්-පී-බාලසුබ්‍රමනියම්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2431"
}