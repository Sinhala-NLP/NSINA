{
       "Source": "hirunews",
       "Timestamp": "Friday, 19 November 2021 - 10:34",
       "Headline": "ඉබ්බාගමුවේ දී යතුරුපැදියක් අනතුරට ලක් වී තරුණයෙකු ජීවිතක්ෂයට",
       "News Content": "ඉබ්බාගමුව - මඩගල්ල මාර්ගයේ කුඹුක්ගැටේ ප්‍රදේශයේ සිදු වූ රිය අනතුරකින් තරුණයෙකු ජීවිතක්ෂයට පත්ව තිබෙනවා.\nඅද අලුයම මෙම තරුණයා ඉබ්බාගමුව සිට මඩගල්ල දෙසට සිය යතුරුපැදියෙන් ගමන් ගනිමින් සිටිය දී වේගය පාලනය කරගත නොහැකිව මාර්ගයෙන් ඉවතට පැන කොන්ක්‍රීට් කණුවක ගැටී ඇති බව සඳහන්.\nඑහි දී බරපතළ තුවාල ලැබූ මොහු පොල්පිතිගම රෝහලට ඇතුළත් කිරීමේදී ජීවිතක්ෂයට පත් ව තිබෙනවා.\nමෙලෙස මියගොස් ඇත්තේ 20 හැවිරිදි මකුල්පත ප්‍රදේශයේ තරුණයෙක්.",
       "URL": "https://www.hirunews.lk/288511/ඉබ්බාගමුවේ-දී-යතුරුපැදියක්-අනතුරට-ලක්-වී-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1551"
}