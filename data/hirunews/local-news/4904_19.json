{
       "Source": "hirunews",
       "Timestamp": "Sunday, 28 August 2016 - 13:17",
       "Headline": "ශ්‍රී ලංකා ක්‍රිකට් පිලට ප්‍රහාරයක් එල්ල කළ ත්‍රස්තවාදීන් 4 දෙනෙකු ප්‍රහාරයකින් මරුට",
       "News Content": "පාකිස්ථානයේ - ලාහෝර් නුවරදී 2009 වසරේ ශ්‍රී ලංකා ක්‍රිකට් පිලට ත්‍රස්ත ප්‍රහාරයක් එල්ල කළ ලෂ්කාර් - ඉ - ජාන්ග්වී කල්ලියේ 4 දෙනෙකු පාකිස්ථාන පොලිසිය අද අලුයම එල්ල කළ ප්‍රහාරයකින් ජීවිතක්ෂයට පත්ව තිබෙනවා.\nමොවුන් මෙලෙස මියගොස් ඇත්තේ පන්ජාබ් ප්‍රාන්තයේ අද අලුයම ඇති වූ ගැටුමකදීයි.\nත්‍රස්තවාදීන් පිරිස පාකිස්ථාන අපරාධ පරීක්ෂණ දෙපාර්තමේන්තුවේ පොලිස් නිලධාරින්ට ප්‍රහාරයක් එල්ල කොට ඇති අතර, ප්‍රතිප්‍රහාරයෙන් ත්‍රස්තවාදින්  4 දෙනෙකු මියගොස් තිබෙනවා.\nඔවුන් 2009 වසරේ ශ්‍රී ලංකා ක්‍රිකට් පිලට ප්‍රහාර එල්ල කළ කණ්ඩායමේ සාමාජිකයන් ලෙස හඳුනා ගැණුනු බව පාකිස්ථාන පොලිසිය සඳහන් කළා.",
       "URL": "https://www.hirunews.lk/141656/ශ්‍රී-ලංකා-ක්‍රිකට්-පිලට-ප්‍රහාරයක්-එල්ල-කළ-ත්‍රස්තවාදීන්-4-දෙනෙකු-ප්‍රහාරයකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4904"
}