{
       "Source": "hirunews",
       "Timestamp": "Wednesday, 14 July 2021 - 9:47",
       "Headline": "දුම්රිය නියාමකවරයෙකුට පහරදුන් තරුණයින් දෙදෙනෙකු අත්අඩංගුවට",
       "News Content": "දුම්රිය නියාමකවරයෙකුට පහරදීමේ සිද්ධියක් සම්බන්ධයෙන් තරුණයින් දෙදෙනෙකු අත්අඩංගුවට ගෙන තිබෙනවා.\nවාද්දුව සිට රාගම දක්වා ධාවනය වන දුම්රියකට ඊයේ දෙහිවල දුම්රිය ස්ථානයේදී මුහුණු ආවරණ නොමැතිව ඇතුළුවීමට ඔවුන් උත්සාහ දැරීමේදී අදාළ නියාමකවරයා විසින් අවවාද කළ අවස්ථාවේ මෙම පහරදීම සිදුව ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පැවසුවේ.\nඒ සම්බන්ධයෙන් දෙහිවල පොලිසියට සිදුකරන ලද පැමිණිල්ලකට අනුව අත්අඩංගුවට ගත් තරුණයින් දෙදෙනා අද අධිකරණය වෙත ඉදිරිපත් කර හඳුනාගැනීමේ පෙරට්ටුවකට යොමු කිරීමට නියමිත බවද ඔහු සඳහන් කළා.",
       "URL": "https://www.hirunews.lk/276926/දුම්රිය-නියාමකවරයෙකුට-පහරදුන්-තරුණයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1821"
}