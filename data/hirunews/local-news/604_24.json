{
       "Source": "hirunews",
       "Timestamp": "Friday, 13 January 2023 - 16:26",
       "Headline": "පොදු රාජ්‍ය මණ්ඩලීය පාර්ලිමේන්තු සංගමයේ මහලේකම් සහ ජනපති අතර හමුවක්",
       "News Content": "නිල සංචාරයක් සඳහා මෙරටට පැමිණි පොදු රාජ්‍ය මණ්ඩලීය පාර්ලිමේන්තු සංගමයේ මහලේකම් ස්ටෙෆ්න් ට්ව්ග්, ජනාධිපති රනිල් වික්‍රමසිංහ හමු වී තිබෙනවා.\nජනාධිපති මාධ්‍ය අංශය සඳහන් කළේ අද (13) උදෑසන ජනාධිපති කාර්යාලයේදී මෙම හමුව සිදු වූ බවයි.\nජාතික ආරක්ෂාව පිළිබඳ ජනපති ජ්‍යෙෂ්ඨ උපදේශක, ජනාධිපති කාර්යමණ්ඩල ප්‍රධානී සාගල රත්නායකද මෙම අවස්ථාවට එක් වූ බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/324951/පොදු-රාජ්‍ය-මණ්ඩලීය-පාර්ලිමේන්තු-සංගමයේ-මහලේකම්-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=604"
}