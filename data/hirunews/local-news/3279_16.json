{
       "Source": "hirunews",
       "Timestamp": "Wednesday, 26 June 2019 - 21:34",
       "Headline": "ශ්‍රී ලංකාවේ IS ත්‍රස්තවාදයට සම්බන්ධ සියලුදෙනා අත්අඩංගුවට ගෙන අවසන් බව අගමැති කියයි",
       "News Content": "ශ්‍රී ලංකාව තුළ අයි.එස්. ත්‍රස්තවාදයට සම්බන්ධව සිටි සියලුදෙනා මේ වන විට අත්අඩංගුවට ගෙන අවසන් බව අග්‍රාමාත්‍ය රනිල් වික්‍රමසිංහ මහතා පවසනවා.\nඅග්‍රාමාත්‍යවරයා මේ බව සඳහන් කළේ, පානදුර නගරයේ ඊයේ පැවැති උත්සවයකදී අදහස් දක්වමින්.\nආතර් වී. දියෙස් නාගරික උද්‍යානය සහ දුම්රියපොළ චතුරස්‍රය ජනතා අයිතියට පත්කිරීම වෙනුවෙන් මෙම උත්සවය පැවැත්වුණේ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන්.\nමේ අතර  \"බුදු පුත් සුරක්ෂා” භික්ෂු රක්ෂාණාවරණ ක්‍රමය ආරම්භ කිරීම අද පස්වරුවේ අරලියගහ මන්දිරයේදී සිදු කෙරුණා.\nඑහිදී රක්ෂණ හිමිකම් ඔප්පු ප්‍රදානය කිරීම සිදුකෙරුණේ අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන්.",
       "URL": "https://www.hirunews.lk/219183/ශ්‍රී-ලංකාවේ-is-ත්‍රස්තවාදයට-සම්බන්ධ-සියලුදෙනා-අත්අඩංගුවට-ගෙන-අවසන්-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3279"
}