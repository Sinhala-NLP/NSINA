{
       "Source": "hirunews",
       "Timestamp": "Sunday, 19 February 2017 - 6:44",
       "Headline": "වැසි වැඩි වෙයි",
       "News Content": "අද දිනයේදීත් වැසි තත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nදකුණු ප්‍රදේශවල හෙට දිනයේදීත් පවතිනු ඇති බවයි දෙපාර්තමේන්තුව නිවේදනය කලේ.\nසෙසු ප්‍රදේශවල සවස 2 න් පසු විටින් විට වැසි හෝ ගිගුරුම් සහිත වැසි ඇති වනවා.\nසබරගමුව / දකුණ / ඌව / මධ්‍යම සහ බස්නාහිර පළාත්වලත් අම්පාර සහ මඩකලපුව දිස්ත්‍රික්වලත් ඇතැම් ස්ථානවල මිලිමීටර් 75 ත් 100 ත් පමණ තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කලේ.\nපුත්තලම සිට කොළඹ හරහා බලපිටිය දක්වා සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළගේ වේගය පැයට කිලෝමීටර් 5 ක් පමණ දක්වා ඉහළ යාමේ හැකියාවක් පවතිනවා.\nමඩකලපුව සිට පොතුවිල් / හම්බන්තොට සහ මාතර හරහා බලපිටිය දක්වා වන ගැඹුරු සහ නොගැඹුරු මුහුදු ප්‍රදේශවල පවතින ක්‍රියාකාරී වළාකුලු පද්ධතිය හේතුවෙන් එම මුහුදු ප්‍රදේශවල තාවකාලිකව පැයට කිලෝමීටර් 80 ක් පමණ වේගයකින් සුළං ඇතිවිය හැකියි.\nඑබැවින් එම මුහුදු ප්‍රදේශ තාවකාලිකව ඉතා රලු විය හැකි බවයි කාලගුණ විද්‍යා දෙපාර්තමේන්තුව ප්‍රකාශ කලේ.",
       "URL": "https://www.hirunews.lk/154862/වැසි-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4654"
}