{
       "Source": "hirunews",
       "Timestamp": "Monday, 25 September 2017 - 12:53",
       "Headline": "නිශ්ශංක සේනාධිපතිට අධිකරණයෙන් අවවාද",
       "News Content": "ඇවන්ගාඞ් මැරිටයිම් සර්විසස් සමාගමේ සභාපති නිශ්ශංක සේනාධිපතිට සහ විශ්‍රාමික මේජර් ජනරාල් පාලිත ප්‍රනාන්දුට ඔක්තොම්බර් මස 03 වනදා කොළඹ අංක 05 මහේස්ත්‍රාත් අධිකරණයේ පෙනී සිටින ලෙස කොළඹ මහාධිකරණ විනිසුරු සම්පත් විජේරත්න අද අවවාද කළා.\nමීට පෙර නිකුත් කළ නොතීසියකට අනුව මොවුන් දෙදෙනා අද අධිකරණයේ පෙනී සිටි අතර එහෙත් අංක 05 මහාධිකරණ විනිසුරු නොමැති වීම හේතුවෙන් මෙම නඩුව අද කැදවූයේ වෙනත් මහාධිකරණ විනිසුරුවරයෙකු හමුවේයි.\nඒ අනුව මෙම නඩුව ඔක්තොම්බර් 03 වනදා අදාල අධිකරණය හමුවේ කැදවන ලෙසත් එදිනට අධිකරණයේ පෙනී සිටින ලෙසත් විත්තිකරුවන්ට අවවාද කරනු ලැබුවා.\nරුපියල් ලක්ෂ 355ක මුදලක් අල්ලස් ලෙස ලබා ගැනීම සහ ලබාදීම මොවුන්ට විරුද්ධව ඇති චෝදනාවයි.",
       "URL": "https://www.hirunews.lk/171795/නිශ්ශංක-සේනාධිපතිට-අධිකරණයෙන්-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=4304"
}