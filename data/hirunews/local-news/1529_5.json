{
       "Source": "hirunews",
       "Timestamp": "Monday, 29 November 2021 - 17:33",
       "Headline": "ආරක්ෂක අංශ වෙත ඉඩම් පැවරීමේ සූදානමකට එරෙහිව විරෝධතාවයක්",
       "News Content": "යාපනය, මාදගල් දකුණ ප්‍රදේශයේ ඉඩම් කොටසක් ආරක්ෂක අංශ වෙත පැවරීමේ සූදානමකට විරුද්ධව ප්‍රදේශවාසීන් විරෝධතාවක නිරතවුණා.\nයාපනය, මාදගල් දකුණ ජේ 150 ග්‍රාම නිළධාරි කොට්ඨාශයේ ඉඩම් කොටසක් එලෙස ආරක්ෂක අංශ වෙත පවරාදීමේ සූදානමකට විරුද්ධවයි අද (29) දින ප්‍රදේශවාසීන් එහිදී විරෝධතාවය පල කළේ.\nඅදාළ ඉඩමේ මිනුම් කටයුතුවලට පිරිසක් පැමිණි අවස්ථාවේ අදාළ විරෝධතාවය පැවැත් වූ බවද, පෞද්ගලික ඉඩම් ආරක්ෂක අංශ වෙත පවරාදීමේ ක්‍රියාවලිය වහාම නවතා දැමිය යුතු බවයි එහිදී විරෝධතාකරුවන් පැවසූවේ.",
       "URL": "https://www.hirunews.lk/289552/ආරක්ෂක-අංශ-වෙත-ඉඩම්-පැවරීමේ-සූදානමකට-එරෙහිව-විරෝධතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=1529"
}