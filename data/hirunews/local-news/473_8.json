{
       "Source": "hirunews",
       "Timestamp": "Thursday, 16 March 2023 - 13:38",
       "Headline": "මුදල් පමාව ගැන සාකච්ඡාවට මැතිවරණ කොමිසම රැස්වේ",
       "News Content": "මැතිවරණ කොමිසමේ විශේෂ රැස්වීමක් මේ වනවිට ආරම්භ වී තිබෙනවා.\nඒ එම කොමිසමේ සභාපති නීතිඥ නිමල් පුංචිහේවාගේ ප්‍රධානත්වයෙන්.\nපළාත් පාලන ඡන්ද විමසීමට අදාළ මුදල් තවමත් ලබා නොදීම සම්බන්ධයෙන් මෙහිදී දීර්ඝ ලෙස සාකච්ඡා කෙරෙන බවයි වාර්තා වන්නේ.\nමුදල් ප්‍රතිපාදන නොමැතිවීම හේතුවෙන් මේ මස 09 වනදා පැවැත්වීමට නියමිතව තිබූ පළාත් පාලන ඡන්ද විමසීම අප්‍රේල් මස 25 වනදා දක්වා කල්දමනු ලැබුවා.\nකෙසේ වෙතත්, ඡන්ද විමසීමට මුදල් ඉල්ලා පසුගිය 12 වනදා මැතිවරණ කොමිසම මුදල් අමාත්‍යවරයා වෙත ලිපියක් යොමුකළ ද ඊට තවමත් පිළිතුරක් ලැබී නොමැති බවයි මැතිවරණ කොමිෂන් සභාවේ සභාපති, නීතිඥ නිමල් පුංචිහේවා සඳහන් කළේ.",
       "URL": "https://www.hirunews.lk/330106/මුදල්-පමාව-ගැන-සාකච්ඡාවට-මැතිවරණ-කොමිසම-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=473"
}