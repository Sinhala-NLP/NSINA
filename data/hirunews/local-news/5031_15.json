{
       "Source": "hirunews",
       "Timestamp": "Thursday, 26 May 2016 - 12:54",
       "Headline": "ජනපති සහ අගමැති නිහඩ ඇයි?",
       "News Content": "නැගෙනහිර පළාත් මහ ඇමතිවරයා හමුදා නිලධාරියෙකුට බැන වැදීමේ සිද්ධිය සම්බන්ධයෙන් සමාජය තුළ විවිධ අදහස් පළවෙමින් පවතිනවා.\nජනතා විමුක්ති පෙරමුණේ නායක, පාර්ලිමේන්තු මන්ත්‍රී අනුර කුමාර දිසානායක කියා සිටියේ මෙම සිද්ධීය පිළිබඳව ජනාධිපතිවරයා සහ අග්‍රාමාත්‍යවරයා නිහඩව සිටින බවයි.\nජල ගැලීමෙන් විපතට පත් කොළොන්නාව සහ කඩුවෙල ආදී ප්‍රදේශවල ජනතාවගේ නිවාස සහ ළිං පවිත්‍ර කිරීමේ විශේෂ ශ්‍රමදානයකට අද එක්වෙමිනුයි ඔහු මේ බව කියා සිටියේ.\nජනතා විමුක්ති පෙරමුණේ රතු තරුව සහන වැඩසටහන යටතේ අද සහ හෙට මෙම පිරිසිදු කිරීමේ කටයුතු ක්‍රියාත්මකයි.\nනව සමසමාජ පක්ෂය කොළඹ අද කැඳවා තිබූ මාධ්‍ය හමුවකට එක්වෙමින් ආචාර්ය වික්‍රමබාහු කරුණාරත්න මහතා පැවසුවේ  නැගෙනහිර මහ ඇමතිවරයාගේ ක්‍රියාකලාපය අනුමත කළ නොහැකි බවයි.",
       "URL": "https://www.hirunews.lk/134079/ජනපති-සහ-අගමැති-නිහඩ-ඇයි",
       "Category": "Local News",
       "Parent URL": "https://www.hirunews.lk/local-news.php?pageID=5031"
}