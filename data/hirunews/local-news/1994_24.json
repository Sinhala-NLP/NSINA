{
       "Source": "hirunews",
       "Timestamp": "Monday, 26 April 2021 - 16:42",
       "Headline": "සිසුන් බියගන්වා මුදල් කොල්ල කෑ දෙදෙනෙකු රිමාන්ඩ් (වීඩියෝ)",
       "News Content": "උපකාරක පන්තිවලට පැමිණෙන සිසුන් බියගන්වා මුදල් කොල්ලකෑ දෙදෙනෙකු බදුල්ල පොලිසිය විසින් අත්අඩංගුවට ගෙන තිබෙනවා.\nසිසුන් දෙදෙනෙකුගෙන් ලැබුණු පැමිණිලි මත මෙම සැකකරුවන් අත්අඩංගුවට ගත බවයි බදුල්ල පොලිසිය සඳහන් කළේ.\nමෙලෙස  අත්අඩංගුවට ගත් සැකකරුවන් මත්ද්‍රව්‍ය වලට ඇබ්බැහි වූ වයස අවුරුදු 21ක සහ 22 වන වියේ පසුවන්නන්.\nමොවුන් කලක සිට මෙලෙස උපකාරක පන්ති වලට පැමිණෙන සිසුන් ගෙන් මුදල් කොල්ලකා තිබෙනවා.\nසැකකරුවන් අද (26) බදුල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 05 වනදා දක්වා රක්ෂිත බන්ධානාගාර  ගතකර කිරීමට නියෝග කෙරුණා.",
       "URL": "https://www.hirunews.lk/269587/සිසුන්-බියගන්වා-මුදල්-කොල්ල-කෑ-දෙදෙනෙකු-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1994"
}