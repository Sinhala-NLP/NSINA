{
       "Source": "hirunews",
       "Timestamp": "Saturday, 01 May 2021 - 6:25",
       "Headline": "ලෝක කම්කරු දිනය අදයි",
       "News Content": "ලෝක කම්කරු දිනය හෙවත් මැයි දිනය අදට (01) යෙදී තිබෙනවා.\nතම වැඩ මුරය පැය අටකට සීමා කරන ලෙස ඉල්ලා 1886 වසරේ දී අමෙරිකාවේ චිකාගෝ නුවරදී ආරම්භ කළ විරෝධතාවක් අතර තුර පොලිසිය එල්ල කළ වෙඩි ප්‍රහාරයකින් කම්කරුවන් පිරිසක් මියයාමේ සිද්ධිය මුල් කරගනිමින් ලෝක කම්කරු දිනය සැමරීම ලොව පුරා සිදුකෙරෙනවා.\nලොවපුරා සෑම රටකම මැයි දිනය සිහිකරමින් පෙළපාලි, රැළි සහ විවිධ මැයි දින උත්සව කටයුතු සංවිධානය කිරීම සිදුකරනු ලබනවා.\nකෙසේ වෙතත් මේ වනවිට ලෝකයම වෙලාගෙන ඇති කොවිඩ් වසංගත තත්ත්වය හේතුවෙන් මෙවර මැයි දිනය සැමරුම් සිදුකිරීමට බොහොමයක් රටවල් පියවර නොගන්නා බවයි වාර්තා වන්නේ.\nඑමෙන්ම කොවිඩ් 19 වසංගතයේ ව්‍යාප්තියත් හේතුවෙන් මෙරට ලෝක මැයි දින සැමරුම් පෙළපාලි සහ රැළි ද අවලංගු කිරීමට ප්‍රධාන දේශපාලන පක්ෂ පියවර ගෙන තිබෙනවා.",
       "URL": "https://www.hirunews.lk/270043/ලෝක-කම්කරු-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1984"
}