{
       "Source": "hirunews",
       "Timestamp": "Wednesday, 06 June 2018 - 12:53",
       "Headline": "පැරසිටමෝල් පෙති කෑ දරුවා මරු වැළඳ ගනී (ඡායාරූප)",
       "News Content": "පැරසිටමෝල් පෙති ආහාරයට ගත් දරුවෙකු රෝහල් ගත කිරීමෙන් අනතුරුව අද (06) ජීවිතක්ෂයට පත්ව තිබෙනවා.\nමෙලෙස මිය ගොස් ඇත්තේ මස්කෙලිය,නොටින්හැම් වතු යායේ පදිංචිව සිටි  වයස අවුරුදු 04 හමාරක පිරිමි දරුවෙක්.\nටොෆී බව සිතමින් නිවසේ තිබු පැරසිටමෝල් පෙති මෙම දරුවා ආහාරයට ගනිමින් සිටියදී එය දුටු දරුවාගේ මව්පියන් දරුවා දික්ඔය මුලික රෝහල වෙත ඇතුලත් කර ඇති බවයි වාර්තා වන්නේ.\nඅනතුරව වැඩිදුර ප්‍රතිකාර සඳහා දරුවා නාවලපිටිය මුලික රෝහලට මාරුකර යවා ඇති අතර එහි ප්‍රතිකාර ලබමින් සිටියදී දරුවා අද අලුයම මියගොස් ඇති බවයි අප වාර්තාකරු සඳහන් කළේ.\nමිය ගිය දරුවාගේ පශ්චාත් මරණ පරික්ෂණය නාවලපිටිය මුලික රෝහලේදී සිදුකිරීමට නියමිතයි.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/192428/පැරසිටමෝල්-පෙති-කෑ-දරුවා-මරු-වැළඳ-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3909"
}