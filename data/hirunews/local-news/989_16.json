{
       "Source": "hirunews",
       "Timestamp": "Wednesday, 27 July 2022 - 10:59",
       "Headline": "කුඩුකාරයන්ට ඕන වෙලාවක ආණ්ඩු පෙරළන්න පුළුවන් - සනත් නිශාන්ත",
       "News Content": "පුත්තලං දිස්ත්‍රික් පාර්ලිමේන්තු මන්ත්‍රී සනත් නිශාන්ත ඊයේ(26) මාධ්‍ය හමුවක දී සුවිශේෂී අදහසක් පළ කළා.\nඑම අවස්ථාවේ දී මාධ්‍යවේදියා මන්ත්‍රීවරයාගෙන් අසන්නේ, ලක්ෂ හැට නවයක් ජනතාව ඡන්දය ලබා දුන්නේ රනිල් වික්‍රමසිංහ පරාජය කිරීමට නො වේ ද යනුවෙනු යි.\nඑයට පිළිතුරු වශයෙන් සනත් නිශාන්ත පවසන්නේ, හැට නව ලක්ෂය යනු, රැවුල වවාගත් කොණ්ඩය පාට කළ, ගංජා සුරුට්ටුව අතේ තියාගත් කුඩු පැකට්ටුවට අතට දුන් විට අරගළ භූමියේ හිටගන්නා අය නො වන බව යි.\nකුඩුකාරයන්ට ඕනෑ ම වෙලාවක ආණ්ඩු පෙරළිය හැකි බවත් ඒ සඳහා අවශ්‍ය වන්නේ, කුඩු කිලෝ 10ක් 12ක් පමණක් බවත් සනත් නිශාන්ත මන්ත්‍රීවරයා තවදුරටත් පවසනවා.\nඔවුන් ප්‍රසිද්ධියේ මත්ද්‍රව්‍ය භාවිත කරන බව හා ඒවාට වෙන ම වෙන් වුණු කුටි ද ඇති බව යි මන්ත්‍රීවරයා සඳහන් කරන්නේ.",
       "URL": "https://www.hirunews.lk/311071/කුඩුකාරයන්ට-ඕන-වෙලාවක-ආණ්ඩු-පෙරළන්න-පුළුවන්-සනත්-නිශාන්ත",
       "Category": "Local News",
       "Parent URL": "https://www.hirunews.lk/local-news.php?pageID=989"
}