{
       "Source": "hirunews",
       "Timestamp": "Wednesday, 16 October 2019 - 13:49",
       "Headline": "කසළ තේ කිලෝ 16,000 ක් අම්බලන්ගොඩින් සොයාගැනේ",
       "News Content": "අම්බලන්ගොඩ - කන්දෙගොඩ ප්‍රදේශයේ පවත්වාගෙන ගිය නීතිවිරෝධී කසළ තේ නිෂ්පාදනාගාරයක් වැටලූ පොලිස් විශේෂ කාර්ය බලකාය සැකකරුවන් තුන්දෙනෙකු අත්අඩංගුවට ගෙන තිබෙනවා.\nඅද පෙරවරුවේ එම ප්‍රදේශයේදී කසළ තේ ප්‍රවාහනය කරමින් තිබූ ලොරි රථයක්, අත්අඩංගුවට ගත් අතර ඉන් අනතුරුවයි අදාළ නිෂ්පාදනාගාරය වටලනු ලැබුවේ.\nලොරි රථයේ තිබී කසළ තේ කිලෝග්‍රෑම් 4,000 ක් සහ නිෂ්පාදනාගාරයේ තිබී කසළ තේ කිලෝග්‍රෑම් 12,000 ක් පමණ සොයාගැනුනා.\nඑහි සේවයේ නිරත පුද්ගලයින් 12 දෙනෙකුගෙන් පොලිස් විශේෂ කාර්ය බලකායේ සංවිධානාත්මක අපරාධ මර්දන ඒකකයේ නිලධාරින් මේ වනවිට ප්‍රකාශ සටහන් කරගනිමින් සිටිනවා.",
       "URL": "https://www.hirunews.lk/226368/කසළ-තේ-කිලෝ-16000-ක්-අම්බලන්ගොඩින්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3095"
}