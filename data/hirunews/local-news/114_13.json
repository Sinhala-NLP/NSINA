{
       "Source": "hirunews",
       "Timestamp": "Tuesday, 08 August 2023 - 12:17",
       "Headline": "ලක්ෂ 40ක කේරල ගංජා සමඟ පුද්ගලයෙක් දැලේ",
       "News Content": "යාපනයේ කන්කසන්තුරේ ප්‍රදේශයේදී නාවික හමුදාව විසින් සිදු කළ සෝදීසියකදී රුපියල් ලක්ෂ හතළිහක් පමණ වටිනා කේරළ ගංජා කිලෝ ග්‍රෑම් 54 ක් සමඟ එක් තරුණයකු ඊයේ (07) අත්අඩංගුවට ගනු ලැබුවා.\nසැකකරු කිළිනොච්චිය ධර්මපුරම් ප්‍රදේශයේ පදිංචි 26 හැවිරිදි තරුණයකු වන අතර ඔහු මෙම කේරළ ගංජා තොගය යාපනයේ සිට කිළිනොච්චියට රැගෙන යාමට සූදානම් කොට තිබූ බව නාවික හමුදාව ප්‍රකාශ කරනවා.\nමේ සදහා එම තරුණයාට තවත් තරුණයින් දෙදෙනෙකුගේ සහයෝගය ලබී ඇති අතර නාවික හමුදා නිලධාරීන් සෝදිසි කරමින් ඉදිරියට පමිණෙන විට එම තරුණයින් දෙදෙනා පලා ගොස් තිබෙනවා.\nපලා ගිය සැකකරුවන් දෙදෙනා අත්අඩංගුවට ගැනීම සඳහාත් අත්අඩංගුවට ගත් තරුණයාට එරෙහිව නීතිය ක්‍රියාත්මක කිරීමටත් නාවික හමුදාව විසින් තරුණයා හා කේරළ ගංජා තොගය කන්කසන්තුරේ පොලිසිය වෙත බාර දී ඇති අතර පොලිසිය සිද්ධිය සම්බන්ධයෙන් පරීක්ෂණ පවත්වා ගෙන යනවා.",
       "URL": "https://www.hirunews.lk/344077/ලක්ෂ-40ක-කේරල-ගංජා-සමඟ-පුද්ගලයෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=114"
}