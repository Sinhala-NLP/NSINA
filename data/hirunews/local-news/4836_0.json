{
       "Source": "hirunews",
       "Timestamp": "Saturday, 15 October 2016 - 19:13",
       "Headline": "ජනපති සිදුකළ ප්‍රකාශය ගැන අදත් සංවාද",
       "News Content": "අල්ලස් කොමිසම, මූල්‍ය අපරාධ කොට්ඨාශය සහ අපරාධ පරීක්ෂණ දෙපාර්තමේන්තුව සම්බන්ධයෙන් ජනාධිපති මෛත්‍රීපාල සිරිසේන පසුගියදා සිදුකළ ප්‍රකාශය ගැන අදත් (15) දේශපාලන වේදිකාවේ අදහස් පළ වුණා.\nමේ, කළුතර පැවති ජනහමුවකදී ඒ සම්බන්ධයෙන් අදහස් පළ කළ පාර්ලිමේන්තු මන්ත්‍රී කුමාර වෙල්ගම කියා සිටියේ ජනාධිපතිවරයාගේ ප්‍රකාශය පිළිබඳව සියලු දෙනාගේ අවධානය යොමු වී ඇති බවයි.\nනියෝජ්‍ය අමාත්‍ය පාලිත තෙවරප්පෙරුමද මතුගම ප්‍රදේශයේ අද (15) පැවති උත්සවයකදී මේ සම්බන්ධයෙන් අදහස් පළ කළා.\nඔහු සඳහන් කළේ රටේ අනාගතය ගැන ජනතාවට විශ්වාසයක් නොමැති තත්ත්වයක් උදා වී ඇති බවයි.\nජනාධිපතිවරයාගේ ප්‍රකාශය පිළිබඳව පාර්ලිමේන්තු මන්ත්‍රී රෝහිත අබේගුණවර්ධන අදහස් පළ කළේ කළුතර පැවති ජනහමුවකදීයි.\nජනාධිපතිවරයාගේ ප්‍රකාශයෙන් පසු රටම ඒ පිළිබඳව සිතා බලමින් සිටින බව මන්ත්‍රීවරයා සඳහන් කළා.\nමේ අතර, මිනුවන්ගොඩ ප්‍රදේශයේ අද (15) පැවති උත්සවයකින් අනතුරුව අමාත්‍ය අර්ජුණ රණතුංග ජනාධිපතිවරයා සිදුකළ ප්‍රකාශය සම්බන්ධයෙන් අදහස් පළ කළ අතර, ඔහු කියා සිටියේ ප්‍රශ්න ඇතිවූවත් එකවර දික්කසාද නොවී ඒවා විසඳා ගත හැකි බවයි.\nපාර්ලිමේන්තු මන්ත්‍රී ප්‍රසන්න රණතුංග ද මේ සම්බන්ධයෙන් ගම්පහ ප්‍රදේශයේදී අද (15) අදහස් පළ කළා.\nඅදාළ අමාත්‍යාංශ ජනාධිපතිවරයා යටතට පත්කරගත යුතු බව ඔහු කියා සිටියා.\nරාජ්‍ය අමාත්‍ය ඩිලාන් පෙරේරා බදුල්ලේදී කියා සිටියේ වැඩබැරි ටාසන්ලාට ජනපති අනතුරු ඇඟවීමක් සිදුකළ බවයි.",
       "URL": "https://www.hirunews.lk/145312/ජනපති-සිදුකළ-ප්‍රකාශය-ගැන-අදත්-සංවාද",
       "Category": "Local News",
       "Parent URL": "https://www.hirunews.lk/local-news.php?pageID=4836"
}