{
       "Source": "hirunews",
       "Timestamp": "Friday, 15 December 2017 - 11:58",
       "Headline": "පුරුෂ ගොඩට ගිය ස්ත්‍රීන්- දිනේෂ් කියන කතාව",
       "News Content": "මහරගම නගර සභාව ඇතුළු ශ්‍රී ලංකා පොදුජන පෙරමුණ ඉදිරිපත් කළ නාමයෝජනා පත්‍ර ප්‍රතික්ෂේප වීම සම්බන්ධයෙන් ඉදිරියේදී නීතිමය උපදෙස් ලබා ගැනීමට කටයුතු කරන බව ඒකාබද්ධ විපක්ෂයේ නායක, පාර්ලිමේන්තු මන්ත්‍රී දිනේෂ් ගුණවර්ධන පවසනවා.\nනාමයෝජනා පත්‍ර ප්‍රතිකේෂ්ප වීම සම්බන්ධයෙන් ඇතැම් පුද්ගලයින් එක් එක් දේශපාලන පක්ෂවලට චෝදනා එල්ල කළ ද එලෙස චෝදනා එල්ල කිරීමට කිසිදු හැකියාවක් නොමැති බව ද මන්ත්‍රීවරයා පෙන්වා දෙනවා.\nමහරගම නගර සභාවට පොදුජන පෙරමුණ ලබාදුන් නාම යෝජනා ප්‍රතික්ෂේප වී ඇත්තේ කාන්තා අපේක්‍ෂිකාවන්ට, \"කාන්තා\" කියා ලකුණු කිරීම වෙනුවට ඔවුන්ටත් \"පුරුෂ\" කියා ලකුණු කිරීම නිසා බව ඔහු කියා සිටියා.\nකාන්තා නියෝජනය නිසි පරිදි එහි තිබූ බවයි ඔහු සඳහන් කළේ.\nමෙම ලඝු දෝෂය නිවැරදි කර ගැනීමට නීතියේ පිහිට පතා, ජනතාවට අවශ්‍ය ඡන්ද අයිතිය ලබාදෙන බව පැවසු දිනේෂ් ගුණවර්ධන මන්ත්‍රීවරයා, මෙම වරදට ඒකාබද්ධ විපක්ෂයේ සාමාජිකයන් වන කිසිදු පක්ෂයකට චෝදනා එල්ල කළ නොහැකි බවද අවධාරණය කළා.",
       "URL": "https://www.hirunews.lk/178444/පුරුෂ-ගොඩට-ගිය-ස්ත්‍රීන්-දිනේෂ්-කියන-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4171"
}