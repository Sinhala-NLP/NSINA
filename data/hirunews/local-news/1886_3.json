{
       "Source": "hirunews",
       "Timestamp": "Monday, 14 June 2021 - 12:05",
       "Headline": "අසාද් සාලිගේ මතභේදාත්මක ප්‍රකාශය ගැන පරීක්ෂණ අවසන්",
       "News Content": "බස්නාහිර පළාත් හිටපු ආණ්ඩුකාර අසාද් සාලි සිදුකළ ප්‍රකාශයේ විමර්ශන අවසන් කර තිබෙනවා.\nනීතිපතිවරයා අද ශ්‍රේෂ්ඨාධිකරණයට දැනුම් දුන්නේ හිටපු ආණ්ඩුකාර අසාද් සාලි පසුගිය මාර්තු 09 වනදා සිදුකළ එම ප්‍රකාශයේ සියලු විමර්ශන කටයුතු මේ වනවිට අවසන් කර ඇති බවයි.\nපසුගිය 09 වනදා හිටපු ආණ්ඩුකාර අසාද් සාලි මුස්ලිම් නීතිය පිළිබඳව ආන්දෝලනාත්මක ප්‍රකාශයක් කළ අතර පසුව ඔහු සිදුවූ වරද සම්බන්ධයෙන් සමාව අයැද සිටියා.\nඉන් අනතුරුවයි අදාල ප්‍රකාශය සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශන ආරම්භ කළේ.",
       "URL": "https://www.hirunews.lk/274254/අසාද්-සාලිගේ-මතභේදාත්මක-ප්‍රකාශය-ගැන-පරීක්ෂණ-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1886"
}