{
       "Source": "hirunews",
       "Timestamp": "Monday, 26 June 2017 - 11:06",
       "Headline": "ඇඹිලිපිටියෙන් ආරම්භවන ලංගම බස් රථ වර්ජනයක",
       "News Content": "ඇඹිලිපිටිය ඩිපෝවෙන් ගමන් ආරම්භ කරන සියලූ ශ්‍රී ලංගම බස් රථ මේ වනවිට වර්ජනයක නිරතවනවා.\nඒ, ඇඹිලිපිටිය ඩිපෝවට අනුයුක්තව සේවය කරන රියදුරෙකුට පෞද්ගලික බස් රියදුරෙකු සහ කොන්දොස්තරවරයෙකු සිදුකළ පහරදීමක් මුල් කරගනිමින්.\nපහරකෑමට ලක්වූ රියදුරා මේ වනවිට ඇඹිලිපිටිය මූලික රෝහල වෙත ඇතුළත් කර තිබෙනවා.\nඒකාබද්ධ කාලසටහනේ මතුවූ ගැටළුවක් හේතුවෙන් මෙම ගැටුම හටගෙන ඇති බවයි ඇඹිලිපිටිය පොලීසිය සඳහන් කළේ.\nපහරදීම සිදුකළ පෞද්ගලික බස් රථ සේවකයින් දෙදෙනා මේ වනවිට අත්අඩංගුවට ගෙන තිබෙනවා.",
       "URL": "https://www.hirunews.lk/164427/ඇඹිලිපිටියෙන්-ආරම්භවන-ලංගම-බස්-රථ-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=4451"
}