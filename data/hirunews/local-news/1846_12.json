{
       "Source": "hirunews",
       "Timestamp": "Friday, 02 July 2021 - 14:31",
       "Headline": "දෙදෙනෙකු පැහැරගෙන ගොස් ඇණ ගැසූ සිද්ධියේ කට්ටඩියා රිමාන්ඩ් (වීඩියෝ)",
       "News Content": "ෆේස්බුක් සමාජ මාධ්‍ය තුල අපහාස කළා යැයි උරණ වී මහනුවර - බලගොල්ල ප්‍රදේශයේදී සිය මිතුරන් දෙදෙනෙකු පැහැරගෙන ගොස් ඔවුන්ට පහරදී ඇණ ගැසීමේ සිද්ධියට අදාළ ප්‍රධාන සැකකරු වන 32 හැවිරිදි කට්ටඩියා ඇතුළු සිව්දෙනෙක් ලබන 09 වනදා දක්වා රක්ෂිත බන්ධනාගාර ගත කිරීමට නියෝග කර තිබෙනවා.\nඒ තෙල්දෙණිය මහේස්ත්‍රාත් එල්.ජී.වී. ප්‍රනාන්දු අද (02) ලබාදුන් නියෝගයකට අනුවයි.\nසිද්ධිය සම්බන්ධයෙන් මීට පෙර ද සැකකරුවන් 07 දෙනෙකු අත්අඩංගුවට ගෙන තිබූ අතර මෙම කට්ටඩියා පොලීසියට භාරවීමෙන් පසු ඊයේ අත්අඩංගුවට ගෙන තිබුණා.",
       "URL": "https://www.hirunews.lk/275869/දෙදෙනෙකු-පැහැරගෙන-ගොස්-ඇණ-ගැසූ-සිද්ධියේ-කට්ටඩියා-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1846"
}