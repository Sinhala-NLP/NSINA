{
       "Source": "hirunews",
       "Timestamp": "Tuesday, 01 August 2023 - 9:04",
       "Headline": "ප්‍රදේශ කිහිපයක සිදු වූ මාරක රිය අනතුරු",
       "News Content": "පල්ලෙපොළ මඩවල උල්පත මාර්ගයේ, නාරංගමුව ප්‍රදේශයේ දී ධාවනය වූ ත්‍රීරෝද රථයක් රියදුරට වේගය පාලනය කරගත නොහැකිව මාර්ගයෙන් පෙරළි ගොස් ඊයේ(31) අනතුරකට පත්ව තිබෙනවා.\nඅනතුරෙන් ත්‍රීරෝද රථ රියදුරු බරපතළ තුවාල ලබා මාතලේ රෝහලට ඇතුළත් කීරිමෙන් පසු මියගොස් ඇති බවයි වාර්තා වෙන්නේ.\nමියගිය පුද්ගලයා වයස අවුරුදු 57ක මඩවල උල්පත ප්‍රදේශයේ පදිංචිකරුවෙක්.\nමහවෙල පොලිසිය වැඩිදුර විමර්ශන සිදු කරන බවයි පොලිසිය වැඩිදුරටත් පැවසුවේ.\nඒ අතර, දඹුල්ල මාර්ගයේ දමනයාය ප්‍රදේශයේ දී ධාවනය වූ යතුරුපැදියක් එම දිශාවටම ගිය පාපැදියක පිටුපස ගැටි අනතුරක් සිදුව තිබෙනවා.\nපොලිසිය සඳහන් කළේ අනතුරෙන් පාපැදිකරු බරපතළ තුවාල ලබා පොළොන්නරුව රෝහලට ඇතුළත් කිරීමේන් පසු මියගිය බවයි.\nඅනතුරෙන් මියගිය පාපැදිකරු වයස අවුරුදු 64ක ඉහළ කොටස, බකමුණ ප්‍රදේශයේ පදිංචිකරුවෙක් බවයි වාර්තා වන්නේ.\nවැඩි දුරටත් පොලිසිය පැවසුවේ යතුරුපැදිකරු අත්අඩංගුවට ගෙන ඇති බවත් බකමුණ පොලිසිය විසින් වැඩිදුර විමර්ශන කටයුතු සිදු කරන බවයි.\nඑමෙන්ම, බුලත්සිංහ මාර්ගයේ අඹගහ හන්දිය ප්‍රදේශයේ දී ධාවනය වූ කැබ් රථයක් ඉදිරියෙන් පැමිණි යතුරුපැදියක මුහුණට මුහුණ ගැටී තවත් අනතුරක් සිදු වී තිබෙනවා.\nපොලිසිය පැවසුවේ අනතුරෙන් යතුරුපැදිකරු බරපතළ තුවාල ලබා අයගම රෝහලට ඇතුළත් කිරීමේන් පසු මියගිය බවයි.\nමියගිය පුද්ගලයා වයස අවුරුදු 44ක වතුකාරගම,ගවරගිරිය ප්‍රදේශයේ පදිංචිකරුවෙක් බවයි වාර්තා වෙන්නේ.\nවැඩි දුරටත් පොලිසිය පවසන්නේ මහවෙල පොලිසිය විසින් අනතුර පිළිබඳ වැඩිදුර විම‍ර්ශන සිදු කරන බවයි.",
       "URL": "https://www.hirunews.lk/343240/ප්‍රදේශ-කිහිපයක-සිදු-වූ-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=134"
}