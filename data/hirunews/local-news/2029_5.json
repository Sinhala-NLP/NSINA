{
       "Source": "hirunews",
       "Timestamp": "Saturday, 10 April 2021 - 14:06",
       "Headline": "හිරු සී.අයි.ඒ. අනාවරණයයෙන් මහා පරිමාණ ඉඩම් වංචාවක් වැලකෙයි  (වීඩියෝ)",
       "News Content": "රුපියල් කෝටි ගණනක් වටිනා කුරුණෑගල නගර මධ්‍යයේ පිහිටි අක්කර 05 ක පමණ ඉඩමක් බලහත්කාරයෙන් අත්පත් කර ගැනීමට සංවිධානාත්මක පිරිසක් කටයුතු කරමින් සිටින බව වාර්තාවනවා.\nහිරු සී.අයි.ඒ. ඒ පිළිබඳ මෙම අනාවරණය සිදුකරන්නේ කුරුණෑගල ඉඩම් රෙජිස්ට්‍රාර් කාර්යාලය හරහා සිදු වු මහා පරිමාන ඉඩම් වංචාවක තොරතුරු ද පසුගිය සතියේ හෙළිකළ පසුබිමකයි.\nකුරුණෑගල නගර මධ්‍යයේ පිහිටා ඇති මෙම භූමිය අක්කර 05ක් පමණ වනවා.\nකුඹුරු ඉඩමක් වන මෙයට වසර 36 කට අධික කාලයක් පුරා හිමිකම් කියන්නේ පාරම්පරික වැවිලි කරුවෙකු වන මහින්ද්‍ර ප්‍රනාන්දු නම් මෙම පුද්ගලයායි.\nඔහු විසින් රජයට බදු ගෙවමින්, නඩත්තු කර ගෙන ආ මෙම ඉඩමේ වාණිජ වටිනාකමින් ඉහළම කොටස වන කුරුණෑගල - කොළඹ ප්‍රධාන පාරට මුහුණ ලා ඇති කොටසේ පර්චස් 300 ක් පමණ වටකර බලහත්කාරයෙන් වැටක් ගැසීමට පසුගිය 28 වැනිදා රාත්‍රියේ සංවිධානාත්මක පිරිසක් කටයුතු කර තිබුණා.\nඑහි ගිය හිරු සී.අයි.ඒ.කණ්ඩායමට දැක ගත හැකි වුණේ උදෑසනවනවිට එම කොටසට පෞද්ගලික ආරක්ෂකයන් ද යොදවා තිබු අයුරුයි.\nකොළඹ - නුගේගොඩ ප්‍රදේශයේ පදිංචි කාන්තාවක් බලහත්කාරයෙන් මෙම ඉඩම් වෙන්කර ගැනීමේ කටයුත්ත සිදුකිරීමට ආධාර අනුබල දී අති බව අප කළ සොයාබැලීමකදී හෙළිවුණා.\nකුරුණෑගල ඉඩම් බලහත්කාරයෙන් අත්පත් කරගන්නා පුද්ගලයන් සොයා අප අදාල ඉඩමට යනවිට එහි ආරක්ෂාවට යොදවා සිටි පුද්ගලයන් පලා ගොස් තිබුණා.",
       "URL": "https://www.hirunews.lk/268066/හිරු-සී-අයි-ඒ-අනාවරණයයෙන්-මහා-පරිමාණ-ඉඩම්-වංචාවක්-වැලකෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2029"
}