{
       "Source": "hirunews",
       "Timestamp": "Wednesday, 09 May 2018 - 15:02",
       "Headline": "අන්තරේ පා ගමනට කොටුව මහේස්ත්‍රාත් අධිකරණයෙන් නියෝගයක්",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය දියත් කර ඇති පා ගමනට කොටුව මහේස්ත්‍රාත් අධිකරණයෙන් නියෝගයක් නිකුත් කර තිබෙනවා.\nඒ, අදාළ විරෝධතාව සාමකාමීව සිදුකරන ලෙස දන්වමින්.\nඑසේම ජනතාවට අවහිර වන ලෙස පා ගමනේ නිරතවීම සහ රාජ්‍ය ආයතනවලට බලහත්කාරයෙන් ඇතුලූවීම ද එමඟින් තහනම් කර ඇති බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ.\nකැළණිය විශ්වවිද්‍යාලය ඉදිරිපිටින් අද දහවල් ආරම්භ වූ මෙම පා ගමන මේ වනවිට කැළණිය - අලූත් පාලම පසුකරමින්  සිටින බව හිරු වාර්තාකරු සඳහන් කළා.",
       "URL": "https://www.hirunews.lk/190345/අන්තරේ-පා-ගමනට-කොටුව-මහේස්ත්‍රාත්-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3953"
}