{
       "Source": "hirunews",
       "Timestamp": "Sunday, 20 February 2022 - 13:38",
       "Headline": "පසුගිය වසරේදී මෙරටට ට්‍රැක්ටර් රථ දස දහසක් ගෙන්වයි (වීඩියෝ)",
       "News Content": "පසුගිය 2021 වසරේදී මෙරට සුඛෝපභෝගී වාහන 2,384 ක් ලියාපදිංචි කර ඇති අතර, ට්‍රැක්ටර් දස දහසකට වැඩි සංඛ්‍යාවක් ආනයනය කර තිබෙනවා.\nකෙසේ නමුත් අනෙකුත් මෝටර් රථ සහ ත්‍රිරෝද රථ මෙරටට ගෙන්වා නොමැත්තේ ආනයන සීමාවන් පැනවීම හේතුවෙන්.\n2021 වසරේදී විශාල ප්‍රමාණයේ ට්‍රැක්ටර් 8,067 ක් ලියාපදිංචි කර ඇති අතර, එලෙස ලියාපදිංචි කළ කුඩා ප්‍රමාණයේ ට්‍රැක්ටර් රථ සංඛ්‍යාව 2,116 ක්.\nමේ වසරේ ජනවාරි මාසයේ දී ලියාපදිංචි කෙරුණු සුඛෝපභෝගී මෝටර් රථ සංඛ්‍යාව 176 ක් වන අතර, ඉන් 118ක් මෙරටදී එක්රැස් කරන ලද ඒවායි.\nඑමෙන්ම ජපන් රජය මගින් පරිත්‍යාගයක් ලෙස ලබාදුන් ටොයෝටා ලෑන්ඩ් කෲසර් ජීප් රථ 28 ද ඊට ඇතුළත්.",
       "URL": "https://www.hirunews.lk/297506/පසුගිය-වසරේදී-මෙරටට-ට්‍රැක්ටර්-රථ-දස-දහසක්-ගෙන්වයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1345"
}