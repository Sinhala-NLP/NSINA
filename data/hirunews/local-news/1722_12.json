{
       "Source": "hirunews",
       "Timestamp": "Monday, 30 August 2021 - 14:10",
       "Headline": "ඉන්දියාවේ කේරළ සහ මහාරාෂ්ට්‍ර ප්‍රාන්තවලට දැඩි සංචරණ සීමා",
       "News Content": "කොරෝනා ආසාදිත‍යින් ශීඝ්‍ර ලෙස වාර්තාවීම හේතුවෙන් ඉන්දියාවේ කේරළ සහ මහාරාෂ්ට්‍ර ප්‍රාන්තවල දැඩි සංචරණ සීමා පැනවීමට එරට රජය පියවර ගෙන තිබෙනවා.\nඑරට මිසොරම් ප්‍රාන්තය තුළින් ගත වූ පැය විසි හතරේ දී නව කොරෝනා ආසාදිතයින් 880ක් වාර්තා වී ඇති අතර, ඉන් 166 දෙනෙකු ම කුඩා දරුවන්.\nප්‍රාන්තය තුළ වාර්තා වන දෛනික මරණ සංඛ්‍යාව ද 250 සීමාව ඉක්මවා ගොස් තිබෙනවා.\nමෙම තත්ත්වය මඟ හරවා ගැනීමට නම් ප්‍රාන්තය තුළ එන්නත්කරණ වැඩපිළිවෙළ ක්‍රමවත් ආකාරයෙන් සිදුකළ යුතු බවයි බලධාරීන් ප්‍රකාශ කර ඇත්තේ.\nමේ අතර කොරෝනා අවදානම ඉහළ තත්ත්වයක පැවතිය ද එය නො තකමින් ඉන්දීය ජනතාව ගංගා නදිය ආශ්‍රිත ව උත්සව පවත්වන අයුරු ද විදෙස් මාධ්‍ය වාර්තා කර තිබුණා.",
       "URL": "https://www.hirunews.lk/280935/ඉන්දියාවේ-කේරළ-සහ-මහාරාෂ්ට්‍ර-ප්‍රාන්තවලට-දැඩි-සංචරණ-සීමා",
       "Category": "Local News",
       "Parent URL": "https://www.hirunews.lk/local-news.php?pageID=1722"
}