{
       "Source": "hirunews",
       "Timestamp": "Monday, 16 January 2023 - 21:32",
       "Headline": "මැයි 9 සිද්ධි පිළිබඳ පෙස්සම් අභියාචනාධිකරණයේ විභාගයට (වීඩියෝ)",
       "News Content": "දිවයින පුරා මැති ඇමැතිවරු ඇතුළු දේශපාලකයින්ගේ නිවාසවලට ඉකුත් මැයි මස 09 වනදා පහර දී ගිනිබත් කිරීමේ සිද්ධීන් සම්බන්ධයෙන්\nවිමර්ශනයක් පවත්වා අපරාධ නීතිය යටතේ ක්‍රියාමාර්ග ගන්නා ලෙස නියෝගයක් නිකුත් කරන්නැ යි ඉල්ලා ගොනුකළ රිට් පෙත්සමක් විභාගයට\nගැනීමට අභියාචනාධිකරණය අද (16) අවසර දුන්නා.\nමෙම නියෝගය නිකුත් කර තිබුණේ පොලිස්පතිවරයා ඇතුළු ආරක්ෂක බලධාරීන් වෙත යි.\nමැයි මස 09 වනදා සිද්ධිවලින්  නිවාස හානි වූ බන්දුල ගුණවර්ධන, ගාමිණී ලොකුගේ, ජනක බණ්ඩාර තෙන්නකෝන්, ප්‍රසන්න රණතුංග, ප්‍රසන්න රණවීර, සිරිපාල ගම්ලත්, එස්.එම්. චන්ද්‍රසේන, ශෙහාන් සේමසිංහ, රෝහිත අබේගුණවර්ධන, කෝකිලා ගුණවර්ධන, සහන් ප්‍රදීප් ඇතුළු නිවාස හානි වූ\nදේශපාලකයින් 39 දෙනකු විසින් අදාළ පෙත්සම් ඉදිරිපත් කර තිබුණා.\nඑම පෙත්සම් කැඳවනු ලැබුවේ සෝභිත රාජකරුණා සහ ධම්මික ගනේපොල යන මහත්වරුන්ගෙන් සමන්විත අභියාචනාධිකරණ විනිසුරු මඩුල්ල හමුවේ යි.",
       "URL": "https://www.hirunews.lk/325219/මැයි-9-සිද්ධි-පිළිබඳ-පෙස්සම්-අභියාචනාධිකරණයේ-විභාගයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=597"
}