{
       "Source": "hirunews",
       "Timestamp": "Sunday, 03 September 2023 - 10:01",
       "Headline": "සුළු හා මධ්‍ය පරිමාණ වී මෝල් හිමියන්ට සහනදායී ණය යෝජනා ක්‍රමයක්",
       "News Content": "යල කන්නයේ වී අස්වනු මිලදී ගැනීම සඳහා සුළු හා මධ්‍ය පරිමාණ වී මෝල් හිමියන් වෙත සහනදායී පොලී අනුපාතයක් යටතේ ණය යෝජනා ක්‍රමයක් හඳුන්වාදීමට මුදල් ආර්ථික ස්ථායිකරණ හා ජාතික ප්‍රතිපත්ති අමාත්‍යාංශය පියවර ගෙන තිබෙනවා.\nඒ අනුව එය සැප්තැම්බර් 1 වනදා සිට නොවැම්බර් 30 වනදා දක්වා ක්‍රියාත්මක බවයි එම අමාත්‍යාංශය වැඩිදුරටත් සඳහන් කළේ.\nදෛනිකව ඇඹරුම් ධාරිතාව මෙටි්‍රක් ටොන් 25 ක් හෝ ඊට අඩු ප්‍රමාණයක් සහිත වලංගු ව්‍යාපාර ලියාපදිංචියක් හිමි, වී මෝල් හිමියන් වෙත මෙම ණය මුදල ලබාගැනීමේ හැකියාව පවතිනවා.\nඑක් එක් වී මෝල් හිමියෙකු සඳහා 100 ට 16 ක වාර්ෂික පොලී අනුපාතයක් යටතේ රුපියල් මිලියන 50 ක උපරිමයකට යටත්ව මෙම ණය මුදල ලබාගත හැකියි.\nඑමෙන්ම ඉන් සියයට 12 ක පොලී අනුපාතයක් වී මෝල් හිමියන් විසින් දැරිය යුතු අතර ඉතිරි සියයට 4 පොලී සහනාධාරයක් ද වනවා.\nපසුගිය අගෝස්තු 1 වනදා අමාත්‍ය මණ්ඩලය ගනු ලැබූ තීරණයක් අනුව මෙය ක්‍රියාත්මක අතර, අදාළ ණය මුදල දින 180 ක් තුළ ගෙවා අවසන් කළ යුතුයි.",
       "URL": "https://www.hirunews.lk/346971/සුළු-හා-මධ්‍ය-පරිමාණ-වී-මෝල්-හිමියන්ට-සහනදායී-ණය-යෝජනා-ක්‍රමයක්",
       "Category": "Local News",
       "Parent URL": "https://www.hirunews.lk/local-news.php?pageID=55"
}