{
       "Source": "hirunews",
       "Timestamp": "Friday, 30 April 2021 - 15:06",
       "Headline": "ආරක්ෂක විශ්වවිද්‍යාල රෝහලේ දැඩි සත්කාර සේවා ශක්තිමත් කෙරේ",
       "News Content": "කොරෝනා ආසාදනය වී අසාධ්‍ය තත්ත්වයේ පසුවන රෝගීන්ට හදිසි ප්‍රතිකාර සේවාවන් ලබාදීම සඳහා දැඩි සත්කාර ඇඳන් සංඛ්‍යාව ඉහළ නැංවීමට සෞඛ්‍ය අමාත්‍යාංශය පියවර ගෙන තිබෙනවා.\nඒ අනුව කොතලාවල ආරක්ෂක විශ්වවිද්‍යාල රෝහලේ ස්ථාපිත දැඩි සත්කාර ඒකක 3ක් කොරෝනා රෝගීන් දැඩි සත්කාර සේවා සඳහා වෙන් කිරීමටයි පියවර ගෙන ඇත්තේ.\nඒ පිළිබදව සොයා බැලීම සඳහා සෞඛ්‍ය ඇමතිනී පවිත්‍රා වන්නිආරච්චි එම රෝහලේ විශේෂ නිරීක්ෂණ චාරිකාවක ද නිරත වුණා.\nඅනතුරුව පැවති සාකච්ඡාවකදී ඇය  උපදෙස් ලබාදී ඇත්තේ දැඩි සත්කාර ඒකක පවත්වාගෙන යාම සඳහා අවශ්‍ය වන විශේෂඥ වෛද්‍යවරු, හෙද හෙදියන් ඇතුළු කණිෂ්ඨ කාර්ය මණ්ඩලය කඩිනමින් අනුයුක්ත කරන ලෙසටයි.",
       "URL": "https://www.hirunews.lk/269999/ආරක්ෂක-විශ්වවිද්‍යාල-රෝහලේ-දැඩි-සත්කාර-සේවා-ශක්තිමත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1985"
}