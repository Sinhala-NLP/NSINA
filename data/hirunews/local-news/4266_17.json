{
       "Source": "hirunews",
       "Timestamp": "Tuesday, 17 October 2017 - 19:47",
       "Headline": "මහ පරිමාණ වංචා සියල්ල වත්මන් රජය යටතේ සිදුවූ බව පොදුජන පෙරමුණ කියයි",
       "News Content": "මහ පරිමාණ වංචා සියල්ල රට තුළ සිදුවුණේ වත්මන් ආණ්ඩුව බලයට පත්වීමෙන් පසුව බවට ශ්‍රිී ලංකා පොදු ජන පෙරමුණේ සභාපති මහාචාර්ය ජී. එල්. පිරීස් චෝදනා කළා.\nඔහු ඒ, කොළඹ අද පැවති මාධ්‍ය හමුවකට එක්වෙමින්.\n‘‘ නම්මුනි කියන පුද්ගලයා ලංකා බැංකුවේ ශාඛාවකට යනවා. ගිහිල්ලා මල්ලකට දාගන්නවා රුපියල් ලක්ෂ 300යක්. ඒ අයගේ ගිණුමට ගෙව්වා තව ලක්ෂ 500ක්. එතකොට කොහොමද ලංකාවේ බැංකුව මේ පුද්ගලයාට මිලියන 30ක් ලක්ෂ 300ක් ලබා දුන්නේ. එතන සී සී ටී වී කැමරාවෙන් තමයි ශලීල මුණසිංහව දැක්කේ. කොහොමද මෙහෙම දේවල් සිද්ධ වෙන්නේ. මේ සියල්ලක්ම පටන් ගත්තේ 2015 වේ ජනවාරි 08 වෙනිදා. මහින්ද රාජපක්ෂ රජය පෙරළීම සඳහා දැවැන්ත ජාත්‍යන්තර ක්‍රමන්ත්‍රණයක් තිබුණා. දැන් ඒකේ කෑල්ල කෑල්ල හෙළි වනවා’’ යනුවෙන් ඔහු අදහස් පළ කළා.\nඊට පාර්ලිමේන්තු මන්ත්‍රී බන්දුල ගුණවර්ධනද එක්ව සිටියා.\n‘‘ හංසයා ලකුණින් මේ මැතිවරණ ව්‍යාපාරය මෙහෙය වීම සඳහානායකත්වය ලබා දුන්නේ හිපු මුදල් අමාත්‍ය රවී කරුනානායක මහතා. ඒ බව පැහැදිලි වන්නේ හංසයා ලකුණින් සබාපතිධුරයට සිටි ශලීල මුණසිංහ ඔහු යටතේ පැවති ලිට්‍රෝ ගෑස් සමාගමේ සබාපති ධුරයට නම් කරලා අග්‍රාමාත්‍යතුමා සහ ජනාදිපතිතුමා යටතේ ඒ පත්වීම ලබලා දුන්නේ. මුදල් විශුද්ධිකරණ නීතියේ ශ්‍රී ලංකා මහ බැංකුවේ බුද්ධි අංශය විසින් හිටපු මුදල් අමාත්‍ය රවී කරුණානායක මහතාට විරුද්ධව අධිකරණයේ නඩුවක් විභාග වුණා. ඒ නඩුවෙන් ඔවුන් නිදොස් කොට නිදහස් කරලා නැහැ. අධිචෝදනා පත්‍රෙය් ඇති වැරදි නිසා නැවත් නඩු පැවරීමේ හැකියාව තියෙනවා කියලා අයිරාංගනී විනශ්චයකාරතුමිවය තීන්දුවේ මොනවට සඳහන් කරලා තියෙනවා. හැබැයි නීතිපතිතුමා අධිචෝදනා ඉදිරිපත් කරලා නඩු පවරලා නැහැ. ඊට පස්සේ බොහොම පැහැදිලිව මුදල් ඉපයූ ආකාරය දන්නේ නැති මුදල් සේප්පුවල දාලා තිබිලා ඒවා ඉතා පැහැදිලිව කොල්ලු පිටියේ මොනෑක් එකේ නිවාස බවට පරිවර්තනය වෙලා විශුද්ධිකරණය වෙලා තියෙනවා. හැබැයි කිසිම අත්අඩංගුවට ගැනීමක් සිද්ධ වෙන්නේ නැහැ එයට සම්බන්ධ පාර්ශවයන්.’’ බවයි මන්ත්‍රීවරයා සඳහන් කළේ.",
       "URL": "https://www.hirunews.lk/173763/මහ-පරිමාණ-වංචා-සියල්ල-වත්මන්-රජය-යටතේ-සිදුවූ-බව-පොදුජන-පෙරමුණ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4266"
}