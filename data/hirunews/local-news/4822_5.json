{
       "Source": "hirunews",
       "Timestamp": "Wednesday, 26 October 2016 - 12:02",
       "Headline": "සරණ ගුණවර්ධන වරද පිලිගනී",
       "News Content": "වත්කම් ප්‍රකාශ හෙලි නොකළ බවට චෝදනා එල්ල වූ හිටපු නියෝජ්‍ය අමාත්‍ය සරණ ගුණවර්ධන රුපියල් ලක්ෂය බැගින් වූ ශරීර ඇප දෙකක් මත මුදා හැරීමට කොළඹ ප්‍රධාන මහෙස්ත්‍රාත් ගිහාන් පිලපිටිය අද නියෝග කළා.\nමීට අදාළ නඩුව අද කැදවූ අවස්ථාවේදී තමන් වරද පිළිගැනීමට සූදානම් බව හිටපු නියෝජ්‍ය අමාත්‍ය සරණ ගුණවර්ධන ප්‍රකාශ කර තිබෙනවා.\nවසර දෙකක් සිය වත්කම් ප්‍රකාශ හෙලි නොකළ බවට අල්ලස් කොමිසම මොහුට එරෙහිව නඩු දෙකක් පවරනු ලැබුවේ පසුගිය සැප්තැම්බර් මස 07 වැනිදායි.\n2005 වසරේ දෙසැම්බර් මස 06 වැනිදා සිට ජුනි මස 30 වැනිදා දක්වා කාලය තුල සහ 2007 වසරේ මාර්තු මස 31 වැනිදා සිටි ජුුලි මස 31 දක්වා කාලය තුල වත්කම් ප්‍රකාශ හෙලි නොකළ බවටයි සරණ ගුණවර්ධනට එරෙහිව චෝදනා එල්ල වී ඇත්තේ.\nමෙම නඩුව ජනවාරි මස 05 වැනිදා යලි කැදවනු ඇති.",
       "URL": "https://www.hirunews.lk/146098/සරණ-ගුණවර්ධන-වරද-පිලිගනී",
       "Category": "Local News",
       "Parent URL": "https://www.hirunews.lk/local-news.php?pageID=4822"
}