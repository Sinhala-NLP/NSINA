{
       "Source": "hirunews",
       "Timestamp": "Sunday, 05 May 2019 - 6:50",
       "Headline": "දෙවුන්දරින් මුහුදු ගිය යාත්‍රාවක් අතුරුදන්",
       "News Content": "දෙවුන්දර ධීවර වරායෙන් මුහුදු ගිය ‘‘සුපුන් පුතා’’ බහුදින යාත්‍රාව සමඟ එහි සිටි ධීවරයින් 5 දෙනෙකු අතුරුදන්ව තිබෙනවා.\nඅතුරුදන් ධීවර යාත්‍රාවේ හිමිකරු වන ඩබ්ලිව්.එම්.එන්.ජේ රම්‍යජිත් හිරු ප්‍රවෘත්ති අංශයට සදහන් කළේ ඔවුන් පිළිබදව මේ වනවිටත් කිසිදු තොරතුරක් වාර්තා වී නොමැති බවයි.\nපසුගිය 25 වනදා දෙවුන්දර ධීවර වරායෙන් මුහුදුගිය මෙම ධීවර යාත්‍රාවේ මාතර - ගන්දර ප්‍රදේශයේ පදිංචිකරුවන් 5 දෙනෙකු සිට ඇති බව සදහන්.\nඔවුන් ධීවර කටයුතුවල නිරතව සිටියදී පසුගිය පළවනදා අලූයම සුළි කුණාටුවකට හසුවූ බව වෙනත් යාත්‍රාවක සිටි ධීවරයින්ට පවසා ඇති බවයි අතුරුදන් යාත්‍රාවේ හිමිකරු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/215765/දෙවුන්දරින්-මුහුදු-ගිය-යාත්‍රාවක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3368"
}