{
       "Source": "hirunews",
       "Timestamp": "Tuesday, 15 August 2023 - 8:40",
       "Headline": "දෙමාපියන්ට බරක්වෙන්න බෑ කියූ උසස් පෙළ සිසුවිය දිවිනසා ගනී",
       "News Content": "බදුල්ල - ලුණුගල ප්‍රදේශයේ පාසලක උසස් පෙළ සිසුවියක් ගෙළ වැළලාගෙන සියදිවි හානි කරගෙන තිබෙනවා.\nලුණුගල සෝලන්ඩ්ස් වත්තේ පදිංචි ඇය ඊයේ (14) සිය නිවස තුළදී මෙලෙස සියදිවි හානිකරගෙන ඇති බවයි පොලිසිය සඳහන් කළේ.\nසියදිවි හානි කරගන්නා අවස්ථාවේ නිවසෙහි කිසිවෙකුත් සිට නැහැ.\nඑම ස්ථානයේ තිබී ඇය විසින් ලියන ලද ලිපියක්ද සොයාගෙන ඇති අතර එහි සඳහන් වී ඇත්තේ දෙමාපියන්ට බරක් වීමට අකමැති බැවින් තමන් සියදිවි නසා ගන්නා බවයි.\nඇයට වැඩිමහල් සොහොයුරියක් සහ සොහොයුරෙක් සිටින අතර ඔවුන් විශ්ව විද්‍යාලවල සිසුන් බව අප වාර්තාකරු සඳහන් කළා.",
       "URL": "https://www.hirunews.lk/344867/දෙමාපියන්ට-බරක්වෙන්න-බෑ-කියූ-උසස්-පෙළ-සිසුවිය-දිවිනසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=97"
}