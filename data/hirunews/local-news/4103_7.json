{
       "Source": "hirunews",
       "Timestamp": "Monday, 29 January 2018 - 13:57",
       "Headline": "ශ්‍රී පාද රක්ෂිතයේ ගල්තලාවකින් මතුවූ පා සටහන්වල ඇත්ත ?",
       "News Content": "මස්කෙළිය ශ්‍රී පාද රක්‍ෂීතය අසල ගාඩිමෝර් වතුයායේ පිහිටි ගල් තලාවකින්  මතුවු පා සටහනේ කිසිදු  පුරාවිද්‍යාත්ම වටිනාකමක් නොමැති බව පුරාවිද්‍යා අධ්‍යක්‍ෂක ජනරාල් මහාචාර්ය පි.බි මන්ඩාවල පවසනවා.\nඔහු  කියා සිටියේ මේ පා සටහන් දෙකෙන් එකක් මත කිසියම් පිරිසක් ඇගිලි සටහන් නිර්මාණය කර ඇති බවයි.\nමේ  සම්බන්ධයෙන් එම ස්ථානයට ගිය පුරාවිද්‍යා නිළධාරින්  පරික්‍ෂා කර තමන්ට ඒ පිළිබදව වාර්තා කර ඇති බවයි ඔහු වැඩිදුරටත් සඳහන් කළේ.\nකෙසේ නමුත් නිරීක්ෂණ නිලධාරින් විසින් ලබාදුන් ජායාරූප  විද්‍යාඥයන්ට පෙන්විමෙන් අනතුරුව අවසන් නිගමනයකට පැමිණීමට බලාපොරොත්තු වන බව අධ්‍යක්‍ෂක ජනරාල්වරයා පවසනවා.\nඑමෙන්ම මේ  පා සටහන් හනුමා දෙවියන්ගේ පා සටහන් බවට වතුකම්කරුවන් තුල විශ්වාස පැතිරෙමින් තිබෙන බවයි අප වාර්තාකරු සඳහන් කළේ.\nවතු කම්කරුවන් විසින් දිවා රාත්‍රි දෙකෙහිම පුද පුජා පවත්වනු ලබන අතර එම ස්ථානය දැක බලා ගැනිම සදහා තව දුරටත් දිනපතා විශාල පිරිසක්  පැමිණෙමින් සිටින බවයි වාර්තාවන්නේ.\nඡායාරූප - හැටන් රංජිත් රාජපක්ෂ / මස්කෙළිය ගාමිණී බණ්ඩාර",
       "URL": "https://www.hirunews.lk/182328/ශ්‍රී-පාද-රක්ෂිතයේ-ගල්තලාවකින්-මතුවූ-පා-සටහන්වල-ඇත්ත",
       "Category": "Local News",
       "Parent URL": "https://www.hirunews.lk/local-news.php?pageID=4103"
}