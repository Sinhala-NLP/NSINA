{
       "Source": "hirunews",
       "Timestamp": "Tuesday, 16 May 2023 - 22:01",
       "Headline": "ලබන ඉරිදා ලංකාවට පැමිණෙන බව ජෙරම් ප්‍රනාන්දු පවසයි",
       "News Content": "ශ්‍රාවකයන් පිරිසක් ඉදිරියේ බුදුරජාණන් වහන්සේට, ඉස්ලාම් ආගමට සහ හින්දු ආගමට පසුගිය දිනෙක අවමන් සහගත ප්‍රකාශයක් කළ බවට චෝදනා එල්ල වූ ජෙරම් ප්‍රනාන්දුට ලබන ඉරිදා (21) වැනිදා ලංකාවට පැමිණෙන බව පවසනවා.\nඔහුගේ ඉන්ස්ටග්‍රෑම් පිටුවේ පණිවිඩයක් පළ කරමින් “හලෝ ෆැමිලි, ඔබ සියලුදෙනා දන්නා පරිදි, මම දැනට නිල කටයුතු සඳහා ගමන් කරමින් සිටින අතර ඉරිදා නැවත නිවසට පැමිණේ” යනුවෙන් සඳහන් කර තිබෙනවා.\nජෙරොම් ප්‍රනාන්දු දේවගැතිවරයාට එරෙහිව අපරාධ පරීක්ෂණ දෙපාර්තමේන්තුව අද (16) කොටුව මහේස්ත්‍රාත් අධිකරණයෙන් විදෙස් ගමන් තහනමක් ද ලබා ගෙන තිබුණා.\nකෙසේ වෙතත්, පසුගිය දා බුදු දහමට, ඉස්ලාම් ආගමට සහ හින්දු ආගමට එරෙහිව ආන්දෝලනාත්මක ප්‍රකාශ කිහිපයක් කළ ජෙරොම් ප්‍රනාන්දු පෙරේදා (14) දිවයිනෙන් පිටත්ව ගොස් ඇති බවයි වාර්තා වෙන්නේ.",
       "URL": "https://www.hirunews.lk/335400/ලබන-ඉරිදා-ලංකාවට-පැමිණෙන-බව-ජෙරම්-ප්‍රනාන්දු-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=338"
}