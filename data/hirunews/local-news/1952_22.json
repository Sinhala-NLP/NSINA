{
       "Source": "hirunews",
       "Timestamp": "Saturday, 15 May 2021 - 7:40",
       "Headline": "එන්නත නොමැති නම් දුම්රිය සේවකයින් වර්ජනයක",
       "News Content": "දුම්රිය ධාවනයට ඍජුවම සම්බන්ධ වන සේවකයින්ට කඩිනමින් කොරෝනා මර්දන එන්නත් ලබානොදෙන්නේ නම්, සඳුදා සිට දුම්රිය ධාවනයෙන් ඉවත් වන බව දුම්රිය නියාමකවරුන්ගේ සංගමය ප්‍රකාශ කළා.\nඑහි ප්‍රධාන ලේකම් මනුර පීරිස් සඳහන් කළේ රියදුරු, රියදුරු සහයක, නියාමක, දුම්රිය ස්ථානාධිපති, දුම්රිය පාලක, ආරක්ෂක අංශ, ප්‍රවේශ පත්‍ර පරීක්ෂක ඇතුළු කණ්ඩායම් කඩිනමින් එන්නත්කරණයට ලක් කළ යුතු බවයි.\nදිවයිනටම සංචරණ සීමා පනවා ඇති බැවින් සඳුදා දක්වා කිසිදු දුම්රියක් ධාවනය නොකෙරෙන අතර යළි සඳුදා සිට දුම්රිය ධාවනය වීමටයි නියමිතව ඇත්තේ.\nකෙසේ වෙතත්, වෘත්තීය සමිති පෙන්වා දෙන්නේ සිය සේවකයින්ට එන්නත්කරණය සිදුනොකරන්නේ නම් සංචරණ සීමා සඳුදා ඉවත් කිරීමෙන් පසු දුම්රිය ධාවනයෙන් ඉවත් වන බවයි.",
       "URL": "https://www.hirunews.lk/271409/එන්නත-නොමැති-නම්-දුම්රිය-සේවකයින්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1952"
}