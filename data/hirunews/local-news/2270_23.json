{
       "Source": "hirunews",
       "Timestamp": "Wednesday, 16 December 2020 - 19:29",
       "Headline": "තොඩුවාව වැටලීමේදී අක්‍රමිකතා සිදුව නොමැති බව සුරාබදු දෙපාර්තමේන්තුව කියයි",
       "News Content": "මාරවිල - තොඩුවාව ප්‍රදේශයේදී පසුගියදා අත්අඩංගුවට ගැනුණු රුපියල් කෝටි 200 කට අධික මත්ද්‍රව්‍ය තොගය වැටලීමේදී කිසිදු අක්‍රමිකතාවයක් සිදුවී නොමැති බව සුරාබදු කොමසාරිස් වසන්ත දිසානායක පවසනවා.\nඔහු මේ බව සඳහන් කළේ නව සුරාබදු කොමසරිස් ජනරාල් එම්.ජී.ගුණසිරි වැඩභාර ගැනීමේ අවස්ථාවට එක්වෙමින්.\nඅදාළ කෝටි 200 කට අධික හෙරොයින් සහ අයිස් මත්ද්‍රව්‍ය කිලෝග්‍රෑම් 200 ක් සුරාබදු දෙපාර්තමේන්තුව විසින් සිය භාරයට ගනු ලැබුවේ පසුගිය 6 වනදායි.\nසුරාබදු දෙපාර්තමේන්තුව භාරයට ගත් මත්ද්‍රව්‍යවලට ලීකුඩු මිශ්‍ර වී ඇති බවට විවිධ වාර්තා පළ වුණා.",
       "URL": "https://www.hirunews.lk/257201/තොඩුවාව-වැටලීමේදී-අක්‍රමිකතා-සිදුව-නොමැති-බව-සුරාබදු-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2270"
}