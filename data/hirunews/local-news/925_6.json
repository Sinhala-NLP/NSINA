{
       "Source": "hirunews",
       "Timestamp": "Sunday, 21 August 2022 - 8:42",
       "Headline": "මේ වසර තුළ සංචාරකයන් ලක්ෂ 10 ගෙන්වා ගැනීමට සැලසුම්",
       "News Content": "මේ වසර තුළ සංචාරකයින් ලක්ෂ 10ක් දිවයිනට ගෙන්වා ගැනීමට තමා බලාපොරෙත්තු වන බව සංචාරක අමාත්‍ය හරීන් ප්‍රනාන්දු පවසනවා.\nඔහු ඒ බව ප්‍රකාශ කළේ, අහමදාබාද්හි සංචාරක ව්‍යාපාරය ප්‍රවර්ධනය කිරීම සඳහා පැවති උත්සවයකට එක්වීමෙන් අනතුරුව මාධ්‍ය වෙත අදහස් දක්වමින්.\nමේ වන විට දෛනිකව සංචාරකයින් 2,000කට ආසන්න සංඛ්‍යාවක් දිවයිනට පැමි‍ණෙමින් සිටින බවත් එම සංඛ්‍යාව 7,000 දක්වා වැඩිකර ගැනීමට අපේක්ෂා කරන බවයි අමාත්‍යවරයා එහි දී කියා සිටියේ.\nතව ද එළෙස පැමිණෙන සංචාරකයන්ගෙන් වැඩි දෙනෙකු ඉන්දියාවෙන් පැමිණෙනු ඇති බවට තමන් අපේක්ෂා කරන බව ද අමාත්‍යවරයා කියා සිටියා.\nමේ අතර යාපනය ගුවන්තොටුපළ හරහා ඉන්දියානු වන්දනාකරුවන්ට ශ්‍රී ලංකාවට පැමිණීම සඳහා අවස්ථාව සැලසීමට කටයුතු ආරම්භ කිරීමට බලාපොරොත්තු වන බව ද ඔහු වැඩි දුරටත් කියා සිටියා.",
       "URL": "https://www.hirunews.lk/313331/මේ-වසර-තුළ-සංචාරකයන්-ලක්ෂ-10-ගෙන්වා-ගැනීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=925"
}