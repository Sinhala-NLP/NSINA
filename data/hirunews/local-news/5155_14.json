{
       "Source": "hirunews",
       "Timestamp": "Tuesday, 23 February 2016 - 21:37",
       "Headline": "මතුගම රෝහලේ ඉදි කිරීම් ගැන සී අයි ඒ හෙළිදරව්ව ඵලදරයි",
       "News Content": "රුපියල් කෝටි දෙක හමාරක් වැය කරමින් මතුගම රෝහලේ සිදුකරන ගොඩනැගිලි ප්‍රතිසංස්කරණ කටයුතු පිළිබඳව වාර්තාවත් කැඳවන බව බස්නාහිර පළාත් සෞඛ්‍ය අමාත්‍ය සුමිත් ලාල් මෙන්ඩිස් මහතා පවසනවා.\nහිරු සී අයි ඒ හරහා කළ හෙළිදරව්වෙන් පසු මතුගම රෝහලේ නිරීක්ෂණ චාරිකාවට එක්වෙමින් අමාත්‍යවරයා මේ බව සදහන් කළා.\nමතුගම වෑත්තෑව දිස්ත්‍රික් රෝහලේ වසර 70 ක් පැරණි රෝහල් ගොඩනැගිල්ලක් ප්‍රමිතියෙන් තොරව ප්‍රතිසංස්කරණය කරන බව හිරු සී අයි ඒ හෙළි කළේ පසුගිය 21 වැනිදායි.\nදිරාපත්ව ඇති පැරණි ගඩොල් බිත්ති මත නව බැමි ඉදිකිරීම් සිදු කෙරෙන ආකාරය අප එහිදී හෙළි කළා.\nමෙම ප්‍රවෘත්තිය ප්‍රචාරය වීමත් සමග බස්නාහිර පළාත් සෞඛ්‍ය අමාත්‍ය සුමිත් ලාල් මෙන්ඩිස් මහතා ඇතුළු නිලධාරීන් කණ්ඩායමක් ඊයේ රෝහලේ නිරීක්ෂණ චාරිකාවක නිරත වුණා.",
       "URL": "https://www.hirunews.lk/127003/මතුගම-රෝහලේ-ඉදි-කිරීම්-ගැන-සී-අයි-ඒ-හෙළිදරව්ව-ඵලදරයි",
       "Category": "Local News",
       "Parent URL": "https://www.hirunews.lk/local-news.php?pageID=5155"
}