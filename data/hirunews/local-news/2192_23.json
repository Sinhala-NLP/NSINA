{
       "Source": "hirunews",
       "Timestamp": "Saturday, 23 January 2021 - 20:31",
       "Headline": "කන්තලේ පාසල් කිහිපයක සිසුන් 200ක් ස්වයං නිරෝධායනයට (වීඩියෝ)",
       "News Content": "අනුරාධපුර - දේවානම්පියතිස්සපුර ග්‍රාම නිලධාරී වසමේ 295 - ඒ කොටස හුදකලා කෙරුණු බව යුද හමුදාපති ජෙනරාල් ශවේන්ද්‍ර සිල්වා සඳහන් කළා.\nකන්තලේ ප්‍රදේශයේ උපකාරක පන්ති ගුරුවරයෙකුට සහ ඔහුගේ පන්තියකට සහභාගි වූ සිසුවෙකුට කොරෝනා ආසාදනය වීම හේතුවෙන් ප්‍රදේශයේ පාසල් කිහිපයක ළමයින් 200කට ආසන්න  පිරිසක් ස්වයං නිරෝධායන සදහා යොමු කර තිබෙනවා.\nමේ අතර හැටන් - බොස්කො විද්‍යාලයේ සිසුවෙකුට ද කොරෝනා ආසාදනය වීම හේතුවෙන් තවත් ළමයින් 37 දෙනෙකු, ගුරුවරුන් 14 දෙනෙකු ඇතුළු පිරිසක් නිරෝධායනය සදහා යොමු කෙරුණා.\nකොරෝනා ආසාදිතව මිය ගිය  මුස්ලිම් ජාතිකයන්ගේ මරණ ආදාහනය කිරීමට විරෝධය පළ කරමින් මාළිගාවත්ත ප්‍රදේශයේ පිරිසක් අද නිහඩ විරෝධතාවක නිරත වුණා.",
       "URL": "https://www.hirunews.lk/260538/කන්තලේ-පාසල්-කිහිපයක-සිසුන්-200ක්-ස්වයං-නිරෝධායනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2192"
}