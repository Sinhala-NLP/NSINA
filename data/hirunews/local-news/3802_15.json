{
       "Source": "hirunews",
       "Timestamp": "Sunday, 12 August 2018 - 13:22",
       "Headline": "කොල්ලකෑම් රැසකට සම්බන්ධ තුන්දෙනෙකු හබරාදූවේදී අත්අඩංගුවට",
       "News Content": "දේපළ සොරාගැනීම් ඇතුලූ අපරාධ ගණනාවකට සම්බන්ධ පුද්ගලයින් තුන්දෙනෙකු මෝටර් රථයක් සමඟ හබරාදූව ප්‍රදේශයේදී අත්අඩංගුවට ගෙන තිබෙනවා.\nවිදේශික කාන්තාවක් සතු ගමන් බෑගයක් කොල්ලකෑම සම්බන්ධයෙන් වූ පැමිණිල්ලක් පිළිබඳව සී සී ටී වී දර්ශන ඔස්සේ සිදුකළ පරීක්ෂණයකින් අනතුරුව මොවුන් අත්අඩංගුවට ගත් බවයි පොලීසිය සඳහන් කළේ.\nමෙලෙස අත්අඩංගුවට ගෙන ඇත්තේ මොරටුව සහ දෙවිනුවර ප්‍රදේශවල පදිංචිකරුවන් පිරිසක්.\nඔවුන්ගෙන් සිදුකළ ප්‍රශ්න කිරීම්වලට හබරාදූව, මාළිගාවත්ත සහ කොළඹ ප්‍රදේශවල මුදල් කොල්ලකෑමේ සිද්ධීන් ගණනාවක් සිදුකර ඇති බවටයි අනාවරණ වී ඇත්තේ.\nසැකකරුවන් අද ගාල්ල මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/197353/කොල්ලකෑම්-රැසකට-සම්බන්ධ-තුන්දෙනෙකු-හබරාදූවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3802"
}