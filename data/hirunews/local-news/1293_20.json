{
       "Source": "hirunews",
       "Timestamp": "Monday, 14 March 2022 - 21:13",
       "Headline": "බස් ගාස්තුව නැංවීමට කැබිනට් අනුමැතිය (වීඩියෝ)",
       "News Content": "අද (14) මධ්‍යම රාත්‍රියේ සිට ලංකා ගමනාගමන මණ්ඩලයට අයත් සහ පෞද්ගලික බස් රථ සේවාවට අයත් සියලුම බස් රථවල ප්‍රවේශ පත්‍ර ගාස්තු ඉහළ දැමීමට කැබිනට් මණ්ඩල අනුමැතිය හිමි වුණා.\nමෙම නව මිල සංශෝධනයේ දී සෙසු මගී ප්‍රවාහනය සිදු කෙරෙන විවිධ වර්ගවල බස් සේවාවල ද ගාස්තු සියයට 15කින් ඉහළ දැමීමටයි කැබිනට් අනුමැතිය හිමි වුණේ.\nබස් ගාස්තු අද (14) මධ්‍යම රාත්‍රියේ සිට ඉහළ දැමීම සහ රටේ වර්තමාන තත්ත්වය පිළිබඳ සාකච්ඡා කෙරෙන අමාත්‍ය මණ්ඩල රැස්වීම පස්වරුවේ ආරම්භ වූ අතර, එය පැවැත්වුණේ, ජනාධිපති ගෝඨාභය රාජපක්ෂගේ ප්‍රධානත්වයෙන් ජනාධිපති කාර්යාලයේදියි.\nඑහිදීයි, අදාළ බස් ගාස්තු ඉහළ නැංවීමට අදාළ යෝජනාව අමාත්‍ය මණ්ඩල රැස්වීමේ දී අනුමත කෙරුණේ.\nඉහළ දමන ලද බස් ගාස්තු පිළිබඳ ලේඛනයක් ජාතික ගමනාගමන කොමිෂන් සභාවෙන් නිකුත් කෙරුණා.\nසංශෝධිත බස් ගාස්තු පිළිබඳ ලිපිය මෙතැනින්...",
       "URL": "https://www.hirunews.lk/299490/බස්-ගාස්තුව-නැංවීමට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1293"
}