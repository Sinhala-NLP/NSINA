{
       "Source": "hirunews",
       "Timestamp": "Sunday, 16 January 2022 - 20:46",
       "Headline": "92 වෙනුවට ඔක්ටේන් 91 ගෙන්වීමේ සූදානමක් - වෘත්තීය සමිතිවලින් චෝදනා (වීඩියෝ)",
       "News Content": "ඔක්ටේන් 92 වර්ගයේ පෙට්‍රල් වෙනුවට ඔක්ටේන් 91 වර්ගයේ පෙට්‍රල් මෙරටට ගෙන්වීමේ සූදානමක් පවතින බව සමගි ඒකාබද්ධ වෘත්තීය සමිති බලවේගයේ කැදවුම්කරු ආනන්ද පාලිත පවසනවා.\nමෙරටට ඉන්ධන රැගෙන එන නෞකාවලට මුදල් ගෙවා ගත නොහැකිවීමෙන් ඉදිරියේදී දැඩි අර්බුදකාරී තත්ත්වයක් ද මතුවිය හැකි බවයි කොළඹ අද පැවති මාධ්‍ය හමුවකට එක්වෙමින් ඔහු කියා සිටියේ.\nකෙසේවෙතත් හිරු ප්‍රවෘත්ති අංශය කළ විමසීමකදී බලශක්ති අමාත්‍ය උදය ගම්මන්පිළ මෙම චෝදනා ප්‍රතික්ෂේප කළා.\nලංකා ඛනිජ තෙල් සංස්ථාව ගෙන්වන්නේ ඔක්ටේන් 92 වර්ගයේ පෙට්‍රල් බවත්, ඔක්ටේන් 91 වර්ගයේ පෙට්‍රල් ගෙන්වීමක් සිදුකර නොමැති බවත් අමාත්‍යවරයා අවධාරණය කළා.\nමේ අතර ලබන 22 වන දා තෙක් විදුලි බලාගාරය සඳහා ඉන්ධන නොලැබුණහොත් විදුලිය විසන්ධි කිරීම පිළිබද තීන්දුවක් ගැනීමට සිදුවන බව විදුලිබල අමාත්‍ය ගාමිණී ලොකුගේ අද පැවති මාධ්‍ය හමුවකදී ප්‍රකාශ කළා.",
       "URL": "https://www.hirunews.lk/294187/92-වෙනුවට-ඔක්ටේන්-91-ගෙන්වීමේ-සූදානමක්-වෘත්තීය-සමිතිවලින්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1420"
}