{
       "Source": "hirunews",
       "Timestamp": "Friday, 08 April 2022 - 7:53",
       "Headline": "රාජ්‍ය අංශයේ මේ මස වැටුප් සහ දීමනා ගෙවීම් සිදු කරන්න මුදල් දෙයි",
       "News Content": "අප්‍රේල් මාසයට අදාල වැටුප් සහ අවුරුදු දීමනා ඇතුලු සියලු ගෙවීම් සිදුකිරීමට මුදල් ලබා දුන් බව හිටපු මුදල් අමාත්‍ය ජනාධිපති නීතීඥ අලි සබ්රි පවසනවා.\nඔහු මේ බව සඳහන් කළේ ඊයේ පාර්ලිමේන්තු විවාදයේදී අදහස් දක්වමින්.\nමේ අතර රට තුල උද්ගතව ඇති අර්බුදයට විසඳුම ජනාධිපතිවරයා, අග්‍රාමාත්‍යවරයා හෝ මැති ඇමතිවරුන් ඉල්ලා අස්වීම නොවන බව ආදිවාසී නායක ඌරුවරිගේ වන්නිලැත්තන් පවසනවා.\nඔහු සඳහන් කළේ පවතින තත්වයට එකම විසඳුම පීඩාවට පත්ව සිටින ජනතාවගේ ප්‍රශ්න වලට ක්ෂණික විසදුම් ලබා දීම බවයි.\nඑම පිරිස ඉවත් කර ජනතා ගැටලුවලට විසදුම් ලබාදීමට පාලකයින් අපොහොසත් වුවහොත් ගත වූ තිස් වසරක යුද්ධයටත් එහා ගිය තත්වයක් රට තුළ හටගත හැකි බව ආදිවාසී නායකයා වැඩිදුරටත් ප්‍රකාශ කළා.\nමේ අතර පවතින තත්වයන්ට විරෝධය පල කරමින් ඊයේ රාත්‍රියේත් දිවයිනේ ප්‍රදේශ කිහිපයක විරෝධතා පැවති බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/301462/රාජ්‍ය-අංශයේ-මේ-මස-වැටුප්-සහ-දීමනා-ගෙවීම්-සිදු-කරන්න-මුදල්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1243"
}