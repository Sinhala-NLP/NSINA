{
       "Source": "hirunews",
       "Timestamp": "Tuesday, 14 February 2023 - 9:51",
       "Headline": "ජෝන් කොල්ලා අත්අඩංගුවට",
       "News Content": "පුද්ගල ඝාතන 3කට චෝදනා එල්ලවී සැඟව සිටි ජෝන් කොල්ලා නැමැත්තා පොලිස් විශේෂකාර්ය බලකාය විසින් ගිනි අවියක් ද සමඟ අත්අඩංගුවට ගෙන තිබෙනවා.\nඒ මීටීයාගොඩ - මැටිවල ප්‍රදේශයේ දී ඊවේ සිදුවූ වැටලීමක් අතරතුරයි.\nමෙම පුද්ගලයා පසුගිය 10 වන දා ද මැටිවල ප්‍රදේශයේ දී ඥාතීන් අතර ඇති වූ ගැටුමකින් පසු වෙඩිතැබීමකට ද සම්බන්ධ වී ඇති බවයි පොලිසිය කියා සිටියේ.\nකෙසේ වෙතත් එම වෙඩිතැබීමෙන් කිසිවෙකුටත් හානි සිදුව නොමැති අතර ඊට අදාළව සිදු කරන ලද විමර්ශන වලදී 36 හැවිරිදි වියේ පසුවූ මෙම සැකකාර ජෝන් කොල්ලා නැමැත්තා ගිනිඅවියක් ද සමඟ අත්අඩංගුවට ගෙන ඇත්තේ.\nපසුව සිදු කරන ලද විමර්ශන වලින් අනාවරණ වී ඇත්තේ මොහුට එරෙහිව පුද්ගල ඝාතන චෝදනා 3ක් එල්ලවී ඇති බවයි.",
       "URL": "https://www.hirunews.lk/327379/ජෝන්-කොල්ලා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=537"
}