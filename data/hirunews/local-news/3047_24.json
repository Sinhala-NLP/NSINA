{
       "Source": "hirunews",
       "Timestamp": "Friday, 15 November 2019 - 8:44",
       "Headline": "ගිනි අවියක් සහ තියුණු ආයුධ සමඟ පුද්ගලයින් පස්දෙනෙකු අත්අඩංගුවට",
       "News Content": "රඹුක්කන - පත්තම්පිටිය ප්‍රදේශයේදී ගිනි අවියක් සහ තියුණු ආයුධ කිහිපයක් සමඟ පුද්ගලයින් පස්දෙනෙකු අත්අඩංගුවට ගෙන තිබෙනවා.\nඊයේ එම ප්‍රදේශයේ පුද්ගලයින් පිරිසක් කළහකාරී ලෙස හැසිරෙන බවට පොලිස් හදිසි ඇමතුම් අංකයට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්.\nඑහිදී සැකකරුවන් සතුව තිබී බෝර 12 ගිනි අවියක් සහ ජීව උණ්ඩයක්, තියුණු ආයුධ කිහිපයක් සහ ත්‍රිරෝද රථයක් පොලිස් භාරයට ගනු ලැබුවා.\nසැකකරුවන් අවුරුදු 28 සිට 47 දක්වා වයස්වල පසුවන එම ප්‍රදේශයේම පදිංචිකරුවන් වනවා.",
       "URL": "https://www.hirunews.lk/228302/ගිනි-අවියක්-සහ-තියුණු-ආයුධ-සමඟ-පුද්ගලයින්-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3047"
}