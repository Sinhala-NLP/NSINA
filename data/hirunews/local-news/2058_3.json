{
       "Source": "hirunews",
       "Timestamp": "Sunday, 28 March 2021 - 10:01",
       "Headline": "තවත් වන අලියෙක් විදුලිසැර වැදීමෙන් මියයයි (වීඩියෝ)",
       "News Content": "වැල්ලවාය ඌවකුඩාඔය ප්‍රදේශයේදී අනවසර විදුලි රැහැනක පැටලීමෙන් වන අලියෙකු මියගොස් තිබෙනවා.\nනිවසකින් විදුලිය ලබාගෙන මෙම විදුලි රැහැන ඇද ඇති අතර ඊයේ 27 ගම් වැදුනු මෙම වන අලියා එම විදුලි රැහැනේ පැටලී ඇති බවටයි අනාවරණ වී ඇත්තේ.\nඉතා හොඳින් වැඩී ඇති මෙම අලියා අවුරුදු 15ත් 20ත් අතර වයසක පසුවන බවට වනජීවී නිලධාරීන් පවසනවා.\nමියගිය අලියාගේ මළ සිරුර සම්බන්ධයෙන් පශ්චාත් මරණ පරීක්ෂණය අද පැවැත්වීමට නියමිතයි.\nවිදුලි රැහැන අදිනු ලැබූ සැකකරු ඌවකුඩාඔය පොලිසිය විසින් අත්අඩංගුවට ගෙන තිබෙනවා.\nසැකකරු වැල්ලවාය මහේස්ත්‍රාත් හමුවට ඉදිරිපත් කිරීමට නියමිත අතර ඌවකුඩායඔය පොලිසිය සහ වැල්ලවාය වනජීවී නිලධාරීන් විමර්ශන සිදුකරනවා.",
       "URL": "https://www.hirunews.lk/266775/තවත්-වන-අලියෙක්-විදුලිසැර-වැදීමෙන්-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2058"
}