{
       "Source": "hirunews",
       "Timestamp": "Thursday, 18 August 2022 - 7:48",
       "Headline": "රට පුරා මාල කැඩූ සොරෙකු පේරාදෙනියේ දී අල්ලයි (වීඩියෝ)",
       "News Content": "පිලියන්දල, මීගමුව, කඩුගන්නාව, නාවලපිටිය, වෙලම්බඩ සහ පේරාදෙණිය ඇතුළු තවත් ප්‍රදේශ කිහිපයක කාන්තාවන්ගේ ගෙළ බැඳි රන්මාල සොරාගත් පුද්ගලයෙකු පොලිසිය අත්අඩංගුවට ගෙන තිබෙනවා.\nමෙම පුද්ගලයා යතුරුපැදියකින් ගොස් මහ මග ගමන් ගන්නා කාන්තාවන්ගේ ගෙළ බැඳි රන් මාල කොල්ල කා ඇති බවටයි පොලිසියට පැමිණිලි ලැබී ඇත්තේ.\nඒ අනුව ඊයේ පේරාදෙණිය - ගලහ ප්‍රදේශයේදී මෙම පුද්ගලයා පොලිසිය අත්අඩංගුවට ගනු ලැබුවා. ඒ, ඔහු ගමන්ගත් යතුරුපැදිය පිළිබඳව ජනතාව පොලිසිය වෙත ලබාදුන් තොරතුරු මතයි.\nසැකකරු 37 හැවිරිදි අයෙක් වන අතර, ඔහුට ව්‍යාජ ලිපිනයන් 03 ක් තිබී ඇති බවටයි පොලිසිය අනාවරණ කරගෙන ඇත්තේ.\nසැකකරු සතුව තිබී රුපියල් ලක්ෂ 05 ක් වටිනා රන් භාණ්ඩ තොගයක් සොයාගෙන තිබෙනවා.",
       "URL": "https://www.hirunews.lk/313058/රට-පුරා-මාල-කැඩූ-සොරෙකු-පේරාදෙනියේ-දී-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=932"
}