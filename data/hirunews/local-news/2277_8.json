{
       "Source": "hirunews",
       "Timestamp": "Sunday, 13 December 2020 - 16:05",
       "Headline": "චීන කොරෝනා එන්නතට බහරේනයේ අනුමැතිය",
       "News Content": "චීන රජයේ ඖෂධ නිෂ්පාදන සමාගම, සිනොෆාම් කොරෝනා වෛරස් එන්නත භාවිතය සඳහා බහරේන රජයේ අනුමැතිය හිමිවී තිබෙනවා.\nඔවුන් මීට පෙර ඇමෙරිකානු සහ ජර්මානු නිෂ්පාදනයක් වූ ෆයිසර් - බයෝඑන්ටෙක් එන්නත භාවිතය ද අනුමත කළා.\nබහරේන රජය නිවේදනය කළේ ඒ අනුව, චීන කොරෝනා එන්නත එරට වැසියන්ට ලබා ගත හැකි බවයි.\nචීන - සිනොෆාම් කොරෝනා එන්නත සියයට 86 ක කාර්යක්ෂමතාවක් පෙන්නුම් කළ බව එක්සත් අරාබි එමීරය පසුගියදා ප්‍රකාශ කළේ ඒ පිළිබඳ අධ්‍යයනයකින් අනතුරුවයි.\nචීන කොරෝනා එන්නත නිපදවා ඇත්තේ පෝලියෝ එන්නත මෙන් මර්දනය කරන ලද වෛරසය යොදා ගනිමින්.\nකෙසේ නමුත්, සායනික පරීක්ෂණයකදී චීන සිනොෆාම් එන්නත ලබා දුන් පුද්ගලයෙකු අහිතකර ප්‍රතිචාර දැක්වීම හේතුවෙන් එම සායනික පරීක්ෂණ අත්හිටුවීමට ලතින් ඇමෙරිකානු පේරු රාජ්‍යය පියවර ගෙන තිබෙනවා.",
       "URL": "https://www.hirunews.lk/256937/චීන-කොරෝනා-එන්නතට-බහරේනයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2277"
}