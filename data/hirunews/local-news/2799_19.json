{
       "Source": "hirunews",
       "Timestamp": "Monday, 13 April 2020 - 8:38",
       "Headline": "කොරෝනා ගැන සමාජ මාධ්‍ය ඔස්සේ අසත්‍ය ප්‍රචාර පැතිරූ තවත් 07ක් අත්අඩංගුවට",
       "News Content": "කොවිඩ් 19 හෙවත් කොරෝනා වසංගතය සම්බන්ධයෙන් සමාජ මාධ්‍ය ඔස්සේ අසත්‍ය ප්‍රචාර පැතිරූ තවත් 07 දෙනෙකු අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nඒ අනුව මේ සම්බන්ධයෙන් මේ වනවිට අත්අඩංගුවට පත්ව ඇති සංඛ්‍යාව 16ක්.\nපොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න සඳහන් කළේ පසුගිය 10 වනදා සිට ඊයේ දිනය දක්වා කාලය තුළ බෙලිගල, කටුගස්තොට, වැලිමඩ, කඩවත, රාගම සහ නොච්චියාගම ප්‍රදේශවලදි මෙම සැකකරුවන් අත්අඩංගුවට ගත් බවයි.\nඑවැනි අසත්‍ය ප්‍රචාර සිදුකරන සහ හුවමාරු කරන පුද්ගලයින් අත්අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව අඛණ්ඩව විමර්ශන සිදුකරන බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.",
       "URL": "https://www.hirunews.lk/238522/කොරෝනා-ගැන-සමාජ-මාධ්‍ය-ඔස්සේ-අසත්‍ය-ප්‍රචාර-පැතිරූ-තවත්-07ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2799"
}