{
       "Source": "hirunews",
       "Timestamp": "Friday, 21 August 2020 - 16:41",
       "Headline": "ඇමති නාමල් ටොරිංටන්හි ක්‍රීඩක නේවාසිකාගාරයේ හදිසි නිරීක්ෂණයක (ඡායාරූප)",
       "News Content": "ක්‍රීඩා අමාත්‍යංශය යටතේ ක්‍රියාත්මක වන කොළඹ ටොරිංටන්හි පිහිටි ක්‍රීඩක නේවාසිකාගාරවල පවතින අඩුපාඩු සොයා බැලීමට ක්‍රීඩා අමාත්‍ය නාමල් රාජපක්ෂ අද උදෑසන එක්වී තිබෙනවා.\nහදිසියේම අමාත්‍යවරයා නේවාසිකාගාර නිරීක්ෂණයට පැමිණි බවයි ක්‍රීඩා අමාත්‍යංශය කියාසිටියේ.\nඑහිදී ක්‍රීඩක නේවාසිකාගාරවල පැවති අඩුපාඩු නිරීක්ෂණය කළ අමාත්‍යවරයා ඒවා කඩිනමින් සකස් කරන ලෙසට අමාත්‍යංශ නිලධාරීන්ට දැනුම්දී තිබෙනවා.\nක්‍රීඩකයන් පුහුණුවීම් සිදු කර වෙහෙස වී පැමිණ නිදාගැනීමට භාවිත කරන ඇඳන් දැඩි අබලන්  තත්වයක පැවති අතර අනෙක් පහසුකම්වල ද තත්වය එලෙස බවයි හෙළිවී ඇත්තේ.\nමෙවැනි අඩුපාඩු සකස් කර ක්‍රීඩකයන්ගේ මාවසිකත්වය ඉහළට ගෙන ඒම පිළිබඳ මෙහිදී සාකච්ඡාවට ලක්වී තිබෙනවා.\nරට වෙනුවෙන් ක්‍රීඩා කරන මෙම ක්‍රීඩක ක්‍රීඩිකාවන් මව්බිම වෙනුවෙන් තම අනාගතයම කැප කරන අතර ඔවුන් රැක බලා ගැනීම ජාතියක් ලෙස වගකීම බවයි අමාත්‍ය නාමල් රාජපක්ෂ පෙන්වාදී ඇත්තේ.",
       "URL": "https://www.hirunews.lk/248326/ඇමති-නාමල්-ටොරිංටන්හි-ක්‍රීඩක-නේවාසිකාගාරයේ-හදිසි-නිරීක්ෂණයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2507"
}