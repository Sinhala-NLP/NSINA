{
       "Source": "hirunews",
       "Timestamp": "Tuesday, 23 May 2023 - 10:36",
       "Headline": "රුපියල් ලක්ෂ 10 වටිනා ආලේපන නිෂ්පාදන තොගයක් සමඟ තරුණියක් අත්අඩංගුවට",
       "News Content": "රුපියල් ලක්ෂ 10 වටිනා ආලේපන නිෂ්පාදන තොගයක් සමඟ තරුණියක් අත්අඩංගුවට ගෙන තිබෙනවා.\nඅත්අඩංගුවට ගත් තරුණිය වයස අවුරුදු 25ක් වන කොස්වත්ත ප්‍රදේශ‍යේ පදිංචිකාරියක්.\nනමක් ගමක් සඳහන් නොවන අදාළ නිෂ්පාදන ඇය විසින් කොස්වත්ත ප්‍රදේශයේ සිට අන්තාර්ජාලය ඔස්සේ අළෙවිකරන බවට ලැබුණු තොරතුරක් සිදු කළ වැටලීමේදීයි ප්‍රමිතියකින් තොර මෙම නිෂ්පාදන හමු වී ඇති බව අප ප්‍රාදේශීය වාර්තාකරු සඳහන් කළා.\nමෙම නිෂ්පාදනවල ඊයම්, කැනඩියම්, ආසනික් වැනි උග්‍ර පිළිකා කාරක බහුල බැර ලෝහ වර්ගයන් ප්‍රමිතිය ඉක්මවා අඩංගු කර තිබීදැයි සෙවීමට ප්‍රමිති ආයතනයට හා පරීක්ෂණාගාරවලට යොමු කරන බවයි පාරිභෝගික අධිකාරිය සඳහන් කළේ.\nඑම ස්ථානයේ තිබී විවිධ ආලේපන අඩංගු කුඩා බෝතල් දහසකට මුද්‍රා තැබීමට පියවර ගත් බව පොලිසිය සඳහන් කළා.",
       "URL": "https://www.hirunews.lk/335985/රුපියල්-ලක්ෂ-10-වටිනා-ආලේපන-නිෂ්පාදන-තොගයක්-සමඟ-තරුණියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=323"
}