{
       "Source": "hirunews",
       "Timestamp": "Wednesday, 21 October 2020 - 17:26",
       "Headline": "ඊෂි කෑෂ් ඔස්සේ මුදල් වංචා කළ සැකකරුවෙකු අත්අඩංගුවට",
       "News Content": "ව්‍යාජ වෛද්‍යවරයෙකු ලෙස පෙනී සිටිමින් ඊෂි කෑෂ් ඔස්සේ දිවයිනේ විවිධ ප්‍රදේශවල පුද්ගලයින්ගෙන් මුදල් වංචා කළ සැකකරුවෙකු කෑගල්ල පොලීසියේ නිලධාරීන් කණ්ඩායමක් විසින් අද(21) අත්අඩංගුවට ගෙන තිබෙනවා.\nමොහු කෑගල්ල - කළුගල්ල මාර්ගයේ පදිංචිකරුවෙකු වන අතර, වාහනයක් සහ යතුරුපැදි විකිණීමට ඇති බව පවසා වාහන හා වෙනත් භාණ්ඩ අලෙවි කරන වෙබ් අඩවි කිහිපයක දැන්වීම් ද පළ කර තිබූ බවයි පොලිස් මූලස්ථානය සඳහන් කළේ.\nමොහුට එරෙහිව කොහුවල, අතුරුගිරිය සහ මිනුවන්ගොඩ යන පොලිස් ස්ථානවලට පැමිණිලි රැසක් ඉදිරිපත්ව තිබුණා.",
       "URL": "https://www.hirunews.lk/253014/ඊෂි-කෑෂ්-ඔස්සේ-මුදල්-වංචා-කළ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2377"
}