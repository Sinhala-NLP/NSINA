{
       "Source": "hirunews",
       "Timestamp": "Sunday, 21 May 2017 - 13:00",
       "Headline": "තමිල්නාඩු වෙරළේ එල්.ටී.ටී.ඊ. සැමරුම් තහනම්",
       "News Content": "මෙරට යුද්ධයේදී මියගිය දෙමළ සිවිල් වැසියන් සිහිපත් කිරීම සඳහා තමිල්නාඩුවේ මරීනා බීච් වෙරළ තීරයේ සංවිධාන කර ඇති සැමරුම් උළෙලක් තමිල්නාඩු පොලීසිය විසින් තහනම් කර තිබෙනවා.\nමෙය සංවිධාන කර ඇත්තේ තිරුමුරුගන් ගාන්ධිගේ ප්‍රධානත්වයෙන් යුත් මැයි 17 ව්‍යාපාරයයි.\n2009 වසරේ මැයි 17 වනදා එල්.ටී.ටී.ඊ. සංවිධානය යුද්ධයෙන් පරාජය වීම සහ එහිදී මියගිය සිවිල් වැසියන් සිහිපත් කිරීම සඳහා මෙම ව්‍යාපාරය ආරම්භ කර  ඇත්තේ මීට වසර කිහිපයකට පෙරයි.\nඔවුන් අද තමිල්නාඩු මරීනාබීච් වෙරළ තීරයේ සැමරුම් උත්සවයක් සංවිධාන කර ඇති අතර, තමිල්නාඩු පොලීසිය ප්‍රකාශ කළේ ඊට සහභාගිවන පුද්ගලයන් අත්අඩංගුවට ගැනීමට කටයුතු කරන බවයි.\n2003 වසරේ සිට මරීනා බීච් වෙරළ තීරය මෙවැනි විරෝධතා සැමරුම් සඳහා විවෘත නොවන බව තමිල්නාඩු පොලීසිය පෙන්වා දෙනවා.\nකෙසේ නමුත් සිය සැමරුම් උත්සවය අද දින කෙසේ හෝ පවත්වන බවයි මැයි 17 ව්‍යාපාරයේ කැඳවුම්කරු තිරුමුරුගන් ගාන්ධි ප්‍රකාශ කර ඇත්තේ.",
       "URL": "https://www.hirunews.lk/161806/තමිල්නාඩු-වෙරළේ-එල්-ටී-ඊ-සැමරුම්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4507"
}