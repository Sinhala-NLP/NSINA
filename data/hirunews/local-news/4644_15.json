{
       "Source": "hirunews",
       "Timestamp": "Friday, 24 February 2017 - 19:16",
       "Headline": "වකුගඩු රෝහල ඉල්ලා අදත් මැදවච්චියේ උද්ඝෝෂණ",
       "News Content": "මැදවච්චිය මහ රෝහලේ දැනට වැඩ අවසන් කර ඇති වකුගඩු ඒකකය කඩිනමින් විවෘත කරන ලෙස ඉල්ලමින් වකුගඩු සුරැකීමේ ජාතික ව්‍යාපාරය, සමස්ත ලංකා ගොවිජන සම්මේලනයේ නියෝජිතයින් සහ ප්‍රදේශවාසීන් අද විරෝධතාවයක නිරත වුණා.\nඔවුන් ඒ - 9 මාර්ගය ද අවහිර කර විරෝධතාවයේ නිරත වු බවයි හිරු වාර්තාකරු සදහන් කළේ.\nඒ හේතුවෙන් පැයකට වැඩි කාලයක් දැඩි රථවාහන තදබදයක්ද හටගෙන තිබු අතර මැදවච්චිය පොලිසිය පැමිණ විකල්ප මාර්ග ඔස්සේ රථ වාහන ධාවනය කරවීමට යොදනුු ලැබුවා.\nවිරෝධතාකරුවන් ප්‍රකාශ කලේ පසුගිය වසරේ සැප්තැම්බර් මාසයේ ද මෙලෙසම විරෝධතාවයක නිරත වුවත් අදාල වකුගඩු ඒකකය මේ වන තුරු විවෘත කර නොමැති බවයි.",
       "URL": "https://www.hirunews.lk/155374/වකුගඩු-රෝහල-ඉල්ලා-අදත්-මැදවච්චියේ-උද්ඝෝෂණ",
       "Category": "Local News",
       "Parent URL": "https://www.hirunews.lk/local-news.php?pageID=4644"
}