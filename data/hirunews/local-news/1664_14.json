{
       "Source": "hirunews",
       "Timestamp": "Tuesday, 28 September 2021 - 8:10",
       "Headline": "ඓතිහාසික මරගල රක්ෂිතයට හානිකරමින් මාර්ගයක් ඉදිකෙරෙන බවට චෝදනා",
       "News Content": "ඓතිහාසික මොණරාගල - මරගල රක්ෂිතයට හානි සිදු කරමින් මාර්ගයක් ඉදිකරන බවට ප්‍රදේශවාසීන් චෝදනා කරනවා.\nගැසට් පත්‍රයක් මඟින් මරගල කඳුවැටිය පාරිසරික ආරක්ෂක ප්‍රදේශයක් ලෙස බලාත්මක කර ඇති අතර,\nඒ ආශ්‍රිත ව යම් කටයුත්තක් සිදු කරන්නේ නම් ඒ සඳහා මරගල සංරක්ෂණ කමිටුවේ අවසරය ද ලබා ගත යුතුව ඇති බවට යි එහි දක්වා ඇත්තේ.\nකෙසේ වෙතත්, මරගල සංරක්ෂණ කමිටුව පවා දැනුවත් කිරීමකින් තොර ව විශාල පාරිසරික හානියක් සිදු කරමින් අදාළ මාර්ගය ඉදිකරමින් පවතින බවට ප්‍රදේශවාසීන් චෝදනා කරනවා.",
       "URL": "https://www.hirunews.lk/283426/ඓතිහාසික-මරගල-රක්ෂිතයට-හානිකරමින්-මාර්ගයක්-ඉදිකෙරෙන-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1664"
}