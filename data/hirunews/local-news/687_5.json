{
       "Source": "hirunews",
       "Timestamp": "Monday, 05 December 2022 - 13:52",
       "Headline": "යූරියා පොහොර තොගයක් නිල වශයෙන් ඇමතිට භාර දෙයි",
       "News Content": "එක්සත් ජනපද නියෝජිතායතනය සහ එක්සත් ජාතීන්ගේ ආහාර හා කෘෂිකර්ම සංවිධානය විසින් නොමිලේ ලබාදුන් යූරියා පොහොර මෙටි්‍රක් ටොන් 9,300 ක් අද (05) පෙරවරුවේ කෘෂිකර්ම අමාත්‍යාංශය වෙත නිල වශයෙන් භාරදෙනු ලැබුවා.\nඒ අනුව එම පොහොර තොගය දිස්ත්‍රික්ක අටක අක්කරයකට වඩා අඩු කුඹුරු ඉඩම් සහිත ගොවීන් එක්ලක්ෂ 93,000 ක් සඳහා නොමිලේ බෙදාහරිනු ඇති.\nමෙවර මහ කන්නය සඳහා අවශ්‍ය බණ්ඩි පොහොර සම්පූර්ණ ප්‍රමාණයම රැගත් නෞකාවක් මේ වනවිට කොළඹ වරායේ නැංගුරම් ලා ඇති අතර, එහි අන්තර්ගත බණ්ඩි පෙහොර ප්‍රමාණය මෙටි්‍රක් ටොන් 41,876ක්.\nමේ අතර අනුරාධපුර දිස්ත්‍රික්කයේ ප්‍රදේශ කිහිපයක බඩඉරිඟු වගාවන්ට හානි කරමින් මේ වනවිට සේනා දළඹු වසංගතය ව්‍යාප්ත වෙමින් පවතින බව වාර්තාවීමත් සමඟ කෘෂිකර්ම අමාත්‍ය මහින්ද අමරවීර ඊයේ පස්වරුවේ එම වගා බිම් නිරීක්ෂණයට එක්වුණා.\nඅනුරාධපුරය, සිප්පුකුලම, විරුප්පන්කුලම යන ගම්මානවල වගා කර ඇති බඩඉරිඟු වගාවන් නිරීක්ෂණය කිරීම සඳහා අමාත්‍යවරයාට අමතරව කෘෂිකර්ම නිලධාරීන් මෙන්ම ගොවිජන සංවර්ධන නිලධාරීන්ද එක්ව තිබෙනවා.\nඑහිදී කෘෂිකර්ම නිලධාරීන් පෙන්වා දුන්නේ සේනා දළඹු වසංගත තත්වය පාලනය කළ හැකි මට්ටමක දැනට පවතින බවයි.",
       "URL": "https://www.hirunews.lk/322008/යූරියා-පොහොර-තොගයක්-නිල-වශයෙන්-ඇමතිට-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=687"
}