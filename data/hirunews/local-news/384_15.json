{
       "Source": "hirunews",
       "Timestamp": "Friday, 28 April 2023 - 13:27",
       "Headline": "මරණ පරීක්ෂකවරියකට පහරදීමක්",
       "News Content": "කොළඹ ජාතික රෝහලේ අද (28) දින හදිසි මරණ පරීක්ෂක වරියට එල්ල වූ මැර ප්‍රහාරයක් හේතුවෙන් ඇය ප්‍රතිකාර සඳහා ජාතික රෝහලට ඇතුළත් කර තිබෙනවා.\nඋදෑසන රාජකාරියට වාර්තා කිරීමට මරණ පරීක්ෂක කාර්යාලයේ දොර විවෘත කිරීමේ දී එම දොර ආසන්නයේ සැඟව සිටි පුද්ගලයෙකු මෙලෙස පහර දී පළා ගොස් ඇති බවයි පොලිසිය පවසන්නේ.\nපහරදීම සිදුකළ පුද්ගලයා කවුරුන්ද යන්න මෙතෙක් හදුනාගෙන නොමැති අතර හදිසි මරණ පරීක්ෂකවරිය මරදාන පොලිසියට ලබාදුන් ප්‍රකාශයේ සඳහන් කර ඇත්තේ ඔහු ඉතා අපවිත්‍ර ඇදුමින් සැරසී සිටි යාචක ස්වරූපයේ අයෙකු බවටයි.\nපහරකෑමට ලක්වූ හදිසි මරණ පරීක්ෂකවරිය මේ වන විට කොළඹ ජාතික රෝහලට ඇතුළත් කර ප්‍රථිකාර ලබනවා.",
       "URL": "https://www.hirunews.lk/333682/මරණ-පරීක්ෂකවරියකට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=384"
}