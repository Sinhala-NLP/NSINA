{
       "Source": "hirunews",
       "Timestamp": "Tuesday, 25 September 2018 - 18:52",
       "Headline": "ඇමති මංගලගෙන් කාදිනල් හිමිපාණන්ට ප්‍රතිචාර",
       "News Content": "අගරදගුරු අති උතුම් මැල්කම් කාදිනල් රංජිත් හිමිපාණන් ජනප්‍රිය වීමේ අරමුණින් සියලූ දේ වරද්දා ගෙන ඇති බව සදහන් කරමින් මුදල් හා ජනමාධ්‍ය අමාත්‍ය මංගල සමරවීර සිය නිල ට්විටර් ගිණුමේ ප්‍රකාශයක් සටහන් කර තිබෙනවා.\nඒ කාදිනල් හිමිපාණන් පසුගියදා මානව හිමිකම් සම්බන්ධයෙන් කළ ප්‍රකාශයකට ප්‍රතිචාර දක්වමින්.\nඊට ප්‍රතිචාර දක්වමින් මුදල් හා ජනමාධ්‍ය අමාත්‍ය මංගල සමරවීර සිය ට්විටර් ගිණුමේ සටහනක් තබා තිබුණේ කතෝලික මර්දනීය අතීතය ද කෙටියෙන් උපුටා දක්වමින්.\nඉන් අමාත්‍යවරයා සිහිපත් කරන්නේ මානව හිමිකම්වල මූලාරම්භය සනිටුහන් වීමට හේතුවූයේ කතෝලික සභාව අන්‍යාගමිකයින්ට එරෙහිව දියත් කල භීෂණකාරි තත්ත්වය බවයි.\nඑහිදී අමාත්‍යවරයා එකල කතෝලික සභාව සිය ආගම පිළිනොගන්නා සහ ප්‍රශ්න කළ පුද්ගලයින්ට දෙතිස් වද දී මරා දැමීම ඉලක්ක කර ගත් භීෂණකාරි සෝදිසිය සහ වෙනත් ආගම් වලට එරෙහිව සිය ආධිපත්‍ය පැතිරවීම සදහා දියත් කෙරුණු කුරුස යුද්ධය ද සිහිපත් කර තිබෙනවා.",
       "URL": "https://www.hirunews.lk/200714/ඇමති-මංගලගෙන්-කාදිනල්-හිමිපාණන්ට-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=3730"
}