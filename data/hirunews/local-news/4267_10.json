{
       "Source": "hirunews",
       "Timestamp": "Tuesday, 17 October 2017 - 15:54",
       "Headline": "අධිකරණය වැලිකඩ සිද්ධියේ ප්‍රගතිය ඉල්ලයි",
       "News Content": "රැදවියන් 27 දෙනෙකු මරණයට පත් කරමින් වැලිකඩ බන්ධනාගාරයේ සිදුවූ ගැටුම සම්බන්ධයෙන් අපරාධ පරීක්ෂණ දෙපාර්තමේන්තුව සිදුකරන පරීක්ෂණවල ප්‍රගතිය දැනුම්දෙන ලෙස අභියාචනාධිකරණය අද නීතිපතිවරයාට නියෝග කළා.\nඒ, එම සිද්ධියට වගකිව යුතු පුද්ගලයින් නීතිය හමුවට ඉදිරිපත් කිරීමට පොලිස්පතිවරයාට සහ අපරාධ පරීක්ෂණ දෙපාර්තමේන්තුවට නියෝග කරන ලෙස ඉල්ලමින් සිද්ධියේ සාක්ෂිකරුවෙකු වන සුදේශ් නන්දිමාල් සිල්වා ගොනුකර තිබූ පෙත්සම අද සළකා බැලූ අවස්ථාවේදියි.\nඅභියාචනාධිකරණ සභාපති විනිසුරු එල්.ටී.බී. දෙහිදෙණිය, චිරාන් ගුණරත්න යන විනිසුරු මඩුල්ල හමුවේ එය සළකා බැලූනු අතර, එහිදී නීතිපතිවරයා වෙනුවෙන් පෙනී සිටි රජයේ ජ්‍යෙෂ්ඨ අධිනීතීඥවරයා කියා සිටියේ සිද්ධියට වගකිවයුත්තන් හඳුනාගැනීම සඳහා අපරාධ පරීක්ෂණ දෙපාර්තමේන්තුව විශේෂ විමර්ශනයක් ආරම්භ කර ඇති බවයි.\nඒ අනුව පෙත්සම දෙසැම්බර් මස 6 වනදා යළි විභාගයට ගැනීමට විනිසුරු මඩුල්ල අද නියෝග කළා.\n2012 වසරේ නොවැම්බර් මස 9 වනදා මෙම සිද්ධිය සිදුවන විට පෙත්සම්කරුද වැලිකඩ බන්ධනාගාරයේ රැඳවියෙකුව සිටියා.",
       "URL": "https://www.hirunews.lk/173735/අධිකරණය-වැලිකඩ-සිද්ධියේ-ප්‍රගතිය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4267"
}