{
       "Source": "hirunews",
       "Timestamp": "Saturday, 14 November 2020 - 17:16",
       "Headline": "අද ආසාදිතයින් 214ක්",
       "News Content": "අද(14) දිනයේ මේ දක්වා නව ආසාදිතයන් 214 දෙනෙකු හඳුනාගැනීමත් සමඟ මෙරට මුළු කොරෝනා රෝගීන්ගේ සංඛ්‍යාව 16,405 දක්වා ඉහළ ගියා.\nකොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ මෙම ආසාදිතයන් පෑලියගොඩ මත්ස්‍ය වෙළඳපොල ආශ්‍රිත කොරෝනා පොකුරින් වාර්තාවන බවයි.\nවෛරසය ආසාදනය වූ 293 දෙනෙකු අද දිනයේත් සුවය ලබා රෝහල්වලින් පිටව ගියා.\nඒ අනුව මේ දක්වා සුවය ලැබූ කොරෝනා රෝගීන්ගේ සංඛ්‍යාව 11,324 ක්.\nතවදුරටත් රෝහල්ගතව වෛද්‍ය අධීක්ෂණය යටතේ රෝගීන් 5,028 දෙනෙකු ප්‍රතිකාර ලබන බවයි වසංගත රෝග විද්‍යා අංශය සඳහන් කළේ.\nමේ දක්වා මෙරට සිදුව ඇති කොරෝනා මරණ සංඛ්‍යාව 53 ක්.\nපවතින තත්ත්වය සලකා සමාජයෙන්  අහඹු ලෙස පී.සී.ආර්. පරීක්ෂණ අඛණ්ඩව සිදුකළ යුතු බව රජයේ වෛද්‍ය නිලධාරීන්ගේ සංගමය ප්‍රකාශ කළා.\nකෙසේ වෙතත් වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ වෛද්‍ය සුදත් සමරවීර කියා සිටියේ දැනට සිදුකරන පී.සී.ආර්. පරීක්ෂණවලින් වැඩි ආසාදිතයන් පිරිසක් හමුවීමෙන් විද්‍යාත්මකව ආසාදිතයන් සිටින නියැදි තෝරාගෙන ඇති බවට තහවුරු වන බවයි.",
       "URL": "https://www.hirunews.lk/254721/අද-ආසාදිතයින්-214ක්",
       "Category": "Local News",
       "Parent URL": "https://www.hirunews.lk/local-news.php?pageID=2332"
}