{
       "Source": "hirunews",
       "Timestamp": "Saturday, 01 October 2022 - 15:53",
       "Headline": "මෙගාබ්ලාස්ට් ප්‍රසංගයට සියල්ල සූදානම්",
       "News Content": "ශ්‍රී ලාංකේය ගුවන් විදුලි මාධ්‍ය කලාවේ අති දැවැන්ත ප්‍රසාංගික අත්දැකීම හිරු මෙගාබ්ලාස්ට් අද රාත්‍රී 8 ට කැළණිය - පොල්හේන - සීවලි කැලණිතිලක ක්‍රීඩාංගනයේදී පැවැත්වීමට සියලු කටයුතු මේ වනවිට සූදානම්.\nවිශ්මිත අලෝක රටාවන්ගෙන් අලංකාර වන අති දැවැන්ත වේදිකාවේ සිට මෙවර මෙගා බ්ලාස්ට් ප්‍රසංගය සංගීතයෙන් හැඩ කරන්නේ රොෂාන් ප්‍රනාන්දු ප්‍රමුඛ ෆ්ලෑෂ් බෑක් සංගීත කණ්ඩායමයි.\nනිරෝෂා තලගල විත් යූ ඩාන්සර්ස් නර්තන කණ්ඩායම හිරු මෙගා බ්ලාස්ට් නර්තනයෙන් හැඩ කරනවා.\nසම්පූර්ණයෙන් නොමිලේ පැවැත්වෙන මෙම ප්‍රසංගය ගායනයෙන් හැඩ කිරීමට ජනප්‍රිය ගායක ගායිකාවන් වන උදාර කෞෂල්‍ය, භාතිය සන්තුෂ්, සංක දිනෙත්, චාමර වීරසිංහ, භාචි සුසාන්, අමල් පෙරේරා, ශෂිකා නිසංසලා, දිනේෂ් ගමගේ, නිලාන් හෙට්ටිආරච්චි, කාංචනා අනුරාධි සහ කයිසර් කයිස් ඇතුළු පිරිසක් එක්වීමට නියමිතයි.\nමේ අතර, හොඳම දේ දරුවන්ට ලබා දෙන හිරු වෙතින් ලෝක ළමාදින සැමරුම නිමිත්තෙන් හිරු දරුවෝ 2022 වැඩසටහන අද උදෑසන 8 සිට සවස දෙක දක්වා කැළණිය - පොල්හේන - සීවලි කැලණිතිලක ක්‍රීඩාංගනයේ දී පැවැත්වුණා.",
       "URL": "https://www.hirunews.lk/316787/මෙගාබ්ලාස්ට්-ප්‍රසංගයට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=831"
}