{
       "Source": "hirunews",
       "Timestamp": "Tuesday, 07 February 2023 - 14:22",
       "Headline": "ප්‍රාදේශීය පරිපාලන ඒකක දේශීය ආදායම් දෙපාර්තමේන්තුව සමඟ එක් වෙයි",
       "News Content": "බදු ප්‍රතිපත්තිය ක්‍රියාවට නැංවීමට ප්‍රාදේශීය පරිපාලන ඒකක සහ දේශීය ආදායම් දෙපාර්තමේන්තුව සමඟ ඒකාබද්ධ වැඩපිළිවෙළක් ක්‍රියාවට නැංවීමට තීරණය වී තිබෙනවා.\nමීට අදාළ සාකච්ඡාවක් රාජ්‍ය පරිපාලන නිලධාරින්ගේ සංගමය සහ මුදල් රාජ්‍ය අමාත්‍ය ෂෙහාන් සේමසිංහගේ ප්‍රධානනත්වයෙන් ඊයේ (06) පැවැත්වුණා.\nවිශේෂයෙන් බදුගෙවීම පැහැර හැර ඇති පිරිස මේ හරහා හදුනාගත හැකි අතර, ඊට සිය සහාය ලබා දෙන බව රාජ්‍ය පරිපාලන නිලධාරින්ගේ සංගමය මුදල් රාජ්‍ය අමාත්‍යවරයාට දැනුම් දී තිබෙනවා.",
       "URL": "https://www.hirunews.lk/326894/ප්‍රාදේශීය-පරිපාලන-ඒකක-දේශීය-ආදායම්-දෙපාර්තමේන්තුව-සමඟ-එක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=551"
}