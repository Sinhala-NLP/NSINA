{
       "Source": "hirunews",
       "Timestamp": "Friday, 24 March 2017 - 6:43",
       "Headline": "හිටපු ජනපති අද බරපතල වංචා සොයන කොමිසමට",
       "News Content": "හිටපු ජනාධිපති මහින්ද රාජපක්ෂ බරපතල වංචා හා දූෂණ සෙවීමේ ජනාධිපති විමර්ශන කොමිසම හමුවේ අද (24) පෙනී සිටීමට නියමිතයි.\nඒ මැතිවරණ දැන්වීම් විකාශන වෙනුවෙන් රූපවාහිනි සංස්ථාවට අය විය යුතු මුදල් නොගෙවීමේ සිද්ධියක් සම්බන්ධයෙන් සිදුකෙරෙන විමර්ශනයක් පිළිබඳ ප්‍රකාශයක් ලබාදීම සඳහායි.\nපසුගිය 16 වනදා හිටපු ජනාධිපතිවරයා ජනපති කොමිසම හමුවට කැඳවා තිබුණ ද එදිනට පැමිණිය නොහැකි බව ඔහු කොමිසම වෙත දන්වා තිබුණා.\nඒ අනුවයි අද දිනයේ මෙම අවස්ථාව ලබාදීමට ජනාධිපති විමර්ශන කොමිසම එකඟතාවය පළ කරනු ලැබුවේ.",
       "URL": "https://www.hirunews.lk/157576/හිටපු-ජනපති-අද-බරපතල-වංචා-සොයන-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4598"
}