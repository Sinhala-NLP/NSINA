{
       "Source": "hirunews",
       "Timestamp": "Tuesday, 28 June 2022 - 15:10",
       "Headline": "සංචාරක අමාත්‍යංශයේ කාර්‍යාලය කොළඹ ලෝක වෙළඳ මධ්‍යස්ථානයෙන් ඉවත් කෙරේ",
       "News Content": "සංචාරක අමාත්‍යාංශයේ කාර්යාලය කොළඹ ලෝක වෙළඳ මධ්‍යස්ථානයෙන් (WTC) ඉවත් කරගෙන තිබෙන බව වාර්තා වනවා.\nරටේ පවතින ආර්ථික අර්බුදය සැලකිල්ලට ගෙන රාජ්‍ය වියදම් අවම කර ගැනීමේ අරමුණින් එය රජයේ ගොඩනැගිල්ලක් වෙත ගෙන යාමට ඒ අනුව කටයුතු කෙරේ.\nඅදාළ අමාත්‍යංශය බාර අමාත්‍යවරයා වන හරීන් ප්‍රනාන්දුගේ තීරණයකට අනුව මෙම පියවර ගෙන ඇති බවයි වාර්තා වන්නේ.\nකෙසේ නමුත් කොළඹ ලෝක වෙළඳ මධ්‍යස්ථානයේ පවත්වාගෙන ගිය මෙම අමාත්‍යාංශ කාර්යාලයේ මාසික කුලිය වශයෙන් රුපියල් මිලියන 1.8ක මුදලක් ගෙවා තිබෙනවා.\nඅදාළ තීරණයෙන් අනතුරුව සංචාරක අමාත්‍යංශ කාර්‍යාලය කොළඹ පැරණි හෝටල් පාසල වෙත ගෙන යාමට කටයුතු කෙරේ.",
       "URL": "https://www.hirunews.lk/308412/සංචාරක-අමාත්‍යංශයේ-කාර්‍යාලය-කොළඹ-ලෝක-වෙළඳ-මධ්‍යස්ථානයෙන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1062"
}