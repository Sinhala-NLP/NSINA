{
       "Source": "hirunews",
       "Timestamp": "Sunday, 18 July 2021 - 16:59",
       "Headline": "ඩෙවෝන් ඇල්ලෙන් පහළට වැටුණු තරුණියක් අතුරුදන්",
       "News Content": "ඩෙවෝන් ඇල්ලෙන් පහළට ඇද වැටී අවුරුදු 19ක තරුණියක් අතුරුදන්ව තිබෙනවා.\nපොලීසිය පැවසුවේ තවත් කිහිපදෙනෙකු සමඟ දිය ඇල්ල නැරඹීමට ගොස් ඇල්ලට ජලය ගලා බසින ඩෙවෝන් ඇළට බැසීමට උත්සාහ දැරීමේදි ඇය ජල පහරට හසුව මෙලෙස ගසාගෙන ගොස් ඇති බවයි.\nඔවුන් ඩෙවෝන් ඇලට බැස ඇත්තේ එම ඇලට පිවිසීම වැලැක්වීම සඳහා ඉදිකර ඇති තහනම් කලාපයක් ද පසුකරමින් බවයි පොලීසිය පැවසුවේ.\nඅතුරුදන් වූ තරුණිය සොයා පොලීසිය මේ වනවිටත් විමර්ශනයක් ආරම්භ කර තිබෙනවා.",
       "URL": "https://www.hirunews.lk/277331/ඩෙවෝන්-ඇල්ලෙන්-පහළට-වැටුණු-තරුණියක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1812"
}