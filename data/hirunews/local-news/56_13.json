{
       "Source": "hirunews",
       "Timestamp": "Saturday, 02 September 2023 - 14:34",
       "Headline": "කොවිඩ් සෑදුණු රෝගීන් ගැන විශේෂ අනාවරණයක්",
       "News Content": "කොවිඩ් සෑදුණු රෝගීන් සම්බන්ධයෙන් විශේෂ අනාවරණයක් ඇමරිකානු අධ්‍යනයකින් හෙළිවී තිබෙනවා.\nකොවිඩ් හේතුවෙන් රෝහල් ගත කළ පුද්ගලයින් 1,837 දෙනෙකු යොදා ගනිමින් මෙම අධ්‍යනය සිදුකර ඇති බවයි විදෙස් මාධ්‍ය වාර්තා කොට සිටින්නේ.\nඑම අධ්‍යනයෙන් හෙළි වී ඇත්තේ කොවිඩ් රෝගය සෑදුණු රෝගීන්ගේ මොළයේ හෝ පෙනහළුවල රුධිර කැටි ගැසීම් සහ තෙහෙට්ටුව ඇතුළු රෝග ලක්ෂණ මතු විය හැකි බවයි.\nඑමෙන්ම මෙම රෝගීන්ගෙන් 16% කට අවම වශයෙන් මාස හයක්වත් සිතීම, අවධානය යොමු කිරීම හෝ මතක තබා ගැනීමේ අපහසුතා ඇති බවයි එම අධ්‍යන‍යෙන් හෙළි වී ඇත්තේ.",
       "URL": "https://www.hirunews.lk/346904/කොවිඩ්-සෑදුණු-රෝගීන්-ගැන-විශේෂ-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=56"
}