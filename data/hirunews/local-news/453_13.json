{
       "Source": "hirunews",
       "Timestamp": "Sunday, 26 March 2023 - 13:03",
       "Headline": "පැෆරල් සංවිධානයෙන් චෝදනාවක්",
       "News Content": "ආසන්නතම දිනයක පළාත් පාලන හෝ පළාත් සභා ජන්ද විමසීම පැවත්වීමේ කිසිදු සුදානමක් ආණ්ඩුවට නොමැති බව පැෆරල් සංවිධානය පවසනවා.\nඑහි විධායක අධ්‍යක්ෂ රෝහණ හෙට්ටිආරච්චි කොළඹ අද පැවති මාධ්‍ය හමුවකදි කියා සිටියේ විශේෂඥ කමිටු පත් කිරිමේ ආණ්ඩුවේ සුදානම මගින් එය තහවුරු වන බවයි.\nමේ අතර, ජන්ද විමසීමට අදාලව මේවන විට රුපියල් මිලියන 200කට ආසන්නව කාර්යයන් සිදු කර අවසන් බව රජයේ මුද්‍රණාලය ප්‍රකාශ කළා.\nමුද්‍රණාලයාධිපතිනි ගංගානි ලියනගේ සදහන් කළේ ඒ සදහා මේ වනවිට ලැබී ඇත්තේ රුපියල් මිලියන 40 ක මුදලක් පමණක් බවයි.\nමෙවර පළාත් පාලන ජන්ද විමසීමේ ජන්ද පත්‍රිකා සහ ඊට අදාල සියලුම මුද්‍රණ කටයුතු සදහා රජයේ මුද්‍රණාලයට රුපියල් මිලියන 533ක් වැයවනු ඇති බවට ඇස්මේන්තු ගත කල බව ද ඇය කියා සිටියා.\nජන්ද විමසීමට අවශ්‍ය එක්කෝටි 87 ලක්ෂයක් වන ජන්ද පත්‍රිකා වලින් මේවන විට මුද්‍රණය කිරීමට හැකි වි ඇත්තේ ජන්ද පත්‍රිකා ලක්ෂ 3ක් පමණයි.\nඉතිරි කාර්යයන් සදහා අවශ්‍ය මුදල් ලබා ගැනීම වෙනුවෙන් මහභාණ්ඩාගාර ලේකම්වරයාට රජයේ මුද්‍රණාලයාධිපතිනිය විසින් ලිපියක් පසුගියදා යොමුකර තිබුනා.\nඒ පිළිබදව මුදල් අමාත්‍යවරයාව දැනුවත් කල බව භාණ්ඩාගර ලේකම්වරයා දැනුම් දි ඇති බවයි අප කළ විමසීමකදි ඇය වැඩිදුරටත් සදහන් කළේ.",
       "URL": "https://www.hirunews.lk/330954/පැෆරල්-සංවිධානයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=453"
}