{
       "Source": "hirunews",
       "Timestamp": "Wednesday, 02 February 2022 - 23:02",
       "Headline": "චාමික කරුණාරත්නට කොවිඩ්",
       "News Content": "ඔස්ට්‍රේලියානු පන්දුවාර 20 ක්‍රිකට් තරගාවලියට සහභාගී වීම සඳහා ශ්‍රී ලංකා කණ්ඩායම දිවයිනෙන් පිටත්ව යන්නට හෝරා කිහිපයක් ඉතිරිව තිබියදී තුන් ඉරියව් ක්‍රීඩක චාමික කරුණාරත්නට කොවිඩ් ආසාදනය වී ඇති බවට අනාවරණ වී තිබෙනවා.\nඔස්ට්‍රේලියානු තරග සංචාරය ඉලක්ක කරමින් ජෛව ආරක්ෂක බුබුලේ සිට කොවිඩ් ආසදනය වූ තුන්වැන්නා චාමික වන අතර මීට පෙර නුවන් තුෂාරට සහ ශ්‍රී ලංකා කණ්ඩායමේ පුහුණු අභ්‍යාසක  ඩිල්ෂාන් ෆොන්සේකාට ද කොවිඩ් ආසාදනය වී ඇති බව තහවුරු වුණා.\nශ්‍රී ලංකා කණ්ඩායමේ තාවකාලික ප්‍රධාන පුහුණුකරු රුමේෂ් රත්නායකට ද මීට පෙර කොවිඩ් ආසාදනය වී තිබූ අතර ඒ හේතුවෙන් ඔහු හෙට ශ්‍රී ලංකා කණ්ඩායම සමගින් ඔස්ටේ‍රිලියාව බලා පිටත්ව යන්නේ නැහැ.\nරුමේෂ් ලබන 11 වනදා පළමු පන්දුවාර 20 තරගයට පෙර ශ්‍රී ලංකා කණ්ඩායම සමගින් එක්වීමට නියමිතයි.\nශ්‍රී ලංකා ක්‍රිකට් ආයතනය විසින් මේ දිනවල සංවිධාන කරනු ලබන නැෂනල් සුපර් ලීග් ක්‍රිකට් තරගාවලියේ මහනුවර කණ්ඩායමට ක්‍රීඩා කළ කමිඳූ මෙන්ඩිස්ටත් කොවිඩ් ආසාදනය වී තිබෙනවා.",
       "URL": "https://www.hirunews.lk/296007/චාමික-කරුණාරත්නට-කොවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=1379"
}