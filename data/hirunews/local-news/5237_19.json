{
       "Source": "hirunews",
       "Timestamp": "Wednesday, 23 December 2015 - 13:08",
       "Headline": "අනුරට ලක්ෂ 25ක් දුන්නේ කවුද?",
       "News Content": "2010 වසරේ පැවති ජනාධිපතිවරණයේදී අමාත්‍ය විජේදාස රාජපක්ෂකගෙන් මහතාගෙන් මුදල් ලබා ගත් බවට එල්ල වන චෝදනා තරයේ ප්‍රතික්ශේප කරන බව පාර්ලිමේන්තු මන්ත්‍රි අනුර කුමාර දිසානායක මහතා පවසනවා.\nපසුගියදා(21) හිරු ටී වි නාළිකාවේ සළකුණ වැඩ සටහනට එක්වෙමිනුයි ඔහු මේබව ප්‍රකාශ කලේ.\nමන්ත්‍රිවරයා පැවසුවේ ජනාධිපතිවරණ සමයේ මහරගම ප්‍රදේශයේ පුද්ගලයෙකු මැතිවරණ ව්‍යාපාරය සදහා තම පක්ෂයට රුපියල් ලක්ෂ 25 ක මුදලක් ලබාදුන් බවයි.\nඑම ආධාර මුදල භාර ගැනීමට සුනිල් හදුන්නෙත්ති මහතා සමග තමන්ද  අදාළ පුද්ගලයාගේ නිවෙසට ගිය බව දිසානායක මහතා ප්‍රකාශ කලා.\nපක්ෂයේ ප්‍රතිපත්ති වලට අනුව රුපියල් ලක්ෂ 25 ක මුදලක් ලබාගත් බවයි මන්ත්‍රීවරයා අවධාරණය කලේ.\nඑම අවස්ථාවේ අමාත්‍ය විජේදාස රාජපක්ෂ මහතාද ආධාර මුදල ලබාදුන් පුද්ගලයාගේ නිවෙසෙහි රැදි සිටි බව මන්ත්‍රීවරයා හිරු ටීවී සළකුණ වැඩ සටහනට එක්වෙමින් සදහන් කලා.\nකිසිදු අවස්ථාවක විජේදාස රාජපක්ෂ මහතාගෙන් ජනතා විමුක්ති පෙරමුණේ ඡන්ද ව්‍යාපාරයට මුදල් ලබා ගෙන නොමැති බව අනුර දිසානායක මහතා අවධාරණය කලා.\nමෙම කරුණ පිළිබද විජේදාස රාජපක්ෂ මහතා සමග හිරු ටී වී සජීවි වැඩ සටහනක විවාදයකට එක්වීමට සුදානම් බවයි ජනතාව විමුක්ති පෙරමුණේ නායක අනුර දිසානායක මහතා ප්‍රකාශ කලේ.",
       "URL": "https://www.hirunews.lk/122650/අනුරට-ලක්ෂ-25ක්-දුන්නේ-කවුද",
       "Category": "Local News",
       "Parent URL": "https://www.hirunews.lk/local-news.php?pageID=5237"
}