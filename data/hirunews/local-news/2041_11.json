{
       "Source": "hirunews",
       "Timestamp": "Sunday, 04 April 2021 - 21:33",
       "Headline": "රටට ජාතියට සෙත් පතන ශාන්තියේ යාත්‍රාව පස්වන දිනටත් (වීඩියෝ)",
       "News Content": "සිංහල දෙමළ අලුත් අවුරුද්ද වෙනුවෙන් හිරු ටී.වී. හිරු එෆ්.එම්. එක්ව ගෙන එන සුර්ය සිංහලේ හිරුත් එක්ක තුන්හෙළයේ අවුරුදු වැඩසටහනට සමගාමීව සත් පත්තිනි සෙත් ශාන්තිකර්මය පැවැත්වීමට නියමිතයි.\nරටට ජාතියට සෙත් පතා සිදු කෙරෙන මෙම ශාන්තිකර්මය අවසානයේ, දෙවි දේවතාවුන් උදෙසා පූජාකෙරෙන දේව දානය වෙනුවෙන් මුළු රටෙන්ම අලුත් සහල් සම්මාදම් කරගැනීමේ වැඩසටහන අද පස්වන දිනටත් ක්‍රියාත්මක වුණා.\nහිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මත රටට ජාතියට සෙත් පතමින් සූර්ය සිංහලේ හිරුත් එක්ක තුන්හෙලයේ අවුරුදු වැඩසටහනට සමගාමීව පැවැත්වෙන සත් පත්තිනි සෙත් ශාන්තිකර්මය අවසානනයේ පිදෙන දේව දානය උදෙසා මුළු රටෙන්ම අලුත් සහල් සම්මාදම් කිරීම\nදිවයින පුරා විහිදී යන මාර්ග 3ක් ඔස්සේ අප්‍රේල් මස 09වැනිදා දක්වා දින 10ක් පුරා සිදු කෙරෙනවා.\nඅනුරාධපුරයෙන් ගමන් ආරම්භ කළ නැවුම් සහල් සම්මාදම් කරන ශාන්තියේ යාත්‍රාව අද ක්‍රියාත්මක කෙරුණේ කැකිරාව ශ්‍රී බෝධිරාජරාමය, ඉනාමලුව\nඉසිපතනාරාමය බෞද්ධ මධ්‍යස්ථානය සහ බුලාගල රන්දෙණිය රජමහා විහාරය කේන්ද්‍ර කරගනිමින්.\nමහියංගනයෙන් ඇරඹි මාර්ගයේ සහල් සම්මාදම් කිරීමේ කටයුතු නාවුල සිරිඅරහත්ත පබ්බතාරාමය, මාතලේ බෞද්ධ මන්දිරය සහ වත්තේගම විද්‍යා දර්ශන\nපිරිවනේදී සිදුකෙරුණා.\nකතරගමින් ඇරඹූණු තෙවැනි ගමන් මාර්ගයේ අලුත් සහල් සම්මාදම් කිරීමේ කටයුතු සිදුවුණේ අඟුණුකොළපැලැස්ස අලුත්වැව පුරාණ රජමහා විහාරය,\nමිද්දෙණිය කුඩගල්ආර ශ්‍රී බෝධිරාජාරාමය සහ වලස්මුල්ල සාගත රජමහා විහාරයේදී.\nශාන්තියේ යාත්‍රාව 6 වන දිනට හෙට පෙරවරු 8 සිට පෙරවරු 11 දක්වා දිගන ශ්‍රී රාජවාලුකාරාමය, ගලේවෙල දේවරුක්කාරාමය සහ හක්මන ශ්‍රී විජයබිම්බාරාමයේදී අලුත් සහල් සම්මාදම් කටයුතු සිදුකිරීමට නියමිතයි.\nහෙට දහවල් 12 සිට පස්වරු 2 දක්වා අලුත් සහල් සම්මාදම් කටයුතු සිදුකෙරෙන්නේ ගෙලිඔය ශ්‍රී වේලුවනාරාමය, පල්ලේකන්ද මැල්සිරිපුර පුරාණ ශ්‍රී\nරජමහා විහාරය සහ කඹුරුපිටිය, බටපන්නල පුරාණ විහාරයේදී.\nගම්පොළ ශ්‍රී බුවනෙකබා මහ පිරිවෙණ, ගොකරැල්ල - පොල්ගොල්ල ශාත්‍රාවිද පිරිවෙන් විහාරස්ථානය සහ අකුරැස්ස ගොඩපිටිය ශ්‍රී සුදර්ශනාරාම පුරාණ\nවිහාරස්ථානයේදී හෙට පස්වරු 3 සිට පස්වරු 5 දක්වා අලුත් සහල් සම්මාදම් කටයුතු සිදුකිරීමට නියමිතයි.\nඔබේ ගමටත් නගරයටත් පැමිණෙන ශාන්තියේ යාත්‍රාවට සුපිරිසිදුව සකස් කරගත් නොඉඳුල් සහල් මිටක් පූජා කර සත් පත්තිනි දේව මෑණියන්ගේ ආශිර්වාද\nලබාගන්නා ලෙස හිරු ටි.වී. සහ හිරු එෆ්. එම්. ඔබට බැතිබරව ඇරයුම් කරනවා.",
       "URL": "https://www.hirunews.lk/267516/රටට-ජාතියට-සෙත්-පතන-ශාන්තියේ-යාත්‍රාව-පස්වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2041"
}