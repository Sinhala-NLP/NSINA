{
       "Source": "hirunews",
       "Timestamp": "Saturday, 17 April 2021 - 13:17",
       "Headline": "වරාය හමුවේ රජයේ ස්ථාවරය (වීඩියෝ)",
       "News Content": "පාර්ලිමේන්තුවට ඉදිරිපත් කර ඇති කොළඹ වරාය නගර ආර්ථික කොමිෂන් සභාව පිහිටුවීමට අදාළ පනත් කෙටුම්පතින් සිදුවන්නේ රටට ආයෝජන ගලා ඒම පමණක් බව රජය පවසනවා.\nසූම් තාක්ෂණය ඔස්සේ රජයේ ප්‍රවෘත්ති දෙපාර්තමේන්තුවේ අද කැඳවා තිබූ මාධ්‍ය හමුවකට එක්වෙමින් මුදල් හා ප්‍රාග්ධන වෙළඳපොල සහ රාජ්‍ය ව්‍යවසාය ප්‍රතිසංස්කරණ රාජ්‍ය අමාත්‍ය අජිත් නිවාඩ් කබ්රාල් මේ බව කියා සිටියා.\nඑම මාධ්‍ය හමුවට එක්වෙමින් අදහස් දැක්වූ කැබිනට් ප්‍රකාශක අමාත්‍ය කෙහෙළිය රඹුක්වැල්ල කියා සිටියේ රටට අහිතකර කිසිදු හෝ කටයුත්තක් වත්මන් රජය විසින් සිදු නොකරන බවට සහතික වන බවයි.\nඑසේම මෙම වැඩපිළිවෙල රට ඉදිරියට ගෙන යාමේ ශක්තිමත් ආයුධයක් බවද අමාත්‍ය කෙහෙළිය රඹුක්වැල්ල මාධ්‍ය හමුවේදී සඳහන් කළා.\nමේ අතර මෙම පනත් කෙටුම්පත අධ්‍යනය කිරීමෙන් පසුව ශ්‍රී ලංකා නිදහස් පක්ෂයේ මතය ඉදිරියේදී ප්‍රකාශ කරන බවයි එහි ජ්‍යෙෂ්ඨ උප සභාපතිවරයෙකු වන මහාචාර්ය රෝහණ ලක්ෂ්මන් පියදාස හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/268683/වරාය-හමුවේ-රජයේ-ස්ථාවරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2015"
}