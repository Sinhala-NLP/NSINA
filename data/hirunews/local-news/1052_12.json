{
       "Source": "hirunews",
       "Timestamp": "Saturday, 02 July 2022 - 10:35",
       "Headline": "ප්‍රාදේශීය සභාවේ ඩීසල් සහ යන්ත්‍ර සූත්‍ර සොරකමක් සම්බන්ධයෙන් මන්ත්‍රීවරයෙක් අත්අඩංගුවට",
       "News Content": "මාවනැල්ල ප්‍රාදේශීය සභාවට අයත් බැකෝ යන්ත්‍රයක ගබඩා කර තිබූ ඩීසල් තොගයක් සොරා ගැනීම සහ එම ප්‍රාදේශීය සභා ගරාජයේ ගබඩා කර තිබූ කොම්ප්‍රෙෂර් යන්ත්‍රයක් සහ හිල්ටි යන්ත්‍රයක් සොරා ගැනීම සම්බන්ධයෙන් මාවනැල්ල ප්‍රාදේශීය සභා මන්ත්‍රී ප්‍රියන්ත අල්පේගම මාවනැල්ල පොලීසිය විසින් අත්අඩංගුවට ගෙන තිබෙනවා.\nමෙතෙක් සිදුකරන ලද විමර්ශනවල දී හෙළිවී ඇත්තේ අදාල බඩු භාණ්ඩ තොගය පෙරේදා දින රාත්‍රියේ සොරාගෙන ඇති බවයි.\nගබඩාවේ තිබූ අදාළ යන්ත්‍ර සහ ඩීසල් තොගය අතුරුදන් වීම සම්බන්ධයෙන් දැනගත් එම ගබඩාවේ භාරකරු මේ සම්බන්ධයෙන් මාවනැල්ල පොලිසියට පොලීසියට ඊයේ දිනයේ පැමිණිල්ලක් ඉදිරිපත් කර තිබෙනවා.\nඑවිට මෙම ප්‍රාදේශීය සභා මන්ත්‍රීවරයා ගබඩා භාරකරු සමග සමග සාකච්ඡා කරමින් මෙම ප්‍රශ්නය ගොඩින් බේරා ගැනීමට කටයුතු කරන ලෙස ඉල්ලා තිබෙනවා.\nකෙසේ වෙතත් මේ සම්බන්ධයෙන් විමර්ශන සිදුකළ මාවනැල්ල පොලීසිය සිද්ධිය සම්බන්ධයෙන් ප්‍රාදේශීය සභා මන්ත්‍රීවරයා අත්අඩංගුවට ගෙන ඇති අතර ඔහු පොදු දේපල දේපළ පනත යටතේ ලබන සදුදා උසාවියට ඉදිරිපත් කිරීමට නියමිතයි.\nමාවනැල්ල පොලිසියේ විශේෂ විමර්ශන ඒකකය සිද්ධිය සම්බන්ධයෙන් වැඩිදුර විමර්ශන සිදු කරනවා.",
       "URL": "https://www.hirunews.lk/308794/ප්‍රාදේශීය-සභාවේ-ඩීසල්-සහ-යන්ත්‍ර-සූත්‍ර-සොරකමක්-සම්බන්ධයෙන්-මන්ත්‍රීවරයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1052"
}