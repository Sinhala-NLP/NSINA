{
       "Source": "hirunews",
       "Timestamp": "Saturday, 31 March 2018 - 14:36",
       "Headline": "නීති විරෝධී දුම්වැටි තොගයක් සමඟ සැකකරුවන් දෙදෙනෙකු අත්අඩංගුවට",
       "News Content": "නීතිවිරෝධී ලෙස ඩුබායි සිට මෙරටට දුම්වැටි තොගයක් ගෙන ආ පුද්ගලයන් දෙදෙනෙකු කටුනායක ගුවන්තොටුපල රේගුව විසින් අද ( 31)  අත්අඩංගුවට ගෙන තිබෙනවා.\nඅත්අඩංගුවට ගත් දෙදෙනාගෙන් එක් අයෙක් කොළඹ - පිටකොටුව ප්‍රදේශයේ පදිංචි 29 වන පුද්ගලයෙකු වන අතර, ඔහු සතුව තිබී රුපියල් ලක්ෂ 5 ක් වටිනා දුම්වැටි 10,000 ක් අඩංගු කාටුන් 50 ක් සොයා ගෙන ඇති බව සඳහන්.\n42 හැවිරිදි අනෙක් සැකකරු කොට්ටාරමුල්ල ප්‍රදේශයේ පදිංචිකරුවෙකු වන අතර රුපියල් 150,000 ක් වටිනා දුම්වැටි කාටුන් 15 ක් ඔහු ළඟ තිබී සොයා ගෙන තිබෙනවා.\nමොවුන් දෙදෙනා සිය ගමන් මල්ලේ සඟවාගෙන මෙම දුම්වැටි තොගය රැගෙනවිත් ඇති බව සඳහන්.\nසැකකරුවන් දෙදෙනාට රුපියල් 50,000 ක සහ 10,000 ක දඩ මුදලක් ද නියම කිරීමට ගුවන්තොටුපල රේගුව කටයුතු කර තිබෙනවා.",
       "URL": "https://www.hirunews.lk/187335/නීති-විරෝධී-දුම්වැටි-තොගයක්-සමඟ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4011"
}