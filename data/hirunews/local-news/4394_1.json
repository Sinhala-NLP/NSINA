{
       "Source": "hirunews",
       "Timestamp": "Monday, 31 July 2017 - 14:07",
       "Headline": "සයිටම් පා ගමන ඇරඹේ",
       "News Content": "මාළඹේ පෞද්ගලික වෛද්‍ය විද්‍යාලයට විරෝධය පළ කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය කොළඹ දක්වා සංවිධාන කර ඇති විරෝධතා පා ගමන පේරාදෙණිය - ගලහ  මන්සන්ධියෙන් අද පෙරවරුවේ ආරම්භ වුණා.\nමෙම අවස්ථාවට සිවිල් සංවිධාන රැසක්ද එක්ව සිටි අතර දින 05 කට පසු විරෝධතා පා ගමන කොළඹට පැමිණීමට නියමිතව ඇත්තේ අගෝස්තු 4 වනදායි.\nඅද ආරම්භ කළ විරෝධතාව හේතුවෙන් කොළඹ - නුවර මාර්ගයේ ගලහ හන්දිය අසළ දැඩි රථවාහන තදබදයක්ද ඇතිවුණා.\nමේ වනවිට විරෝධතා පා ගමන පේරාදෙණිය නගරය පසු කරමින් ඉදිරියට පැමිණෙමින් සිටින බවයි හිරු වාර්තාකරු සඳහන් කළේ.",
       "URL": "https://www.hirunews.lk/167223/සයිටම්-පා-ගමන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4394"
}