{
       "Source": "hirunews",
       "Timestamp": "Saturday, 19 December 2020 - 6:28",
       "Headline": "රත්මලානේ රොහාගේ ගෝලයින් දෙදෙනෙකු ඇතුළු 06 දෙනෙකු වස්කඩුවේදී අත්අඩංගුවට (වීඩියෝ)",
       "News Content": "පොලිසිය සමඟ සිදුවූ වෙඩි හුවමාරුවකදී ජීවිතක්ෂයට පත්වූ හැරල්ඩ් රොහාන් ද සිල්වා හෙවත් රත්මලානේ රොහා නැමැති ප්‍රබල සංවිධානාත්මක අපරාධ කල්ලි නායකයාගේ සමීපතමයින් දෙදෙනෙකු ඇතුළු සැක කටයුතු පුද්ගලයින් 06 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nවිශේෂ කාර්ය බලකායේ සංවිධානාත්මක අපරාධ මර්දන ඒකකයේ නිලධාරීන් කළුතර උතුර - වස්කඩුව ප්‍රදේශයේ ඊයේ (18) රාත්‍රියේ සිදුකළ වැටලීමකදී මොවුන් අත්අඩංගුවට ගෙන ඇත්තේ අවන්හලක රැඳී සිටියදීයි.\nසැකකරුවන් වැඩිදුර විමර්ශන සඳහා කළුතර උතුර පොලිස් ස්ථානය වෙත භාරදී තිබෙනවා.",
       "URL": "https://www.hirunews.lk/257361/රත්මලානේ-රොහාගේ-ගෝලයින්-දෙදෙනෙකු-ඇතුළු-06-දෙනෙකු-වස්කඩුවේදී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2266"
}