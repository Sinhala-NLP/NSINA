{
       "Source": "hirunews",
       "Timestamp": "Friday, 29 July 2022 - 14:59",
       "Headline": "බස්නාහිර පළාතේ වාහන ආදායම් බලපත්‍ර ලබාගැනීමට ලබාදුන් සහන කාලය යළි දීර්ඝ කෙරේ",
       "News Content": "බස්නාහිර පළාතේ ලියාපදිංචි වාහන සඳහා ආදායම් බලපත්‍ර ලබාගැනීමට ලබාදුන් සහන කාලය අගෝස්තු මස 31 වනදා දක්වා දීර්ඝ කර තිබෙනවා.\nඉන්ධන හිඟයෙන් රටේ පොදු ප්‍රවාහන සේවා සීමා වීම හේතුවෙන් මහජනතාවට සේවා ස්ථාන වෙත පැමිණීමට ඇති දුෂ්කරතා සැලකිල්ලට ගනිමිනුයි මෙම පියවර ගෙන ඇත්තේ.\nජුනි මස 29 සිට කල් ඉකුත් වන බස්නාහිර පළෘතේ ලියාපදිංචි වාහන බලපත්‍ර සඳහා අද (2022-07-29) දක්වා වාහන ආදායම් බලපත්‍ර නිකුත් කිරීමේදී දඩ මුදල් අය නොකිරීමට මීට පෙර තීරණය කර තිබුණා.\nඑලෙස දඩ මුදල් අය නොකිරීමේ සහන කාලය ලබන අගෝස්තු මස 31 වන දින දක්වා දීර්ඝ කර ඇති බවයි බස්නාහිර පළාත් ප්‍රධාන ලේකම් කාර්යාලය නිවේදනය කළේ.",
       "URL": "https://www.hirunews.lk/311300/බස්නාහිර-පළාතේ-වාහන-ආදායම්-බලපත්‍ර-ලබාගැනීමට-ලබාදුන්-සහන-කාලය-යළි-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=983"
}