{
       "Source": "hirunews",
       "Timestamp": "Thursday, 16 March 2017 - 19:54",
       "Headline": "පියුමි හංසමාලි සමග පැමිණි පිරිසක් හෝටලයක් තුළ ගැටුමක",
       "News Content": "කිරිබත්ගොඩ ප්‍රදේශයේ හෝටලයක පැවති රාත්‍රි භෝජන සංග්‍රහයකට සහභාගිවී සිටි මාධ්‍යවේදින් ඇතුළු පිරිසකට ප්‍රසිද්ධ නිරූපිකාවක් සමග එහි පැමිණි පුද්ගලයින් පිරිසක් පහරදි තිබෙනවා.\nපහර කෑමෙන් පුද්ගලයින් තිදෙනෙකුට තුවාල සිදුව ඇති අතර ඉන් එක් පුද්ගලයෙකු මේ වන විටත් කොළඹ ජාතික රෝහලේ නේවාසිකව ප්‍රතිකාර ලබනවා.\nමාධ්‍යවේදීන් සඳහා මෙම භෝජන සංග්‍රහය සංවිධානය කර තිබුණේ කිරිබත්ගොඩ නගරාසන්නයේ පිහිටි හෝටලයකදී.\nඒ අතර තුර රාත්‍රී 11.30 ට පමණ ප්‍රසිද්ධ නිරෑපිකාවක් වන පියුමි හංසමාලි සමග එහි පැමිණි පුද්ගලයින් 6 දෙනෙකු පමණ භෝජන සංග්‍රහයට පැමිණ සිටි පිරිස සමග ඇතිබූ බහින් බස්වීමෙක් දුරදිග යාමෙන් එය ගැටුමක් දක්වා වර්ධනය වුනා.\nඑම ගැටුම හෝටලයේ සවිකර තිබූ ආරක්ෂිත කැමරාවල සටහන්ව තිබුනා.\nගැටුමෙන් පුද්ගලයින් තිදෙනෙකු තුවාල ලැබූ අතර ඉන් එක් පුද්ගලයෙකු මේ වන විටත් කොළඹ ජාතික රෝහලේ නේවාසිකව ප්‍රතිකාර ලබනවා.\nපහරකෑමට ලක්වූ පාරිශවය කිරිබත්ගොඩ පොලීසියට පැමිණිලි කර තිබෙනවා.\nපහරදීම සම්බන්ධයෙන් පුද්ගලයන් දෙදෙනෙකු හදුනාගෙන ඇති අතර පොලිසිය පැවසුවේ ඔවුන් අත්අඩංගුවට ගැනීමට විමර්ශන ක්‍රියාත්මක බවයි.",
       "URL": "https://www.hirunews.lk/157041/පියුමි-හංසමාලි-සමග-පැමිණි-පිරිසක්-හෝටලයක්-තුළ-ගැටුමක",
       "Category": "Local News",
       "Parent URL": "https://www.hirunews.lk/local-news.php?pageID=4610"
}