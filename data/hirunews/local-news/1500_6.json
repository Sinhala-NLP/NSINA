{
       "Source": "hirunews",
       "Timestamp": "Sunday, 12 December 2021 - 11:04",
       "Headline": "ඉන්දීය එක්සිම් බැංකුවේ නියෝජිතයන් ශ්‍රී ලංකාවේ සංචාරයක",
       "News Content": "සිය මූල්‍යාධාර මගින් මෙරට ක්‍රියාත්මක ඒකාබද්ධ ජල සැපයුම් ව්‍යාපෘතිවල ප්‍රගතිය නිරීක්ෂණය කිරීම සඳහා එක්සිම් හෙවත් ඉන්දීය අපනයන, ආනයන බැංකුවේ නියෝජිත කණ්ඩායමක් ශ්‍රී ලංකාවේ සංචාරයක නිරතවී තිබෙනවා.\nඉන්දීය එක්සිම් බැංකුව ශ්‍රී ලංකාවේ ව්‍යාපෘතින් හතරක් සඳහා ඇමරිකානු ඩොලර් මිලියන 441.42ක ණය මුදලක් ලබා දී ඇති අතර, ඉන් ව්‍යාපෘති දෙකක් මේ වනවිට සම්පූර්ණ කර අවසන්.\nඉන්දියාවේ ජාතික අපනයන රක්ෂණ ගිණුම් වැඩසටහන යටතේ මෙම ණය මුදල් සහනදායී පොලී මත ලබාදීම විශේෂත්වයක්.\nපොල්ගහවෙල සහ අලුත්ගම ක්‍රියාත්මක කරනු ලබන මෙම ජල සැපයුම් ව්‍යාපෘති නිරීක්ෂණය කළ එක්සිම් බැංකු නියෝජිතයන් මුදල් අමාත්‍යාංශයේ සහ ජාතික ජලසම්පාදන හා ජලාපවහන මණ්ඩලයේ ජ්‍යෙෂ්ඨ නිලධාරීන්ද හමු වූ බවයි ඉන්දීය මහ කොමසාරිස් කාර්යාලය සඳහන් කළේ.",
       "URL": "https://www.hirunews.lk/290757/ඉන්දීය-එක්සිම්-බැංකුවේ-නියෝජිතයන්-ශ්‍රී-ලංකාවේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=1500"
}