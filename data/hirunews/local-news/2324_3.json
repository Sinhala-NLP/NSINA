{
       "Source": "hirunews",
       "Timestamp": "Thursday, 19 November 2020 - 16:09",
       "Headline": "බන්ධනාගාර රැඳවියන්ගේ විරෝධතාව අවසන්",
       "News Content": "සිය නඩු කටයුතු කඩිනම් කරන ලෙස ඉල්ලා වැලිකඩ සහ මැගසින් බන්ධනාගාරවල රැඳවියන් වහල මත නැග ආරම්භ කළ විරෝධතාව මේ වනවිට අවසන් කර තිබෙනවා.\nබන්ධනාගාර කොමසාරිස් ජනරාල් තුෂාර උපුල්දෙනිය හිරු ප්‍රවෘත්ති අංශයට සඳහන් කළේ අදාළ රැඳවියන්ගේ දුක් ගැනවිලි ලිඛිතව භාර ගන්නා ලෙස විෂය භාර රාජ්‍ය ඇමතිනි සුදර්ශනී ප්‍රනාන්දුපුල්ලේ කළ දැනුම්දීමත් සමඟ ඔවුන් මෙලෙස විරෝධතාව අවසන් කළ බවයි.\nවැලිකඩ සහ මැගසින් බන්ධනාගාරවල ඊයේ පස්වරුවේ සිට පැවති මෙම විරෝධතාවට රැඳවියන් විසි දෙනෙකු පමණ එක්ව සිටියා.",
       "URL": "https://www.hirunews.lk/255106/බන්ධනාගාර-රැඳවියන්ගේ-විරෝධතාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=2324"
}