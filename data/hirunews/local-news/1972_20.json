{
       "Source": "hirunews",
       "Timestamp": "Thursday, 06 May 2021 - 8:31",
       "Headline": "මහනුවර යටිනුවර වීදියෙන් කුඩු මතුවෙයි",
       "News Content": "මහනුවර යටිනුවර වීදියේ ඊයේ සවස කළ මෙහෙයුමකදී වෑන් රථයකින් ප්‍රවාහනය කරමින් තිබූ හෙරොයින් වර්ගයේ මත්ද්‍රවය ග්‍රෑම් 400ක් සමඟ  සැකකරුවෙකු අත්අඩංගුවට ගැනීමට මහනුවර පොලිසියේ විශේෂ විමර්ශන ඒකකය සමත්වුණා.\nඊට අමතරව පොලිස් මත්ද්‍රව්‍ය නාශක කාර්යාංශය විසින් කඩුවෙල ප්‍රදේශයේ දී සිදු කරන ලද තවත් මෙහෙයුම හෙරොයින් ග්‍රෑම් දෙසිය තුනක් සමඟ සැකකරුවෙක් සහ යතුරු පැදියක් අත්අඩංගුවට ගෙන තිබෙනවා .\nමේ අනුව ඊයේ දිනය තුළ සිදු කල මත්ද්‍රව්‍ය සම්බන්ධ ප්‍රධාන මෙහෙයුම් වලදී හෙරොයින් වර්ගය මත්ද්‍රව්‍ය ග්‍රෑම් 630 කට ආසන්න ප්‍රමාණයක් අත්අඩංගුවට ගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසා සිටියේ.\nඑලෙස අත්අඩංගුවට ගැනුණු හෙරොයින් වර්ගයේ මත්ද්‍රව්‍ය තොගයේ වෙළෙඳපොළ වටිනාකම රුපියල් ලක්ෂ 63කට අධිකයි.",
       "URL": "https://www.hirunews.lk/270576/මහනුවර-යටිනුවර-වීදියෙන්-කුඩු-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1972"
}