{
       "Source": "hirunews",
       "Timestamp": "Friday, 31 July 2020 - 17:47",
       "Headline": "ඡන්දය දාන්න යන්න අමතර බස් සහ දුම්රිය",
       "News Content": "මහ මැතිවරණය සඳහා ඡන්දය ප්‍රකාශ කිරීමට ගම්බිම් බලායන ජනතාවට කොළඹ සිට විශේෂ ප්‍රවාහන සැලැස්මක් අද සිට ක්‍රියාත්මක කිරීමට ප්‍රවාහන අමාත්‍යාංශය පියවර ගෙන තිබෙනවා.\nකොරෝනා වසංගත තත්වය නිසා ජනතාවගේ සෞඛ්‍ය තත්වයට බලපෑමක් ඇති නොවන පරිදි  සෞඛ්‍ය ආරක්‍ෂිත ක්‍රමවලට යටත්වයි මෙම ප්‍රවාහන සේවා ක්‍රියාත්මක කෙරෙන්නේ.\nකොළඹ කොටුවේ සිට ප්‍රධාන දුම්රිය මාර්ගය ඔස්සේ  අනුරාධපුරය, යාපනය ඇතුළු ප්‍රදේශ දක්වා මෙන්ම මුහුදු බඩ දුම්රිය මාර්ගය ඔස්සේ ගාල්ල, මාතර ප්‍රදේශ වෙත මෙම දිනවලදී විශේෂ දුම්රිය කිහිපයක් මගී අවශ්‍යතා පරිදි  අද සිට යොදවන බවයි දුම්රිය පාලක මැදිරි ප්‍රකාශයෙකු පැවසුවේ.\nමේ අතර කොළඹ මධ්‍යම බස් නැවතුම් පොළේ සිට දුර පළාත් සියල්ලම පාහේ ආවරණය වන පරිදි අමතර බස් රථ අද (31) පස්වරුවේ සිට ධාවනයේ යොදවන බව ශ්‍රී ලංකා ගමනාගමන මණ්ඩලයේ සභාපති සභාපති කිස්ලි රණවක පවසනවා.\nඑමෙන්ම කොටුව බැස්ටියන් මාවත බස් නැවතුම් පොලේ සිට ද දුර පළාත් සඳහා අමතර  පෞද්ගලික බස් රථ රැසක් ද මෙම දිනවලදී ධාවනයේ යෙදවීමට නියමිත බවයි ජාතික ගමනා ගමන කොමිසමේ සභාපති ශෂි වෙල්ගම මහතා සඳහන් කළේ.\nගම බිම් බලා ගිය ජනතාවට නැවත කොළඹට පැමිණිම සඳහා ද මෙම සේවාවන් ක්‍රියාත්මක කිරීමට සැලසුම් කර තිබෙනවා.",
       "URL": "https://www.hirunews.lk/246863/ඡන්දය-දාන්න-යන්න-අමතර-බස්-සහ-දුම්රිය",
       "Category": "Local News",
       "Parent URL": "https://www.hirunews.lk/local-news.php?pageID=2547"
}