{
       "Source": "hirunews",
       "Timestamp": "Friday, 09 June 2023 - 9:34",
       "Headline": "ලක්ෂ 10ක මුදලක් වංචා කළ පොලිස් කොස්තාපල්වරයකු අත්අඩංගුවට",
       "News Content": "පොලිස් කොස්තාපල්වරියකට විවාහ පොරොන්දුවක් දී ඇය සතු රු. ලක්ෂ 10ක මුදලක් ඉල්ලා ගෙන වංචා කළ පොලිස් කොස්තාපල්වරයකු වවුනියාව විශේෂ අපරාධ විමර්ශන අංශයේ නිලධාරීන් විසින් අත්අඩංගුවට ගෙන තිබෙනවා.\nපදවිය පොලිස් ස්ථානයට අනුයුක්තව මේ වන විට සේවයේ නිරතව සිටින මේ කොස්තාපල්වරයා පසුගිය (07) වැනිදා අත්අඩංගුවට ගෙන ඇති බවයි වාර්තා වන්නේ.\nඒ ඔහුව විශේෂ අපරාධ විමර්ශන අංශයට කැදවා ප්‍රශ්න කිරීමෙන් අනතුරුවය.\nමෙසේ කොස්තාපල්වරියකට විවාහ පොරොන්දු දී ඇගෙන් මුදල් ගත් මේ නිලධාරියා විවාහකයකු පුද්ගලයෙකු බවයි මුලික පොලිස් පරීක්ෂණවල දී අනාවරණය වී ඇත්තේ.\nඇය සමඟ මේ නිලධාරියා ප්‍රේම සම්බන්ධයක් පවත්වාගෙන යමින් මේ වංචාව සිදු කර ඇති බවද විමර්ශනවලදී හෙළි වී තිබෙනවා.\nසැකකාර නිලධාරියාත් නිලධාරිනියත් නෙදුකේණි පොලිස් ස්ථානයේ සේවයේ නිරතව සිටියදී මේ වංචාව සිදුව ඇති බවයි පොලිසිය සඳහන් කළේ.",
       "URL": "https://www.hirunews.lk/337440/ලක්ෂ-10ක-මුදලක්-වංචා-කළ-පොලිස්-කොස්තාපල්වරයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=283"
}