{
       "Source": "hirunews",
       "Timestamp": "Saturday, 29 April 2023 - 13:51",
       "Headline": "කුරුණෑගල - හෙට්ටිපොල ගබඩාවක තිබී බිත්තර 50,000 ක් සොයාගැනේ",
       "News Content": "කුරුණෑගල හෙට්ටිපොල - ගිරාතලාව ප්‍රදේශයේ ගබඩාවක සඟවා තිබූ බිත්තර 50,000 කට ආසන්න ප්‍රමාණයක් පාරිභෝගික කටයුතු පිළිබඳ අධිකාරිය විසින් සොයාගෙන තිබෙනවා.\nඅද(29) දහවල් බිත්තර මිලදී ගැනීමට උපායදූතයෙකු යොදවා සිදුකළ විමර්ශනයකට අනුව මෙම වැටලීම සිදුකළ බවයි එම අධිකාරියේ හදිසි වැටලීම් ඒකකයේ ජ්‍යෙෂ්ඨ විමර්ශන නිලධාරී බී.එස්.යූ.පී. පෙරේරා සඳහන් කළේ.\nගබඩාව හිමි කාන්තාවට එරෙහිව මේ වනවිට නීතිමය පියවර ගැනීමට කටයුතු කර ඇති අතර, ඇය ලබන සඳුදා හෙට්ටිපොල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/333760/කුරුණෑගල-හෙට්ටිපොල-ගබඩාවක-තිබී-බිත්තර-50000-ක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=382"
}