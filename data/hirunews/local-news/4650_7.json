{
       "Source": "hirunews",
       "Timestamp": "Tuesday, 21 February 2017 - 16:13",
       "Headline": "නාමල්ට එරෙහි නඩුවක් අවසන් වේ",
       "News Content": "අල්ලස් කොමිසමට අපහාස කළ බවට චෝදනා කරමින් පාර්ලිමේන්තු මන්ත්‍රී නාමල් රාජපක්ෂට එරෙහිව ශ්‍රේෂ්ඨාධිකරණය හමුවේ පවරා තිබූ නඩුව අවසන් කර තිබෙනවා.\nමෙම නඩුව පවරා තිබුණේ නියමිත පරිදි දැනුම්වත් කිරීම් සිදුකර තිබුණත් මන්ත්‍රීවරයා අවස්ථා කිහිපයකදී කොමිසම හමුවේ පෙනී නොසිටීම මගින්, එම කොමිසමට අපහාසයක් සිදුකර ඇති බවට කරුණු දක්වමින්.\nපසුව මන්ත්‍රිවරයා කොමිසම හමුවේ පෙනී සිටීම හේතුවෙන් නඩුව අවසන් කිරීමට අගවිනිසුරු කේ ශ්‍රී පවන් ප්‍රමුඛ ත්‍රිපුද්ගල විනිසුරු මඩුල්ලක් අද තීරණය කළා.",
       "URL": "https://www.hirunews.lk/155077/නාමල්ට-එරෙහි-නඩුවක්-අවසන්-වේ",
       "Category": "Local News",
       "Parent URL": "https://www.hirunews.lk/local-news.php?pageID=4650"
}