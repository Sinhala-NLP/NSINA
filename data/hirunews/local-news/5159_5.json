{
       "Source": "hirunews",
       "Timestamp": "Sunday, 21 February 2016 - 14:53",
       "Headline": "වෛද්‍යවරයෙකුගේ මුදල් කොල්ලකෑ දෙදෙනෙකු අත්අඩංගුවට",
       "News Content": "අනුරාධපුරය - බළලූවැවේ තොටුපල අසලදී මරදන්කඩවල රෝහලේ ප්‍රධාන වෛද්‍ය නිලධාරියාට පහරදී ඔහුගේ බිරිඳට අයත් මුදල් සහ රන් ආභරණ කොල්ලකෑ පුද්ගලයින් දෙදෙනෙකු ගල්කිරියාගම පොලීසිය අත්අඩංගුවට ගෙන තිබෙනවා.\nමෙම වෛද්‍යවරයා සිය බිරිඳ සමඟ දිය නාමින් සිටියදී ත්‍රිරෝද රථයකින් පැමිණි සැකකරුවන් ඔහුගේ මෝටර් රථයේ තිබූ මුදල් පැහැරගෙන තිබුණේ පෙරේදා දිනයේදියි.\nඅනතුරුව සිද්ධිය සම්බන්ධයෙන් විමර්ශන පැවැත්වූ ගල්කිරියාගම පොලීසිය කලාවැව - බමුණුගම ප්‍රදේශයේදී කොල්ලය සඳහා පැමිණි ත්‍රිරෝද රථය සමඟ සැකකරුවන් දෙදෙනෙකු ඊයේ අත්අඩංගුවට ගත්තා.\nතවත් සැකකරුවෙකු සහ පැහැරගත් මුදල් රන් භාණ්ඩ සොයා තවදුරටත් පරීක්ෂණ සිදුකරන බව පොලීසිය සඳහන් කළා.",
       "URL": "https://www.hirunews.lk/126799/වෛද්‍යවරයෙකුගේ-මුදල්-කොල්ලකෑ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5159"
}