{
       "Source": "hirunews",
       "Timestamp": "Friday, 14 October 2016 - 12:43",
       "Headline": "ජනපති සහභාගි වූ උත්සවයකට උණ්ඩයක් ගෙන ආ පුද්ගලයෙකු අත්අඩංගුවට",
       "News Content": "ජනාධිපති මෛත්‍රීපාල සිරිසේන ඊයේ (13) සහභාගි වූ අනුරාධපුර - සල්ගාදු ක්‍රීඩාංගනයට පැමිණි ලොරි රථයක තිබී පාවිච්චි කරන ලද උණ්ඩයක් සොයා ගෙන තිබෙනවා.\nජනාධිපතිවරයාගේ ප්‍රධානත්වයෙන් පැවති එම උත්සවයේ සෝදිසි රාජකාරිවල නිරතව සිටි විශේෂ කාර්ය බලකායේ පොලිස් නිලධාරින් විසින් සිදුකළ රථවාහන හා පුද්ගලයින් පරීක්ෂා කිරීමේදී මෙම උණ්ඩය සොයා ගෙන ඇති බව සදහන්.\nඊයේ උදෑසන 8 යි 40 ට පමණ උත්සව භූමියට ඇතුළු වීමට පැමිණි ලොරි රථයක් පරීක්ෂා කිරීමේදී එහි ගමන් මල්ලක තිබී මෙම පාවිච්චි කරන ලද උණ්ඩය සොයා ගෙන තිබෙනවා.\nඉන් අනතුරුව අදාළ ලොරි රථයේ රියදුරා සහ පොලිස් භාරයට ගත් උණ්ඩය අනුරාධපුර පොලිසියට වැඩිදුර විමර්ශන සදහා භාර දී ඇති බවයි පොලිස් විශේෂ කාර්ය බලකාය සදහන් කළේ.",
       "URL": "https://www.hirunews.lk/145203/ජනපති-සහභාගි-වූ-උත්සවයකට-උණ්ඩයක්-ගෙන-ආ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4838"
}