{
       "Source": "hirunews",
       "Timestamp": "Thursday, 09 February 2023 - 11:08",
       "Headline": "සෙල්ලකතරගම ප්‍රදේශයේ දී යතුරුපැදි අනතුරකින් කාන්තාවක් මිය යයි",
       "News Content": "කතරගම, සෙල්ලකතරගම ප්‍රදේශයේ දී සිදු වූ යතුරුපැදි අනතුරකින් කාන්තාවක් මිය ගොස් තිබෙනවා.\nපොලිසිය පැවසුවේ, ඊයේ (08) සවස සෙල්ලකතරගම සිට කිරිවෙහෙර දෙසට ධාවනය වූ යතුරු පැදියක් මාර්ගය හරහා ගමන් කරමින් සිටි කාන්තාවකගේ ගැටීමෙන් මෙම අනතුර සිදුව ඇති බවයි.\nඅනතුරින් තුවාල ලැබූ පදික කාන්තාව, යතුරුපැදිකරු සහ පසු පැදිකරු කතරගම රෝහලට ඇතුළත් කර තිබෙනවා.\nඑම අවස්ථාවේදී එම කාන්තාව මිය ගිය බවයි පොලිසිය පවසන්නේ.\n69 හැවිරිදි මිය ගිය කාන්තාව කතරගම, ගාමිණිපුර ප්‍රදේශයේ පදිංචිව සිටි අයෙක්.",
       "URL": "https://www.hirunews.lk/327023/සෙල්ලකතරගම-ප්‍රදේශයේ-දී-යතුරුපැදි-අනතුරකින්-කාන්තාවක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=547"
}