{
       "Source": "hirunews",
       "Timestamp": "Sunday, 17 September 2023 - 10:20",
       "Headline": "හිස සහ අත නොමැති මළ සිරුරක් හමුවෙයි",
       "News Content": "හිස කොටස සහ අතක් නොමැතිව සිරුර හමුවූ හේවාහැට - රුක්වුඩ් වත්තේ පදිංචි කාන්තාවගේ බවට සැක කෙරෙන විකෘතිවූ හිස ගමන් මල්ලක සහ අත කොටස ඊට ආසන්නයේ තිබී සොයාගෙන තිබෙනවා.\nපසුගිය 2 වනදා නිවසින් පිටව ගොස් නැවත නොපැමිණි 76 හැවිරිදි මෙම කාන්තාවගේ අතුරුදන්වීම සම්බන්ධයෙන් හඟුරන්කෙත පොලිසියට පැමිණිල්ලක් ලැබී තිබුණේ 6 වනදායි.\nපසුව සොයාබැලීමේදී මතුරට - ඔකඳගල ගල්කන්ද පාමුළ තිබී හිස සහ වම් අත නොමැති ඇයගේ සිරුර ප්‍රදේශවාසීන් සොයාගත්තා.\nඅධිකරණ වෛද්‍යවරයා විසින් නිගමනය කර තිබුණේ එය ඝාතනයක් බවට සැක කරන බවයි.\nඅනතුරුව සිදුකළ විමර්ශනවලින් පසු ඇයගේ බවට සැක කෙරෙන විකෘති වු හිස සහ වම් අත මෙලෙස සොයාගෙන තිබෙනවා.",
       "URL": "https://www.hirunews.lk/348534/හිස-සහ-අත-නොමැති-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=24"
}