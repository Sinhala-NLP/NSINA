{
       "Source": "hirunews",
       "Timestamp": "Wednesday, 12 January 2022 - 15:15",
       "Headline": "කොවිඩ් නිසා රෝහලට ගිය ප්‍රවීණ ගායිකාවට තවත් ලෙඩක්",
       "News Content": "කොරෝනා වෛරසය ආසාදනය වීමෙන් රෝහල්ගත කෙරුණු ප්‍රවීණ ජනප්‍රිය ගායිකා ලතා මංගේෂ්කාර්ට කොවිඩ් නියුමෝනියාව ද අසාදනය වී ඇතැයි ඉන්දීය මාධ්‍ය වාර්තා පවසනවා.\n92 හැවිරිදි වියෙහි පසුවන ඇය පසුගියදා මුම්බායි නුවර රෝහලකට ඇතුලත් කෙරුණා.\nපවුලේ සමීපතම ඥාතීන් ප්‍රකාශකර ඇත්තේ මේවන විට අසාධ්‍ය තත්වයේ පසුවන ඇය රෝහලින් පිටව යන දිනයක් පිළිබඳ නිශ්චිතව මෙතෙක් ප්‍රකාශ කළ නොහැකි බවයි.\nදැඩි සත්කාර ඒකකයේ ප්‍රතිකාර ලබන ලතා මංගේෂ්කාර්ට තවත් දින 10ක් හෝ 12ක් පමණ කාලයක් එහි ප්‍රතිකාර ලැබීමට සිදුවනු ඇති බවයි වෛද්‍යවරුන් සඳහන් කර තිබෙනවා.\nCOVID-19 සහ නියුමෝනියා ආසාදනය යන රෝගී තත්වයන් දෙකටම ප්‍රතිකාර කරන අතර, කෙසේ වෙතත් ඇයට ඔක්සිජන් ලබාදීමේ අවශ්‍යතාවක් මෙතෙක් නොමැති බවයි ඔවුන් ප්‍රකාශ කර ඇත්තේ.\nප්‍රවීණ ගායිකාවට ආසාදනය වී ඇත්තේ කොවිඩ් වෛරසය බැවින් ඇයගේ දුක සැප බැලීමට තමන්ට හෝ පවුලේ ඥාතීන් කිසිවෙකුට යාමට නොහැකි අතර, අවශ්‍ය තරම් වෛද්‍යවරුන් සහ හෙද කාර්ය මණ්ඩලය ඇයගේ සහයට සිටින බව ලතා මංගේෂ්කාර්ගේ සහෝදරියක් විදෙස් මාධ්‍ය වෙත සඳහන් කර තිබෙනවා.\nඇයගේ සෞඛ්‍ය තත්වය මෙන්ම වයස පිළිබඳ සැලකීමේදී ඉක්මනින් රෝහලින් පිටව යාමට නොහැකි වනු ඇති බවයි ඇය ප්‍රකාශකර ඇත්තේ.",
       "URL": "https://www.hirunews.lk/293805/කොවිඩ්-නිසා-රෝහලට-ගිය-ප්‍රවීණ-ගායිකාවට-තවත්-ලෙඩක්",
       "Category": "Local News",
       "Parent URL": "https://www.hirunews.lk/local-news.php?pageID=1429"
}