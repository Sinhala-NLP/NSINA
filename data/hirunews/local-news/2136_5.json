{
       "Source": "hirunews",
       "Timestamp": "Friday, 19 February 2021 - 19:38",
       "Headline": "පළාත් 3ක යතුරුපැදි සොරකම් කිරීමේ ජාවාරමක්",
       "News Content": "යතුරුපැදි ආනයනය නතර කිරීමත් සමඟ වෙළදපළේ යතුරුපැදිවල සහ අමතර කොටස්වල මිල ගණන් ඉහළ යාම නිසා බස්නාහිර, වයඹ සහ උතුරුමැද යන පළාත්වල වැඩි වශයෙන් යතුරුපැදි සොරකම් වාර්තා වන බව පොලීසිය ප්‍රකාශ කළා.\nඅපරාධ, සංවිධානාත්මක අපරාධ නිවාරණ දිසාව භාර සහ අපරාධ කොට්ඨාශයේ නියෝජ්‍ය පොලිස්පති ප්‍රියන්ත ජයකොඩි කියා සිටියේ මේ හේතුවෙන් යතුරුපැදි අමතර කොටස් අලෙවි කරන සහ එකලස් කිරීමේ ස්ථාන පරීක්ෂා කිරීමේ විශේෂ මෙහෙයුමක් ද ආරම්භ කර ඇති බවයි.\nදිවයිනේ සිදුවන මෙවැනි යතුරුපැදි සොරකම් කිරීම් ඉහළ ගොස් ඇති බවට පසුගිය දා හිරු ප්‍රවෘත්ති තුළින් ද අනාවරණ කළා.\nකෙසේ වෙතත්, පසුගිය දා කොළඹ දිස්ත්‍රික්කයේ යතුරුපැදි අලුත්වැඩියා කෙරෙන ස්ථාන ද පොලීසිය විසින් පරීක්ෂාවට ලක් කළ බව පොලිස් මූලස්ථානයේ අද පැවති මාධ්‍ය හමුවකට එක්වෙමින් අපරාධ, සංවිධානාත්මක අපරාධ නිවාරණ දිසාව භාර සහ අපරාධ කොට්ඨාශයේ නියෝජ්‍ය පොලිස්පති ප්‍රියන්ත ජයකොඩි සඳහන් කළා.",
       "URL": "https://www.hirunews.lk/263090/පළාත්-3ක-යතුරුපැදි-සොරකම්-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=2136"
}