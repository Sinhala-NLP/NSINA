{
       "Source": "hirunews",
       "Timestamp": "Thursday, 30 March 2017 - 15:37",
       "Headline": "කතරගම සිටි මුවන් 9 න් 8 ක් ඝාතනය වෙයි (ඡායාරූප)",
       "News Content": "කතරගම දේවාලය ආසන්නයේ පිහිටි නාගහවීදිය බෙහෙත් වත්තේ සිටි මුවන් 9 දෙනාගෙන් 8 දෙනෙකු දඩයක්කරුවන් විසින් ඝාතනය කර ඇතැයි කතරගම ශ්‍රී අභිනවාරාමාධිපති ශ්‍රාස්ත්‍රපති කපුගම සරණතිස්ස නාහිමියන් පවසනවා.\nඋන්වහන්සේ පෙන්වා දෙන්නේ පුජා නගරය කේන්ද‍්‍ර කර ගනිමින් වන සංරක්ෂණ දෙපාර්තමේන්තු කාර්යාල / යුධ හමුදාව / පොලිසිය / සිවිල් ආරක්ෂක බලකාය ද සිටියදී වන සතුන්ගේ ජීවිත රැක දීමට නොහැකි වීම පරිසරයට විශාල හානියක් බවයි.\nපුජා භූමිය වටා ඇති වනය හෙළි පෙහෙළි කිරීම හේතුවෙන් මුවන් කුඩා සීමාවකට කොටුවීම හමුවේ ඝාතනයට ලක්වන බව ද නාහිමියන් පෙන්වා දෙනවා.\nඑබැවින් කතරගම පුජා භූමිය වටා ඇති වනය ආරක්ෂා කර දෙන ලෙසට වගකිව යුතු අංශවලින් ඉල්ලා සිටින බවයි ශාස්ත්‍රපති කපුගම සරණතිස්ස හිමියන් සඳහන් කරන්නේ.\nමෙම ඡායාරූපයේ දැක්වෙන්නේ පුජා භූමියේ දැනට ඉතිරිව සිටින එකම මුවායි.\nඡායාරූප - අත්කඳුරේ ජනත් ද සිල්වා",
       "URL": "https://www.hirunews.lk/158116/කතරගම-සිටි-මුවන්-9-න්-8-ක්-ඝාතනය-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4587"
}