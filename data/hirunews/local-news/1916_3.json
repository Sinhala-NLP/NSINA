{
       "Source": "hirunews",
       "Timestamp": "Monday, 31 May 2021 - 19:28",
       "Headline": "දින දෙකක් විවෘත වූ ආර්ථික මධ්‍යස්ථාන අද සිට වැසේ",
       "News Content": "ඊයේ සහ අද දිනයේ ආර්ථීක මධ්‍යස්ථාන විවෘත කර තොග වෙළඳුන්ට සහ ජංගම වෙළඳුන්ට භාණ්ඩ මිලදී ගැනීමට අවස්ථාව සළසා දී තිබූ අතර, එය අදින් අවසන් වනවා. යළි තොග වෙළඳුන්ට සහ ජංගම වෙළඳුන්ට භාණ්ඩ මිලදී ගැනීම සඳහා ජූනි මස 3 සහ 4 යන දිනවලදී ආර්ථික මධ්‍යස්ථාන විවෘත කරනු ඇති.\nඑසේම අතුරු මාර්ගවල ගමන් නොකරන ඩිලිවරි සේවා රියදුරන්ට ලබාදී ඇති බලපත්‍ර අහෝසි කිරීමට කටයුතු කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඑවැනි සේවා පවත්වාගෙන යන බොහෝ පිරිස් ප්‍රධාන මාර්ග ආශ්‍රිතව වෙළදාම් සිදුකරන බවත් ඒ හේතුවෙන් එක් ස්ථානයකට බොහෝ පිරිසක් එක්රැස් වන බව හෙළිවී තිබෙනවා.\nඑසේම පවතින තත්ත්වය සැලකිල්ලට ගෙන පොලිස් නිලධාරීන්ගේ නිවාඩු අවලංගු කිරීමට මීට පෙර ගෙන තිබූ තීරණය ජුනි 15 දක්වා යළි දීර්ඝ කිරීමට ද පොලිස් මූලස්ථානය පියවර ගෙන තිබෙනවා.",
       "URL": "https://www.hirunews.lk/272996/දින-දෙකක්-විවෘත-වූ-ආර්ථික-මධ්‍යස්ථාන-අද-සිට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=1916"
}