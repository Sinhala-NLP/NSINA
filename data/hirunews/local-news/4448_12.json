{
       "Source": "hirunews",
       "Timestamp": "Wednesday, 28 June 2017 - 14:05",
       "Headline": "යතුරුපැදි අනතුරකින් දෙදෙනෙකු ජීවිතක්ෂයට",
       "News Content": "හබරණ - පොළොන්නරුව මාර්ගයේ අඹගස්වැව ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nඅද පෙරවරුවේ පොළොන්නරුව සිට දඹුල්ල දෙසට ගමන්ගත් යතුරුපැදිය දඹුල්ලේ සිට හබරන දෙසට ධාවනය වූ වෑන් රථයක මුහුණට මුහුණලා ගැටීමෙන් මෙම අනතුර සිදුවී ඇති බවයි පොලිසිය සදහන් කළේ.\nඅනතුරෙන් මියගිය පුද්ගලයින් දෙදෙනා 26 සහ 42 යන වයස්වල පසුවන දොම්පේ ප්‍රදේශයේ පදිංචිකරුවන්.\nසිද්ධියෙන් තුවාල ලැබූ වෑන් රථයේ රියදුරු මේ වනවිට හබරන රෝහලේ  ප්‍රතිකාර ලබනවා.",
       "URL": "https://www.hirunews.lk/164596/යතුරුපැදි-අනතුරකින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4448"
}