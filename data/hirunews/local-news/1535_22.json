{
       "Source": "hirunews",
       "Timestamp": "Friday, 26 November 2021 - 15:54",
       "Headline": "අල්ලස් ගත් තෙල්දෙණිය දිසා අධිකරණයේ රෙජිස්ටාර්වරිය රිමාන්ඩ්",
       "News Content": "අධිකරණ නියෝග මත දේපල තහනම් කිරීමේ වෙන්දේසියක් කඩිනම් කිරීමට රුපියල් දසදහසක අල්ලසක් ලබා ගැනීමට තැත්කිරීමේදී අත්අඩංගුවට ගත් තෙල්දෙණිය දිසා සහ මහේස්ත්‍රාත් අධිකරණයේ රෙජිස්ට්‍රාර්වරිය ලබන මස 10 වනදා දක්වා රක්ෂිත බන්ධනාගාරගත කර තිබෙනවා.\nඒ ඇය අද (26) කොළඹ ප්‍රධාන මහේස්ත්‍රාත් බුද්ධික ශ්‍රී රාගල වෙත ඉදිරිපත් කිරීමෙන් අනතුරුවයි.\nපසුගිය 17 වනදා ඇය අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරීන් අත්අඩංගුට ගනු ලැබුවේ විශ්‍රාමික නාවික හමුදා නිලධාරියෙකුගෙන් මෙම අල්ලස් මුදල ලබා ගැනීමට යාමේදීයි.",
       "URL": "https://www.hirunews.lk/289255/අල්ලස්-ගත්-තෙල්දෙණිය-දිසා-අධිකරණයේ-රෙජිස්ටාර්වරිය-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1535"
}