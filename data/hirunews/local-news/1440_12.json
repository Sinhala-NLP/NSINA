{
       "Source": "hirunews",
       "Timestamp": "Saturday, 08 January 2022 - 13:44",
       "Headline": "ජනපති ජය ශ්‍රී මහා බෝධීන් වහන්සේ වැඳ ආශිර්වාද ලබාගනී",
       "News Content": "ජනාධිපති ගෝඨාභය රාජපක්ෂ අද පෙරවරුවේ අනුරාධපුර - ජයශ්‍රී මහා බෝධීන් වහන්සේ වැඳ ආශිර්වාද ලබාගත් බව ජනාධිපති මාධ්‍ය අංශය ප්‍රකාශ කළා.\nපුදබිමට පැමිණි ජනාධිපතිවරයා අටමස්ථානාධිපති ආචාර්ය පූජ්‍ය පල්ලේගම සිරිනිවාස නාහිමියන් බැහැදැක උන්වහන්සේගේ සුවදුක් විමසා තිබෙනවා.\nජය ශ්‍රී මහා බෝධිය වන්දනා කිරීමට පැමිණෙන බැතිමතුන් වෙනුවෙන් ඉදි කෙරෙන රථගාලේ තත්වය පිළිබඳව පරීක්ෂා කළ ජනාධිපතිවරයා පැමිණ සිටි ජනතාව සමඟද සුහද පිළිසඳරක නිරත වූ බව සඳහන්.\nජනාධිපති ගෝඨාභය රාජපක්ෂ ඊයේ පස්වරුවේ රුවන්වැලි මහා සෑ පුද බිමට පැමිණ පූජ්‍ය පල්ලේගම හේමරතන නාහිමියන්ද බැහැදැක ආශිර්වාද ලබාගත් බවයි ජනාධිපති මාධ්‍ය අංශය වැඩිදුරටත් සඳහන් කළේ.",
       "URL": "https://www.hirunews.lk/293371/ජනපති-ජය-ශ්‍රී-මහා-බෝධීන්-වහන්සේ-වැඳ-ආශිර්වාද-ලබාගනී",
       "Category": "Local News",
       "Parent URL": "https://www.hirunews.lk/local-news.php?pageID=1440"
}