{
       "Source": "hirunews",
       "Timestamp": "Wednesday, 17 April 2019 - 13:24",
       "Headline": "අභිරහස් ලෙස මියගිය විශාල දිවියෙකුගේ සිරුරක් හමුවෙයි",
       "News Content": "දිඹුල, පතන පොලිස් වසමට අයත් ස්ටෝනික්ලිප් තේ වතුයායේ තේ ගස් අතර තිබී අඩි දෙකක් පමණ උස, අඩි 04 ක් පමණ දිග විශාල දිවියෙකුගේ මළ සිරුරක් අද (17) තේ දළු නෙළමින් සිටි වතු කම්කරුවන් විසින් සොයාගෙන තිබෙනවා.\nමෙම දිවියාගේ මළ සිරුරු අසල තිබී හිස සහ කකුළක් පමණක් ඉතිරිව ඇති සුනඛයෙකුගේ මළ සිරුරක්ද හමුව ඇති බවයි අප වාර්තාකරු ප්‍රකාශ කළේ.\nමෙම දිවියා මියගොස් දින දෙකක් පමණ වන බවට වතු කම්කරුවන් සැක පලකරනවා.\nමෙම දිවියා කිසියම් පිරිසක් විසින් ඝාතනය කර ඇති බවට සැක කරන අතර දිවි මළ සිරුර දිඹුල, පතන පොලීසිය මගින් නුවරඑළිය වන ජීවී කාර්යාලයට භාරදීමට නියමිතයි.",
       "URL": "https://www.hirunews.lk/214631/අභිරහස්-ලෙස-මියගිය-විශාල-දිවියෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3399"
}