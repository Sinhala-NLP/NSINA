{
       "Source": "hirunews",
       "Timestamp": "Sunday, 16 April 2017 - 10:14",
       "Headline": "කුරුවිට - කුරු ගඟේ තිබී ජීව අත්බෝම්බයක් හමුවේ",
       "News Content": "කුරුවිට - කුරු ගඟේ - රජනායක දියවල නම් ස්ථානයේ දියනාමින් සිටි පිරිසකට ජීව අත්බෝම්බයක් හමුවී තිබෙනවා.\nමෙම පිරිස දියනාමින් සිටියදී, එහි සිටි පාසල් සිසුවෙකු ඊයේ පස්වරුවේ කොළ පැහැති මෙම ජීව අත්බෝම්බය දැක ඇති බවයි පොලිසිය සඳහන් කළේ.\nඉන් අනතුරුව පොලිසියට සිදුකළ දැනුම්දීමකට ඔවුන් එම ස්ථානයට ගොස් ඇති අතර, ඒ සම්බන්ධයෙන් අද දිනයේ රත්නපුර මහේස්ත්‍රාත් අධිකරණයට කරුණු වාර්තා කිරීමට නියමිතයි.\nඒ අනුව මෙම අත්බෝම්බය නිශ්ක්‍රීය කිරීම කිරීමට කහවත්ත පොලිස් විශේෂ කාර්ය බලකා නිලධාරීන් කටයුතු කරනු ඇති බවයි පොලිස් මූලස්ථානය සඳහන් කළේ.",
       "URL": "https://www.hirunews.lk/159282/කුරුවිට-කුරු-ගඟේ-තිබී-ජීව-අත්බෝම්බයක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4561"
}