{
       "Source": "hirunews",
       "Timestamp": "Friday, 31 March 2023 - 10:15",
       "Headline": "මිනිස් සිරුර තුළ කුරුළු උණ වැළඳුණු පළමු අවස්ථාව චිලීයෙන් වාර්තා වෙයි",
       "News Content": "මිනිස් සිරුර තුළ කුරුළු උණ වැළඳුණු පළමු අවස්ථාව චිලී රාජ්‍යයයෙන් සොයා ගත් බව පසුගිය දා එරට සෞඛ්‍ය අමාත්‍යාංශය අනාවරණය කළා.\nඅදාල අමාත්‍යාංශය විසින් නිකුත් කරන ලද නිවේදනයකට අනුව දරුණු ඉන්ෆ්ලුවෙන්සා රෝග ලක්ෂණ පෙන්නුම් කළ 53 හැවිරිදි පුද්ගලයෙකු තුළ‍යි මෙලෙස කුරුළු උණ වාර්තා වී තිබුණේ.\nඑරට සෞඛ්‍ය අංශ පවසන්නේ අදාල රෝගියේ මේවන විට ස්ථාවර තත්ත්වයේ පසුවන බවත් අදාල තැනැත්තා හා සම්බන්ධකම් පැවැත් වූ වෙනත් අය සම්බන්ධයෙන් විමර්ශනය කරන බවයි.\nපසුගිය වසරේ අග භාගයේ සිට චිලියේ සතුන් මගින් H5N1 වෛරසය ව්‍යාප්ත වීමේ ශීඝ්‍රතාවේ ඉහළ යාමක් පෙන්නුම් කල බැවින් චිලී රජයට කාර්මික ගොවිපලවලින් කෙරෙන කුකුළු අපනයන ද නවතා දැමුවා.\nඑම කලාපයේ ම තවත් රටක් වන ආර්ජන්ටිනාව ද මේ හා සමාන තත්ත්වයකට මුහුණ දෙමින් සිටින අතර ලොව විශාලතම කුකුළු මස් අපනයනකරු වන බ්‍රසීලය අදාල වෛරසයෙන් තොර ‍රටක් බවටයි විදෙස් මාධ්‍ය වාර්තා කරන්නේ.\nකෙසේ නමුත් චිලියෙන් වාර්තා වූ නවතම තත්ත්වය සම්බන්ධයෙන් කරුණු දක්වමින් එරට සෞඛ්‍ය ක්ෂේත්‍ර වැඩිදුරටත් සඳහන් කරන්නේ, වෛරසය කුරුල්ලන්ගෙන් හෝ සාගර ජීවින්ගෙන් මිනිසුන්ට සම්ප්‍රේෂණය විය හැකි නමුත් මිනිසාගෙන් මිනිසාට සම්ප්‍රේෂණය නොවන බවක් තවමත් නොදන්නා බවයි.",
       "URL": "https://www.hirunews.lk/331349/මිනිස්-සිරුර-තුළ-කුරුළු-උණ-වැළඳුණු-පළමු-අවස්ථාව-චිලීයෙන්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=444"
}