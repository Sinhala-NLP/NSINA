{
       "Source": "hirunews",
       "Timestamp": "Saturday, 13 February 2021 - 17:13",
       "Headline": "මානව හිමිකම් ගැන සොයන ජනපති කොමිසමට, කොමසාරිස්වරියක පත් කෙරේ",
       "News Content": "ශ්‍රී ලංකාවට එරෙහිව ඉදිරිපත් කර ඇති මානව හිමිකම් කඩවීම් සම්බන්ධයෙන් චෝදනා විමර්ශනය සඳහා ජනාධිපති ගෝඨාභය රාජපක්ෂ විසින් පත් කළ ජනාධිපති පරීක්ෂණ කොමිසන් සභාවේ කොමසාරිස්වරියක ලෙස යෝගේෂ්වරී පත්කුණරාජා පත් කර තිබෙනවා.\nඒ, ජනාධිපති ලේකම් පී.බී ජයසුන්දර විසින් නිකුත් කළ අති විශේෂ ගැසට් නිවේදනයකට අනුවයි.\nමාස හයක කාලසීමාවක් බලපැවැත්වෙන පරිදි පසුගිය මස 20 වනදා සිට පත්කර ඇති කොමිෂන් සභාවේ සභාපතිවරයා ලෙස ශ්‍රේෂ්ඨාධිකරණ විනිසුරු ඒ.එච්.එම්.ඩී. නවාස් කටයුතු කරන අතර, විශ්‍රාමික පොලිස්පති චන්ද්‍රා ප්‍රනාන්දු සහ විශ්‍රාමික දිස්ත්‍රික් ලේකම් නිමල් අබේසිරි සෙසු සාමාජිකයන්.",
       "URL": "https://www.hirunews.lk/262504/මානව-හිමිකම්-ගැන-සොයන-ජනපති-කොමිසමට-කොමසාරිස්වරියක-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2149"
}