{
       "Source": "hirunews",
       "Timestamp": "Saturday, 07 August 2021 - 20:42",
       "Headline": "පවුල් සෞඛ්‍ය සේවිකාවන් 600කට කොරෝනා (වීඩියෝ)",
       "News Content": "කොරෝනා වෛරසය පැතිරයාම හමුවේ සෞඛ්‍ය සේවකයින් රැකගැනීමට හෝ ඔවුන්ට අවශ්‍ය පහසුකම් ලබාදීමට බලධාරීන් නිසි ක්‍රමවේදයක් සකස් කර නොමැති බවට පවුල් සෞඛ්‍ය සේවා සංගමයේ සභාපතිනි දේවිකා කොඩිතුවක්කු චෝදනා කරනවා.\nමේ වන විට පවුල් සෞඛ්‍ය සේවිකාවන් 500ත් 600ත් අතර ප්‍රමාණයක් වෛරසයට ගොදුරු වී ඇති බවයි ඇය පෙන්වා දෙන්නේ.\nමේ අතර, ගර්භනි මාතාවන්, පවතින තත්ත්වයේ බැරෑරුම් බව තේරුම් ගනිමින් කටයුතු කළ යුතු බව නැගෙනහිර කොළඹ මුලික රෝහලේ අධ්‍යක්ෂ විශේෂඥ වෛද්‍ය ප්‍රියන්ත කරුණාරත්න ප්‍රකාශ කළා.\nරිජ්වේ ආර්යා ළමා රෝහලේ වාට්ටු 4ක වෛරසය ආසාදනය වූ දරුවන් 150කට ආසන්න සංඛ්‍යාවක් මේ වනවිට ප්‍රතිකාර ලබමින් සිටිනවා.",
       "URL": "https://www.hirunews.lk/279143/පවුල්-සෞඛ්‍ය-සේවිකාවන්-600කට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1768"
}