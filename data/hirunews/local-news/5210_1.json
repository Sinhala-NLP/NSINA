{
       "Source": "hirunews",
       "Timestamp": "Thursday, 14 January 2016 - 16:03",
       "Headline": "තෛපොංගල් සැමරීමට වතුකරයේ ජනතාව සූදානම් (ඡායාරූප)",
       "News Content": "හෙටට යෙදෙන තෛපොංගල් දිනය වෙනුවෙන් සූදානම් වීම සඳහා වතුකරයේ ප්‍රධාන නගර සියල්ලක්ම පාහේ අද (14) හින්දු ජනතාවගෙන් පිරී පැවතුණා.\nඅප වාර්තාකරු සඳහන් කළේ අත්‍යවශ්‍ය ආහාර ද්‍රව්‍ය සහ ඇඳුම් පැළඳුම් මිලදී ගැනීම සඳහා ඔවුන් නගරයට වැඩි වශයෙන් පැමිණ ඇති බවයි.\nවිශේෂයෙන්ම නුවරඑලිය, වැලිමඩ, හැටන්, තලවකැලේ සහ මස්කෙලිය ආදී නගරවලට පැමිණෙන පාරිභෝගිකයන් වෙනුවෙන් විශේෂ පොලිස් ආරක්ෂාව යොදවා ඇති බවයි එහි සංචාරයක නිරත වූ අප වාර්තාකරු ප්‍රකාශ කළේ.\nමේ අතර  හෙට උදාවන තයිපොන්ගල් උත්සවය සදහා උතුරේ ජනතාවද අතිඋත්කර්ෂවත්ව සුදානමින් පසුවන බව හිරු වාර්තාකරු ප්‍රකාශ කලා.\nඅද දිනයේදී නගරයේ වෙළදසැල් ජනතාවගෙන්  පිරී ඉතිරි ගොස් තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/124025/තෛපොංගල්-සැමරීමට-වතුකරයේ-ජනතාව-සූදානම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5210"
}