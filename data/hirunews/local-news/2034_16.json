{
       "Source": "hirunews",
       "Timestamp": "Thursday, 08 April 2021 - 8:31",
       "Headline": "මුදල් විශුද්ධිකරණ පනත යටතේ, අවුරුදු 27ක තරුණයෙක් අත්අඩංගුවට",
       "News Content": "අපරාධ පරීක්ෂණ දෙපාර්තමේන්තු නිලධාරීන් විසින් රත්මලාන ධර්මාරාම පාර ප්‍රදේශයේ දී අවුරුදු 27ක තරුණයෙක් අත්අඩංගුවට ගෙන තිබෙනවා .\nමොහු අත්අඩංගුවට ගෙන ඇත්තේ මුදල් විශුද්ධිකරණ පනත යටතේ යි.\nඅත්අඩංගුවට ගත් සැකකරු විසින් පෞද්ගලික බැංකුවක පවත්වාගෙන යන බැංකු ගිනුමකට  උපයාගත් ආකාරය හෙළි කළ නොහැකි රුපියල් මිලියන එකසිය තිස් අටක් ලැබී තිබෙනවා.\nඅදාළ මුදල් මේ වනවිට විදෙස් රටක වාසය කරන සංවිධානාත්මක අපරාධ කරුවකු වන ධර්මසිරි පෙරේරාගේ බවටයි අපරාධ පරීක්ෂණ දෙපාර්තමේන්තුව සැක කරන්න.\nමීට පෙරත් ධර්මසිරි පෙරේරා නැමැති පාතාල අපරාධකරු විසින් මෙරට සිටි තවත් පුද්ගලයෙකුගේ ගිණුමකට රුපියල් කෝටි 49 ක මුදලක් එවා තිබුණා.\nඑම  පුද්ගලයා මීට මාස තුනකට පෙර අත්අඩංගුවට ගැනුණු අතර ඔහු දැනට රක්ෂිත බන්ධනාගාරගතව පසුවනවා .\nඅත්අඩංගුවට ගත් පුද්ගලයා අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහන මහතා පවසා සිටියේය.",
       "URL": "https://www.hirunews.lk/267834/මුදල්-විශුද්ධිකරණ-පනත-යටතේ-අවුරුදු-27ක-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2034"
}