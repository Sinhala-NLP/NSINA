{
       "Source": "hirunews",
       "Timestamp": "Thursday, 21 September 2023 - 12:06",
       "Headline": "ජනාධිපති ලේකම් කාර්යාලයේ සියලුම නිලධාරීන්ට සහ රියැදුරන්ට විශේෂ දැනුම්දීමක්",
       "News Content": "ජනාධිපති ලේකම් කාර්යාලයේ සියලුම නිලධාරීන්ට සහ රියැදුරන්ට තම වාහන වල ජනාධිපති ලේකම් කාර්යාල නාමපුවරුව ප්‍රදර්ශනය නොකරන ලෙසට දැනුම් දී ඇති බව වාර්තා වෙනවා.\nජනාධිපති කාර්යාලය යන පුවරුව ප්‍රදර්ශනය කරමින් යම් වාහනයක් ධාවනය කරන්නේ නම් එම වාහන ජනතාව රැවටීම සඳහා එසේ කරන බවයි වැඩ බලන ජනාධිපති ලේකම් චාන්දනී විජේවර්ධන ප්‍රකාශ කර සිටියේ.\nඑවැනි නාමපුවරු ප්‍රදර්ශනය කරන ඕනෑම වාහනයක් ජනාධිපති ලේකම් කාර්යාලයට අනුබද්ධ නොවන ඒවා බවයි ඇය පවසා සිටියේ.\nඑමෙන් ම එය මහජනතාව රැවටීමට උත්සාහ කරන ව්‍යාජයන් බවයි වැඩබලන ජනාධිපති ලේකම්වරිය වැඩිදුරටත් සඳහන් කර සිටියේ.",
       "URL": "https://www.hirunews.lk/348949/ජනාධිපති-ලේකම්-කාර්යාලයේ-සියලුම-නිලධාරීන්ට-සහ-රියැදුරන්ට-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=16"
}