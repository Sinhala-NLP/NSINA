{
       "Source": "hirunews",
       "Timestamp": "Sunday, 06 November 2022 - 14:41",
       "Headline": "පාකිස්ථානය අවසන් පූර්ව වටයට",
       "News Content": "පන්දු වාර විස්ස ලෝක කුසලාන තරගාවලියේ අවසන් පූර්ව වටයට සුදුසුකම් ලැබීමට පාකිස්ථාන කණ්ඩායම අද (06) සමත්වුණා.\nඒ ඇඩිලේඩ් හි පැවති තරගයේදී බංග්ලාදේශ කණ්ඩායම කඩුලු පහකින් පරාජයට පත් කරමින්.\nතරගයේ පළමුව පන්දුවට පහරදුන් බංග්ලාදේශ කණ්ඩායම කඩුලු අටකට ලකුණු 127 ක් රැස් කළ අතර, පිළිතුරු ඉනිම ක්‍රීඩා කළ පාකිස්ථාන කණ්ඩායම පන්දු වාර 18 යි එක් පන්දුවක් අවසානයේ කඩුලු පහක් දැවී ලකුණු 128 ක් ලබාගනිමින් තරගය ජයග්‍රහණය කළා.\nඒ අනුව දෙවන කාණ්ඩයෙන් ඉන්දියාව සහ පාකිස්ථානය ලෝක කුසලානයේ අවසන් පූර්ව තරගයට සුදුසුකම් ලැබූ අතර, පළමු කාණ්ඩයෙන් නවසීලන්තය සහ එංගලන්තය අවසන් පූර්ව වටයට සුදුසුකම් ලබාගත්තා.",
       "URL": "https://www.hirunews.lk/319766/පාකිස්ථානය-අවසන්-පූර්ව-වටයට",
       "Category": "Local News",
       "Parent URL": "https://www.hirunews.lk/local-news.php?pageID=753"
}