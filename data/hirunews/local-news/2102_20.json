{
       "Source": "hirunews",
       "Timestamp": "Monday, 08 March 2021 - 12:51",
       "Headline": "මාරක රිය අනතුරකින් පාසල් සිසුවකු මිය යයි",
       "News Content": "තෙලිකඩ පොලිස් බලප්‍රදේශයේ සිදු වූ අනතුරකින් පාසල් සිසුවෙකු මිය ගොස් තිබෙනවා.\nමෙසේ මියගොස් ඇත්තේ බූස්ස, රේජ්ජිපුර ප්‍රදේශයේ පදිංචි, 11 ශ්‍රේණියේ අධ්‍යාපනය ලබමින් සිටි 16 හැවිරිදි  පාසල් සිසුවෙක්.\nඊයේ (07) පස්වරුවේ මිතුරන් හතර දෙනෙකු සමඟ  එකම යතුරුපැදියක ගමන් කරමින් සිටිය දී මොවුන් මෙම අනතුරට මුහුණ පා තිබෙනවා.\nයතුරුපැදියේ වේගය පාලනය කරගත නොහැකිව ඉදිරියෙන් පැමිණි ට්‍රැක්ටර් රථයක ගැටී මෙම අනතුර සිදුව ඇති බවයි පොලිසිය පැවසුවේ.\nමේ වනවිට මිය ගිය පාසල් සිසුවාගේ දේහය ගාල්ල, කරාපිටිය රෝහලේ තැම්පත් කර ඇති බවයි වාර්තා වන්නේ.\nට්‍රැක්ටර් රථයේ රියදුරු පොලිසි අත්අඩංගුවට ගෙන ඇති අතර සිද්ධිය සම්බන්ධයෙන් වැඩිදුර පරීක්ෂණ තෙලිකඩ පොලිසිය පවත්වනවා.",
       "URL": "https://www.hirunews.lk/264688/මාරක-රිය-අනතුරකින්-පාසල්-සිසුවකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=2102"
}