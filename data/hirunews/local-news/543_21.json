{
       "Source": "hirunews",
       "Timestamp": "Saturday, 11 February 2023 - 13:25",
       "Headline": "ප්‍රසිද්ධ රැප් ගායකයෙකුට වෙඩි",
       "News Content": "දකුණු අප්‍රිකාවේ ප්‍රසිද්ධ රැප් ගායකයෙකු වන කේනන් ෆෝබ්ස් හෙවත් ඒ.කේ.ඒ වෙඩි තබා ඝාතනය කර තිබෙනවා.\nජනප්‍රිය ගීත ඇල්බම රැසක් නිකුත් කළ මොහු දකුණු අප්‍රිකාවේ සම්මාන රැසක් හිමිකරගත් ගායකයෙකු බවයි විදෙස් මාධ්‍ය පවසන්නේ.\nඩර්බන් නගරයේ ජනප්‍රිය අවන්හලක් අසළදී සිදු වූ මෙම වෙඩි තැබීමෙන් ඔහු සමඟ සිටි මිතුරෙකු ද මියගොස් ඇති බව සඳහන්.\n35 හැවිරිදි ඔහුගේ නවතම ඇල්බමය වන මාස් කන්ටීර මේ මස අග දී නිකුත් කිරීමටයි නියමිතව තිබුණේ.",
       "URL": "https://www.hirunews.lk/327160/ප්‍රසිද්ධ-රැප්-ගායකයෙකුට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=543"
}