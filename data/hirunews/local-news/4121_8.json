{
       "Source": "hirunews",
       "Timestamp": "Wednesday, 17 January 2018 - 16:41",
       "Headline": "ජංගම දුරකතනයක් ගිල්වා මව ඝාතනය කළ පුතා",
       "News Content": "තම මව ඝාතනය කළ පුද්ගලයෙකු ඌව පරණගම මොරගොල්ල ප්‍රදේශයේදී අත්අඩංගුවට ගෙන තිබෙනවා.\nජංගම දුරකථනයක් මවගේ උගුරට දමා හුස්ම හිර කර සැකකාර පුත්‍රයා මෙම ඝාතනය සිදුකර ඇති බවයි පොලිසිය කියාසිටියේ.\nමියගොස් ඇත්තේ 61 හැවිරිදි කාන්තාවක්.\nමව අභිරහස් ලෙසට මියගොස් ඇති බවට සැකකාර පුත්‍රයා ඊයේ පොලිසියට පැමිණිල්ලක් ද කර තිබෙනවා.\nඒ පසුගිය 15 වනදා රාත්‍රී තමා සහ බිරිඳ නිවසින් පිටව ගිය අතර යළිත් පසුදා උදෑසන නිවසට පැමිණ බලන විට මව මියගොස් සිටි බවට පවසමින්.\nඇතිවු සැකයක් මත මෙය සැක කටයුතු මරණයක් ලෙසට සලකා මහේස්ත්‍රාත් පරීක්ෂණයක් ද සිදුකර තිබෙනවා.\nපසුව බදුල්ල මහ රෝහලේදී අද සිදු කළ පශ්චාත් මරණ පරීක්ෂණයේදී අනාවරණ වී ඇත්තේ මෙය හුස්ම හිරකර සිදු කළ ඝාතනයක් බවයි.\nඊට ජංගම දුරකථනයක් යොදාගෙන ඇතැයි හෙළිවී තිබෙනවා.\nසිද්ධිය පිළිබඳ ඌව පරණගම පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/181318/ජංගම-දුරකතනයක්-ගිල්වා-මව-ඝාතනය-කළ-පුතා",
       "Category": "Local News",
       "Parent URL": "https://www.hirunews.lk/local-news.php?pageID=4121"
}