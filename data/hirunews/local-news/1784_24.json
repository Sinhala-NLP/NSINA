{
       "Source": "hirunews",
       "Timestamp": "Saturday, 31 July 2021 - 7:23",
       "Headline": "කාන්තාවන් දෙදෙනෙකුට මහ මඟදී මාරාන්තික ප්‍රහාරයක් එලල කළ සැකකරු සියදිවි නසාගනී",
       "News Content": "කහටගස්දිගිලිය පොලිස් වසමේ කුකුලෑව ප්‍රදේශයේදී කාන්තාවක් දෙදෙනෙකුට තියුණු ආයුධයකින් පහර දී සැකකාර පුද්ගලයා ගෙල වැලලාගෙන ඇති බවට ලද තොරතුරක් සම්බන්ධයෙන් පොලිසිය විමර්ශන ආරම්භකර තිබෙනවා.\nඅදාල පහරදීමෙන් එක් කාන්තාවක් එම ස්ථානයේදීම ජීවිතක්ෂයට පත්ව ඇති අතර බරපතල තුවාල ලැබූ අනෙක් කාන්තාව රෝහල් ගතකර ඇති බවයි වාර්තා වන්නේ.\nඅදාල කාන්තාවන් දෙදෙනා මාර්ගයේ ගමන්කරමින් සිටින අතර තුර මෙම පහරදීම සිදුකර ඇති අතර සිද්ධියෙන් මිය ගිය කාන්තාව සැකකරුගේ බිරිඳ බවයි පොලිසිය සඳහන් කළේ.\nඑම කාන්තාව කුකුලෑව, සිප්පුකුලම ප්‍රදේශයේ පදිංචිව සිටි 44 හැවිරිදි තැනැත්තියක්.\nපහරදීම සිදුකර සියදිවි නසාගත් සැකකරු එම ප්‍රදේශයේම පදිංචි 46 හැවිරිදි වියේ පසුවූ අයෙක් බවයි පොලිසිය වැඩිදුරටත් සඳහන් කළේ.\nමොවූන් දෙදෙනා කලක සිට වෙන් වෙන්ව ජීවත්වන බවට අනාවරණය වී ඇති අතර ඊයේ (30) පස්වරුවේ සිදුවූ මෙම සිද්ධිය සම්බන්ධයෙන් කහටගස්දිගිලිය පොලිසිය  වැඩිදුර පරීක්ෂණ පවත්වනවා.",
       "URL": "https://www.hirunews.lk/278456/කාන්තාවන්-දෙදෙනෙකුට-මහ-මඟදී-මාරාන්තික-ප්‍රහාරයක්-එලල-කළ-සැකකරු-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=1784"
}