{
       "Source": "hirunews",
       "Timestamp": "Sunday, 28 November 2021 - 14:31",
       "Headline": "ඉරණමඩු ජලාශයේ වාන් දොරටු විවෘත වෙයි",
       "News Content": "අධික වැසි තත්ත්වය හේතුවෙන් කිලිනොච්චිය - ඉරණමඩු ජලාශයේ වාන් දොරටු හතරක් විවෘත කර තිබෙනවා.\nකිලිනොච්චිය වාරිමාර්ග ඉංජිනේරු කාර්යාලය ප්‍රකාශ කළේ අද (28) පෙරවරුවේ එම දොරටු විවෘත කිරීම හේතුවෙන් පහත්බිම් ප්‍රදේශවලට ගංවතුර තත්වයක් ඇතිවීමේ අවදානමක් පවතින බවයි.\nඒ අනුව පහත්බිම්වල වෙසෙන ජනතාව අවධානයෙන් පසුවන ලෙසටයි කිලිනොච්චිය ආපදා කළමනාකරණ කාර්යාලය දැනුම් දෙන්නේ.\nඉරණමඩු ජලාශය වාන් දැමීම හේතුවෙන් කිලිනොච්චිය - පන්නන්කන්ඩි, කන්ඩාවලෙයි සහ මුරුස්සමොට්ටෙයි ප්‍රදේශ ජලයෙන් යටවිය හැකි බව එම කාර්යාලය වැඩිදුරටත් සඳහන් කළා.",
       "URL": "https://www.hirunews.lk/289445/ඉරණමඩු-ජලාශයේ-වාන්-දොරටු-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1532"
}