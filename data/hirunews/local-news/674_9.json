{
       "Source": "hirunews",
       "Timestamp": "Sunday, 11 December 2022 - 13:26",
       "Headline": "රාජ්‍ය ආයතන ප්‍රධානීන් ඉවත් කිරීමට අමාත්‍යවරුන්ට ඇති බලය අහෝසි කළ යුතුයි - කිංස්ලි රණවක",
       "News Content": "සිය අභිමතය පරිදි රාජ්‍ය ආයතන ප්‍රධානීන් ඉවත් කිරීමට අමාත්‍යවරුන්ට ඇති බලය අහෝසි කළ යුතු බව ධුරයෙන් ඉවත් කළ ලංකා ගමනාගමන මණ්ඩලයේ හිටපු සභාපති නීතිඥ කිංස්ලි රණවක පවසනවා.\nප්‍රවාහන අමාත්‍ය ආචාර්ය බන්දුල ගුණවර්ධන විසින් ඔහුව පසුගිය දා ධුරයෙන් ඉවත් කරනු ලැබුවා.\nහිරු ප්‍රවෘත්ති සමග සංවාදයකට එක්වෙමින් කිංස්ලි රණවක පැවසුවේ මෙම සිදුවීම සම්බන්ධයෙන් තමන් ජනාධිපතිවරයා දැනුවත් කිරීමට පියවර ගන්නා බවයි.",
       "URL": "https://www.hirunews.lk/322425/රාජ්‍ය-ආයතන-ප්‍රධානීන්-ඉවත්-කිරීමට-අමාත්‍යවරුන්ට-ඇති-බලය-අහෝසි-කළ-යුතුයි-කිංස්ලි-රණවක",
       "Category": "Local News",
       "Parent URL": "https://www.hirunews.lk/local-news.php?pageID=674"
}