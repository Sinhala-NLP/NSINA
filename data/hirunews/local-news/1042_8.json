{
       "Source": "hirunews",
       "Timestamp": "Wednesday, 06 July 2022 - 18:13",
       "Headline": "ඉන්ධන නොමැති කමින් කඩා වැටෙන පළතුරු වියාපාරය",
       "News Content": "ඩීසල් මිල ඉහළ යාම නිසා තමන්ගේ පළතුරු වර්ග මෙන්ම මඤ්ඤොක්කා,තැබිලි ආදිය ඇඹිලිපිටිය ප්‍රදේශයේ ව්‍යපාරික ස්ථාන වලට විකුණා ගත නොහැකි බව පළතුරු ව්‍යාපාරිකයන් පවසනවා.\nතමන්ගේ පළතුරු මෙතෙක් කාලයක් පළතුරු අපනයනය කරන ව්‍යපාරික ආයතන වලට අලෙවි කළ බවත් එම ආයතනය ඩීසල් නොමැති බව පවසමින් සතියක් තුළ වසා දැමීමට තීරණය කර ඇති නිසා තමන් දැඩි අසීරුතාවයට පත්ව ඇති බවද පළතුරු වෙළෙදුන් පවසනවා.\nඩීසල් නොමැති බව පවසමින් එම ආයතනය වසා දැමීමට තීරණය කර ඇති බැවින් පළතුරු වෙළෙන්දන් අන්ත අසරණ වී ඇති බව පළතුරු වෙළෙන්දන් පවසනවා.\nමේ සම්බන්ධයෙන් ඇඹිලිපිටිය ගොවි සංවිධාන නායකයින් මෙසේ පවසනවා...\nවිදෙස් රට වලට යැවීමේ අරමුණ ඇතිව ඇඹිලිපිටිය ප්‍රදේශයේ වගාකර තිබෙන කෙසෙල් .ගස්ලබු වගාවන්ට ජල මෝටර් වලින් ජලය සම්පාදනය කළ මුත් ඩීසල් නොමැති වීමෙන් එම වගාවන් මැරී යමින් පවතිනවා.බලධාරීන් මේ සම්බන්ධයෙන් කිසිම ක්‍රියා මාර්ගයක් අරගෙන නැහැ.රටට ඩොලර් අවශ්‍ය කාලයක මෙවැනි ආයතන වසා දමුවොත් රටට ඩොලර් සහ දහස් ගණනකට රැකියා අහිමි වීමේ අවධානමක් පවතිනවා.\nවිදෙස් රට වලට පළතුරු වර්ග.තැබිලි.මඤ්ඤොක්කා අපනයන කරන ව්‍යපාරික ආයතනයක් වන වලව ඇග්‍රි ආයතනයේ හිමිකරු වන අජිත් රත්නසිරි මහතා මෙසේ පැවැසුවා. ආයතනය පවත්වාගෙන යන්න විදිහක් නැහැ.ඩීසල් නැති නිසා.රජයේ කිසිම නිලධාරියෙක් මගේ ආයතනයට ඇවිල්ලා ව්‍යපාර ගැන හොයලා බලන්නේ නැහැ.මහජන සෞඛ්‍ය පරීක්ෂක මහත්තයා විතරමයි එන්නේ.මගේ ආයතනයෙන් සිදු කරන්නේ රටට ඩොලර් ගේන එකයි රටේ ගොවීන්ගේ අස්වැන්නට ඉතා හොද මිලක් දීමයි.නමුත් ඉන්ධන ලබා ගැනීමට හැකියාවක් නැහැ.ආයතනය සතියකට පෙර වසා දැමීමට සිදු වී තිබෙනවා.",
       "URL": "https://www.hirunews.lk/309246/ඉන්ධන-නොමැති-කමින්-කඩා-වැටෙන-පළතුරු-වියාපාරය",
       "Category": "Local News",
       "Parent URL": "https://www.hirunews.lk/local-news.php?pageID=1042"
}