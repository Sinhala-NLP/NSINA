{
       "Source": "hirunews",
       "Timestamp": "Wednesday, 19 April 2023 - 7:45",
       "Headline": "බන්ධනාගාර නිලධාරීන්ට උසස්වීම් නැහැ",
       "News Content": "පොලිස් දෙපාර්තමේන්තුවේ වසර දොළහක් සම්පූර්ණ කළ කොස්තාපල්වරුන්ට උසස් වීම් ලබාදුන්නද, බන්ධනාගාර නිලධාරීන්ට වසර විස්සක් ගත වී වත් උසස් වීම් ලැබී නොමැති බව පල්ලෙකැලේ දුම්බර බන්ධනාගාර නිලධාරීහු පවසනවා.\nවර්තමානයේ බන්ධනාගාර පරිපාලනය පහළ නිලධාරීන් කෙරෙහි කිසිම අවධානයක් යොමු නොකරන මට්ටමට පත් වී ඇති බවත් වර්තමාන ආර්ථික තත්ත්වය හමුවේ තමන්ගේ ගැටලු අමාත්‍යවරයා වෙත යොමු කිරීමට ඉහළ නිලධාරීන් උත්සාහ නොකරන බවත් ඔවුන් ප්‍රකාශ කරනවා.\nඑම නිලධාරීන්ගේ අදහස වන්නේ වර්තමාන පාලන කොමසාරිස්වරයා වහා වෙනස් කළ යුතු බවයි.",
       "URL": "https://www.hirunews.lk/332877/බන්ධනාගාර-නිලධාරීන්ට-උසස්වීම්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=405"
}