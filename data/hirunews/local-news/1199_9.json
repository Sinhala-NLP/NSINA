{
       "Source": "hirunews",
       "Timestamp": "Sunday, 01 May 2022 - 7:50",
       "Headline": "ඉතාලි - පාදුවා පල්ලියේ අද සිංහල දේව මෙහෙයක්",
       "News Content": "පාස්කු ප්‍රහාරයේ වින්දිතයන් වෙනුවෙන් සිංහල බසින් දිව්‍ය පූජාවක් ඉතාලියේ පාදුවාහි ශුද්ධ වූ අන්තෝනි මුනිඳුන්ගේ දේවස්ථානයේ දී අද පැවැත්වෙනවා.\nඅගරදගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් පැවැත්වෙන එම දේව මෙහෙය සඳහා ඉතාලියේ වෙසෙන ශ්‍රී ලාංකිකයින් ඇතුලු පිරිසක් සහභාගි වන බව කොළඹ අගරදගුරු පදවි ජනසන්නිවේදන අධ්‍යක්ෂ ජූඩ් ක්‍රිශාන්ත ප්‍රනාන්දු පියතුමන් සඳහන් කළා.\nපසුගිය 25 වැනි දා පාස්කු ප්‍රහාරයෙන් පීඩාවට ලක්වූ ශ්‍රී ලාංකිකයන්ට ආශිර්වාදය පළ කිරීමට ශුද්ධෝත්තම ෆ්‍රැන්සිස් පාප් වහන්සේ වතිකානයේ දී එක්වුණා.\nමෙරට කතෝලික පදවිය නියෝජනය කරන රදගුරු හිමිපාණන් වහන්සේලා, පාස්කු ඉරුදින ප්‍රහාරයේ වින්දිතයින් 35 දෙනෙකු මෙන්ම ඉතාලියේ වෙසෙන ශ්‍රී ලාංකික කතෝලික බැතිමතුන් 3000කට අධික පිරිසක් එදින එම අවස්ථාවට එක්ව සිටියා.",
       "URL": "https://www.hirunews.lk/303217/ඉතාලි-පාදුවා-පල්ලියේ-අද-සිංහල-දේව-මෙහෙයක්",
       "Category": "Local News",
       "Parent URL": "https://www.hirunews.lk/local-news.php?pageID=1199"
}