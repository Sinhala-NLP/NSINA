{
       "Source": "hirunews",
       "Timestamp": "Monday, 02 May 2016 - 9:11",
       "Headline": "ලයිට් කණුවක් කඩාවැටී ළමුන් දෙදෙනෙක් ඇතුළු පස්දෙනෙක් රෝහලේ",
       "News Content": "කොළඹ - නුවර ප්‍රධාන මාර්ගයේ මොරවක ප්‍රදේශයේදී ත්‍රිරෝද රථයක් මතට විදුලි කණුවක් කඩාවැටීමෙන් එහි ගමන් කළ පුද්ගලයන් පස්දෙනෙකු තුවාල ලබා රෝහල් ගතකර තිබෙනවා.\nපොලීසිය සඳහන් කළේ ඊයේ රාත්‍රියේ සිදුවූ මෙම අනතුරෙන් තුවාල ලැබූවන් අතර ළමයින් දෙදෙනෙකුද සිටින බවයි.\nමේ අතර එප්පාවල - ගල්මලූව ප්‍රදේශයේදී මාර්ගයේ ගමන් ගත් යතුරුපැදියක් මතට පොල් ගසක් කඩාවැටීමෙන් එහි ගමන් ගත් කාන්තාවක් ජීවිතක්ෂයට පත්වී තිබෙනවා.\nපොලීසිය සඳහන් කළේ අනතුරෙන් යතුරුපැදියේ ගමන් කළ ඇගේ පුතා තුවාල ලබා රෝහල් ගතකර ඇති බවයි.",
       "URL": "https://www.hirunews.lk/132208/ලයිට්-කණුවක්-කඩාවැටී-ළමුන්-දෙදෙනෙක්-ඇතුළු-පස්දෙනෙක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5064"
}