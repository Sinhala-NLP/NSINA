{
       "Source": "hirunews",
       "Timestamp": "Wednesday, 15 May 2019 - 18:45",
       "Headline": "ඇමති රිෂාඩ්ට එරෙහි විශ්වාසභංගය ගැන නිදහස් පක්ෂ තීරණය ළඟදීම",
       "News Content": "අමාත්‍ය රිෂාඩ් බදියුදීන්ට එරෙහිව ගෙන එන විශ්වාසභංග යෝජනාවට සහය ලබාදීම සම්බන්ධයෙන් ජනාධිපතිවරයා සමඟ සාකච්ඡා කර තීන්දුවකට එළැඹෙන බව ශ්‍රී ලංකා නිදහස් පක්ෂ මහ ලේකම්, පාර්ලිමේන්තු මන්ත්‍රී දයාසිරි ජයසේකර පවසනවා.\nරටේ පවතින වත්මන් තත්ත්වය සම්බන්ධයෙන් සහ ජාතීන් අතර ගැටුම් මැඩපැවැත්වීමට නව නීති ගෙන ඒම සදහා රාජ්‍ය ආරක්ෂාව පිළිබද ආංශික අධීක්ෂණ කාරක සභාව වෙත නිදහස් පක්ෂයේ මන්ත්‍රී කණ්ඩායම ඉදිරිපත් කළ යෝජනාවලිය විපක්ෂ නායකවරයා වෙත භාරදීමෙන් අනතුරුව ඔහු මේ බව කියා සිටියා.\nරට ගැන සිතා වගකීම් ඉටු කිරීමට සියළු දෙනා බැඳී සිටිය යුතු බවයි ඊට එක්වූ ශ්‍රී ලංකා නිදහස් පක්ෂයේ ජාතික සංවිධායක, පාර්ලිමේන්තු මන්ත්‍රී දුමින්ද දිසානායක කියා සිටියේ.",
       "URL": "https://www.hirunews.lk/216444/ඇමති-රිෂාඩ්ට-එරෙහි-විශ්වාසභංගය-ගැන-නිදහස්-පක්ෂ-තීරණය-ළඟදීම",
       "Category": "Local News",
       "Parent URL": "https://www.hirunews.lk/local-news.php?pageID=3350"
}