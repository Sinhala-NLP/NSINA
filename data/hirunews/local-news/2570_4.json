{
       "Source": "hirunews",
       "Timestamp": "Tuesday, 21 July 2020 - 13:04",
       "Headline": "මත්පැන් ජාවාරම්කරුවෙකුගෙන් අල්ලස් ලබා ගත් උපපොලිස් පරීක්ෂකවරයෙකු අත්අඩංගුවට",
       "News Content": "නඩු පවරන බවට තර්ජනය කරමින් මත්පැන් ජාවාරම්කරුවෙකු බියවද්දා මුදල් ලබා ගැනීමට උත්සහ කල උපපොලිස් පරීක්ෂකවරයෙකු අල්ලස් හෝ දූෂණ විමර්ශන කොමිෂන් සභාවේ නිලධාරින් විසින් අත්අඩංගුවට ගෙන තිබෙනවා.\nහංවැල්ල - කහහේන ප්‍රදේශයේදි සිදුකල වැටලීමකදී ඊයේ පස්වරුවේ උප පොලිස් පරීක්ෂකවරයා අත්අඩංගුවට ගත් බවයි පොලිසිය ප්‍රකාශ කළේ.\nමිරිහාන ළමා හා කාන්තා කොට්ඨාශයට අනුයුක්තව සේවයක කරන උපපොලිස් පරීක්ෂකවරයා හොරණ ප්‍රදේශයේ පදිංචිකරුවෙකු බව සදහන්.\nඔහු හංවැල්ල වග ප්‍රදේශයේ පදිංචි මත්පැන් ජාවාරම්කරුවෙකුට මාසිකව රුපියල් 5000ක් ලබා නොදුනහොත් නඩු පවරන බවට තර්ජනය කර තිබෙනවා.\nඒ අනුව මත්පැන් ජාවාරම්කරුවාගෙන් අදාල මුදල ලබාගැනීමට ගිය අවස්ථාවේ උපපොලිස් පරීක්ෂකවරයා අල්ලස් හෝ දූෂණ විමර්ශන කොමිසන් සභාවේ නිලධාරීන් අත්අඩංගුවට ගනු ලැබුවා.",
       "URL": "https://www.hirunews.lk/246053/මත්පැන්-ජාවාරම්කරුවෙකුගෙන්-අල්ලස්-ලබා-ගත්-උපපොලිස්-පරීක්ෂකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2570"
}