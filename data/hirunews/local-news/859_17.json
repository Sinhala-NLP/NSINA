{
       "Source": "hirunews",
       "Timestamp": "Sunday, 18 September 2022 - 16:05",
       "Headline": "තඹුත්තේගම නිවසක පිළිස්සුනු මළ සිරුරක්",
       "News Content": "තඹුත්තේගම නල්ලච්චිය ප්‍රදේශයේ නිවසක තිබී පිළිස්සුන් පුද්ගල මළ සිරුරක් සොයාගෙන තිබෙනවා.\nමෙලෙස මියගොස් ඇත්තේ එම නිවසේම පදිංචිව සිටි 79 හැවිරිදි පස්දරු පියෙක්.\nතම බිරිඳ සමග එම නිවසේ පදිංචිව සිටි මෙම පුද්ගලයා ඇවිදීමට නොහැකි අසනීප තත්ත්වයකින් පෙළෙන අතර නිවසේ හුදෙකලාව ජීවත්වී ඇතැයි සඳහන්.\nමියගිය පුද්ගලයාගේ බිරිඳ ගොවිතැනින් ජීවත්වන අතර මෙම සිදුවීම වන විට ඇය වගා කටයුතුවල නිරතවී සිට තිබෙනවා.\nනිවසේ දැඩි දුමාරයක් පැවතීම හේතුවෙන් අසල්වාසීන් පැමිණ කළ සොයා බැලීමේදි නිවස තුල විශාල ගින්නක් පැවති බවටයි අනාවරණ වී ඇත්තේ.\nඅනතුරුව ගින්න නිවා දමා ප්‍රදේශවාසීන් සිද්ධිය පිළිබඳ තඹුත්තේගම පොලිසියට දන්වා තිබෙනවා.\nමියගිය පුද්ගලයා දුම්පානයට ඇබ්බැහි වී සිටින අයෙක් වන අතර නිවසේ කිසිවෙකු නොමැති අවස්ථාවක දුම්වැටියක් දැල්වීමට ගොස් ගිනිකූර විසි කිරීමේදි ගින්න සිදුවන්නට ඇති බවටයි සැක කෙරෙන්නේ.\nසිද්ධිය පිළිබඳ වැඩිදුර පරීක්ෂණ තඹුත්තේගම පොලිසිය විසින් සිදුකරනවා.",
       "URL": "https://www.hirunews.lk/315730/තඹුත්තේගම-නිවසක-පිළිස්සුනු-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=859"
}