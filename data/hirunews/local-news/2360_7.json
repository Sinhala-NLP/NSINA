{
       "Source": "hirunews",
       "Timestamp": "Saturday, 31 October 2020 - 6:25",
       "Headline": "වීරකැටිය - මොරයායේ දී දෙපිරිසක් ගැටී තරුණයෙකු මරුට - 5 කට තුවාල",
       "News Content": "වීරකැටිය - මොරයාය ප්‍රදේශයේදී දෙපිරිසක් අතර ඇති වූ ආරවුලක් හේතුවෙන් තරුණයෙකු මිය ගොස් තවත් 5 දෙනෙකු තුවාල ලබා තංගල්ල රෝහලට ඇතුළත් කර තිබෙනවා.\nඊයේ(30) රාත්‍රී 7ට පමණ සිදුවූ මෙම ගැටුමෙන් මිය ගොස් ඇත්තේ 17 හැවිරිදි උතුර - වෑකදවල - මොරයාය ප්‍රදේශයේ පදිංචි තරුණයෙක්.\nමෘත ශරීරය තංගල්ල රෝහලේ තැන්පත් කර ඇති අතර ඒ සම්බන්ධයෙන් මූලික මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද සිදුකිරීමට නියමිතයි.\nසැකකරුවන් අත්අඩංගුවට ගැනීම සඳහා වීරකැටිය පොලීසිය වැඩිදුර විමර්ශන සිදුකරනවා.",
       "URL": "https://www.hirunews.lk/253674/වීරකැටිය-මොරයායේ-දී-දෙපිරිසක්-ගැටී-තරුණයෙකු-මරුට-5-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2360"
}