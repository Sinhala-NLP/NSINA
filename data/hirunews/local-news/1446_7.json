{
       "Source": "hirunews",
       "Timestamp": "Wednesday, 05 January 2022 - 21:46",
       "Headline": "ඉහළ ගිය බස් ගාස්තුව අද සිට බලගැන්වේ",
       "News Content": "ඉන්ධන මිල ඉහළයාමත් සමඟ සංශෝධනය කරන ලද බස් ගාස්තුව අද (05) සිට ක්‍රියාත්මකයි.\nඒ අනුව අවම බස් ගාස්තුව රුපියල් 17ක් වන අතර සෙසු බස් ගාස්තු සියයට 17කින් ඉහළ දැමුණා.\nඉන්ධන මිල ඉහළ යාම හමුවේ ඉන්ධන සහනාධාරයක් ලබාදිය නොහැකි නම් අනිවාර්යෙන්ම බස් ගාස්තු ඉහළ නැංවිය යුතු බවට බස් සංගම් කළ ඉල්ලීම අනුව ප්‍රවාහන බලධාරීන් සමඟ පැවැත්වූ සාකච්ඡාවලින් පසු බස් ගාස්තු ඉහළ නැංවීමට තීරණය කෙරුණේ මීට දින කිහිපයකට පෙරාතුවයි.\nඅවම බස් ගාස්තුව රුපියල් 14 සිට රුපියල් 17 දක්වා ඉහළ නැංවීමට සහ සෙසු බස් ගාස්තු සියයට 17 යි ශත 44 කින් ඉහළ දැමීමට ජාතික ගමනා ගමන කොම්ෂන් සභාවේ අනුමැතිය හිමිවුණේ ඒ අනුවයි.\nඉහළ දැමූ බස් ගාස්තුව අද සිට ක්‍රියාත්මක අතර මේ යටතේ අන්තර් පළාත් බස් රථ, අර්ධ සුඛෝපභෝගී බස් රථ, අධි සුඛෝපභෝගී බස් රථ සහ අධිවේගී මාර්ගවල අධි සුඛෝපභෝගී බස් රථවල ගාස්තු ද අද සිට ක්‍රියාත්මක වන පරිදි ඉහළ නැංවෙනු ඇති.\nනව බස් ගාස්තුව අද සිට ක්‍රියාත්මක වූ අතර, මගී ජනතාව ඒ පිළිබඳව මෙලෙස අදහස් පළ කළා.\nපෞද්ගලික බස් ගාස්තුවට සාපේක්ෂව ශ්‍රී ලංකා ගමනා ගමනා මණ්ඩලයේ බස් ගාස්තු ද ඉහළ දැමුණා.\nමේ අතර කොන්දොස්තරවරයකු නොමැතිව මගීන්ට කාඩ් පතක් මගින් බස් ගාස්තුව ගෙවීමට හැකි වන පරිදි ගමනා ගමන සේවා ලබා දීමට අදාළව අලුතින් හදුන්වා දෙන *ටච් ඇන්ඩ් ගෝ* ක්‍රමය ප්‍රවාහන රාජ්‍ය අමාත්‍යවරයාගේ සහභාගීත්වයෙන්\nමෙලෙස පරීක්ෂා කෙරුණා.\nමෙම නව ක්‍රමවේදය ක්‍රියාත්මක කෙරෙන්නේ පෞද්ගලික බස් හිමියන්ගේ ඉල්ලීමක් මතයි.",
       "URL": "https://www.hirunews.lk/293142/ඉහළ-ගිය-බස්-ගාස්තුව-අද-සිට-බලගැන්වේ",
       "Category": "Local News",
       "Parent URL": "https://www.hirunews.lk/local-news.php?pageID=1446"
}