{
       "Source": "hirunews",
       "Timestamp": "Thursday, 23 November 2017 - 14:59",
       "Headline": "යතුරුපැදියක් සහ ත්‍රිරෝද රථයක් ගැටී 5 ක් රෝහලේ",
       "News Content": "මාවනැල්ල - හෙම්මාතගම මාර්ගයේ අල්පිටිය ප්‍රදේශයේදී අද දහවල් සිදුවූ රිය අනතුරකින් පුද්ගලයින් 5 දෙනෙකු තුවාල ලබා රෝහල් ගත කර තිබෙනවා.\nපොලීසිය සදහන් කළේ යතුරුපැදියක් සහ ත්‍රිරෝද රථයක් ගැටී මෙම අනතුර සිදුව ඇති බවයි. අතුරු මාර්ගයක සිට යතුරුපැදියක් ප්‍රධාන මාර්ගයට අපරීක්ෂාකාරි ලෙස ඇතුළු කිරීමේදී එය ත්‍රිරෝද රථයේ ගැටී මෙම අනතුර සිදුව තිබෙනවා.\nඅනතුරෙන් තුවාල ලැබූවන් හෙම්මාතගම රෝහලට ඇතුළත් කළ බවයි පොලීසිය සදහන් කළේ.",
       "URL": "https://www.hirunews.lk/176752/යතුරුපැදියක්-සහ-ත්‍රිරෝද-රථයක්-ගැටී-5-ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4204"
}