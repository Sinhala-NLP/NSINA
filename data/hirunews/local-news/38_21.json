{
       "Source": "hirunews",
       "Timestamp": "Monday, 11 September 2023 - 8:09",
       "Headline": "චන්දික හතුරුසිංහගෙන් මතීෂ පතිරණ ගැන අනාවරණයක්",
       "News Content": "බංග්ලාදේශ ක්‍රිකට් කණ්ඩායමේ ප්‍රධාන පුහුණුකරු චන්දික හතුරුසිංහ පවසන්නේ ශ්‍රී ලංකා කණ්ඩායමේ වේගපන්දු යවන ක්‍රීඩක මතීෂ පතිරණට හොඳ අනාගතයක් තිබෙන බවයි.\nමතීෂගේ පන්දු මුදාහරින තැන් වෙනස් වෙන බවත් එය හැම කණ්ඩායමකට පුහුණු වීමට නොහැකි බවත් ඔහු පවසනවා.\nචන්දික හතුරුසිංහ වැඩිදුරටත් පවසන්නේ ලසිත් මාලිංගට මෙන්ම මතිෂටත් හොඳ අනාගත‍යක් තිබෙන බවයි.\nඔහු මේ බව පැවසුවේ පසුගිය දා කොළඹ ආර්. ප්‍රේමදාස ක්‍රීඩාංගණයේ පැවති ආසියානු කුසලාන ක්‍රිකට් තරගාවලියේ සුපිරි සිව්දෙනාගේ වටයේ ශ්‍රී ලංකාව සහ බංග්ලාදේශය අතර තරගය අතරතුරදීයි.",
       "URL": "https://www.hirunews.lk/347872/චන්දික-හතුරුසිංහගෙන්-මතීෂ-පතිරණ-ගැන-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=38"
}