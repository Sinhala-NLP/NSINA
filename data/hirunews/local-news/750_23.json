{
       "Source": "hirunews",
       "Timestamp": "Tuesday, 08 November 2022 - 7:58",
       "Headline": "මළවුන්ගේ දිනයේ, මීගමුවේ සොහොනක සාද දැමු අය ගැන විමර්ශනයක්",
       "News Content": "මීගමුව මහ නගර සභාවට අයත් මඤ්ඤොක්කා හේන පොදු සුසාන භූමියේ දී මළවුන්ගේ දිනය සැමරීම සඳහා පැවති සාදයට මහ නගර සභාවේ නිලධාරීයෙකු හෝ සේවකයෙකු සම්බන්ධ වී නොමැති බව එහි නගරාධිපති දයාන් ලන්සා පවසනවා.\nපසුගිය 2 වනදා රාත්‍රියේ මඤ්ඤොක්කා හේන පොදු සුසාන භූමියේ දී මළවුන්ගේ දිනය සැමරීම සඳහා මත්පැන් සාදයක් පවත්වා ඇති බවට සමාජ මාධ්‍යයේ ඡායාරූප සහිත ව පුවත් වාර්තා කර තිබුණා.\nඑමගින් දක්වා තිබුණේ, මෙම සාදය සඳහා මීගමුව මහ නගර සභාවේ නිලධාරීන් සහ සේවකයන් ද සහභාගී වී සිටි බව යි.\nකෙසේ වෙතත් සිද්ධිය සම්බන්ධයෙන් විමර්ශනයක් සිදු කරන ලෙසට පොලිසියට පැමිණිල්ලක් ද ගොනු කර ඇති බව මීගමුව නගරාධිපති දයාන් ලන්සා හිරු ප්‍රවෘත්ති අංශයට අදහස් දක්වමින් කියා සිටියා.",
       "URL": "https://www.hirunews.lk/319855/මළවුන්ගේ-දිනයේ-මීගමුවේ-සොහොනක-සාද-දැමු-අය-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=750"
}