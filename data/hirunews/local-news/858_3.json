{
       "Source": "hirunews",
       "Timestamp": "Monday, 19 September 2022 - 11:26",
       "Headline": "රතු ග්‍රහයාගේ මෙහෙයුමේ ප්‍රථම අදියර පිළිබඳ නාසා ආයතනයෙන් හෙළිදරව්වක්",
       "News Content": "අමෙරිකානු නාසා ආයතනය මගින් රතු ග්‍රහයා හෙවත් අඟහරු වෙත යවන ලද රෝවර් යානයෙන් පාෂාණ සම්පල ලබාගැනීමේ ප්‍රථම අදිරය සාර්ථකව නිමවෙමින් පවතින බව නාසා ආයතනය පවසනවා.\nඅඟහරු මත අතීතයේ ජීවයට සුදුසු පරිසරයක් පැවති බව විශ්වාස කළ හැකි යැයි සැළකෙන ප්‍රදේශයක පස් සාම්පල එක් කරනු ලැබුවේ රෝද හයකින් යුත් රොබෝ මගින් පාලනය වන රෝවර් යානයක් මගින්.\nඑම සාම්පල මේ වනවිට රෝවර් යානයේ අභ්‍යන්තරයේ ගබඩා කර ඇති අතර, පෘථිවියට රැගෙන ඒමෙන් පසු තවදුරටත් පර්යේෂණ පැවැත්වීමට නියමිතයි.\nඅඟහරුගේ භූගත ජලය පැවති බවට නාසා භූ විද්‍යාඥයින් මීට පෙරද ප්‍රකාශ කළ අතර, නව සාම්පල මගින් එය තවදුරටත් තහවුරු වනු ඇති බවයි විදෙස් මාධ්‍ය වාර්තා කළේ.\nකෙසේ නමුත්, අදාළ පාෂාණ සාම්පල නැවතත් පෘථිවියට රැගෙන ඒමට නියමිතව ඇත්තේ 2033 වසරේදීයි.",
       "URL": "https://www.hirunews.lk/315787/රතු-ග්‍රහයාගේ-මෙහෙයුමේ-ප්‍රථම-අදියර-පිළිබඳ-නාසා-ආයතනයෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=858"
}