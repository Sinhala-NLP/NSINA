{
       "Source": "hirunews",
       "Timestamp": "Tuesday, 13 December 2022 - 8:15",
       "Headline": "පේරාදෙණිය සරසවියේ හිටපු උපකුලපතිවරයාට පහරදීමේ සිද්ධියට සිසුන් 6 දෙනෙකු අත්අඩංගුවට (වීඩියෝ)",
       "News Content": "පේරාදෙණිය විශ්වවිද්‍යාලයේ හිටපු උපකුලපති මහාචාර්ය අතුල සේනාරත්නට හා ඔහුගේ පුත්‍රයාට පහරදීමේ සිද්ධියට අදාළව සරසවි සිසුන් 6 දෙනෙකු පොලිසිය අත්අඩංගුවට ගෙන තිබෙනවා.\nඑම සිසුන් පොලිසිය වෙත භාරවීමෙන් පසු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅත්අඩංගුවට ගත් සිසුන් අවුරුදු 23 සහ 25 යන වයස්වල පසුවන්නන් වන අතර ඔවුන් නිට්ටඹුව, ගිරිතලේ, මාතලේ සහ හේන්ගමුව යන ප්‍රදේශවල පදිංචිකරුවන්.\nඑමෙන්ම සිද්ධියට අදාළව තවත් සිසුන් 6 දෙනෙකු හදුනාගෙන ඇති අතර ඔවුන් ද අත්අඩංගුවට ගැනීම සඳහා විමර්ශන ක්‍රියාමත්කයි.\nපහර දීමට අදාළව ඊයේ සරසවි සිසුන් 12 දෙනෙකු හඳුනා ගත් අතර ඔවුන්ගේ ශිෂ්‍යභාවය ද අහෝසි කෙරුණා.",
       "URL": "https://www.hirunews.lk/322559/පේරාදෙණිය-සරසවියේ-හිටපු-උපකුලපතිවරයාට-පහරදීමේ-සිද්ධියට-සිසුන්-6-දෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=670"
}