{
       "Source": "hirunews",
       "Timestamp": "Thursday, 10 November 2022 - 7:41",
       "Headline": "මන්කිපොක්ස් දෙවන රෝගියා IDH වෙත",
       "News Content": "වඳුරු උණ හෙවත් මංකිෆොක්ස් ආසාදිත දෙවන පුද්ගලයා කොළඹ ජාතික රෝහලට පැමිණ ඇති අතර එහිදී වෛද්‍යවරුන් විසින් ඔහුව ජාතික බෝවන රෝග විද්‍යායතනය වෙත යොමුකර ඇති බවට අනාවරණ වනවා.\nඩුබායි සිට පැමිණි මෙම ශ්‍රී ලාංකිකයා උණ රෝගී තත්ත්වයක් හේතුවෙන් ප්‍රතිකාර සඳහා කොළඹ ජාතික රෝහලට ප්‍රථමයෙන් පැමිණ ඇති බවයි සෞඛ්‍ය අංශ සඳහන් කළේ. එහිදී මන්කිෆොක්ස් රෛා්ගී ලක්ෂණ හේතුවෙන් වෛද්‍යවරුන් විසින් වැඩිදුර ප්‍රතිකාර සඳහා ජාතික බෝවන රෝග විද්‍යායතනය වෙත යොමුකර තිබෙනවා.\nමේ අතර, ඩුබායි සිට මෙරටට පැමිණි කැලණිය ප්‍රදේශයේ පදිංචි 20 හැවිරිදි තරුණයෙකුට මෙරට මංකිෆොක්ස් වෛරසය ආසාදනය වූ පළමු පුද්ගලයා ලෙස පසුගිය සිකුරාදා සොයාගත්තා.",
       "URL": "https://www.hirunews.lk/320022/මන්කිපොක්ස්-දෙවන-රෝගියා-idh-වෙත",
       "Category": "Local News",
       "Parent URL": "https://www.hirunews.lk/local-news.php?pageID=745"
}