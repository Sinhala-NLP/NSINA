{
       "Source": "hirunews",
       "Timestamp": "Saturday, 05 March 2022 - 9:48",
       "Headline": "මුතුරාජවෙල මායිම් ලකුණු කිරීමට බාධා - නීතිපති අධිකරණයට දන්වයි",
       "News Content": "මුතුරාජවෙල සංරක්ෂිත කලාපයට අදාළ මායිම් ලකුණු කිරීමේදී ප්‍රදේශයේ ජනතාව ඇතුළු විවිධ පාර්ශ්වයන්ගෙන් ඊට විරෝධතා එල්ල වී තිබෙන බව නීතිපතිවරයා ඊයේ (04) අභියාචනාධිකරණයට දැනුම් දුන්නා.\nඒ, මුතුරාජවෙල සංරක්ෂිත කලාපයේ පරිසර දූෂණ වළක්වන නියෝගයක් ඉල්ලා ගොනුකර තිබූ පෙත්සම් දෙකක් කැඳවූ අවස්ථාවේදීයි.\nමෙම සංරක්ෂිත කලාපයට අදාළ මායිම් ලකුණු කිරීමට පියවර ගන්නා ලෙසයි අධිකරණය මීට පෙර වගඋත්තරකරුවන්ට නියෝග කර තිබුණේ.\nකෙසේ වෙතත්, ඊට විරෝධතා එල්ල වන බව දැනුම් දුන් නීතිපතිවරයා වෙනුවෙන් පෙනී සිටි රජයේ නීතිඥවරයා පොලිසියේ සහය ලබාගෙන එම කටයුතු සිදු කරන බව ප්‍රකාශ කළා.",
       "URL": "https://www.hirunews.lk/298701/මුතුරාජවෙල-මායිම්-ලකුණු-කිරීමට-බාධා-නීතිපති-අධිකරණයට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=1317"
}