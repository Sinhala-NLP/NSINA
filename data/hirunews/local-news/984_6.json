{
       "Source": "hirunews",
       "Timestamp": "Friday, 29 July 2022 - 8:06",
       "Headline": "අද සිට පාපැදිකරුවන්ට කොළඹ වෙනම මංතීරු",
       "News Content": "පාපැදි භාවිතය ඉහළ යෑමත් සමඟ පාපැදිකරුවන් සඳහා වෙනම මං තීරුවක් ක්‍රියාත්මක කිරීමේ නියමු ව්‍යාපෘතිය අද (29) සිට ආරම්භ කිරීමට කොළඹ මහ නගර සභාව කටයුතු යොදා තිබෙනවා.\nඅද පෙරවරු 11 ට බැංකු මාවත ඉදිරිපිටින් එය ආරම්භ කිරීමටයි සැලසුම් කර ඇත්තේ.\nමේ වනවිටත් බැංකු මාවතේ පාපැදි සඳහා මං තීරු වෙන් කිරීම සිදුකර ඇති අතර, ඊට සමගාමීව පාපැදි ආරක්ෂිතව රඳවා තැබීම සඳහා ස්ථාන වෙන් කිරීම ද සිදුකර තිබෙනවා.\nඑමෙන්ම, නියමු ව්‍යාපෘතිය තුළ බැංකු මාවතට අමතරව කොටහේන ජෝර්ජ් ආර් ද සිල්වා මාවතේද අද සිට පාපැදි මංතීරුව ක්‍රියාත්මක කිරීමටයි සැලසුම් කර ඇත්තේ.",
       "URL": "https://www.hirunews.lk/311258/අද-සිට-පාපැදිකරුවන්ට-කොළඹ-වෙනම-මංතීරු",
       "Category": "Local News",
       "Parent URL": "https://www.hirunews.lk/local-news.php?pageID=984"
}