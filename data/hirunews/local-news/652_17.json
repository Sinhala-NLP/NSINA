{
       "Source": "hirunews",
       "Timestamp": "Wednesday, 21 December 2022 - 13:30",
       "Headline": "එප්පාවල දරුවා සොයා ඥාතී නිවෙස්වලත් විමර්ශන",
       "News Content": "පොලිසිය අතුරුදන් වූ එප්පාවල දරුවා සෙවීමට මහනුවර, මාතලේ සහ නාවුල ඥාතී නිවෙස්වලට ගොස් විමර්ශන සිදුකර තිබෙනවා.\nඑමෙන්ම, සිද්ධියට සැකකෙරෙන 45 හැවිරිදි විදුලි කාර්මිකයා අත්අඩංගුවට ගැනීමට ද පොලිස් පරීක්ෂණ ආරම්භ කර ඇති බවයි වාර්තා වෙන්නේ.\nඑප්පාවල - කිරලෝගම - ගැටදිවුල ප්‍රදේශයේ 9 හැවිරිදි පිරිමි දරුවෙකු නිවසින් අතුරුදන්ව තිබුණේ පෙරේදා (19) දිනයේ යි.\nදරුවාගේ මව පොලීසියට පැමිණිලි කර තිබුණේ රාත්‍රී 8.30න් පසුව දරුවා අතුරුදන් වූ බවටයි.\nවැඩිදුර පරීක්ෂණවලදී මෙම දරුවා සමග සමීප සබඳතාවක් පැවැත්වූ විදුලි කාර්මිකයෙකු වන 45 හැවිරිදි පුද්ගලයෙකු සම්බන්ධයෙන් තොරතුරු අනාවරණ වුණා.\nසිය බිරිඳ සහ දරුවන් මියගිය හෙයින් මෙම දරුවාට වැඩි හිතවත්කමක් දක්වන බවයි සැකකරු පවසා ඇත්තේ.\nඑමෙන්ම, ඔහුට අයත් ත්‍රිරෝද රථයේ පසුගිය 19 වැනිදා දරුවා ගමන් කර ඇති බවට ද තොරතුරු හෙළි වී තිබෙනවා",
       "URL": "https://www.hirunews.lk/323198/එප්පාවල-දරුවා-සොයා-ඥාතී-නිවෙස්වලත්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=652"
}