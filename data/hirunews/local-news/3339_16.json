{
       "Source": "hirunews",
       "Timestamp": "Wednesday, 22 May 2019 - 20:10",
       "Headline": "නීති විරෝධී මත්පැන් වැටලීමකදී සිදුවු වෙඩි තැබීමකින් පොලිස් නිලධාරියෙකු මරුට",
       "News Content": "අකුරැස්ස ඌරුමුත්ත ප්‍රදේශයේ නීති විරෝධී මත්පැන් වැටලීමක් අතරතුර සිදුවූ වෙඩි තැබීමකින් පොලිස් කොස්තාපල්වරයෙකු මියගොස් තිබෙනවා.\nඅද සවස 5ට පමණ වැටලීමට ගිය පොලිස් නිලධාරීන්ට සැකකරුවෙකු වෙඩි තබා ඇති අතර බරපතල තුවාල ලැබූ එම නිලධාරියා කඹුරුපිටිය රෝහලට ඇතුලත් කිරීමේදීයි මියගොස් ඇත්තේ.\nමියගොස් ඇත්තේ අකුරැස්ස කනංකේ ප්‍රදේශයේ පදිංචි 30 හැවිරිදි පොලිස් කොස්තාපල්වරයෙක්.\nවෙඩි තැබීම සිදු කළ සැකකරු ඌරුමුත්ත ප්‍රදේශයේම පදිංචි පුද්ගලයෙක් වන අතර ඔහු ප්‍රදේශයෙන් පළාගොස් ඇතැයි සඳහන්.\nඔහු අත්අඩංගුවට ගැනීම සඳහා අකුරැස්ස පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/216902/නීති-විරෝධී-මත්පැන්-වැටලීමකදී-සිදුවු-වෙඩි-තැබීමකින්-පොලිස්-නිලධාරියෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3339"
}