{
       "Source": "hirunews",
       "Timestamp": "Monday, 04 September 2023 - 12:20",
       "Headline": "රෝහලේදී මිය ගිය පුද්ගලයෙකුගේ ජෛව සාම්පල ඉන්දියාවට යවයි",
       "News Content": "කොළඹ ජාතික රෝහලේදී ප්‍රතිජීවක ඖෂධයක් ලබාදීමෙන් පසුව මිය ගිය පුද්ගලයකුගේ ජෛව සාම්පල වැඩිදුර විමර්ශන සඳහා ඉන්දියාවට යවා තිබෙනවා.\nඅදාළ පුද්ගලයා රෝහල් ගත කර ඇත්තේ කැපුම් තුවාල සඳහා ප්‍රතිකාර ලැබීමට බවයි වාර්තා වන්නේ.\nනියෝජ්‍ය සෞඛ්‍ය සේවා අධ්‍යක්ෂ ජනරාල්වරයා පවසන්නේ අදාළ රෝගියාට ලබා දුන් ප්‍රතිජීවක ඖෂධයේ සාම්පලද විමර්ශන සඳහා ඔස්ට්‍රේලියාවට යැවූ බවයි.\nඑමෙන්ම එම ප්‍රතිජීවක ඖෂධය භාවිතය තාවකාලිකව අත්හිටුවීමට ද සෞඛ්‍ය අංශ විසින් පියවර ගෙන තිබෙනවා.",
       "URL": "https://www.hirunews.lk/347102/රෝහලේදී-මිය-ගිය-පුද්ගලයෙකුගේ-ජෛව-සාම්පල-ඉන්දියාවට-යවයි",
       "Category": "Local News",
       "Parent URL": "https://www.hirunews.lk/local-news.php?pageID=53"
}