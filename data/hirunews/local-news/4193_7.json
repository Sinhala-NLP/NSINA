{
       "Source": "hirunews",
       "Timestamp": "Thursday, 30 November 2017 - 16:10",
       "Headline": "මුහුදු මාර්ගයෙන් විදෙස් ගත වීමට උත්සාහ කළ 31 ක් අත්අඩංගුවට",
       "News Content": "මුහුදු මාර්ගයෙන් විදෙස් ගත වීමට උත්සාහ කළ පුද්ගලයින් 31 දෙනෙකු ආරච්චිකට්ටුව පොලීිසිය මගින් අද අත්අඩංගුවට ගෙන තිබෙනවා.\nඋඩප්පුව ප්‍රදේශයෙන් මුහුදු ගොස් ඇති මෙම පිරිස ගමන් ගත් යාත්‍රාව මුහුද රළු වීම හේතුවෙන් ක්‍රියා විරහිත වී ඇති බවයි පොලීසිය සදහන් කළේ.\nඅනතුරුව යාත්‍රාව ආරච්චිකට්ටුව - නගුල්එළිය ප්‍රදේශයට රැගෙනවිත් ඇති අතර, එහිදී මෙම පිරිස අත්අඩංගුවට ගත් බව පොලීසිය සදහන් කළා.\nසැකකරුවන් පිරිමි පුද්ගලයින් වන අතර, ඔවුන් උඩප්පුව සහ මුලතිව් ප්‍රදේශවල පදිංචිකරුවන්.",
       "URL": "https://www.hirunews.lk/177309/මුහුදු-මාර්ගයෙන්-විදෙස්-ගත-වීමට-උත්සාහ-කළ-31-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4193"
}