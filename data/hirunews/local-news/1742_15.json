{
       "Source": "hirunews",
       "Timestamp": "Friday, 20 August 2021 - 9:43",
       "Headline": "කොරෝනා ආසාදිතයින් ගැන මාධ්‍යයට කී දොස්තරට කොරෝනා වාට්ටුවකට මාරුවක්",
       "News Content": "මෙරට පුරා සිටින කොරෝනා ආසාදිතයින් සම්බන්ධයෙන් කිසිවෙකු නිසි අවධානයක් යොමු නො කළ බව පවසමින් මාධ්‍ය සාකච්ඡාවක් පැවැත් වූ කරාපිටිය රෝහලේ උදාර සම්පත් ගුණවර්ධන වෛද්‍යවරයාව කොවිඩ් වාට්ටුවකට අනුයුක්ත කර තිබෙනවා.\nඔහුගේ සේවය ඇගයීම පිණිස මෙම අනුයුක්ත කිරීම සිදුකළ බවයි, එම රෝහලේ අධ්‍යක්ෂ වෛද්‍ය ඩබ්.ඒ.එම්. ෂෙල්ටන් පෙරේරා ප්‍රකාශ කළේ.\nඒ අනුව අදාළ වෛද්‍යවරයාව කරාපිටිය රෝහලේ වාට්ටු අංක 36 වෙත මෙම සේවා අනුයුක්ත කිරීම සිදුකර ඇති බව සඳහන්.\nමෙම මස 18 වනදා සිට සති හතරක කාලයකට මෙම සේවා අනුයුක්තය සිදු කළ බවයි, කරාපිටිය රෝහලේ අධ්‍යක්ෂවරයා වැඩිදුරටත් කියා සිටියේ.",
       "URL": "https://www.hirunews.lk/280165/කොරෝනා-ආසාදිතයින්-ගැන-මාධ්‍යයට-කී-දොස්තරට-කොරෝනා-වාට්ටුවකට-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=1742"
}