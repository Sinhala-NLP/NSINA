{
       "Source": "hirunews",
       "Timestamp": "Sunday, 06 August 2023 - 15:50",
       "Headline": "ජාවාරම් කරුට හෙරොයින් මිළදි ගන්න ආ පුද්ගලයා මාරු වී ස්ථානාධිපති වරයාට හෙරොයින් විකුණන්න ගිහින් අත්අඩංගුවට",
       "News Content": "වැටලීමක් සදහා සිවිල් ඇදුමකින් සැරසි ගොස් සිටි තංගල්ල කොට්ඨාශ දූෂණ මර්ධන ඒකකයේ ස්ථානාධිපති වරයාටම පුද්ගලයෙකු හෙරොයින් මත් ද්‍රව්‍ය අලෙවි කිරිමට ගොස් අත්අඩංගුවට පත් වු පුවතක් අම්බලන්තොටින් වාර්තා වනවා.\nවාර්තා වන පරිදි සිද්ධිය මෙසේය...\nඅම්බලන්තොට හා අවට ප්‍රදේශවල සිදුවන හෙරොයින් ජාවාරමක් සම්බන්ධයෙන් ලද තොරතුරකට අනුව තංගල්ල කොට්ඨාශ දූෂණ මර්ධන ඒකකයේ ස්ථානාධිපති වරයා ඇතුළු නිළධාරීන් කණ්ඩායමක් වෙස් වලාගෙන අම්බලන්තොට ස්ථාන කිහිපයක ස්ථානගතව සිට තිබෙනවා.\nඑම අවස්ථාවේදි අම්බලන්තොට වලවේ වත්ත පදිංචි හෙරොයින් ජාවාරම් කරුවෙකුට සිය මත් ද්‍රව්‍ය මිළදි ගැනීමට පැමිණි පුද්ගලයා කවුද යන්න සොයා ගැනිමට නොහැකිව වෙස්වලාගෙන සිටි තංගල්ල කොට්ඨාශ දූෂණ මර්ධන ඒකකයේ ස්ථානාධිපති වරයා අසලට ගොස් ඔහුට අදාල හෙරොයින් අලෙවි කිරිමට සැරසුණු අවස්ථාවේ වහා ක්‍රියාත්මක වු ස්ථානාධිපති වරයා හා නිළධාරීන් පිරිස විසින් අදාල සැකකරු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ අමබලන්තොට වලවෙවත්ත පදිංචි විවාහක පුද්ගලයෙකි.\nඅත්අඩංගුවට ගන්නා අවස්ථාවේ සැකකරු සන්තකයේ තිබී හෙරොයින් මිලි ග්‍රෑම් 1280ක් අත්අඩංගුවට ගෙන තිබේ.සැකකරුගෙන් සිදුකල ප්‍රශ්ණ කිරීමේදි හෙරොයින් ජාවාරම සම්බන්ධයෙන් තොරතුරු රැසක් අනාවරණය කර ගැනිමට නිළධාරීන් කණ්ඩායමට හැකිව තිබේ.සැකකරු අධිකරණයට ඉදිරිපත් කිරිම සදහා අම්බලන්තොට පොලිසියට බාර දි තිබෙනවා.\nතංගල්ල කොට්ඨාශභාර ජ්‍යෙෂ්ඨ පොලිස් අධිකාරී කේ.බී.කීර්තිරත්නගේ උපදෙස් පරිදි තංගල්ල කොට්ඨාශ දූෂණ මර්ධණ ඒකකයේ ස්ථානාධිපති පොලිස් පරික්ෂක ජයවිර ඇතුළු නිළධාරීන් කණ්ඩායමක් විසින් වැටලිම සිදුකර තිබෙනවා.",
       "URL": "https://www.hirunews.lk/343839/ජාවාරම්-කරුට-හෙරොයින්-මිළදි-ගන්න-ආ-පුද්ගලයා-මාරු-වී-ස්ථානාධිපති-වරයාට-හෙරොයින්-විකුණන්න-ගිහින්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=120"
}