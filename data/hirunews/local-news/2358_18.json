{
       "Source": "hirunews",
       "Timestamp": "Saturday, 31 October 2020 - 21:59",
       "Headline": "සියලු විහාරස්ථානවල රතන සූත්‍රය සජ්ජායනා කරන්නැයි අගමැති ඉල්ලයි",
       "News Content": "කොවිඩ් 19 වසංගතය හමුවේ රටට සෙත් පතා සියලුම විහාරස්ථානවල රතන සූත්‍රය සජ්ජායනා කරන ලෙසට අග්‍රාමාත්‍යවරයා මහා සංඝ රත්නයෙන් ඉල්ලීමක් කර තිබෙනවා.\nඑම වසංගතය හේතුවෙන් මේ වනවිට ශ්‍රී ලංකාව තුළ පමණක් නොව මුළු මහත් ලෝකයම දැඩි අර්බුදකාරී අවස්ථාවකට මුහුණදී ඇති බවයි අග්‍රාමාත්‍යවරයා නිවේදනයක් නිකුත් කරමින් කියා සිටියේ.\nඑවන් පසුබිමක කොරෝනා වෛරසයෙන් සියලු ලෝවාසී ජනතාව ආරක්ෂා වේවායි ප්‍රාර්ථනා කරමින් මේ වනවිටත් දිවයිනේ විහාරස්ථාන රැසක රතන සුත්‍රය සජ්ජායනා කරන බවද එම නිවේදනයේ දැක්වෙනවා.\nඒ අනුව අග්‍රාමාත්‍යවරයා වැඩිදුරටත් ඉල්ලා සිටින්නේ දිවයිනේ සියලුම විහාරස්ථාවල සෑම දිනකම රතන සූත්‍රය සජ්ජායනා කරන ලෙසටයි.\nඒ සම්බන්ධයෙන් නිකුත් කළ නිවේදනය පහතින්.",
       "URL": "https://www.hirunews.lk/253740/සියලු-විහාරස්ථානවල-රතන-සූත්‍රය-සජ්ජායනා-කරන්නැයි-අගමැති-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2358"
}