{
       "Source": "hirunews",
       "Timestamp": "Friday, 20 January 2023 - 13:04",
       "Headline": "ගොවීන්ට ලබන කන්නයේ මඩ පොහොර නොමිලේ",
       "News Content": "ලබන යල කන්නයේ වී වගාවට අවශ්‍ය ටී.එස්.පී හෙවත් මඩ පොහොර ප්‍රමාණය ගොවීන්ට නොමිලේ ලබාදෙන බව කෘෂිකර්ම අමාත්‍ය මහින්ද අමරවීර පවසනවා.\nඒ අනුව ලබන මාසයේ මුල් සති දෙක තුළ මඩපොහොර මෙට්‍රික් ටොන් 36,000ක් රැගත් නෞකාවක් මෙරටට ළඟාවීමට නියමිත බවයි ඔහු වැඩිදුරටත් කියා සිටියේ.\nමෙවර මහ කන්නයේ දී යූරියා මෙට්‍රික් ටොන් එක්ලක්ෂ 25,000ක් ආනයනය කර තිබෙන අතර, ඉන් 75%ක් අලෙවි වී තිබෙනවා.\nකෙසේ වෙතත් එම්.ඕ.පී. හෙවත් බණ්ඩි පොහොර අලෙවි වී ඇත්තේ 5%ක් තරම් ප්‍රමාණයක් බවයි කෘෂිකර්ම අමාත්‍යවරයා සඳහන් කළේ.\nමේ අතර රාජාංගණය යාය 17 ප්‍රදේශයේ ගොවීන් ප්‍රකාශ කළේ කහ සහ රතු පුල්ලි රෝගය වැළඳීමෙන් අක්කර 400කට අධික භූමි ප්‍රමාණයක් විනාශ වී ඇති බවයි.",
       "URL": "https://www.hirunews.lk/325482/ගොවීන්ට-ලබන-කන්නයේ-මඩ-පොහොර-නොමිලේ",
       "Category": "Local News",
       "Parent URL": "https://www.hirunews.lk/local-news.php?pageID=590"
}