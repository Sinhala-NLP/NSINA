{
       "Source": "hirunews",
       "Timestamp": "Wednesday, 07 June 2023 - 12:06",
       "Headline": "නතාෂා එදිරිසූරිය සහ බෲනෝ දිවාකර ජුනි 21 තෙක් රිමාන්ඩ් (වීඩියෝ)",
       "News Content": "බෞද්ධ දර්ශනයට සහ සංස්කෘතියට අපහාස වන අයුරින් ප්‍රකාශයක් නිකුත් කළ බවට රක්ෂිත බන්ධනාගාරගතකර සිටින සමාජ මාධ්‍ය ක්‍රියාකාරිනි නතාෂා එදිරිසුරිය සහ ඇයගේ ප්‍රකාශ යු ටියුබ් නාලිකාවක් හරහා ප්‍රතිචාර කළ බෘනෝ දිවාකර ලබන 21 වැනිදා දක්වා තවදුරටත් රක්ෂිත බන්ධනාගාරගත කර තිබෙනවා.\nඒ එම නඩුව අද කොළඹ කොටුව මහේස්ත්රාත් අධිකරණයේදී විභාගයට ගත් අවස්ථාවේදී.\nසැකකරුවන් අද දිනයේ අධිකරණය වෙත ඉදිරිපත් කෙරුණේ ස්කයිප් තාක්ෂණය ඔස්සේයි.\nබෞද්ධ දර්ශනයට සහ සංස්කෘතියට අපහස වන අයුරින් ප්‍රකාශයක් නිකුත් කලැයි නතාෂා එදිරිසුරිය පසුගිය මස 27 වැනිදා අපරාධ පරීක්ෂණ දෙපාර්තමේන්තුව අත්අඩංගුවට ගනු ලැබුවේ සිංගප්පුරුව බලා පිටත්ව යෑමට කටුනායක ගුවන් තොටුපලට පැමිණි අවස්ථාවේදීයි.\nප්‍රශ්න කිරීමෙන් අනතුරුව ඇය පසුගිය පළමු වැනිදා කොටුව මහේස්ත්‍රාත් තිලින ගමගේ මහතා හමුවට ඉදිරිපත් කළ අතර ඇය අද දිනය දක්වා රක්ෂිත බන්ධනාගාර ගත කිරීමටයි මහේස්ත්‍රාත්වරයා නියෝග කළේ.\nඒ අනුව සැකකාර නතාෂා එදිරිසුරිය අද ස්කයිප් තාක්ෂනය ඔස්සේ අධිකරණය හමුවට ඉදිරිපත් කර තිබුණා.",
       "URL": "https://www.hirunews.lk/337261/නතාෂා-එදිරිසූරිය-සහ-බෲනෝ-දිවාකර-ජුනි-21-තෙක්-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=288"
}