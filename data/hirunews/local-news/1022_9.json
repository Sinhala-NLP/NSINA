{
       "Source": "hirunews",
       "Timestamp": "Thursday, 14 July 2022 - 13:15",
       "Headline": "අත්‍යාවශ්‍ය සේවාවලට ඉන්ධන ලබාදීමට විධිමත් වැඩපිළිවෙලක් සකසන්නැ යි නියෝගයක්",
       "News Content": "අත්‍යාවශ්‍ය සේවාවලට ඉන්ධන ලබාදීමට විධිමත් වැඩපිළිවෙලක් සකසන්නැයි ශ්‍රේෂ්ඨාධිකරණය නීතිපතිට නියෝග කර තිබෙනවා.\nඒ, ශ්‍රී ලංකා නීතිඥ සංගමය ඇතුළු පිරිසක් ඉදිරිපත් කළ මූලික අයිතිවාසිකම් පෙත්සමක් විජිත් මළල්ගොඩ , මහින්ද සමයවර්ධන සහ අර්ජුන ඔබේසේකර යන විනිසුරු මඩුල්ල හමුවේ අද කැඳවූ අවස්ථාවේදීයි.\nමේ අතර, තෙල් පෝලිමක සිට ඉන්ධන මිල දී ගැනීමට නොහැකිව යලි නිවස බලා යමින් සිටි පුද්ගලයෙකුගේ මළ සිරුරක් හලාවත - මුන්නේෂ්වරම් ප්‍රදේශයේ කුඩා ඇල මාර්ගයක තිබී සොයාගෙන තිබෙනවා.\nඒ අද පෙරවරුවේ මාර්ගයේ ගමන් කළ පුද්ගලයෙකු පැපැදියක් දැක එය පරීක්ෂා කිරීමේදීයි.\nමෙලෙස මියගොස් ඇත්තේ හලාවත - විලත්තව - රබේපිටිය ප්‍රදේශයේ පදිංචි 38 හැවිරිදි දෙදරු පියෙක්.\nයතුරුපැදි අලුත්වැඩියා කිරීමේ ගරාජයක් පවත්වාගෙන ගොස් ඇති මෙම පුද්ගලයා ඉන්ධන හිඟය හේතුවෙන් පසුගිය මාස තුනක පමණ කාලය තුළ රැකියාව අහිමි වී තිබෙනවා.\nමොහු ඊයේ පෙරවරුවේ පාපැදියෙන් සිය යතුරුපැදියේ ඉන්ධන ටැංකිය සවිකරගෙන හලාවත ප්‍රධාන ඉන්ධන පිරවුම්හලට පැමිණ ඇති බවයි පොලිසිය කියා සිටියේ.\nයතුරුපැදියේ පැමිණීිමට තරම් ඉන්ධන ඔහු සතුව නොමැති වීම මෙම තත්ත්වයට හේතු වී තිබෙනවා.\nකෙසේ වෙතත්, මෙම පුද්ගලයාගේ මරණයට නිශ්චිත හේතුවක් මේ දක්වා අනාවරණය වී නොමැති අතර සිරුර පිළිබඳ පශ්චාත් මරණ පරීක්ෂණය හලාවත මහ රෝහලේදී අද සිදු කිරීමට නියමිත යි.",
       "URL": "https://www.hirunews.lk/309958/අත්‍යාවශ්‍ය-සේවාවලට-ඉන්ධන-ලබාදීමට-විධිමත්-වැඩපිළිවෙලක්-සකසන්නැ-යි-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1022"
}