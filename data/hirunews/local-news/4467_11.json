{
       "Source": "hirunews",
       "Timestamp": "Friday, 16 June 2017 - 11:52",
       "Headline": "\"ප්‍රශ්නේ ඉවර නෑ\" සුසන්තිකා දයාසිරිට කියන කතාව",
       "News Content": "ක්‍රීඩා අමාත්‍යංශයට ගොස් තමා සතු හැට දහසක චෙක්පත් දෙක ලබාගත්තේ ක්‍රීඩා අමාත්‍යංශයේ ගිණුම් අංශයේ ප්‍රධානියෙකුගේ බලවත් ඉල්ලීම මත බව ධාවන ශුරි සුසන්තිකා ජයසිංහ පවසනවා.\nඇය පවසන්නේ රාජ්‍ය සේවයේ නීතියට අනුව කිසියම් පුද්ගලයෙකුගේ වැටුපක් නිකරුනේ ලබා නොදීම නිසා ඇතිවන නීතිමය ගැටළුවලින් නිදහස් වීම සදහා ක්‍රීඩා අමාත්‍යංශය මෙම තීරණය ගෙන ඇති බවයි.\nකෙසේ වෙතත් චෙක්පත් දෙක ලබාගත්තද ක්‍රීඩා අමාත්‍යවරයා ලෙස දයාසිරි ජයසේකර කටයුතු කරනතෙක් තමා ක්‍රීඩා අමාත්‍යංයේ කටයුතු නොකරන බවද ඇය අවධාරණය කරනවා.\nක්‍රීඩා අමාත්‍යවරයා විවිධ ස්ථානවල සිය කිර්ති නාමයට කැළලක්වන ආකාරයෙන් ප්‍රකාශ කිරීම නිසා තමා ඉතා කණගාටුවෙන් සිටින බවයි ඇය සදහන් කළේ.\nඑමෙන්ම ජනාධිපති මෛත්‍රිපාල සිරිසේනගේ පෞද්ගලික ලේකම්වරියක් තමාට දුරකථන ඇමතුමක් ලබාදුන් බවත් එහිදී ජනාධිපතිවරගේ මැදිහත්වීම මත මෙම ගැටලුවට හැකි ඉක්මනින් පිළියමක් ලබා ගෙන බවට ඇය පැවසු බවයි සුසන්තිකා ජයසිංහ අප වෙත සදහන කළේ.\nකෙසේ නමුත් ක්‍රීඩා අමාත්‍ය දයාසිරි ජයසේකර පසුගියදා පවතී කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදියෙකු ඇසූ පැනයකට පළිතුරු දෙමින් ප්‍රකාශ කළේ සුසන්තිකාගේ ගැටලුව අවසන් බවයි.\nනමුත් අප සමග සාකච්චාවකට එක්වූ සුසන්තික ජයසිංහ ප්‍රකාශ කළේ මෙවැන්නක්.",
       "URL": "https://www.hirunews.lk/163686/ප්‍රශ්නේ-ඉවර-නෑ-සුසන්තිකා-දයාසිරිට-කියන-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4467"
}