{
       "Source": "hirunews",
       "Timestamp": "Monday, 12 July 2021 - 6:13",
       "Headline": "යුරෝපා කුසලානයේ ජය සත්කාරකයින්ට අහිමිවෙයි",
       "News Content": "යූරෝ කුසලාන පාපන්දු අවසන් මහා තරගයේදී සත්කාරක එංගලන්තය පරදා ඉතාලිය ජය වාර්තා කිරීමට අද අලුයම සමත් වුණා.\nමෙලෙස ඉතාලිය තමන් සතුකර ගත්තේ සිය දෙවන යුරෝපා කුසලානයයි.\nඑංගලන්තයේ වෙම්බ්ලි ක්‍රීඩාංගණයේ පැවති මෙම තරගය ඉතා තියුණු මුහුණුවරක් ගත් අතර එය මැනවින් සනාථ වුණේ තරගයේ නියමිත කාලය අවසන් වන විට දෙපිලම එක් ගෝලය බැගින් වාර්තා කරමින් සම තත්ත්වයේ පසුවීම හේතුවෙන්.\nඒ අනුව මෙවර යූරෝ කුසලානයේ ජයග්‍රාහකයින් තෝරාගන්නට සිදුවුණේ දඬුවම් පහර මඟින්.\nඑහිදී දඬුවම් පහර තුනට දෙකක් ලෙස සාර්ථක කරගත් ඉතාලිය, එංගලන්තයට සිය කුළුඳුල් යුරෝපා පාපන්දු කුසලානයක් ජයග්‍රහණය කීරීමේ තිබූ බලාපොරොත්තුව සුන්කර දැමුවා.",
       "URL": "https://www.hirunews.lk/276726/යුරෝපා-කුසලානයේ-ජය-සත්කාරකයින්ට-අහිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1826"
}