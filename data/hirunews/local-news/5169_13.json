{
       "Source": "hirunews",
       "Timestamp": "Sunday, 14 February 2016 - 12:49",
       "Headline": "මහින්දගේ මීගමු රැස්වීමට සන්ධාන පළාත්පාලන මන්ත්‍රීවරුන් රැසක්",
       "News Content": "හිටපු ජනාධිපති මහින්ද රාජපක්ෂගේ ප්‍රධානත්වයෙන් එක්සත් ජනතා නිදහස් සන්ධාන පළාත් පාලන ආයතන නියෝජිතයන්ගේ හමුවක් මීගමුවේ - කොච්චිකඬේ ප්‍රදේශයේදී අද උදෑසන ආරම්භ වුණා.\nමෙම හමුවට දිවයින පුරා සිටින සන්ධාන පළාත් පාලන ආයතන නියෝජිතයන් රැසක් පැමිණ සිටින බවයි වාර්තා වන්නේ.\nමීට අමතරව නාමල් රාජපක්ෂ, ප්‍රසන්න රණතුංග, උදය ගම්මන්පිල යන පාර්ලිමේන්තු මන්ත්‍රීවරුන් මෙන්ම, හිටපු අමාත්‍ය බැසිල් රාජපක්ෂ, හිටපු ආරක්ෂක ලේකම් ගෝඨාභය රාජපක්ෂ ද සමුළුවට සහභාගි වීමට පැමිණ සිටිනවා.\nඅභ්‍යන්තර ආරංචි මාර්ග සදහන් කළේ මෙම පළාත් පාලන ආයතන නියෝජිත හමුවේ නව යෝජනා කිහිපයක් සම්මත කර ගැනීමට නියමිත බවයි.\nඑය ශ්‍රී ලංකා නිදහස් පක්ෂයේ සහ එක්සත් ජනතා නිදහස් සන්ධානයේ ඉදිරි ගමන් මග පිළිබඳව වැදගත් වන තීන්දු තීරණ වනු ඇති බව සදහන්.",
       "URL": "https://www.hirunews.lk/126221/මහින්දගේ-මීගමු-රැස්වීමට-සන්ධාන-පළාත්පාලන-මන්ත්‍රීවරුන්-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=5169"
}