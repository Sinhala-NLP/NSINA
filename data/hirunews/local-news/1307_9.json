{
       "Source": "hirunews",
       "Timestamp": "Tuesday, 08 March 2022 - 8:29",
       "Headline": "විදුලියටත් තෙල් නැවක් (වීඩියෝ)",
       "News Content": "විදුලිබලය නිෂ්පාදනය කිරීම සඳහා අවශ්‍ය ඉන්ධන ගෙන්වීමට විදුලිබල මණ්ඩලයට අවසර ලබාදුන් බව බලශක්ති අමාත්‍ය ගාමිණී ලොකුගේ පවසනවා.\nඔහු මේ බව සදහන් කළේ ඊයේ (07) පැවති අමාත්‍ය මණ්ඩල හමුවෙන් පසු මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nඅග්‍රමාත්‍යවරයාගේ ප්‍රධානත්වයෙන් අමාත්‍ය මණ්ඩල හමුව පැවති අතර ඊට අමාත්‍ය වාසුදේව නානායක්කාර එක්ව සිටියේ නැහැ.\nඔහු මීට පෙර ජනාධිපතිවරයාට ලිපියක් යොමු කරමින් කියා සිටියේ තමන් අමාත්‍ය මණ්ඩල හමුවලට සහභාගි නොවන බවයි.\nවිමල් වීරවංශ සහ උදය ගම්මන්පිළ යන අමාත්‍යවරුන් දෙදෙනා සිය අමාත්‍යාංශවලින් ඉවත් කිරීමෙන් පසු පැවති ප්‍රථම අමාත්‍ය මණ්ඩල හමුව ද මෙය වනවා.\nමේ අතර, අද (08) දිනයේදීත් පෙර දිනවල පරිදි පැය හත හමාරක කාලයක් විදුලි කප්පාදුවක් සිදු කෙරෙනු ඇති.",
       "URL": "https://www.hirunews.lk/298929/විදුලියටත්-තෙල්-නැවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1307"
}