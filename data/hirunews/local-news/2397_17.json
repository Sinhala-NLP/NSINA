{
       "Source": "hirunews",
       "Timestamp": "Saturday, 10 October 2020 - 22:38",
       "Headline": "20 වන  ව්‍යවස්ථා සංශෝධනය ගැන පක්ෂ විපක්ෂ විවිධ අදහස් (වීඩියෝ)",
       "News Content": "යෝජිත 20 වැනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් පක්ෂ විපක්ෂ දේශපාලනඥයින් විවිධ අදහස් පළකළා.\nපාර්ලිමේන්තු මන්ත්‍රී නලින් බණ්ඩාර කියාසිටියේ ඊයේ පාර්ලිමේන්තු මන්ත්‍රී කණ්ඩායම සමග අරලියගහ මන්දිරයේ අග්‍රාමාත්‍යවරයා පැවැත්වූ සාකච්ඡාවකදී කිසිදු අයෙකුට අදහස් පළ කිරීමට අවස්ථාවක් ලැබී නොමැති බවයි.\nඑය 20 වන සංශෝදනයට කැමැත්ත පළ කරන අයට ඉදිරියේදී අත්වන ඉරනමේ පෙරනිමිති බවයි ඔහු ප්‍රකාශ කළේ.\nකෙසේවෙතත් එම සාකච්ඡාවේදී මත ගැටුම් නොව විවිධ මත ප්‍රකාශ වූ බව අමාත්‍ය වාසුදේව නානායක්කාර අද පැවති මාධ්‍ය හමුවකදී සඳහන් කළා.\nමේ අතර 19 වන සංශෝදනය හේතුවෙන් රට ව්‍යාකූල තත්වයට පත්වූ බව අමාත්‍ය එස් එම් චන්ද්‍රසේන මාධ්‍ය හමුවකට එක්වෙමින් පෙන්වා දුන්නා.\nඇතමුන්ට එය නොතේරෙන බවයි ඔහු කියාසිටියේ.",
       "URL": "https://www.hirunews.lk/252254/20-වන-ව්‍යවස්ථා-සංශෝධනය-ගැන-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2397"
}