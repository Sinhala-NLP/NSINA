{
       "Source": "hirunews",
       "Timestamp": "Friday, 29 October 2021 - 10:29",
       "Headline": "බ්‍රිතාන්‍යය ලෝකයටම විවෘත වෙයි",
       "News Content": "කොරෝනා වසංගතය හේතුවෙන් සංචාර තහනමක් ක්‍රියාත්මක වූ අවසන් රටවල් 7ට ද එක්සත් රාජධානිය විවෘත කිරීමට එරට රජය තීරණය කර තිබෙනවා.\nඒ අනුව, ඉක්වදෝරය, ඩොමිනිකන් ජනරජය,කොලොම්බියාව, පේරු, පැනමාව, හයිටි සහ වෙනිසියුලාව යන රටවලින් පැමිණෙන පූර්ණ එන්නත්කරණය ලැබූ සංචාරකයන්ට ද බ්‍රිතාන්‍යය විවෘත වනු ඇති.\nකෙසේ නමුත්, නැවතත්, වසංගතය උත්සන්න වුව හොත් රටවල් එක් කිරීම සඳහා සංචාර රතු ලැයිස්තුව තවදුරටත් පවත්වා ගැනීමටයි බ්‍රිතාන්‍ය රජය තීරණය කර ඇත්තේ.\nබ්‍රිතාන්‍යය ප්‍රවාහන අමාත්‍ය ග්‍රාන්ට් ෂැප්ස් කියා සිටියේ නව පියවර එරට සංචාරක ක්ෂේත්‍රයේ සියල්ලන්ටම දිරි ගැන්වීමක් වනු ඇති බවයි.\nබ්‍රිතාන්‍ය රජය විසින් එන්නත්කරණ ක්‍රියාවලිය පිළිගන්නා රටවල් ලැයිස්තුව ද පුළුල් කර ඇති අතර දැන් ඊට රටවල් 135 ක් ඇතුළත්.\nශ්‍රී ලංකාව ඊට ඇතුළත් කෙරෙන්නේ නොවැම්බර් පළමු වැනි දා සිටයි.",
       "URL": "https://www.hirunews.lk/286368/බ්‍රිතාන්‍යය-ලෝකයටම-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1598"
}