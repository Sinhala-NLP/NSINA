{
       "Source": "hirunews",
       "Timestamp": "Monday, 10 April 2023 - 9:48",
       "Headline": "ප්‍රදේශ කිහිපයක ගැටුම්වලින් එක් අයෙකු මියගොස් 9 දෙනෙකුට තුවාල",
       "News Content": "ප්‍රදේශ දෙකක ඇති වූ ගැටුම්වලින් එක් අයෙකු මියගොස් 9 දෙනෙකු තුවාල ලබා තිබෙනවා.\nමන්නාරම - ශාන්තිපුරම් ළමා උද්‍යායනය ප්‍රදේශයේදී මත්පැන් සාදයක් අතරතුර ඇති වූ ආරවුලකින් 35 හැවිරිදි පුද්ගලයෙකු මියගොස් කාන්තාවන් තුන්නෙකු ඇතුලු පස්දෙනෙකු තුවාල ලැබුවා.\nමෙහිදී සාදය පැවති නිවසේ සිටි පිරිස විසින් ඉදිරිපස පිහිටි නිවසට බරපතළ හානි සිදුකර කාන්තාවකගේ ගෙළ බැඳි රන් මාලයක් ද කොල්ලකා පලාගොස් ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර නාගොල්ලාගම නගරයේ පොල භූමිය තුළ ඊයේ රාත්‍රියේ පැවති ආධුනික ගීත ප්‍රසංගයක් අවසානයේදී දෙපිරිසක් අතර ඇති වූ ආරවුලක් හේතුවෙන් හතරදෙනෙකු තුවාල ලබා තිබෙනවා.\nසිද්ධිය සම්බන්ධයෙන් 8 දෙනෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමොවුන් වයස අවුරුදු 16 ත් 47 ත් අතර වයස්වල පසුවන්නන්.",
       "URL": "https://www.hirunews.lk/332159/ප්‍රදේශ-කිහිපයක-ගැටුම්වලින්-එක්-අයෙකු-මියගොස්-9-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=423"
}