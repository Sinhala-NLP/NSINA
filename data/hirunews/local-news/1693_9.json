{
       "Source": "hirunews",
       "Timestamp": "Tuesday, 14 September 2021 - 13:16",
       "Headline": "තවත් වැවක් අසල ඇවිදින මංතීරුවකට විරෝධයක්",
       "News Content": "මොණරාගල - මඩුල්ල ප්‍රාදේශීය ලේකම් කොට්ඨාසයට අයත් මඩුල්ල - නෙළුම්වැව ආශ්‍රිතව ඇවිදින මංතීරුවක ඉදිකිරීම් හේතුවෙන් වැව විනාශ වීමේ අවදානමක් පවතින බවට ප්‍රදේශයේ ගොවි සංවිධාන චෝදනා කරනවා.\nවසර 60 කට වඩා ඉපැරණි මෙම වැවෙන් කුඹුරු අක්කර 800 කට ආසන්න ප්‍රමාණයක වගා කටයුතු සිදු කෙරෙන බවයි ගොවීන් පෙන්වා දෙන්නේ.\nඇවිදින මංතීරුවේ ඉදිකිරීම් හේතුවෙන් දැනටමත් වැවේ ආරක්ෂාවට පැවති සංවේදී පරිසර පද්ධති විනාශ වී ඇති අතර, වටිනා ශාඛ රැසක් කපා විනාශ කර ඇති බවද ඔවුන් ප්‍රකාශ කළා.",
       "URL": "https://www.hirunews.lk/282175/තවත්-වැවක්-අසල-ඇවිදින-මංතීරුවකට-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=1693"
}