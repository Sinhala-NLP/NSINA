{
       "Source": "hirunews",
       "Timestamp": "Sunday, 30 May 2021 - 18:34",
       "Headline": "නැව් ආරක්ෂකයින්ගේ ගිනි අවි තොගයක් ගාලු මුහුදට වැටී අතුරුදහන්",
       "News Content": "ඉන්දුනිසියාවේ සිට ස්පාඤ්ඤය බලා භාණ්ඩ ප්‍රවාහනය කරමින් සිටි නෞකාවකට නැව් ආරක්ෂක සමාගමක් විසින් ගිනි අවි ලබාදිමට යාමේදි එයින් කොටසක් මුහුදට වැටි අතුරුදහන් වී ඇති බවට එම ගිනි අවි නැව වෙත ගෙන ගිය යාත්‍රාව පදවාගෙන ගිය පුද්ගලයා විසින් ගාල්ල, වරාය පොලිසිය වෙත පැමිණිල්ලක් කර තිබෙනවා.\nපැමිණිල්ල අනුව මෙම නෞකාවට ගොඩවවීම සඳහා රුසියානු ජාතික කපිතාන්වරයෙකු ද එම නැව් ආරක්ෂක සමාගමේ තිදෙනෙකු ද නාවික හමුදා කඳවුරේ ගබඩා කර තිබු ගිනි අවි සහ තවත් උපකරණ කිහිපයක්ද රැගෙන දක්ෂිණ නාවික හමුදා කඳවුරේ තිදෙනෙක් ද සමඟ ඉකුත් (28) වන දින සවස පැමිණිලිකරු විසින් පදවන ලද යාත්‍රාවෙන් නැව වෙත ගොස් තිබෙනවා.\nඑසේ ගොස් ගාල්ල වරායේ සිට නාවික සැතපුම් 10ක් පමණ දුර ජාත්‍යන්තර මුහුදු සීමාවේදී ගිනි අවි සහ සහ අනෙක් උපකරණ දොඹකරය මඟින් නැවට පැටවීමට යාමේදී ඇති වූ අයහපත් කාලගුණ තත්වය නිසා මුහුද රළු විම හේතුවෙන් දොඹකරය නැවේ බඳේ කොටසේ වැදී ඒවා සියල්ලම මුහුදට වැටී තිබෙනවා.\nපසුව එම සිද්ධිය ගාල්ල දක්ෂිණ නාවික හමුදා කඳවුරට වාර්තා කිරිමත් සමඟ නාවික හමුදාවේ යාත්‍රා දෙකක් වහාම එම ස්ථානයට ගොස් සෝදිසි කිරිමේදී එවායින් කොටසක් සොයාගෙන තිබෙනවා.\nමුහුදට වැටුණු අනිත් ගිණි අවි තොගය සොයා නාවික හමුදාව විශේෂ සෝදිසි මෙහෙයුමක් ක්‍රියාත්මක කළද එම කොටස සොයා ගැනීමට හැකියාවක් ලැබී නැහැ.\nසිද්ධිය පිළිබඳව ගාල්ල, වරාය පොලිසිය විසින් වැඩිදුර පරික්ෂණ පවත්වා ගෙන යනු ලබනවා.",
       "URL": "https://www.hirunews.lk/272889/නැව්-ආරක්ෂකයින්ගේ-ගිනි-අවි-තොගයක්-ගාලු-මුහුදට-වැටී-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=1918"
}