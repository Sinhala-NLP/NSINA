{
       "Source": "hirunews",
       "Timestamp": "Sunday, 28 August 2016 - 15:31",
       "Headline": "සැමියා වින්නඹුකම් කළ බිරිඳ, දරු ප්‍රසූතියෙන් පසු මිය යයි",
       "News Content": "බිරිඳගේ දරු ප්‍රසුති සැත්කම සැමියා විසින් සිදුකිරිම හේතුවෙන් කල්පිටිය - පුලච්චේන ප්‍රදේශයේ අවුරුදු 36ක් වයසැති සිව් දරු මවක් මිය ගොස් තිබෙනවා.\nකෙසේ වෙතත් ඇය බිහි කළ පිරිමි දරුවා යහපත් සෞඛ්‍ය තත්ත්වයෙන් පසුවන බවයි කල්පිටිය පොලිසිය සඳහන් කළේ.\nදරුවාගේ පෙකිණි වැල සැමියා විසින් කපා ඇති අතර මෙම සිද්ධියෙන් දින 8කට පසුව, එනම් ඊයේ දිනයේයි මෙම කාන්තාව මිය ගොස් ඇත්තේ.\nහිරු ප්‍රවෘත්ති අංශය කළ විමසිමකදි කල්පිටිය පොලිසිය ප්‍රකාශ කළේ දරු ප්‍රසුතිය සඳහා ඇය කිසිදු මාතෘ සායනයක ලියාපදිංචි වි නොමැති බවයි.\nමීට පෙර අවස්ථා තුනකදීම මිය ගිය කාන්තාවගේ දරු ප්‍රසූතියේදී වින්නඹු කාර්යය කර ඇත්තේ සැමියා විසින්.",
       "URL": "https://www.hirunews.lk/141664/සැමියා-වින්නඹුකම්-කළ-බිරිඳ-දරු-ප්‍රසූතියෙන්-පසු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4904"
}