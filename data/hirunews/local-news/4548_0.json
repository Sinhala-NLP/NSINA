{
       "Source": "hirunews",
       "Timestamp": "Tuesday, 25 April 2017 - 14:49",
       "Headline": "වරාය අධිකාරියේ හිටපු සභාපතිට විදේශගතවීමට අවසර",
       "News Content": "වරාය අධිකාරියේ හිටපු සභාපති ප්‍රියත් බන්දු වික්‍රමට විදේශ ගත වීම සඳහා කොළඹ මහේස්ත්‍රාත් අධිකරණය අද අවසර ලබාදුන්නා.\nඒ අනුව ලබන මස 13 වනදා සිට 31 වනදා දක්වා ඔහුට විදේශගතවීමට අවසර හිමි වනු ඇති.\n2014 වසරේ සැප්තැම්බර් මස 20 වනදා සහ 2015 වසරේ ජනවාරි මස 07 වැනිදා අතර කාලය තුල වරාය අධිකාරියේ සේවකයන් 319 දෙනෙකු දේශපාලන කටයුතුවලට යොදා ගැනීම සම්බන්ධයෙන් මොහු ඇතුළු තුන්දෙනෙකුට එරෙහිව අල්ලස් කොමිසම නඩු පවරා තිබෙනවා.\nඊට අදාලව ඇප ලබාදීමේදී මොහුට විදෙස් ගතවීම තහනම් කර තිබූ අතර ඒ අනුවයි මෝසමක් මාර්ගයෙන් විත්තිකරු විදෙස් ගතවීමට අවසර ඉල්ලා සිටියේ.",
       "URL": "https://www.hirunews.lk/159952/වරාය-අධිකාරියේ-හිටපු-සභාපතිට-විදේශගතවීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4548"
}