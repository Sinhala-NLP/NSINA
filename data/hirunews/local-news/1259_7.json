{
       "Source": "hirunews",
       "Timestamp": "Thursday, 31 March 2022 - 15:49",
       "Headline": "﻿විදුලි අර්බුදයෙන් තැපෑලත් අතරමග ඇනහිටියි ?",
       "News Content": "ඉන්ධන සහ විදුලිය සපයා ගැනීමේදී මුහුණදී ඇති ගැටලු හේතුවෙන් ලිපි බෙදීමේදී ප්‍රමාදයන් සිදුවිය හැකි බව තැපැල්පති රංජිත් ආරියරත්න ප්‍රකාශ කළා.\nඉන්ධන නොමැතිවීම හේතුවෙන් ඊයේ (30) දිනයේදී මධ්‍යම පළාතේ ලිපි බෙදා හැරීමට බාධා සිදු වු බවයි ඔහු කියා සිටියේ.\nමේ වන විට රට පුරා ම දැඩි තෙල් සහ විදුලි අර්බුදයක් නිර්මාණය වී ඇති අතර, මේ හේතුවෙන් සියලු ම දෛනික රාජකාරී කටයුතුවලට මෙන්ම පෞද්ගලික ජීවිතවලට ද එල්ල වී ඇත්තේ දැ ඩි බලපෑමක්.\nඩොලර් හිඟවීම හේතුවෙන් රට තුළට පැමිණෙන ඉන්ධන පිරවූ නෞකා භාරගැනීමට නොහැකි තත්ත්වයක් උදා වී තිබෙනවා.\nමේ හේතුවෙනුයි ශ්‍රී ලංකා තැපැල් දෙපාර්තමේන්තුවේ ද දෛනික ක්‍රියාවලියට දැඩි බලපෑම් එල්ල වී\nතිබෙනවා.",
       "URL": "https://www.hirunews.lk/300867/﻿විදුලි-අර්බුදයෙන්-තැපෑලත්-අතරමග-ඇනහිටියි",
       "Category": "Local News",
       "Parent URL": "https://www.hirunews.lk/local-news.php?pageID=1259"
}