{
       "Source": "hirunews",
       "Timestamp": "Wednesday, 20 April 2022 - 8:01",
       "Headline": "පළාත් කිහිපයකට ගිගුරුම් සහිත වැසි (වීඩියෝ)",
       "News Content": "බස්නාහිර, සබරගමුව, මධ්‍යම සහ ඌව පළාත්වලට මෙන්ම ගාල්ල සහ මාතර දිස්ත්‍රික්කවලට අද (20) ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nබොහෝ ප්‍රදේශවලට අධික වැසි ඇද හැලීමට වැඩි ඉඩ කඩක් ඇත්තේ සවස් කාලයේදී හෝ රාත්‍රී කාලයේදියි.\nඑමෙන්ම වැසි ඇති වන විට තාවකාලික තද සුළං සහ අකුණු ඇති වීමේ අවදානමක් පවතින බව කාලගුණ විද්‍යා දෙපාර්තමේන්තුව සඳහන් කළා.\nඑමෙන්ම දිවයින වටා මුහුදු ප්‍රදේශවල වැසි ඇති වන අවස්ථාවන්වලදී තාවකාලික තද සුළං ඇති වන අතර එම මුහුදු ප්‍රදේශ ඉතා රළු විය හැකියි.",
       "URL": "https://www.hirunews.lk/302332/පළාත්-කිහිපයකට-ගිගුරුම්-සහිත-වැසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1221"
}