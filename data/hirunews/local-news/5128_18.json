{
       "Source": "hirunews",
       "Timestamp": "Tuesday, 15 March 2016 - 19:51",
       "Headline": "ගිලන් රථය නැතිව ගැබිණියක් මියයයි",
       "News Content": "විලි රුදාවෙන් පෙලුණු කාන්තාවක් පහසුකම් නොමැති වීමෙන් ජීවිතක්ෂයට පත්වීමේ පුවතක් ගාල්ල - නෙලුව ප්‍රදේශයෙන් වාර්තා වනවා.\nනෙලුව - ඇහැලපිටිය ප්‍රදේශයේ පදිංචි 34 හැවිරිදි ඩබ්ලිව් එච් චමිලා ප්‍රියංගනී සිය දෙවන දරු ප්‍රසූතියට සූදානම් වීමත් සමග ඥාතීන් ඊයේ රාත්‍රීයේ ඇයව නෙලුව - මැදගම රෝහලට රැගෙන යාමට කටයුතු කර තිබෙනවා.\nඑහිදී රාජකාරී නිරතව සිටි වෛද්‍යවරයා ප්‍රකාශ කර ඇත්තේ ඇය දරු ප්‍රසූතියට ආසන්නව නොමැති හෙයින් උඩුගම රෝහල වෙත රැගෙන යන ලෙසයි.\nරෝහලේ ගිලන් රථයක් තිබුණද ඔවුන් පැමිණි ත්‍රීරෝද රථයෙන්ම රෝගියා උඩුගම රෝහලට රැගෙන යන ලෙස වෛද්‍යවරයා උපදෙස් දී තිබෙනවා.\nඒ ගිලන් රථය සඳහා ඉන්ධන නොමැති බව පවසමින්.\nකෙසේ වෙතත් විලි රුදාවෙන් පෙලුණු අදාල කාන්තාව උඩුගම රෝහලට රැගෙන යන අතරතුර දරුවාද සමඟින් ජීවිතක්ෂයට පත්ව තිබෙනවා.",
       "URL": "https://www.hirunews.lk/128615/ගිලන්-රථය-නැතිව-ගැබිණියක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5128"
}