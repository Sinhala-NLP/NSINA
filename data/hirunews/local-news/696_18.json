{
       "Source": "hirunews",
       "Timestamp": "Thursday, 01 December 2022 - 8:00",
       "Headline": "ද්විත්ව පුරවැසි වීසා ගාස්තු අද සිට ඉහළට",
       "News Content": "ද්විත්ව පුරවැසිභාවය සඳහා අයදුම් කිරීම ඇතුළු කාණ්ඩ කිහිපයකට අදාළ වීසා ගාස්තු අද සිට ක්‍රියාත්මක වන පරිදි ඉහළ දමා තිබෙනවා.\nආගමන හා විගමන දෙපාර්තමේන්තුව සඳහන් කළේ ද්විත්ව පුරවැසිභාවය ලබාදීම සඳහා වන ගාස්තුව රුපියල් 345,000 සිට ඇමෙරිකානු ඩොලර් 2000 දක්වා ඉහළ නංවා ඇති බවයි.\nඑය රුපියල් හත් ලක්ෂය ඉක්ම වූ අගයක්.\nඑමෙන්ම, පුරවැසි පනත යටතේ නිකුත් කරන සහතික වල පිටපත් ගාස්තුව ද රුපියල් 1150 සිට රුපියල් 2000 දක්වා සංශෝධනය කර ඇති අතර නේවාසික ආගන්තුක යෝජනා ක්‍රමය වීසා වැඩසටහන යටතේ වීසා නිකුත් කිරීම ඇමෙරිකන් ඩොලර් 200 දක්වා වැඩි කළ බවයි ආගමන හා විගමන දෙපාර්තමේන්තුව සඳහන් කළේ.\nමීට අමතර ව, තවත් කාණ්ඩ කිහිපයක වීසා ගාස්තු ඉහළ නංවා තිබෙනවා.",
       "URL": "https://www.hirunews.lk/321693/ද්විත්ව-පුරවැසි-වීසා-ගාස්තු-අද-සිට-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=696"
}