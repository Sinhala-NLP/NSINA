{
       "Source": "hirunews",
       "Timestamp": "Thursday, 25 August 2022 - 13:47",
       "Headline": "සිසු ජීවිත අවදානමට දැමූ කොට්ටුකච්චිය පාසලේ ගරා වැටුණු ගොඩනැඟිල්ල (වීඩියෝ)",
       "News Content": "වසර ගණනාවක් තිස්සේ සිසු ජීවිත අවදානමට හෙළා ඇති පාසල් ගොඩනැගිල්ලක් සහ පාසල් සිසුන් ගමන් ගන්නා මාර්ගයේ ඇති මාරක\nඅවදානමක් පිළිබඳ පුත්තලම ප්‍රදේශයෙන් වාර්තා වනවා.\nබලධාරීන්ට ඒ පිළිබඳ දැනුම්වත් කළ ද මේ දක්වා කිසිදු ක්‍රියාමාර්ගයක් ගෙන නොමැති බව යි වාර්තා වන්නේ.\nකොට්ටුකච්චිය නවෝද්‍යා ජාතික පාසලේ භාවිතයෙන් ඉවත් කර ඇති ඉපැරණි ඉදිකිරීමක් බලධාරීන් භූමියෙන් ඉවත් නො කිරීම හේතුවෙන් මෙම සිසු ජීවිත අවදානම ඇති වී තිබෙනවා.\nමෙම පාසල ඉතිහාසයට එක්වන්නේ ඩී.එස්. සේනානායකගේ සංකල්පයක් මත 1951 වසරේ ඇරඹි ගොවිජනපද ව්‍යාපාරයට අයත් පාසලක් ලෙස යි.\nවසර 70ක් පමණ පැරණි මෙහි ප්‍රධාන ගොඩනැගිල්ල මේ වන විට විනාශ මුඛයට පත් ව ගරා වැටී ඇති බව පෙනෙන්නට තිබෙනවා.\nගොඩනැගිල්ල තුළ පන්ති පැවැත්වීම නතර කර තිබුණ ද සිසුන් නිරන්තරයෙන් එම පරිශ්‍රයේ ගැවසෙන බව යි මව්පියන් පවසන්නේ.\nඒ අනුව එම ගොඩනැගිල්ල කඩිනමින් ඉවත් කිරීමේ අවශ්‍යතාව ඔවුන් පෙන්වා දෙනවා.",
       "URL": "https://www.hirunews.lk/313689/සිසු-ජීවිත-අවදානමට-දැමූ-කොට්ටුකච්චිය-පාසලේ-ගරා-වැටුණු-ගොඩනැඟිල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=915"
}