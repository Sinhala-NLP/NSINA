{
       "Source": "hirunews",
       "Timestamp": "Wednesday, 28 June 2023 - 9:03",
       "Headline": "ලෝක බොරතෙල් මිලෙහි සුළු අඩුවීමක්",
       "News Content": "ලෝක වෙළඳපොලේ බොරතෙල් මිල ඊයේ (27) දිනයේත් සුළු අඩුවීමක් පෙන්නුම් කළා.\nබ්‍රෙන්ට් බොරතෙල් බැරලයක් ඩොලර් 73ත් 74ත් අතර මිලක් සටහන් වූ අතර, ගතවූ දින හතර පුරාම පැවතියේ එම තත්ත්වයයි.\nඅමෙරිකානු ඩබ්ලිව්.ටී.අයි. බොරතෙල් බැරලයක මිල ඩොලර් 70ට අඩු අගයක් සටහන් වී තිබුණා.\nජූනි මස 3 වන සතිය තුළ බොරතෙල් මිල ගණන් මිශ්‍ර ක්‍රියාකාරීත්වයක් පෙන්නුම් කළ අතර, ජූනි 21 සහ 22 යන දිනවල ලෝක වෙළඳපොලේ බොරතෙල් මිල ඩොලර් 77 දක්වා ඉක්මවා ගියා.\nචීනයේ ලිහිල් මුදල් ප්‍රතිපත්ති ක්‍රියාමාර්ග සමඟ ඉල්ලුමෙහි වර්ධනයක් පිළිබඳ මතුවූ අපේක්ෂා සහ එක්සත් ජනපද බොරතෙල් තොග හදිසියේ පහත වැටීම ද ඊට හේතුව බව විශ්ලේෂකයන්ගේ අදහසයි.\nකෙසේ වෙතත් ඉන්ධන සඳහා ඇති ඉල්ලුම පිළිබඳ වූ අවිනිශ්චිතතා හේතුවෙන් යළි බොරතෙල් මිල ගණන් පහත වැටීමක් පෙන්නුම් කළා.",
       "URL": "https://www.hirunews.lk/339321/ලෝක-බොරතෙල්-මිලෙහි-සුළු-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=230"
}