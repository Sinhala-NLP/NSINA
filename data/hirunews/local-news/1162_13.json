{
       "Source": "hirunews",
       "Timestamp": "Tuesday, 17 May 2022 - 19:09",
       "Headline": "අද රාත්‍රියේත් මිලිමීටර් 100 ඉක්ම වූ වැසි",
       "News Content": "ඉදිරි පැය කිහිපයේදීත් දිවයිනේ ප්‍රදේශ රැසකට මිලි මීටර් 100ක පමණ තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිවේදනය කළේ බස්නාහර සහ සබරගමුව පළාත් වලටත්, මහනුවර, නුවර එළිය, ගාල්ල සහ මාතර දිස්ත්‍රික්ක වලටත් එලෙස තද වැසි අපේක්ෂා කරන බවයි.\nඑසේම, දිස්ත්‍රික්ක කිහිපයකට පැනවූ නායයෑම් අනතුරු ඇඟවීම් නිවේදනය තවදුරටත් බලාත්මකයි.\nමේ අතර, ඉදිරි පැය 24 තුල කන්කසන්තුරේ සිට පුත්තලම, ගාල්ල සහ හම්බන්තොට හරහා පොතුවිල් දක්වා මුහුදු ප්‍රදේශවල සුළගේ වේගය පැයට කිලෝමීටර් 70 දක්වා වැඩිවිය හැකි බැවින් ධීවර සහ නාවික කටයුතු වලින් වළකින ලෙස කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/304600/අද-රාත්‍රියේත්-මිලිමීටර්-100-ඉක්ම-වූ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1162"
}