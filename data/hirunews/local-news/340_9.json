{
       "Source": "hirunews",
       "Timestamp": "Tuesday, 16 May 2023 - 9:45",
       "Headline": "අයහපත් කාලගුණයෙන් තවත් පුද්ගල අතුරුදන් වීමක්",
       "News Content": "බස්නාහිර, සබරගමුව, මධ්‍යම සහ වයඹ පළාත්වලටත් ගාල්ල සහ මාතර දිස්ත්‍රික්කවලටත් වැසි වාර කිහිපයක් අද ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nසෙසු ප්‍රදේශවලට වැසි රහිත කාලගුණ තත්ත්වයක් දක්නට ලැබෙනු ඇති.\nමේ අතර, අකුරැස්ස පහල අතුරලිය ප්‍රදේශයේ නිල්වලා ගඟ පිටාර ගැලීමෙන් ඇතිවූ ගංවතුරේ විනෝදකාමී කටයුතු වල යෙදුන පුද්ගලයෙකු- සැඩ පහරට හසුව ගසාගෙන ගොස් අතරුදහන්ව තිබෙනවා. මෙලෙස අතුරුදන්ව ඇත්තේ 41 හැවිරිදි පුද්ගලයෙක්.\nඑමෙන්ම මාතර - රොටුඹ - ඉදිගල්ගොඩ කන්ද නායගොස් තිබෙනවා.\nඒ හේතුවෙන් අවට පදිංචිකරුවන් ඉවත් කිරීමට කටයුතු කළ බවයි හිරු වාර්තාකරු සඳහන් කළේ.",
       "URL": "https://www.hirunews.lk/335331/අයහපත්-කාලගුණයෙන්-තවත්-පුද්ගල-අතුරුදන්-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=340"
}