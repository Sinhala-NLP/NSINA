{
       "Source": "hirunews",
       "Timestamp": "Wednesday, 27 October 2021 - 11:50",
       "Headline": "කේරළ ගංජා තොගයක් සමග පුද්ගලයෙකු STF අත්අඩංගුවට",
       "News Content": "විශේෂ කාර්ය බලකායේ නිලධාරීන්ට ලද තොරතුරකට අනුව ඊයේ (26) පස්වරුවේ අතුරුගිරියේදී සිදු කළ වැටලීමකදී පුද්ගලයෙකු අත්අඩංගුවට ගෙන තිබෙනවා.\nඒ අලෙවි කිරීමට සූදානම් කර තිබූ, කේරළ ගංජා තොගයක් ද සමගින්.\nසැකකරු සන්තකයේ තිබී කේරළ ගංජා කිලෝග්‍රෑම් 02, ග්‍රෑම් 115ක්, විද්‍යුත් තරාදියක් සහ ජංගම දුරකතනයක් ද සොයා ගෙන තිබෙනවා.\nවිශේෂ කාර්ය බලකායේ නිලධාරීන් භාරයට ගත් කේරළ ගංජා තොගයේ මුළු වටිනාකම රුපියල් තුන්ලක්ෂයකට අධික බවයි පොලිස් විමර්ශනවලදී අනාවරණය වී ඇත්තේ.\nඅත්අඩංගුවට ගත් සැකකරු නුගේගොඩ ප්‍රදේශයේ පදිංචි 49 හැවිරිදි අයෙක්.\nසිද්ධිය සම්බන්ධයෙන් වැඩිදුර විමර්ශන සිදු කිරීමට, සැකකරු අතුරුගිරිය පොලිසිය වෙත භාර දී තිබෙනවා.",
       "URL": "https://www.hirunews.lk/286177/කේරළ-ගංජා-තොගයක්-සමග-පුද්ගලයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1603"
}