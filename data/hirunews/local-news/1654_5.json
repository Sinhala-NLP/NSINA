{
       "Source": "hirunews",
       "Timestamp": "Saturday, 02 October 2021 - 16:11",
       "Headline": "යොහානි ද සිල්වාට ඉන්දියාවේදී අනතුරක්",
       "News Content": "සංගීත ප්‍රසංග දෙකකට සහභාගිවීම සඳහා ඉන්දියාවට ගොස් සිටින යොවුන් ගායන ශිල්පිනි යොහානි ද සිල්වා අනතුරකට ලක්ව තිබෙනවා.\nනවදිල්ලි නුවර පැවති පළමු ප්‍රසංගය අතරතුර ගිටාරයේ උඩ කොටස මුහුණේ වැදීමෙන් මෙම අනතුර සිදුව ඇති අතර, ඒ හේතුවෙන් තම ඇසට පහළ කොටසේ තැලීමකට ලක්ව ඇති බවයි ඇය සිය ට්විටර් ගිණුමට සටහනක් එක් කරමින් සඳහන් කළේ.\nකෙසේ වෙතත් තමන් මෙලෙස අනතුරකට මුහුණදුන්න ද හයිද්‍රාබාද් නුවර පැවැත්වෙන අනෙක් ප්‍රසංගයට සහභාගි වන බව යොහානි ද සිල්වා සඳහන් කළා.",
       "URL": "https://www.hirunews.lk/283860/යොහානි-ද-සිල්වාට-ඉන්දියාවේදී-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1654"
}