{
       "Source": "hirunews",
       "Timestamp": "Friday, 16 April 2021 - 10:38",
       "Headline": "STF මාර්ග බාධකය කඩාගෙන යන්න හැදූ කැබ් රථයකට වෙඩි (වීඩියෝ)",
       "News Content": "යාපනය - පේදුරුතුඩුව ප්‍රදේශයේ මාර්ග බාධකයකදී අණ නොතකා ධාවනය කළ කැබ් රථයකට පොලිස් විශේෂ කාර්ය බලකා නිලධාරින් විසින් අද උදෑසන සිදුකළ වෙඩි තැබීමකදී පුද්ගලයින් දෙදෙනෙකු තුවාල ලබා තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ මාර්ග බාධකයේ සිටි පොලිස් නිලධාරීන් අනතුරට ලක් කිරීමට ඔවුන් උත්සාහ දරා ඇති බවයි.\nඑහිදී පොලිස් විශේෂ කාර්ය බලකාය විසින් සිදුකළ වෙඩි තැබීමේදී තුවාල ලැබූ පුද්ගලයින් දෙදෙනා පලාගොස් පේදුරුතුඩුව රෝහලට ඇතුළත් වී තිබෙනවා.\nඔවුන් අත්අඩංගුවට ගෙන ඇති අතර, සැකකරුවන් 23 සහ 26 හැවිරිදි  වියේ පසුවන්නන්. සිද්ධියට අදාළ කැබ් රථය සොයා පරීක්ෂණ සිදුකරන බවයි පොලිස් මාධ්‍ය ප්‍රකාශකවරයා වැඩිදුරටත් කියා සිටියේ.",
       "URL": "https://www.hirunews.lk/268587/stf-මාර්ග-බාධකය-කඩාගෙන-යන්න-හැදූ-කැබ්-රථයකට-වෙඩි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2017"
}