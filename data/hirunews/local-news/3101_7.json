{
       "Source": "hirunews",
       "Timestamp": "Saturday, 12 October 2019 - 17:27",
       "Headline": "වන ඝණත්වය ඉහළ ගොස් ඇතැයි ජනපති කියයි",
       "News Content": "පරිසර සංරක්ෂණය සහ වන සම්පත වර්ධනය කර ගැනීම වෙනුවෙන් පසුගිය සිව් වසරක ක්‍රියාත්මක කළ වැඩපිලිවෙල හේතුවෙන් රටේ වන ඝණත්වය වර්ධනය වී ඇති බව ජනාධිපති මෛත්‍රීපාල සිරිසේන පවසනවා.\nහබරණ - ගල්ඔය රක්ෂිත භූමියේ පැවති වන රෝපා ජාතික රුක් රෝපණ වැඩසටහනේ සමාරම්භක උත්සවයට අද එක්වෙමින් ජනාධිපතිවරයා කියා සිටියේ ඉකුත් දශක 5 කට ආසන්න යුගයේ පැවති සෑම ආණ්ඩුවක් කාලයේම රටේ වන ඝණත්වය පහළ ගොස් ඇති බවයි.\nඑහිදී මාතලේ, මහනුවර, කුරුණෑගල, නුවරඑළිය, දිස්ත්‍රික්කවල හෙක්ටයාර 9900 ක භූමි ප්‍රමාණයක් වන රක්ෂිත වශයෙන් ගැසට් කිරීම සහ කඩොලාන ප්‍රදේශ හෙක්ටයාර 14800 ක් සංරක්ෂිත හා රක්ෂිත වනාන්තර ලෙස ගැසට් මගින් ප්‍රකාශයට පත් කිරීමේ නිවේදනවලට ද ජනාධිපති මෛත්‍රීපාල සිරිසේන අත්සන් තැබුවා.",
       "URL": "https://www.hirunews.lk/226114/වන-ඝණත්වය-ඉහළ-ගොස්-ඇතැයි-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3101"
}