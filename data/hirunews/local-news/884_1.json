{
       "Source": "hirunews",
       "Timestamp": "Thursday, 08 September 2022 - 7:49",
       "Headline": "හරක් කටාගේ තවත් ගෝළයෙක් හෙරොයින් සමඟ අත් අඩංගුවට",
       "News Content": "විශේෂ කාර්‍ය බලකා දකුණු පලාත් විශේෂ මෙහෙයුම් ඒකකයෙ හි නිලධාරීන් විසින් ඊයේ (07) සිදු කළ වැටළීමකින් හෙරොයින් ග්‍රෑම් 10ක් සන්තකයේ තබාගෙන සිටි පුද්ගලයකු අත් අඩංගුවට ගෙන තිබෙනවා.\nමිදිගම පොලිස් වසමේ ගල්බොරලුහේන - කලපුව - මිදිගම - අහංගම ලිපිනයේ දී යි මෙම වැටළීම සිදු කර ඇත්තේ.\nසැකකරු වයස අවුරුදු 26ක මිදිගම - අහංගම ප්‍රදේශයේ පදිංචි පුද්ගලයෙක්.\nමොහු සම්බන්ධයෙන් වැඩි දුරටත් විමර්ශනය කිරිමේ දී සැකකරු නදුන් චින්තක වික්‍රමරත්න නොහොත් හරක් කටා යන සංවිධානාත්මක අපරාධකරුගේ සමීපතමයෙකු වන ලසන්ත වික්‍රමසේකර යන අයගේ සමීපතමයෙකු වන බව ද වාර්තා වී තිබෙනවා.\nවැඩිදුර විමර්ශන කටයුතු මිදිගම පොලිසිය විසින් මෙහයවනු ඇති.",
       "URL": "https://www.hirunews.lk/314832/හරක්-කටාගේ-තවත්-ගෝළයෙක්-හෙරොයින්-සමඟ-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=884"
}