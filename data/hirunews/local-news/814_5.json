{
       "Source": "hirunews",
       "Timestamp": "Monday, 10 October 2022 - 7:38",
       "Headline": "අතුරුගිරිය පිටත වටරවුම් අධිවේගී මාර්ගයේ රිය අනතුරක්",
       "News Content": "පිටත වටරවුම් අධිවේගී මාර්ගයේ අතුරුගිරිය ප්‍රදේශයේ අද (10) අලුයම සිදු වූ රිය අනතුරකින් කාන්තාවක් මියගොස් තවත් හයදෙනෙකු තුවාල ලබා තිබෙනවා.\nගාල්ල සිට අතුරුගිරිය දෙසට ධාවනය වූ වෑන් රථයක් හා එම දෙසටම ගමන් කළ ජීප් රථයක් ගැටීමෙන් මෙම අනතුර සිදුව ඇති බවයි පොලිසිය සඳහන් කළේ.\nඅනතුරෙන් ජීප් රථයේ රියදුරු හා තවත් පුද්ගලයෙකුද වෑන් රථයේ ගමන් කළ කාන්තාවන් පස්දෙනෙකුද තුවාල ලබා හෝමාගම රෝහලට ඇතුළත් කෙරුණු අතර, ඉන් එක් කාන්තාවකුයි මෙලෙස ජීවිතක්ෂයට පත්වුණේ.\nඇය, 57 හැවිරිදි මාළඹේ ප්‍රදේශයේ පදිංචිකාරිනියක්.",
       "URL": "https://www.hirunews.lk/317460/අතුරුගිරිය-පිටත-වටරවුම්-අධිවේගී-මාර්ගයේ-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=814"
}