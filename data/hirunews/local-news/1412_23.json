{
       "Source": "hirunews",
       "Timestamp": "Thursday, 20 January 2022 - 11:04",
       "Headline": "හෙරොයින් සමඟ සැකකරුවෙකු අත්අඩංගුවට",
       "News Content": "පොලිස් විශේෂ කාර්‍ය බලකා පූගොඩ කඳවුරේ නිලධාරින්ට ලද තොරතුරක් මත පූගොඩ පොලිස් වසමේ හොලරියන් ෆාම් ප්‍රදේශයේදී වැටලීමක් සිදු කර තිබෙනවා.\nඊයේ (19) රාත්‍රියේදී සිදු කළ වැටලීමෙන් සැකකරුවෙකු අත් අඩංගුවට ගෙන ඇති අතර, සැකකරු පූගොඩ පොලිස් ස්ථානයට ඉදිරිපත් කර ඇති බවටයි වාර්තා වන්නේ.\nඅත් අඩංගුවට පත්වන අවස්ථාවේ සැකකරු සන්තකව හෙරොයින් ග්‍රෑම් 05 මිලිග්‍රෑම් 390ක් තිබූ බවට සදහන්.\nසැකකරු වයස අවුරුදු 40ක මණ්ඩාව ප්‍රදේශයේ පදිංචිකරුවෙක්.\nසිද්ධිය සම්බන්ධ වැඩිදුර විමර්ශන පූගොඩ පොලීසිය විසින් සිදු කරනු ඇති.\nමේ අතර,පොලිස් විශේෂ කාර්‍ය බලකා සෙට්ටිකුලම කඳවුරේ නිලධාරීන්ට ලද තොරතුරක් මත මැදවච්චිය පොලිස් වසමේ ඉකිරිගොල්ලෑව ප්‍රදේශයේ  දී වැටලීමක් සිදු කර තිබෙනවා.\nවැටලීමේදී අයිස් මත්ද්‍රව්‍ය ග්‍රෑම් 01 මිලිග්‍රෑම් 150ක් සමඟ සැකකරුවෙකු අත් අඩංගුවට ගෙන ඇති අතර, සැකකරුව මැදවච්චිය පොලිස් ස්ථානය වෙත ඉදිරිපත් කර ඇති බවටයි, පොලිස් ආරංචි මාර්ග පවසන්නේ.\nසැකකරු වයස අවුරුදු 45ක රඹෑව ප්‍රදේශයේ පදිංචිකරුවෙක්.",
       "URL": "https://www.hirunews.lk/294545/හෙරොයින්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1412"
}