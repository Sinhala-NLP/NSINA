{
       "Source": "hirunews",
       "Timestamp": "Wednesday, 24 May 2023 - 9:17",
       "Headline": "සම්බාහන මධ්‍යස්ථානයක් මුවාවෙන් ගණිකා නිවාසයක් පවත්වාගෙන ගිහින්",
       "News Content": "නිකවැරටිය, ගලපිටියාගම ප්‍රදේශයේ සම්බාහන මධ්‍යස්ථානයක් මුවාවෙන් ගණිකා නිවාසයක් පවත්වාගෙන ගිය දෙදෙනෙක් අත්අඩංගුවට ගෙන තිබෙනවා.\nඊයේ (23) නිකවැරටිය කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත කරන ලද වැටලීමකදී මෙම ගණිකා නිවාසය කළමනාකරණය කිරීම සම්බන්ධයෙන් සැකකරුවෙක් සහ ඊට සහාය වීම හේතුවෙන් සැකකාරියක් ද මෙලෙස අත්අඩංගුවට ගෙන ඇති බවයි වාර්තා වන්නේ.\nඅත්අඩංගුවට ගත් සැකකරු 21 හැවිරිදි පුත්තලම ප්‍රදේශයේ පදිංචිකරුවකු වන අතර සැකකාරිය 31 හැවිරිදි මුරියකඩවල ප්‍රදේශයේ පදිංචිකාරියක්.\nමොවුන් දෙදෙනාම අද (24) දින නිකවැරටිය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධ වැඩිදුර විමරශන නිකවැරටිය පොලිසිය විසින් සිදු කෙරෙන බවයි පොලිසිය පවසන්නේ.",
       "URL": "https://www.hirunews.lk/336059/සම්බාහන-මධ්‍යස්ථානයක්-මුවාවෙන්-ගණිකා-නිවාසයක්-පවත්වාගෙන-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=321"
}