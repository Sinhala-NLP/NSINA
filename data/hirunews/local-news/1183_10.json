{
       "Source": "hirunews",
       "Timestamp": "Sunday, 08 May 2022 - 14:35",
       "Headline": "සීමා මායිම් රහිතව හැටන් නගරයේ ඩීසල් බෙදා හැරෙයි - බූලිවලටත් තෙල් (ඡායාරූප)",
       "News Content": "අයි.ඕ.සි ඉන්ධන පිරවුම්හලට නිකුත් කළ සුපර් ඩීසල් ඉන්ධන ලීටර් 6600 මිලදී ගැනීමට මේ වනවිට (08) දිගු පෝලිම් දක්නට ලැබෙනවා.\nඅප ප්‍රාදේශීය වාර්තාකරු පැවසුවේ, හැටන් නගරයේ පිහිටි අයි.ඕ.සි ඉන්ධන පිරවුම්හලට සති කිහිපයකට පසු ලද\nඉන්ධන මිලදී ගැනීම වෙනුවෙන් මෙලෙස ජනතාව රොදබැඳ ඇති බවයි.\nඑම ඉන්ධන පිරවුම්හලෙන් වාහනවලට සීමාවකින් තොරව ඩීසල් නිකුත් කරන බවත්, බූලි ඇතැතිව සිටින අයවලුන්ට ද තෙල් ලබාදෙන බවත් අප ප්‍රාදේශීය වාර්තාකරු පැවසුවා.\nමෙහිදී බූලිවලට තෙල් ලබාගැනීමට පෝලිම්වල සිටි ජනතාව අතර ඉන්ධන වෙනුවෙන් යම් නොසන්සුන්කාරී තත්ත්වයක් ඇති වූ බව ද වාර්තා වනවා.\nඑය පාලනය කිරීමට හැටන් පොලීසිය ද මැදිහත් ව තිබෙනවා.",
       "URL": "https://www.hirunews.lk/303838/සීමා-මායිම්-රහිතව-හැටන්-නගරයේ-ඩීසල්-බෙදා-හැරෙයි-බූලිවලටත්-තෙල්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1183"
}