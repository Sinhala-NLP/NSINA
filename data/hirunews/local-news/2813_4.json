{
       "Source": "hirunews",
       "Timestamp": "Monday, 06 April 2020 - 11:21",
       "Headline": "යතුරුපැදියක ගිය අඹුසැමි යුවළක් කැබ් රථයක ගැටී මරුට",
       "News Content": "දඹුල්ල - හබරණ මාර්ගයේ පැල්වෙහෙර ප්‍රදේශයේදී අද පෙරවරුවේ සිදුවූ රිය අනතුරකින් අඹු සැමි යුවළක් ජීවිතක්ෂයට පත්ව තිබෙනවා.\nයතුරුපැදියක ගමන් කළ ඔවුන් ඉදිරියෙන් පැමිණි කැබ් රථයක ගැටී මෙලෙස ජීවිතක්ෂයට පත්ව ඇති බවයි පොලිස් මාධ්‍ය කොට්ඨාසය සඳහන් කළේ.\nඒ අනුව අදාළ යතුරුපැදිය ධාවනය වෙමින් තිබියදි ඊට ඉදිරියෙන් ගිය තවත් කැබ් රථයක් වේගය පාලනය කරනවාත් සමඟම යතුරුපැදිකරු එම කැබ් රථය පසුකර යාමට උත්සාහ දරා තිබෙනවා.\nඑම අවස්ථාවේ අදාළ කැබ් රථයේ බඳේ වැදී ඔවුන් ප්‍රධාන මාර්ගයට ඇද වැටී ඇති අතර, එහිදී ඊට ප්‍රතිවිරුද්ධ දෙසින් පැමිණි පොළොන්නරුව ප්‍රාදේශීය ලේකම් කාර්යාලයට අයත් කැබ් රථයක ගැටී ඔවුන් ජීවිතක්ෂයට පත්ව ඇති බවයි පොලීසිය පැවසුවේ.\nකැබ් රථයේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/238036/යතුරුපැදියක-ගිය-අඹුසැමි-යුවළක්-කැබ්-රථයක-ගැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2813"
}