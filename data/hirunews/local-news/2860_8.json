{
       "Source": "hirunews",
       "Timestamp": "Tuesday, 10 March 2020 - 14:46",
       "Headline": "විගණන සේවකයින් විරෝධතාවක",
       "News Content": "රාජ්‍ය විගණන සේවයේ උද්ගතව ඇති ගැටළු කිහිපයක් මුල් කර ගනිමින් ශ්‍රී ලංකා විගණන පරීක්ෂක සේවා සංගමය කොටුව දුම්රියපොළ ඉදිරිපිට සිට ජනාධිපති කාර්යාලය දක්වා අද විරෝධතා පා ගමනක නිරත වුණා.\nඅනතුරුව ඔවුන් ජනාධිපති අතිරේක ලේකම්වරයෙකුට සිය ගැටළු සම්බන්ධයෙන් සංදේශයක් භාර දී ඇති අතර හෙට දිනයේ ජනාධිපති ලේකම්වරයා සමඟ සාකච්ඡාවක් ලබාදෙන බවට වූ පොරොන්දුවක් මත විරෝධතාවය අත්හිටවනු ලැබුවා.\nමේ අතර, වාර්ෂිකව ලබාදෙන ප්‍රසාද දීමනාව ලබාදෙන ලෙස ඉල්ලමින් මඩොල්සිම වැවිළි සමාගම යටතේ පාලනය වන කර්කස්වොල් වතුයායේ කම්කරුවන් පිරිසක් අද විරෝධතාවක නිරත වුණා.\nතේ දළු නෙලීම සහ අනෙකුත් දෛනික කටයුතු අතහැර වතුයායේ ප්‍රධාන කාර්යාලය වෙත පැමිණ ඔවුන් මෙලෙස විරෝධතාවයේ නිරත වූ බවයි ප්‍රදේශයේ හිරු වාර්තාකරු සඳහන් කළේ.",
       "URL": "https://www.hirunews.lk/236220/විගණන-සේවකයින්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2860"
}