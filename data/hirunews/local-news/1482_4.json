{
       "Source": "hirunews",
       "Timestamp": "Monday, 20 December 2021 - 10:01",
       "Headline": "පුරාවස්තු සොයමින් සිටි පුද්ගලයින් පිරිසක්  STF අත්අඩංගුවට (වීඩියෝ)",
       "News Content": "විශේෂ කාර්ය බලකායේ කන්තලේ කඳවුරේ නිලධාරින් විසින් පෙරේදා (18) දිනයේ දී ඊච්චලම්පත්තුව - පූනගර් ප්‍රදේශයේ සිදු කළ වැටලීමකදී ස්කෑනර් යන්ත්‍රයක් යොදා ගනිමින් පුරාවස්තු සෙවීමේ අරමුණින් කැණීම් කරමින් සිටි පුද්ගලයින් සය දෙනෙකු අත්අඩංගුවට ගෙන තිබෙනවා.\nමෙලෙස පුරාවස්තු කැණීම් සඳහා සැකකරුවන් විසින් භාවිත කර ඇත්තේ, \"ඒ.කේ.එස්.ගෝල්ඩ් ලෝන්ග් රේන්ජ් (AKS GOLD Long Range)\" වර්ගයේ භූමිය පරීක්ෂා කරනු ලබන නවීන තාක්ෂණයෙන් අනූන ස්කෑන් යන්ත්‍රයක් බවයි වාර්තා වන්නේ.\nඅත්අඩංගුවට ගත් සැකකරුවන් වයස අවුරුදු 40-45 අතර වයස් සීමාවල පසුවන්නන් වන අතර, ඔවුන් පන්නිපිටිය - නූරිය, මාලඹේ ප්‍රදේශවල පදිංචිකරුවන්.\nසැකකරුවන් අත්අඩංගුවට ගැනීමේ දී කැණීම් සඳහා යොදා ගත් උදලු, සවල් ඇතුළු උපකරණ තොගයක් ද විශේෂ කාර්ය බලකාය විසින් සිය භාරයට ගෙන ඇති අතර, සිද්ධිය සම්බන්ධයෙන් වැඩිදුර විමර්ශන කටයුතු සඳහා මෙම පුද්ගලයින් ඊච්චලම්පත්තුව පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/291583/පුරාවස්තු-සොයමින්-සිටි-පුද්ගලයින්-පිරිසක්-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1482"
}