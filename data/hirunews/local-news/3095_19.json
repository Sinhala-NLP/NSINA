{
       "Source": "hirunews",
       "Timestamp": "Wednesday, 16 October 2019 - 8:06",
       "Headline": "වරෙන්තුකරුවන් දෙදෙනෙකු අත්අඩංගුවට",
       "News Content": "කොල්ලකෑම් රැසක් සම්බන්ධයෙන් වරෙන්තු ලැබ සිටි දෙදෙනෙකු අගුණකොලපැලැස්සේදී අත්අඩංගුවට ගෙන තිබෙනවා.\nලද තොරතුරකට අනුව අගුණකොලපැලැස්ස නගරයේ සිදුකළ වැටලීමකදියි ඊයේ අත්අඩංගුවට ගත් මොවුන් අවුරුදු 32 සහ 36 යන වයස්වල පසුවන හකුරුවෙල සහ තිස්සමහාරාමය ප්‍රදේශවල පදිංචිකරුවන්.\nසැකකරුවන් කොට්ටාව, කොස්ගම, මාරවිල, අගුණකොලපැලැස්ස යන ප්‍රදේශවල නිවාස සහ වෙළඳසැල් බිඳ දේපළ සොරකම් කිරීමේ සිද්ධින් සම්බන්ධයෙන් වරෙන්තු ලබා සිටිනවා.\nඑමෙන්ම එක් සැකකරුවෙකුට පානදුර, අත්තනගල්ල මහේස්ත්‍රාත් අධිකරණවලින් වරෙන්තු 6 ක් පවතින බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසැකකරුවන්ගෙන් සිදුකරන ලද ප්‍රශ්න කිරීම්වලදී සොරාගන්නා ලද රූපවාහිනී යන්ත්‍ර 6ක්, ජංගම දුරකථන 3 ක් ඇතුලූ උපකරණ රැසක් පොලිස් භාරයට ගෙන තිබෙනවා.",
       "URL": "https://www.hirunews.lk/226349/වරෙන්තුකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3095"
}