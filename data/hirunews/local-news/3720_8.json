{
       "Source": "hirunews",
       "Timestamp": "Tuesday, 02 October 2018 - 8:03",
       "Headline": "තද සුළං තත්ත්වයක් ගැන ආපදා කළමනාකරණ මධ්‍යස්ථානයෙන් දැනුවත් කිරීමක්",
       "News Content": "වර්ෂාවත් සමඟ තද සුළං තත්ත්වයක් ඇති විය හැකි බැවින් ඒ පිළිබඳව අවධානයෙන් සිටින ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලීමක් කරනවා.\nවිශේෂයෙන්ම විවෘත ස්ථානවල රැදී සිටීමෙන් සහ විවෘත වාහනවල ගමන් කිරීමෙන් වළකින ලෙසයි එම මධ්‍යස්ථානය සඳහන් කළේ.\nපසුගිය දින කිහිපය තුළ ප්‍රදේශ කිහිපයකට බලපා තද සුළං හේතුවෙන් නිවාස රැසකට හානි සිදුවුණා.\nඊයේ රාත්‍රී කාලයේදී පුත්තලම ප්‍රදේශය හරහා හමා ගිය තද සුළඟකින් නිවාස 100කට වැඩි සංඛ්‍යාවකට හානි සිදුව ඇති බවටයි වාර්තා වන්නේ.",
       "URL": "https://www.hirunews.lk/201195/තද-සුළං-තත්ත්වයක්-ගැන-ආපදා-කළමනාකරණ-මධ්‍යස්ථානයෙන්-දැනුවත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=3720"
}