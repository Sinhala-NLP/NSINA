{
       "Source": "hirunews",
       "Timestamp": "Monday, 13 April 2020 - 13:38",
       "Headline": "ජා-ඇල සුදුවැල්ලෙන් තවත් පිරිසක් ඔලුවිල් නිරෝධායන මධ්‍යස්ථානය වෙත යොමු කිරීමේ තීරණයක්",
       "News Content": "ජා-ඇල - සුදුවැල්ල ප්‍රදේශයේ තවත් පුද්ගලයින් 32 දෙනෙකු නාවික හමුදාවේ ඔලුවිල් නිරෝධායන මධ්‍යස්ථානය වෙත යොමු කිරීමට නියමිත බව නාවික හමුදාව ප්‍රකාශ කළා.\nනාවික හමුදා ප්‍රකාශක ලුතිනන් කමාන්ඩර් ඉසුරු සූරියබණ්ඩාර හිරු ප්‍රවෘත්ති අංශයට කියා සිටියේ ඊට අදාළ පරික්ෂා කිරීම් මේ වනවිටත් සිදුකෙරෙමින් පවතින බවයි.\nමේ අතර, ජා-ඇල වැඩබලන පරිපාලන මහජන සෞඛ්‍ය පරීක්ෂක ජේ.ඒ.ඩී.ජයකොඩි සඳහන් කළේ රාගම රෝහලට ඇතුළත් කළ සුදුවැල්ල ප්‍රදේශයේ පුද්ගලයෙකුට කොරෝනා වෛරසය ආසාදනය වී ඇති බව ඊයේ රාත්‍රියේ තහවුරු වීමත් සමඟ ඔහු ඇසුරු කළ පිරිස සොයා මෙම පරික්ෂා කිරීම් සිදුකෙරෙන බවයි.",
       "URL": "https://www.hirunews.lk/238545/ජා-ඇල-සුදුවැල්ලෙන්-තවත්-පිරිසක්-ඔලුවිල්-නිරෝධායන-මධ්‍යස්ථානය-වෙත-යොමු-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=2799"
}