{
       "Source": "hirunews",
       "Timestamp": "Monday, 23 August 2021 - 7:19",
       "Headline": "ඇසළ පෙරහැර මංගල්‍යයේ දිය කැපීමේ චාරිත්‍රය සිදු කෙරේ",
       "News Content": "මෙවර මහනුවර ඇසළ පෙරහැර මංගල්‍යයේ දිය කැපීමේ චාරිත්‍රය අද අලුයම ගැටඹේ තොටේ දී සිදු කෙරුණා.\nඅවසන් රන්දෝලි පෙරහැර ඊයේ පස්වරුවේ වීථි සංචාරය කෙරුණේ සෞඛ්‍ය ආරක්ෂිත ක්‍රමවේදයට අනුව ජන සහභාගීත්වයෙන් තොරව යි.\nදිය කැපීමේ මංගල්‍යයෙන් අනතුරු ව දවල් පෙරහැරින් මෙවර සෙංකඩගල ඇසළ පෙරහැර මංගල්‍යය නිමාවට පත්වනවා.\nඅනතුරු ව පෙරහැර සාර්ථක ව අවසන් කළ බවට වන සන්දේශය දියවඩන නිලමේවරයා ඇතුළු බස්නායක නිලමේවරුන් විසින් ජනාධිපති ගෝඨාභය රාජපක්ෂ වෙත භාරදීමට නියමිත යි.",
       "URL": "https://www.hirunews.lk/280384/ඇසළ-පෙරහැර-මංගල්‍යයේ-දිය-කැපීමේ-චාරිත්‍රය-සිදු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1737"
}