{
       "Source": "hirunews",
       "Timestamp": "Thursday, 03 August 2023 - 23:05",
       "Headline": "බ්‍රිතාන්‍ය අගමැතිගේ නිවස කළු රෙද්දකින් වසා විරෝධතාවයක්",
       "News Content": "බ්‍රිතාන්‍යයේ - ග්‍රීන්පීස් නම් පරිසර ආරක්ෂණ ක්‍රියාකාරීන් පිරිසක් බ්‍රිතාන්‍ය අගමැති රිෂි සුනක්ගේ නිවස කළු රෙද්දකින් වසා විරෝධතාවයක නිරත වී තිබෙනවා.\nබ්‍රිතාන්‍ය අගමැති රිෂි සුනක් උතුරු මුහුදේ නව තෙල් සහ ගෑස් බලපත්‍ර සිය ගණනක් අනුමත කිරීම නිසා මේ සම්බන්ධයෙන් පරිසරවේදීන් දිගින් දිගටම සිය අප්‍රසාදය පළ කළ බවයි වාර්තා වන්නේ.\nඅපේ අග්‍රාමාත්‍යවරයා දේශගුණික විපර්යාස කරන්නෙකු නොව දේශගුණික නායකයෙකු විය යුතු බව ග්‍රීන්පීස් දේශගුණ විද්‍යාඥ පිලිප් එවන්ස්ද පවසා තිබෙනවා.\nලැව්ගිනි සහ ගංවතුර හේතුවෙන් ලොව පුරා නිවාස සහ ජීවිත විනාශ වන විට, අගමැති රිෂි සුනක් තෙල් හා ගෑස් කැණීම් විශාල වශයෙන් ව්‍යාප්ත කරන බවයි ග්‍රීන්පීස් වෙබ් අඩවිය පවසන්නේ.\nකෙසේ වෙතත් උතුරු බ්‍රිතාන්‍යයේ රිෂි සුනක්ගේ නිවසේ වහලය මතට ක්‍රියාකාරීන් හතර දෙනෙකු නැග කළු රෙදිවලින් ආවරණය කරන වීඩියෝ පට මේ වනවිට නිකුත් වෙමින් තිබෙනවා.\nනමුත් අග්‍රාමාත්‍යවරයා සහ ඔහුගේ පවුලේ අය මේ වන විට කැලිෆෝනියාවේ නිවාඩුවක් ගත කරමින් සිටීම විශේෂත්වයක්.",
       "URL": "https://www.hirunews.lk/343531/බ්‍රිතාන්‍ය-අගමැතිගේ-නිවස-කළු-රෙද්දකින්-වසා-විරෝධතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=127"
}