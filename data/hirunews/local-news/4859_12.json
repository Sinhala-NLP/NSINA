{
       "Source": "hirunews",
       "Timestamp": "Wednesday, 28 September 2016 - 19:14",
       "Headline": "අල්ලස් කොමිසමේ අධ්‍යක්‍ෂ ජනරාල්වරියට එරෙහිව එම කොමිසමටම පැමිණිල්ලක්",
       "News Content": "අල්ලස්  හෝ දුෂණ විමර්ශන කොමිෂන් සභාවේ අධ්‍යක්‍ෂ ජනරාල් දිල්රුක්ෂි ඩයස් වික්‍රමසිංහට එරෙහිව අල්ලස් කොමිසම වෙත අද පැමිණිල්ලක් ඉදිරිපත් කර තිබෙනවා.\nනීතීඥවරයෙකු විසින්  එම කොමිසමේ සභාපතිවරයා වෙත සිදුකර ඇති මෙම පැමිණිල්ලේ සඳහන් කර ඇත්තේ තීරුබදු සහන යටතේ පාර්ලිමේන්තු මන්ත්‍රීවරුන් සඳහා වාහන ගෙන්වීම සහ ඔවුන් ඒවා වෙනත් පුද්ගලයින්ට විකිණීම හරහා රජයේ බදු මුදල් වංචා කරන බවට කරන ලද පැමිණිල්ල සම්බන්ධයෙන් නිසි ක්‍රියාමාර්ග ගැනීම ඇය පැහැර හැර ඇති බවයි.\nඑමඟින් අධ්‍යක්‍ෂ ජනරාල්වරිය දුෂණයේ වරද සිදුකර  ඇති බවයි පැමිණිල්ල සිදුකළ නීතීඥවරයා ප්‍රකාශ කර ඇත්තේ.\nඒ අනුව පැමිණිල්ල විභාග කර අවසන් කරන තුරු අධ්‍යක්‍ෂ ජනරාල් ධුරයේ කටයුතු කිරීම වළක්වන ලෙසද ඔහු එම කොමිසමේ සභාපතිවරයාගෙන් ඉල්ලා තිබෙනවා.",
       "URL": "https://www.hirunews.lk/144026/අල්ලස්-කොමිසමේ-අධ්‍යක්‍ෂ-ජනරාල්වරියට-එරෙහිව-එම-කොමිසමටම-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4859"
}