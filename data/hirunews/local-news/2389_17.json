{
       "Source": "hirunews",
       "Timestamp": "Wednesday, 14 October 2020 - 21:10",
       "Headline": "අළුවලින් වැනසෙන ලංකාපුර ගැන හිරු CIA අනාවරණය (වීඩියෝ)",
       "News Content": "පොලොන්නරුව ප්‍රදේශයේ මහා පරිමාන සහල් මෝල් හිමියෙකු කුඹුරු ඉඩමකට දහයියා ඇතුළු අපද්‍රව්‍ය බැහැර කිරීම හරහා පරිසරය හා සෞඛ්‍ය ගැටළු රැසක් මතුව තිබෙනවා.\nඅද(14) සී.අයි.ඒ.අනාවරණය ඒ පිළිබඳවයි.\n‍ෛපොලොන්නරුව දිස්ත්‍රික්කයේ ලංකාපුර ප්‍රාදේශීය ලේකම් කොට්ඨාසයේ ඇති මෙම කුඹුරු ඉඩමට මහා පරිමාන සහල් මෝල් හිමියෙකු මෑතක සිට දහයියා ඇතුළු අපද්‍රව්‍ය බැහැර කිරීම සිදුකරනවා.\nඑම බැහැරකරන දහයියා ඇතුළු අපද්‍රව්‍ය රාත්‍රී කාලයේදී ගිනි තැබීමට ද කටයුතු කරන බවයි ගම්වාසීන් හිරු සී.අයි.ඒ.වෙත තොරතුරු ලබාදෙමින් පැවසුවේ.\nමේ දිනවල ප්‍රදේශයේ පවතින අධික සුළං තත්ත්වයත් සමග දහයියා අළු විසිර යන්නේ මෙලෙසයි.\nඅපිට ගෙවල්වල ඉන්න බෑ. මේ අළු යන නිසා.කුඹුරක්වත් කපාගන්න බෑ සම්පුර්ණයෙන් අළුමයි තියෙන්නෙ කුඹුරුවල.\nඅපේ තාත්තගෙ ඇස්වලට අළු ගිහිං ඇස් කැපිලා බෙහෙත් කරනවා‍\nදහයියා අළු නිවෙස්වල තැන්පත්ව ඇති අයුරු ද හිරු සී.අයි.ඒ.මෙලෙස නිරීක්ෂණය කළා.\nමෙම ප්‍රදේශයේ ජීවත්වන කුඩා දරුවන් ද මෙම දහයියා අළු හේතුවෙන් පීඩා විදින්නේ මෙලෙසයි.\nපාරක යන්න බෑ.රෙදි ටිකක් වනාගන්න බෑ. ඔක්කොම අළු තියෙන්නෙ.අපි බත් එකක් උයලා වහලා නොතිබ්බොත් බත් කන්න වෙන්නෙ අළුත් එක්ක.\nමෙලෙස දහයියා පිළිස්සීමෙන් අපහසුතාවට පත්වන්නේ ප්‍රදේශවාසීන් පමණක් නොවේ.\nපොලොන්නරුව හරහා ගලා බසින මල ඔය හා මින්නේරි ඔය ද ඒ හේතුවෙන් මුළු මනින්ම වැන සී ඇති අයුරුයි මේ.\nඔයවල් දෙපස මෙලෙස මහා පරිමානයෙන් තැන්පත්ව ඇත්තේ දහයියා අළුයි.\nදහයියා අළු හේතුවෙන් සිදුවන පරිසර විනාශයටත්, සාමාන්‍ය ජන ජීවිතයට එල්ල වී ඇති දැඩි බලපෑමත් මෙම දර්ශන ඕනෑතරම් සාක්ෂි සපයනවා.\nනීතිය ක්‍රියාත්මක කරවිය යුතු බලධාරීන් අදාල විනාශය සිදුකරන මහා පරිමාන සහල් මෝල් හිමියාගේ මුදලට යටවෙමින් මීට නිසි ක්‍රියාමාර්ග නොගන්නා බවයි ගම්වාසීන් චෝදනා කරන්නේ.\nමෙම විනාශය නොදුටු දෑසින් ඉදිරියේදීත් රජයේ බලධාරීන් ක්‍රියාකරන්නේ ද?\nහිරු සී.අයි.ඒ.ඉදිරියේදීත් මේ පිලිබඳ අවධානයෙන්.",
       "URL": "https://www.hirunews.lk/252558/අළුවලින්-වැනසෙන-ලංකාපුර-ගැන-හිරු-cia-අනාවරණය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2389"
}