{
       "Source": "hirunews",
       "Timestamp": "Wednesday, 09 December 2020 - 20:04",
       "Headline": "අසේලගේ සුපිරි දක්ෂතා කැන්ඩි ටස්කස් පිළට ජය ගෙනඑයි",
       "News Content": "ලංකා ප්‍රිමිය ලීග් තරඟාවලියේ අද (09) පැවති පළමු තරඟයෙන් ජය ගැනීමට කැන්ඩි ටස්කස් කණ්ඩායම සමත් වුණා.\nජැෆ්නා ස්ටැලියන්ස් කණ්ඩායම පරාජය කරමින් ඔවුන් මෙම තරඟය ජය ගත්තේ කඩුලු 06කින්.\nතරඟයේ පළමුව පන්දුවට පහරදුන් ජැෆ්නා ස්ටැලියන්ස් කණ්ඩායම නියමිත පන්දුවාර 20 තුල සියල්ලන් දැවී රැස්කළ ලකුණු සංඛ්‍යාව 150ක්.\nඑහිදී කැන්ඩි ටස්කස් කණ්ඩායම නියෝජනය කරමින් අද දිනයේ ලංකා ප්‍රිමිය ලීග් තරඟාවලියට එක්වූ දකුණු අප්‍රිකානු වේග පන්දු යවන ක්‍රීඩක ඩේල් ස්ටේන් කඩුලු 02ක් බිඳ දැමුවේ සිය පන්දුවාර 04 තුල ලකුණු 33ක් ලබා දෙමින්.\nනුවන් ප්‍රදීප් සහ අසේල ගුණරත්න ජැෆ්නා කණ්ඩායමේ කඩුලු 03ක් සහ 02 බැගින් බිඳ දැමුවා.\nලකුණු 151ක ජයග්‍රාහී ඉලක්කයක් හඹා ගිය කැන්ඩි පිතිකරුවන් අදාල ඉලක්කය පන්දුවාර 19යි එක් පන්දුවක් තුල පසුකර ගියා.\nඑහිදී අසේල ගුණරත්න නොදැවී ලකුණු 52ක් රැස්කළ අතර කුසල් ජනිත් පෙරේරා ලකුණු 42ක් රැස්කළා.\nපන්දුවෙන් සහ පිත්තෙන් දස්කම් දැක්වූ අසේල ගුණරත්න තරඟයේ වීරයා ලෙස පිදුම් ලැබුවා.",
       "URL": "https://www.hirunews.lk/256675/අසේලගේ-සුපිරි-දක්ෂතා-කැන්ඩි-ටස්කස්-පිළට-ජය-ගෙනඑයි",
       "Category": "Local News",
       "Parent URL": "https://www.hirunews.lk/local-news.php?pageID=2285"
}