{
       "Source": "hirunews",
       "Timestamp": "Thursday, 16 March 2023 - 13:32",
       "Headline": "දුම්රියක් වාහනයක ගැටීමෙන් පුද්ගලයන් දෙදෙනෙකු ජීවිතක්ෂයට (වීඩියෝ)",
       "News Content": "මහනුවර සිට මාතර බලා ධාවනය වූ සියනෑ කුමාරි දුම්රියේ මෝටර් රථයක් ගැටීමෙන් පුද්ගලයින් දෙදෙනෙකු මියගොස් තිබෙනවා.\nමෙලෙස මියගියේ අහංගම - වැල්හේන්ගොඩ පදිංචි 80 හැවිරිදි කාන්තාවක් සහ 35 හැවිරිදි තරුණයෙක්.\nමෙහි දුම්රිය ගේට්ටුවක් නොමැති අතර, බෙල් ඇන්ඩ් ලයිට් ක්‍රමයට සංඥා දැල්වෙමින් තිබියදී මෝටර් රථය හරස් මාර්ගයට ඇතුළු කර ඇති අතර එය දුම්රියෙහි ගැටී මීටර් 300ක් පමණ ඈතට විසී වි ගොස් තිබෙනවා.\nඅනතුරෙන් මියගිය දෙදෙනා ඥාතීන් වන අතර කාන්තාව ගාල්ල ප්‍රදේශයේ පෞද්ගලික රෝහලකින් ප්‍රතිකාර ලබා නැවත නිවෙස වෙත යමින් සිටියදී මෙම අනතුරට ලක්වුණා.\nකෙසේ වෙතත් මීට පෙර අවස්ථා කිහිපයක දී ද මෙම ස්ථානයේ අනතුරු රැසක් සිදුව තිබෙනවා.",
       "URL": "https://www.hirunews.lk/330104/දුම්රියක්-වාහනයක-ගැටීමෙන්-පුද්ගලයන්-දෙදෙනෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=473"
}