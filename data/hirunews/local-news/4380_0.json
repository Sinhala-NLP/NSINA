{
       "Source": "hirunews",
       "Timestamp": "Wednesday, 09 August 2017 - 13:03",
       "Headline": "20 හැවිරිදි තරුණයෙකුට දිවි අහිමි කළ රියඅනතුර (ඡායාරූප)",
       "News Content": "හික්කඩුව, කුමාරකන්ද මංසන්දියේ දී ඊයේ රාත්‍රියේ සිදුවූ අනතුරකින් පුද්ගලයෙකු මියගොස් තිබෙනවා.\nයතුරුපැදියක් මගීබස් රථයක ගැටිමෙන් මෙම අනතුර සිදුව ඇති බවයි අප වාර්තාකරු පැවසුවේ.\nඅනතුර සිදුවන අවස්ථාවේ යතුරුපැදියේ දෙදෙනෙකු ගමන් කරමින් සිට ඇති අතර ඉන් එක් අයෙකු මියගොස්  තවත් අයකු බරපතල තුවාල ලබා කරාපිටිය රෝහලේ  ප්‍රතිකාර ලබන බවයි වාර්තා වන්නේ.\nමියගිය පුද්ගලයා කරන්දෙණිය, කොටවෙරවතත් ප්‍රදේශයේ පදිංචි 20 හැවිරිදි වියේ පසුවන තරුණයෙක් බව සඳහන්.\nඡායාරූප - අම්බලන්ගොඩ, දීපාල් සිල්වා",
       "URL": "https://www.hirunews.lk/167997/20-හැවිරිදි-තරුණයෙකුට-දිවි-අහිමි-කළ-රියඅනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4380"
}