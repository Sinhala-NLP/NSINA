{
       "Source": "hirunews",
       "Timestamp": "Monday, 15 May 2023 - 13:02",
       "Headline": "\"මහින්ද අගමැති වෙන්නේ නැහැ\" (වීඩියෝ)",
       "News Content": "හිටපු ජනාධිපති මහින්ද රාජපක්ෂ යළි අග්‍රාමාත්‍ය ධුරයට පත් කිරීමේ සූදානමක් සම්බන්ධයෙන් පැතිර යන ප්‍රචාරවල කිසිදු සත්‍යතාවක් නොමැති බව ශ්‍රී ලංකා පොදු ජන පෙරමුණ පවසනවා.\nඑහි මහ ලේකම් නීතීඥ සාගර කාරියවසම් අද පැවති මාධ්‍ය හමුවකදී සඳහන් කළේ කොළඹ හමුදා ආරක්ෂාව තර කර මහින්ද රාජපක්ෂ අග්‍රාමාත්‍ය ධුරයට පත් කිරීමේ සූදානමක් පිළිබඳව මෙලෙස පැතිර යන ප්‍රචාරයන් සම්පූර්ණයෙන්ම ප්‍රතික්ෂේප කරන බවයි.\nඑමෙන්ම මහින්ද රාජපක්ෂ නායකත්වයට සමු දුන්නේ ජනතාවත් සමඟ මෙන් ම නැවත නායකත්වයට පැමිණෙන්නේ ත් ජනතාවගේ මනාපයෙන් ම පමණක් බව පාර්ලිමේන්තු මන්ත්‍රී නාමල් රාජපක්ෂ ප්‍රකාශ කර සිටිනවා.\nඒ සඳහා කොළඹට දැඩි ආරක්ෂාවල් යොදා තිබීම අනවශ්‍ය බවයි ඔහු පෙන්වා දෙන්නේ.\nවැටුණු රට නැවත නැගී සිටින නිමේෂයක අරගල කිරීම තුළින් නැවතත් එය කඩා වැටීමකට ලක් විය හැකි බවත් ඔහු වැඩිදුරටත් සඳහන් කරනවා.",
       "URL": "https://www.hirunews.lk/335263/මහින්ද-අගමැති-වෙන්නේ-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=342"
}