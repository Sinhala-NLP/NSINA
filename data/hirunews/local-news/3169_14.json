{
       "Source": "hirunews",
       "Timestamp": "Sunday, 01 September 2019 - 11:47",
       "Headline": "අලූත්කඩේ අධිකරණ බල ප්‍රදේශය තුළ උද්ඝෝෂණ සහ පෙළපාලි වළක්වමින් අධිකරණ නියෝගයක්",
       "News Content": "අලූත්කඩේ මහේස්ත්‍රාත් අධිකරණ බල ප්‍රදේශය තුළ අද සිට දින 10 ක් මහජන සාමයට බාධාවන පෙළපාලි සහ උද්ඝෝෂන වළක්වාලමින් අධිකරණ නියෝගයක් නිකුත් කර තිබෙනවා.\nසිංහල ජාතික බලමුළුවේ කැඳවුම්කරු පූජ්‍ය මැඩිල්ලේ පඤ්ඤාලෝක හිමි හා රාවණා බලයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමි ඇතුලූ පිරිසකටයි අලූත්කඩේ ප්‍රධාන මහේස්ත්‍රාත්වරයා විසින් මෙම අධිකරණ නියෝගය නිකුත් කර ඇත්තේ.\nයම් හෙයකින් එවැනි රැස්වීමක් හෝ පෙළපාලියක් පවත්වාගෙන යෑමේදී සාමකාමීව හා නීත්‍යානුකූල ලෙස පවත්වාගෙන යාමට බාධාවක් නොමැති බවටත්, කැරැල්ලක් හෝ කළහයක් ඇතිවන කිසිදු ක්‍රියාවක් නොකළ යුතු බවටත්, සාමය කඩවන සුළු ආකාරයේ හෝ ක්‍රියාවක් සිදු නොකළ යුතු බවටත් සහ නීත්‍යානුකූලව සේවයේ නියුතු තැනැත්තන් හට බාධාවන අයුරින් රැස්වීම් හෝ ගමන් කිරීම්වලින් වැළැක්විය යුතු බවටත් අදාළ අධිකරණ නියෝගයේ සඳහන්.",
       "URL": "https://www.hirunews.lk/223367/අලූත්කඩේ-අධිකරණ-බල-ප්‍රදේශය-තුළ-උද්ඝෝෂණ-සහ-පෙළපාලි-වළක්වමින්-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3169"
}