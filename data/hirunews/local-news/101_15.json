{
       "Source": "hirunews",
       "Timestamp": "Sunday, 13 August 2023 - 15:55",
       "Headline": "ව්‍යාජ ගුවන් බලපත්‍රයකින් මෙරටට ඇතුළු වී පැන යාමට උත්සහ කළ චැඩ් ජාතිකයෙකු අත්අඩංගුවට",
       "News Content": "ව්‍යාජ කැනේඩියානු ගුවන් ගමන් බලපත්‍රයකින් ශ්‍රී ලංකාවට ඇතුළු වී, එංගලන්තය බලා පැන යාමට තැත්කළ සෞදි අරාබියේ ගුරුවරයෙකු ආගමන විගමන නිලධාරීන් විසින් කටුනායක ගුවන්තොටුපලේදී අත්අඩංගුවට ගෙන තිබෙනවා.\n31 හැවිරිදි මෙම ගුරුවරයා ආගමන විගමන නිලධාරී කවුළුව වෙත තම කැනේඩියානු ගුවන් ගමන් බලපත්‍රය ඇතුළු අනෙකුත් ලියකියවිලි භාර දී ඇති අතර එම අවස්ථාවේදී ඒවා ව්‍යාජ ගමන් බලපත්‍ර බවටයි තහවුරු වී ඇත්තේ.\nපසුව ඔහු අත්අඩංගුවට ගෙන තිබෙනවා.\nසිදු කළ ප්‍රශ්න කිරීම් වලින් අනාවරණය වී ඇත්තේ ඔහු සෞදි අරාබියේ අරාබි භාෂාව උගන්වන චැඩ් ජාතික ගුරුවරයෙකු බවත්, ශ්‍රී ලංකාවට පැමිණ දින 5 කට පසුව එංගගන්තයට බලා පිටත් වීමට සැලසුම් කර තිබූ බවයි.",
       "URL": "https://www.hirunews.lk/344685/ව්‍යාජ-ගුවන්-බලපත්‍රයකින්-මෙරටට-ඇතුළු-වී-පැන-යාමට-උත්සහ-කළ-චැඩ්-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=101"
}