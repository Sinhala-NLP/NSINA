{
       "Source": "hirunews",
       "Timestamp": "Monday, 20 March 2023 - 13:07",
       "Headline": "බිත්තර හිඟය උග්‍ර වෙයි",
       "News Content": "රට තුළ මේ වනවිට නිෂ්පාදනය වන්නේ බිත්තර ඉල්ලුමෙන් සියයට 30ක් පමණක් බව සමස්ත ලංකා සමස්ත ලංකා කුකුළු ව්‍යාපාරික සංගමය පවසනවා.\nඑහි ජ්‍යේෂ්ඨ උපදේශක මාතලී ජයසේකර මේ බව කියා සිටියේ මහනුවර දී අද (20) පැවති මාධ්‍ය හමුවකට එක්වෙමින්.\nඑමෙන්ම රජය වී සඳහා පැනවූ සහතික මිලේ වාසිය ලබාගෙන ඇත්තේ මහ පරිමාණ වී මෝල් හිමියන් පමණක් සුළු හා මධ්‍ය පරිමාණ වී මෝල් හිමියන් පවසනවා.\nමහ පරිමාණ වී මෝල් හිමියන් සහතික මිලටත් වඩා අඩුවෙන් වී තොග මිල දී ගැනීම හේතුවෙන් තමන් දැඩි අර්බුදයකට මුහුණ දී ඇති බවයි ශ්‍රී ලංකා සුළු හා මධ්‍ය පරිමාණ වී මෝල් හිමියන්ගේ සංගමයේ සභාපති යූ.කේ. සේමසිංහ කියා සිටියේ.\nමේ අතර පොහොර හා සහ කෘමිනාශක මිල ඉහළ යාමෙන් තමන් මහත් අපහසුතාවට පත්ව ඇති බව අනුරාධපුරය - දේවානම්පියතිස්ස පුර ප්‍රදේශයේ ගොවීන් චෝදනා කළා.",
       "URL": "https://www.hirunews.lk/330444/බිත්තර-හිඟය-උග්‍ර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=464"
}