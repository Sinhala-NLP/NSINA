{
       "Source": "hirunews",
       "Timestamp": "Monday, 28 March 2016 - 12:50",
       "Headline": "සම්මත වේලාව වෙනස් කිරීමේ යෝජනාවක්",
       "News Content": "වියලි කාලගුණයත් සමඟ ඉදිරියේදී ඇතිවිය හැකි විදුලිබල අර්බුදයට පිළියමක් ලෙස සම්මත වේලාව වෙනස් කිරීමට යෝජනා කරන බව සුනිත්‍ය බලශක්ති අධිකාරිය පවසනවා.\nඑහි සභාපති කීර්ති වික්‍රමරත්න හිරු ප්‍රවෘත්ති අංශයට සඳහන් කළේ මෙම සතියේදී මේ පිළිබඳව සාකච්ඡාවක්ද පැවැත්වෙන බවයි.\nපවතින වියලි කාලගුණය හේතුවෙන් මේ වනවිට දිනක විදුලි ඉල්ලූම මෙගාවොට් 200 කින් පමණ ඉහළ ගොස් තිබෙනවා.\nසාමාන්‍ය දිනෙක විදුලි ඉල්ලූම වන්නේ මෙගාවොට් 2200 ක්.\nකෙසේ නමුත් විදුලි පංකා සහ වායු සමීකරණ භාවිතය ඉහළ යාම මෙම තත්ත්වයට හේතුවී ඇති බව සුනිත්‍ය බලශක්ති අධිකාරියේ සභාපති කීර්ති වික්‍රමරත්න සඳහන් කළා.\nමීට පෙර හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග ආණ්ඩු සමයේද  පැවති විදුලි අර්බුදයට පිලියමක් ලෙස සම්මත වේලාව වෙනස් කෙරුණා.\nමෙවරද මෙවැනි යෝජනාවක් සිදුකිරීමට අපේක්ෂා කරන බවයි සුනිත්‍ය බලශක්ති අධිකාරියේ සභාපති කීර්ති වික්‍රමරත්න සඳහන් කළේ.",
       "URL": "https://www.hirunews.lk/129557/සම්මත-වේලාව-වෙනස්-කිරීමේ-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=5112"
}