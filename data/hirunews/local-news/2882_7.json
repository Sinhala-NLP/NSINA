{
       "Source": "hirunews",
       "Timestamp": "Wednesday, 26 February 2020 - 9:31",
       "Headline": "වෘත්තීය ක්‍රියාමාර්ගය සාර්ථක බව ගුරු සංගම් පවසයි",
       "News Content": "දිවයින පුරා පාසල්වල ගුරු සහ විදුහල්පති සංගම් 18ක් එක්ව ක්‍රියාත්මක කරන ලෙඩ නිවාඩු වාර්තා කිරීමේ වෘත්තිය ක්‍රියාමාර්ගය සාර්ථික බව ලංකා ගුරු සංගමයේ ප්‍රධාන ලේකම් ජොෂෆ් ස්ටාලින් ප්‍රකාශ කළා.\nඒ අනුව දිවයිනේ බොහෝ ප්‍රදේශවල පාසල්වල අද පෙරවරුවේ ගුරුවරුන්ගේ හිඟයක් දක්නට ලැබුණු බව ද අප වාර්තාකරුවන් සඳහන් කළා.\nඑමෙන්ම පාසල්වලට සිසුන්ගේ පැමිණීමේ අඩුවක් ද දක්නට ලැබෙනවා. ගුරු සහ විදුහල්පති සේවාව සංවෘත සේවයක් බවට පත් කිරීම ඇතුලූ ඉල්ලීම් කිහිපයක් මුල් කරගනිමින් මෙම ලෙඩ නිවාඩු වාර්තා කිරීමේ වෘත්තිය ක්‍රියාමාර්ගය ආරම්භ කළා.",
       "URL": "https://www.hirunews.lk/235256/වෘත්තීය-ක්‍රියාමාර්ගය-සාර්ථක-බව-ගුරු-සංගම්-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=2882"
}