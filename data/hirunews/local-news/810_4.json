{
       "Source": "hirunews",
       "Timestamp": "Tuesday, 11 October 2022 - 20:19",
       "Headline": "තිළිණි ප්‍රියමාලි ගැන අදත් සී.අයි.ඩී යට ප්‍රකාශ (වීඩියෝ)",
       "News Content": "රුපියල් කෝටි ගණනක මූල්‍ය වංචා චෝදනා යටතේ රක්ෂිත බන්ධනාගාර ගත කර සිටින තිළිණි ප්‍රියමාලි සමඟ ගණුදෙනු කළ බවට සමාජ ජාල මාධ්‍ය ඔස්සේ සිදුකරන ප්‍රචාරණයන්ට එරෙහිව අදත් පාර්ශව කිහිපයක් අපරාධ පරීක්ෂණ දෙපාර්තමේන්තුව වෙත පැමිණිලි ඉදිරිපත් කළා.\nසමගි ජනබලවේගයේ පාර්ලිමේන්තු මන්ත්‍රී චමින්ද විජේසිරි මෙන්ම ජනතා විමුක්ති පෙරමුණේ දේශපාලන මණ්ඩල සභික වසන්ත සමරසිංහ ද ඒ අතර සිටියා.\nමේ අතර තිළිණි ප්‍රියමාලි සම්බන්ධයෙන් ලැබී ඇති පැමිණිලිවලට අදාළව අංශ කිහිපයක් ඔස්සේ වැඩිදුර විමර්ශන සිදුකරන බවයි අපරාධ පරීක්ෂණ දෙපාර්තමේන්තුව සඳහන් කළේ.\nඑමෙන්ම ඇය රඳවා සිටින බන්ධනාගාර වාට්ටුවේ තිබී තවත් ජංගම දුරකථනයක් සොයා ගෙන තිබුණු අතර, එම ජංගම දුරකථනය ද විමර්ශන සඳහා අපරාධ පරීක්ෂණ දෙපාර්තමේන්තුවට භාරදී ඇති බවයි වාර්තා වන්නේ.\nඇය ළඟ තිබී ඊයේ දිනයේදී ද ජංගම දුරකනයක් සොයා ගත්තා. එය ඇය රඳවා සිටි සිරමැදිරියෙහි කාන්තා රැඳවියක විසින් ලබාදී ඇති අතර, ඒ සඳහා තිලිණි ප්‍රියමාලි විසින් ඇයට රුපියල් 50,000 ක මුදලක් ලබාදීමටයි එකඟ වී ඇත්තේ.",
       "URL": "https://www.hirunews.lk/317604/තිළිණි-ප්‍රියමාලි-ගැන-අදත්-සී-අයි-ඩී-යට-ප්‍රකාශ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=810"
}