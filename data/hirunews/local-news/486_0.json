{
       "Source": "hirunews",
       "Timestamp": "Friday, 10 March 2023 - 12:26",
       "Headline": "දුම් කොච්චියකින් ගොස් කරන දුම් පරික්ෂාව",
       "News Content": "දෛනිකව නුවරඑලිය දිස්ත්‍රික්කයේ ප්‍රධාන නගර වෙත ගොස් එහි වාහනවල දුම් පරික්ෂාව සිදු කරන පෞද්ගලික ආයතනයකට අයත් වාහනයකින් අධික ලෙස කළු දුම පිටවන අයුරු ජංගම දුරකථන කැමරාවක පටිගත වී තිබුණා.\nනුවරඑලිය සිට බගවන්තලාව දක්වා දුම් පරික්ෂා කිරිම සදහා ධාවනය වූ මෙම ලොරි රථය අධික ලෙස කළු දුම පිට කරමින් ධාවනය කරන අයුරු එම වාහනයට පිටුපසින් පැමිණි යතුරුපැදියේ සිටි පුද්ගලයෙකු සිය ජංගම දුරකථනයෙන් ඊයේ (09) පටිගත කර තිබුණා.\nදුම් පරික්ෂා සිදු කරන එම ජංගම රථයේ පැමිණෙන නිලධාරින් දිනපතා එම වාහනයෙන් නුවරඑලිය දිස්ත්‍රික්කයේ ප්‍රධාන නගර වෙත ගොස් දුම් සහතික නිකුත් කිරිමේ කටයුතු සිදු කරන බවයි වාර්තා වන්නේ.",
       "URL": "https://www.hirunews.lk/329525/දුම්-කොච්චියකින්-ගොස්-කරන-දුම්-පරික්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=486"
}