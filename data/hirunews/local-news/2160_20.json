{
       "Source": "hirunews",
       "Timestamp": "Monday, 08 February 2021 - 11:58",
       "Headline": "බස් රථයක ගැටුණු යතුරුපැදිකරු බරපතල තුවාල ලබා රෝහලේ",
       "News Content": "බදුල්ල - කොළඹ ප්‍රධාන මාර්ගයේ අද (08) උදෑසන සිදු වූ අනතුරකින් යතුරුපැදියක ගමන් ගත් පුද්ගලයෙකු තුවාල ලබා තිබෙනවා.\nබදුල්ල - කොළඹ ප්‍රධාන මාර්ගයේ , හාලිඇල, උඩුවර, හයේ කනුව ප්‍රදේශයේදී  මෙම අනතුර සිදු වූ බවයි වාර්තා වන්නේ.\nබදුල්ල සිට කොළඹ දක්වා ධාවනය වූ පෞද්ගලික බස් රථයක අපරික්ෂාකාරී ධාවනය හේතුවෙන් මෙම අනතුර සිදුව ඇති බවටයි පොලිසිය පැවසුවේ.\nඅනතුරින් තුවාල ලබා ඇත්තේ උඩුවර ප්‍රදේශයේ පදිංචි වයස අවුරුදු 30ක තරුණයෙක්.\nඅනතුරින් බරපතල තුවාල ලැබූ යතුරුපැදිකරු ප්‍රතිකාර සඳහා බදුල්ල මහා රෝහලට ඇතුලත් කර තිබෙනවා.\nසිද්ධිය සම්බන්ධයෙන් වැඩිදුර පරීක්ෂණ හාලිඇල පොලිසිය සිදු කරනු ලබනවා.",
       "URL": "https://www.hirunews.lk/261996/බස්-රථයක-ගැටුණු-යතුරුපැදිකරු-බරපතල-තුවාල-ලබා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=2160"
}