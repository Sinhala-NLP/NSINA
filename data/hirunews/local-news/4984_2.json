{
       "Source": "hirunews",
       "Timestamp": "Friday, 01 July 2016 - 6:45",
       "Headline": "දකුණු මුහුදේදී සැක කටයුතු නෞකාවක් නාවික හමුදා අත්අඩංගුවට",
       "News Content": "ගාල්ලට නාවික සැතපුම් 7යි දශම 5 ක් ඔබ්බෙන් වූ මුහුදේදී නාවික හමුදාව විසින් සැක කටයුතු භාණ්ඩ ප්‍රවාහන නෞකාවක් ඊයේ (30) අත්අඩංගුවට ගනු ලැබූ බව නාවික හමුදාව ප්‍රකාශ කළා.\nමෙහෙයුම සදහා වෙරළාරක්ෂක දෙපාර්තමේන්තුව ද එක්වී ඇති අතර, නෞකාවේ කාර්යමණ්ඩලයේ සිටි 27 දෙනෙකු ද අත්අඩංගුවට ගෙන තිබෙනවා.\nකොළඹ වරායේ නෞකා නැංගුරම්ලන ප්‍රදේශයේදී මෙම නෞකාව රේගු නිලධාරින් විසින් අනන්‍යතාවය පරීක්ෂා කරන අතරතුර පළා ගොස් ඇති අතර, පසුව රේගුව එය අත්අඩංගුවට ගැනීම සදහා නාවික හමුදාවේ සහය ඉල්ලා තිබෙනවා.\nනාවික හමුදා වේග ප්‍රහාරක යාත්‍රා දෙකක් මගින් නෞකාව ගාල්ල මුහුදේදී අත්අඩංගුවට ගෙන ඇති අතර, ඉදිරි කටයුතු සදහා රේගු නිලධාරින් වෙත භාරදුන් බවයි නාවික හමුදාව වැඩිදුරටත් ප්‍රකාශ කළේ.\nමෙම නෞකාව පාකිස්ථානයේ සිට පැමිණි එකක් බවට විශ්වාස කෙරෙනවා.",
       "URL": "https://www.hirunews.lk/136895/දකුණු-මුහුදේදී-සැක-කටයුතු-නෞකාවක්-නාවික-හමුදා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4984"
}