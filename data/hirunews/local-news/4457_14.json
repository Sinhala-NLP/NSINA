{
       "Source": "hirunews",
       "Timestamp": "Thursday, 22 June 2017 - 13:20",
       "Headline": "කතරගමදී දැරියක් අතුරුදන්",
       "News Content": "කතරගම නගරයේ ගසක් යට නිදා සිටි දරු පවුලක නෙතුමි අනුෂ්කා නමැති ගැහැනු දරුවකු අතුරුදන් වී තිබෙනවා.\n21 වන දා අලුයම ඇය අතුරුදන් වී ඇති බවයි මව පොලිසියට පැමිණිලි කර ඇත්තේ.\nසියඹලා ගසක් යට මෙම පවුල රාත්‍රි 11ට පමණ  නින්දට ගිය බවත් එහි සඳහන්.\nඅවු 4ක පමණ පිරිමි දරුවකු ද තුන් හැවිරිදි දැරිය සමග නිදා සිටියද ඔහුට ගැටළුවක් වී නැහැ.\nමෙම පවුල කතරගම නගරයේ පදික වේදිකා මත අනවසරයෙන් පූජා වට්ටි වෙළෙඳාමෙන් ජීවත් වූ අතර පසුව අනවසර ඉදි කිරීම් ඉවත් කිරීම නිසා මොවුන් වන්දනාකරුවන්ට මල් ආදිය විකුණමින් ජීවත්ව තිබෙනවා.\nඅතුරුදන් වු දැරියගේ මව වන ඉනෝකා පැවසුවේ තම සැමියා සිර ගෙදර සිටින බවත් ඔහුව බේරා ගැනීමට අවශ්‍ය මුදල් සොයා ගැනීම සදහා සල්මල් කඩා විකිණීම පිණිස මෙම ස්ථානයට පැමිණි බවයි.\nතමන් 21 වැනි දින නිදා සිටියේ තමන්ගේ පවුලේ අය සමග බවත් එදින රාත්‍රි තිස්සමහාරාම ප්‍රදේශයේ පිරිමි කීප දෙනකු මෙම ස්ථානයේ සැරි සැරූ බවත් ඇය පවසනවා.\nඉතා දිළිදු ආර්ථිකයක් සමග දිවි ගෙවමින් ජීවත් වු මෙම පවුලේ ලාබාළ දැරිය මේ අයුරින් අතුරුදහන් ව පවතින අතර කතරගම පොලිසිය මගින් සැක සහිත පුද්ගලයින් කීප දෙනකු මේ වන විට අත් අඩංගුවට ගෙන තිබෙනවා.",
       "URL": "https://www.hirunews.lk/164157/කතරගමදී-දැරියක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4457"
}