{
       "Source": "hirunews",
       "Timestamp": "Friday, 25 February 2022 - 12:43",
       "Headline": "සමගි ජනබලවේගයේ විදුලි පන්දම් ගැන කථානායකගෙන් පොලිස්පතිට පැමිණිල්ලක් (වීඩියෝ)",
       "News Content": "සමගි ජනබලවේගයේ මන්ත්‍රීවරුන් පාර්ලිමේන්තුවට ඊයේ (24) විදුලි පන්දම් සහ තවත් පාර්සලයක් රැගෙන ඒමේ සිද්ධිය සම්බන්ධයෙන් පරීක්ෂණයක් පවත්වන්නැයි පොලිස්පතිවරයාට දැනුම් දෙන බව කථානායකවරයා අද (25) පාර්ලිමේන්තුවට ප්‍රකාශ කළා.\nසභානායක අමාත්‍ය දිනේෂ් ගුණවර්ධන මේ පිළිබඳව පාර්ලිමේන්තුවේ දී අද යළිත් මතු කළ අතර, විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල, පාර්ලිමේන්තු මන්ත්‍රී චමින්ද විජේසිරි, ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දුද එහිදී ඇතිවූ සංවාදයට මැදිහත් වුණා.",
       "URL": "https://www.hirunews.lk/297997/සමගි-ජනබලවේගයේ-විදුලි-පන්දම්-ගැන-කථානායකගෙන්-පොලිස්පතිට-පැමිණිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1334"
}