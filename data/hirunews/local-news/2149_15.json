{
       "Source": "hirunews",
       "Timestamp": "Saturday, 13 February 2021 - 19:07",
       "Headline": "මීමුරේ දරුවන්ගේ උසස් පෙළ ඉල්ලීමට ජනපතිගෙන් විසඳුම් (වීඩියෝ)",
       "News Content": "ජනාධිපති ගෝඨාභය රාජපක්ෂගේ ප්‍රධානත්වයෙන් පැවැත්වෙන ගම සමඟ පිළිසඳරක් වැඩසටහනේ දසවන අදියර අද මධ්‍යම පළාතේ උඩුදුම්බර - මීමුරේ ගම්මානයේදී පැවැත්වුණා.\nදුෂ්කර ග්‍රාමීය ජනතාවගේ ගැටලුවලට එම ගම්මානවලට ගොස්ම විසඳුම් ලබාදීම වෙනුවෙන් මෙම වැඩසටහන ක්‍රියාත්මක වනවා.\nඒ අනුව, අද ප්‍රථමයෙන්ම ජනාධිපතිවරයා මීමුරේ - කයිකාවල කනිෂ්ඨ විද්‍යාලයට ගොස් එම පාසලට අලුතින් ස්මාට් පන්ති කාමරයක් ප්‍රදානය කරනු ලැබුවා.\nඑමෙන්ම, ප්‍රදේශයට දැඩි අවශ්‍යතාවක් පැවති මීමුරේ සිට උඩුදුම්බර දක්වා ගමන් කිරීමට නව බස් රථයක් ද ජනතා අයිතියට පත් කරනු ලැබුවා.\nඑහිදී පාසලේ ගැටලු මෙන්ම ජනතාවගේ ගැටලු විමසූ ජනාධිපතිවරයා මීමුරේ කනිෂ්ඨ විද්‍යාලයේ උසස් පෙළ පන්ති ආරම්භ කිරීමට ද නිලධාරින්ට උපදෙස් ලබාදුන්නා.",
       "URL": "https://www.hirunews.lk/262510/මීමුරේ-දරුවන්ගේ-උසස්-පෙළ-ඉල්ලීමට-ජනපතිගෙන්-විසඳුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2149"
}