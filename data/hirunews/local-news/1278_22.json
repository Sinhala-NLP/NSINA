{
       "Source": "hirunews",
       "Timestamp": "Tuesday, 22 March 2022 - 11:11",
       "Headline": "නීතිවිරෝධී කටයුතුවල යෙදුණු තිදෙනකු STF භාරයට (ඡායාරූප)",
       "News Content": "විශේෂ කාර්ය බලකාය ත්‍රිකුණාමලය කඳවුරේ නිලධාරීන්ට ලද තොරතුරක අනුව සිදු කළ වැටලීමක දී පුද්ගලයෙකු අත්අඩංගුවට ගෙන තිබෙනවා.\nඒ ඊයේ (22) පස්වරුවේ කුච්චවේලි පොලිස් වසමේ ඉරණකේනි ප්‍රදේශයේ දී යි.\nමෙම වැටලීමේ දී බලපත්‍ර රහිතව නිකුත් කිරීමේ අංක මකා ඇති පුපුරණ ද්‍රව්‍ය වෝටර්ජෙල් කරල් 20ක් හා විදුලිමය නොවන ඩෙටනේටර් 25ක් ද සොයා ගැනුණා.\nකිලෝ ග්‍රෑම් 02, ග්‍රෑම් 750ක බරකින් යුක්ත මෙම නීතිවිරෝධී පුපුරණ ද්‍රව්‍ය තොගය අත් අඩංගුවට ගෙන ඇත්තේ, ප්‍රවාහනය කරමින් සිටියදීයි.\nඅත් අඩංගුවට ගත් තැනැත්තා ත්‍රිකුණාමලය පදිංචි 39 හැවිරිදි අයෙකු වන අතර සැකකරු වැඩිදුර විමර්ශන කටයුතු සඳහා කුච්චවේලී පොලිස් ස්ථානය වෙත භාර දී තිබෙනවා.\nමේ අතර, විශේෂ කාර්යය බලකාය රත්ගම කඳවුරේ නිලධාරින්ට ලද තොරතුරකට අනුව සිදු කරන ලද වැටලීමක දී පුද්ගලයෙකු අත් අඩංගුවට ගැනුණා.\nඒ ෂොට්ගන් ගිනිඅවියක් සහ යකඩ කඩුවක් සමගින්.\nඊයේ (21) උදෑසන 11ට පමණ සිදු කෙරුණු මෙම වැටලීම සිදු කෙරුණේ බද්දේගම - ගනේගම ප්‍රදේශයේ දී යි.\nමෙම ගිනි අවිය විදෙස් රටක නිෂ්පාදනය කරවූවක් වන අතර, සැකකරු 48 හැවිරිදි බද්දේගම ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් බද්දේගම පොලීසිය වැඩිදුර විමර්ශන සිදු කරනවා.\nමේ අතර, කේරල ගංජා සන්තකයේ තබාගෙන සිටි පුද්ගලයෙකු විශේෂ කාර්ය බලකායේ මෙහෙයුම් ඒකකය 02 නිලධාරින් විසින් අත් අඩංගුවට ගැනුණා.\nඒ වැලිකඩ පොලිස් වසමේ ඇතුල්කෝට්ටේ සුපිරි වෙළෙඳසැලක් ඉදිරිපිටදීයි.\nඑහිදී කේරළ ගංජා කිලෝ 02, ග්‍රෑම් 218 ක් සන්තකයේ තබාගෙන සිටි අංගොඩ ප්‍රදේශයේ පදිංචි වයස අවුරුදු 24ක තැනැත්තෙකු අත් අඩංගුවට ගැනුණා.",
       "URL": "https://www.hirunews.lk/300079/නීතිවිරෝධී-කටයුතුවල-යෙදුණු-තිදෙනකු-stf-භාරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1278"
}