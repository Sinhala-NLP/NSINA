{
       "Source": "hirunews",
       "Timestamp": "Friday, 23 September 2016 - 13:52",
       "Headline": "රේගු, දේශීය ආදායම් සහ සුරාබදු වෘත්තීය සමිති කොළඹදී විරෝධතාවක",
       "News Content": "රේගු ආඥා පනත අහෝසි කර නව පනතක් ගෙන ඒමට සහ දේශීය ආදායම් පනත අහෝසි කර නව පනත් දෙකක් ගෙන ඒමටත් විරෝධය පළ කරමින් රේගු, දේශීය ආදායම් සහ සුරාබදු දෙපාර්තමේන්තු වෘත්තීය සමිති එකමුතුව අද දහවල් කොළඹ - කොටුව ලේක්හවුස් වටරවුම ආසන්නයේ විරෝධතාවක් ආරම්භ කළා.\nමෙම විරෝධතාවට එක්ව සිටින සුරාබදු දෙපාර්තමේන්තුවේ නිලධාරින් පවසන්නේ නව සේවා ව්‍යවස්ථාවක් හදුන්වාදීමට එරෙහිව තමන් මෙම විරෝධතාවට එක්ව සිටින බවයි.\nමේ හේතුවෙන් එම ප්‍රදේශය අවට රථවාහන තදබදයක්ද හටගෙන ඇති බවයි එහි සිටින හිරු වාර්තාකරු සඳහන් කළේ.\nයෝජිත නව රේගු පනතට විරුද්ධව, රේගු දෙපාර්තමේන්තුවේ සේවකයින් ආරම්භ කර ඇති අකුරට වැඩ කිරීමේ වෘත්තීය ක්‍රියාමාර්ගයට අදට දින 5 ක් ගතවනවා.",
       "URL": "https://www.hirunews.lk/143647/රේගු-දේශීය-ආදායම්-සහ-සුරාබදු-වෘත්තීය-සමිති-කොළඹදී-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4866"
}