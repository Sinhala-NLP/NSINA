{
       "Source": "hirunews",
       "Timestamp": "Tuesday, 08 September 2020 - 14:15",
       "Headline": "රාජිත,මලික් ,අනුරට සහ FCID හිටපු ලොක්කාට සිතාසි",
       "News Content": "පාර්ලිමේන්තු මන්ත්‍රීවරුන් වන රාජිත සේනාරත්න, අනුර කුමාර දිසානායක සහ හිටපු පාර්ලිමේන්තු මන්ත්‍රී මලික් සමරවික්‍රමට දේශපාලන පළිගැනීම් සොයා බලන ජනපති කොමිසම හමුවේ ලබන 21 වනදා පෙනී සිටින ලෙස සිතාසි නිකුත් කර තිබෙනවා.\nමේ අතර පොලිස් මූල්‍ය කොට්ඨාසයේ හිටපු අධ්‍යක්ෂ නියෝජ්‍ය පොලිස්පති රවී වෛද්‍යාලංකාරටද එදින කොමිසමේ පෙනී සිටින ලෙසට සිතාසි නිකුත් කර ඇති බවයි හිරු වාර්තාකරු සඳහන් කළේ.\nඔවුන්ට මෙලෙස සිතාසි නිකුත් කර ඇත්තේ සංචාරක සංවර්ධන මණ්ඩලයේ හිටපු අධ්‍යක්ෂ ජනරාල් සතරසිංහ ජයවීර එම කොමිසම හමුවේ සිදුකළ පැමිණිල්ලකට අදාළව සිදුකරන විමර්ශනයක් සම්බන්ධයෙන් ප්‍රකාශ ලබාගැනීම සඳහායි.",
       "URL": "https://www.hirunews.lk/249716/රාජිතමලික්-අනුරට-සහ-fcid-හිටපු-ලොක්කාට-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=2469"
}