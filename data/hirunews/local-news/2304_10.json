{
       "Source": "hirunews",
       "Timestamp": "Sunday, 29 November 2020 - 18:36",
       "Headline": "මහර බන්ධනාගාරයේ නොසන්සුන්කාරි තත්ත්වයේදී රැඳවියෙකු ජීවිතක්ෂයට (වීඩියෝ)",
       "News Content": "මහර බන්ධනාගාරයේ ඇති වූ නොසන්සුන්කාරි තත්ත්වය පාලනය කිරීමේදී එක් රැඳවියෙකු මියගොස් තවත් 3 දෙනෙකු තුවාල ලබා ඇති බව බන්ධනාගාර කොමසාරිස් ජනරාල් තුෂාර උපුල්දෙණිය සඳහන් කළා.\nකෙසේ වෙතත්, මේ වනවිට එම නොසන්සුන් තත්ත්වය පාලනය කරමින් පවතින බවයි බන්ධනාගාර කොමසාරිස් ජනරාල්වරයා සඳහන් කළේ.\nමහර බන්ධනාගාරයේ රැඳවියන් පිරිසකට කොරෝනා වෛරසය ආසාදනය වීමත් සමඟ තවත් රැඳවියන් පිරිසක් බන්ධනාගාරයෙන් පලායාමට උත්සාහ දැරීමේ සිද්ධියක් හේතුවෙන් මෙම නොසන්සුන් තත්ත්වය හට ගෙන ඇති බව බන්ධනාගාර කොමසාරිස් ජනරාල් තුෂාර උපුල්දෙණිය වැඩිදුරටත් සඳහන් කළා.\nමේ අතර මෙම සිද්ධිය පාලනය කිරීම සඳහා පොලිස් විශේෂ කාර්ය බලකාය යොදවා ඇති බවයි හිරු ප්‍රවෘත්ති අංශය කළ විමසීමකදී පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/255899/මහර-බන්ධනාගාරයේ-නොසන්සුන්කාරි-තත්ත්වයේදී-රැඳවියෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2304"
}