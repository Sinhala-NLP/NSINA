{
       "Source": "hirunews",
       "Timestamp": "Thursday, 06 April 2017 - 19:19",
       "Headline": "පාර්ලිමේන්තුවේ පැමිණෙීමේ ලේඛණය මැයි 1 සිට ප්‍රසිද්ධ වෙයි",
       "News Content": "ජිනීවා යෝජනාව සම්බන්ධයෙන් ඉදිරිපත් කළ කල් තැබීමේ යෝජනාව සඳහා ප්‍රමාණවත් කාලයක් ලබාදී නොමැති බවට ඒකාබද්ධ විපක්ෂයේ මන්ත්‍රීවරුන් ප්‍රකාශ කිරීමත් සමග පාර්ලිමේන්තුව තුළ අද (06) උණුසුම් තත්ත්වයක් ඇති වුණා.\nඒ හේතුවෙන් අද (06) දිනයේදී පාර්ලිමේන්තුව විනාඩි 55 කට සීමා වුණා.\nකෙසේ වෙතත්, ඉන් අනතුරුවයි පාර්ලිමේන්තුව හෙට දිනය දක්වා කල් තැබීමට කතානායක කරූ ජයසූරිය තීරණය කළේ.\nමේ අතර පාර්ලිමේන්තුවට පැමිණෙන මන්ත්‍රීවරුන්ගේ නාම ලේඛණය මැයි මස 01 වැනිදා සිට ප්‍රසිද්ධියට පත් කරන බව කතානායක කරූ ජයසූරිය අද (06) ප්‍රකාශ කළා.\nඒ වාචික පිළිතුරු අපේක්ෂාවෙන් තමන් නැගූ ප්‍රශ්ණවලට පිළිතුරු ලබාදීම අමාත්‍යවරුන් දිගින් දිගටම මඟහරින බවට පාර්ලිමේන්තු මන්ත්‍රී උදය ගම්මන්පිල කළ ප්‍රකාශයකට පිලිතුරු ලබාදෙමින්.",
       "URL": "https://www.hirunews.lk/158656/පාර්ලිමේන්තුවේ-පැමිණෙීමේ-ලේඛණය-මැයි-1-සිට-ප්‍රසිද්ධ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4575"
}