{
       "Source": "hirunews",
       "Timestamp": "Tuesday, 23 July 2019 - 9:22",
       "Headline": "පුලියන්කුලම ලිඳකින් මෝටාර් උණ්ඩ තොගයක් සොයාගැනේ",
       "News Content": "වවුනියාව පුලියන්කුලම ප්‍රදේශයේ ලිඳක තිබී මෝටාර් උණ්ඩ ඊයේ (22) හවස පුලියන්කුලම පොලීසිය විසින් සොයාගෙන තිබෙනවා.\nපොලීසිය සඳහන් කළේ ගෙවත්තක තිබු ලිඳක් පිරිසිදු කිරීමේදී මෙම උණ්ඩ සොයාගත් බවයි.\nපුපුරණ සම්බන්ධයෙන් ප්‍රදේශවාසීන් සිදුකළ දැනුම් දීමක් මත වවුනියාව මහේස්ත්‍රාත් අධිකරණ නියෝග යටතේ ළිඳ තුල තිබු පුපුරණ ද්‍රව්‍ය ගොඩගෙන තිබෙනවා.\nළිඳ තුළ තිබී මිලිමීටර් 81 වර්ගයේ මෝටර් උණ්ඩ 27ක්, ටී 56 ගිනි අවි කොටස් දෙකක් සහ බිම් බෝම්බයක් සොයාගත් බවයි පොලීසිය සඳහන් කළේ.\nවවුනියාව විශේෂ කාර්ය බලකාය සහ යුද හමුදාවේ නිලධාරීන් එක්ව මෙහෙයුමකින් අදාළ පුපුරණ ද්‍රව්‍ය තොගය ගොඩගෙන තිබෙනවා\nආරක්ෂක අංශ සැක පළ කරන්නේ අදාළ ප්‍රදේශය යුද සමයේ එල්. ටි. ටී. ඊ පාලන බලන යටතේ පාලනය වූ ප්‍රදේශයක් වූ අතර යුද සමයේ අවසන් භාගයේ පලාගිය එල්. ටි. ටී. ඊ සාමාජිකයන් විසින් ළිඳට දමා යන්නට ඇති බවයි.\nසිද්ධිය සම්බන්ධයෙන් පුලියන්කුලම පොලීසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/220856/පුලියන්කුලම-ලිඳකින්-මෝටාර්-උණ්ඩ-තොගයක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3233"
}