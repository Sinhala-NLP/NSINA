{
       "Source": "hirunews",
       "Timestamp": "Saturday, 19 November 2016 - 21:43",
       "Headline": "නව පක්ෂයේ රහස සන්ධාන මහ ලේකම් හෙළි කරයි",
       "News Content": "ශ්‍රී ලංකා නිදහස් පක්ෂය වෙන්කොට නව පක්ෂයක් ආරම්භ කිරීම සඳහා වුවමනාවෙන් පසුවන මන්ත්‍රීවරුන් තිදෙනෙකු සිටින බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර මහතා පවසනවා.\nමහලේකම්වරයා මේ අදහස් පළ කළේ රත්නපුර ප්‍රදේශයේ පැවති ශ්‍රී ලංකා නිදහස් පක්ෂ තරුණ සම්මේලනය අමතමින්.\nමහින්ද අමරවීර කියා සිටියේ නව පක්ෂයක් පිහිටුවීමේ වාසිය හිමිවන්නේ එක්සත් ජාතික පක්ෂයට බවයි.\nමේ අතර ශ්‍රී ලංකා නිදහස් පක්ෂයේ යූ.එන්.පී. විරෝධීන් මේ වනවිට වෙන්වී සිටින බව හිටපු ජනාධිපති මහින්ද රාජපක්ෂ පවසනවා.\nඔහු මේ බව සඳහන් කළේ ඊයේ පස්වරුවේ අනුරාධපුර - ජයන්ති විහාරස්ථානයේ නව සංඝාවාසය සඟසතු කිරීමේ උත්සවයෙන් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/147904/නව-පක්ෂයේ-රහස-සන්ධාන-මහ-ලේකම්-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4788"
}