{
       "Source": "hirunews",
       "Timestamp": "Wednesday, 04 March 2020 - 19:26",
       "Headline": "හිරු ගොවි සංග්‍රාමය තුන්හෙළයේ රන්කෙත් උදානයේ දෙවන අදියර වලපනේ - හෑගම - බොරගොල්ල වෙල්යායේදී ඇරඹේ",
       "News Content": "ජාතිකාභිමානයෙන් එක්ව නැගිටින, ජීවයෙන් පිරුණු තරුණ ජවය පිරිවරා පැරකුම් යුගයකට පෙරමුණ ගත්, හිරුගේ පුරන් කුඹුරු අස්වැද්දීමේ මහා මංගල්‍යයේ දෙවන අදියර අද ආරම්භ වුණා.\nමෙරට සියලූ පුරන් කුඹුරු අස්වද්දා රට සහලින් ස්වයංපෝෂිත කිරීමේ අරමුණින් හිරු ජාතික ගොවි සංග්‍රාමය තුන් හෙළයේ රන් කෙත් උදානය වැඩසටහන නිර්මාණය කෙරුණේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nඒ, නුවරඑළිය දිස්ත්‍රික්කයේ වලපනේ හෑගම - බොරගොල්ල වෙල්යායේදීයි. ගාල්ල - තවලම - බඩඅමුණ යායෙන්, සහළින් රට සරු කරන හෙටක් සඳහා වූ මෙම වැඩසටහනේ පළමු අදියර ඇරඹුණා.\nමෙරට සියලු පුරන් කුඹුරු අස්වද්දා රට සහලින් ස්වයංපෝෂිත කිරීමේ අරමුණින් හිරු ගොවි සංග්‍රාමය තුන්හෙළයේ රන්කෙත් උදානය වැඩසටහන නිර්මාණය කෙරුණේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nඒ අනුව අක්කර 24ක වපසරියකින් යුත් වලපනේ හෑගම - බොරගොල්ල වෙල්යායෙන් අද පුරන්කුඹුරු අස්වැද්දීමේ කටයුත්ත ආරම්භ වුණේ ත්‍රිවිධ රත්නයේ ආශිර්වාද ලබාගනිමින්.\nඉතිහාසයේ තවත් නොමැකෙන සටහනක් තබන මෙම අවස්ථාව ලබන 12 වනදා උදෑසන සිට හිරු ටී.වී හරහා සජිවීව විඳගැනීමට ඔබටත් අවස්ථාව හිමිවනවා.",
       "URL": "https://www.hirunews.lk/235796/හිරු-ගොවි-සංග්‍රාමය-තුන්හෙළයේ-රන්කෙත්-උදානයේ-දෙවන-අදියර-වලපනේ-හෑගම-බොරගොල්ල-වෙල්යායේදී-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2869"
}