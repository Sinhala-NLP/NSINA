{
       "Source": "hirunews",
       "Timestamp": "Tuesday, 28 June 2016 - 16:26",
       "Headline": "උතුරුමැද තනතුරක් පිළිබඳ අධිකරණයට පෙත්සමක්",
       "News Content": "උතුරුමැද පළාත් මාර්ග සංවර්ධන අධිකාරියේ වැඩබලන සාමාන්‍යාධිකාරී ධුරය සම්බන්ධයෙන් එහි හිටපු වැඩබලන සාමාන්‍යාධිකාරීවරයා ගොනුකළ පෙත්සමක් ජූලි 11 වනදා සළකා බැලීමට උතුරුමැද පළාත්බද මහාධිකරණය අද තීරණය කළා.\nපෙත්සම්කරු කියා සිටින්නේ අදාළ තනතුර සඳහා රුපියල් කෝටි 9 ක මූල්‍ය වංචාවකට සම්බන්ධ දුෂිත නිලධාරියෙකු පත් කිරීමට පළාත් මාර්ග සංවර්ධන අධිකාරියේ සභාපතිවරයා පියවර ගෙන ඇති බවයි.\nඑය වළක්වමින් රීට් ආඥාවක් නිකුත් කරන ලෙස පෙත්සම්කරු ඉල්ලා සිටිනවා.\nවැඩබලන සාමාන්‍යාධිකාරීවරයා ලෙස කටයුතු කරමින් සිටියදී සභාපතිවරයා කිසිදු හේතුවක් නොමැතිව එම තනතුරෙන් තමන් ඉවත් කර අදාළ නිලධාරියා පත් කිරීමට කටයුතු කරන බවයි ඔහු එහි දක්වා ඇත්තේ.\nමෙම නඩුවේ වගඋත්තරකරුවන් ලෙස උතුරමැද පළාත් මාර්ග සංවර්ධන අධිකාරියේ සභාපතිවරයා, පළාත් ප්‍රධාන අමාත්‍යවරයා ඇතුලූ පිරිසක් නම්කර සිටිනවා.",
       "URL": "https://www.hirunews.lk/136685/උතුරුමැද-තනතුරක්-පිළිබඳ-අධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=4987"
}