{
       "Source": "hirunews",
       "Timestamp": "Wednesday, 26 October 2022 - 12:49",
       "Headline": "කෝටි ගණනක කල් ඉකුත් වූ ඖෂධ වෙළඳපොලේ පවතින බවට හෙළිදරවුවක් (වීඩියෝ)",
       "News Content": "අධික වටිනාකමකින් යුත් කල් ඉකුත් වූ ඖෂධ, ඔසුසැල් තුල පවතින බව සමස්ත ලංකා ඔසුසැල් හිමියන්ගේ සංගමය පවසනවා.\nඑවැනි ඖෂධ ලේබල් වෙනස් කර වෙළඳපොලට නිකුත් කිරීමේ ජාවාරමක් ද ක්‍රියාත්මක වන බවයි හිරු ප්‍රවෘත්ති අංශය සමග සංවාදයකට එක්වෙමින් එහි භාණ්ඩාගාරික මංජුල ජයවර්ධන කියා සිටියේ.\nමේ අතර, හිඟ ඖෂධ ඉන්දියානු ණය යෝජනා ක්‍රමය යටතේ කඩිනමි ගෙන්වා ගන්නා ලෙස ජනාධිපතිවරයා සෞඛ්‍ය අමාත්‍යවරයා වෙත උපදෙස් ලබාදුන් බව කැබිනට් ප්‍රකාශක, අමාත්‍ය ආචාර්ය බන්දුල ගුණවර්ධන ප්‍රකාශ කළා.\nඑසේම, ඖෂධ ඇතුළු අත්‍යාවශ්‍ය ආහාර ද්‍රව්‍ය කලමනාකරණය කර ගැනීම සඳහා, ජනාධිපති සහ අග්‍රාමාත්‍ය ලේකම්වරුන්ගෙන් සමන්විත කමිටුවක් ද පත් කෙරුණු බවයි රජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් ඔහු කියා සිටියේ.",
       "URL": "https://www.hirunews.lk/318866/කෝටි-ගණනක-කල්-ඉකුත්-වූ-ඖෂධ-වෙළඳපොලේ-පවතින-බවට-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=778"
}