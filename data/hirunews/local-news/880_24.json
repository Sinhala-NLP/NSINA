{
       "Source": "hirunews",
       "Timestamp": "Friday, 09 September 2022 - 13:35",
       "Headline": "විදුලිබල මණ්ඩලය ප්‍රතිව්‍යුහගත කිරීම ගැන දේශපාලන පක්ෂ නියෝජිතයින්ගෙන් අදහස් ලබා ගැනේ",
       "News Content": "විදුලිබල මණ්ඩලය ප්‍රතිව්‍යුහගත කිරීමට අදාළ ව දේශපාලන පක්ෂවල නියෝජිතයින්ගේ අදහස් ලබාගැනීම ඊයේ (08) පාර්ලිමේන්තුවේ දී සිදු කෙරුණා.\nට්විටර් පණිවුඩයක් නිකුත් කරමින් විදුලිබල හා බලශක්ති අමාත්‍ය කංචන විජේසේකර සඳහන් කළේ, අදාළ සාකච්ඡාව සඳහා සියලු දේශපාලන පක්ෂවලට සහ මීට පෙර බලශක්ති ක්‍ෂේත්‍රයට අදාළ ව අමාත්‍ය ධුර හෙබවූ පිරිසට ආරාධනා කළ බවයි.\nඒ අනුව පාඨලී චම්පික රණවක, ගාමිණී ලොකුගේ, මහින්දානන්ද අලුත්ගමගේ, මහාචාර්ය තිස්ස විතාරණ සහ අජිත් පී පෙරේරා යන පිරිස ඔවුන්ගේ යෝජනා, එම සාකච්ඡාව සඳහා එක්ව සිටි විදුලිබල මණ්ඩලය ප්‍රතිව්‍යුහගත කිරීමට පත් කළ කමිටුවේ සාමාජිකයින්ට ලබා දී තිබෙනවා.",
       "URL": "https://www.hirunews.lk/314946/විදුලිබල-මණ්ඩලය-ප්‍රතිව්‍යුහගත-කිරීම-ගැන-දේශපාලන-පක්ෂ-නියෝජිතයින්ගෙන්-අදහස්-ලබා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=880"
}