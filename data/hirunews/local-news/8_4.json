{
       "Source": "hirunews",
       "Timestamp": "Monday, 25 September 2023 - 20:29",
       "Headline": "නිපා වෛරස් ගැන සෞඛ්‍ය අංශ කියයි",
       "News Content": "ගුවන් මගින් නිපා වෛරස් අසාධිත පුද්ගලයින් රටට ඇතුළු වීමේ අවධානමක් තිබෙන බව සෞඛ්‍ය අමාත්‍ය කෙහෙලිය රඹුක්වැල්ල පවසනවා.\nවන්දනා ගමන් සඳහා විදේශ ගතවන පුද්ගලයින් හරහා ද රෝගය රටට ඇතුළු වීම වළක්වා ගැනීමට ගත යුතු ක්‍රියාමාර්ග පිළිබඳව සාකච්ඡා කර ඇති බවයි මෙහිදී අමාත්‍යවරයා සඳහන් කර සිටියේ.\nඑමෙන්ම සෞඛ්‍ය අමාත්‍යවරයා වැඩිදුරටත් ප්‍රකාශ කර සිටියේ නිපා වෛරසයෙන් ශ්‍රී ලංකාවට මෙතෙක් තර්ජනයක් නොමැති වුවත් ඉන් ආරක්ෂා වීම සඳහා ගත යුතු ක්‍රියාමාර්ග පිළිබඳව ලෝක සෞඛ්‍ය සංවිධානය හා නිරන්තරව සාකච්ඡා පවත්වමින් සිටින බවයි.\nවෛරස් රෝගීන් රට තුළින් වාර්තා වුවහොත් ගත යුතු ක්‍රියා මාර්ගයන් සම්බන්ධවත් සාකච්ඡා කරමින් සිටින බවයි.",
       "URL": "https://www.hirunews.lk/349374/නිපා-වෛරස්-ගැන-සෞඛ්‍ය-අංශ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=8"
}