{
       "Source": "hirunews",
       "Timestamp": "Tuesday, 10 October 2017 - 16:33",
       "Headline": "update: ලිට්රෝ ගෑස් සමාගමේ සභාපති රිමාන්ඩ්",
       "News Content": "තායිවානයේ ෆා - ඊස්ටන් බැංකුවේ පරිඝනක පද්ධතියට අනවසරයෙන් ඇතුලූ වී ඩොලර් මිලියන ගණනක මුදල් ඉවත් කර ගැනීමේ සිද්ධිය සම්බන්ධයෙන් අත්අඩංගුවට ගත් ලිට්රෝ  ගෑස් සමාගමේ සභාපති ශලීල මුණසිංහ හෙට දිනය දක්වා රක්ෂිත බන්ධනාගාර ගත කෙරුණා.\nඒ, සැකකරු අද පස්වරුවේ කොළඹ - කොටුව මහේස්ත්‍රාත් ලංකා ජයරත්න හමුවට ඉදිරිපත් කෙරුණු අවස්ථාවේදියි.\nඅදාළ බැංකුවෙන් මෙරටට ප්‍රේෂණය කළ බව කියන ඇමරිකානු ඩොලර් මිලියන 1.3 ක මුදලින් ඩොලර් මිලියන 1.1 ක් මෙරට රාජ්‍ය බැංකුවක ඔහු විසින් පවත්වාගෙන යන පෞද්ගලික ගිණුමක තිබී හමුවීම නිසා අපරාධ පරීක්ෂණ දෙපාර්තමේන්තුව මගින් ලිට්රෝ සමාගමේ සභාපතිවරයාව ඊයේ අත්අඩංගුවට ගත්තා.\nඩොලර් මිලියන 1.3 ක මුදල පසුගිය බ්‍රහස්පතින්දා මෙරටට ඒවා තිබුණේ ස්විෆ්ට් ජාත්‍යන්තර මූල්‍ය හුුවමාරු පද්ධතිය හරහායි.\nශ්‍රී ලංකාවට මුදල් ප්‍රේෂණය කළ පුද්ගලයින් දෙදෙනෙකු ද මීට පෙර අපරාධ පරික්ෂණ දෙපාර්තමේන්තුව මගින් අත්අඩංගුවට ගත් අතර ඔවුන් ලබාදුන් තොරතුරු වලට අනුවයි ලිට්රෝ ගෑස් සමාගමේ සභාපතිවරයාව අත්අඩංගුවට ගනු ලැබුවේ.\nතායිවානයේ ෆා - ඊස්ටන් බැංකුවේ පරිගණක පද්ධතියට අනවසරයෙන් පිවිස ඩොලර් මිලියන 60 කට ආසන්න මුදලක් වෙනත් ගිණුම් වෙත ප්‍රේෂණය කර තිබු අතර, ශී්‍ර ලංකාවට අමතරව කාම්බෝජය සහ ඇමරිකා එක්සත් ජනපදය වෙත ද මුදල් ප්‍රේ්ෂණය කර ඇති බව දැන් හෙළිවී අවසන්.\nඒ අනුව තායිවාන අපරාධ අංශයේ කණ්ඩායමක්ද සිද්ධිය පිළිිබඳ විමර්ශණය කිරීම සඳහා මෙරටට පැමිණ තිඛෙනවා.\nකොළඹ අද පැවති මාධ්‍ය හමුවකට එක්වෙමින් ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක ආණ්ඩුවෙන් ප්‍රශ්න කර සිටියේ මෙතරම් විශාල මුදලක් මෙරට බැංකු ගිණුම් වලින් නිදහස් කිරිමට උපදෙස් ලබා දුන්නේ කවුරුන්ද යන්නයි.\nමේ අතර සිය සභාපතිවරයා අත්අඩංගුවට ගැනිම සම්බන්ධයෙන් ලිට්රෝ් ගෑස් ලංකා සමාගම අද මාධ්‍ය නිවේදනයක් ද නිකුත් කර තිබුණා.\nඑමගින් දක්වා තිබුණේ  සභාපතිවරයාට චෝදනා එල්ල වී ඇති ගනුදෙනු පිලිබඳ සමාගමේ කිසිදු සම්බන්ධයක් නොමැති බවයි.\nරාජ්‍ය හිමිකාරිත්වය යටතේ පවතින ලිට්රෝ ගෑස් ලංකා සමාගම දැඩි නියාමන රාමුවකට යටත්ව ව්‍යාපාර කටයුතු සිදුකරන අතර, අධ්‍යක්ෂ මණ්ඩල පාලනය යටතේ ක්‍රියාත්මක වන විධිමත් ව්‍යාපාරික හා ගිණුම්කරණ පටිපාටින් අනුගමනය කරන බවද අදාල නිවේදනයේ තවදුරටත් සඳහන්.\n..........................................................\nලිට්රෝ ගෑස් සමාගමේ සභාපති අධිකරණයට\nතායිවානයේ ෆා - ඊස්ටන් බැංකුවේ පරිඝනක පද්ධතියට අනවසරයෙන් පිවිස ඩොලර් මිලියන ගණනක මුදල් ඉවත් කර ගැනීමේ සිද්ධිය සම්බන්ධයෙන් අත්අඩංගුවට ගත් ලිට්රෝ ගෑස් සමාගමේ සභාපති ශලීල මුණසිංහ කොටුව මහේස්ත්‍රාත් අධිකරණයට ඉදිරිපත් කර තිබෙනවා.\nෆා - ඊස්ටන් බැංකුවෙන් ශ්‍රී ලංකාවට ප්‍රේෂණය කළ බව කියන ඇමරිකානු ඩොලර් මිලියන 1.1ක මුදලක් මෙරට රාජ්‍ය බැංකුවක පෞද්ගලික ගිණුමක තිබී හමුවීම හේතුවෙන් ඊයේ ඔහු අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබුවා.\nපරිඝනක වෛසරයක් ඇතුළු කිරීමෙන් තායිවාන ෆා - ඊස්ටන් බැංකුවට අනවසර පිවිසීම සිදුකර ඇති අතර එහිදී ඉවත් කර ගත් ඩොලර් මිලියන 60කට ආසන්න මුදලින් වැඩි ප්‍රමාණයක් වෙනත් ගිණුම්වලට බැර කර තිබුණා.",
       "URL": "https://www.hirunews.lk/173120/update-ලිට්රෝ-ගෑස්-සමාගමේ-සභාපති-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4279"
}