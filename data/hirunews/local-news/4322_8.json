{
       "Source": "hirunews",
       "Timestamp": "Thursday, 14 September 2017 - 16:55",
       "Headline": "දෙදරු මවක් ඝාතනය කළ කාන්තාවක් ඇතුලු 3 කට ලැබුණු දඬුවම (ඡායාරූප)",
       "News Content": "2002 වසරේ දි මුදල් ආරාවුලක් මත දෙරු මවක  ඝාතනය කර ඇගේ සිරුර අත්හැර දැමු පොල් ලෙලි වලක සඟවා දැමු මිනිමැරුම් නඩුවක් විභාග කළ හලාවත මහාධිකරණය කාන්තාවක් ඇතුළු 3 දෙනෙකුට දඬුවම් පැනවුවා.\nමෙසේ දඬුවම් නියම වුයේ මාරවිල තල්විල පල්ලිය පාරේ පදිංචි පොන්නම්පෙරුමලාගේ ජෙරාඩි ප්‍රියන්ත (පොන්නම්පෙරුමගේ ජෙරාඩ් ප්‍රියන්ත) නමැති 33  හැවිරිදි පුද්ගලයෙකුට, තිත්තල ගිනිගේ ඉනෝකා ඈන් නිරෝෂා පිච්චවල (තිත්තල ඉනෝකා ඈන් නිරෝෂා) නමැති  36  හැවිරිදි කාන්තාවකට හා මෙතියස් සුනිල් සෙබස්තියන් ඕබ්‍රිස්  නමැත්තෙකුටයි.\n12 වනදා මෙසේ දඬුවම් නියම වුයේ 2002 වසරේ ඔක්තෝබර් මස 7 වන දින හෝ ඊට ආසන්න දිනයක දි හලාවත මහාධිකරණ බල ප්‍රදේශයේ මාරවිල හොරගොල්ල ප්‍රදේශයේ දි තොටිල්ලේ ගෙදර කරුණාවති  නමැත්තිය ඝාතනය කිරිම, ඇය සතු රුපියල් නව දහසක් වටිනා රන් දම්වැලක් හා කරාබු ජෝඩුවක් කොල්ල කෑමේ චෝදනාවන් ට වරදකරුවන් වීම හේතුවෙන්.\nමියගිය කාන්තාව දෙරු මවක්.\nතුන් වන විත්තිකාර මෙතියස් සුනිල් සෙඩස්තියන් ඕබ්‍රිස් නමැති අය නඩු විභාගයට කලින් පැමිණ සිටි නමුත් පසුව ඔහු අධිකරණය මග හැර සිටින බවත් මේ වන විට ඔහු මිය ගිය බවට තොරතුරු ලැබි ඇති බවත් අධිකරණයේ දී හෙළි වුනා.\nමනුෂ්‍ය ඝාතන චෝදනාවට මරණ දණ්ඩනය නියම වු අතර එන් ආභරණ කොල් කෑමේ චෝදනාවන්ට ද වරදකරුවන් විම නිසා විත්තිකරුවන්ට රුපියල් හත්දහස් පන්සියය බැගින් මුදලින් දඩ ගෙවීමටත් එසේ නොගෙවන්නේ නම් මාස හය බැගින් ලිහිල් සිර දඬුවම් ද බරපතල වැඩ ඇතිව වසර පහලොව බැගින් සිර දඩුවම් ද නියම කෙරුනා.\nඅධිචෝදනා පත්‍රය ඉදිරිපත් කිරිමෙන් පසු විත්තිකරුවන් තමන් නිවැරදිකරුවන් බව කීමත් සමග නඩුවේ සාක්ෂි විභාගය ආරම්භ කෙරුනා.\nවිත්තිකාරියවන ඉනෝකා සිය පවුල් දිවිය අවුල් කර ගෙන පැමිණ මියගිය කාන්තාවගේ නිවසෙහි සති හතක කාලයක් ගත කර තිබෙනවා.\nඑම කාලයේ දි ඇය මිය ගිය කාන්තාව සතු රුපියල් 700ක් සොරා ගෙන තිබු බවත් පසුව එය ගෙවන බවට පොරොන්දු වි ඉන් තුන්දහසක් ආපසු ගෙවු බවත් අනාවරණ වුනා.\nඉතිරිය ගෙවීමට තිබු බවත් ප්‍රකාශ වී තිබෙනවා.\nවිත්තාකාරිය වන ඉනෝකා පළමුවන විත්තිකාර ජෙරාඩ් ප්‍රියන්ත හා අනියමින් පවුල් කා ඇති බවත් හෙළි වූ අතර මිය ගිය කරුණාවති ද සිය සැමියා අත් හැර වෙනත් අයෙකු හා අනියමින් පවුල් කෑ බවත් කියවුනා.\nසිද්ධිය වූ  දින කරුණාවතී විත්තිකාරියගෙන් තමාට ලැබිමට ඇති රුපියල් 3000 ලබා ගැනිම පිනිස මාරවිල පොලිසිය හමුවට ගොස් පැමිනිල්ලක් දමා තිබෙනවා.\nපොලිසිය, විත්තිකාරිය ගෙන්වා ගැනිම පිනිස ලිපියක් ඇයට දෙන ලෙසට මිය ගිය අයට දි ඇති බවත් එම ලිපිය ලබා දිමට ගිය අවස්ථාවේ දී  විත්තිකාරිය හා විත්තිකරුවන් කරුණාවතිට පහර දි රෙදි පටකින් ඇයගේ ගෙල සිර කර මරා ,රන් භාණ්ඩ කොල්ල කා සිරුර අසල වු පොල් ලෙලි පල්විමට දමා තිබු  පරණ ජලය පිරි තිබු වලකට දමා නොපෙනෙන ලෙසින් සිරුර මත පොල් ලෙලි දමා ඇති බවත් සාක්ෂිවලින් හෙළි වුනා.\nදින හතරකට පසුව කරුණාවති සොයා ගිය ඇගේ අනියම් සැමියට ඇගේ නරක්වී තිබු සිරුර වතුර වලේ තිබි හමු වී තිබෙනවා.\nපළමුවන විත්තිකරුට නිදහසට යමක් පැවැසිමට ලබා දුන් අවස්ථාවේ දි තමා මෙම මරණය සිදු නොකළ බවත් විත්තිකාර සුනිල් සෙබස්තියන් මත්පැන් පානය කර ඇය ඝාතනය කර තමාව ද හවුල් කරවා ගෙන සිරුර මට්ටා වලට දැමු බවත් කියා සිටියා.\nවිත්තිකාරිය කියා සිටියේ තමන් මෙම මරණය ගැන නොදන්නා බවයි.\nඒ අනුව විත්තිකරුවන් තිදෙනා වරදකරුවන් කරමින් විනිසුරු වරයා විසින් ඔවුන්ට දඬුවම් නියම කළා.\nඡායාරූප - හලාවත ඔගස්ටින් ප්‍රනාන්දු",
       "URL": "https://www.hirunews.lk/170928/දෙදරු-මවක්-ඝාතනය-කළ-කාන්තාවක්-ඇතුලු-3-කට-ලැබුණු-දඬුවම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4322"
}