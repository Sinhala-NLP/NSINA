{
       "Source": "hirunews",
       "Timestamp": "Thursday, 18 August 2022 - 11:38",
       "Headline": "වනසතුන්ට හක්කපටස් යෙදූ අයෙකු අත්අඩංගුවට",
       "News Content": "අනුරාධපුර - හොරොව්පතාන ප්‍රදේශයේ වගාබිම්වලට පැමිණෙන වන අලින් සහ වන සතුන් මර්දනය කිරීමට හක්කපටස් යෙදූ පුද්ගලයෙකු හොරොව්පතාන ජාතික උද්‍යාන කාර්‍යාලයේ නිලධාරින් විසින් අත් අඩංගුවට ගෙන තිබෙනවා.\nසැකකරු අත් අඩංගුවට ගන්නා අවස්ථාවේ දී ඔහු සතුව තිබී හක්කපටස් දෙකක් ද සොයා ගැනුණා.\nමෙම පුද්ගලයා හොරොව්පොතාන - රස්නකවැව, උල්පත්වැව ප්‍රදේශයේ දී වනසතුන්ට හක්කපටස් යෙදීමට කටයුතු කරමින් සිටියදියි මෙලෙස අත් අඩංගුවට ගෙන ඇත්තේ.\nමෙලෙස අත්අඩංගුවට ගත් සැකකරු රස්නකවැව ප්‍රදේශයේ පදිංචි 47 හැවිරිදි පුද්ගලයෙකු වන අතර ඔහු කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/313080/වනසතුන්ට-හක්කපටස්-යෙදූ-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=932"
}