{
       "Source": "hirunews",
       "Timestamp": "Tuesday, 23 May 2017 - 12:57",
       "Headline": "ජනපති  ඕස්ට්‍රේලියාව බලා පිටත්ව යයි",
       "News Content": "සිය තුන්දින නිළ රාජ්‍ය සංචාරය ආරම්භ කරමින් ජනාධිපති මෛත්‍රීපාල සිරිසේන අද දහවල් ඕස්ට්‍රේලියාව බලා පිටත්ව ගියා.\nහිරු ගුවන් තොටුපළ වාර්තාකරු සඳහන් කළේ ශ්‍රී ලන්කන් ගුවන් සේවයට අයත් යූ.එල්. 308 දරණ ගුවන් යානයෙන් ජනාධිපතිවරයා ඇතුළු දූත පිරිස දිවයිනෙන් පිටත්ව ගිය බවයි.\nජනාධිපතිවරයා මෙම සංචාරයේ නිරත වන්නේ ඕස්ට්‍රේලියානු අග්‍රාමාත්‍ය මැල්කම් ටර්න්බුල්ගෙන් ලද විශේෂ ආරාධනයකට අනුවයි.\nමෙම සංචාරයේදී ජනාධිපති මෛත්‍රිපාල සිරිසේන  ඕස්ට්‍රේලියානු අග්‍රාමාත්‍ය මැල්කම් ටර්න්බුල් ඇතුලූ නායකයින් කිහිපදෙනෙකු හමුවී ද්විපාර්ශවික සාකච්ඡා පවත්වනවා.\nඑසේම රාජ්‍ය නායක සංචාරයක් සඳහා  ඕස්ට්‍රේලියාවෙන් ශ්‍රී ලංකාවට ලැබුණු ප්‍රථම නිල ආරාධනයද මෙය බවයි ජනාධිපති මාධ්‍ය අංශය ප්‍රකාශ කළේ.\nදෙරට අතර ගිවිසුම් කිහිපයකටද ජනාධිපතිවරයාගේ සංචාරයට සමගාමීව අත්සන් තැබීමට නියමිතයි.",
       "URL": "https://www.hirunews.lk/161957/ජනපති-ඕස්ට්‍රේලියාව-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=4503"
}