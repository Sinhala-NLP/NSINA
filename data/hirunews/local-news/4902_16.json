{
       "Source": "hirunews",
       "Timestamp": "Monday, 29 August 2016 - 13:39",
       "Headline": "කුවේට්හි වද හිංසාවට ලක්වූ කාන්තාවන් 35ක් ශ්‍රී ලංකාවට",
       "News Content": "කුවේට් රාජ්‍යයේ ගෘහ සේවයට ගොස් විවිධ වදහිංසාවන්ට ලක්වූ කාන්තාවන් 35 දෙනෙකු යළි දිවයිනට පැමිණ තිබෙනවා.\nකටුනායක ජාත්‍යන්තර ගුවන් තොටුපලෙන් ඊයේ මෙරටට පැමිණි මොවුන් කුවේට් ශ්‍රී ලංකා තානාපති කාර්යාලයේ සුරක්ෂා නිවාසයේ රැඳී සිටි අය බවයි විදේශ සේවා නියුක්ති කාර්යාංශය සඳහන් කළේ.\nමේ වසරේ මේ දක්වා කාලය තුළ කුවේට් රාජ්‍යයේ රැකියා සඳහා ගොස් වද හිංසාවට ලක්වූ ශ්‍රී ලාංකිකයන් 1183 දෙනෙකු මෙරටට ගෙන්වා ගෙන තිබෙනවා.\nමේ අතර සෞදි ශ්‍රී ලංකා තානාපති කාර්යාලයේ රැඳී සිටි කාන්තාවන් 9 දෙනෙකුද ඊයේ දිවයිනට පැමිණි බවයි විදේශ සේවා නියුක්ති කාර්යාංශය සඳහන් කළේ.",
       "URL": "https://www.hirunews.lk/141744/කුවේට්හි-වද-හිංසාවට-ලක්වූ-කාන්තාවන්-35ක්-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4902"
}