{
       "Source": "hirunews",
       "Timestamp": "Monday, 05 September 2022 - 10:02",
       "Headline": "ඩුබායි සිට පැමිණි බිරිඳව මරා සැමියා සියදිවි හානි කරගනියි (වීඩියෝ)",
       "News Content": "දින හතරකට පෙර ඩුබායි රාජ්‍යයේ සේවය කර දිවයිනට පැමිණි කාන්තාවක් ඝාතනය කර, ඇයගේ ස්වාමිපුරුෂයා ද සියදිවි නසාගෙන ඇති බව වාර්තා වනවා.\nමෙම ඝාතනය සිදු වී ඇත්තේ දඹුල්ල - තිත්තවැල්ගොල්ල, කොටවෙල ප්‍රදේශයේදියි.\nමෙම කාන්තාව සිය නිවසේ නිදි යහනේ සිටියදී ඇයගේ සැමියා විසින් ගෙල කපා ඇයව ඝාතනය කර තිබෙන බව දඹුල්ල පොලිසිය පැවසුවා.\nමෙලෙස ජීවිතක්ෂයට පත්ව ඇත්තේ 42 හැවිරිදි ගීතා කුමාරි නමැති තැනැත්තියක්.\nඝාතකයා විසින් තම දරුවන්ට දූරකථන ඇමතුමක් ලබා දී පවසා ඇත්තේ, තමන් ද සියදිවි හානිකර ගන්නා බවයි.\nමියගිය කාන්තාව සැමියාට හොර රහසේ 2019 වසරේ දී ඩුබායි රාජ්‍යයේ පෞද්ගලික ආරෝග්‍ය ශාලාවක සේවය කර ඇති අතර ඇය අගෝස්තු 31 වැනිදා යළි මෙරටට පැමිණ තිබෙනවා.",
       "URL": "https://www.hirunews.lk/314583/ඩුබායි-සිට-පැමිණි-බිරිඳව-මරා-සැමියා-සියදිවි-හානි-කරගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=891"
}