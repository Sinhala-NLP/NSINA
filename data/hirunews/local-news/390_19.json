{
       "Source": "hirunews",
       "Timestamp": "Wednesday, 26 April 2023 - 7:06",
       "Headline": "මත්ද්‍රව්‍ය සමඟ සැකකරුවන් දෙදෙනෙක් අත්අඩංගුවට",
       "News Content": "ගල්කිස්ස පොලිස් ස්ථානයේ නිලධාරීන්ට ලද තොරතුරක් මත වැටලීමක් සිදු කිරීම මගින් රත්මලාන දුම්රිය පොල අසල දී ඊයේ (25) දින හෙරොයින් ග්‍රෑම් 10 මිලිග්‍රෑම් 350ක් සමඟ සැකකරුවෙකු අත්අඩංගුවට ගෙන තිබෙනවා.\nසැකකරු වයස අවුරුදු 52ක් වන අඟුලාන ප්‍රදේශයේ පදිංචි කරුවෙක්.\nඔහු අද (26) දින ගල්කිස්ස ගරු මහෙස්ත්‍රාත් අධිකරණය වෙත ඉදිරිපත් කිරීමට නියමිතයි.\nඑමෙන්ම මීගොඩ පොලිස් වසමේ ගොඩගමවත්ත පාර ප්‍රදේශයේ දී මීගොඩ පොලීසියට ලද තොරතුරක් මත වැටලීමක් සිදු කර හෙරොයින් ග්‍රෑම් 05 මිලිග්‍රෑම් 500ක් සමඟ සැකකරුවෙක් අත්අඩංගුවට ගෙන තිබෙනවා.\nඔහු වයස අවුරුදු 22ක් වන හෝමාගම ප්‍රදේශයේ පදිංචි කරුවෙක් බවයි වාර්තා වන්නේ.\nසැකකරු අද (26) දින කඩුවෙල ගරු මහෙස්ත්‍රාත් අධිකරණය වෙත ඉදිරිපත් කිරීමට නියමිත අතර තලංගම පොලීසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/333459/මත්ද්‍රව්‍ය-සමඟ-සැකකරුවන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=390"
}