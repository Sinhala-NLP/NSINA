{
       "Source": "hirunews",
       "Timestamp": "Tuesday, 10 October 2017 - 14:17",
       "Headline": "update: ගාලු පාරේ රථවාහන තදබදයක්",
       "News Content": "මාලඹේ පෞද්ගලික වෛද්‍ය විද්‍යාලයට විරෝධය පළ කරමින් සරසවි සිසුන් පිරිසක් ආරම්භ කර ඇති විරෝධතා පාගමනක් හේතුවෙන් කොළඹ - තුන්මුල්ල මංසන්ධිය අවට මාර්ගවල අද පස්වරුවේ දැඩි රථවාහන තදබදයක් හට ගත්තා.\nසයිටම් විරෝධී සිසු ජන ව්‍යාපාරය සංවිධාන කර ඇති මෙම විරෝධතා පාගමන ආරම්භ වූයේ කොළඹ විහාර මහාදේවී උද්‍යානය අසලින්.\nඑය මේ වනවිට තුන්මුල්ල මංසන්ධිය පසු කරමින් බම්බලපිටිය මංසන්ධියෙන් ගාලූ පාරට පිවිස කොල්ලූපිටිය දෙසට ගමන් කරන නිසා ඒ අවටද දැඩි රථවාහන තදබදයක් පවතින බවයි වාර්තාවන්නේ.\nUpdate: Tuesday, October 10, 2017, 15:50\n..................................................................................\nකොළඹ පුරහල අවට අධික රථවාහන තදබධයක්\nසයිටම් අහෝසි කිරීමට රජය කටයුතු නොකිරීමට විරෝධය දක්වමින් සයිටම් විරෝධී සිසු ජන ව්‍යාපාරය කොළඹ පුරහල අසලින් අරඹ කළා.\nමේ හේතුවෙන් කොළඹ පුරහල අවට මාර්ගවල අධික රථවාහන තදබධයක් පවතිනවා.\nකෙසේ වෙතත් මෙම විරෝධතා පා ගමනට අධිකරණය තහනම් නියෝගයක් ද  නිකුත් කර තිබෙනවා.\nඑහි සජීවී දර්ශන පහතින්",
       "URL": "https://www.hirunews.lk/173105/update-ගාලු-පාරේ-රථවාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4279"
}