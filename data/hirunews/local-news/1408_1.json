{
       "Source": "hirunews",
       "Timestamp": "Saturday, 22 January 2022 - 7:29",
       "Headline": "මෙරට කොරෝනා ආසාදිත‍යින් ලක්ෂ හයේ සීමාව ඉක්මව යි",
       "News Content": "මෙරට සමස්ත කොරෝනා ආසාදිතයන් සංඛ්‍යාව ලක්ෂ 6 සීමාව ඉක්මවා තිබෙනවා.\nතවත් කොරෝනා ආසාදිතයන් 840ක් ඊයේ වාර්තා වූ අතර, මෙරට දෛනික කොරෝනා ආසාදිතයන් සංඛ්‍යාව එලෙස යළි 800 සීමාව ඉක්මවා වාර්තා වූයේ අඛණ්ඩ 2 වන දිනට යි.\nඒ සමඟ මෙරට සමස්ත කොරෝනා ආසාදිතයන් සංඛ්‍යාව 600,203ක් දක්වා ඉහළ ගියා.\nඑමෙන්ම මෙරට සමස්ථ කොරෝනා මරණ සංඛ්‍යාව 15,272ක් දක්වා ඉහළ ගියේ, ඊයේ වාර්තා වූ කොරෝනා මරණ 17ත් සමඟ යි.\nමෙවන් පසුබිමක මෙරට කොරෝනා ආසාදිතයන් සංඛ්‍යාව ඉදිරියේ දී තවදුරටත් ඉහළ යාමේ අවදානම සැළකිල්ලට ගෙන සෞඛ්‍ය අමාත්‍යංශය කටයුතු කරන බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළා.\nකොළඹ ඊයේ පැවති මාධ්‍ය හමුවකට එක් වෙමින් ඔහු කියා සිටියේ, එවැනි තත්වයක් වළක්වා ගැනීම සඳහා සෞඛ්‍ය මාර්ගෝපදේශ දැඩි ලෙස අනුගමනය කිරීමටත් බූස්ටර් මාත්‍රාව ලබා ගැනීමටත් සියල්ලන් කටයුතු කළ යුතු බව යි.",
       "URL": "https://www.hirunews.lk/294747/මෙරට-කොරෝනා-ආසාදිත‍යින්-ලක්ෂ-හයේ-සීමාව-ඉක්මව-යි",
       "Category": "Local News",
       "Parent URL": "https://www.hirunews.lk/local-news.php?pageID=1408"
}