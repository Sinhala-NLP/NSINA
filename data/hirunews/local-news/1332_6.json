{
       "Source": "hirunews",
       "Timestamp": "Saturday, 26 February 2022 - 10:09",
       "Headline": "අඹන්පොල ග්‍රාම නිලධාරි ඝාතන සිද්ධියේ සියලු සැකකරුවන් යළි රිමාන්ඩ්",
       "News Content": "අඹන්පොල - දකුණ ග්‍රාම නිලධාරිවරයා තියුණු ආයුධවලින් පහර දී ඝාතනය කිරීමේ සිද්ධිය සම්බන්ධයෙන් අත්අඩංගුවට ගෙන සිටින ප්‍රධාන සැකකරු සහ ඔහුගේ ඥාතියෙකු ඇතුළු සියලු සැකකරුවන් මාර්තු 8 වනදා දක්වා යළි රක්ෂිත බන්ධනාගාරගත කර තිබෙනවා.\nමෙම සිද්ධියට අදාළ නඩුව ඊයේ යළි කැඳවූ අවස්ථාවේ දී මහව මහේස්ත්‍රාත් නුතිනන් සිරිවර්ධන මෙම නියෝගය නිකුත් කරනු ලැබුවා.\nඅඹන්පොල දකුණ ග්‍රාම නිලධාරිවරයා යතුරුපැදියකින් ගමන් කරමින් සිටිය දී පසුගිය 2001 වසරේ ඔක්තෝම්බර් 4 වැනි දා පෙරවරුවේ තියුණු ආයුධවලින් පහර දී ඝාතනය කර තිබුණේ අඹන්පොල - උඩංගාව ප්‍රදේශයේදී යි.",
       "URL": "https://www.hirunews.lk/298086/අඹන්පොල-ග්‍රාම-නිලධාරි-ඝාතන-සිද්ධියේ-සියලු-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1332"
}