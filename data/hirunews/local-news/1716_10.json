{
       "Source": "hirunews",
       "Timestamp": "Thursday, 02 September 2021 - 10:10",
       "Headline": "කොරෝනා රෝහල් සඳහා බෙදාදීමට තායිලන්තයෙන් වෛද්‍ය උපකරණ තොගයක්",
       "News Content": "දිවයින පුරා කොරෝනා රෝගීන්ට ප්‍රතිකාර කරන රෝහල් වෙත බෙදාදීම සඳහා තායිලන්තය විසින් වෛද්‍ය උපකරණ පරිත්‍යාගයක් කර තිබෙනවා.\nඔක්සිජන් සාන්ද්‍රක 30 ක්, වෙන්ටිලේටර් දෙකක්, ඔක්සිජන් ටැංකි 108 ක් සහ ඔක්සිමීටර 160 ක් ඇතුලු තවත් උපකරණ තොගයක් මෙලෙස ලබාදී ඇති බවයි විදේශ අමාත්‍යාංශය සඳහන් කළේ.\nතායිලන්තයේ විදේශ කටයුතු අමාත්‍යාංශය, තායිලන්තයේ ශ්‍රී ලංකා සංගමය, තායි ශ්‍රී ලංකා වානිජ මණ්ඩලය, කොළඹ රාජකීය තායි තානාපති කාර්යාලය එක්වයි මෙම වෛද්‍ය උපකරණ තොගය මෙරටට පරිත්‍යාග කර ඇත්තේ.",
       "URL": "https://www.hirunews.lk/281173/කොරෝනා-රෝහල්-සඳහා-බෙදාදීමට-තායිලන්තයෙන්-වෛද්‍ය-උපකරණ-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=1716"
}