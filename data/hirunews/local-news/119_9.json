{
       "Source": "hirunews",
       "Timestamp": "Sunday, 06 August 2023 - 21:06",
       "Headline": "කවුරු මොනවා කිව්වත් සමෘද්ධි සහනාධාර ලබන සියළු දෙනාට අස්වැසුම ලබාදෙනවා - වජිර අබේවර්ධන",
       "News Content": "සමෘද්ධි සහනාධාර ලැබි ඇති යම් කෙනෙක් වේනම් ඒ සියළු දෙනාටම අස්වැසුම නව වැඩසටහන යටතේ ප්‍රතිලාභ හිමිවන බව එක්සත් ජාතික පක්ෂ සභාපති වජිර අබේවර්ධන මහතා කියා සිටියා.\nසමාජය තුළ අනියත භියක් මේ සම්බන්ධයෙන් නිර්මාණය කරමින් පවතින බවත් ජනාධිපති වරයාගේ ඝෘජු දායකත්වය යටතේ ක්‍රියාත්මක අස්වැසුම වැඩසටහන යටතේ කිසිදු පුද්ගලයෙකුට අසාධාරණයක් සිදු නොවන බව ද හෙතෙම කියා සිටියා.\nඑක්සත් ජාතික පක්ෂයේ මාතලේ - ලග්ගල ආසන බලමණ්ඩලය පිහිටුවීම සදහා නාඋල - අරංගල සංස්කෘතික මධ්‍යස්ථානයේ පැවති උත්සවයක් අමතමින් ඔහු මෙම අදහස් පල කළා.\nවසර දොලහක් රට රනිල් වික්‍රමසිංහ ජනාධිපතිවරයා පාලනය කලහොත් පවතින සියළු ණය ගෙවා අවසන් කර ලෝකයේ මිනිස්සුන් ලංකාවට වැඩට පැමිණෙන රටක් බවට පත්කරන බව ද හෙතෙම සඳහන් කළා.",
       "URL": "https://www.hirunews.lk/343868/කවුරු-මොනවා-කිව්වත්-සමෘද්ධි-සහනාධාර-ලබන-සියළු-දෙනාට-අස්වැසුම-ලබාදෙනවා-වජිර-අබේවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=119"
}