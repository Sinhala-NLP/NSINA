{
       "Source": "hirunews",
       "Timestamp": "Thursday, 20 July 2017 - 10:29",
       "Headline": "බිරිඳ බේරාගත් ස්වාමියා අතුරුදන්",
       "News Content": "සිය තරුණ බිරිය සමග ගල්වලකින් දිය නෑමට ගිය අවස්ථාවේ දී දියට වැටුණ සිය බිරිද බේරාගත් ගත් තරුණ ස්වාමි පුරුෂයෙකු එම ගල් වලට වැටි අතුරුදහන්ව ඇති බව පල්ලම පොලිසිය පවසනවා.\nමෙසේ ගල්වලට වැටි අතුරුදහන්ව ඇත්තේ ආරව්චිකට්ටුව ප්‍රදේශයේ පදිංචි රාජරත්නම් රංජිත් කුමාර නමැති 22 හැවිරිදි තරුණ සැමියෙක්.\nඅතුරුදහන් ව සිටින අය ආඩිගම පෙරියමඩුව ප්‍රදේශයේ කාන්තාවක් සමග විවාහවී මෙම ප්‍රදේශයෙහි මෑතක සිට වාසය කර ඇති බවත් ඔහු සිය බිරිය සමග ඊයේ රාත්‍රි 10. 30 ට පමණ දිය නෑම පිණිස පෙරියමඩුව, වැටිය ගල් වලට ගොස් ඇති බව පොලිසිය පවසනවා.\nමෙම අඹුසැමියන් දෙදෙනා දිය නාමින් සිටිය දී බිරිය පය ලිස්සා ගල් වලට වැටි ඇති අතර ඒ දුටු සැමියා ක්ෂණිකව පැන ඇය අල්ලා බේරාගෙන ඇති නමුත්  සැමියා ගල් වලේ ගැඹුරු ස්ථානයට ඇදි ගොස් ඇති බව පොලිසිය සඳහන් කරනවා.\nපසුව බිරිය කෑ ගසමින් විලාප නැගු අවස්ථාවේ අසල්වාසින් පැමිණ විපරමි කර බලා ඇතත් ගල්වලේ දියේහි ගිලි අතුරුදන් වූ සැමියා සොයා ගත නොහැකි වූ  බව පොලිසිය පවසනවා.\nමේ දිනවල මෙම ප්‍රදේශයට බලපා ඇති දැඩි නියගය හේතුවෙන් ප්‍රදේශයේ ලොකු කුඩා ජලාශ සිදී ගොස් ඇති නිසා ප්‍රදේශවාසින් බහුතරයක් දිය නෑම පිනිස මෙම ගල් වලේ ජලය යොදා ගන්නා අතර ගල් වලේ ගැඹුර අඩි 30 ට වැඩි බවත් සඳහන්.\nපසුගිය කාලයේ මෙම වැටිය ගල් වලෙන් මහා ප්‍රමාණයෙන් කඵ ගල් කඩා ඉවත් කර ගෙන පසුව අත්හැර දමා තිබු අතර වැසි කාලයේ දි එහි ජලය පිරී  පවතින් බවත් ඒ අනුව නියං කාලයේ දී ගම්වාසින් එම ජලය ස්නාන කටයුතුවලට යොදා ගන්නා බවත් කියයි.\nඅතුරුදහන් තරුණ සැමියාගේ සිරුර සෙවීමේ කටයුතු නාවුක හමුදාව යොදවා කිරිමට පියවර ගෙන ඇති අතර පල්ලම පොලිසිය වැඩිදුර පරික්ෂණ සිදු කරයි.",
       "URL": "https://www.hirunews.lk/166317/බිරිඳ-බේරාගත්-ස්වාමියා-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4413"
}