{
       "Source": "hirunews",
       "Timestamp": "Friday, 08 September 2017 - 9:32",
       "Headline": "බත්තරමුල්ලේ ගණිකා නිවසක් වටලයි",
       "News Content": "බත්තරමුල්ල රොබට් ගුණවර්ධන මාවතේ සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවසක් වටලා කාන්තාවන් දෙදෙනෙකු සහ එහි කළමනාකරු තලංගම පොලිසිය මගින් පසුගියදා අත්අඩංගුවට ගෙන තිබෙනවා.\nතලංගම පොලිසියේ දුෂණ මර්දන ඒකකයට ලැබුණු තොරතුරකට අනුව කඩුවෙල මහේස්ත්‍රාත් අධිකරණයෙන් ලබාගත් සෝදිසි වරෙන්තුවක් මත මෙම වැටලීම සිදුකර ඇති බවයි පොලිසිය පවසන්නේ.\nඅත්අඩංගුවට පත් කාන්තාවන් තංගල්ල හා කුරුණෑගල ප්‍රදේශවල පදිංචි වයස අවුරුදු 27 ක් හා 37 ක් වන වයසේ පසුවන්නියන් බවයි සඳහන් වන්නේ.\nමෙම කාන්තාවන් සිය නිවෙස්වලට පවසා තිබෙන්නේ තමන් කොළඹ රැකියාවන් කරන බවයි.\nඅත්අඩංගුවට පත් එම මධ්‍යස්ථානයේ කළමණාකරු වයස අවුරුදු 45 ක් වූ බුලත්සිංහල ප්‍රදේශයේ පදිංචිකරුවෙක්.\nඔවුන් අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිත බවයි තලංගම පොලිසිය වැඩිදුරටත් සඳහන් කළේ.",
       "URL": "https://www.hirunews.lk/170415/බත්තරමුල්ලේ-ගණිකා-නිවසක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4332"
}