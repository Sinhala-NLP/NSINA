{
       "Source": "hirunews",
       "Timestamp": "Friday, 28 July 2023 - 16:05",
       "Headline": "තේ වත්තේ මාර ගසක් තුළ රිවෝල්වරයක්",
       "News Content": "බදුල්ල ග්ලේන්පින්වත්ත තේ වත්තේ මාර ගසක බෙනයක් තුළ සගවා තිබූ අයිතිකරුවෙකු නොමැති විදේශ රටක නිශ්පාදිත රිවෝල්වරයක් සහ වෙඩිබෙහෙත් තොගයක් අද (28) පස්වරුවේ අත්අඩංගුවට ගත් බව බදුල්ල පොලිසිය පවසනවා.\nපොලිසිය පවසන්නේ ලද තොරතුරක් මත බදුල්ල පොලිසියේ අපරාධ විමර්ශන අංශයේ නිලධාරීන් පිරිසක් බදුල්ල ග්ලේන්පින්වත්තට ගොස් මෙම වැටලීම සිදුකර තේ වත්තේ මාරගසක බෙනයක් තුළ ඉටි බෑගයක දමා සගවා තිබූ රිවෝල්වරය සහ වෙඩිබෙහෙත් සොයා ගැනීමට සමත් ව ඇති අතර, විදේශ රටක නිශ්පාදිත මෙම රිවෝල්වරය සොයා ගන්නා විටත් එය මළකඩ කා තිබූ බවත්, වෙඩිබෙහෙත් මිලිග්‍රෑම් 437 ක් තිබූ බවයි.\nමෙය කිසිවෙකු විසින් කිසියම් අපරාධයක් කිරිමට හෝ අපරාධයක් සිදු කර මෙසේ රිවෝල්වරය සඟවා තැබුවේ ද යන්න සොයා පරික්ෂණ කටයුතු සිදු කරන බව අප කළ විමසීමක දී පොලිසිය පැවසුවා.",
       "URL": "https://www.hirunews.lk/342840/තේ-වත්තේ-මාර-ගසක්-තුළ-රිවෝල්වරයක්",
       "Category": "Local News",
       "Parent URL": "https://www.hirunews.lk/local-news.php?pageID=144"
}