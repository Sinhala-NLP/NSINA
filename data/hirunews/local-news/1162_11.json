{
       "Source": "hirunews",
       "Timestamp": "Tuesday, 17 May 2022 - 20:49",
       "Headline": "සෙපෙට්කෝ වෙතින් ඉල්ලීමක්",
       "News Content": "හෙට (18) පෙට්‍රල් සැපයීම සීමා කෙරෙන බැවින් අත්‍යවශ්‍ය නම් මිස පෙට්‍රල් සඳහා පෝලිම්වල නොසිටින ලෙස ලංකා ඛනිජ තෙල් නීතිගත සංස්ථාව මහජනතාවගෙන් ඉල්ලා සිටිනවා.\nසාමාන්‍ය තෙල් බෙදා හැරීම බ්‍රහස්පතින්දා නැවත ආරම්භ කෙරෙන බව යි වාර්තා වන්නේ.\nඑමෙන්ම, ගෑස් ලබා ගැනීම සඳහා ද අදත් දිවයින පුරා ගෑස් අලෙවි මධ්‍යස්ථාන ඉදිරිපිට දිගු පෝලිම් පැවතුණා.\nමේ අතර, ගෑස් නෞකා දෙකක් සඳහා ගෙවීම් සිදු කර ඇති බවත් ලිට්රෝ සමාගම ප්‍රකාශ කළා.\nඑම සමාගම සඳහන් කළේ, ඒ අනුව ගෑස් මෙටි්‍රක් ටොන් 2800ක් අන්තර්ගත නෞකාවකින් ගෑස් ගොඩබෑමේ කටයුතු අද රාත්‍රියේ සිදු කිරීමට අපේක්ෂා කරන බවයි.",
       "URL": "https://www.hirunews.lk/304605/සෙපෙට්කෝ-වෙතින්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1162"
}