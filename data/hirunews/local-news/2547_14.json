{
       "Source": "hirunews",
       "Timestamp": "Friday, 31 July 2020 - 15:43",
       "Headline": "නිවුන් අලි පැටවුන් දෙදෙනා දැක ගැනීමට සංචාරකයින් මින්නේරියට",
       "News Content": "පසුගිය දිනවල දෙස් විදෙස් මාධ්‍යවල පවා කතා බහක් ඇති කළ ශ්‍රී ලංකාවේ නිවුන් අලි පැටවුන් දෙදෙනා මින්නේරිය වනෝද්‍යානය තුළ මේ වනවිට නිරෝගීව කෙළිදොලින් සිටින බව වාර්තාවෙනවා.\nමාසයක් පමණ වයසැති මෙම අලි පැටවුන් දැක ගැනීමට මින්නේරිය ජාතික වනෝද්‍යානයට මේ දිනවල සංචාරකයින් විශාල පිරිසක් පැමිණිම ද විශේෂත්වයක්.\nවනජීවීන් පිළිබඳ පර්යේෂක ආචාර්ය සුමිත් පිලපිටියගේ නිරීක්ෂණයකට අනුව සොයාගනු ලැබු මෙම නිවුන් අලි පැටවුන් දෙදෙනාට වැඩිමහල් සහෝදරයෙකුද සිටින බවයි වාර්තාවන්නේ.\nමවගෙන් කිරි බීමට අලි පැටවුන් දෙදෙනා අතර ඇති තරඟය නිසා පැටවුන්ට කිරි අඩුවීමට හැකි බවයි අචාර්ය සුමිත් පිලපිටිය පවසන්නේ.\nකෙසේ වුවද මෙම පැටවුන් දෙදෙනාට දැඩි රැකවරණයක් මවගෙන් හිමිවෙනවා.\nමව අනුකරණය කරන මේ දඟයන් දෙදෙනා කුඩා තණ පිඩලි උගුල්ලමින් කෑමටද දැන්ම පුරුදු වී ඇති බවයි අචාර්ය සුමිත් පිලිපිටිය වැඩිදුරටත් පැවසුවේ.",
       "URL": "https://www.hirunews.lk/246856/නිවුන්-අලි-පැටවුන්-දෙදෙනා-දැක-ගැනීමට-සංචාරකයින්-මින්නේරියට",
       "Category": "Local News",
       "Parent URL": "https://www.hirunews.lk/local-news.php?pageID=2547"
}