{
       "Source": "hirunews",
       "Timestamp": "Sunday, 25 September 2022 - 7:11",
       "Headline": "ඇමරිකානු නියෝජිතවරියක් දිවයිනට (වීඩියෝ)",
       "News Content": "රෝමයේ එක්සත් ජාතීන්ගේ නියෝජිතායතනය සඳහා වන එක්සත් ජනපද ස්ථිර නියෝජිතවරිය වන සින්ඩි මැකේන් සංචාරයක් සඳහා අද (25) දිවයිනට පැමිණීමට නියමිතව තිබෙනවා.\nශ්‍රී ලංකාව සම්බන්ධයෙන් එක්සත් ජනපදයේ කැපවීම සහ මෙරට සමගින් පවතින හවුල්කාරිත්වය ශක්තිමත් කර ගැනීම සඳහා ඇය මෙම සංචාරයේ නිරත වන බවයි ඇමෙරිකා එක්සත් ජනපද තානාපති කාර්යාලය නිවේදනය කළේ.\nලබන 28 වනදා දක්වා දිවයිනේ රැදී සිටින ඇය කොළඹදී ආධාර ලබාදෙන සංවිධාන හමුවීමට අමතරව, මධ්‍යම පළාතේ පාසල්, කෘෂිකාර්මික පර්යේෂණ ආයතන සහ ප්‍රජා සංවිධාන හමුවේ එක්සත් ජනපද අරමුදලින් ක්‍රියාත්මක වන මානුෂීය ආධාර වැඩසටහන්වල ප්‍රතිලාභීන් සහ ඒවා ක්‍රියාත්මක කරන්නන් ද මුණගැසෙනු ඇති.",
       "URL": "https://www.hirunews.lk/316238/ඇමරිකානු-නියෝජිතවරියක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=846"
}