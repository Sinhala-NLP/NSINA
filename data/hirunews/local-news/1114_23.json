{
       "Source": "hirunews",
       "Timestamp": "Monday, 06 June 2022 - 17:13",
       "Headline": "ගුවන් යානය මුදා හැරීම ගැන මම සතුටු වෙනවා - අමාත්‍ය නිමල් සිරිපාල ද සිල්වා",
       "News Content": "එරෝෆ්ලොට් ගුවන් යානය මුදා හැරීම සම්බන්ධයෙන් තමා සතුටට පත් වන බව වරාය, නාවික හා ගුවන් සේවා අමාත්‍ය නිමල් සිරිපාල ද සිල්වා ප්‍රකාශ කරනවා.\nතව ද ඔහු කියා සිටින්නේ, අදාළ සිද්ධිය සම්බන්ධයෙන් මෙවැනි විසඳුමකට පැමිණීමට හැකිවීම රාජතාන්ත්‍රික ජයග්‍රහණයක් මෙන් ම, රුසියා - ශ්‍රී ලංකා දිගුකාලීන මිත්‍රත්වය තහවුරුවීමක් ලෙස යි.\nතව ද අදාළ සිදුවීම සම්බන්ධයෙන් අපහසුතාවයට පත්ව සිටී මගීන් හා ඔවුන්ගේ බඩු භාණ්ඩ ප්‍රවාහනයේ දී සිදු වූ අපහසුතාවයන් සම්බන්ධයෙන් ද කණගාටුවන බව ද ඔහු එහි දී ප්‍රකාශ කර සිටියා.\nඑලෙස ම ඉදිරියේ දී මෙවැනි තත්ත්වයන් සිදු වුවහොත්, අධිකරණ බලය සමග සාකච්ඡාමය තත්ත්වයක් ඔස්සේ මෙවැනි ගැටළුවක් ඇති නොවන පරිදි කටයුතු කිරීමට බලාපොරොත්තු වන බව ද එහි දී ඔහු වැඩිදුරටත් කියා සිටියා.",
       "URL": "https://www.hirunews.lk/306387/ගුවන්-යානය-මුදා-හැරීම-ගැන-මම-සතුටු-වෙනවා-අමාත්‍ය-නිමල්-සිරිපාල-ද-සිල්වා",
       "Category": "Local News",
       "Parent URL": "https://www.hirunews.lk/local-news.php?pageID=1114"
}