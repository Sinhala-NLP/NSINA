{
       "Source": "hirunews",
       "Timestamp": "Wednesday, 27 January 2021 - 20:06",
       "Headline": "සූරියවැව - වල්සපුගල සත්‍යග්‍රහයට අදට දින 10යි (වීඩියෝ)",
       "News Content": "යෝජිත වනඅලි කළමනාකරණ රක්ෂිත කලාපය කඩිනමින් ගැසට් කරන ලෙස ඉල්ලා වලව වම් ඉවුර ගොවි ව්‍යාපාරය ඇතුළු ගොවි සංවිධාන කිහිපයක් එක්ව සූරියවැව - වල්සපුගල ප්‍රදේශයේ ආරම්භ කර ඇති අඛන්ඩ සත්‍යග්‍රහයට අදට දින 10 ක් ගතවනවා.\nඅද ඔවුන්ට සහය දක්වමින් ප්‍රදේශයේ තවත් ගොවි සංවිධාන කිහිපයක් සත්‍යග්‍රහයට එකතු වුණා.\nමේ අතර, වැලි ජාවාරම්කරුවන් දිගින් දිගටම සිදුකරන පරිසර විනාශයන්ට විරෝධය පළ කරමින් මාදම්පේ - සුදුවැල්ල ශ්‍රී සමයවර්ධනාරාම විහාරස්ථානය ඉදිරිපිට ප්‍රදේශවාසීන් විසින් ආරම්භ කළ උපවාසය අද පස්වරුවේ අවසන් කෙරුණා.\nඒ ඔවුන්ට විසඳුමක් ලබාදෙන බවට පරිසර අමාත්‍ය මහින්ද අමරවීර ලබාදුන් පොරොන්දුවකට අනුවයි.\nකෙසේ වෙතත්, අද පෙරවරුවේ සත්‍යග්‍රහයේ නිරත පිරිසට සහය දක්වමින් ප්‍රදේශවාසීන් පිරිසක් මාදම්පේ කුරුණෑගල ප්‍රධාන මාර්ගය සුදුවැල්ල මංසන්ධියෙන් අවහිර කරමින් විරෝධතාවක ද නිරත වුණා.\nපසුව ඔවුන් පාගමනින් මාදම්පේ ප්‍රාදේශිය ලේකම් කාර්යාලය ඉදිරිපිටට පැමිණ එහිදී ද යළි විරෝධතාවයේ නිරත වූ අතර එම අවස්ථාවේ ප්‍රාදේශීය ලේකම් කාර්යාලයේ නියෝජිතයන් සහ විරෝධතාකරුවන් අතර උණුසුම් තත්ත්වයක් ඇති වුණා.",
       "URL": "https://www.hirunews.lk/260915/සූරියවැව-වල්සපුගල-සත්‍යග්‍රහයට-අදට-දින-10යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2185"
}