{
       "Source": "hirunews",
       "Timestamp": "Wednesday, 23 June 2021 - 14:46",
       "Headline": "සමෘද්ධියත් නෑ 5000ත් නෑ - ආදීවාසී ගම්මානයේ පවුල් රැසක් දැඩි අසීරුතාවකට (වීඩියෝ)",
       "News Content": "සමෘද්ධි සහනාධාරය හා රු. 5000 දීමනාව නොලැබීමෙන් හේනානිගල දකුණ ආදීවාසී ගම්මානයේ පවුල් රැසක් දැඩි අසීරුතාවකට පත්ව සිටිනවා.\nඔවුන් පවසන්නේ, කොවිඩ් ව්‍යාප්තිය හමුවේ වුවද තමන් මුහුණ දෙන ගැටලු සඳහා රාජ්‍ය නිලධාරින්ගේ අවධානයක් යොමුව නොමැති බවයි.\nකඩිනම් මහවැලි සංවර්ධන ව්‍යාපෘතිය යටතේ ආදී වාසී පවුල් 150 ක් පමණ දෙහිඅත්තකණ්ඩිය හේනානිගල දකුණ ආදිවාසී ගම්මානයේ පදිංචි කර ඇත්තේ 1983 වසරේදී.\nමේ වනවිට එම පවුල්වල දෙවන හා තුන්වන පරම්පරා ලෙස අනුපවුල් 600 ක් පමණ දක්වා වර්ධනය වී තිබෙනවා.\nඔවුන් බහුතරයකට එදාවේල සරිකර ගැනීමට දැඩි ජීවින අරගලයට මුහුණදීමට සිදුව තිබෙනවා.\nපවත්නා කොවිඩ් ව්‍යාප්ති තත්ත්වය හමුවේ කුළී වැඩක් සොයාගැනීමට නොහැකි වී ඇති බවයි ආදි වාසී සාමාජිකයන් පවසන්නේ.\nආදීවාසී පවුල්වල අනුපවුල්වීම හේතුවෙන් තමන්ට සමෘද්ධිය හෝ රුපියල් 5,000 දීමනාව හිමි නොවන බවයි ඔවුන් පවසන්නේ.\nකැලයෙන් සොයා ගන්නා දෙයකින් එක්වේලක් පමණක් ගැටගසා ගන්නා ඔවුන් තමන් මේ වනවිට මුහුණ දෙන තත්ත්වය මෙලෙස හෙළි කළා.",
       "URL": "https://www.hirunews.lk/275132/සමෘද්ධියත්-නෑ-5000ත්-නෑ-ආදීවාසී-ගම්මානයේ-පවුල්-රැසක්-දැඩි-අසීරුතාවකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1865"
}