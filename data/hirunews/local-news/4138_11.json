{
       "Source": "hirunews",
       "Timestamp": "Sunday, 07 January 2018 - 6:42",
       "Headline": "කුඩා දියණියට දෙමව්පියන් අහිමි කළ මාරක අනතුර",
       "News Content": "තඹුත්තේගම ප්‍රාථමික විදුහල අසලදී සිදුවු රිය අනතුරකින් තරුණ යුවළක් ජීවිතක්ෂයට පත්ව තිබෙනවා.\nඊයේ සවස 4.20 ට පමණ අනතුර සිදුව ඇත්තේ මෝටර් රථයක් සහ ත්‍රී රෝද රථයක් ගැටීමෙන්.\nඅනතුරින් ත්‍රී රෝද රථයේ ගමන් කළ අඹුසැමි යුවළක්, ඔවුන්ගේ අවුරුදු 2 හමාරක් වයසැති දියණිය සහ තවත් කාන්තාවක් තුවාල ලැබුවා.\nඔවුන් අනුරාධපුර රෝහලට ඇතුලත් කිරීමෙන් අනතුරුවයි තරුණ යුවළ මියගොස් ඇත්තේ.\nතුවාල ලැබු කුඩා දැරිය සහ කාන්තාව අනුරාධපුර රෝහලේ ප්‍රතිකාර ලබන බවයි පොලිසිය සඳහන් කළේ.\nමෙලෙස මරණයට පත්වුයේ ගිරිබාව සෝලේපුර ප්‍රදේශයේ පදිංචි 28 හැවිරිදි අයෙක් සහ 23 හැවිරිදි කාන්තාවක්.\nමෘත ශරීර අනුරාධපුර රෝහලේ තැන්පත් කර තිබෙනවා.\nපශ්චාත් මරණ පරීක්ෂණය අද පැවැත්වීමට නියමිතයි.\nමෝටර් රථයේ රියදුරා අත්අඩංගුවට ගෙන ඇති අතර තඹුත්තේගම පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/180374/කුඩා-දියණියට-දෙමව්පියන්-අහිමි-කළ-මාරක-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4138"
}