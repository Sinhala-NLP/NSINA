{
       "Source": "hirunews",
       "Timestamp": "Wednesday, 15 February 2023 - 7:50",
       "Headline": "පාසල් ළමුන්ට විකිණීමට මත් කරල් තබා ගත් වෛද්‍යවරයෙක් අත්අඩංගුවට",
       "News Content": "පාසල් ළමුන් ඉලක්ක කර විකිණීමට ලඟ තබා ගත් මත් කරල් 145ක් සමග බදුල්ල මහ රෝහලේ වෛද්‍යවරයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nබදුල්ල මුතියංගන විහාරස්ථානය ඉදිරිපිට මාර්ගයේ දී ඊයේ සැකකරු මෙලෙස අත්අඩංගුවට ගෙන ඇත්තේ, පෞද්ගලික ඔත්තුකරුවෙකු ලබා දුන් තොරතුරකට අනුවයි.\nමෝටර් රථයකින් ගමන් කරමින් සිටිය දී වෛද්‍යවරයා අත්අඩංගුවට ගෙන ඇති අතර ඔහු මයිලගස්තැන්න ප්‍රදේශයේ පදිංචි 44 හැවිරිදි වියේ පසුවන පුද්ගලයෙක්.",
       "URL": "https://www.hirunews.lk/327449/පාසල්-ළමුන්ට-විකිණීමට-මත්-කරල්-තබා-ගත්-වෛද්‍යවරයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=535"
}