{
       "Source": "hirunews",
       "Timestamp": "Tuesday, 09 March 2021 - 9:49",
       "Headline": "සා.පෙළ විභාග අපේක්ෂකයින් වෙනුවෙන් පෙනී සිටි පුද්ගලයින් තිදෙනෙකු අත්අඩංගුවට (වීඩියෝ)",
       "News Content": "මේ දිනවල ක්‍රියාත්මක අධ්‍යාපන පොදු සහතික පත්‍ර සාමාන්‍ය පෙළ විභාගයේ දී වෙනත් විභාග අපේක්ෂකයින් වෙනුවෙන් පෙනී සිටි පුද්ගලයින් තිදෙනෙකු මේ දක්වා අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nමෙලෙස ඊයේ (08) දිනයේදී ද අනුරාධපුර, හිදොගම පොලිසිය විසින් කළුවිල විභාග මධ්‍යස්ථානයේ දී ගණිත ප්‍රශ්න පත්‍රය සඳහා විභාග අපේක්ෂකයෙකු වෙනුවෙන් පෙනී සිටි වෙනත් අයෙකු අත්අඩංගුවට ගැනීමට හැකිව තිබෙනවා.\nමෙලෙස අත්අඩංගුවට ගැනුණු පුද්ගලයා තිස්සමහාරාම, වීරවිල ප්‍රදේශයේ පදිංචි 21 හැවිරිදි තරුණයෙක් බවයි වාර්තා වන්නේ.\nඔහු සිය ඥාතියෙකු වෙනුවෙන් මෙලෙස ඊයේ පැවති ගණිතය ප්‍රශ්න පත්‍රය සඳහා පෙනී සිට තිබෙනවා.\nඅදාළ විභාග මධ්‍යස්ථානාධිපතිට ලද තොරතුරක් මත මෙම අත්අඩංගුවට ගැනීම සිදුකර ඇති බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.",
       "URL": "https://www.hirunews.lk/264785/සා-පෙළ-විභාග-අපේක්ෂකයින්-වෙනුවෙන්-පෙනී-සිටි-පුද්ගලයින්-තිදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2100"
}