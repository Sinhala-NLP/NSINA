{
       "Source": "hirunews",
       "Timestamp": "Thursday, 30 June 2016 - 17:03",
       "Headline": "ඇසේ  සුද ඉවත් කිරීමේ ශල්‍යකර්ම සදහා අක්ෂි කාච නොමිලේ",
       "News Content": "රජයේ රෝහල් තුළ  සිදුකෙරෙන ඇසේ සුද ඉවත් කිරීමේ ශල්‍යකර්මය සදහා භාවිතා කරන අක්ෂි කාච නොමිලේ රෝගීන්ට ලබාදෙන ලෙස සෞඛ්‍ය අමාත්‍යවරයා උපදෙස් ලබාදී තිබෙනවා.\nසෑම වසරකම ලක්ෂයකට ආසන්න රෝගීන් පිරිසක් රජයේ රෝහල් හරහා ඇසේ සුද ඉවත් කිරීමේ ශල්‍යකර්ම සදහා සහභාගි වන බවයි සෞඛ්‍ය අමාත්‍යාංශය නිවේදනයක් නිකුත් කරමින් පවසන්නේ.\nමේ අතර, එම ශල්‍යකර්ම සදහා ලක්ෂ 10 කට ආසන්න පිරිසක් පොරොත්තු ලේඛණයේ රැදී සිටින බව ද එහි සදහන්.\nගුණාත්මක බවින් යුත් අක්ෂි කාච රුපියල් 10,000 ත් 12,000 ත් අතර වටිනාකමින් යුත් බවයි එම නිවේදනයේ වැඩිදුරටත් සදහන් වන්නේ.\nසෞඛ්‍ය අමාත්‍යාංශයේ විෂන් 20 යි 20 ව්‍යාපෘතිය යටතේ මෙම අක්ෂි  කාච නොමිලේ ලබාදීමේ ව්‍යාපෘතිය ක්‍රියාත්මක වනු ඇති.",
       "URL": "https://www.hirunews.lk/136873/ඇසේ-සුද-ඉවත්-කිරීමේ-ශල්‍යකර්ම-සදහා-අක්ෂි-කාච-නොමිලේ",
       "Category": "Local News",
       "Parent URL": "https://www.hirunews.lk/local-news.php?pageID=4984"
}