{
       "Source": "hirunews",
       "Timestamp": "Tuesday, 21 July 2020 - 7:24",
       "Headline": "ඊයේ දිනයේදී මෙරටින් කොවිඩ් ආසාදිතයන් 06ක් - මහජන සෞඛ්‍ය පරීක්ෂකවරුන් තවමත් වෘත්තිය ක්‍රියාමාර්ගයේ",
       "News Content": "තවත් කොරෝනා ආසාදිතයින් 6 දෙනෙකු ඊයේ (20) දිනයේදී වාර්තා වීමත් සමඟ මෙරට සමස්ත කොරෝනා ආසාදිතයින්ගේ සංඛ්‍යාව 2730 දක්වා ඉහළ ගියා.\nඅවසන් වරට වාර්තා වූ ආසාදිතයින් 06 දෙනාගෙන් 5 දෙනෙකුම සෞදි අරාබියේ සිට පැමිණ නිරෝධායනයට ලක්වන්නන් වන අතර, අනෙක් පුද්ගලයා කන්දකාඩු පුනරුත්ථාපන මධ්‍යස්ථානයේ ආසාදිතයෙකුගේ රාජාංගණයේ පදිංචි ආශ්‍රිතයෙක්.\nමේ අතර, තමන්ට නීතිමය බලතල පවරාදෙන තෙක් කොරෝනා වෛරසය පාලනය කිරීමේ රාජකාරිවලින් බැහැර වී, මහජන සෞඛ්‍ය පරීක්ෂකවරුන් ආරම්භ කළ වෘත්තිය ක්‍රියාමාර්ගය අද 06 වන දිනටත් ක්‍රියාත්මකයි.\nඔවුන්ගේ මෙම වර්ජනයට සහය දැක්වීම සහය දැක්වීමට සමස්ත ලංකා ඩෙංගු මර්දන සහයකයින්ගේ සංගමය තීරණය කර තිබෙනවා.\nඒ අනුව ඊයේ (20) සිට ඩෙංගු මර්දන සහයකයින් ද කොරෝනා මර්දන කටයුතුවලට සහය දැක්වීමෙන් වැළකී සිටින බවයි එම සංගමයේ ලේකම් සුරංග දර්ශන හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/246027/ඊයේ-දිනයේදී-මෙරටින්-කොවිඩ්-ආසාදිතයන්-06ක්-මහජන-සෞඛ්‍ය-පරීක්ෂකවරුන්-තවමත්-වෘත්තිය-ක්‍රියාමාර්ගයේ",
       "Category": "Local News",
       "Parent URL": "https://www.hirunews.lk/local-news.php?pageID=2570"
}