{
       "Source": "hirunews",
       "Timestamp": "Saturday, 01 April 2023 - 18:21",
       "Headline": "පොලිස් මාධ්‍ය කොට්ඨාසයෙන් අතිවිශේෂ දැනුම්දීමක් (ඡායාරූප)",
       "News Content": "පොලිස් මාධ්‍ය කොට්ඨාසය විසින් නව දුරකථන අංක දැනුම් දී තිබෙනවා.\nපොලිස් මාධ්‍ය ප්‍රකාශක කාර්‍යාලය නිවේදනයක් නිකුත් කරමින් සඳහන් කළේ, බත්තරමුල්ල - සෙත්සිරිපාය 2 වැනි අදියර ගොඩනැගිල්ලේ 13 වැනි මහලෙහි මේ වනවිට පොලිස් මාධ්‍ය කොට්ඨාසය ස්ථාපිත කර ඇති බැවින් සියලුම මාධ්‍ය සම්බන්ධීකරණ කටයුතු එම ස්ථානයෙන් සිදුවන බවයි.\nමෙතෙක් මහජනතාව විසින් පොලිස් මාධ්‍ය කොට්ඨාසය වෙත ඇමතුම් ලබාගත් දූරකථන අංක මේ වනවිට ක්‍රියා විරහිත කර ඇති බවත්, පහත දැක්වෙන නව දූරකථන අංක වෙත අමතා පොලිස් මාධ්‍ය කොට්ඨාසය සම්බන්ධ කරගත හැකි බවත් නිවේදනයේ සඳහන්.\nහන්ටින්ග් පහසුකම සහිතව නව දූරකථන අංක ලබා දී ඇති බවත් පොලිස් මාධ්‍ය ප්‍රකාශක කාර්‍යාලය නිවේදනය කරනවා.\nඒ අනුව නව දූරකථන අංක ලෙස;\n011-2887903\n011-2887906\n011-2887907\n011-2887973\nමේ අතර මින් ඉදිරියට මෙම මධ්‍යස්ථානය MCC යන කෙටි නාමයෙන් ද හැඳින්වීමට කටයුතු කෙරෙනු ඇති.",
       "URL": "https://www.hirunews.lk/331468/පොලිස්-මාධ්‍ය-කොට්ඨාසයෙන්-අතිවිශේෂ-දැනුම්දීමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=440"
}