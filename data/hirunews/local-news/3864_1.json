{
       "Source": "hirunews",
       "Timestamp": "Thursday, 05 July 2018 - 12:56",
       "Headline": "දුම්රියේදී  කළහ කළ සිසුන් 6 ක් රාගමදී අත්අඩංගුවට",
       "News Content": "දුම්රිය තුළ කළහකාරී ලෙස හැසිරුණු සිසුන් 06 දෙනෙකු රාගම දුම්රිය ස්ථානයේදී අත්අඩංගුවට ගෙන තිබෙනවා.\nරාගම පොලිසිය සඳහන් කළේ මොවුන් ඊයේ සහ පෙරේදා දිනවල කොළඹ - කොටුවේ සිට පුත්තලම, වේයන්ගොඩ සහ රාගම දක්වා ධාවනය වූ දුම්රියවල මෙලෙස කලහකාරී ලෙස හැසිරුණු බවට දුම්රිය ආරක්ෂක අංශ කළ දැනුම්වත් කිරීම්වලට අනුව මෙම අත්අඩංගුවට ගැනීම සිදුකර ඇති බවයි.\nඔවුන් අවුරුදු 18 ත් 20 ත් අතර වයස්වල පසුවනවා.\nඅත්අඩංගුවට ගත් පාසල් සිසුන් අද දිනයේ මීගමුව මහේස්ත්‍රාත් හමුවට ඉදිරිපත් කිරීම සඳහා දුම්රිය ආරක්ෂක අංශයට භාරදී ඇති බවයි පොලිසිය සඳහන් කළේ.",
       "URL": "https://www.hirunews.lk/194553/දුම්රියේදී-කළහ-කළ-සිසුන්-6-ක්-රාගමදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3864"
}