{
       "Source": "hirunews",
       "Timestamp": "Friday, 04 March 2022 - 17:00",
       "Headline": "සහරාන් හෂීම්ගේ බිරිඳගෙන් සහ පියාගෙන් ප්‍රකාශ ලබා ගැනීමට CID වෙත අවසර (වීඩියෝ)",
       "News Content": "පාස්කු ඉරුදින ත්‍රස්ත ප්‍රහාරය එල්ල කිරීම සම්බන්ධයෙන් සැකකරුවන් වශයෙන් අත්අඩංගුවට ගෙන සිටින එම අපරාධයේ ප්‍රධාන සැකකරු වන සහරාන් හෂීම්ගේ බිරිඳගේ පියා සහ සහෝදරයාගෙන් ප්‍රකාශ සටහන් කරගැනීම සම්බන්ධයෙන් අධිකරණය විසින් එකඟතාව අද (04) දිනයේ දී ලබා දී තිබෙනවා.\nඒ එම ප්‍රකාශ ලබා ගනිමින් අදාළ වාර්තාව සකසා ගැනීමට අපරාධ පරීක්ෂණ දෙපාර්තමේන්තුවටයි එම අවසරය හිමිව ඇත්තේ.\nපසුගිය 2019 වසරේ දිවයිනේ කතෝලික දේවස්ථාන සහ සුපිරි අවන්හල් ඉලක්ක කරගනිමින් අප්‍රේල මස 21 වැනි දින එල්ල වූ ත්‍රස්ත ප්‍රහාරය මෙහෙයවීමේ සහ ඊට අනුබල ලබාදීමේ චෝදනා මතයි මෙම සැකකාරිනිය සහ සැකකරු අත්අඩංගුවට ගැනුණේ.\nඒ ත්‍රස්ත ක්‍රියා වැළැක්වීමේ පනත යටතේයි.",
       "URL": "https://www.hirunews.lk/298655/සහරාන්-හෂීම්ගේ-බිරිඳගෙන්-සහ-පියාගෙන්-ප්‍රකාශ-ලබා-ගැනීමට-cid-වෙත-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1318"
}