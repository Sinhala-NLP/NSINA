{
       "Source": "hirunews",
       "Timestamp": "Saturday, 14 August 2021 - 11:12",
       "Headline": "සෞඛ්‍ය මාර්ගෝපදේශ නීතියක් වෙයි - ගැසට් නිවේදනය සඳුදා (වීඩියෝ)",
       "News Content": "සෞඛ්‍ය සේවා අධ්‍යක්ෂ ජනරාල්වරයා නිකුත් කරන ඇතැම් මාර්ගෝපදේශ නීතියක් බවට පත් කිරීමට අදාළ ගැසට් නිවේදනය සඳුදා ප්‍රකාශයට පත් කරන බව සෞඛ්‍ය ඇමතිනී පවිත්‍රා වන්නිආරච්චි ප්‍රකාශ කළා. ඒ සෞඛ්‍ය අමාත්‍යාංශයේ දැන් පැවැත්වෙන සාකච්ඡාවකට එක්වෙමින්.\nසමස්ත රට තුළ ම ආසාදිතයන් නිවසේ සිට ප්‍රතිකාර කිරීමේ වැඩසටහන ලබන සිකුරාදා සිට ආරම්භ කරන බවයි ඇය කියා සිටියේ.\nමේ අතර, ඉන්දියාවෙන් සතියකට මෙට්‍රික් ටොන් 100 බැගින් ඔක්සිජන් ඇණවුම් කර ඇති බවත්, අවශ්‍යතාව මත ගෙන්වන ඔක්සිජන් ප්‍රමාණය ඉහළ දමන බවත් සෞඛ්‍ය අමාත්‍යාංශ ලේකම්වරයා මෙහි දී ප්‍රකාශ කළා.",
       "URL": "https://www.hirunews.lk/279673/සෞඛ්‍ය-මාර්ගෝපදේශ-නීතියක්-වෙයි-ගැසට්-නිවේදනය-සඳුදා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1755"
}