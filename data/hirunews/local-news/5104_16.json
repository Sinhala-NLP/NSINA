{
       "Source": "hirunews",
       "Timestamp": "Sunday, 03 April 2016 - 8:10",
       "Headline": "බිල්පත් නිලධාරීන්ගෙන් මණ්ඩලයට අනතුරු  ඇඟවීමක්",
       "News Content": "ලංකා විදුලිබල මණ්ඩලයේ බිල්පත් නිලධාරීන් ලෙස කටයුතු කරන මෑන් පවර් සේවකයන් දින පහක් ඇතුළත ස්ථිර කරන ලෙස එම බිල්පත් නිලධාරීන්ගේ සංගමය විදුලිබල හා පුනර්ජනනීය බලශක්ති අමාත්‍යාංශයට කාලවිරාමයක් ලබාදී තිබෙනවා.\nඑහි කැඳවුම්කරු චතුර විරාජ් අමරසේන ප්‍රකාශ කළේ විදුලිබල මණ්ඩලයේ මෑන් පවර් සේවකයන් ස්ථීර කරන බවට ජනාධිපති මෛත්‍රිපාල සිරිසේන මැතිවරණයට පෙර පොරොන්දුවක් ලබාදුන් බවයි.\nවිදුලිබල මණ්ඩලයේ බිල්පත් නිලධාරීන් ලෙස කටයුතු කරන මෑන් පවර් සේවකයන් අමාත්‍යාංශය ඉදිරිපිට ආරම්භ කර ඇති විරෝධතාවට අදට දින හයක් ගතවනවා.\nතම ඉල්ලීම් ඉටු නොවුණහොත් අඛණ්ඩ උපවාසයකට එළඹෙන බවයි බිල්පත් නිලධාරින්ගේ සංගමයේ කැඳවුම්කරු චතුර විරාජ් අමරසේන සඳහන් කළේ.",
       "URL": "https://www.hirunews.lk/129985/බිල්පත්-නිලධාරීන්ගෙන්-මණ්ඩලයට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=5104"
}