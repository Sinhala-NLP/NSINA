{
       "Source": "hirunews",
       "Timestamp": "Thursday, 28 July 2022 - 16:08",
       "Headline": "මන්ත්‍රී තිස්ස විතාරණ හදිසි නීති ඡන්ද විමසීමේ දී ඡන්දය භාවිතා කර නැහැ",
       "News Content": "පාර්ලිමේන්තු මන්ත්‍රී මහාචාර්ය තිස්ස විතාරණ ඊයේ (27) පාර්ලිමේන්තුවේදී විවාද කර සම්මත කර ගන්නා ලද මහජන ආරක්ෂක පනත යටතේ වැඩබලන ජනාධිපතිවරයා විසින් ප්‍රකාශයට පත්කරන ලද හදිසි අවස්ථා ප්‍රකාශනය පිළිබඳ යෝජනා සම්මතය සඳහා ඡන්දය භාවිත කර නොමැති බව පාර්ලිමේන්තු මහලේකම් ධම්මික දසනායක ලිපියක් මගින් සනාථ කර නවා.\nමේ අනුව, ඊයේ (27) දිනයේ ඡන්ද විමසීමට අදාළ පාර්ලිමේන්තුවේ විද්‍යුත් ඡන්දය ප්‍රකාශ කිරීමේ වාර්තාවලට අනුව හදිසි අවස්ථා ප්‍රකාශනය පිළිබඳ යෝජනා සම්මතය සඳහා තිස්ස විතාරණ ඡන්දය භාවිතා කර නොමැති බවයි එමගින් ප්‍රකාශ කර ඇත්තේ.\nමෙම ඡන්ද විමසීමේදී පාර්ලිමේන්තු මන්ත්‍රී තිස්ස විතාරණ විසින් හදිසි අවස්ථා ප්‍රකාශනය පිළිබඳ යෝජනා සම්මතයට පක්ෂව ඡන්දය භාවිත කළ බවට ඇතැම් මාධ්‍යවල පළ වීම හෙතුවෙන් මන්ත්‍රිවරයා විසින් මහලේකම්වරයාගෙන් කරන ලද ඉල්ලීමකට අනුවයි මෙම ලිපිය යොමු කර ඇත්තේ.",
       "URL": "https://www.hirunews.lk/311199/මන්ත්‍රී-තිස්ස-විතාරණ-හදිසි-නීති-ඡන්ද-විමසීමේ-දී-ඡන්දය-භාවිතා-කර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=985"
}