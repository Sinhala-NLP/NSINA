{
       "Source": "hirunews",
       "Timestamp": "Friday, 03 February 2017 - 21:17",
       "Headline": "දයාසිරිට විග්නේෂ්වරන් උත්තර දෙයි",
       "News Content": "තමන් ධුරයෙන් ඉවත් කළත්, යළි එම තනතුරට පත්වන පුද්ගලයා ද දෙමළ ජනතාවගේ ප්‍රශ්න පිළිබඳව සාකච්ඡා කරනු ඇතැයි උතුර පළාත් ප්‍රධාන අමාත්‍ය සී.වී. විග්නේෂ්වරන් ප්‍රකාශ කළා.\nඒ, ක්‍රීඩා අමාත්‍ය දයාසිරි ජයසේකර ඊයේ කොළඹ පැවැති මාධ්‍ය හමුවකදී සිදුකල ප්‍රකාශට අද වව්නියාවේ පැවැති උත්සවයකදී පිළිතුරු දෙමින්.\nයුද අපරාධ පරික්ෂණයක් නිසියාකාරව ආණ්ඩුව සිදු නොකරන්නේ නම් දෙමළ ජාතික සන්ධානය ඒ පිලිබද අදාල පාර්ශවයන්ගෙන් විමසීමක් සිදු කල යුතු බව ප්‍රධාන අමාත්‍යවරයා පසුගියදා ප්‍රකාශ කර තිබුනා.\nඒ පිළිබඳ විමසූ විට අමාත්‍ය දයාසිරි ජයසේකර කියා සිටියේ උතුරේ මහඇමතිවරයා තමන්ට අවශ්‍ය පරිදි කටයුතු කරන්නේ නම් අදාළ ක්‍රියාකාරකම් නැවැත්විය යුතු බවයි.",
       "URL": "https://www.hirunews.lk/153618/දයාසිරිට-විග්නේෂ්වරන්-උත්තර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4678"
}