{
       "Source": "hirunews",
       "Timestamp": "Wednesday, 19 July 2023 - 22:35",
       "Headline": "හිරු ක්‍රීඩා අංශයට පැනවූ තහනම නීති විරෝධීයි - ක්‍රීඩා අමාත්‍යංශ ලේකම් (වීඩියෝ)",
       "News Content": "ශ්‍රී ලංකා ක්‍රිකට් ආයතනය විසින් හිරු ක්‍රීඩා අංශයට පනවා ඇති තහනම මෙරට ක්‍රීඩා පනතට අනුව නීති විරෝධී බව ක්‍රීඩා අමාත්‍යංශ ලේකම් කේ. මහේසන් මහතා පවසනවා.\nඅප කල විමසීමකදී ඔහු වැඩිදුරත් පවසා සිටියේ මෙරට සෑම ක්‍රීඩා සංගමයක්ම මාධ්‍ය සඳහා අවශ්‍ය තොරතුරු ලබා දීමට බැඳී ඇති බවයි.\nවංචා සහ දුෂණ මෙන්ම ක්‍රීඩාවේ විනය සම්බන්ධයෙන් නිරන්තයෙන් තොරතුරු ගෙනා හිරු ක්‍රීඩා අංශයට අත්තනෝමතික අයුරින් වාරණයක් පනවන්නට ශ්‍රී ලංකා ක්‍රිකට් සභාපති ශම්මි සිල්වා ප්‍රමුඛ වත්මන් ක්‍රිකට් විධායක කමිටුව පියවර ගත්තා.\nඒ ගාල්ලේදී පැවැත්වෙන ශ්‍රී ලංකා - පාකිස්ථාන පළමු ටෙස්ට් තරගයේ ආරම්භයට දිනක් ඉතිරිව තිබියදී කිසිදු පෙර දැනුවත් කිරීමකින් තොරවයි.\nමෙරට ජනතාවගේ තොරතුරු දැන ගැනීමේ අයිතිය වෙනුවෙන් නිරතුරුව පෙනී සිටින හිරු මාධ්‍ය ජාලයට මෙවන් තහනමක් පනවන්නට ශ්‍රී ලංකා ක්‍රිකට් සභාපතිවරයාට ඇති නීතිමය බලය කුමක්ද?\nශ්‍රී ලංකා ක්‍රිකට් ආයතනය ක්‍රීඩා සංවර්ධන දෙපාර්තමේන්තුව යටතේ ලියාපදිංචි වී තිබෙන ආයතනයක්.\nඔවුන්ට වගකීමක් තියෙනවා අවශ්‍ය තොරතුරු මාධ්‍ය ආයතනවලට නිකුත් කරන්නට.\nමම දන්නෙ නැහැ මේකට හේතුව අද වන විට පැමිණිලි 12ක් තියෙනවා මෙලෙස මාධ්‍ය වාරණයට ලක් කරපු.\nශ්‍රී ලංකාවේ නීතිය අනුව ලියාපදිංචි වී තිබෙන ශ්‍රී ලංකා ක්‍රිකට් ආයතනය පමණක්ම නොව අනෙකුත් ආයතන ද බැඳී සිටිනවා තොරතුරු ලබාදෙන්න.",
       "URL": "https://www.hirunews.lk/341824/හිරු-ක්‍රීඩා-අංශයට-පැනවූ-තහනම-නීති-විරෝධීයි-ක්‍රීඩා-අමාත්‍යංශ-ලේකම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=169"
}