{
       "Source": "hirunews",
       "Timestamp": "Sunday, 12 February 2023 - 16:50",
       "Headline": "දියේ ගිලුණු සිසුන්ගේ සහ ගුරුවරයාගේ සිරුරු හමුවෙයි (වීඩියෝ)",
       "News Content": "මඩකළපුව - කොක්කඩිචෝලේ - තාන්තාමලේ ප්‍රදේශයේ මීනච්චිඕඩෙයි වැවේ බෝට්ටුවක් පෙරලීමෙන් පාසල් සිසුන් තුන් දෙනෙකු ජීව්තක්ෂයට පත් වී තිබෙනවා.\nඑමෙන්ම මොවුන් බේරා ගැනීම සඳහා ගිය ගුරුවරයෙකුද දියේ ගිලි ජීවිතක්ෂයට පත්ව ඇති බවයි පොලිසිය සඳහන් කළේ.\nඋපකාරක පන්ති ගුරුවරුන් තුන්දෙනෙකු, මෙවර සාමාන්‍ය පෙළ විභාගය පෙනී සිටීමට නියමිත පාසල් සිසුන් සිව් දෙනෙකු සහ සිසුවියන් 7 දෙනෙකු අද කොක්කඩිචෝලේ - තාන්තාමලේ ප්‍රදේශයට පැමිණ තිබෙනවා. මඩකළපුව ප්‍රදේශයේ පදිංචි මොවුන් චාරිකාවක් සඳහායි තාන්තාමලේ ප්‍රදේශයට පැමිණ ඇත්තේ.\nඑහි දී සිසුන් තුන් දෙනෙකු අබලන් වූ ඔරුවක නැගී ඔරු පදිමින් සිටිය දී ඔරුව අනතුරට පත්ව ඇති බවයි පොලිසිය සඳහන් කළේ.\nඑම අවස්ථාවේ දී ඔවුන් සමඟ පැමිණි එක් ගුරුවරයෙකු සිසුන් බේරාගැනීම සඳහා ගොස් ඇති අතර ඔහු ද දියේ ගිලී ජීවිතක්ෂයට පත්ව තිබෙනවා.\nමියගිය ගුරුවරයා 27 හැවිරිදි වියේ පසුවන අතර සිසුන් තිදෙනා 16 හැවිරිදි වියේ පසුවන බවයි පොලිසිය සඳහන් කළේ.",
       "URL": "https://www.hirunews.lk/327243/දියේ-ගිලුණු-සිසුන්ගේ-සහ-ගුරුවරයාගේ-සිරුරු-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=541"
}