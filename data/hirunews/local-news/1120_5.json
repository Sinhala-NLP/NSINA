{
       "Source": "hirunews",
       "Timestamp": "Saturday, 04 June 2022 - 7:42",
       "Headline": "කොළඹ අද උද්ඝෝෂණයකට අධිකරණ නියෝගයක් (වීඩියෝ)",
       "News Content": "කොළඹ දී අද (04) දිනයේ පැවැත්වීමට සංවිධානය කර ඇති උද්ඝෝෂණයක් වළක්වාලමින් අධිකරණ නියෝගයක් නිකුත් කර තිබෙනවා.\nඒ කොටුව පොලිසියේ ස්ථානාධිපතිවරයා විසින් කොටුව මහේස්ත්‍රාත් අධිකරණයෙන් ඊයේ (03) සිදු කළ ඉල්ලීමකට අනුවයි.\nසමාජ මාධ්‍ය ක්‍රියාකාරී රතිඳු සේනාරත්න හෙවත් රැට්ටා නැමැත්තා ඇතුලු පිරිසක් වෙත මෙම නියෝගය නිකුත් කර තිබෙනවා.\nඒ අනුව ඔවුන් විසින් පුද්ගලයින් ඒකරාශී කර ගනිමින් කොටුව පොලිස් වසමේ චෛත්‍යපාර - ජනාධිපති මාවත යෝක් වීදිය, මුදලිගේ මාවත, රෝහල් වීදිය, බැංකු මාවත හා චැතැම් වීදිය ඇතුලු මාර්ග අවහිර කරමින් පැවැත්වීමට සංවිධානය කර ඇති විරෝධතාවය වළක්වාලමිනුයි අදාළ නියෝගය නිකුත් කර ඇත්තේ.",
       "URL": "https://www.hirunews.lk/306173/කොළඹ-අද-උද්ඝෝෂණයකට-අධිකරණ-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1120"
}