{
       "Source": "hirunews",
       "Timestamp": "Tuesday, 18 July 2023 - 12:03",
       "Headline": "වෙළෙඳසලක් ගින්නෙන් විනාශයි",
       "News Content": "කිළිනොච්චිය නගරයේ පිහිටි වෙළෙඳසලක් තුළ ඊයේ (17) රාත්‍රී හදිසි ගින්නක් හට ගෙන තිබෙනවා.\nමෙම ගින්න පාලනය කිරීම සඳහා කිළිනොච්චියේ ආරක්ෂක අංශ නිලධාරීන් හා ප්‍රාදේශීය සභාවේ ගිනි නිවන ඒකකයේ නිලධාරීන් දැඩි වෙහෙසක් ගන්නා ලද මුත් ගින්න හේතුවෙන් වෙළෙඳසල මුළුමනින්ම විනාශ වී ගොස් ඇති බවයි වාර්තා වන්නේ.\nගින්න නිවීමට පමිණි පිරිසට හැකි වී තිබෙන්නේ යාබද අනෙක් වෙළෙඳසල්වලට ගින්න පැතිරී යාම වැළැක්වීමට පමණක් සඳහන්.\nවෙළෙඳසල තුළ ගින්න හට ගත්තේ කෙසේ ද යන්න පිළිබදව මෙතෙක් තොරතුරු වාර්තා වී නොමැති අතර කිළිනොච්චිය පොලිසිය මෙම ගින්න සම්බන්ධයෙන් පරීක්ෂණ පවත්වනවා.",
       "URL": "https://www.hirunews.lk/341611/වෙළෙඳසලක්-ගින්නෙන්-විනාශයි",
       "Category": "Local News",
       "Parent URL": "https://www.hirunews.lk/local-news.php?pageID=174"
}