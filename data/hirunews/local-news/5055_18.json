{
       "Source": "hirunews",
       "Timestamp": "Sunday, 08 May 2016 - 13:13",
       "Headline": "ග්‍රාම නිලධාරී දීමනා ඉහළට",
       "News Content": "ග්‍රාම නිලධාරීන්ගේ දීමනා ලබන සතියේදී ඉහළ නංවන බව ස්වදේශ කටයුතු අමාත්‍ය වජිර අබේවර්ධන පවසනවා.\nආණමඩුවේ ඊයේ පැවති ග්‍රාම නිලධාරීවරුන්ගේ සමුළුවකට එක්වෙමින් අමාත්‍යවරයා මේ බව සඳහන් කළා.\nඑහිදී වැඩිදුරටත් අදහස් දක්වමින් ඔහු කියා සිටියේ ගමන් වියදම් රුපියල් 600 දක්වාද රුපියල් 750 ට තිබූ අනියම් ගමන් වියදම් රුපියල් 1000 දක්වා සහ නාගරික කාර්යාල දීමනා රුපියල් 1000 සිට 1500 දක්වාද ග්‍රාමීය කාර්යාල දීමනා රුපියල් 1000 දක්වාද වැඩි කරන බවයි.\nනාඳුණන මළ සිරුරක් භූමදාන කිරීම සඳහා රජයෙන් ලබාදෙන රුපියල් 7500 දීමනාවද රුපියල් 12 000 දක්වා වැඩිකිරීමට සහ  නව නිල ලාංඡන සහ ගමන් මලූ ලබාදීම ලබන සතියේ සිට ක්‍රියාත්මක කරන බවයි අමාත්‍යවරයා එහිදී ප්‍රකාශ කළේ.",
       "URL": "https://www.hirunews.lk/132683/ග්‍රාම-නිලධාරී-දීමනා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=5055"
}