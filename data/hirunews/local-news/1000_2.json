{
       "Source": "hirunews",
       "Timestamp": "Saturday, 23 July 2022 - 9:40",
       "Headline": "බන්ධනාගාරය තුළට රැගෙන යාමට උත්සාහ කළ තහනම් ද්‍රව්‍ය සමග රැඳවියෙකු එස්.ටී.එෆ්. භාරයට",
       "News Content": "විශේෂ කාර්ය බලකායේ වැලිකඩ බන්ධනාගාර කඳවුරේ නිලධාරින් පිරිසක් විසින් බන්ධනාගාරය තුළට තහනම් ද්‍රව්‍ය ගෙන යාමට තැත් කළ රැඳවියෙකු අත් අඩංගුවට ගැනීමට සමත් වී තිබෙනවා.\nඊයේ (22) මෙම රැඳවියාව අත් අඩංගුවට ගැනුණේ වැලිකඩ බන්ධනාගාරයේ රැඳවියන් හා කාර්ය මණ්ඩලය පරීක්‍ෂා කරන ස්ථානයේ දීයි.\nරැඳවියා සතුව තිබී ජංගම දූරකථනයක්, බැටරියක් සහ දුම්කොළ ග්‍රෑම් 69.67ක් සොයා ගැනුණා.\nමෙම සැකකරු අදාළ ද්‍රව්‍යයන් ගුද මාර්ගයේ සඟවාගෙන යාමටයි උත්සාහ කර ඇත්තේ.\nඅදාළ සැකකරු රක්ෂිත බන්ධනාගාරගත කර සිටින්නේ ද හෙරොයින් ළඟ තබා ගැනීමේ චෝදනාවකට හසුවයි.\nසිද්ධිය සම්බන්ධයෙන් 37 හැවිරිදි මෙම සැකකරු වැඩිදුර විමර්ශන කටයුතු සඳහා ජේලර් වෙත භාර දී තිබෙනවා.",
       "URL": "https://www.hirunews.lk/310722/බන්ධනාගාරය-තුළට-රැගෙන-යාමට-උත්සාහ-කළ-තහනම්-ද්‍රව්‍ය-සමග-රැඳවියෙකු-එස්-ටී-එෆ්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1000"
}