{
       "Source": "hirunews",
       "Timestamp": "Friday, 22 October 2021 - 13:11",
       "Headline": "වයස අවුරුදු 16ත් 17ත් අතර වයස් කාණ්ඩයේ පාසල් ළමයින්ට ෆයිසර් (වීඩියෝ)",
       "News Content": "දිවයිනේ පුරා පාසල්වල එම එන්නත්කරණ කටයුතු සිදු කෙරුණු අතර, එය සාර්ථකව සිදු කෙරෙමින් පවතින බවයි සෞඛය අමාත්‍යංශය සඳහන් කළේ.\nඑන්නත් ලබා ගැනිම සඳහා දරුවන් වැඩි පිරිසක් පාසල වෙත පැමිණි බව ද හිරු වාර්තාකරුවන් සඳහන් කළා.\nකොළඹ ප්‍රදේශයේ වයස අවුරුදු 16ත් 19ත් අතර වයස් කාණ්ඩයේ පාසල් ළමයින්ට ෆයිසර් කොරෝනා එන්නත ලබාදීම අද ඇරඹුනේ කොළඹ රාජකීය විද්‍යාලයෙන්.\nඊයේ දිනයේදී මෙරට කොරෝනා එන්නත්කරණ වැඩසටහන යටතේ පුද්ගලයන් 75,763 දෙනෙකුට ෆයිසර් එන්නතේ පළමු මාත්‍රාව ලබා දී තිබෙනවා.\nඑහි දෙවන මාත්‍රාව ලෙස ලබාදුන් සංඛ්‍යාව 786ක්.\nමීට අමතරව සයිනොෆාම් එන්නතේ පළමු මාත්‍රාව ඊයේ දිනයේදී 3,969 දෙනෙකුට ලබා දී ඇති අතර, දෙවන මාත්‍රාව 59,428 දෙනෙකුට ලබා දී ඇති බවයි වසංගත රෝග විද්‍යා අංශය ප්‍රකාශ කළේ.\nකොවිෂීල්ඩ් එන්නතේ දෙවන මාත්‍රාවද ඊයේ දිනයේ 5,834 දෙනෙකුට ලබා දී ඇති අතර, මොඩර්නා එන්නතේ දෙවන මාත්‍රාව 6,180 දෙනෙකුට ලබා දී තිබෙනවා.",
       "URL": "https://www.hirunews.lk/285722/වයස-අවුරුදු-16ත්-17ත්-අතර-වයස්-කාණ්ඩයේ-පාසල්-ළමයින්ට-ෆයිසර්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1613"
}