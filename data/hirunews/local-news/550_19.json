{
       "Source": "hirunews",
       "Timestamp": "Tuesday, 07 February 2023 - 21:31",
       "Headline": "තුර්කියේ ජනපතිට ජනපති රනිල්ගෙන් ඇමතුමක්",
       "News Content": "ජනාධිපති රනිල් වික්‍රමසිංහ මීට ටික වේලාවකට පෙර තුර්කියේ ජනාධිපති රිසෙප් ටයිප් එඩුවාන් (Recep Tayyip Erdogan) හා දුරකතනය ඔස්සේ සාකච්ඡා කළ බව ජනාධිපති මාධ්‍ය ඒකකය පවසනවා.\nඑහි දී ජනාධිපති රනිල් වික්‍රමසිංහ තුර්කියේ සිදු වූ භූ කම්පනයෙන් පීඩාවට පත් ජනතාව වෙනුවෙන් තම කණගාටුව ප්‍රකාශ කළ අතර ව්‍යසනය හමුවේ ශ්‍රී ලංකාවේ සහාය තුර්කියට හිමිවන බවත් පැවසුවා.\nමේ අතර ජනාධිපතිවරයා ඔහුට වැඩිදුරටත් පැවසුවේ, මෙම ව්‍යසනයේ දී ශ්‍රී ලංකාවේ ජනතාව තුර්කියේ ජනතාවට සහය වීමට සූදානම් බවයි.",
       "URL": "https://www.hirunews.lk/326927/තුර්කියේ-ජනපතිට-ජනපති-රනිල්ගෙන්-ඇමතුමක්",
       "Category": "Local News",
       "Parent URL": "https://www.hirunews.lk/local-news.php?pageID=550"
}