{
       "Source": "hirunews",
       "Timestamp": "Sunday, 16 July 2023 - 10:21",
       "Headline": "දකුණු කොරියාවේ ජලයෙන් යටවූ උමඟක මෝටර් රථ 19 ක් සිරවේ",
       "News Content": "දකුණු කොරියාවට බලපෑ අධික වර්ෂාව හේතුවෙන් ජලයෙන් යටවූ උමං මාර්ගයක සිරවූ මෝටර් රථ 19 ක සිටින පිරිස් බේරාගැනීමේ මෙහෙයුමක් ක්‍රියාත්මක කර තිබෙනවා.\nමෙලෙස උතුරු පළාතේ චුන්චොන්ග් ප්‍රදේශයේ චොන්ජේ උමගේ සිරවී ඇති මෝටර් රථ තුළ කොපමණ පිරිසක් සිටීද යන්න පිළිබඳව මෙතෙක් වාර්තාවී නොමැති බවයි විදෙස් වාර්තා සඳහන් කළේ.\nදින හතරක් පුරා දකුණු කොරියාවට අධික වැසි පතිත වෙමින් තිබෙන අතර, ඊයේ දිනයේ පමණක් මිලිමීටර 300 කට වැඩි වර්ෂාපතනයක් වාර්තාවී තිබුණා.\nමේ වනවිට එරට ජල ගැලීම් සහ නායයෑම් හේතුවෙන් 26 දෙනෙකු මියගොස් 10 දෙනෙකු අතුරුදන්වී තිබෙනවා. 7,000 කට අධික පිරිසක් ආරක්ෂිත ස්ථාන කරා යොමු කර ඇති බවටයි වාර්තාවන්නේ.\nගතවූ දෙසතිය තුළ ඉන්දියාව, චීනය සහ ජපානය ඇතුලු රටවල් කිහිපයකින් අධික වැසි හේතුවෙන් ගංවතුර සහ නායයෑම් වාර්තාවූ අතර, ඇමරිකාව සහ දකුණු යුරෝපා කලාපයෙන් අධික උෂ්ණත්වයක් වාර්තාවුණා.",
       "URL": "https://www.hirunews.lk/341375/දකුණු-කොරියාවේ-ජලයෙන්-යටවූ-උමඟක-මෝටර්-රථ-19-ක්-සිරවේ",
       "Category": "Local News",
       "Parent URL": "https://www.hirunews.lk/local-news.php?pageID=180"
}