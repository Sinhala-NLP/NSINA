{
       "Source": "hirunews",
       "Timestamp": "Sunday, 07 February 2021 - 14:21",
       "Headline": "කකුලුවන් බෝ කිරීමේ ව්‍යාපෘතියක් අතරමඟ නතරවීම නිසා ජනතාවට පීඩා (වීඩියෝ)",
       "News Content": "කකුලුවන් බෝ කිරීමේ ව්‍යාපෘතියක් අතරමඟ නතරවීම හේතුවෙන් ජනතාව මුහුණපා ඇති අර්බුදකාරී තත්ත්වයක් පිළිබඳ පුවතක් හම්බන්තොට රැකව ප්‍රදේශයෙන් අපට වාර්තා වුණා.\nකකුළුවන් බෝ කිරීම සඳහා ශ්‍රී ලංකා ජාතික ජල ජීවි සහ වගා සංවර්ධන අධිකාරිය මගින් හම්බන්තොට - රැකව ප්‍රදේශයේ ක්‍රැබ් සිටි නමින් ව්‍යාපෘතියක්\nආරම්භ කර තිබුණේ 2017 වසරේ දෙසැම්බර් 14 වැනිදායි.\nඒ ප්‍රදේශවාසීන්ගෙන් එල්ල වූ දැඩි විරෝධතා මධ්‍යයේයි.\nව්‍යාපෘතිය ආරම්භ'කළ අවස්ථාවේ අදාළ ව්‍යාපෘතියට පක්ෂපාතී පිරිස් අලි වෙඩි හා රතිඤ්ඤා දල්වමින් ඊට විරුද්ධ වූ පිරිස සමඟ ගැටුමක් ඇතිකර ගැනීමත් සමඟ උණුසුම් තත්ත්වයක් ද හටගෙන තිබුණා.\nගම්වාසීන්ගේ විරෝධය මැද මෙලෙස ආරම්භ'කෙරුණු කකුළු ව්‍යාපෘතියේ කටයුතු අද වනවිට සම්පූර්ණයෙන්ම අඩාල වී ඇති බව ප්‍රදේශවාසීන් පෙන්වා දෙනවා.\nරුපියල් මිලියන 600ක වියදමින් ආරම්භ කෙරුණු කකුළු ව්‍යාපෘතියේ කකුළුවන් වෙනුවට අද දැකගත හැකි වන්නේ කැලෑ වැදුණු බිම් කඩක් පමණයි.\nමේ හේතුවෙන් තමන් මුහුණ දෙන ගැටලුවට කඩිනමින් අවධානය යොමු කරන්නැයි ගම්වාසීන් බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/261897/කකුලුවන්-බෝ-කිරීමේ-ව්‍යාපෘතියක්-අතරමඟ-නතරවීම-නිසා-ජනතාවට-පීඩා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2162"
}