{
       "Source": "hirunews",
       "Timestamp": "Wednesday, 15 September 2021 - 12:59",
       "Headline": "උසස් පෙළ අයදුම්පත් ලැබී ඇත්තේ 2922ක් පමණයි - අධ්‍යාපන ලේකම් කියයි (වීඩියෝ)",
       "News Content": "මෙවර අධ්‍යයන පොදු සහතික පත්‍ර උසස් පෙළ විභාගයට අදාළව මේ වන විට අයදුම්පත් ලැබී ඇත්තේ 2922ක් පමණක් බව අධ්‍යාපන අමාත්‍යාංශය පවසනවා.\nඅමාත්‍යාංශ ලේකම් මහාචාර්ය කපිල පෙරේරා සදහන් කළේ, 5 ශ්‍රේණිය ශිෂ්‍යත්ව විභාගයට අදාළව අයදුම්පත් 6589ක් ලැබී ඇති බවයි.\nඋසස් පෙළ සහ ශිෂ්‍යත්ව විභාගය සඳහා අයදුම්පත් යොමු කිරීම සඳහා ලබා දී තිබූ කාලය අදින් අවසන් වුණා.\nපාසල් අයදුම්කරුවන් සිය අයදුම්පත් විභාග දෙපාර්තමේන්තුව වෙත යොමු කරනු ලබන්නේ විදුහල්පතිවරුන් හරහා යි.\nකෙසේ වෙතත්, ගුරු වැටුප් විෂමතා ගැටලුව අවසන් වෙන තෙක් සිසුන්ගේ විභාග අයදුම්පත්‍ර සම්බන්ධයෙන් කටයුතු සිදු නො කිරීමටයි ගුරු විදුහල්පති වෘත්තිය සමිති පසුගිය දා තීරණය කළේ.\nඒ අනුව මෙවර උසස් පෙළ සහ ශිෂ්‍යත්ව විභාගය සදහා අයදුම්පත් යොමු කිරීම සැලකිය යුතු ලෙස මෙලෙස අඩු වී තිබෙනවා.",
       "URL": "https://www.hirunews.lk/282266/උසස්-පෙළ-අයදුම්පත්-ලැබී-ඇත්තේ-2922ක්-පමණයි-අධ්‍යාපන-ලේකම්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1691"
}