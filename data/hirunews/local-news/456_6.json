{
       "Source": "hirunews",
       "Timestamp": "Friday, 24 March 2023 - 20:06",
       "Headline": "ලාංකීය එක්සත් ව්‍යවසායකයින්ගේ සංසදයෙන් ඉල්ලීමක් (වීඩියෝ)",
       "News Content": "ජාත්‍යන්තර මූල්‍ය අරමුදලින් ලැබුණු ණය මුදලින් සුළු හා මධ්‍ය පරිමාණ ව්‍යවසායකයින්ට සහන සැළසීමට රජය කටයුතු කළ යුතු බව ලාංකීය එක්සත් ව්‍යවසායකයින්ගේ සංසදය පවසනවා.\nඑම සංසදයේ සභාපතිනි ටානියා අබේසුන්දර කොළඹ අද පැවති මාධ්‍ය හමුවකදී කියා සිටියේ මහබැංකු අධිපතිවරයා සුළු හා මධ්‍ය පරිමාණ ව්‍යවසායකයින්ට ඉදිරියේදී ක්‍රියාත්මක විය යුතු ආකාරය පිළිබඳ මාර්ගෝපදේශ සැළැස්මක් ද ඉදිරිපත් කළ යුතු බවයි.\nමේ අතර සංචාරක කර්මාන්තය මේ වන විට යළි ගොඩනැගෙමින් පවතින බව ශ්‍රී ලංකා වෘත්තීය සූපවේදින්ගේ සංගමය පවසනවා.\nකොළඹ, හුණුපිටිය - ගංඟාරාම විහාරස්ථානයේ පැවති ආගමික වැඩසටහනකින් අනතුරුව එම සංගමයේ සභාපති සුනිල් සිල්වා සහ ලේකම් දිල්රුක්ෂාන් දාබරේ ජනතාවගෙන් ඉල්ලා සිටියේ සංචාරකයින්ට යහපත් ලෙස සළකන ලෙසයි.",
       "URL": "https://www.hirunews.lk/330840/ලාංකීය-එක්සත්-ව්‍යවසායකයින්ගේ-සංසදයෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=456"
}