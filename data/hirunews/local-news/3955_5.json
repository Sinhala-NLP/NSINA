{
       "Source": "hirunews",
       "Timestamp": "Tuesday, 08 May 2018 - 13:41",
       "Headline": "මහබැංකුවට සිදුවූ දේ සමෘද්ධි බැංකුවට සිදුවීමේ අවදානමක්",
       "News Content": "මහබැංකුව යටතට පවරා ගැනීමෙන් සමෘද්ධි බැංකුවෙන් ප්‍රතිලාභ ලබන ජනතාව අපහසුතාවට පත්විය හැකි බව ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ සමෘද්ධි බැංකුවට, මහබැංකුවට සිදුවූ දෙයම සිදුවීමේ අවදානමක් ඇති බවයි.\nමෙම තීරණය පිටුපස එක්සත් ජාතික පක්ෂයේ සූක්ෂම වැඩපිළිවෙලක් පවතින්නේ ද යන්න පිළිබඳ ගැටළුවක් පවතින බව ද පාර්ලිමේන්තු මන්ත්‍රී බන්දුල ගුණවර්ධන කියා සිටියා.\nමේ අතර පාර්ලිමේන්තු මන්ත්‍රී බන්දුල ගුණවර්ධන සිංගප්පූරු ගිවිසුම සම්බන්ධයෙන් අදහස් පළ කරමින් කියා සිටියේ අදාළ ගිවිසුමේ කම්කරුවන්ට අහිතකර වගන්ති රැසක් පවතින බවයි.\nමේ අතර සිංගප්පූරු - ශ්‍රී ලංකා වෙළඳ ගිවිසුමට එරෙහිව නඩු පවරන බව ශ්‍රී ලංකා නීතීඥ සංගමය ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් එම සංගමයේ සභාපති ජනාධිපති නීතීඥ යූ.ආර්.ද සිල්වා මේ බව කියා සිටියා.",
       "URL": "https://www.hirunews.lk/190256/මහබැංකුවට-සිදුවූ-දේ-සමෘද්ධි-බැංකුවට-සිදුවීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3955"
}