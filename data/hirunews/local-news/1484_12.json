{
       "Source": "hirunews",
       "Timestamp": "Sunday, 19 December 2021 - 9:24",
       "Headline": "දහස නොගෙවන වතු හාම්පුතුන් ගැන විශේෂ මණ්ඩලයකින් සොයයි (වීඩියෝ)",
       "News Content": "වතු කම්කරුවන්ට රුපියල් දහසේ වැටුප නොගෙවන හාම්පුතුන් සම්බන්ධයෙන් ඉදිරිපත් වී ඇති පැමිණිලි විභාග කිරීම සඳහා විශේෂිත කොමසාරිස්වරයෙකු යටතේ මණ්ඩලයක් පත් කරන බව කම්කරු අමාත්‍ය නිමල් සිරිපාල ද සිල්වා පවසනවා.\nනුවරඑළිය ප්‍රදේශයේ ඊයේ (18) පැවති වැඩසටහනක් අමතමින් අමාත්‍යවරයා කියා සිටියේ එම හාම්පුතුන්ට එරෙහිව පියවර ගැනීමට අදාළ නීතිමය ක්‍රියාවලිය සඳහා දත්ත රැස් කිරීමේ කටයුතු මේ වනවිට සිදු කරමින් පවතින බවයි.\nමීට මාස කිහිපයකට පෙර වතු පඩිපාලක සභාව මගින් වතු කම්කරුවන්ට රුපියල් දහසක වැටුප ගෙවිය යුතු බවට තීරණය කළ අතර, ඊට එරෙහිව වතු හාම්පුතුන් අභියාචනා ගොනු කිරීමත් සමග මේ වනවිට අධිකරණයේ නඩුවක් ද පවතිනවා.\nකෙසේ වෙතත්, රුපියල් දහසක වැටුප ගෙවිය යුතු බවට පඩිපාලක සභාව ගත් තීරණය වැළැක්වීමේ නියෝගයක් අධිකරණය මගින් මෙතෙක් නිකුත් කර නැහැ.\nඑවන් පසුබිමකයි ඇතැම් වතු හාම්පුතුන් රුපියල් දහසේ වැටුප ගෙවීම පැහැර හැර ඇත්තේ.",
       "URL": "https://www.hirunews.lk/291479/දහස-නොගෙවන-වතු-හාම්පුතුන්-ගැන-විශේෂ-මණ්ඩලයකින්-සොයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}