{
       "Source": "hirunews",
       "Timestamp": "Sunday, 26 June 2022 - 14:18",
       "Headline": "ලකඹර සුරැකි විරුවන් සිහිකර පිංකමක් (ඡායාරූප)",
       "News Content": "ශ්‍රී ලාංකීය ලකඹර සුරකිමින් දේශයේ ස්වෛරිත්වය ආරක්ෂා කිරීම වෙනුවෙන් දිවිපිදූ අභීත ගුවන් විරුවන් අනුස්මරණය කිරීම වෙනුවෙන් වාර්ෂිකව පවත්වනු ලබන වැඩසටහන මෙවර ද ගුවන් හමුදාධිපති එයාර් මාර්ෂල් සුදර්ශන පතිරණගේ ප්‍රධානත්වයෙන් ගුවන් හමුදා ඒකල කඳවුරු පරිශ්‍රයේ පිහිටි රණවිරු ස්මාරකය අභියස දි පැවත්වුණා.\nමෙම අභිමානවත් රණවිරු සැමරුමට සමගාමීව සංවිධානය කරනු ලැබු සර්වරාත්‍රික පරිත්‍රාණ ධර්මදේශනය හා සපිරිකර සංඝගත දක්ෂිණාව රාමඤ්ඤ මහා නිකායේ අනුනායක නැදගමුවේ විජය මෛත්‍රී ස්වාමින් වහන්සේ ප්‍රමුඛ මහා සංඝරත්නය වැඩම කිරීමෙන් සිදු කරනු ලැබුවා.",
       "URL": "https://www.hirunews.lk/308224/ලකඹර-සුරැකි-විරුවන්-සිහිකර-පිංකමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1067"
}