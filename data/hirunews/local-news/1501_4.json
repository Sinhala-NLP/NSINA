{
       "Source": "hirunews",
       "Timestamp": "Saturday, 11 December 2021 - 19:07",
       "Headline": "යුගදනවි ගිවිසුමට තක්සේරු වාර්තාවත් දිනකින් ලබාදුන් බවට හෙළිදරව්වක්  (වීඩියෝ)",
       "News Content": "කෙරවලපිටිය යුගදනවි බලාගාරයේ කොටස් ඇමෙරිකානු සමාගමකට ලබාදිමට ගිවිසුම් ගතවීම ප්‍රකාරව රජයේ තක්සේරු දෙපාර්තමේන්තුව දිනක් තුල තක්සේරු වාර්තාවක් නිකුත් කිරීම සම්බන්ධයෙන් මේ වනවිට මතභේදාත්මක තත්ත්වයක් උද්ගතව තිබෙනවා.\nයුගදනවි බලාගාරයේ කොටස් ඇමෙරිකානු සමාගමකට පැවරීම සම්බන්ධයෙන් වන ගිවිසුම ඊයේ පාර්ලිමේන්තුවට ඉදිරිපත් කළේ ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක විසින්.\nශ්‍රී ලංකා රජය සහ ඇමෙරිකාවේ නිව් ෆෝට්‍රස් එනර්ජි සමාගම වෙනුවෙන් එන් එෆ් ඊ ශ්‍රී ලංකා පවර් හෝල්ඩින්ග්ස් එල්.එල්.සී සමාගම මෙම ගිවිසුමට එළඹ ඇත්තේ පසුගිය සැප්තැම්බර් 14 වනදායි.\nගිවිසුම් ගත වීමට පෙර මුදල් අමාත්‍යාංශය, ජූලි 9 වනදා කෙරවලපිටිය යුගදනවි බලාගාරයේ තක්සේරු වටිනාකමේ වාර්තාවක් ඉල්ලා රජයේ තක්සේරු දෙපාර්තමේන්තුවට ඉල්ලීමක් කර තිබුණා.\nඒ අනුව, යුගදනවි බලාගාරයේ වටිනාකම තක්සේරු කරමින් රජයේ තක්සේරු දෙපාර්තමේන්තුව වෙනුවෙන් රජයේ ප්‍රධාන තක්සේරුකරු ඩී.එස් මුතුකුමාරණගේ අත්සනින් යුතුව දිනක් තුල මෙම තක්සේරු වාර්තාව ලබාදී තිබෙනවා.\nඒ බලාගාරයේ කොටසක වටිනාකම රුපියල් 1155 ත් 1252 ත් අතර බව දන්වමින්.",
       "URL": "https://www.hirunews.lk/290714/යුගදනවි-ගිවිසුමට-තක්සේරු-වාර්තාවත්-දිනකින්-ලබාදුන්-බවට-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1501"
}