{
       "Source": "hirunews",
       "Timestamp": "Monday, 04 January 2021 - 13:06",
       "Headline": "තහනම් පිහියක් සමඟ පුද්ගලයෙකු කිලිනොච්චියේදී අත්අඩංගුවට",
       "News Content": "තහනම් පිහියක් සමඟ කිලිනොච්චියේදී පුද්ගලයෙකු අද (04) අත්ඩංගුවට ගෙන තිබෙනවා.\nමෙම පුද්ගලයා අත්අඩංගුවට ගත් ප්‍රදේශය ආසන්නයේ පාර්ලිමේන්තු මන්ත්‍රී කරුණා අම්මාන්ගේ මහජන හමුවක්ද පැවති බවයි කිලිනොච්චිය පොලිසිය සඳහන් කළේ.\nඊයේ කිලිනොච්චිය ප්‍රදේශයේ මාධ්‍ය හමුවක් පවත්වමින් කරුණා අම්මාන් කියා සිටියේ ඉදිරි පළාත් සභා මැතිවරණයට දෙමළ ජාතික සන්ධානයෙන් හෝ තම අපේක්ෂකයින් ඉදිරිපත් කරන බවයි.\nකෙසේ වෙතත් අත්අඩංගුවට ගත් පුද්ගලයා ලඟ තිබූ පිහිය කිසියම් අපරාධයක් සඳහා රැගෙන ආවේද යන්න සම්බන්ධයෙන් මෙතෙක් අනාවරණය වී නොමැති අතර ඒ සම්බන්ධයෙන් විමර්ශණ සිදු කරන බවයි පොලිසිය කියා සිටියේ.",
       "URL": "https://www.hirunews.lk/258740/තහනම්-පිහියක්-සමඟ-පුද්ගලයෙකු-කිලිනොච්චියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2235"
}