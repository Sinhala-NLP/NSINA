{
       "Source": "hirunews",
       "Timestamp": "Wednesday, 28 June 2023 - 18:39",
       "Headline": "දේශීය ණය ප්‍රතිව්‍යුහගත කිරීම සඳහා වන යෝජනාවට කැබිනට් මණ්ඩලයේ අනුමැතිය",
       "News Content": "දේශීය ණය ප්‍රතිව්‍යුහගත කිරීම සඳහා වන යෝජනාවට කැබිනට් මණ්ඩලයේ අනුමැතිය හිමිව තිබෙනවා.\nඅදාළ යෝජනා අද (28) පස්වරුවේ ජනාධිපතිවරයාගේ ප්‍රධානත්වයෙන් පැවති විශේෂ අමාත්‍ය මණ්ඩල රැස්වීමට ඉදිරිපත් කර ඇති බවයි වාර්තා වෙන්නේ.\nඑහිදී එම යෝජනා කැබිනට් මණ්ඩලය විසින් අනුමත කර තිබෙනවා.\nඒ අනුව, මෙම යෝජනා පාර්ලිමේන්තුවේ මුදල් කාරක සභාව වෙත යොමු කර එළඹෙන සෙනසුරාදා දින පැවැත්වෙන විශේෂ පාර්ලිමේන්තුවේදී රැස්වීමේදී විවාදයට ගැනීමට නියමිත බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/339391/දේශීය-ණය-ප්‍රතිව්‍යුහගත-කිරීම-සඳහා-වන-යෝජනාවට-කැබිනට්-මණ්ඩලයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=229"
}