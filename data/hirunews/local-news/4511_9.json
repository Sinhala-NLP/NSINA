{
       "Source": "hirunews",
       "Timestamp": "Thursday, 18 May 2017 - 18:03",
       "Headline": "නීති විරෝධී වැඩක් කළ ගුවන් සේවකයෙක් අත්අඩංගුවට (ඡායාරූප)",
       "News Content": "නීති විරෝධීව ස්වර්ණාභරණ තොගයක් දිවයිනට රැගෙන ආ ගුවන් සේවකයෙකු රේගු අත්අඩංගුවට ගෙන තිබෙනවා.\n27 හැවිරිදි සැකකරු අද රුපියල් තුන්කෝටි පනස් ලක්ෂයක් වටිනා ස්වර්ණාරණ තොගයක් රැගෙන විත් ඇති බවයි රේගුව සඳහන් කළේ.\nමෙම ගුවන් සේවකයා අද පෙරවරු 10.25 ට පමණ ක්වාලාලාම්පුර් නුවර සිට පැමිණි ශ්‍රී ලන්කන් ගුවන් සේවයේ යානයකින් මෙරටට පැමිණ තිබෙනවා.\nඔහු කොළඹ බලා ගමන් කරමින් සිටියදී රේගුව වෙත ලැබුනු තොරතුරකට අනුව පෑලියගොඩ ප්‍රදේශයේදීයි සැකකරු අත්අඩංගුවට ගැනුනේ.\nඔහුගේ ගමන් මලු පරීක්ෂා කිරීමේදී එහි තිබී ස්වර්ණාභරණ තොගය සොයාගෙන තිබෙනවා. ඒවායෙහි බර කිලෝ 6 යි ග්‍රෑම් 500 ක්.\nසැකකාර ගුවන් සේවකයා අත්අඩංගුවේ තබාගෙන රේගුව විමර්ශණ ආරම්භ කර තිබෙනවා.\nඡායාරූප - සීදුව ප්‍රසාද් මුතුකුඩ / කටුනායක - ටී කේ ජී කපිල",
       "URL": "https://www.hirunews.lk/161618/නීති-විරෝධී-වැඩක්-කළ-ගුවන්-සේවකයෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4511"
}