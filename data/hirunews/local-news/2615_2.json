{
       "Source": "hirunews",
       "Timestamp": "Thursday, 02 July 2020 - 20:21",
       "Headline": "ඇමති විමල්, දළඳා සමිඳුන් වැඳපුදා ගනී (වීඩියෝ)",
       "News Content": "ජනාධිපති ගෝඨාභය රාජපක්ෂගේ සංවර්ධන වැඩපිළිවෙලට 19 වන සංශෝධනය බාධාවක් බව අමාත්‍ය විමල් වීරවංශ පවසනවා.\nඔහු මේ බව කියා සිටියේ අද ගැටඹේ රාජෝපවනාරාම විහාරාධිපති පූජ්‍ය කැප්පෙටියාගොඩ සිරිවිමල නාහිමියන් බැහැදුටු අවස්ථාවේදීයි.\nමෙවර මහමැතිවරණයට ඉදිරිපත් වී සිටින තම පක්ෂයේ නියෝජිතයින් සමඟ මහනුවරට පැමිණි අමාත්‍ය විමල් වීරවංශ අද පෙරවරුවේ දළදා මාලිගාව වෙත ගොස් ආගමික වතාවත්වල ද නිරත වුණා.\nඅනතුරුව, අමාත්‍ය විමල් වීරවංශ රාමඤ්ඤ මහානිකායේ මහානාහිමි අතිපූජ්‍ය නාපානේ පේමසිරි නාහිමියන් බැහැදැක ආශිර්වාද ලබා ගත් අතර, ඉන් අනතුරුවයි ගැටඹේ රාජෝපවනාරාම විහාරයට පැමිණ විහාරාධිපති පූජ්‍ය කැප්පෙටියාගොඩ සිරිවිමල නාහිමියන් බැහැදුටුවේ.\nරටට හානි වන ආකාරයේ කිසිදු ගිවිසුමකට වත්මන් රජය අත්සන් නොතබන බව අමාත්‍ය විමල් වීරවංශ මෙහිදී වැඩිදුරටත් සඳහන් කළා.",
       "URL": "https://www.hirunews.lk/244525/ඇමති-විමල්-දළඳා-සමිඳුන්-වැඳපුදා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2615"
}