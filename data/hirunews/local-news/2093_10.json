{
       "Source": "hirunews",
       "Timestamp": "Friday, 12 March 2021 - 13:15",
       "Headline": "බිම්ස්ටෙක් රැස්වීමට මියන්මාර විදේශ ඇමතිට සිදුකළ ආරාධනය ඉවත් කරගන්න - විපක්ෂ නායක සජිත් (වීඩියෝ)",
       "News Content": "මෙරට පැවැත්වෙන බිම්ස්ටෙක් අමාත්‍ය මණ්ඩල රැස්වීමට මියන්මාර විදේශ අමාත්‍යවරයාට සිදුකළ ආරාධනය ඉවත් කරගන්නැයි විපක්ෂ නායක සජිත් ප්‍රේමදාස රජයෙන් ඉල්ලීමක් කරනවා.\nඔහු මේ බව කියා සිටියේ කොළඹදී ඊයේ (11) මාධ්‍ය වෙත ප්‍රකාශයක් සිදුකරමින්.\nමියන්මාරයේ බලය පැහැරගත් හමුදා කුමන්ත්‍රණකරුවන්ට එරෙහි විරෝධතා උද්ඝෝෂණ තවදුරටත් එහි ක්‍රියාත්මක වන අතර, මේ වනවිට හමුදා වෙඩි පහරින් මියගිය සංඛ්‍යාව 70 කට අධිකයි.\nමියන්මාර හමුදාව මානුෂියත්වයට එරෙහි අපරාධවල නිරතවන කණ්ඩායමක් ලෙස සැළකිය හැකි බවයි ජිනීවා නුවර මානව හිමිකම් සැසිවාරය අමතමින් මියන්මාරය පිළිබඳ එක්සත් ජාතීන්ගේ විශේෂ නියෝජිත තෝමස් ඇන්ඩෲස් ඊයේ ප්‍රකාශ කළේ.",
       "URL": "https://www.hirunews.lk/265113/බිම්ස්ටෙක්-රැස්වීමට-මියන්මාර-විදේශ-ඇමතිට-සිදුකළ-ආරාධනය-ඉවත්-කරගන්න-විපක්ෂ-නායක-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2093"
}