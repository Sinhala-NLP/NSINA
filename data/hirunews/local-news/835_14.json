{
       "Source": "hirunews",
       "Timestamp": "Thursday, 29 September 2022 - 20:57",
       "Headline": "දෙවැනි එළිසබත් මහ රැජිණගේ මරණය සම්බන්ධ ඓතිහාසික වාර්තාවක් නිකුත් වෙයි",
       "News Content": "පසුගිය දා සිය දිවිසැරියට සමුදුන් බ්‍රිතාන්‍යයේ දෙවැනි එළිසබෙත් මහ රැජිනගේ මරණ සහතිකය නිකුත් කර තිබෙනවා.\nඑම සහතිකයට අනුව දෙවැනි එළිසබත් මහ රැජිණගේ මරණයට හේතුව ලෙස දක්වා ඇත්තේ වයෝවෘද්ධ භාවයට පත්වීම හේතුවෙන් සිදු වූ ස්වාභාවික මරණයක් ලෙසටයි.\nවසර හැත්තෑවක් ‍බ්‍රිතාන්‍ය කිරීටය හිස මත දරා සිටි සියවසේ මහා රාජිනිය ලෙස සැලකෙන දෙවැනි එලිසබත් රැජින අභාවප්‍රාප්ත වන විට 96 හැවිරිදි වියේ පසු වුණා.\nමහ රැජින සැප්තැම්බර් 8 වන දින සවස 3.10 ට ස්කොට්ලන්තයේ බැල්මෝරාල් (Balmoral) මාලිගයේදී හිදී අවසන් හුස්ම පොද වා තලයට එක් කළ බව ඇයගේ දියණිය වන ඈන් කුමරියගේ අත්සන සහිතව නිකුත් කල මෙම සහතිකය හරහා ප්‍රථම වරට හෙළිදරව් වනවා.\nමෙම සහතිකයට ඈන් කුමරියට අමතරව මහ රැජින මියගිය ස්කොට්ලන්තයේ බැලේටර් හි බැල්මෝරල් මාලිගය ප්‍රදේශය භාර, ප්‍රාදේශීය රෙජිස්ට්‍රාර් වෛද්‍ය ඩග්ලස් ජේම්ස් ඇලන් ග්ලාස් ද ලියාපදිංචි වෛද්‍ය වෘත්තිකයා ලෙස අත්සන් තබා තිබෙනවා.\nමෙම ලේඛනයට අනුව හෙළිදරව් වන්නේ 96 හැවිරිදි එවැනි එලිසබෙත් මහත් මහ රැජින මියගිය බව ජාත්‍යන්තර වශයෙන් ප්‍රචාරය කිරීමට පැය තුනකට පමණ පෙර ඇය අවසන් ගමන් ගොස් ඇති බවයි.\nමෙම ඓතිහාසික ලේඛනයේ රැජින මිය යන විට චාල්ස් රජු සහ ඔහුගේ එකම සහෝදරිය වන ඈන් කුමරිය එතැන සිටි බව හෙළි කරනවා.\nමහ රැජින මිය යන විට විලියම් කුමරු, ඇන්ඩෘ කුමරු, එඩ්වඩ් කුමරු සහ ඔහුගේ බිරිඳ වන වෙසෙක්ස් හි සොෆී කුමරිය බ්‍රිතාන්‍ය ගුවන් හමුදාවට අයත් යානාවකින් බැල්මොරාල් මාලිගය බලා පියාසර කරමින් සිටියා.\nචාල්ස් රජුගේ දෙවෙනි පුත්‍රයා වන හැරී කුමරු මෙම පිරිස් සමග නොසිටි අතර සිය මිත්තණිය ගේ ප්‍රාණයෙන් නිරුද්ධ වූ සිරුර දැක ගැනීමට ලූටන් සිට පෞද්ගලික ජෙට් යානයකින් ස්කොට්ලන්තයට පැමිනි ඔහු ඇබර්ඩීන් වෙත ගොඩ බැස්සේ සවස 6.46 ට, එනම් මාලිගය මරණය නිල වශයෙන් නිවේදනය කිරීමෙන් විනාඩි 16 කට පසුවයි.\n'වයස්ගත වීම හේතුවෙන් කෙනෙකු මිය ගිය බව ඇසීම සාමාන්‍ය දෙයක් වුවද, නිල උපදෙස් පවසන්නේ වෛද්‍යවරුන් මරණ සහතිකයේ මරණයට හේතුවව 'මහලුකම' ලෙස පමණක් භාවිතා කිරීමෙන් වැළකී සිටිය යුතු බවයි.\n'වයස්ගත වීම හේතුවෙන් කෙනෙකු මිය ගිය බව පිළිගනු ලබන්නේ රෝගියා වයස අවුරුදු 80 ට වැඩි නම් සහ ක්‍රමානුකූල පිරිහීමක් නිරීක්ෂණය කරමින් වෛද්‍යවරයා දිගු කලක් රෝගියා පෞද්ගලිකව රැකබලා ගත්තේ නම් පමණි.\nඑමෙන්ම එය භාවිතා කළ හැක්කේ ද මරණයට හේතු වූ හඳුනාගත හැකි රෝගයක් හෝ තුවාලයක් පිළිබඳව වෛද්‍යවරුන් නොදන්නේ නම් පමණයි.\nකෙසේ වෙතත්, වෛද්‍ය විශේෂඥයින් තර්ක කරන්නේ කෙනෙකුට සැබවින්ම මහලු වීම නිසා පමනක් මිය යා නොහැකි බවත් ඒ වෙනුවට, ඔවුන් පවසන්නේ වයස්ගත කෙනෙකු මරණයට පත් කළ හැකි රෝග දෙකක් වන හෘද හෝ වකුගඩු රෝග වලට ගොදුරු වන බවයි.\nදෙවැනි එළිසබත් රැජිණගේ සැමියා වන පිලිප් කුමරුගේ මරණ සහතිකයේ ද ඇති මරණයට එකම හේතුව ලෙස දක්වා තිබුණේද වයෝවෘද්ධ භාවය යි.\nස්කොට්ලන්තයේ රෙජිස්ට්‍රාර් ජනරාල් පෝල් ලෝ, රැජිනගේ මරණය 2022 සැප්තැම්බර් 16 වන දින ඇබර්ඩීන්ෂයර් හි ලියාපදිංචි කර ඇති බව තහවුරු කර තිබෙනවා.",
       "URL": "https://www.hirunews.lk/316653/දෙවැනි-එළිසබත්-මහ-රැජිණගේ-මරණය-සම්බන්ධ-ඓතිහාසික-වාර්තාවක්-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=835"
}