{
       "Source": "hirunews",
       "Timestamp": "Friday, 15 April 2016 - 18:53",
       "Headline": "හිස තෙල් ගෑමේ නැකත හෙටයි",
       "News Content": "නව වසරේ හිස තෙල් ගෑමේ මංගල්‍යය හෙට පූර්ව භාග 10 යි 41 ට යෙදී තිබෙනවා.\nනිල් පැහැති වස්ත්‍රාභරණයෙන් සැරසී බටහිර දිශාව බලා හිසට නුග පත් ද, පයට කරද පත් ද තබා තලතෙල් හා නුගපත් යුෂ මිශ්‍ර නානු ගා ස්නානය කිරීම සුදුසු බව නැකැත් චාරිත්‍රවල සඳහන්.\nහිසතෙල් ගෑමේ රාජ්‍ය මහෝත්සවය ජනාධිපතිවරයාගේ ප්‍රධානත්වයෙන් හෙට කළුතර - පයාගල - වලේගොඩ ශ්‍රී පුෂ්පාරාම විහාරස්ථානයේදී පැවැත්වීමට කටයුතු සූදානම් කර තිබෙනවා.\nමේ අතර මහනුවර ශ්‍රී දළදා මාළිගාව, අනුරාධපුරයේ ශ්‍රී මහ බෝධිය සහ දිවයිනේ විහාරස්ථාන රැසක හිස තෙල් ගෑමේ උත්සව සංවිධානය කර තිබෙනවා.\nඑමෙන්ම පින්නවල අලි අනාථාගාරයේද අලි ඇතුන් වෙනුවෙන් හිස තෙල් ගෑමේ විශේෂ උත්සවයක් සංවිධාන කර ඇති බව සඳහන්.\nමේ අතර රැකී රක්ෂා සදහා පිටත්ව යාමේ නැකත මෙවර යෙදී ඇත්තේ්  ලබන 18 වන සඳුදාටයි. ඒ පූර්ව භාග 6 යි 27 ට යෙදෙන සුබ මොහොතින්.",
       "URL": "https://www.hirunews.lk/130927/හිස-තෙල්-ගෑමේ-නැකත-හෙටයි",
       "Category": "Local News",
       "Parent URL": "https://www.hirunews.lk/local-news.php?pageID=5087"
}