{
       "Source": "hirunews",
       "Timestamp": "Thursday, 29 July 2021 - 7:20",
       "Headline": "මත්ද්‍රව්‍ය ජාවාරමෙන් උපයාගත් බවට සැලකෙන රුපියල් කෝටි 600 ක මුදල් කාන්තාවකගේ ගිණුම්වල",
       "News Content": "මත්ද්‍රව්‍ය ජාවාරමෙන් උපයාගත් රුපියල් කෝටි 600 කට ආසන්න වටිනාකමකින් යුතු මුදලක් තම බැංකු ගිණුම්වල තැන්පත් කිරීමේ සිද්ධියකට අදාළව අපරාධ පරීක්ෂණ දෙපාර්තමේන්තුව කාන්තාවක් අත්අඩංගුවට ගෙන තිබෙනවා.\nදෙහිවල පදිංචි 41 හැවිරිදි ඇය මුදල් විශුද්ධිකරණය වැළැක්වීමේ පනතේ ප්‍රතිපාදන යටතේ ඊයේ මෙලෙස අත්අඩංගුවට ගෙන ඇති බවයි පොලිසිය පැවසුවේ. මහ බැංකුවේ මූල්‍ය විමර්ශන ඒකකය විසින් ලබාදුන් තොරතුරුවලට අනුව සිදුකළ විමර්ශනවලදී මෙම අත්අඩංගුවට ගැනීම සිදුකර තිබෙනවා.",
       "URL": "https://www.hirunews.lk/278284/මත්ද්‍රව්‍ය-ජාවාරමෙන්-උපයාගත්-බවට-සැලකෙන-රුපියල්-කෝටි-600-ක-මුදල්-කාන්තාවකගේ-ගිණුම්වල",
       "Category": "Local News",
       "Parent URL": "https://www.hirunews.lk/local-news.php?pageID=1789"
}