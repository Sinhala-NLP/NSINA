{
       "Source": "hirunews",
       "Timestamp": "Monday, 15 July 2019 - 16:20",
       "Headline": "අලුත් ආණ්ඩුවක් බිහි කිරීමේ අවස්ථාව තවත් මාස 5කින් - ජනපති",
       "News Content": "තවත් මාස 5කින් රටේ ජනතාවට නව ආණ්ඩුවක් බිහි කිරීමට අවස්ථාව හිමි වන බව ජනාධිපති මෛත්‍රිපාල සිරිසේන පවසනවා.\nනුවරඑළියේ ඉදිකරන ලද අංගසම්පූර්ණ නව දිස්ත්‍රික් රෝහල ජනතා අයිතියට පවරා දීමේ අවස්ථාවට අද එක්වෙමින් ජනාධිපතිවරයා මේ බව සඳහන් කළා.\nසමස්ත ආර්ථිකයම කඩා වැටුණු සහ දේශපාලනය අපිරිසිදු වූ රට ගොඩනැගීමට ඇති එකම මඟ අවංක දේශපාලනඥයන් සිටින ආණ්ඩුවක් තෝරා පත් කර ගැනීම බවයි ජනාධිපතිවරයා එහිදී වැඩිදුරටත් කියා සිටියේ.",
       "URL": "https://www.hirunews.lk/220357/අලුත්-ආණ්ඩුවක්-බිහි-කිරීමේ-අවස්ථාව-තවත්-මාස-5කින්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=3247"
}