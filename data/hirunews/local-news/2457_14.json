{
       "Source": "hirunews",
       "Timestamp": "Sunday, 13 September 2020 - 18:23",
       "Headline": "ත්‍රිරෝද රථ අනතුරකින් හත් දෙනෙකුට  බරපතල තුවාල - පාසල් සිසුන් තිදෙනෙකුත් ඒ අතර (ඡායාරූප)",
       "News Content": "නුවරඑළිය- හැටන් මාර්ගයේ ගමන්ගත් ත්‍රිරෝද රථයක්  පතන මංසන්ධියේදී බස් මගී ආවරණයක ගැටී  අද (13) සවස  සිදු වු අනතුරකින්  පුද්ගලයන් හත් දෙනෙකු බරපතල තුවාල ලබා තිබෙනවා.\nත්‍රිරෝද රථයේ  ගමන් කරමින් සිටි පුද්ගලයන් තිදෙනෙකු හා  බස් නැවතුම්පොළ තුළ රැදී සිටි පාසල් සිසුන් තිදෙනෙකු හා කාන්තාවකුයි එලෙස අනතුරට ලක්ව ඇත්තේ.\nඅනතුරින් තුවාල ලැබූවන් ප්‍රතිකාර සඳහා කොටගල ප්‍රාදේශීය රෝහලට ඇතුළත් කර තිබෙනවා.\nආගරපතන ප්‍රදේශයේ සිට කොටගල නගරයට අධික වේගයෙන් ධාවනය වූ මෙම ත්‍රිරෝද රථය, එහි රියදුරුට වේගය පාලනය කර ගැනීමට නොහැකි වීම හේතුවෙන් මෙම අනතුර සිදුව ඇති බවයි  පොලීසිය විසින් සිදුකරන ලද මුලික පරීක්ෂණවලදී අනාවරණය වූ බව සඳහන්.\nඅනතුරින් ත්‍රිරෝද රථයට හා බස් මගී ආවරණයට දැඩි අලාභ හානි සිදුව තිබෙනවා.",
       "URL": "https://www.hirunews.lk/250119/ත්‍රිරෝද-රථ-අනතුරකින්-හත්-දෙනෙකුට-බරපතල-තුවාල-පාසල්-සිසුන්-තිදෙනෙකුත්-ඒ-අතර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2457"
}