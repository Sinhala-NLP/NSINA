{
       "Source": "hirunews",
       "Timestamp": "Wednesday, 30 November 2016 - 16:34",
       "Headline": "මර්වින් සිල්වාට ලක්ෂ හතරක වන්දියක් ගෙවන්න නියෝග",
       "News Content": "කිරිබත්ගොඩ ප්‍රදේශයේ පදිංචිකරුවෙකුට අයත් තාප්පයක් කඩා ඉවත් කිරීමේ සිද්ධියක් සම්බන්ධයෙන් හිටපු අමාත්‍ය මර්වින් සිල්වාට රුපියල් ලක්ෂ හතරක වන්දි මුදලක් ගෙවන ලෙස ශ්‍රේ්ෂ්ඨාධිකරණය අද නියෝග කළා.\nඒ, 2010 වසරේ ඔක්තෝම්බර් මස 18 වන දින කිරිබත්ගොඩ පදිංචි හසිත නානායක්කාර නැමති පුද්ගලයාට අයත් තාප්පයක් කඩා දේපවලවලට හානි කිරීම සම්බන්ධයෙන් ඔහු විසින් ශ්‍රේෂ්ඨාධිකරණය හමුවේ පැවරූ නඩුවක් විභාගයට ගත් අවස්ථාවේදියි.\nඑහි වගඋත්තරකරුවන් ලෙස කිරිබත්ගොඩ පොලිස් හිටපු ස්ථානාධිපතිවරයා, කැළණිය ප්‍රාදේශීය සභාවේ හිටපු සභාපති ප්‍රසන්න රණවීර සහ හිටපු අමාත්‍ය මර්වින් සිල්වා ඇතුලූ හත්දෙනෙකු නම්කර තිබුණා.\nකරුණු සළකා බැලූ  ශ්‍රේෂ්ඨාධිකරණයේ ත්‍රිපුද්ගල විනිසුරු මඩුල්ල පෙත්සම්කරුට රුපියල් ලක්ෂ 4 ක මුදලක් ගෙවන ලෙසට හිටපු අමාත්‍යවරයාට නියෝග කළ අතර, ඔහු රජයේ අමාත්‍යවරයෙකුව සිටි බැවින් පෙත්සම්කාර පාර්ශවයට රුපියල් ලක්ෂයක වන්දි මුදලක් ගෙවන ලෙස රජයටද මෙහිදී නියෝග කෙරුණා.",
       "URL": "https://www.hirunews.lk/148672/මර්වින්-සිල්වාට-ලක්ෂ-හතරක-වන්දියක්-ගෙවන්න-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4773"
}