{
       "Source": "hirunews",
       "Timestamp": "Wednesday, 23 August 2017 - 13:48",
       "Headline": "හලාවත රථවාහන ස්ථානාධිපතිගේ නිවස ගින්නෙන් විනාශයි (ඡායාරූප)",
       "News Content": "හදිසියේ හට ගත් ගින්නකට හසුවිමෙන් හලාවත මයික්කුලම අසරප්පා වත්තේ නිවසක් අද (23) පෙරවරු 11 ට පමණ මුළුමණින්ම දැවි විනාශ වි ඇති බව හලාවත පොලිසිය ප්‍රකාශ කළා.\nමෙම නිවසෙහි හලාවත මුලස්ථාන පොලිසියේ රථවාහන ඒකකයේ ස්ථානාධිපති උප පොලිස් පරික්ෂක සමරතුංග පදිංචිව සිටි බවත් සඳහන්.\nඔහු හා ඔහුගේ පවුලේ සාමාජික සාමාජිකාවන් මෙම ගින්න හට ගත් අවස්තාවෙි දි නිවසේ රැඳී නොසිටි අතර ඔවුන් අද( 23) පෙරවරුවේ නිවසින් බැහැර දුර ගමනක් ගොස් සිටි බවද වාර්තා වනවා.\nකිසිවකු නොසිටි අවස්තාවක මෙම නිවස තුලින් ගින්නක් හට ගෙන ඇති බව දැන ගත් පොලිසිය වහාම මෙහි පැමිණි අතර පසුව සියලු දෙනා එකතුව ගින්න නිවා දැමු බවත් සඳහන්.\nඑහෙත් ඒ වන විටත් නිවසට හා එහි තිබු ගෘහ භාණ්ඩ ඇතුලු  උපකරණ ගින්නට හසුවි විනාශය ගොස් තිබු බවත් පොලිසිය පවසනවා.\nගින්නට හේතුව මෙතෙක් අනාවරණය වි නැහැ.\nහලාවත - ඔගස්ටින් ප්‍රනාන්දු",
       "URL": "https://www.hirunews.lk/169161/හලාවත-රථවාහන-ස්ථානාධිපතිගේ-නිවස-ගින්නෙන්-විනාශයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4357"
}