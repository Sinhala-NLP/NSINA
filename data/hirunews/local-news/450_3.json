{
       "Source": "hirunews",
       "Timestamp": "Tuesday, 28 March 2023 - 6:30",
       "Headline": "අමෙරිකාවේ පාසලක සිදු වූ වෙඩි තැබීමකින් 06 දෙනෙකු ජීවිතක්ෂයට",
       "News Content": "ඇමරිකාවේ ටෙනිසි ජනපදයේ නෑෂ්විල් ප්‍රාන්තයේ පෞද්ගලික ප්‍රාථමික පාසලක සිදුවූ වෙඩි තැබීමකින් ළමයින් ඇතුළු 06 දෙනෙකු ජීවිතක්ෂයට පත් වුණා.\nමෙම පාසලේ දරුවන් 200ක් පමණ ඉගෙනුම ලබන අතර මියගිය අයගෙන් තුන්දෙනෙකු 09 හැවිරිදි වියෝ පසුවන බවයි විදෙස් වාර්තා සඳහන් කළේ.\nමියගිය අනෙත් තුන්දෙනා අවුරුදු 60 සහ 61 යන වයස්වල පසුවන පාසැල් ගුරුවරියක සහ කාර්ය මණ්ඩල සාමාජිකයන් දෙදෙනෙකු වනවා.\nවෙඩි තැබීම සිදුකළ 28 හැවිරිදි තරුණිය පොලිස් වෙඩි පහරින් මියගොස් ඇති බවයි විදෙස් වාර්තා සඳහන් කළේ.\nඇය සතුව රයිෆල් තුවක්කු දෙකක් සහ අත් තුවක්කුවක් තිබුණු බවත් වසා තිබූ දොරවල් කඩා දමමින් බලහත්කාරයෙන් පාසලට ඇතුළු වී ඇති බවත් පරීක්ෂණවලදී අනාවරණය වී තිබෙනවා.\nනෑෂ්විල් ප්‍රදේශයේම පදිංචිකාරිණියක් වන මෙම කාන්තාව වෙඩි තැබීම් සිදුකළේ කුමක් නිසාද යන්න මෙතෙක් අනාවරණය වී නැහැ.\nවිදෙස් වාර්තා සඳහන් කළේ වසරේ මේ දක්වා කාලය තුළ වෙඩි තැබීමේ සිද්ධීන් 129ක් වාර්තා වී ඇති බවයි.",
       "URL": "https://www.hirunews.lk/331105/අමෙරිකාවේ-පාසලක-සිදු-වූ-වෙඩි-තැබීමකින්-06-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=450"
}