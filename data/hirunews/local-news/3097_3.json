{
       "Source": "hirunews",
       "Timestamp": "Tuesday, 15 October 2019 - 13:10",
       "Headline": "අත්අඩංගුවට ගත් මෝටර් රථ ප්‍රවාහන දෙපාර්තමේන්තු නිලධාරියා රිමාන්ඩ්",
       "News Content": "වංචා සහගත ලෙස වාහන ආදායම් බලපත්‍ර නිකුත් කර මූල්‍ය අක්‍රමිකතාවක් සිදුකිරීමේ සිද්ධියකට අදාළව අත්අඩංගුවට ගත් දකුණු පළාත් මෝටර් රථ කොමසාරිස් කාර්යාලයේ පරිගණක නිලධාරියා ලබන 28 දක්වා රක්ෂිත බන්ධනාගාර ගතකර තිබෙනවා.\nඒ ඔහු ගාල්ල ප්‍රධාන මහේස්ත්‍රාත් හර්ෂණ කැකුණවෙල හමුවට අද ඉදිරිපත් කිරීමෙන් අනතුරුවයි.\nනියමිත ක්‍රියා පටිපාටියෙන් බැහැරව වාහන ආදායම් බලපත්‍ර නිකුත් කර පරිගණක ඔස්සේ අතිරේක මුදල් ප්‍රමාණය වැඩි කිරීමෙන් රුපියල් ලක්ෂ හතර හමාරකට අධික මුදලක් වංචා කර ඇති බවටයි ඔහුට චෝදනා එල්ලවන්නේ.",
       "URL": "https://www.hirunews.lk/226307/අත්අඩංගුවට-ගත්-මෝටර්-රථ-ප්‍රවාහන-දෙපාර්තමේන්තු-නිලධාරියා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3097"
}