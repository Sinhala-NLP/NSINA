{
       "Source": "hirunews",
       "Timestamp": "Saturday, 16 October 2021 - 12:48",
       "Headline": "මුහුණු පොත හරහා මිතුරු වී විදෙස් ජාතිකයෙක් මෙරට කාන්තාවකට කළ වංචාව",
       "News Content": "මෙරට කාන්තාවකගෙන් රුපියල් 129,000ක මුදලක් වංචා කළ විදෙස් ජාතිකයෙකු නුගේගොඩ ප්‍රදේශයේ දී ඊයේ (15) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 33 හැවිරිදි වියේ පසුවන ලෙසතෝ ජාතිකයෙකු බවයි පොලිස් මාධ්‍ය ප්‍රකාශකවරයා සඳහන් කළේ.\nමාතර ප්‍රදේශයේ පදිංචි අදාල කාන්තාව සමඟ මුහුණු පොත හරහා මිතුරු වී ඇයට විදේශ රටක සිට ඩොලර් පාර්සලයක් ලැබී ඇති බවට පවසමින් සැකකරු විසින් අදාල මුදල වංචා කර ඇති බවයි වාර්තා වන්නේ.\nපරිගණක අපරාධ විමර්ශන කොට්ඨාසය විසින් සැකකාර විදෙස් ජාතිකයා අත්අඩංගුවට ගෙන ඇති අතර ඔහු ගල්කිස්ස ප්‍රදේශයේ රෙදිපිළි ව්‍යාපාරිකයෙකු ලෙස පෙනී සිට ඇති බවයි පොලීසිය සඳහන් කළේ.",
       "URL": "https://www.hirunews.lk/285158/මුහුණු-පොත-හරහා-මිතුරු-වී-විදෙස්-ජාතිකයෙක්-මෙරට-කාන්තාවකට-කළ-වංචාව",
       "Category": "Local News",
       "Parent URL": "https://www.hirunews.lk/local-news.php?pageID=1624"
}