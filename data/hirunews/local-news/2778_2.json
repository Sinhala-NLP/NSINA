{
       "Source": "hirunews",
       "Timestamp": "Thursday, 23 April 2020 - 14:07",
       "Headline": "ලබන 28ට පෙර තැපැල් ඡන්ද අයදුම්පත් භාර දෙන්නැයි සහතික කිරීමේ නිලධාරීන්ට උපදෙස්",
       "News Content": "සහතික කිරීමේ නිලධාරීන් වෙත ලැබී ඇති සියලූම තැපැල් ඡන්ද අයදුම්පත් මේ මස 28 වනදා පස්වරු 4 ට පෙර අදාළ දිස්ත්‍රික් ලේකම් කාර්යාලය හෝ මැතිවරණ කාර්යාලය වෙත භාරදෙන ලෙස මැතිවරණ කොමිෂන් සභාව පවසනවා.\nනිවේදනයක් නිකුත් කරමින් ඔවුන් කියා සිටියේ තැපැල් ඡන්ද අයදුම්පත් භාරගැනීමේ අවසන් දිනය වූ පසුගිය මස 17 වනදා වනවිට ලැබී ඇති තැපැල් ඡන්ද අයදුම්පත් ආවරණ ලිපියක් සමඟ දිස්ත්‍රික් ලේකම් කාර්යාල හෝ මැතිවරණ කාර්යාල වෙත ලබාදෙන ලෙසයි.",
       "URL": "https://www.hirunews.lk/239264/ලබන-28ට-පෙර-තැපැල්-ඡන්ද-අයදුම්පත්-භාර-දෙන්නැයි-සහතික-කිරීමේ-නිලධාරීන්ට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2778"
}