{
       "Source": "hirunews",
       "Timestamp": "Monday, 17 July 2017 - 11:57",
       "Headline": "අඟුණකොළපැලැස්ස දිසා රෝහලේ DMO ගැටලුව",
       "News Content": "අඟුණකොළපැලැස්ස දිසා රෝහලේ වැඩ බලන දිස්ත්‍රික් වෛද්‍ය නිලධාරීවරයා ලෙස පත්කර සිටි වෛද්‍ය නිලධාරීවරයාගේ සේවය සෞඛ්‍ය අමාත්‍යංශය විසින් පසුගිය 14 වන දින සිට අත්හිටුවා තිබෙනවා.\nඅඟුණකොලපැලැස්ස දිසා රෝහලේ පුරප්පාඩුව පැවති දිස්ත්‍රික් වෛද්‍ය නිලධාරී ධුරයේ තාවකාලිකව කටයුතු කළ වෛද්‍යවරයා රජයේ වෛද්‍ය නිලධාරීන්ගේ සංගමයේ හම්බන්තොට දිස්ත්‍රික් ශාඛාවේ සභාපතිවරයා ලෙස කටයුතු කරන බවයි වාර්තා වන්නේ.\nඑම රෝහලට නව  දිස්ත්‍රික් වෛද්‍ය නිලධාරීවරයෙක් පත් කිරීමට එරෙහිව අදාල වෛද්‍යවරයා විසින් රෝහලේ පරිපාලන කටයුතු වලට බාධා වන අයුරින් ලිපි ලේඛන කිසිවක් නව දිස්ත්‍රික් වෛද්‍ය නිලධාරීවරයාට භාර නොදී සේවයට වාර්තා නොකර සිටින බවයි අප වාර්තාකරු සදහන් කළේ.\nදිස්ත්‍රික් සෞඛ්‍ය සේවා අධ්‍යක්ෂවරයා පැවසුවේ ඒ අනුව අදාල වෛද්‍යවරයා සේවය අතහැර ගියා සේ සලකා සේවයන් ඉවත් කිරීමට කටයුතු කළ බවයි.",
       "URL": "https://www.hirunews.lk/166063/අඟුණකොළපැලැස්ස-දිසා-රෝහලේ-dmo-ගැටලුව",
       "Category": "Local News",
       "Parent URL": "https://www.hirunews.lk/local-news.php?pageID=4418"
}