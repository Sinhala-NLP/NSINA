{
       "Source": "hirunews",
       "Timestamp": "Friday, 01 April 2016 - 9:15",
       "Headline": "අත්බෝම්බයක් සහ පිස්තෝලයක් සමග දෙදෙනෙකු අත්අඩංගුවට",
       "News Content": "විදේශීය රටක නිෂ්පාදිත ජීව අත්බෝම්බයක් සහ ස්වයංක්‍රීය පිස්තෝලයක් සමග පුද්ගලයන් දෙදෙනෙකු පානදුර - බෙක්කේගම විහාරස්ථානය අසලදී ඊයේ අත්අඩංගුවට ගෙන තිබෙනවා.\nවයස අවුරුදු 31 ක් සහ 33 ක් වන පානදුර ප්‍රදේශයේ පදිංචිකරුවන් වන මොවුන් අත්අඩංගුවට පත් වූ අවස්ථාවේදී පොලිස් නිලධාරින්ට රුපියල් 50,000 ක මුදලක් ලබා දී පළායාමට තැත් කර ඇති බව සදහන්.\nකෙසේ නමුත් එම මුදල ද පොලිස් භාරයට ගෙන ඇති අතර සැකකරුවන් අද දිනයේදී පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කාර්යාලය සදහන් කළේ.\nසැකකරුවන් ළග තිබී කේරළ ගංජා ග්‍රෑම් 100 ක් ජංගම දුරකථන 4 ක් ද අත්අඩංගුවට ගෙන ඇති අතර ඔවුන් ගමන් ගත් මෝටර් රථය ද පොලිස් භාරයට ගනු ලැබුවා.",
       "URL": "https://www.hirunews.lk/129861/අත්බෝම්බයක්-සහ-පිස්තෝලයක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5107"
}