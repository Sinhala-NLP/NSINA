{
       "Source": "hirunews",
       "Timestamp": "Friday, 28 April 2023 - 20:59",
       "Headline": "මරදානේ පරිභෝහජනයට නුසුදුසු තෙල් අලෙවිකළ ගබඩාවක් හසුවේ (වීඩියෝ)",
       "News Content": "මිනිස් පරිභෝජනයට නුසුදුසු තෙල් සහ ආහාර කල්තබා ගැනීමට භාවිත කරන කල් ඉකුත් වූ කෘතීම රසකාරක තොගයක් ගබඩා කර තිබූ ගබඩාවක් වැටළීමට පාරිභෝගික කටයුතු පිළිබඳ අධිකාරියේ නිලධාරීන් අද (28) පස්වරුවේදී සමත් වුණා.\nඅදාළ ගබඩාවේ හිමිකරු මෙම ජාවාරම කලක් තිස්සේ සිදුකරගෙන ගොස් ඇති බවයි එහි දී හෙළි වී ඇත්තේ.\nඅවස්ථා කිහිපයක දී භාවිතකරන ලද තෙල් වර්ග මිශ්‍ර කර වෙළඳුන්ට සහ සබන් නිෂ්පාදන ආයතනවලට අලෙවිකරන බවට ලද තෙරතුරක් මත පාරිභෝගික කටයුතු අධිකාරියේ නිලධාරීන් විසින් මරදාන ටෙක්නිකල් මංසන්ධියේ දී මෙම වැටලීම සිදුකර ඇති බව සඳහන්.\nඑහි තිබී කේක් සෑදීමට යොදාගන්නා කෘතීම රස කාරක මෙන් ම ආහාර කල්තබා ගැනීම සඳහා යොදාගන්නා කල් ඉකුත් වූ රස කාරක විශාල ප්‍රමාණයක් සොයා ගැනීමට වැටලීම් නිලධාරීන් සමත් වී තිබෙනවා.",
       "URL": "https://www.hirunews.lk/333713/මරදානේ-පරිභෝහජනයට-නුසුදුසු-තෙල්-අලෙවිකළ-ගබඩාවක්-හසුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=383"
}