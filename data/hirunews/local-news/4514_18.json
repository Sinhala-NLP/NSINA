{
       "Source": "hirunews",
       "Timestamp": "Tuesday, 16 May 2017 - 18:34",
       "Headline": "ජූනි පළවනදා සිට මාස තුනක ඩෙංගු මර්දන කාලයක්",
       "News Content": "ඩෙංගු මර්ධනය සදහා රාජ්‍ය හා පෞද්ගලික අංශය ඒකාබද්ධ වු ජාතික වැඩපිලිවෙළක් ජූනි පළවනදා සිට ක්‍රියාවට නංවන ලෙස ජනාධිපති මෛත්‍රිපාල සිරිසේන නිළධාරින්ට උපදෙස් ලබා දී තිබෙනවා.\nඒ අනුව එදින සිට මාස තුනක කාලයක් ඩෙංගු මර්ධන කාලසීමාවක් ලෙස ප්‍රකාශයට පත් කිරිමටයි ඩෙංගු කාර්යසාධන බලකාය සමග අද පැවති සාකච්ඡාවකදී ජනාධිපතිවරයා තීරණය කළේ.\nඩෙංගු මර්ධනය සදහා රාජ්‍ය අංශයේ ආයතනික වශයෙන් ගත යුතු ක්‍රියාමාර්ග පිලිබද අළුතින් චක්‍රලේඛ කිහිපයක්  ඉදිරියේදී නිකුත් කරන බව ප්‍රකාශ කළ ජනාධිපතිවරයා ඩෙංගු මර්ධනයට අදාලව දැනට ක්‍රියාත්මක වැඩසටහන්වලදී මතුව ඇති ගැටළු පිලිබද ලිඛිත වාර්තාවක් කඩිනමින් තමා වෙත ලබා දෙන ලෙස නිලධාරින්ට උපදෙස් ලබා දුන්නා.\nඑසේම රාජ්‍ය හා පෞද්ගලික ආයතනවල සහ පාසල්වල සෑම සතියකම තෝරා ගත් දිනකදි පැයක කාලයක් පරිසරය පිරිසිදු කිරිමේ කටයුතු සහ ඩෙංගු මර්ධනය පිලිබද දැනුවත් කිරිමේ වැඩසටහන් ක්‍රියාවට නැංවීමටද මෙහිදි තීරණය වුණා.\nඑමෙන්ම ඩෙංගු මර්ධනය සදහා අවශ්‍ය බැක්ටිරියාව නිපදවීමේ කටයුතු මෙරට සමාගම් හරහා සිදු කරන ලෙස ජනාධිපතිවරයා උපදෙස් ලබා දුන් බවයි ජනාධිපති මාධ්‍ය ඒකකය කියා සිටියේ.\nඩෙංගු මර්ධන කටයුතු සදහා පරිසර පොලිසිය දැනට වඩා කාර්යක්ෂමව කටයුතු කළ යුතු බව පැවසු ජනාධිපතිවරයා දේශපාලනඥයින්ද ඩෙංගු රෝග මර්ධනය සදහා මැදිහත් විය යුතු බවයි පෙන්වා දී ඇත්තේ.",
       "URL": "https://www.hirunews.lk/161477/ජූනි-පළවනදා-සිට-මාස-තුනක-ඩෙංගු-මර්දන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=4514"
}