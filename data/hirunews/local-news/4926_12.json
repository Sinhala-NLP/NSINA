{
       "Source": "hirunews",
       "Timestamp": "Friday, 12 August 2016 - 12:08",
       "Headline": "පෙරළි කළ මන්ත්‍රීවරුන්ට, කථානායකගෙන් දැඩි අවවාද",
       "News Content": "අතුරුදන් වූවන් පිළිබද කාර්යාලයක් පිහිටුවීමේ පනත් කෙටුම්පත සම්මත වුව ද පාර්ලිමේන්තුව එම ක්‍රියාවලියේදී පරාජයට පත්වූ බව අමාත්‍ය ලක්ෂ්මන් කිරිඇල්ල අද (12) පාර්ලිමේන්තුවේදී ප්‍රකාශ කළා.\nමේ අතර, අදාළ පනත් කෙටුම්පත පාර්ලිමේන්තුවට ඉදිරිපත් කළ අවස්ථාවේදී විනය විරෝධී ලෙස හැසිරුණු මන්ත්‍රීවරුන්ට කතානායක කරූ ජයසූරිය දැඩි අවවාදයක් සිදුකරනු ලැබුවා.\nඑහිදී කථානායකවරයා කියා සිටියේ ලිප්ටන් වටරවුමේ කොටුව දුම්රියපොල ඉදිරිපිට වැනි ස්ථානවල සිදුකරන විප්ලවවාදී දේශපාලන අරගල පාර්ලිමේන්තුව තුළට රැගෙන නොඑන ලෙසයි.\nඇතැම් මන්ත්‍රීවරුන් සභා ගැබ මැදට පැමිණ සිදුකරන බාධා කිරීම් පිළිබදව කණගාටු වන බව ද කථානායක කරූ ජයසූරිය එහිදී කියා සිටියා.",
       "URL": "https://www.hirunews.lk/140448/පෙරළි-කළ-මන්ත්‍රීවරුන්ට-කථානායකගෙන්-දැඩි-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=4926"
}