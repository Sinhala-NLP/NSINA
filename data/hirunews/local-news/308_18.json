{
       "Source": "hirunews",
       "Timestamp": "Monday, 29 May 2023 - 21:34",
       "Headline": "චෙන්නායි කණ්ඩායමට ලකුණු 215ක ඉලක්කයක්",
       "News Content": "16 වැනි ඉන්දීය ප්‍රිමියර් ලීග් ක්‍රිකට් තරගාවලියේ අවසන් මහා තරගය අද (29) පැවැත්වෙනවා.\nඅහමදාබාද්හි නරේන්ද්‍ර මෝදි ක්‍රීඩාංගණයේ අද පැවැත්වෙන තරගයේ කාසියේ වාසිය දිනා ගත්තේ චෙන්නායි කණ්ඩායමයි.\nමෙයින් අනතුරුව පළමුව පන්දු රැකීමේ නිරත වීමට චෙන්නායි කණ්ඩායමේ නායක දෝනි තීරණය කළා.\nමේ සඳහා පළමුවෙන් පන්දුවට පහරදුන් ගුජරාට් ටයිටන්ස් කණ්ඩායම නියමිත පන්දුවාර 20 තුළ කඩුලු 04ක් දැවී ලකුණු 214ක් රැස් කළා අතර සායි සුදර්ශන් ලකුණු 96ක් සහ රිතිමන් සාහා ලකුණු 54ක් රැස් කරනු ලැබුවා.\nසායි සුදර්ශන් පන්දු 47කදී හතරේ පහර 8ක් සහ හයේ පහර 6ක් සමඟින් ලකුණු 96ක් රැස් කරනු ලැබුවා.\nපන්දු යැවීමේදී චෙන්නායි කණ්ඩායමේ දීපක් සහර් එක් කඩුල්ලක්, රවීන්ද්‍ර ජඩේජා එක් කඩුල්ලක් සහ මද්දිෂ පත්‍රණ කඩුලු 2ක් දවා ගත් අතර මෙම ඉනිමේ මුළු ලකුණු 04 ලබාදී තිබෙනවා.",
       "URL": "https://www.hirunews.lk/336546/චෙන්නායි-කණ්ඩායමට-ලකුණු-215ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=308"
}