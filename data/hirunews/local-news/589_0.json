{
       "Source": "hirunews",
       "Timestamp": "Friday, 20 January 2023 - 23:43",
       "Headline": "ප්‍රංශ අධිකරණයකින් ශ්‍රී ලාංකිකයින් 14 දෙනෙකු සිරගත කරයි",
       "News Content": "උතුරු ප්‍රංශයේ අධිකරණයක් විසින් ශ්‍රී ලාංකිකයින් 14 දෙනෙකුට සිර දඬුවම් නියම කර තිබෙනවා.\nඒ යුරෝපය ඇතුළු රටවල් ගනනාවක මිනිස් ජාවාරම් වළල්ලක් ක්‍රියාත්මක කිරීම සම්බන්ධයෙන්.\nමෙය යුරෝපා මහාද්වීපය පුරා මේ වන විට ලාභදායී ජාවාරමක් ලෙස ක්‍රියාත්මක අපරාධ ජාලයන් මර්දනය කිරීමේ උත්සහායේ කොටසක්.\nමෙම ජාවාරම අධීක්ෂණය කළ බවට චෝදනා ලැබූ පැරිසියේ සිට කිලෝමීටර් 80 ක් උතුරින් පිහිටි සෙරිෆොන්ටේන් ගම්මානයේ සිල්ලර වෙළඳසැලක් පවත්වාගෙන ගිය ප්‍රධාන සැකකරුට වසර හතරක සිරදඬුවමක් සහ වසරක අත්හිටවූ සිරදඬුවමක් නියම වුණා.\nමෙම පුද්ගලයා නැගෙනහිර යුරෝපයේ දේශ සීමා බලධාරීන්ට අල්ලස් දීමෙන් යුක්රේනයේ සිට යුරෝපය වෙත ශ්‍රී ලාංකික සහ බංග්ලාදේශ සංක්‍රමණිකයන් ගෙනයාම සඳහා මිල ගණන් සහ මාර්ග නියම කරනු ලබන බවට මෙතෙක් කරන ලද විමර්ශනවල දී හෙළි වී තිබෙනවා..\nමෙලස සිර දඬුවම් නියම වූ අනෙක් ශ්‍රී ලාංකික පුද්ගලයා බ්‍රිතාන්‍යයේ පිටුවහල් කිරීමේ නියෝග ලැබ ඊට එරෙහිව සටන් කරන්නෙක් වන අතර ඔහුට වසර පහක සිරදඬුවමක් නියම වී තිබෙනවා.\nඅත්අඩංගුවට ගැනුණු අනෙක් අයට කෙටි සිරදඬුවම් නියම වුණා.\nමෑත වසරවලදී යුරෝපය දෙසට ගමන් කරන සංක්‍රමණිකයින්ගේ කැපී පෙනෙන වැඩිවීමක් දක්නට ලැබෙන අතර ඒ හා සම්බන්ධ ජාවාරම් කල්ලි වලද විශාල වර්ධනය වී ඇති අයුරු නිරීක්ෂනය වෙනවා.\nමෙලෙස පැමිණෙන අනවසර සංක්‍රමණිකයන් බොහෝ දෙනෙක් ඉංග්‍රීසි නාලිකාව තරණය කර බ්‍රිතාන්‍යයට පැමිණීමට උත්සාහ දරණ අතර එක්සත් රාජධානියේ රජයේ සංඛ්‍යා ලේඛනවලට අනුව, සංක්‍රමණිකයන් 45,000කට වැඩි පිරිසක් 2022 දී යුරෝපයේ ප්‍රධාන භූමියේ සිට බ්‍රිතාන්‍යයට අනතුරුදායක ලෙස පමිනි අතර, එය පෙර වසරේ වාර්තා වූ 17,000 කට වඩා 60%ක ඉහල යෑමක්.",
       "URL": "https://www.hirunews.lk/325535/ප්‍රංශ-අධිකරණයකින්-ශ්‍රී-ලාංකිකයින්-14-දෙනෙකු-සිරගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=589"
}