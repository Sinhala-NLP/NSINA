{
       "Source": "hirunews",
       "Timestamp": "Monday, 06 May 2013 - 12:57",
       "Headline": "ගාලූ පාර යළි ඇරේ.",
       "News Content": "රත්ගම දේවපතිරාජ ජාතික පාසලට ස්ථිර විදුහල්පතිවරයෙකු සහ ප්‍රමාණවත් ගුරුවරුන් නොමැති බව පවසමින් එම පාසලේ ඉගෙනුම ලබන දරුවන්ගේ දෙමාපියන් අද උද්ඝෝෂණ ව්‍යාපාරයක නිරතවුණා. කොළඹ - ගාල්ල ප්‍රධාන මාර්ගය, රත්ගම මංසන්ධිය අසලින් අවහිර කරමින් ඔවුන් පැවැත්වූ විරෝධතාවය නිසා වාහන ගමනාගමනයටද බාධා මතුවූ බවයි හිරු වාර්තාකරුවන් ප්‍රකාශ කළේ. පැය 3 කට ආසන්න කාලයක් එම විරෝධතාවය පැවති අතර අනතුරුව එම ස්ථානයට දකුණු පළාත් අධ්‍යාපන අධ්‍යක්‍ෂ කිත්සිරි ලියනගේ පැමිණියා. අදාළ ගැටලූවට කඩිනමින් විසඳුම් ලබාදෙන බවට ඔහු පොරොන්දු වීමත් සමග විරෝධතාවය අවසන් වූ අතර මේ වනවිට මාර්ගයේ ගමනාගමන කටයුතු සාමාන්‍ය පරිදි සිදුවන බව රත්ගම පොලීසිය කියා සිටියා.",
       "URL": "https://www.hirunews.lk/58444/ගාලූ-පාර-යළි-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=5993"
}