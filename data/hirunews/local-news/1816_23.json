{
       "Source": "hirunews",
       "Timestamp": "Friday, 16 July 2021 - 15:07",
       "Headline": "අයිෆල් කුළුණ අද යළි විවෘත වෙයි",
       "News Content": "කොරෝනා වසංගතය හේතුවෙන් මාස 9 කට අධික කාලයක් වසා දමා තිබූ ප්‍රංශයේ පැරිස් පුරවරයේ සංචාරක ආකර්ශනයක් වන අයිෆල් කුළුණ අද නැවතත්, මහජන දැක්මට විවෘත වනවා.\nදෙවන ලෝක යුධ සමයෙන් පසු වැඩිම කලක් අයිෆල් කුළුණ වසා දමා තිබුණේ පසුගිය මාස 9 තුලයි.\nඑය අද යළි විවෘත වීමෙන් පසු අඩි දහසක් උසැති කුළුණ මුදුනට සෝපාන මගින් සංචාරකයන් රැගෙන යාම සිදුවනු ඇති.\nනැවත විවෘත වන අයිෆල් කුළුණේ වරකට සිටිය හැකි සංඛ්‍යාව 13,000කට සීමා කර තිබෙනවා.\nඑය සාමාන්‍ය කාලයේ එහි පැමිණි පිරිසෙන් අඩක් පමණයි.\nගෘහ නිර්මාණ ශිල්පී ගුස්ටාව් අයිෆල් විසින් 1889 වසරේ නිර්මාණය කරන ලද අයිෆල් කුළුණ අයන් ලේඩි හෙවත් අයෝමය කාන්තාව ලෙස ද හැදින්වෙනවා.",
       "URL": "https://www.hirunews.lk/277136/අයිෆල්-කුළුණ-අද-යළි-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1816"
}