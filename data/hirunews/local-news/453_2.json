{
       "Source": "hirunews",
       "Timestamp": "Sunday, 26 March 2023 - 14:33",
       "Headline": "17 වැනි රන් මහ සටන ජය පරාජයෙන් තොරවෙයි",
       "News Content": "කොළඹ පී. සරා ඕවල් ක්‍රීඩාංගණයේදී පැවති තරගයේ කාසියේ වාසිය දිනා පළමුව පන්දුවට පහරදුන් ඩී.එස්. සේනානායක විද්‍යාලය සිය පළමු ඉනිම සඳහා සියල්ලන් දැවී ලකුණු 203ක් ලබා ගත්තා.\nකොළඹ මහානාම විද්‍යාලය ක්‍රීඩකයින් සිය පළමු ඉනිමට කඩුලු 8ක් දැවී ලකුණු 255ක් ලබා ගෙන සිටියදී සිය ඉනිම අත්හිටවනු ලැබුවා.\nමහානාම පළමු ඉනිමට වැඩ ලකුණු 52ක් පිටුපසින් සිට සිය දෙවැනි ඉනිම ඇරඹු ඩී.එස්. ක්‍රීඩකයින් සිය දෙවැනි ඉනිම සඳහා කඩුලු 5ක් දැවී ලකුණු 242ක් ලබා සිය ඉනිම අත්හිටවනු ලැබුවේ ජයග්‍රණය සඳහා මහානාම විද්‍යාලයට ලකුණු 190ක ඉලක්කයක් ලබා දෙමින්.\nඒ අනුව තරගය ජය පරාජයෙන් තොරව අවසන් වන විට සිය දෙවැනි ඉනිම ක්‍රීඩා කරමින් සිටි මහානාම විද්‍යාල ක්‍රීඩකයින් කඩුලු 2ක් දැවී ලකුණු 72ක් ලබා ගෙන සිටියා.\nතරගයේ දක්ෂතම ක්‍රීඩකයා ලෙස සම්මාන දිනා ගත්තේ මහානාම විද්‍යාලයේ කවිඳු අමාමෙත්.",
       "URL": "https://www.hirunews.lk/330969/17-වැනි-රන්-මහ-සටන-ජය-පරාජයෙන්-තොරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=453"
}