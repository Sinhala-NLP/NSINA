{
       "Source": "hirunews",
       "Timestamp": "Monday, 11 July 2022 - 6:19",
       "Headline": "කෝටි තුනක අයිස් මත්ද්‍රව්‍ය ප්‍රවාහනය කරමින් සිටි අයෙක් අත්අඩංගුවට",
       "News Content": "රුපියල් කෝටි තුනකට ආසන්න වටිනාකමකින් යුත් අයිස් මත්ද්‍රව්‍ය තොගයක් මෝටර් රථයක් මගින් ප්‍රවාහනය කරමින් සිටිය දී පුද්ගලයෙකු අත්අඩංගුවට ගැනීමට පොලිස් විශේෂ කාර්යය බලකාය ක්‍රියා කොට තිබෙනවා.\nඒ විශේෂ කාර්ය බලකාය සංවිධානාත්මක අපරාධ මර්ධන ඒකක II හි නිලධාරීන්ට ලද තොරතුරකට අනුව ඊයේ (10) වත්තල, හැඳල, ඇලකන්ද පාරේ දී කරන ලද වැටලීමක දී.\nඒ අනුව රුපියල් කෝටි තුනකට ආසන්න වටිනාකමකින් යුත් අයිස් මත්ද්‍රව්‍ය කිලෝ ග්‍රෑම් 04, ග්‍රෑම් 329 ක්, ප්‍රියස් වර්ගයේ මෝටර් රථයක් තුල ඉතා සූක්ෂම ලෙස සඟවා ප්‍රවාහනය කරමින් තිබිය දී යි මෙම අත්අඩංගුවට ගැනීම කර ඇත්තේ.\nඅදාළ මත්ද්‍රව්‍ය තොගය සමග වයස අවුරුදු 35ක් වන මන්නාරම, චාවකට්ටු ප්‍රදේශයේ පදිංච් පුද්ගලයකු අත්අඩංගුවට ගෙන ඇති අතර ඔහුව වැඩිදුර විමර්ශන කටයුතු සඳහා පොලිස් මත්ද්‍රව්‍ය නාශක කාර්යාංශය වෙත භාර දී තිබෙනවා.",
       "URL": "https://www.hirunews.lk/309660/කෝටි-තුනක-අයිස්-මත්ද්‍රව්‍ය-ප්‍රවාහනය-කරමින්-සිටි-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1030"
}