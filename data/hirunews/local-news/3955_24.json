{
       "Source": "hirunews",
       "Timestamp": "Tuesday, 08 May 2018 - 7:41",
       "Headline": "ආචාර්ය ලෙස්ටර්ගේ සම්මානය, මැණික් හා ස්වර්ණාභරණ අධිකාරියට",
       "News Content": "අභාවප්‍රාප්ත ආචාර්ය ලෙස්ටර් ජේම්ස් පිරීස්ට අයත් යාව ජීව ප්‍රණාම සම්මානය ඉදිරි පරීක්ෂණ සඳහා ජාතික මැණික් හා ස්වර්ණාභරණ අධිකාරියට යොමු කරන බව පොලීසිය ප්‍රකාශ කළා.\nඒ, අදාළ සම්මානයේ වටිනාකම තක්සේරු කිරීම සහ එහි අඩංගු ලෝහ වර්ග විශ්ලේෂණය කිරීම සඳහායි.\nසම්මානය සොරකම් කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 06 දෙනා ලබන 21 වනදා දක්වා රක්ෂිත බන්ධනාගාරගත කිරීමටයි කොළඹ අතිරේක මහේස්ත්‍රාත් දමින්ද වැලිගොඩපිටිය ඊයේ (07) නියෝග කළේ.\nමීට අමතරව සැකකරුවන්ට එරෙහිව මහාධිකරණය හමුවේ නඩු පැවරීමට ද තීරණය කර තිබෙනවා.\n2000 වසරේදී ඉන්දියාවෙන් ආචාර්ය ලෙස්ටර්  ජේම්ස් පීරිස්ට පිරිනැමුණු මෙම සම්මානය අතුරුදන් වුණේ ඔහුගේ දේහය පිළිබඳ අවසන් කටයුතු සිදුකෙරුණු දිනයේදියි.\nකෙසේ වෙතත්, අදාල සම්මානය පසුගිය 05 වනදා පොලීසියට හමු වුණේ කොල්ලුපිටිය කඩුවෙල පෞද්ගලික බස් රථයක දමා ගොස් තිබියදීයි.\nඉන් අනතුරුවයි සිදුකරන ලද පරීක්ෂණවලදී සැකකරුවන් 06 දෙනෙකු අත්අඩංගුවට ගනු ලැබුවේ.",
       "URL": "https://www.hirunews.lk/190216/ආචාර්ය-ලෙස්ටර්ගේ-සම්මානය-මැණික්-හා-ස්වර්ණාභරණ-අධිකාරියට",
       "Category": "Local News",
       "Parent URL": "https://www.hirunews.lk/local-news.php?pageID=3955"
}