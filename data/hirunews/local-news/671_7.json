{
       "Source": "hirunews",
       "Timestamp": "Monday, 12 December 2022 - 17:02",
       "Headline": "දරුවකු ඝාතනය කර සිය දිවි නසා ගත් සිද්ධියක් මීගහතැන්නෙන් (වීඩියෝ)",
       "News Content": "වයස අවුරුදු තුන හමාරක පිරිමි දරුවෙකුට පහර දී නිදි යහනේ දී ගෙල මිරිකා ඝාතනය කළ පුද්ගලයකු පිළිබඳ මීගහතැන්න පොලිස් වසමෙන් වාර්තා වනවා.\nඝාතනයෙන් අනතුරු ව සැකකරු ද ගෙල වැල ලාගෙන මිය ගොස් ඇතැ යි මීගහතැන්න පොලිසිය පවනවා.\nවයස අවුරුදු තුනයි මාස හයක් වයසැති එම්.නෙතුම් සස්සර නැමති පිරිමි දරුවෙකු සහ හලෝවිට හේවගේ සචිත්ත නමැති 21 හැවිරිදි පුද්ගලයෙකු යි මෙසේ මිය ගොස් ඇත්තේ.\nමිය ගොස් ඇති දරුවාගේ මව, පියාගෙන් වෙන් ව ගෙල වැල ලාගෙන මිය ගොස් ඇති පුද්ගලයා සමග එකට ජීවත් වූ බව සඳහන්.\nඇය අද  (12) උදෑසන සිය 10 හැවිරිදි දරුවා පාසලට ඇරලවා නිවසට පැමිණෙන අතරතුර ඝාතනය සිදු ව ඇති බවට මෙතෙක් කළ පරීක්ෂණවල දී තහවුරු ව ඇතැ යි පොලිසිය සඳහන් කරනවා.\nදරුවාගේ මළසිරුර මීගහතැන්න ප්‍රාදේශීය රෝහලේ තැන්පත් කර ඇති අතර, පශ්චාත් මරණ පරීක්ෂණය සදහා කළුතර ශීක්ෂණ රෝහල වෙත යොමු කිරීමට නියමිත බව යි වාර්තා වන්නේ.",
       "URL": "https://www.hirunews.lk/322530/දරුවකු-ඝාතනය-කර-සිය-දිවි-නසා-ගත්-සිද්ධියක්-මීගහතැන්නෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=671"
}