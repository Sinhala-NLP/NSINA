{
       "Source": "hirunews",
       "Timestamp": "Monday, 06 May 2019 - 7:55",
       "Headline": "මධුෂ් තවමත් CIDයේ",
       "News Content": "ඩුබායි අත්අඩංගුවේ සිට මෙරටට පිටුවහල් කළ පාතාල නායක මාකඳුරේ මධුෂ්ගෙන් පැය 24කට ආසන්න කාලයක් අපරාධ පරීක්ෂණ දෙපාර්තමේන්තුව ප්‍රකාශ සටහන් කර ගනිමින් සිටිනවා.\nඑහි ජ්‍යෙෂ්ඨ නිලධාරියෙකු සදහන් කළේ දැනට ක්‍රියාත්මක රෙගුලාසි යටතේ ඔහු රඳවාගෙන ප්‍රශ්න කිරීමට හැකියාවක් පවතින බවයි.\nමනුෂ්‍ය ඝාතන ඇතුලු දරුණු අපරාධ රැසකට සම්බන්ධ සමරසිංහ ආරච්චිලාගේ මධුෂ් ලක්ෂිත හෙවත් මාකඳුරේ මධුෂ් ඊයේ (05) අලුයම 5 ට පමණ කටුනායක ගුවන් තොටුපලේදී පොලිස් භාරයට ගැණුනු අතර ඉන් අනතුරුවයි අපරාධ පරීක්ෂණ දෙපාර්තමේන්තුව වෙත ඔහු භාර දෙනු ලැබුවේ.\nමධුෂ් විසින් ඉදිරිපත් කළ ගුවන් ගමන් බලපත්‍රයට අනුව ඔහු ගම්පහ ප්‍රදේශයේ පදිංචි වර්ණකුලසූරිය අජිත් එරංග නමින් පෙනී සිට ඇති අතර, ඔහුගේ උපන් දිනය ලෙස දක්වා තිබුණේ 1979 පෙබරවාරි 20 වනදා ලෙසයි.\nඑම ගුවන් ගමන් බලපත්‍රය 2015 වසරේ අප්‍රේල් 30 වනදා නිකුත් කරන ලද්දක් බවද අනාවරණ වී තිබෙනවා.\nඩුබායි හි සාදයකදී පාතාල නායක මාකඳුරේ මධුෂ් ඇතුලු 31 දෙනෙකු අත්අඩංගුවට පත්වුයේ පසුගිය පෙබරවාරි 5 වනදායි.\nඅත්අඩංගුවට පත්වූ පිරිස අතර ප්‍රබල මත්ද්‍රව්‍ය ජාවාරම්කරුවෙකු වන කංජිපානි ඉම්රාන්, ගායක අමල් පෙරේරා, ඔහුගේ පුත් නදීමාල් පෙරේරා, රංගන ශිල්පී රයන් වැන්රූයන් ද සිටියා.",
       "URL": "https://www.hirunews.lk/215834/මධුෂ්-තවමත්-cidයේ",
       "Category": "Local News",
       "Parent URL": "https://www.hirunews.lk/local-news.php?pageID=3366"
}