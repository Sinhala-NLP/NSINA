{
       "Source": "hirunews",
       "Timestamp": "Tuesday, 06 August 2019 - 13:24",
       "Headline": "පැටවුන් 7 දෙනෙකු සමඟ සුනඛ ධේනුවක්, ගිනි තබා ඝාතනය කිරීමේ උත්සාහයක්",
       "News Content": "වේයන්ගොඩ - කූරිකොටුව ප්‍රදේශයේදී සුනඛ ධේනුවක් සහ ඇගේ පැටව් 7 දෙනෙකු පුළුස්සා ඝාතනය කිරීමට උත්සාහ කිරීමක් සම්බන්ධයෙන් පොලීසිය පරීක්ෂණයක් ආරම්භ කර තිබෙනවා.\nකෙසේ වෙතත්, මෙම ගිනි තැබීම හේතුවෙන් සුනඛ පැටව් දෙදෙනෙකු මියගොස් ඇති බවටයි අප වාර්තාකරු සඳහන් කළේ.\nකූරිකොටුව ප්‍රදේශයේ ඉදිකෙරෙමින් පවතින නිවසක් ආසන්නයේ කැලෑබඳ ප්‍රදේශයක මෙම සුනඛ ධේනුව සහ පැටව් 7 දෙනා සිට තිබෙනවා.\nප්‍රදේශවාසීන් සඳහන් කරන්නේ කාන්තාවක් විසින් එම කැලෑබද ප්‍රදේශයට පෙරේදා දිනයේදී ගිනි තබා ඇති බවටයි.\nප්‍රදේශවාසීන් අදාළ කාන්තාවට ගිනි තැබීම සිදුනොකරන බවට දැනුම්දී තිබුණත් ඇය විසින් හිතාමතා මෙම ගිනි තැබීම සිදුකර ඇති බවටයි පොලීසියට පැමිණිල්ලක් ලැබී ඇත්තේ.",
       "URL": "https://www.hirunews.lk/221653/පැටවුන්-7-දෙනෙකු-සමඟ-සුනඛ-ධේනුවක්-ගිනි-තබා-ඝාතනය-කිරීමේ-උත්සාහයක්",
       "Category": "Local News",
       "Parent URL": "https://www.hirunews.lk/local-news.php?pageID=3213"
}