{
       "Source": "hirunews",
       "Timestamp": "Monday, 26 December 2016 - 14:32",
       "Headline": "එක්සත් ජනතා නිදහස් සන්ධානයේ පළාත් සභා මන්ත්‍රීවරුන් දෙදෙනෙකු අත්අඩංගුවට",
       "News Content": "පෞද්ගලික බස් වර්ජනය පැවති පසුගිය දෙවනදා අධිකරණ නියෝග කඩකරමින් මීගමුව,ගල්කන්ද,දුම්රිය හරස් මාර්ගයේ විරෝධතාවයේ නිරතවීම සම්බන්ධයෙන් නිදහස් සන්ධානයේ බස්නාහිර පළාත් සභා මන්ත්‍රීවරුන් වන ආනන්ද හරිස්චන්ද්‍ර සහ ලලන්ත ගුණසේකර අත්අඩංගුවට ගෙන තිබෙනවා.\nඒ ඔවුන් නීතීඥවරුන් මාර්ගයෙන් අද පෙරවරුවේ මීගමුව පොලීසිය වෙත භාරවීමෙන් අනතුරුවයි.\nඅත්අඩංගුවට ගත් පළාත් සභා මන්ත්‍රීවරුන් දෙදෙනා මේ වනවිට මීගමුව මහේස්ත්‍රාත් අධිකරණය වෙත ඉදිරිපත් කර ඇති බව මීගමුව පොලීසියේ උසස් නිලධාරියෙකු සඳහන් කළා.\nඅධිකරණ නියෝග උල්ලංඝනය කරමින් විරෝධතාවයේ නිරතවීම මෙන්ම පොදු දේපළවලට හානි කිරීම සම්බන්ධයෙන්ද ඔවුන්ට චෝදනා එල්ලවී තිබෙනවා.",
       "URL": "https://www.hirunews.lk/150608/එක්සත්-ජනතා-නිදහස්-සන්ධානයේ-පළාත්-සභා-මන්ත්‍රීවරුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4737"
}