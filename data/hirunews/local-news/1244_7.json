{
       "Source": "hirunews",
       "Timestamp": "Thursday, 07 April 2022 - 19:27",
       "Headline": "දින 3ක් උණුසුම් වු පාර්ලිමේන්තුව තීන්දුවක් නොමැතිව අදත් අවසන්",
       "News Content": "රටේ පවතින වත්මන් ආර්ථික සහ දේශපාලන අර්බුදය පිලිබඳව තුන්වන දිනටත් අද පාර්ලිමේන්තුවේදී වාදවිවාද පැවැත්වුවත්, විසඳුමක් සම්බන්ධයෙන් දේශපාලන පක්ෂ අතර එකඟතාවක් ඇතිවූයේ නැහැ.\nජනාධිපති ගෝඨාභය රාජපක්ෂ අද පෙරවරුවේ පාර්ලිමේන්තුවට පැමිණි අතර, පාර්ලිමේන්තු කටයුතු ආරම්භ වී සුළු වේලාවකට පසුව ජනාධිපතිවරයා පාර්ලිමේන්තුවට පැමිණියා.\nඑමෙන්ම, අධිභාර බදු පනත් කෙටුම්පත අද පාර්ලිමේන්තුවේදී සංශෝධන සහිතව සම්මත වුණා. පනත් කෙටුම්පත අදාළ සංශෝධන පාර්ලිමේන්තුවට ඉදිරිපත් කරනු ලැබුවේ ආණ්ඩු පක්ෂ ප්‍රධාන සංවිධායක අමාත්‍ය ජොන්ස්ටන් ප්‍රනාන්දුයි.\nරටේ පවතින තත්ත්වය සම්බන්ධයෙන් පැවති විවාදයේදී පාර්ලිමේන්තු මන්ත්‍රී අනුර කුමාර දිසානායක, අමාත්‍ය ජොන්ස්ටන් ප්‍රනාන්දු, පාර්ලිමේන්තු මන්ත්‍රීවරුන් වන ලක්ෂ්මන් කිරිඇල්ල, අලි සබ්රි, හර්ෂ ද සිල්වා, විමල් වීරවංශ, පාඨලී චම්පික රණවක සහ ඩිලාන් පෙරේරා අදහස් පළ කළා.",
       "URL": "https://www.hirunews.lk/301435/දින-3ක්-උණුසුම්-වු-පාර්ලිමේන්තුව-තීන්දුවක්-නොමැතිව-අදත්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1244"
}