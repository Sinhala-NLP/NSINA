{
       "Source": "hirunews",
       "Timestamp": "Friday, 11 December 2020 - 15:25",
       "Headline": "ඝාණ්ඨාර ලණුවේ අවසන් ගමන් ගිය පාසල් සිසුවා (ඡායාරූප)",
       "News Content": "ඝාණ්ඨාර ලණුවක එල්ලී සෙල්ලම් කරමින් සිටි පාසල් සිසුවෙකු එම ලණුවට ගෙල සිරවීමෙන් අද (11) ජීවිතක්ෂයට පත්ව තිබෙනවා.\nනොර්වුඩ් පොලිසිය පැවසුවේ මෙලෙස ජීවිතක්ෂයට පත්ව ඇත්තේ අට හැවිරිදි පිරිමි දරුවක් බවයි.\nඅදාල සිසුවා තම නිවස ආසන්නයේ පිහිට කොවිලේ ඝාණ්ඨාර ලණුවේ එල්ලී සෙල්ලම් කරමින් සිට ඇති අතර එහිදී එම ලණුව ගෙල ප්‍රදේශය සිරවී එහි එල්ලෙමින් සිටින අවස්ථාවේ වතු අධිකාරිවරයා දැක සිසුවා ඉන් මුදාගෙන රෝහල් ගත කිරීමට පියවර ගෙන තිබෙනවා.\nකෙසේ වෙතත් රෝහල් ගත කරන විටත් සිසුවා මියගොස් සිටි බවයි අප වාර්තාකරු සඳහන් කළේ.\nමිය ගිය පාසල් සිසුවාගේ සිරුර මේ වනවිට මස්කෙලිය ප්‍රාදේශිය රෝහලේ මෘත ශරිරාගාරයේ තැන්පත් කර තිබෙනවා.\nහැටන් දිසා අධිකරණයේ මහේස්ත්‍රාත්වරයාගේ ස්ථාන පරික්ෂාවෙන් පසු සිරුර පශ්චාත් මරණ පරික්ෂණය සදහා යොමු කරන බව නොර්වුඩ් පොලිසිය පැවසුවා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/256799/ඝාණ්ඨාර-ලණුවේ-අවසන්-ගමන්-ගිය-පාසල්-සිසුවා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2281"
}