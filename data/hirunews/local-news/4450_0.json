{
       "Source": "hirunews",
       "Timestamp": "Tuesday, 27 June 2017 - 15:13",
       "Headline": "හිටපු ජනපතිගේ රියදුරු ලෙස කටයුතු කළ කපිතාන් තිස්ස විමලසේන යළි රිමාන්ඩ්",
       "News Content": "පොලිස් මූල්‍ය අපරාධ කොට්ඨාශය අත්අඩංගුවට ගෙන රක්ෂිත බන්ධනාගාර ගතකර සිටි හිටපු ජනාධිපති මහින්ද රාජපක්ෂගේ රියදුරෙකු ලෙස කටයුතු කළ කපිතාන් තිස්ස විමලසේන ලබන මස 11 වනදා දක්වා යළි රක්ෂිත බන්ධනාගාර ගතකර තිබෙනවා.\nඊට අදාළ නඩුව අද කොළඹ අතිරේක මහේ්ස්ත්‍රාත් චානිමා විජේබණ්ඩාර හමුවේ සළකා බැලූනු අවස්ථාවේදි මෙම තීන්දුව ලබාදුන් බවයි හිරු අධිකරණ වාර්තාකරු සඳහන් කළේ.\nඉඩම් ප්‍රතිසංස්කරණ කොමිෂන් සභාවට අයත් නවගමුව ප්‍රදේශයේ ඉඩමක ගල් කොරියක් පවත්වාගෙන යමින් රුපියල් කෝටි 3 කට ආසන්න මුදලක් සාවද්‍ය පරිහරණය කළ බවට එල්ලවූ චෝදනාවක් මතයි ඔහු පොලිස් මූල්‍ය අපරාධ විමර්ශන කොට්ඨාශය මගින් අත්අඩංගුවට ගත්තේ.",
       "URL": "https://www.hirunews.lk/164527/හිටපු-ජනපතිගේ-රියදුරු-ලෙස-කටයුතු-කළ-කපිතාන්-තිස්ස-විමලසේන-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4450"
}