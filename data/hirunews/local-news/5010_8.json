{
       "Source": "hirunews",
       "Timestamp": "Sunday, 12 June 2016 - 9:23",
       "Headline": "ගොඩකවෙල බුදු පිළිමයක උදුම්බරා මලක් ?",
       "News Content": "ගොඩකවෙල අටකලම්පන්න කවුඩුවාව ප්‍රදේශයේ ත්‍රී රෝද රථයක ඇති බුදු පිළිමයක උදුම්බරා මල් වැනි යමක් දක්නට ලැබෙන බවට ප්‍රදේශවාසීන් පවසනවා.\nඊයේ සවස මෙම සිදුවීම මුලින්ම දැක ඇත්තේ ත්‍රී රෝද රථයේ හිමිකරු විසින්.\nනිවසේ නවතා තිබු ත්‍රී රෝද රථයේ ඇති බුදු පිළිමයේ ඇති මෙම අසාමාන්‍ය සිදුවීම දුටු ඔහු විහාරස්ථානයේ ස්වාමීන් වහන්සේලා දැනුවත් කර තිබෙනවා.\nඅනතුරුව එම ස්වාමීන් වහන්සේලා ද ප්‍රකාශකර ඇත්තේ බුදු පිළිමයෙන් දර්ශණය වන මල් උදුම්බරා මල්වලට සමානත්වයක් දක්වන බවයි.\nමෙම සිදුවීම දැකබලා ගැනීමට ප්‍රදේශවාසීන් විශාල පිරිසක් අදාළ ත්‍රී රෝද රථය නවතා ඇති නිවසට පැමිණෙන බවයි අප වාර්තාකරු ප්‍රකාශ කලේ.\nකෙසේවෙතත් දර්ශණය වන මල් කුමක් ද යන්න මෙතෙක් නිශ්චිතව අනාවරණ වී නැහැ.",
       "URL": "https://www.hirunews.lk/135325/ගොඩකවෙල-බුදු-පිළිමයක-උදුම්බරා-මලක්",
       "Category": "Local News",
       "Parent URL": "https://www.hirunews.lk/local-news.php?pageID=5010"
}