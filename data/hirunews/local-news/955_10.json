{
       "Source": "hirunews",
       "Timestamp": "Monday, 08 August 2022 - 16:40",
       "Headline": "විදුලි බිල ජනතාවට දරන්න බෑ - අයි.එම්.එෆ් යනවාටත් විරුද්ධයි - වාසුදේව  (වීඩියෝ)",
       "News Content": "සර්වපාක්ෂික ආණ්ඩුවට එකතු වීම පිළිබඳ තවදුරටත් සකච්ඡා පවත්වන බව වාසුදේව නානායක්කාර පවසනවා.\nපක්ෂ ගණනාවක සහභාගිත්වයෙන් නිර්මාණය වන සර්වපාක්ෂික ආණ්ඩුවේ තීරණ, පොදු එකඟතාවක් කෙරෙහි පවත්වා ගැනීමට සුදුසු පුද්ගලයා ජනාධිපතිවරයා බව යි ඔහු පවසන්නේ.\nමේ අතර, ජාත්‍යන්තර මූල්‍ය අරමුදලට යෑමේ තීරණයට ද තමන් ඇතුළු කණ්ඩායම තදින් ම විරුද්ධ බවත් ඔහු සඳහන් කර යි.\nපරස්පර තීරණ අනුව ක්‍රියා කරමින් සර්ව පාක්ෂික ආණ්ඩුවකට කතාබස් කිරීම කිසිම අර්ථයක් නැති බව ද වාසුදේව නානායක්කාර පවසනවා.\nඑසේ ම රාජ්‍ය ආයතන පෞද්ගලීකරණය කරන ඕනෑ ම ආණ්ඩුවකට තමා විරුද්ධ බව යි වාසුදේව නානායක්කාර අවධාරණය කරන්නේ.\nවිදුලි බිල අඩුවෙන් භාවිත කරන අය සඳහා විදුලි බිල සීයට සීයකින් වැඩි වීම සහ 30%ක පමණ නිවාස සඳහා විදුලිය කැපීමත් ජනතාවට දරා ගත නො හැකි බවත් වාසුදේව නානයක්කාරය සඳහන් කර යි.",
       "URL": "https://www.hirunews.lk/312253/විදුලි-බිල-ජනතාවට-දරන්න-බෑ-අයි-එම්-එෆ්-යනවාටත්-විරුද්ධයි-වාසුදේව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=955"
}