{
       "Source": "hirunews",
       "Timestamp": "Sunday, 22 May 2022 - 7:48",
       "Headline": "9 වනදා සිද්ධියේ අත්අඩංගුවට ගැනීම්වලට එරෙහිව එක්සත් ජාතීන්ගේ සංවිධානයට ලිපියක්",
       "News Content": "දිවයින පුරා පසුගිය මැයි 09 වනදා සිදු වූ කළහකාරී සිදුවීම් සම්බන්ධයෙන් සැකකරුවන් අත්අඩංගුවට ගැනීමට එරෙහිව වෘත්තීය සමිති සහ බහුජන සංවිධාන එකමුතුව එක්සත් ජාතීන්ගේ සංවිධානයේ කොළඹ පිහිටි කාර්යාලය වෙත ලිපියක් භාර දී තිබෙනවා.\nඒ අදාළ අත්අඩංගුවට ගැනීම් මගින් ප්‍රජාතන්ත්‍රවාදය, අරගල කිරීමේ අයිතිය සහ භාෂණයේ නිදහස ඇතුළු මානව හිමිකම් උල්ලංඝණය වන බව පවසමින්.\nවෘත්තීය සමිති සහ බහුජන සංවිධාන එකමුතුව නියෝජනය කරන ලංකා ගුරු සංගමයේ ප්‍රධාන ලේකම් ජෝෂප් ස්ටාලින් සඳහන් කළේ එම අත්අඩංගුවට ගැනීම්වලට එරෙහිව එක්සත් ජාතීන්ගේ මානව හිමිකම් කවුන්සිලයට ද පැමිණිලි කිරීමට කටයුතු කරන බවයි.\nඊයේ දිනය වනවිට අදාල කළහකාරී සිද්ධීන් සම්බන්ධයෙන් සැකකරුවන් 1348 දෙනෙකු අත්අඩංගුවට ගෙන තිබූ අතර පොලීසිය සඳහන් කළේ ඉන් පුද්ගලයන් 638 දෙනෙකු මේ වනවිට රක්ෂිත බන්ධනාගාරගත කර ඇති බවයි.\nඇප මත මුදාහැර ඇති පුද්ගලයන් සංඛ්‍යාව 654 ක්.",
       "URL": "https://www.hirunews.lk/304958/9-වනදා-සිද්ධියේ-අත්අඩංගුවට-ගැනීම්වලට-එරෙහිව-එක්සත්-ජාතීන්ගේ-සංවිධානයට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1152"
}