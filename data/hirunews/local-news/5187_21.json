{
       "Source": "hirunews",
       "Timestamp": "Monday, 01 February 2016 - 7:00",
       "Headline": "අපිත් හිටපු ජනපතිගේ  තීන්දුවටයි",
       "News Content": "පළාත් පාලන මැතිවරණයේදී හිටපු ජනාධිපතිවරයා ගන්නා තීන්දුවට අනුව තමන් කටයුතු කරන බව නුවරඑළිය දිස්ත්‍රික් පළාත් පාලන නියෝජිතයින් පවසනවා. දිස්ත්‍රික් ශ්‍රී ලංකා නිදහස් පක්ෂ පළාත් පාලන නියෝජිතයින්ගේ සංසදය ඊයේ (31) පැවැත්වූ ප්‍රවෘත්ති සාකච්ඡාවේදී මේ අදහස් පළවුණා.\nකොත්මලේ ප්‍රාදේශීය සභාවේ හිටපු සභාපති අජිත් මෙන්ඩිස්\n\".....අපේ අරමුණ වෙලා තියෙන්නේ මහින්ද රාජපක්ෂ හිටපු ජනාධිපතිතුමාගේ අනුශාසකත්වයෙන් අලුත් පක්ෂයක් බිහි කරලා මැතිවරණයකට එන්න.. ඡන්ද ලකුණටත් වඩා සාඨකයේ ලකුණ තමන්ගේ පෝස්ටරේ ලොකුවට ගහපු මැති ඇමතිවරු අපිට කියනවා අපි මාධ්‍ය සංදර්ශන පවත්වනවා කියලා... මම කැමතියි කියන්න අද ශ්‍රී ලංකා නිදහස් පක්ෂය රැකගන්න තමයි මේ වැඩපිළිවෙලට ගිහිල්ලා තියෙන්නේ....ඒ නිසා පක්ෂයක් අලුතින් පිහිටුවන්න බලය ලබා ගැනීම සඳහාග අනිවාර්යෙන්ම ඒ අරමුණ කරා අපි යනවා කියන එක කියන්න කැමතියි....\"\nතලවකැලේ - ලිඳුල නගර සභාවේ හිටපු සභාපතිඅශෝක සේපාල\n\"....ශ්‍රී ලංකා නිදහස් පාක්ෂියන්  අපිට කියන්නේ මහින්ද රාජපක්ෂ මහත්තයාගේ නායකත්වයෙන් එනවානම් අපි ඡන්දේ දෙනවාග එහෙම නැත්නම් ඔගොල්ලෝ ඡන්දේ ඉල්ලන්න ආවට අපි ඡන්දේ දෙන්නේ නැහැ ගන්නේ අතට කොස්ස.... පළාත්පාලන මැතිවරණය ප්‍රකාශ කළාට පස්සේ නුවරඑළිය දිස්ත්‍රික්කයේ ශ්‍රී ලංකා නිදහස් පක්ෂය නියෝජනය කරපු සියලු කණ්ඩායම අතිගරු ජනාධිපති මහින්ද රාජපක්ෂ මැතිතුමාගේ ප්‍රධානත්වයෙන් බිහිවන ඒ කණ්ඩායමත් එක්ක තමයි තරග වදින්නේ.... වෙනසක් උදෙසා මේ ආණ්ඩුව සහ මේ නායකත්වය පත්කර ගත්තාග නමුත් අද ඒ වෙනස හෙනයක් බවට පත්වෙලා තියෙනවා.... යහපාලන ආණ්ඩුව ඒකට බයේ තමයි මේ පළාත්පාලන මැතිවරණය තියන්නේ නැත්තේ.... මේ යහපාලනය ගෙදර යවන පළවෙනි වෙඩි මුරය පළාත් පාලන මැතිවරණවලින් පටන්ගන්නවා කියන පණිවිඩය සෘජුව කියන්න කැමතියි...\"\nහඟුරන්කෙත ප්‍රාදේශීය සභාවේ හිටපු සභාපති කේ.බී. ඉලංගතිලක\n\"....ශ්‍රී ලංකා නිදහස් පක්ෂයේ ඉදිරි මැතිවරණවල ජයග්‍රහණය වෙනුවෙන් ඇපකැප වෙන්න අපි සූදානම්... පක්ෂය වෙනුවෙන් ශ්‍රී ලංකා නිදහස් පක්ෂයේ නායකයන්ට එකතුවෙන්න බැරිනම් ඒකේ වැරැද්ද මේ ප්‍රාදේශිය දේශපාලඥයින් වන අපේ නෙමෙයි... මහින්ද රාජපක්ෂ ජනාධිපතිතුමා ඉදිරියේදී ගන්නේ මොන තීන්දුවද අපි එතුමා එක්ක හිටගන්නවා කියන එක අපි බොහොම පැහැදිලිව කියනවා....\"",
       "URL": "https://www.hirunews.lk/125172/අපිත්-හිටපු-ජනපතිගේ-තීන්දුවටයි",
       "Category": "Local News",
       "Parent URL": "https://www.hirunews.lk/local-news.php?pageID=5187"
}