{
       "Source": "hirunews",
       "Timestamp": "Friday, 07 July 2017 - 13:26",
       "Headline": "දකුණට, බදුල්ලට සුළං",
       "News Content": "දිවයිනේ නිරිත දිග ප්‍රදේශවල සහ නැගෙනහිර පළාතේ දැනට පවතින කාලගුණ තත්වයේ සුළු වෙනසක් බලාපොරොත්තු වන බව කාලගුණ විද්‍යා දෙපාර්තමේන්තුව කියා සිටියා.\nබස්නාහිර, සබරගමුව, වයඹ සහ මධ්‍යම පළාත්වලත් ගාල්ල සහ මාතර  දිස්ත්‍රික්කවලත් වැසි වාර  කිහිපයක් ඇති වන බවයි ඔවුන් කියා සිටින්නේ.\nනැගෙනහිර සහ ඌව පළාත්වලත් මුලතිවු සහ වවුනියාව දිස්ත්‍රික්කවලත් ස්ථාන කිහිපය සවස 2.00 න් පසුව වැසි හෝ ගිගිරුම් සහිත වැසි ඇති විය හැකියි.\nදකුණු පළාතේ සහ බදුල්ල දිස්ත්‍රික්කයේ විටින් විට හමන පැ.කි.මී.50 දක්වා තරමක් තද සුළං ඇති විය හැකි බවද අද (07) මධ්‍යහන 12.00ට එම දෙපාර්තමේන්තුව නිකුත් කළ නිවේදනයේ සඳහන්.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකියි.\nඅකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් ඔවුන් ඉල්ලීමක් කරනවා.",
       "URL": "https://www.hirunews.lk/165315/දකුණට-බදුල්ලට-සුළං",
       "Category": "Local News",
       "Parent URL": "https://www.hirunews.lk/local-news.php?pageID=4433"
}