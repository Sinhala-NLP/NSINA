{
       "Source": "hirunews",
       "Timestamp": "Friday, 12 May 2023 - 14:35",
       "Headline": "ආගමන විගමන දෙපාර්තමේන්තුවෙන් දැනුම්දීමක්",
       "News Content": "දිනයක් සහ වෙලාවක් වෙන් කර ගැනීමෙන් පසු පමණක් විදෙස් ගමන් බලපත්‍ර ලබා ගැනීමට පැමිණෙන ලෙස ආගමන විගමන දෙපාර්තමේන්තුව විසින් දැනුම් දීමක් කර තිබෙනවා.\nදැනට වෙලාවක් හෝ දිනයක් වෙන් කර නොමැති අය පැමිණීමෙන් වළකින ලෙසයි එම දෙපාර්තමේන්තුව ජනතාවගෙන් ඉල්ලා සිටියේ.\nනමුත් රෝගාබාධයන්ට ලක්ව විදෙස් ගත වීමට සිටින හා සති දෙකක තුනක නිවාඩුවකට ලංකාවට පැමිණ ගමන් බලපත්‍ර සකස් කර ගැනීමට සිටින අයට අදාළ ලේඛන පෙන්වා පැමිණීමේ හැකියාව පවතින බවයි ඔහු වැඩිදුරටත් සඳහන් කළේ.\nඑහි අධ්‍යක්ෂ ජනාරාල් හර්ෂ ඉලුක්පිටිය අද පැවති මාධ්‍ය හමුවකට එක්වෙමින් කියා සිටියේ දෙපාර්තමේන්තුවේ සේවා වඩාත් සක්‍රිය කිරීම සඳහා නව ක්‍රමවේදයක් සකස් කිරීමට පියවර ගනිමින් සිටින බවයි.",
       "URL": "https://www.hirunews.lk/334978/ආගමන-විගමන-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=349"
}