{
       "Source": "hirunews",
       "Timestamp": "Friday, 15 September 2023 - 11:07",
       "Headline": "දේශීය මුදල් බැදුම්කරවල ශ්‍රේණිගත කිරීම් පහළට",
       "News Content": "දේශීය ණය හුවමාරුව ටෙන්ඩර් කරන ලද දේශීය මුදල් බැඳුම්කරවල ශ්‍රේණිගත කිරීම් ෆිච් රේටින්ස් ආයතනය, විසින් පහත හෙළා තිබෙනවා.\nඒ අනුව, ශ්‍රේණිගත කිරීම් සී සිට ඩී දක්වා පහත හෙළා ඇති අතර, ටෙන්ඩර් නොකළ අනෙකුත් දේශීය බැදුම්කර සී මට්ටමේ පවතින බවයි ෆිච් රේටින්ස් ආයතනය ප්‍රකාශ කළේ.\nමේ අතර, ලබන සතිය වනවිට දේශීය ණය ප්‍රශස්තකරණය අවසන් කළ හැකි බව වැඩබලන මුදල් අමාත්‍ය රංජිත් සියඹලාපිටිය ප්‍රකාශ කළා.\nසංවර්ධන බැඳුම්කර, සේවක භාරකාර අරමුදල, සේවක අර්ථසාධක අරමුදල ආදිය අයත්වන විශ්‍රාමික අරමුදල් ආදියේ ප්‍රශස්තකරණ කටයුතු මේ වනවිට අවසන් කර ඇති අතර, මහබැංකුව සතුව පවතින බැඳුම්කර සහ රජයට ලබාදුන් අත්තිකාරම් ප්‍රශස්තකරණය පමණක් ඉතිරිව ඇති බවයි රුවන්වැල්ල ප්‍රදේශයේදී අද මාධ්‍ය වෙත අදහස් දක්වමින් ඔහු කියා සිටියේ.",
       "URL": "https://www.hirunews.lk/348341/දේශීය-මුදල්-බැදුම්කරවල-ශ්‍රේණිගත-කිරීම්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=28"
}