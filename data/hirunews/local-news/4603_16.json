{
       "Source": "hirunews",
       "Timestamp": "Tuesday, 21 March 2017 - 8:51",
       "Headline": "භාර නොවූ හමුදා සෙබලුන් 1900ක් අත්අඩංගුවට",
       "News Content": "පොදු සමා කාලයේදී ත්‍රිවිධ හමුදාව වෙත භාර නොවූ සාමාජිකයින් 41,000ක් අතරින් 1994 දෙනෙකු අත්අඩංගුවට ගෙන ඇති බව යුද හමුදා මාධ්‍ය ප්‍රකාශක, බ්‍රිගේඩියර් රොෂාන් සෙනෙවිරත්න පවසනවා.\nඅත්අඩංගුවට ගත් පිරිස අතරින් 1570ක පිරිසක් යුද හමුදා සාමාජිකයන් වන අතර ඉන් තුන් දෙනෙකු යුද හමුදා නිලධාරීන් වන බවයි ඔහු සදහන් කළේ.\nඅත්අඩංගුවට ගත් පිරිස අතර නාවික හමුදාවට අයත් සාමාජිකයන් 393 දෙනෙකු සිටිනවා.\nසාමාජිකයින් 31 දෙනෙක් ගුවන් හමුදාවට අයත් සෙබලුන් බව යුද හමුදා මාධ්‍ය ප්‍රකාශකවරයා වැඩිදුරටත් සඳහන් කළේ.\nඅත්අඩංගුවට ගෙන සිටින පුද්ගලයින්ගෙන් මාස 6කට වැඩි කාලසීමාවක් හමුදා සේවය අතහැර ගිය පුද්ගලයින් සේවය අතහැර ගියා සේ සලකා නිදහස් කරන බවයි ඔහු එහිදී සදහන් කළේ.",
       "URL": "https://www.hirunews.lk/157340/භාර-නොවූ-හමුදා-සෙබලුන්-1900ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4603"
}