{
       "Source": "hirunews",
       "Timestamp": "Thursday, 12 January 2017 - 18:39",
       "Headline": "රහසිගත සැලසුමක් ගැන කෙහෙලියගෙන් හෙලිදරව්වක්",
       "News Content": "ප්‍රධාන දේශපාලන පක්ෂ දෙකම ආණ්ඩු පිහිටුවීමේ රහසිගත සැලසුම් ක්‍රියාත්මක කරමින් සිටින බව පාර්ලිමේන්තු මන්ත්‍රී කෙහෙලිය රඹුක්වැල්ල පවසනවා.\nමන්ත්‍රීවරයා මේ කියා සිටියේ මාලිගාවත්ත ප්‍රදේශයේ අද (12) පැවති ජන හමුවකට එක්වෙමින්.\nලබන 27 වනදා නුගේගොඩ පැවැත්වෙන ඒකාබද්ධ විපක්ෂයේ ජන රැලිය පිළිබදව මහජනතාව දැනුවත් කිරීම සදහා ජන හමුව සංවිධානය කර තිබුණා.\nමෙම අවස්ථාවට එක්වෙමින් පාර්ලිමේන්තු මන්ත්‍රී ඩලස් අලහප්පෙරුම මහතා සඳහන් කලේ යහපාලන ආණ්ඩුව තුළ මුළුමනින්ම ක්‍රියාත්මක වන්නේ එක්සත් ජාතික පක්ෂයේ ප්‍රතිපත්ති බවයි.",
       "URL": "https://www.hirunews.lk/151918/රහසිගත-සැලසුමක්-ගැන-කෙහෙලියගෙන්-හෙලිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4712"
}