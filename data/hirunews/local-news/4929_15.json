{
       "Source": "hirunews",
       "Timestamp": "Wednesday, 10 August 2016 - 8:14",
       "Headline": "ශ්‍රී ලාංකිකයන් හත්දෙනෙකු රත්‍රං සමඟින් ඉන්දියාවේදී අත්අඩංගුවට",
       "News Content": "නීතිවිරෝධී ලෙස රන් රැගෙන ගිය ශ්‍රී ලාංකිකයන් හත්දෙනෙකු ඉන්දියාවේ බැංගලෝර් ගුවන් තොටුපලේදී අත්අඩංගුවට ගෙන තිබෙනවා.\nඉන් හයදෙනෙකුම කාන්තාවන් බවයි හින්දු පුවත්පත වාර්තා කළේ.\nමොවුන් සතුව තිබී රන් කිලෝ ග්‍රෑම් දෙකක් පමණ සොයාගෙන ඇති අතර, ඒවායේ වටිනාකම රුපියල් ලක්ෂ 65 කට අධික බව හින්දු වාර්තාවේ දැක්වෙනවා.\nකාන්තාවන් පස්දෙනෙකු සහ පිරිමි පුද්ගලයා ශරීරය අභ්‍යන්තරයේ මෙම රන් බිස්කට් සඟවාගෙන පැමිණ ඇති බව සඳහන්.\nඑක් කාන්තාවක් රන් වළලු සිය හිස කෙස් අතර  සඟවාගෙන ද පැමිණ තිබෙනවා.",
       "URL": "https://www.hirunews.lk/140241/ශ්‍රී-ලාංකිකයන්-හත්දෙනෙකු-රත්‍රං-සමඟින්-ඉන්දියාවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4929"
}