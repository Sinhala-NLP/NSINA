{
       "Source": "hirunews",
       "Timestamp": "Thursday, 26 October 2017 - 19:29",
       "Headline": "මුහුණ පොතෙන්ම හෙළි වූ සැකකරු",
       "News Content": "විදේශිකයෙකු ගමන්ගත් මෝටර් රථයක කොකේන් මත්ද්‍රව්‍ය ඇති බව පවසා එම රථය බලහත්කාරයෙන් පොලිසියට රැගෙන යාමට පුද්ගලයින් පිරිසක් තැත්කරන අයුරු දැක්වෙන වීඩියෝවක් මේ දිනවල අන්තර්ජාලයේ හුවමාරු වනවා.\nමෙය සමාජයේ කතාබහට ලක්ව තිබෙන්නේල අදාළ සිදුවීම විදේශිකයා විසින් ෆේස්බුක් හරහා සජීවීව විකාශය කිරීමට පියවර ගැනීමත් සමගයි.\nඇඩම් කැල්වික් (Adam kelwick) නමැති මෙම විදේශිකයා තම ෆේස්බුක් ගිණුමේ දක්වා ඇති පරිදි ඔහු ජීවත්වන්නේ එංගලන්තයේ ලිවර්පූල් නගරයේයි.\nඔහු තම ෆේස්බුක් ගිණුමේ ඔහුව හඳුන්වාදී ඇත්තේ ජාත්‍යන්තර සාම තානාපති නියෝජිතයෙක් ලෙසයි.\nපසුගියදා ලංකාවට පැමිණ ඇති ඔහු අදාල සිදුවීමට මුහුණදෙන්නේ සිරීපාදය නරඹා නැවතත් කුලී රථයකින් කොළඹ බලා පැමිණෙන අතරතුරයි.\nWP CAE 1114 අංකය සහිත මෝටර් රථයෙන් පැමිණෙන කිහිපදෙනෙකු විදේශිකයා ගමන් ගන්නා රථය නවත්වා අපරාධ පරීක්ෂණ දෙපාර්තමේන්තුවෙන් බව පවසමින් විදේශිකයා ගමන්ගත් රථය වැල්ලම්පිටිය පොලිසියට රැගෙන යාමට උත්සාහ දරන බව එහි දැක්වෙනවා.\nකෙසේ වෙතත්ල විදේශිකයාගේ විරෝධය මධ්‍යයේ පරීක්ෂා කිරීමට පැමිණි පිරිස මෙහිදී නික්ම යන අතර, පසුව විදේශිකයා කොළඹ පිහිටි ඔහු නවාතැන් ගෙන සිටින හෝටලයට පැමිණ තිබෙනවා.\nඉන් අනතුරුවයි පොලිස් හදිසි ඇමතුම් අංශයට ලැබුණු පැමිණිල්ලක් මත විදේශිකයා නවාතැන් ගෙන සිටින හෝටල් කාමරය පරීක්ෂා කිරීම සඳහා පොලිසිය පැමිණ ඇත්තේ.\nකෙසේ වෙතත්, පොලිස් කණ්ඩායමක් පැමිණ අදාළ හෝටල් කාමරය පරීක්ෂා කිරීමේදී විදේශිකයා සතුව තිබී වල්ලපට්ට කිලෝග්‍රෑම් 3 හමාරක් පොලිස් භාරයට ගෙන තිබෙනවා.\nඅත්අඩංගුවට ගත් විදේශිකයා කොළඹ - කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් 20,000 ක දඩයක් නියම කර තිබෙනවා.",
       "URL": "https://www.hirunews.lk/174526/මුහුණ-පොතෙන්ම-හෙළි-වූ-සැකකරු",
       "Category": "Local News",
       "Parent URL": "https://www.hirunews.lk/local-news.php?pageID=4251"
}