{
       "Source": "hirunews",
       "Timestamp": "Monday, 16 August 2021 - 8:13",
       "Headline": "මහනුවර ඇසළ පෙරහර මංගල්‍යයේ හතරවන කුඹල් පෙරහර අදයි (වීඩියෝ)",
       "News Content": "මහනුවර - ඓතිහාසික ඇසළ පෙරහර මංගල්‍යයේ හතරවන කුඹල් පෙරහර අද වීථි සංචාරය කිරීමට නියමිතයි.\nඊයේ රාත්‍රියේ යෙදුණු සුබ මොහොතින් තුන්වන කුඹල් පෙරහර වීථි සංචාරය කෙරුණා.\nචාරිත්‍රානුකූලව ආරම්භ කළ පෙරහර මංගල්‍යයේ දියවඩන නිලමේවරයා වෙනුවට ඊයේ පෙරහරේ ගමන් කරනු ලැබුවේ නාථ දේවාලයේ බස්නායක නිලමේ ගයාන් හීන්කෙන්දයි.\nකරඬුව වැඩමවීම සිදුකළේ දළදා මාළිගාවේ ඇත් පන්තියේ සිංහරාජා හස්ති රාජයා විසින්.\nදෑල ඇතුන් ලෙස කැළණිය රජමහා විහාරස්ථානයේ කණ්ඩුල හස්තියා සහ දළදා මාළිගාවේ බුරුම රාජා හස්තියා පෙරහරේ ගමන් කරනු ලැබුවා.",
       "URL": "https://www.hirunews.lk/279805/මහනුවර-ඇසළ-පෙරහර-මංගල්‍යයේ-හතරවන-කුඹල්-පෙරහර-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1752"
}