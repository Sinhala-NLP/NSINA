{
       "Source": "hirunews",
       "Timestamp": "Friday, 03 March 2023 - 10:35",
       "Headline": "රිය අනතුරු හා මාර්ග අවහිරතා අවම කරගැනීමේ වැඩසටහන් මාලාවක්",
       "News Content": "බස්නාහිර පළාත තුළ සිදුවන රිය අනතුරු හා මාර්ග අවහිරතා අවම කරගැනීම සඳහා රියදුරන්, මගීන් සහ පදිකයන් දැනුවත් කිරීමේ වැඩසටහනක් මේ වනවිට ක්‍රියාත්මකයි.\nලබන 31 වනදා දක්වා පළාතේ සියලු පොලිස් වසම් ආවරණය වන පරිදි සිදු කෙරෙන මෙම වැඩසටහනේදී රියදුරු බලපත්‍රය, ආදායම් බලපත්‍රය, රක්ෂණ සහතිකය නොමැතිව රිය පැදවීම, වයස අවුරුදු 18 ට අඩු ළමයින් රිය පැදවීම, ආරක්ෂක හිස්වැසුම් නොමැතිවීම, මාර්ග නීති උල්ලංඝනය, වටරවුම් ආශ්‍රිතව සහ බස් නැවතුම්පල සහ විදුලි සංඥා අසළ සිදු කරන වැරදි, පදික මංතීරු සහ බස් නැවතුම්පලවල සිදුකරන වැරදි සම්බන්ධයෙන් අවධානය යොමු කෙරෙනු ඇති.\nමීට අමතරව බස්නාහිර පළාත තුළ රාජ්‍ය හෝ පෞද්ගලික ආයතන, ආර්ථික මධ්‍යස්ථාන, පාසල් වෑන් රථ සංගමයක හෝ වෙනත් ඕනෑම ආයතනයක රියදුරන් දැනුවත් කිරීමේ වැඩසටහන් පැවැත්වීමට අවශ්‍යනම් අදාළ පොලිස් ස්ථාන වෙතින් ඉල්ලීම් කළ හැකි බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/328862/රිය-අනතුරු-හා-මාර්ග-අවහිරතා-අවම-කරගැනීමේ-වැඩසටහන්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=501"
}