{
       "Source": "hirunews",
       "Timestamp": "Wednesday, 17 February 2021 - 22:57",
       "Headline": "රටපුරා ජාතික සටනක් ! - ගොවීන්ගෙන් ආණ්ඩුවට දින 05ක් (වීඩියෝ)",
       "News Content": "තම ඉල්ලීම්වලට ඉදිරි දින 5 ඇතුළත විසඳුම් නොලැබුණහොත් එළැඹෙන 23වැනිදායින් පසු රටපුරා ජාතික සටනක් ආරම්භ කරන බව සත්‍යග්‍රහයේ නියුතු සුරියවැව වල්සපුගල ගොවීන් පවසනවා.\nඔවුන් මේ බව සඳහන් කළේ සත්‍යග්‍රහය පැවැත්වෙන ස්ථානයේදී මාධ්‍ය වෙත අදහස් පළකරමින්.\nහම්බන්තොට යෝජිත වන අලි කලමනාකරණ රක්ෂිතය ගැසට් කිරීම ඇතුළු ඉල්ලීම් කිහිපයක් මුල්කරගනිමින් සුරියවැව වල්සපුගල දී ගොවි සංවිධාන 86ක් එක්ව ආරම්භ කළ සත්‍යග්‍රහයට අදට දින 31ක්.\nඒ අතරතුර ගොවීන් ආරම්භ කළ මාරාන්තික උපවාසය අමාත්‍ය චමල් රාජපක්ෂ මහතාගේ පොරොන්දුවක් මත පසුගිය 23 වැනිදා නතර කෙරුණා.",
       "URL": "https://www.hirunews.lk/262911/රටපුරා-ජාතික-සටනක්-ගොවීන්ගෙන්-ආණ්ඩුවට-දින-05ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2140"
}