{
       "Source": "hirunews",
       "Timestamp": "Monday, 10 April 2023 - 20:47",
       "Headline": "සමනල වැව බලන්න ආ තරුණියට අතවර කළ කොස්තාපල් රිමාන්ඩ්",
       "News Content": "බලංගොඩ - සමනල වැව නැරඹීම සඳහා පෙම්වතා සමඟ පැමිණි තරුණියකට ලිංගික අතවර කිරීමේ චෝදනාව මත අත්අඩංගුවට ගත් තණමල්විල - හම්බේගමුව පොලිසියට අනුයුක්තව සේවය කරන කොස්තාපල්වරයා මේ මස 20 වනදා දක්වා රක්ෂිත බන්ධනාගාර ගතකර තිබෙනවා.\nඒ ඔහු අද(10) බලංගොඩ මහේස්ත්‍රාවරයා හමුවට ඉදිරිපත් කිරීමෙන් අනතුරුවයි.\nපසුගිය 6 වනදා මෙම තරුණිය සිය පෙම්වතා සමඟ යතුරුපැදියෙන් සමනල වැව නැරඹීම සඳහා පැමිණ තිබෙනවා.\nඑම අවස්ථාවේ සිවිල් ඇඳුමින් සිටි මෙම කොස්තාපල්වරයා, අදාළ තරුණියගේ පෙම්වතා යතුරුපැදියට සම්බන්ධ කර විලංගු දමා ඇයව කැළෑවකට රැගෙන ගොස් ලිංගික අතරවරයට ලක් කර ඇති බවටයි පැමිණිලි ලැබී ඇත්තේ.\nසැකකරු දීර්ඝ කාලයක සිට සමනල වැව බැලීමට පැමිණෙන කාන්තාවන් හට විවිධ අතවර සහ හිංසා කර ඇති බවට විමර්ශන වලදී අනාවරණ වී තිබෙනවා.",
       "URL": "https://www.hirunews.lk/332217/සමනල-වැව-බලන්න-ආ-තරුණියට-අතවර-කළ-කොස්තාපල්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=421"
}