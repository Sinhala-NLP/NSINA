{
       "Source": "hirunews",
       "Timestamp": "Friday, 26 November 2021 - 12:54",
       "Headline": "පැලියොගොඩ මැනිං වෙළෙඳපොළේ පලතුරු වෙළෙන්දන් අසීරුතාවක (වීඩියෝ)",
       "News Content": "පෑලියගොඩ මැනිං වෙළඳ සංකීර්ණයේ එළවළු වෙළඳුන්, පලතුරු විකිණීමේ ද යෙදීම හේතුවෙන් එහි පළතුරු වෙළඳුන් ගැටලු රැසකට මුහුණ දී සිටිනවා.\nපෑලියගොඩ නව මැනිං වෙළඳ සංකීර්ණය ඉදිකිරීමෙන් පසු එහි කඩ කාමර ලබා දීමේදී පළමු මහල එළවළු වෙළඳුන්ටත්, ඉහළ මහල පළතුරු වෙළඳුන්ටත් වෙන් කරනු ලැබුවා.\nඑලවළු වෙළඳුන්, පළතුරු ද විකිණීම නිසා, පාරිභෝගිකයින් සිය ආහාර ද්‍රව්‍ය ගැනීමට පහළ මහලට පමණක් පැමිණෙන බවයි පළතුරු වෙළඳුන් පෙන්වා දෙන්නේ.\nඑමෙන්ම මේ නිසා තමන්ට පළතුරු විකුණා ගැනීමට නොහැකි තත්ත්වයක් මතුව ඇති බවද ඔවුන් කියා සිටියා.\nමේ අතර සිය ගැටලුවට කඩිනම් විසඳුම් ඉල්ලා පළතුරු වෙළඳුන් ඊයේ පස්වරුවේ මැනිං වෙළඳ සංකීර්ණයේ ඉහළ මහලේ සාමකාමී විරෝධතාවක ද නිරත වුණා.\nමේ අතර, අමු තේ දලු සපයන්නන් වෙත පොහොර ලබාදීම සඳහා තේ කොමසාරිස්වරයා විසින් ලබා දී ඇති නිර්දේශ ඇතුළත් නියෝගය ඉවත් කරන ලෙස ඉල්ලා ගාල්ල, කළුතර වතු හිමියන්ගේ සංගමය පාරිභෝගික කටයුතු පිළිබඳ අධිකරණයට ලිපියක් ද යොමුකර තිබුණා.",
       "URL": "https://www.hirunews.lk/289230/පැලියොගොඩ-මැනිං-වෙළෙඳපොළේ-පලතුරු-වෙළෙන්දන්-අසීරුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1536"
}