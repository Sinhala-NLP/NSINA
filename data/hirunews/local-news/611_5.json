{
       "Source": "hirunews",
       "Timestamp": "Tuesday, 10 January 2023 - 17:10",
       "Headline": "ඇමසොන් (amazon) සමාගමේ ගබඩා තුනක් වැසේ",
       "News Content": "ලොව ප්‍රමුඛතම මාර්ගගත අලෙවි සමාගමක් වන ඇමසොන් (amazon) සමාගම එක්සත් රාජධානියේ ඔවුන්ගේ ගබඩා තුනක් වසා දැමීමට සැලසුම් කර තිබෙනවා.\nමේ හේතුවෙන් එම ගබඩා සංකීර්ණවල රැකියා කළ 1200ක ගේ පමන රැකියා තර්ජනයට ලක්ව ඇති බවයි වාර්තා වන්නේ.\nඇමසොන් සමාගම මෙලෙස වසා දැමීමට සැලසුම් කර ඇත්තේ ස්කොට්ලන්තයේ බටහිර ප්‍රදේශයේ හෙමෙල් හැම්ප්ස්ටීඩ් (Hemel Hempstead),ඩොන්කස්ටර් (Doncaster) සහ ගොරොක් (Gourock) හි පිහිටා ඇති ගබඩායි.\nකෙසේ වෙතත් මෙලෙස වසා දමන සියලු ගබඩාවල සේවකයින් සඳහා ඇමසොන් සමාගමේ අනෙකුත් ගබඩාවල රැකියා පිරිනැමීම්ට කටයුතු කර ඇති බවටත් තොරතුරු පළ වනවා.\nමේ අතර ඇමසොන් සමාගම විසින් විසින් පෙඩිමෝර් (Peddimore), වෙස්ට් මිඩ්ලන්ඩ්ස් (West Midlands) සහ දරම් හි ස්ටොක්ටන් ඔන් ටීස් (Stockton-on-Tees), හි නව ප්‍රධාන සේවා සපුරාලීමේ මධ්‍යස්ථාන 3ක් පිහිටුවීම සඳහා සැලසුම් කර ඇති අතර එමඟින් ඉදිරි වසර තුන තුළ නව රැකියා 2,500 ක් නිර්මාණය වනු ඇති.",
       "URL": "https://www.hirunews.lk/324726/ඇමසොන්-amazon-සමාගමේ-ගබඩා-තුනක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=611"
}