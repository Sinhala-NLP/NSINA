{
       "Source": "hirunews",
       "Timestamp": "Saturday, 01 July 2023 - 19:29",
       "Headline": "උපන් බිමට යන මුතුරාජා තවත් හෝරා කිහිපයකින් කටුනායකට",
       "News Content": "තායිලන්තයෙන් මෙරටට පරිත්‍යාග කළ මුතු රාජා හස්තියා අද රාත්‍රියේ දෙහිවල ජාතික සත්වෝද්‍යානයෙන් කටුනායක ගුවන්තොටුපොල වෙත රැගෙන යාමට නියමිතයි.\nහෙට අළුයම 3 ට මුතු රාජා කටුනායක ගුවන්තොටුපොලින් තායිලන්තයේ බැංකොක් නුවර බලා රැගෙන යාමට නියමිත බවයි ගුවන්තොටුපළ කාර්්‍යභාර නිළධාරිවරයා සදහන් කළේ.\nවිසි වසරකට පෙර තායිලන්ත රජයෙන් මෙරටට පරිත්‍යාග කළ මුතු රාජා හස්තියා ශ්‍රී ලංකාව තුළ දැනට සිටින හීලැ අලි ඇතුන්ගෙන් දිගම දළ යුගල හිමි හස්තිරාජයා වනවා.\nරැකබලා ගැනීමේදි දැක්වු නොසැලකිළිමත් භාවය හේතුවෙන් අවස්තා ගණනාවකදි මුතුරාජා රෝගාබාධ වලට ලක්වුණා.\nබැංකොක් නුවර බලා මුතුරාජා රැගෙන යාමට රුසියාවේ ඉලුෂියන් වර්ගයේ භාණ්ඩ ප්‍රවාහන ගුවන් යානයක් ඊයේ රාත්‍රියේ කටුනායකට පැමිණි අතර, එය මුතුරාජා වෙනුවෙන් සකසන ලද විශේෂ ආරක්ෂිත කූඩුවකින් ද සමන්විතයි.\nදෙහිවල සත්වෝද්‍යානය භාරයට පත් කළ පසු මුතුරාජා රැකබලා ගත් ඇත්ගොව්වා මුතුරාජා පිලිබද අත්දැකීම් හිරු ප්‍රවෘත්ති අංශයට විස්තර කරමින් සදහන් කළේ ගත වූ මාස 6 තුලතමන් ඇතුළු සත්වෝද්‍යාන පශු වෛද්‍ය කණ්ඩායම මුතුරාජා සුව කර ගැනීමට හැකි උපරිම අයුරින් කටයුතු කළ බවයි.",
       "URL": "https://www.hirunews.lk/339689/උපන්-බිමට-යන-මුතුරාජා-තවත්-හෝරා-කිහිපයකින්-කටුනායකට",
       "Category": "Local News",
       "Parent URL": "https://www.hirunews.lk/local-news.php?pageID=221"
}