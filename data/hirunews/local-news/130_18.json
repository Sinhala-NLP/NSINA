{
       "Source": "hirunews",
       "Timestamp": "Wednesday, 02 August 2023 - 12:59",
       "Headline": "ලංගම රියැදුරන් සිදු කරන වැරදි ලේඛනගත කිරිමට ක්‍රමවේදයක්",
       "News Content": "අනතුරු වළක්වා ආරක්ෂිත රිය ධාවනයකට පෙළඹවීම සඳහා ලංගම රියැදුරන් සිදු කරනු ලබන වැරදි ලේඛනගත කිරීමේ වැඩපිළිවෙළක් ආරම්භ කිරීමට තීරණය කර තිබෙනවා.\nමේ යටතේ ලංගම රියැදුරන්ට අකුසලතා පරීක්ෂණ පොතක් හඳුන්වා දෙන අතර මෑත කාලයේ ලංගම බස් අනතුරට ලක්වීම් සළකා බලා මේ තීරණයට එළඹි තිබෙන බවයි ශ්‍රී ලංකා ගමනාගමන මණ්ඩලයේ අනතුරු විමර්ශන කළමනාකරු එරන්ද පෙරේරා සඳහන් කළේ.\nමෙසේ සිදුවන අනතුරු හේතුවෙන් වසරකට වන්දි වශයෙන්, ලංකා ගමනාගමන මණ්ඩලයට රුපියල් මිලියන 30, 40 කට ආසන්න මුදලක් ගෙවීමට සිදුවන බවයි වාර්තා වෙන්නේ.\nවසරේ ගත වූ කාලය තුළ ලංගම බස් රථ සම්බන්ධ අනතුරු 218ක් සිදු වී ඇති අතර එයින් මාරක බස් රථ අනතුරු සංඛ්‍යාව 19ක්.\nඉන් මියගිය පුද්ගලයින් සංඛ්‍යාව 19ක් බවයි වාර්තා වෙන්නේ",
       "URL": "https://www.hirunews.lk/343380/ලංගම-රියැදුරන්-සිදු-කරන-වැරදි-ලේඛනගත-කිරිමට-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=130"
}