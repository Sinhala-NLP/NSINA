{
       "Source": "hirunews",
       "Timestamp": "Wednesday, 15 February 2023 - 20:00",
       "Headline": "සල්ලි ඉල්ලා මැතිවරණ කොමිසමෙන් මුදල් අමාත්‍යාංශයට අදත් ලිපියක් (වීඩියෝ)",
       "News Content": "පළාත් පාලන ඡන්ද විමසීමට අවශ්‍ය මුදල් ලබාදෙන ලෙස ඉල්ලමින් මුදල් අමාත්‍යාංශය වෙත ලිපියක් යොමු කළ බව මැතිවරණ කොමිසම් සභාව පවසනවා.\nඑහි සභාපති නීතීඥ නිමල් පුංචිහේවා කියා සිටියේ පළාත්පාලන ඡන්ද විමසීමට රුපියල් මිලියන 300 ක මුදලක් අවශ්‍ය බව මීට පෙරද දැනුම් දුන් බවයි.\nකෙසේ වෙතත්, මේ වනවිට ඉන් ලැබී ඇත්තේ රුපියල් මිලියන 100 ක මුදලක් පමණක් බවද ඔහු සඳහන් කළා.\nමේ අතර, පැෆ්රල් සංවිධානය සඳහන් කළේ ඉතිහාසයේ පැවති මැතිවරණ වලදී කිසිදු මුදලක් නොගෙවා ඡන්ද පත්‍රිකා මුද්‍රණය කිරීමට මැතිවරණ කොමිසම ක්‍රියාකර ඇති බවයි.",
       "URL": "https://www.hirunews.lk/327506/සල්ලි-ඉල්ලා-මැතිවරණ-කොමිසමෙන්-මුදල්-අමාත්‍යාංශයට-අදත්-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=533"
}