{
       "Source": "hirunews",
       "Timestamp": "Monday, 11 September 2023 - 8:17",
       "Headline": "ඝාතනයකට අදාළ සැකකරුවකු හඳුනාගැනීමට පොලිසිය මහජන සහය පතයි",
       "News Content": "වෙඩි තබා පුද්ගලයකු ඝාතනය කිරීමේ සිද්ධියකට අදාළව අවශ්‍ය කරන සැකකරුවන් සහ මෝටර් රථයක් හඳුනාගැනීමට පොලිසිය මහජන සහය පතනවා.\nපසුගිය 22 වන දා හපුතලේ ප්‍රදේශයේදී මෙම ඝාතනය සිදුව තිබෙන බවයි වාර්තා වන්නේ.\nපොලිසිය සඳහන් කළේ නාඳුනන කණ්ඩායමක් විසින් වෙඩි තබා මෙම පුද්ගල ඝාතනය සිදුකර තවත් අයකුට බරපතළ තුවාල සිදුකර ඇති බවයි.\nඔවුන් අත්අඩංගුවට ගැනීම සඳහා බණ්ඩාරවෙල ජ්‍යෙෂ්ඨ පොලිස් අධිකාරිවරයාගේ අධීක්ෂණය යටතේ විමර්ශන සිදු කරනවා.\nමේ වන විට සිදු කළ විමර්ශනවලදී හෙළි වී ඇත්තේ සැකකරුවන් පැමිණ ඇත්තේ ව්‍යාජ අංක තහඩුවක් සහිත මෝටර් රථයකින් බවයි.\nමේ හේතුවෙන් සැකකරුවන් සමඟ එම මෝටර් රථය සම්බන්ධයෙන් යම් තොරතුරක් දන්නේ නම්, 071 859 15 31 යන අංකයෙන් දියතලාව පොලිස් ස්ථානාධිපතිවරයාට හෝ 057 222 22 60, 057 223 16 12 යන අංකවලින් බණ්ඩාරවෙල කොට්ඨාස මෙහෙයුම් මැදිරියට දැනුම් දීමේ හැකියාව පවතිනවා.",
       "URL": "https://www.hirunews.lk/347874/ඝාතනයකට-අදාළ-සැකකරුවකු-හඳුනාගැනීමට-පොලිසිය-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=38"
}