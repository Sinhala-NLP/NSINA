{
       "Source": "hirunews",
       "Timestamp": "Saturday, 08 July 2023 - 13:23",
       "Headline": "රළ පහරට හසුව දරුවෙකු ජීවිතක්ෂයට",
       "News Content": "සය පිරිමි හැවිරිදි දරුවෙකු මුහුදේ ගිලී මිය ගොස් තිබෙන බව මරදන්කේනි  තාලඩිය ප්‍රදේශයෙන් වාර්තා වෙනවා.\nපෙරේදා දිනයේ මෙම දරුවා සිය දෙමව්පියන් සමග කැනඩාවේ   සිට මෙරටට පැමිණ ඇත්තේ ඥාතියකුගේ අවමංගල්‍යයකට සහභාගිවීම සඳහාය.\nමියගිය දරුවා ඥාතියෙකුගේ නිවසේ නවත්වා දෙමාපියන් අවමංගල උත්සවයට සහභාගී වීමට ගොස් තිබෙනවා.ඒ අතරවාරේ දරුවා මුහුදු වෙරළට ගොස් ඇති අතර එම අවස්ථාවේදී රළ පහරට හසුව දියේ ගිලී තිබෙන බව පොලිස් විමර්ශනවලදී අනාවරණය වෙනවා.\nදරුවා නිවසේ නොමැති බව අනාවරණය වීමෙන් අනතුරුවසෝදිසි කිරීමේ දී දරුවාගේ පියසටහන් ඔස්සේ ප්‍රදේශවාසීන් ගොස් ඇති අතර ඔවුනට දැක ගැනීමට හැකිව ඇත්තේ  මුහුදේ පාවෙමින් සිටි දරුවාගේ සිරුර බව පොලිසිය පවසයි.",
       "URL": "https://www.hirunews.lk/340459/රළ-පහරට-හසුව-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=203"
}