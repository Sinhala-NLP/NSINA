{
       "Source": "hirunews",
       "Timestamp": "Monday, 24 April 2023 - 15:05",
       "Headline": "කාන්තාවකගෙන් OIC කෙනෙකුට ප්‍රහාරයක්",
       "News Content": "කාන්තාවන් දෙදෙනෙක් අතර පොලිස් ස්ථානය තුළ දී ඇති වූ ආරවුලක් මැඩලීමට ගිය අපරාධ අංශයේ ස්ථානාධිපතිවරයාට ආරක්ෂක හිස්වැසුමකින් පහර දුන් සිදුවීමක් වැලිපැන්න පොලිස් ස්ථානයෙන් වාර්තා වෙනවා.\nඅදාළ කාන්තාවන් දෙදෙනා පොලිස් ස්ථානයට පැමිණ ඇත්තේ පැමිණිල්ලක් විභාග කිරීම සඳහායි.\nමෙම පහරදීම සම්බන්ධයෙන් මතුගම උතුම්ගම ප්‍රදේශයේ පදිංචි වයස අවුරුදු 52 වන කාන්තාවක් පොලීසිය විසින් අත්අඩංගුවට ගෙන තිබෙනවා.\nකාන්තාවන් දෙදෙනාගෙන් පොලිස් නිළධාරියාට පහර දීමට සම්බන්ධ කාන්තාවකගේ ස්වාමි පුරුෂයා කටුපොල් වත්තක සේවයේ නිරත කම්කරුවෙක් වන අතර අනෙක් පුද්ගලයා එම වත්තෙහිම පරීක්ෂකවරයෙකු බවයි වාර්තා වී ඇත්තේ.\nඑම කාන්තාවගේ සැමියා දිගින් දිගටම සේවයට වාර්තා නොකිරීම හේතුවෙන් අදාළ පරීක්ෂකවරයා විසින් පාලනාධිකාරියට දැනුම් දී තිබෙනවා.\nඒ අනුව ඔහුගේ වැඩ නතර කර ඇති අතර එය මුල්කරගෙන කම්කරුවාගේ බිරිඳ, වැඩ පරීක්ෂකවරයාගේ බිරිඳ සමඟ ගැටුමක් ඇතිකරගෙන ඇති බවයි පොලීසිය සඳහන් කරන්නේ.\nමේ සම්බන්ධයෙන් වැඩ පරීක්ෂකවරයාගේ බිරිද පොලීසියට කර තිබූ පැමිණිල්ලක් විභාග කිරීමට දෙපාර්ශවයම පොලිස් ස්ථානයට කැදවා තිබෙනවා.\nඑම අවසථාවේ පැමිණිල්ල විභාග කිරීමට පෙර ගැටුම ඇතිකරගෙන ඇති බවත්ඒ, එය මැඩලීමට උත්සාහ කළ පොලිස් පරීක්ෂකවරයාට කම්කරුවාගේ බිරිඳ පහර දුන් බවත් පොලිසිය සඳහන් කරනවා.\nපහර දීමට සම්බන්ධ කාන්තාව අත්අඩංගුවට ගෙන අධිකරණයට ඉදිරිපත් කිරීමෙන් පසු ඇපමත මුදා හැර ඇති බවයි පොලිසිය සඳහන් කරනනේ.",
       "URL": "https://www.hirunews.lk/333327/කාන්තාවකගෙන්-oic-කෙනෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=394"
}