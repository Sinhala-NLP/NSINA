{
       "Source": "hirunews",
       "Timestamp": "Wednesday, 03 May 2023 - 8:33",
       "Headline": "කුඹුරු යායක තිබී කාන්තා මළ සිරුරක් හමු වේ",
       "News Content": "කුඹුරුයායක නියරක් මත මුනින් අතරට වැටී අභිරහස් ලෙස මියගොස් සිටි කාන්තාවකගේ සිරුරක් සොයා ගෙන තිබෙනවා.\nඌරගස්මංහන්දිය පොලිස් වසමේ වීරජනපදයේ පෙර පාසලක් පිටුපස තිබී ඊයේ (02) දින එම මළ සිරුර හමුවූ බවයි පොලීය සඳහන් කරන්නේ.\nඑලෙස මියගොස් ඇත්තේ 66 හැවිරිදි වල්ඉඟුරුකැටිය - ඌරගස්මංහ ප්‍රදේශයේ පදිංචි කාන්තාවක්.\nමරණකාරිය වැටී සිටි ස්ථානය අසල අනවසරයෙන් අදින ලද විදුලි රැහැනක් ද දක්නට ඇති අතර, අනවසර විදුලි රැහැනේ ගැටීමෙන් එම කාන්තාව මියයන්නට ඇති බවටයි පොලීසිය සැක කරන්නේ.\nසිද්ධිය සම්බන්ධයෙන් ඌරගස්මංහන්දිය පොලීසිය වැඩිදුර විමර්ශන සිදු කරනවා.",
       "URL": "https://www.hirunews.lk/334104/කුඹුරු-යායක-තිබී-කාන්තා-මළ-සිරුරක්-හමු-වේ",
       "Category": "Local News",
       "Parent URL": "https://www.hirunews.lk/local-news.php?pageID=373"
}