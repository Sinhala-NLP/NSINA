{
       "Source": "hirunews",
       "Timestamp": "Tuesday, 20 April 2021 - 6:33",
       "Headline": "මාර්ග නීති උල්ලංඝනය කිරීම්වල යතුරුපැදිකරුවන් සහ ත්‍රිරෝද රථ රියදුරන් ඉදිරියෙන් (වීඩියෝ)",
       "News Content": "දිවයින් පුරා පැය 18ක කාලයක් තුල සිදුකළ විශේෂ රථවාහන මෙහෙයුමකදී බීමත්ව රිය පැදවූ පුද්ගලයින් 905 දෙනෙකු අත්අඩංගුවට ගැනීමට හැකිවූ බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළා.\nඔහු වැඩිදුරටත් සඳහන් කළේ පසුගිය 18 වනදා දහවල් 12 සිට ඊයේ (19) උදෑසන 06 දක්වා මෙම මෙහෙයුම් ක්‍රියාත්මක කළ බවයි.\nයතුරුපැදිකරුවන් සහ ත්‍රිරෝද රථ රියදුරන් වැඩි වශයෙන් මාර්ග නීති උල්ලංඝනය කරන අයුරු මෙම විශේෂ රථවාහන මෙහෙයුමේදී නිරීක්ෂණය වූ බවයි පොලිස් මාධ්‍ය ප්‍රකාශකවරයා පවසා සිටියේ.",
       "URL": "https://www.hirunews.lk/268936/මාර්ග-නීති-උල්ලංඝනය-කිරීම්වල-යතුරුපැදිකරුවන්-සහ-ත්‍රිරෝද-රථ-රියදුරන්-ඉදිරියෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2009"
}