{
       "Source": "hirunews",
       "Timestamp": "Tuesday, 06 June 2017 - 12:56",
       "Headline": "ප්ලාස්ටික් සහ පොලිතින් වලට බද්දක් පනවන්නැයි ඒකාබද්ධයෙන් යෝජනා",
       "News Content": "පොලිතින් සහ ප්ලාස්ටික් භාවිතය අඩු කිරීම සඳහා නව නිෂ්පාදන බද්දක් පැනවිය යුතු බවට ඒකාබද්ධ විපක්ෂය රජයට යෝජනා කරනවා.\nකොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ පරිසර සංරක්ෂණය සඳහා බදු පැනවීම රජය විසින් පැහැර හැර ඇති බවයි.\nබන්දුල ගුණවර්ධන කියා සිටියේ වහාම ක්‍රියාත්මක වන පරිදි සතොස හා සමූපකාර මත පනවා තිබෙන බදු මුදල් ඉවත් කළ යුතු බවයි.\nරජයේ අනවශ්‍ය වියදම් නවතා ආපදාවට පත්වූ ජනතාව නගා සිටුවීමට එම මුදල් භාවිතා කරන ලෙස ද ඔහු සඳහන් කළා.\n,මිනිස් ජීවිත 300 ක් පමණ ප්‍රමාණයක් ලංකා ඉතිහාසයේ ගංවතුරකින් වැඩිම ජීවිත ප්‍රමාණය අහිමිවීමත්ල දේපොළ - වත්කම් - ජීවනෝපාය හා සම්පත් අහිමි වීමත් සිද්ධ වෙලා තියෙනවා. නමුත් මේ වනතෙක් අලාභ තක්සේරුකරණයක් සිද්ධ වෙලා නැහැ. ආපදාවට ලක්වුණ බහුතර ප්‍රමාණයක් ණය වාරික පොලී ගෙවීමට බැඳී සිටින ජනතාවක්. මේ ඇතිවෙච්ච විපතෙන් පස්සේ ඔවුන්ගේ ණය ප්‍රශ්නයට බරපතළ ලෙස මැදිහත්වෙන්න කියලා අපි ඉල්ලා සිටිනවා. ව්‍යාපාරික ප්‍රජාව එහෙම වැට් ඇතුළු බදු වර්ග ගෙවන්න ඕනේ. සමහර බදු ඇත්තටම ඉවත් කරන්න ඕනේ. අලුත් මුදල් ඇමතිවරයාගේ යුතුකම හා වගකීම වෙන්නේ තමන්ගේ අභිමතය පරිදි හිටපු මුදල් අමාත්‍යතුමා යම් යම් ක්‍රියාමාර්ග අරන් තියෙනවා නම් ඒවා වෙනස් කරන්න ඕනේ වෙනසක් වෙන්න නම්. හිටපු මුදල් අමාත්‍යවරයාට විරුද්ධව මම ශ්‍රේෂ්ඨාධිකරණයට ගිහිල්ලා තියෙනවා. ජාතික ගෙවීම් වේදිකාව කියලා මහබැංකුව පුද්ගලීකරණය කරන්න කියලා එකක් ගෙනාව. ඒවගේම පර්පචුවෙල් ට්‍රෙෂරීස් එක නැගෙනහිර පළාතේ පිහිටුවන ස්කාගාරය සම්බන්ධයෙන් ප්‍රශ්න මතුවුණා. මම හිතනවා මේවා තමයි මුදල් අමාත්‍යවරයාගේ කඩිනම් අවධානයට ලක්වෙන්න ඕනේ.",
       "URL": "https://www.hirunews.lk/162948/ප්ලාස්ටික්-සහ-පොලිතින්-වලට-බද්දක්-පනවන්නැයි-ඒකාබද්ධයෙන්-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=4482"
}