{
       "Source": "hirunews",
       "Timestamp": "Tuesday, 22 June 2021 - 13:16",
       "Headline": "මැණික් හා ස්වර්ණාභරණ අපනයනකරුවන් මුහුණදෙන ගැටළු විසඳීමට රජයේ අවධානය",
       "News Content": "මැණික් හා ස්වර්ණාභරණ අපනයනකරුවන් මුහුණදෙන ගැටළු විසඳීමට රජයේ අවධානය යොමු කරන බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඅග්‍රාමාත්‍යවරයා මේ බව සඳහන් කළේ මැණික් හා ස්වර්ණාභරණ අපනයනකරුවන්ගේ ගැටළු සම්බන්ධයෙන් අරලියගහ මන්දිරයේ ඊයේ පැවති සාකච්ඡාවකට එක්වෙමින්.\nමෙරට අපනයන ආදායම ඉහල නංවා ගැනීමට සංචාරක ක්‍ෂේත්‍රය මෙන්ම මැණික් හා ස්වර්ණාභරණ අංශයද සැළකිය යුතු දායකත්වයක් ලබාදිය යුතු බව අග්‍රාමාත්‍යවරයා එහිදී කියා සිටියා.\nඑමෙන්ම මෙරට මැණික් හා ස්වර්ණාභරණ ක්‍ෂේත්‍රය ලොව පුරා වඩාත් ප්‍රචලිත කිරීම කෙරෙහි ගත යුතු ක්‍රියාමාර්ග සම්බන්ධයෙන්ද මෙම සාකච්ඡාවේදී අවධානය යොමුවී තිබුණා.",
       "URL": "https://www.hirunews.lk/275013/මැණික්-හා-ස්වර්ණාභරණ-අපනයනකරුවන්-මුහුණදෙන-ගැටළු-විසඳීමට-රජයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1868"
}