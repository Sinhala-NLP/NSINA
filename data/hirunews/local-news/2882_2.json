{
       "Source": "hirunews",
       "Timestamp": "Wednesday, 26 February 2020 - 10:58",
       "Headline": "ඉසුරුපාය ඉදිරිපිට විරෝධතාවක් - ගුරු - විදුහල්පති වර්ජනයෙන් පාසල් කටයුතුවලට බාධා",
       "News Content": "වර්ජනයක නිරත ගුරු සහ විදුහල්පති වෘත්තිය සමිති මේ වනවිට අධ්‍යාපන අමාත්‍යාංශය ඉදිරිපිට විරෝධතාවක නිරතවනවා. ඔවුන් අද උදෑසන ලෙඩ නිවාඩු දමා වෘත්තිය ක්‍රියාමාර්ගයක් ආරම්භ කළේ ගුරු සහ විදුහල්පති සේවාව සංවෘත සේවයක් බවට පත් කිරීම ඇතුලූ ඉල්ලීම් කිහිපයක් මුල් කරගනිමින්.\nමේ වනවිට අධ්‍යාපන අමාත්‍යාංශය ඉදිිරිපිට විරෝධතාවයේ නිරතවන ගුරු සහ විදුහල්පති සංගම් 18ක් එම ස්ථානයට පැමිණීයේ පැලවත්ත බුද්ධාදාස ක්‍රීඩාංගණයේ සිටයි.\nමේ හේතුවෙන් කොට්ටාව - බොරැල්ල 174 මාර්ගය, මේ වනවිට අවහිර වී තිබෙනවා.\nගුරු සහ විදුහල්පතිවරුන්ගේ ලෙඩ නිවාඩු වාර්තා කිරීමේ වෘත්තිය ක්‍රියාමාර්ගය නිසා දිවයිනේ පාසල්වලට සිසුන්ගේ පැමිණිමේ අඩුවක් දක්නට ලැබුණු අතර, අධ්‍යාපන කටයුතු අඩාල තිබු බවයි හිරු ප්‍රදේශිය වාර්තාකරුවන් සඳහන් කළේ.",
       "URL": "https://www.hirunews.lk/235266/ඉසුරුපාය-ඉදිරිපිට-විරෝධතාවක්-ගුරු-විදුහල්පති-වර්ජනයෙන්-පාසල්-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=2882"
}