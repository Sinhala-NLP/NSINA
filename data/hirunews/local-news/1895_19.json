{
       "Source": "hirunews",
       "Timestamp": "Wednesday, 09 June 2021 - 18:45",
       "Headline": "නැවේ ඊයේ තෙල් කාන්දුව අද නැහැ ?",
       "News Content": "මෙරට මුහුදු සීමාවේදී ගිනිගෙන විනාශ වූ එක්ස්ප්‍රස් පර්ල් නෞකාවෙන් තෙල් කාන්දුවක් සිදුවී ඇති බව වාර්තා වුව ද, අද දිනයේ එවැන්නක් නිරීක්ෂණය නොවූ බව සමුද්‍රීය පරිසර ආරක්ෂණ අධිකාරිය සඳහන් කළා.\nඑම අධිකාරිය හා තවත් ආයතන කිහිපයක් එක්ව අද දිනයේ එම නෞකාව ආශ්‍රිත ප්‍රදේශයේ පරීක්ෂණ සිදුකර ඇති බවයි වාර්තා වන්නේ.\nඑහිදී මේ බව නිරීක්ෂණය වී ඇති අතර, ඊට එක්වූ කණ්ඩායම් ජල සාම්පල ඇතුළු විවිධ සාම්පල කිහිපයක් ද ඉදිරි පරීක්ෂණ සඳහා ගොඩබිමට රැගෙනවිත් තිබෙනවා.\nමේ අතර, මෙම සිද්ධියේදී ජීවනෝපායට බලපෑම් එල්ලවූ ධීවර ක්ෂේත්‍රයේ සියලු‍දෙනාට වන්දි ලබාදීමට කටයුතු කරන බව වරාය හා නාවික අමාත්‍ය රෝහිත අබේගුණවර්ධන පවසනවා.",
       "URL": "https://www.hirunews.lk/273852/නැවේ-ඊයේ-තෙල්-කාන්දුව-අද-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1895"
}