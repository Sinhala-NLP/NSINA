{
       "Source": "hirunews",
       "Timestamp": "Monday, 19 June 2023 - 8:32",
       "Headline": "ලොතරැයි මිල දෙගුණයකින් වැඩි කෙරේ",
       "News Content": "ලොතරැයි පතක මිල දෙගුණයකින් ඉහළ දැමීම සදහා මහ භාණ්ඩාගාරයෙන් අනුමැතිය හිමිව ඇති බව ජාතික ලොතරැයි මණ්ඩලය පවසනවා.\nඒ අනුව ඉදිරියේදී ලොතරැයි පතක මිල රුපියල් 40 දක්වා ඉහළ දැමීමට නියමිතයි.\nදැනට ලොතරැයි පතක් අළෙවි වන්නේ රුපියල් 20කට වන අතර මිල දෙගුණයකින් ඉහළ දැමීමත් සමග ලොතරැයි දිනුම් ඇදීම්වලදී ලබාදෙන ත්‍යාග මුදලද ඊට සමගාමීව ඉහළ නැංවීමට සැළසුම් කර ඇති බව ජාතික ලොතරැයි මණ්ඩලය සදහන් කළා.\nඑමෙන්ම අදාළ මිල ඉහළ නැංවීම ලබන ජුලි මාස 6 වන දා සිට සිදු කිරීමට මීට පෙර තීරණය කර තිබුණද ඒ පිළිබද යලි සළකා බැලීමට නියමිතව ඇති බව සදහන්.\nඒ අනුව මිල වැඩි වීම බලාත්මක වන දිනය සම්බන්ධයෙන් මෙම සතිය තුළ අවසන් තීරණයක් ගන්නා බවයි ජාතික ලොතරැයි මණ්ඩලය සදහන් කළේ.",
       "URL": "https://www.hirunews.lk/338366/ලොතරැයි-මිල-දෙගුණයකින්-වැඩි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=256"
}