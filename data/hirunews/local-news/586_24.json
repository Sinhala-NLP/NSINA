{
       "Source": "hirunews",
       "Timestamp": "Saturday, 21 January 2023 - 21:50",
       "Headline": "දෙවියන් බලා සිටියදී කල සොරකම (වීඩියෝ)",
       "News Content": "කොම්පඤ්ඤ වීදියේ පිහිටි ශිව සුබ්‍රමණියම් ස්වාමි කෝවිලට අද අලුයම ඇතුළු වූ පුද්ගලයෙකු එහි තුබූ ලක්ෂ 3කට අධික පඬුරු සහ ආධාර මුදල් සොරකම් කර තිබෙනවා.\nමෙම සොරකම කෝවිලේ ආරක්ෂිත කැමරාවක මෙලෙස සටහන් වී තිබුණා.\nඅද උදෑසන ශිව සුබ්‍රමණියම් ස්වාමි කෝවිලේ ආරක්ෂක නිලධාරියා විසින් කෝවිල පරීක්ෂා කිරීමේදී කිසියම් පුද්ගයෙකු විසින් කෝවිලේ දොරගුලු කඩා විවෘත කර ඇති බව නිරීක්ෂණය වී තිබෙනවා. .\nඒ පිළිබදව කෝවිලේ පූජකවරයා ඇතුළු නිළධාරීන් දැනුවත් කිරීමෙන් පසු පොලිසියටද දැනුම් දී ඇති අතර සිද්ධිය සම්බන්ධයෙන් කොම්පඤ්ඤවීදිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/325602/දෙවියන්-බලා-සිටියදී-කල-සොරකම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=586"
}