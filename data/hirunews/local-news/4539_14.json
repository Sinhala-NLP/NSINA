{
       "Source": "hirunews",
       "Timestamp": "Monday, 01 May 2017 - 7:27",
       "Headline": "දඹුල්ල රිය අනතුරකින් විනාශ වී ගිය සිරුරේ ඡායාරූප ගන්න පොරකයි (ඡායාරූප)",
       "News Content": "දඹුල්ල වෑවල ප්‍රධාන මාර්ගයේ නිකවටවන ප්‍රදේශයේදී ඊයේ 30දින පස්වරුවේ යතුරුපැදියක් හා වැලි ප්‍රවාහනය කරන ටිපර් රථයක් මුහුණට මුහුණ ගැටී යතුරුපැදිකරු ප්‍රධාන මාර්ගය මැදම මියගොස් තිබු අතර සිරුර බෙහෙවින් විනාශවී තිබිණා.\nපොලිසිය පරීක්ෂණ සදහා වසා තිබු රෙදි කැබැල්ල ඉවත් කරනවාත් සමග එහි සිටි බොහෝ දෙනකු විනාශ වී බැලීමට අපහසු තත්වයේ තිබු මල සිරුර සිය ජංගම දුරකථන මගින් සිනාසිසී වීඩියෝ හා ඡායාරූප කරගන්නට පොරකන අයුරු දැකගැනීමට හැකි වුණා.\nමෙසේ අවාසනාවන්ත අන්දමට මියගොස් සිටියේ දඹුල්ල වෑවල පදිංචි නිමල් කරුණාතිලක (42) මහතා යි .\nවැලි ප්‍රවාහනය කරන ටිපර් රථය දඹුල්ල දෙසින්  වෑවල දෙසට ගමන් කර තිබෙනවා.\nයතුරුපැදිය වෑවල සිට දඹුල්ල දෙසට ධාවනය කර ඇති අතර කෙටි වංගුවෙන් දෙදෙනා මුහුණට මුහුණ ගැටී ඇති බව පොලිසිය කියයි.\nටිපර් රත රියදුරු අත්අඩංගුවට ගෙන තිබෙනවා.\nදඹුල්ල පොලිසිය පරීක්ෂණ පවත්වයි .",
       "URL": "https://www.hirunews.lk/160338/දඹුල්ල-රිය-අනතුරකින්-විනාශ-වී-ගිය-සිරුරේ-ඡායාරූප-ගන්න-පොරකයි",
       "Category": "Local News",
       "Parent URL": "https://www.hirunews.lk/local-news.php?pageID=4539"
}