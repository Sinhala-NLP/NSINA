{
       "Source": "hirunews",
       "Timestamp": "Monday, 15 March 2021 - 21:00",
       "Headline": "ධීවරයන්ට පිහිට වීමට නොහැකි වීම නිසා, මියන්මාරයේ ශ්‍රී ලංකා තානාපති ඉල්ලා අස්වේ (වීඩියෝ)",
       "News Content": "මියන්මාරයේ අතරමං වූ ශ්‍රී ලාංකික ධීවරයන්ට පිළිසරණක් නොවූ බවට එල්ල වන චෝදනා මැද එරට ශ්‍රී ලංකා තානාපති මහාචාර්ය නලීන් ද සිල්වා සිය තනතුරෙන් ඉල්ලා අස්වීමට තීරණය කර තිබෙනවා.\nකෙසේ වෙතත්, ඔන්ලයින් තාක්ෂණය ඔස්සේ පැවැත්වීමට නියමිත බිම්ස්ටෙක් අමාත්‍යවරුන්ගේ සමුළුව සහ ධීවර ගැටළුව අවසන් වන තුරු තමන් මියන්මාරයේ රැදී සිටින බවයි තානාපතිවරයා ප්‍රකාශ කළේ.\nමියන්මාරයේ අත්අඩංගුවේ පසුවන මෙරට ධීවරයින් පසුගිය දා හිරු ප්‍රවෘත්ති අංශය අමතමින් සඳහන් කළේ තමන්ට මේ වන විට මියන්මාරයේ දුෂ්කරතා රැසකට මුහුණදීමට සිදුව ඇති බවයි.",
       "URL": "https://www.hirunews.lk/265441/ධීවරයන්ට-පිහිට-වීමට-නොහැකි-වීම-නිසා-මියන්මාරයේ-ශ්‍රී-ලංකා-තානාපති-ඉල්ලා-අස්වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2086"
}