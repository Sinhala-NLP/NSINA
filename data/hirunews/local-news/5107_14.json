{
       "Source": "hirunews",
       "Timestamp": "Thursday, 31 March 2016 - 20:59",
       "Headline": "සමන්ත විද්‍යාරත්න අල්ලස් කොමිසමට",
       "News Content": "ඌව පළාත් ප්‍රධාන අමාත්‍ය චාමර සම්පත් දසනායක මහතා විසින් රුපියල් 35 ලක්ෂයක මූල්‍ය වංචාවක් සිදුකර ඇති බවට සහ රුපියල් ලක්ෂ 103 ක මුදලක් සිය අත්තනෝමතික තීරණ හරහා පළාත් සභාවට පාඩු කර ඇති බවට චෝදනා කරමින්  එම පළාත් සභාවේ ජනතා විමුක්ති පෙරමුණේ කණ්ඩායම් නායක සමන්ත විද්‍යාරත්න මහතා අද අල්ලස් හෝ දූෂණ විමර්ශන කොමිසන් සභාවට පැමිණිල්ලක් ඉදිරිපත් කළා.\nමේ අතර අදාළ චෝදනාව ප්‍රතික්ෂේප කරන ඌව පළාත් ප්‍රධාන අමාත්‍යවරයා සහ සමන්ත විද්‍යාරත්න මහතා අතර විවාදය අද රාත්‍රි හිරු ටී වී බලය දේශපාලන වැඩසටහන ඔස්සේ පැවැත්වීමට නියමිතයි.",
       "URL": "https://www.hirunews.lk/129834/සමන්ත-විද්‍යාරත්න-අල්ලස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5107"
}