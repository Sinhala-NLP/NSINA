{
       "Source": "hirunews",
       "Timestamp": "Saturday, 15 October 2022 - 14:07",
       "Headline": "මෙරට ප්‍රධාන ආයතන සඳහා සූර්‍ය පැනල සවි කිරීමට ඉන්දීය ණය ආධාර යෙදවීමේ බලාපොරොත්තුවක් (වීඩියෝ)",
       "News Content": "මෙරට පාසල්, විශ්වවිද්‍යාල, අධ්‍යාපන ආයතන, රෝහල්, දිස්ත්‍රික් සහ ප්‍රාදේශීය ලේකම් කාර්යාල, රජයේ ගොඩනැගිලි සහ ආගමික ආයතනවල සූර්යය පැනල සවි කිරීම සඳහා ඉන්දියානු රජය විසින් ලබා දුන් අමෙරිකානු ඩොලර් මිලියන 100ක ණය ආධාරය භාවිත කරන බව විදුලි බල හා බලශක්ති අමාත්‍ය කංචන විජේසේකර පවසනවා.\nඔහු මේ බව ප්‍රකාශ කළේ අද (15) පෙරවරුවේ, පැවති වහළය මත සූර්ය පැනල සවි කිරීමේ වැඩපිළිවෙල පිළිබඳව විදුලිබල අමාත්‍යාංශයේ දී පැවති ප්‍රගති සමාලෝචන හමුවේ දී යි.\nඑම අවස්ථාවට විදුලිබල හා බලශක්ති අමාත්‍යවරයා සහ රාජ්‍ය අමාත්‍යවරුන්ට අමතරව ඉන්දියානු මහ කොමසාරිස් කාර්යාලයේ නිළධාරීන්, සුනිත්‍ය බලශක්ති අධිකාරියේ සහ විදුලිබල මණ්ඩලයේ නිළධාරීන් සහබාගී වී සිටියා.",
       "URL": "https://www.hirunews.lk/317942/මෙරට-ප්‍රධාන-ආයතන-සඳහා-සූර්‍ය-පැනල-සවි-කිරීමට-ඉන්දීය-ණය-ආධාර-යෙදවීමේ-බලාපොරොත්තුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=801"
}