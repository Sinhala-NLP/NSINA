{
       "Source": "hirunews",
       "Timestamp": "Monday, 24 April 2017 - 12:18",
       "Headline": "කොරියාවේදී අතුරුදන් වූ තරුණයාගේ සිද්ධියට අයෙක් අත්අඩංගුවට (ඡායාරූප)",
       "News Content": "කොරියාවේ රැකියාවට ගොස්‌ සිටියදී අතුරුදන් වූ විසිහය හැවිරිදි තරුණයා පිලිබඳ ප්‍රශ්ණ කිරීම සඳහා එක් පුද්ගලයෙකු කොරියානු රජය විසින් අත්අඩංගුවට ගෙන ඇති බව අතුරුදන් වූ තරුණයාගේ මාමාවන ජයන්ත ඉලේපෙරුම මහතා පවසනවා.\nමෙසේ අතුරුදන්වී ඇත්තේ ශෂෙන් තාරක ජයසේකර නැමති බද්දේගම නගරයේ පදිංචිකරුවෙක්.\nඥාති ප්‍රශ්නයක් මත මෙම අතුරුදන්වීම සිදු වුවක් විය හැකි බවයි ජයන්ත ඉලේපෙරුම මහතා සැකපළකරන්නේ.\nමෙම තරුණයා අප්‍රේල් මස 16 වැනි දින සිට අතුරුදන්වී ඇති බව ඥතීන් පවසන්නේ.\nඔහු මීට වසර තුනකට පමණ ඉහතදී කොරියාවේ රැකියාවට ගොස්‌ තිබුණා.\nමේ හේතුවෙන් විදේශ රැකියා අමාත්‍යාංශයේ අවධානය මෙයට යොමු කරන ලෙසත් කොරියාවේ දී අතුරුදන්වී ඇති මේ දරුවා සොයාදීමට උදව් කරන ලෙසත් ජයන්ත ඉලේපෙරුම මහතා සියලු දෙනාගෙන් ඉල්ලා සිටිනවා.\nමා මළ දවසට දුක්‌වෙන්න කවුරුත් නැහැ. හඬන්න කවුරුත් නැහැ යනුවෙන් ශෂෙන් තාරකගේ මුහුණු පොතේ සටහන් ද කර තිබෙනවා.",
       "URL": "https://www.hirunews.lk/159855/කොරියාවේදී-අතුරුදන්-වූ-තරුණයාගේ-සිද්ධියට-අයෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4550"
}