{
       "Source": "hirunews",
       "Timestamp": "Monday, 04 July 2022 - 8:39",
       "Headline": "මැටි උඳුන් ඉල්ලුම තවත් ඉහළ යයි - පාපැදි අලුත්වැඩියාකරුවන්ටත් හොඳ කලක්",
       "News Content": "රට තුළ පවතින ගෘහස්ථ ගෑස් හිඟය හමුවේ මැටි ලිප් සඳහා පැවති ඉල්ලු‍ම තවදුරටත් ඉහළ ගොස් තිබෙනවා.\nඉතා අඩු මිලකට පැවති සාමාන්‍ය මැටි ළිප් ඉල්ලුම ඉහළ යාමත් සමඟ මේ වනවිට අලෙවි වන්නේ රුපියල් 850ත් 1000ත් අතර මිලකටයි.\nඑමෙන්ම ළිප් දෙකක් සහිත මැටි උඳුන් රුපියල් 1,500 ඉක්මවූ මිලකට අලෙවි වන බවයි වාර්තාවන්නේ.\nඑමෙන්ම ඉන්ධන නොමැතිවීම හේතුවෙන් ජනතාව පාපැදිවලින් සිය ගමන් බිමන් යෑමට පෙළඹීමත් සමඟ පාපැදි අලෙවි කරන ස්ථානවල තදබදයක් නිර්මාණය වී තිබෙනවා.\nඑමෙන්ම පාපැදි අලුත්වැඩියාකරුවන් ද මේ දිනවල කාර්යබහුල වී ඇති බවයි වාර්තාවන්නේ.\nපාපැදි අලුත්වැඩියා කරන ස්ථානවල ද පෝලිම් දක්නට ලැබෙනවා.",
       "URL": "https://www.hirunews.lk/308970/මැටි-උඳුන්-ඉල්ලුම-තවත්-ඉහළ-යයි-පාපැදි-අලුත්වැඩියාකරුවන්ටත්-හොඳ-කලක්",
       "Category": "Local News",
       "Parent URL": "https://www.hirunews.lk/local-news.php?pageID=1048"
}