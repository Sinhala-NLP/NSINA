{
       "Source": "hirunews",
       "Timestamp": "Tuesday, 08 October 2019 - 15:56",
       "Headline": "ආනමඩුව ප්‍රදේශයේ දෙපිරිසක් අතර ආරවුලකින් පුද්ගලයෙකු ජීවිතක්ෂයට",
       "News Content": "ආනමඩුව - ආඩිගම ප්‍රදේශයේදී දෙපිරිසක් අතර ඇති වූ ගැටුමකින් පුද්ගලයෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ ඊයේ රාත්‍රී පෙරියමඩුව හා දළුවේගම යන ප්‍රදේශවල පදිංචි දෙපිරිසක් බීමතින් සිටියදී ඇති වූ බහින් බස්වීමක් දුරදිග යාමෙන් මෙම ගැටුම ඇතිවූ බවයි.\nඑහිදී තුවාල ලැබූවන් දෙදෙනෙකු ආනමඩුව රෝහලට ඇතුළත් කිරීමෙන් අනතුරුව බරපතල තුවාල ලැබූ එක් අයෙක් කොළඹ ජාතික රෝහල වෙත මාරු කෙරුණා.\nඉන් අනතුරුව ඔහු මියගිය බවයි පොලීසිය සඳහන් කළේ.\nසිද්ධිය සම්බන්ධයෙන් 36 හැවිරිදි පුද්ගලයෙකු අත්අඩංගුවට ගෙන තිබෙනවා.",
       "URL": "https://www.hirunews.lk/225834/ආනමඩුව-ප්‍රදේශයේ-දෙපිරිසක්-අතර-ආරවුලකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3108"
}