{
       "Source": "hirunews",
       "Timestamp": "Sunday, 03 April 2016 - 14:10",
       "Headline": "රත්කළ පිහියකින් මුණුපුරා පිළිස්සූ මිත්තණිය අත්අඩංගුවට",
       "News Content": "සමන්තුරේ - නින්දවූර් - අට්ටපලම් ප්‍රදේශයේ දී වයස අවුරුදු පහමාරක පිරිමි දරුවෙකුට පිලිස්සුම් තුවාල සිදුකළ මිත්තණියක් පිළිබදව හිරු ප්‍රවෘත්ති අංශයට වාර්තා වුණා.\nඉකුත් මාර්තු මස 31 වනදින මිත්තණියගෙන් බිස්කට් ඉල්ලූ අවස්ථාවේ මිත්තණිය රත්කරන ලද පිහියකින් දරුවාට පිලිස්සුම් තුවාල සිදුකර ඇති බවයි පොලිසිය සදහන් කළේ.\nදරුවා මේ වනවිට නින්දවූර් රෝහලේ ප්‍රතිකාර ලබන අතර, දරුවාගේ තත්ත්වය බරපතල නොවන බව සදහන්.\nසිද්ධිය සම්බන්ධයෙන් සැකපිට දරුවාගේ මිත්තණිය සමන්තුරේ පොලිසිය විසින් ඊයේ අත්අඩංගුවට ගෙන තිබෙනවා.\nදරුවාගේ දෙමාපියන් වෙනත් විවාහයන් සිදුකරගෙන වෙන්ව ජීවත් වන බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/130012/රත්කළ-පිහියකින්-මුණුපුරා-පිළිස්සූ-මිත්තණිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5104"
}