{
       "Source": "hirunews",
       "Timestamp": "Wednesday, 05 April 2023 - 8:37",
       "Headline": "වැල්ලවායේ රිය අනතුරකින් තිදෙනෙකු ජීවිතක්ෂයට",
       "News Content": "වැල්ලවාය, තණමල්විල, නුගයාය ප්‍රදේශයේ දී ඊයේ(04) රාත්‍රියේ වැල්ලවායේ සිට තණමල්විල දෙසට ධාවනය වූ කැබ් රථයක් සහ ඊට ප්‍රතිවිරුද්ධ දෙසින් ධාවනය වූ ත්‍රී රෝද රථයක් එකිනෙක ගැටී අනතුරක් සිදුවී තිබෙනවා.\nඅනතුරින් ත්‍රී රෝද රථයේ ගමන් කළ රියදුරු සහ පසුපස අසුනේ ගමන්කල ඔහුගේ බිරිඳ, පියා සහ වයස අවුරුදු 11ක් වන දරුවෙකු තුවාල ලබා වැල්ලවාය රෝහලට ඇතුලත් කෙරුණා.\nඑහිදී රියදුරු, බිරිඳ සහ පියා ජීවිතක්ෂයට පත් වී ඇති බවයි පොලිසිය පවසන්නේ.\nඅනතුරින් මියගිය ත්‍රී රෝද රථයේ රියදුරු වයස අවුරුදු 44ක් වන තණමල්විල පොලිස් ස්ථානයට අනුයුක්තව රාජකාරී කළ පරගස්මංකඩ පදිංචි පොලිස් සැරයන්වරයෙක්.\nඅනතුරින් මියගිය ඔහුගේ බිරිඳ වයස අවුරුදු 42ක් වන අතර, පියා ව‍යස අවුරුදු 70ක අයෙක්.\nපොලිසිය සඳහන් කරන්නේ අනතුර සිදුවන අවස්ථවේ දී කැබ් රථයේ රියදුරු බීමත්ව සිට ඇති අතර ඔහුට වලංගු රියදුරු බලපත්‍රයක් ද නොමැති පුද්ගලයෙක් වන බවයි.\nමියගිය පුද්ගලයින්ගේ මෘත ශරීර වැල්ලවාය රෝහලෙහි මෘත ශරීරාගාරයේ තැම්පත් කර ඇති අතර සිද්ධිය සම්බන්ධ‍යෙන් වැල්ලවාය පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/331740/වැල්ලවායේ-රිය-අනතුරකින්-තිදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=433"
}