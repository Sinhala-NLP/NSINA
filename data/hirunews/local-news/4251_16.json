{
       "Source": "hirunews",
       "Timestamp": "Thursday, 26 October 2017 - 16:57",
       "Headline": "මුල් ඉඩම් ඉල්ලා මුලතිව් ප්‍රදේශවාසීන් පිරිසක් විරෝධතාවයක",
       "News Content": "මුලතිව් - වට්ටුවාක්කල් පාලම මත පිරිසක් අද විරෝධතාවක නිරත වුණා.\nඒ එම පාලම අසල ඇති නාවික හමුදාවට අයත් භූමි ප්‍රදේශයක ඉඩම් මැනීම සදහා නිලධාරින් පිරිසක් පැමිණි අවස්ථාවේදීයි.\nප්‍රදේශයේ මුල් පදිංචිකරුවන් වන තමන්ට අයත් ඉඩම් ලබාදෙන ලෙස විරෝධතාකරුවන් එහිදී ඉල්ලා සිටියා.\nපසුව එම ස්ථානයේ තත්ත්වය පාලනය කිරීමට පොලීසිය ද කැදවූ අතර, ලබන මස 10 වනදා මුලතිව් දිස්ත්‍රික් ලේකම් කාර්යාලයේ පැවැත්වෙන සංවර්ධන කමිටු රැස්වීමේදී විසදුමක් ලබාදෙන බවට පොලීසිය එකග වීමෙන් පසු පිරිස එම ස්ථානයෙන් ඉවත්ව ගොස් තිබෙනවා.",
       "URL": "https://www.hirunews.lk/174509/මුල්-ඉඩම්-ඉල්ලා-මුලතිව්-ප්‍රදේශවාසීන්-පිරිසක්-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=4251"
}