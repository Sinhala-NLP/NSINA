{
       "Source": "hirunews",
       "Timestamp": "Thursday, 21 July 2022 - 12:37",
       "Headline": "ගොඩබෝග වගාකරුවන් පොහොර ඉල්ලයි",
       "News Content": "පොහොර බෙදා හැරීමේ දී ගොඩබෝග වගාව සඳහා පොහොර ලබාදීම සිදු කරන ලෙස ගොවීන් ඉල්ලීමක් කරනවා.\nඔවුන් පවසන්නේ, පොහොර නොමැති වීම හේතුවෙන් ඒ වෙනුවට දහයියා වැනි ආදේශකයන් යොදා ගන්නා බවයි.\nඑමගින් සාර්ථක ඵලදාවක් නො ලැබෙන බව පවසන ගොවීන් ඉල්ලා සිටින්නේ, කඩිනමින් ගොඩබෝග වගාව සඳහා ද පොහොර ලබාදීමට කටයුතු කරන ලෙසට යි.\nඉන්දියාවෙන් ගෙන එන ලද යූරියා පොහොර බෙදා හැරීම මේ වනවිට සිදු කෙරෙන අතර, එහි දී ගොවීන්ට ලැබෙන පොහොර ගෝනිවල නියමිත බර නොමැති බවට වාර්තා වූ හෙයින් පවතින බරට මුදල් ලබාදෙන ලෙසයි ගොවිජන සේවා මධ්‍යස්ථානය වෙත කෘෂිකර්ම අමාත්‍යාංශය දැනුම් දුන්නේ.\nඑමෙන්ම, තවත් පොහොර රැගත් නෞකාවක් ඉදිරි දිනවල දී දිවයිනට පැමිණීමට නියමිත බව ද කෘෂිකර්ම අමාත්‍යාංශය පසුගිය දා සඳහන් කර තිබුණා.",
       "URL": "https://www.hirunews.lk/310544/ගොඩබෝග-වගාකරුවන්-පොහොර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1004"
}