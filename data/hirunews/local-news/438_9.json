{
       "Source": "hirunews",
       "Timestamp": "Monday, 03 April 2023 - 7:08",
       "Headline": "තලෙයිමන්නාරමෙන් කෝටි හයක අයිස් අල්ලයි",
       "News Content": "නීතිවිරෝධීව මෙරටට ගෙන ඒමට උත්සාහ කර තිබූ අයිස් මත්ද්‍රව්‍ය තොගයක් තලෛමන්නාරම මුහුදේ පාවෙමින් තිබියදී නාවික හමුදා භාරයට ගෙන තිබෙනවා.\nනාවික හමුදා සෝදිසි කිරීමකදි මෙම මත්ද්‍රව්‍ය තොගය සොයාගෙන ඇති අතර, මෙලෙස සොයාගත් අයිස් මත්ද්‍රව්‍ය තොගයෙහි දල වටිනාකම රුපියල් මිලියන 67.5කට අධික බවයි හෙළිව ඇත්තේ.\nනාවික හමුදාව සිදු කළ විශේෂ සෝදිසි කිරීමකදී තලෛමන්නාරම - වැලිපර මුහුදු ප්‍රදේශයේ පාවෙමින් තිබියදියි කිලෝග්‍රෑම් 04කුත් ග්‍රෑම් 500ක බරින් යුත් අයිස් මත්ද්‍රව්‍ය (Crystal Methamphetamine) තොගයක් සොයාගැනුණේ.\nමෙම මත්ද්‍රව්‍ය පාර්සල් 04ක අසුරා තිබූ බවත් නාවික හමුදා මාධ්‍ය අංශය නිවේදනය කළා.\nමත්ද්‍රව්‍ය ජාවාරම්කරුවන් විසින් නාවික හමුදා නිරීක්ෂණයට හසු නොවී පැනයාමේ දී මෙම මත්ද්‍රව්‍ය තොගය මුහුදට දමා ඇති බවට නාවික හමුදාව සැක පළ කරන අතර, සිද්ධිය සම්බන්ධයෙන් නීතිමය ක්‍රියාවලිය සිදුවන තෙක් භාරයට ගත් අයිස් මත්ද්‍රව්‍ය තොගය නාවික හමුදා භාරයේ තැබෙනු ඇති.",
       "URL": "https://www.hirunews.lk/331571/තලෙයිමන්නාරමෙන්-කෝටි-හයක-අයිස්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=438"
}