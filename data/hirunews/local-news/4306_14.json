{
       "Source": "hirunews",
       "Timestamp": "Sunday, 24 September 2017 - 11:37",
       "Headline": "බාල වයස්කාර දැරියක් දුෂණය කළ 3 ක් අත්අඩංගුවට",
       "News Content": "අවුරුදු 15 ක බාල වයස්කාර දැරියක් දූෂණයක් සිදු කල පුද්ගලයින් තුන් දෙනෙකු මාතර කොට්ටාශ ළමා හා කාන්තා කාර්යාංශයේ නිලධාරීන් විසින් අත්අඩංගුවට ගෙන තිබෙනවා.\nමාතර ළමා හා කාන්තා කාර්යාංශය වෙත ලැබුණු නිර්නාමික ලිපි කිහිපයකට අනුව විමර්ශන සිදුකල නිලධාරීන් අදාළ දැරියගෙන් ලබාගන්නා ලද ප්‍රකාශයක් මත මෙම සැකකරුවන් අත්අඩංගුවට ගෙන ඇති බවයි අප වාර්තාකරු සඳහන් කළේ.\nදෙවිනුවර ප්‍රදේශයේ පදිංචි මෙම දැරිය එම ප්‍රදේශයේම පදිංචි 37 හැවිරිදි පුද්ගලයෙකු විසින් තම නිවසේදීම ඇයට මරණ තර්ජනය කරමින් ස්ත්‍රී දූෂණය කර ඇති බව දැරිය විසින් පොලීසියට පවසා තිබෙනවා.\nපසුගියදා මාතර ප්‍රදේශයේ බාලිකා පාසලක සිසුවියක් තරුණයින් පිරිසක් සමූහ දූෂණයට ලක්කර ඇති අතරට ඇයගේ දෙමාපියන් මේ බව වසන් කරන බව\nසදහන් කරමින් හම්බන්තොට නියෝජ්‍ය පොලිස් පතිවරයට සහ මාතර කොට්ටාශ භාර පොලිස් අධිකාරීවරයා වෙත යොමුකර තිබූ නිර්නාමික පෙත්සමක් සම්බන්දයෙන් විමර්ශන සිදුකර ඇති නිලධාරීන් අදාළ දැරියගෙන් ප්‍රකාශයන් ලබාගෙන තිබුනා.\nදැරිය විසින් නිලධාරීන් වෙත ලබාදෙන ලද ප්‍රකාශයන්ට අනුව අත්අඩංගුවට ගනු ලැබූ සැකකරුවන් ඇය කිහිප අවස්ථාවකදීම දූෂණයට ලක්කර ඇති බවටයි තොරතුරු අනාවරණය වී ඇත්තේ.\n2016 දෙසැම්බර් මාසයේ දිනයක තම නිවස අසල යාබද නිවසක තිබූ වැඩිවියට පත්වීමේ මංගල සාදයක් සදහා තම මවත් පියාත් සමග ගොස් රාත්‍රී 10 ට පමණ නැවත නිවසට පැමිණ නින්දට ගොස් ඇති අතර රාත්‍රී 12 ට පමණ නැවතත් ඇය වැසිකිලි යාම සදහා නිවසේ විදුලි පහන් දල්වා එලියට ගොස් ඇති\nබව ඇය පොලිසියට ලබා දුන් ප්‍රකාශයේ සදහන් කර තිබෙනවා.\nවැසිකිලි ගොස් නැවත නිවාස තුලට එමින් සිටියදී පිටුපසින් පැමිණි කෙනෙකු අයගේ අතින් අල්ලා කට තද කර මුළුතැන් ගෙයි තිබු ඇදක් මතට තල්ලු කර ඇයට තර්ජනය කරමින් දූෂණයට ලක්කර ඇති බවත් ඇයගේ කෑ ගැසීම අසල නිවසේ මගුල් සාදයේ තිබු ශබ්දය නිසා කිසිවෙකුටත් නෑසුණු බවත්\nසදහන් කර ඇති බවයි අප වාර්තාකරු කියාසිටියේ.\nනිවසේ දල්වා තිබු විදුලි පහන් නිසා පුද්ගලයා හදුනා ගැනීමට හැකි වූ බවත් මේ පිලිබදව කිසිවෙකුටත් පවසා තිබුණහොත් මරණ බවටද තර්ජනය කල\nබව ඇය සදහන් කර තිබෙනවා.\nගපසුව අවස්ථා කිහිපයකදීම අත්අඩංගුවට ගත් සැකකරු විසින් දැරිය දූෂණයට ලක්කර ඇතැයි හෙළිවී තිබෙනවා.\nපසුව ඇය පුද්ගලයෙකු සමග ප්‍රේම සම්බන්දතාවයක් පවත්වාගෙන ගොස් ඇති අතර ඔහුගේ අනු දැනුම මත විවිධ පුද්ගලයින් මෙම දැරිය දූෂණයට ලක්කර ඇති බවටයි ඇය ලබාදුන් ප්‍රකාශය අනුව අනාවරණය වී ඇත්තේ.\nසිද්දිය සම්බන්දයෙන් සැකකරුවන් තිදෙනෙකු නිලධාරීන් විසින් අත්අඩංගුවට ගෙන ඇති අතර අදාළ දැරිය වෛද්‍ය පරීක්ෂණය සදහා මාතර මහා රෝහල වෙත යොමු කර තිබෙනවා. මාතර කොට්ටාශ ළමා හා කාන්තා කාර්යාංශයේ නිලධාරීන් පරීක්ෂණ මෙහෙයවනවා.",
       "URL": "https://www.hirunews.lk/171710/බාල-වයස්කාර-දැරියක්-දුෂණය-කළ-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4306"
}