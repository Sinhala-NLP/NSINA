{
       "Source": "hirunews",
       "Timestamp": "Saturday, 01 May 2021 - 9:53",
       "Headline": "නීති විරෝධී ලෙස මෙරටට ගෙන ආ බීඩි කොළ තොගයක් සමඟ 06ක් STF දැලේ පැටලෙයි",
       "News Content": "ඉන්දියාවේ සිට නීති විරෝධී ලෙස මෙරටට ගෙන ආ බීඩි කොළ කිලෝ ග්‍රෑම් 1500ක් පොලිස් විශේෂ කාර්ය බලකාය විසින් මීගමුව වෙරළාසන්න ප්‍රදේශයකදී සිය භාරයට ගෙන තිබෙනවා.\nමේ සමඟ සැකකරුවන් 06 දෙනෙක් ද අත්අඩංගුවට ගෙන ඇති බවයි පොලිස් මාධ්‍ය ප්‍රකාශකවරයා සඳහන් කළේ.\nමෙලෙස සොයාගත් බීඩි කොළ තොගයේ වටිනාකම එක්කෝටි විසි ලක්ෂයක් පමණ වන බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.\nඅත්අඩංගුවට ගැනුණු සැකකරුවන් සහ බීඩි කොළ තොගය වැඩිදුර විමර්ශන සඳහා මිගමුව පොලිසියට භාරදී තිබෙනවා.",
       "URL": "https://www.hirunews.lk/270071/නීති-විරෝධී-ලෙස-මෙරටට-ගෙන-ආ-බීඩි-කොළ-තොගයක්-සමඟ-06ක්-stf-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=1984"
}