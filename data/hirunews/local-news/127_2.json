{
       "Source": "hirunews",
       "Timestamp": "Friday, 04 August 2023 - 7:38",
       "Headline": "ලිට්‍රෝ ගෑස් මිල සංශෝධනය අද",
       "News Content": "ලිට්‍රෝ ගෘහස්ථ ගෑස් සිලින්ඩරයක මිල අද සංශෝධනය කිරීමට නියමිතව තිබෙනවා.\nලෝක වෙළඳපොළේ ගෑස් මෙටි්‍රක් ටොන් එකක මිල ඉහළ ගොස් ඇති බැවින් මෙම සංශෝධනය සිදුකරන බවයි එම සමාගමේ සභාපති මුදිත පීරිස් ප්‍රකාශ කළේ.\nවසරේ මේ දක්වා අවස්ථා 04 කදී ගෑස් මිල සංශෝධනය වූ අතර ඒ සෑම අවස්ථාවකදීම මිල අඩු කෙරුණා.\nඅවසන්වරට ගෑස් මිල පහත දමනු ලැබුවේ පසුගිය මස 04 වනදායි.\nඒ අනුව කිලෝග්‍රෑම් 12 යි දශම 05 ගෑස් සිලින්ඩරයක මිල රුපියල් 204 කින් අඩුවූ අතර මේ වන විට එම සිලින්ඩරයක් අලෙවි වන්නේ රුපියල් 2,982ටයි.\nඑමෙන්ම කිලෝග්‍රෑම් 05 ගෑස් සිලින්ඩරයක මිල රුපියල් 83 කින් අඩුවූ අතර මේ වන විට එම සිලින්ඩරය රුපියල් 1,198 කට අලෙවි වනවා.\nකිලෝග්‍රෑම් 2 යි දශම 3 ගෑස් සිලින්ඩරයක් රුපියල් 37 කින් අඩුවී මේ වන විට අලෙවි වන්නේ රුපියල් 561ටයි.\nකෙසේ වෙතත් අද (04) දිනයේදී නව මිල ගණන් ප්‍රකාශයට පත් කරන බවයි ලිට්‍රෝ සමාගමේ සභාපති මුදිත පීරිස් කියා සිටියේ.",
       "URL": "https://www.hirunews.lk/343544/ලිට්‍රෝ-ගෑස්-මිල-සංශෝධනය-අද",
       "Category": "Local News",
       "Parent URL": "https://www.hirunews.lk/local-news.php?pageID=127"
}