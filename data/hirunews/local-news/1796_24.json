{
       "Source": "hirunews",
       "Timestamp": "Sunday, 25 July 2021 - 15:08",
       "Headline": "වඳුරඹ පුද්ගල ඝාතනයේ ප්‍රධාන සැකකරු අල්ලයි",
       "News Content": "ගාල්ල - වඳුරඹ - ඉහළ කිහිඹිය ප්‍රදේශයේදී තියුණු ආයුධයකින් පහරදී 23 හැවිරිදි එක්දරු පියෙකු ඝාතනය කිරීමේ සිද්ධියේ ප්‍රධාන සැකකරු පොලීසිය විසින් අත්අඩංගුවට ගෙන තිබෙනවා.\nඊයේ පස්වරුවේ මියගිය පුද්ගලයා පදිංචිව සිටි නිවසට පැමිණ හතර දෙනෙකුගෙන් යුත් කණ්ඩායමක් මෙම පහරදීම සිදුකර ප්‍රදේශයෙන් පලාගොස් තිබුණා.\nකෙසේ වෙතත් පොලිසිය කරන ලද විමර්ශනයකින් අනතුරුව ප්‍රධාන සැකකරු අද අත්අඩංගුවට ගෙන ඇති අතර, පලාගිය සෙසු සැකකරුවන් සොයා තවදුරටත් විමර්ශන සිදු කරනවා. මුදල් ආරවුලක් මත මෙම ඝාතනය සිදුව ඇති බවටයි මේ වනවිට අනාවරණ වී ඇත්තේ.",
       "URL": "https://www.hirunews.lk/277975/වඳුරඹ-පුද්ගල-ඝාතනයේ-ප්‍රධාන-සැකකරු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1796"
}