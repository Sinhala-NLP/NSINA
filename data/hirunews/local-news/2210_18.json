{
       "Source": "hirunews",
       "Timestamp": "Friday, 15 January 2021 - 13:43",
       "Headline": "ලංකාතිලක විහාරගෙය විනාශ මුඛයට (වීඩියෝ)",
       "News Content": "මෙරට අභිමානය කියාපාන ඓතිහාසික වටිනාකමකින් යුත් ස්ථාන මතු පරපුර වෙනුවෙන් රැක ගැනීම අපකාගේත් වගකීමක්.\nනමුත් නිසි සංරක්ෂණයක් සිදු නොවීමෙන් අප වෙතින් ගිලිහී ගිය එවන් ඓතිහාසික උරුමයන් බොහෝමයක් තිබෙනවා.\nමේ එවැනි අනතුරකට මුහුණ පා ඇති අපගේ මිලකල ‍නොහැකි ඓතිහාසික සිද්ධස්ථානයක්.\nපොළොන්නරුව ලංකාතිලක විහාරගෙයි සැලකේනනේ පරාක්‍රමබාහු රජ සමයේ ඉදිවූවක් ලෙසයි.\nක්‍රි.ව. 1153 - 1186 කාලසීමාවේ ඉදිකරන ලද මෙම ඓතිහාසික විහාරගෙය මහල් 3කින් සමන්විතයි.\nපියස්සක් සමඟ ඉදිකර තිබු බවට සාදක ඇති මෙම විහාරගෙය සැලකෙන්නේ මෙරට ඉදිවූ විශාලතම විහාරගෙය ලෙසටයි.\nඅඩි 80කට ආසන්න උසකින් යුත් මෙම විහාරගෙයි දැවැන්ත හිටිපිළිම වහන්සේ නමක් නිර්මාණය කර ඇති අතර එය පිළිමකර්මාන්තයේ සුවිශේෂී නිර්මාණයක් ලෙසටයි සැලකෙන්නේ.\nපොළොන්නරු යුගයේදී මෙරටට බලපෑ දකුණු ඉන්දිය ආභාසය හොදින් විදහා දැක්වෙන අලංකාර චිත්‍ර සහ මුර්ති මෙහි දක්නට ලැබුනද ඒවා නිසි ප්‍රතිසංස්කරණයක් නොමැතිවීමෙන් දිනෙන් දින විනාශ මුඛයට යනවා.\nකාන්තා රූප සහිත ලංකාවේ එකම මුරගල් ඉදිකර තිබෙන්නේද ලංකාතිලක පිළිමගෙයි ඉදිරිපසයි.\nදෙස් විදෙස් සංචාරකයින්ගේ ඉමහත් ආකර්ශණයක් දිනාගත් මෙම ස්ථානය අවසන් වරට ප්‍රතිසංස්කරණය කර ඇති බවට තොරතුරු වාර්තාවන්නේ ක්‍රි.ව 13වන සියවසේ බවටයි තොරතුරු ඇත්තේ.\nඅප සතු මෙවන් උරුමයන් මතු පරපුර වෙනුවෙන් රැකගැනීමට කොතෙකුත් ආයතන බලධාරීන් සිටියද ඔවුන්ගේ ඇස නොගැටීමෙන් මෙම මහඟු සම්පත්  දිනෙන් දින වියැකී යනවා.\nමේවා රැකගැනීම ඔවුන්ගේ යුතුකම හා වගකීම නොවේද..?",
       "URL": "https://www.hirunews.lk/259773/ලංකාතිලක-විහාරගෙය-විනාශ-මුඛයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2210"
}