{
       "Source": "hirunews",
       "Timestamp": "Tuesday, 19 September 2023 - 20:41",
       "Headline": "බන්ධනාගාර ගතකෙරුණු රැඳවියාගේ කුසෙහි දුම්කොළ සුරුට්ටු 80ක්",
       "News Content": "අඟුණුකොළපැලැස්ස බන්ධනාගාර ගත කෙරුණු සැකකරුවකුගේ කුස තුළ තිබී දුම්කොළ සුරුට්ටු 80ක් අද (19) සොයාගෙන තිබෙනවා.\nලද තොරතුරක් මත මෙම රැදවියා කිසියම් ස්ථානයකට රැගෙන ගොස් මළපහ කිරීමට සලස්වා මෙම දුම්වැටි 80 එළියට ගෙන ඇති බවයි වාර්තා වෙන්නේ.\nමෙම රැඳවියා දුම්කොළ දඩු අඩුවකට දමා තලා කුඩා කොටස් අසූවක් වශයෙන් ගිල දමා තිබූ බවයි එහිදී අනාවරණය වී ඇත්තේ.\nමෙම සැකකරු ගංජා සුරුට්ටුවක් පානය කරමින් සිටියදී පොලීසිය විසින් තිස්සමහාරාමය වීරවිල ප්‍රදේශයේදී මීට දින කිහිපයකට පෙරදී අත්අඩංගුවට ගෙන අධිකරණයට ඉදිරිපත් කරනු ලැබීමෙන් පසු ඔහුට ඇප දීමට කිසිවකු ඉදිරිපත් නොවීම නිසා බන්ධනාගාර ගත කළ අතර ඔහු මෙම ජාවාරම සඳහා බන්ධනාගාර ගතවීමේ අරමුණින් එම වරදෙහි යෙදෙන්නට ඇති බවයි බන්ධනාගාර නිලධාරීන් විශ්වාස කරන්නේ.",
       "URL": "https://www.hirunews.lk/348796/බන්ධනාගාර-ගතකෙරුණු-රැඳවියාගේ-කුසෙහි-දුම්කොළ-සුරුට්ටු-80ක්",
       "Category": "Local News",
       "Parent URL": "https://www.hirunews.lk/local-news.php?pageID=19"
}