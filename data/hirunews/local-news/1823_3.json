{
       "Source": "hirunews",
       "Timestamp": "Tuesday, 13 July 2021 - 14:18",
       "Headline": "සංචාරක ව්‍යාපාරය යථා තත්ත්වයට පත් කර ගැනීමට සෞදිය සමග ඒකාබද්ධ වැඩපිළිවෙලක්",
       "News Content": "කොරෝනා වසංගත තත්ත්වය හමුවේ අවදානම් තත්ත්වයට පත්ව ඇති සංචාරක ව්‍යාපාරය යළි යථා තත්ත්වයට පත් කර ගැනීම සඳහා ඒකාබද්ධ වැඩපිලිවෙලක් දියත් කිරීමට ශ්‍රී ලංකාව සහ සෞදි අරාබිය එකඟත්වය පළ කර තිබෙනවා.\nසූම් තාක්ෂණය ඔස්සේ සංචාරක අමාත්‍ය ප්‍රසන්න රණතුංග සහ සෞදි සංචාරක අමාත්‍ය අහමඩ් අල් කාතීබ් අතර ඊයේ පැවති සාකච්ඡාවකදී මෙම එකඟත්වය ඇති කර ගත් බවයි සංචාරක අමාත්‍යාංශය නිවේදනය කළේ.\nසංචාරක ව්‍යාපාරය ගොඩනැංවීම සඳහා රජය ගෙන යන වැඩපිළිවෙල යටතේ ඉදිරි මාසයක කාලය තුල සංචාරක ව්‍යාපාරයේ නියුතු වූවන් සම්පූර්ණයෙන්ම එන්නත් කිරීමට හැකිවනු ඇති බවට මෙහිදී ප්‍රසන්න රණතුංග අමාත්‍යවරයා විශ්වාසය පළ කර තිබෙනවා.",
       "URL": "https://www.hirunews.lk/276861/සංචාරක-ව්‍යාපාරය-යථා-තත්ත්වයට-පත්-කර-ගැනීමට-සෞදිය-සමග-ඒකාබද්ධ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=1823"
}