{
       "Source": "hirunews",
       "Timestamp": "Friday, 08 April 2022 - 19:10",
       "Headline": "ණය ගෙවන හැටි ගැන මහබැංකු අධිපති හෙළි කරයි (වීඩියෝ)",
       "News Content": "විදේශ විනිමය අර්බුදයේ ප්‍රධාන කොටස් දෙකක් ඇති බවත් ඉන් පළමු වැන්න ණය ගෙවීම සඳහා අවශ්‍ය මුදල් සපයා ගැනීම වන අතර දෙවැන්න අත්‍යවශ්‍ය ආහාර ද්‍රව්‍ය ආනයනය සඳහා විදේශ මුදල් සපයා ගැනීම බව මහ බැංකු අධිපතිවරයා මෙම මාධ්‍ය හමුවේ දී සඳහන් කර සිටියා.\nමෙම තත්ත්වය නිරාකරණය කර ගැනීම සඳහා ඉක්මනින්ම ජාත්‍යන්තර මූල්‍ය අරමුදල සමග සාකච්ඡාකර ආර්ථිකය ප්‍රකෘතිමත් කිරීම සඳහා ණය මුදලක් ලබා ගැනීමට ඇති හැකියාව සොයා බලන බවත් ඔහු කියා සිටියා.\nඒ සඳහා වන ජාත්‍යන්තර මූල්‍ය අරමුදල සමඟ තාක්ෂණික මට්ටමේ සාකච්ඡා ලබන 18 වැනිදා සිට ආරම්භ කිරීමට බලාපොරොත්තු වන බවයි ආචාර්ය වීරසිංහ පවසා සිටියේ.\n2021 වසරේ ඉතිහාසයේ වැඩිම අයවැය හිගය ඇති වීමට හේතු වූයේ අනවශ්‍ය ලෙස බදු මුදල් අඩු කිරීම නිසා බව නව මහ බැංකු අධිපතිවරයා මෙම මාධ්‍ය හමුවේ දී පෙන්වා දුන්නා.\nඑහිදී ඔහු වැඩිදුරටත් කියා සිටියේ මුදල් මුද්‍රණය කිරීම සෑම මහ බැංකුවක් විසින් ම සිදුකරන කාර්යභාරයක් බවක් එය සෑම විටම සිදුකළ යුත්තේ මනා පරිපාලනයක් සහිතව බවයි.",
       "URL": "https://www.hirunews.lk/301514/ණය-ගෙවන-හැටි-ගැන-මහබැංකු-අධිපති-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1242"
}