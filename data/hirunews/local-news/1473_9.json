{
       "Source": "hirunews",
       "Timestamp": "Friday, 24 December 2021 - 10:05",
       "Headline": "තවත් එක්ලක්ෂ 16,000 කට බූස්ටර් එන්නත්",
       "News Content": "මෙරට කොරෝනා එන්නත්කරණ වැඩසටහන යටතේ ඊයේ(23) දිනයේදීත් තවත් වර්ධක එන්නත් මාත්‍රා එක්ලක්ෂ 16,992ක් ලබාදී තිබෙනවා.\nඒ අනුව, මෙරට බූස්ටර් හෙවත් වර්ධක එන්නත් මාත්‍රා ලැබූ සංඛ්‍යාව 31 ලක්ෂ 41,341ක් බවයි, වසංගත රෝග විද්‍යා අංශය සඳහන් කළේ.\nමේ අතර ලෝක සෞඛ්‍ය සංවිධානයේ කොවැක්ස් එන්නත්කරණ වැඩසටහන යටතේ, ලබන වසර මැද භාගය වනවිට ගෝලීය කොරෝනා එන්නත්කරණය සියයට 70 දක්වා ඉහළ නැංවීමට සැළසුම් කෙරෙනවා.\nකෙසේ නමුත්, ධනවත් රටවල් විසින් එන්නත් එක්රැස් කිරීම හේතුවෙන් අඩු සහ මැදි ආදායම්ලාභී රටවල එන්නත්කරණ වැඩසටහන් ගැටළුකාරී වී ඇති බවයි, එමඟින් පෙන්වා දෙන්නේ.\nගෝලීය වශයෙන් මේ වනවිට කොරෝනා එන්නත් මාත්‍රා බිලියන අටක් ලබාදී ඇති නමුදු කොවැක්ස් වැඩසටහන යටතේ මේ දක්වා ලබාදී ඇත්තේ එන්නත් මාත්‍රා මිලියන 730ක් පමණයි.\nඑය, ගෝලීය එන්නත්කරණයෙන් සියයට 10 ක  ආවරණයක් ලෙස සැළකිය හැකියි.",
       "URL": "https://www.hirunews.lk/291994/තවත්-එක්ලක්ෂ-16000-කට-බූස්ටර්-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1473"
}