{
       "Source": "hirunews",
       "Timestamp": "Sunday, 07 August 2016 - 12:43",
       "Headline": "වැට් පනත් කෙටුම්පත ගැන ශ්‍රේෂ්ඨාධිකරණ තීන්දුව අනිද්දා - නිදහස් පක්ෂයෙන් සංශෝධන",
       "News Content": "එකතු කළ අගය මත බද්ද හෙවත් වැට් බද්දට අදාළ පනත් කෙටුම්පතට සංශෝධන ඉදිරිපත් කිරීමට  ශ්‍රී ලංකා නිදහස් පක්ෂය සූදානම් බව එක්සත් ජනතා නිදහස් සන්ධාන මහ ලේ්කම් අමාත්‍ය මහින්ද අමරවීර ප්‍රකාශ කළා.\nඔහු මේ බව කියා සිටියේ අම්බලන්තොට ඊයේ පැවති උත්සවයකින් අනතුරුව මාධ්‍ය වෙත අදහස් දක්වමින්.\nවැට් සංශෝධන පනත් කෙටුම්පත ලබන 10 සහ 11 යන දිනවල පාර්ලිමේන්තුවේදී විවාදයට ගැනෙනවා.\nඊට අදාළ ශ්‍රේෂ්ඨාධිකරණ තීන්දුව අනිද්දා ප්‍රකාශයට පත් කෙරෙන අතර එය කථානායකවරයා විසින් පාර්ලිමේන්තුවට ඉදිරිපත් කරන බව පාර්ලිමේන්තුවේ නියෝජ්‍ය මහ ලේකම් නීල් ඉද්දවල හිරු ප්‍රවෘත්ති අංශයට සඳහන් කළා.\nඉනතුරුවයි ඊට අදාළ සංශෝධන සහ යෝජනා පිළිබඳව සාකච්ඡා කෙරෙන්නේ.\nකෙසේ  වෙතත් ජනතාවට අවම හානියක් වන යෝජනාවකට ශ්‍රී ලංකා නිදහස් පක්ෂය සහය ලබාදෙන බව සන්ධාන මහ ලේකම් අමාත්‍ය මහින්ද අමරවීර සඳහන් කළා.\n‘‘ඉදිරි දින කිහිපයේ වැට් පනත ගැන අප සාකච්ඡාකිහිපයක් තියන්න බලාපොරොත්තුවනවා.\nයම් සංශෝධන සහිතවයි එය ක්‍රියාත්මක කරන්න  ඕන.\nනැතුව ගෙඩිය පිටින් අත උස්සනවා නෙමෙයි.\nජනතාවට අවම හානියක් වන යෝජනාවකට තමයි අපි සහය දෙන්නේ. ’’\nමේ අතර අනුරාධපුරයේ ඊයේ පැවති රැස්වීමකදී මුදල් අමාත්‍ය රවී කරුණානායක වැට් බදු සම්න්ධයෙන් පළ කළේ මෙවන් අදහසක්.\n‘‘අපි පුළුවන් තමයි අපි කටයුතු කරගෙන යන්නේග සරල කිරීම විතරක් නෙමෙයි ආදායම් බදු එකතු කිරීමකුත් අවශ්‍යයි.\nමෙතෙක් කල් ජනාතව බදු ගෙවන්නේ නෑ නොවේ.ගෙවනවා.\nනමුත් ඒක ව්‍යාපාර ක්ෂේත්‍ර යෙන් අපිට ලැබෙන එක තමයි ලැබුණේ නැත්තේ.\nඉතිං කොහොමද රටක් ඉදිරියට ගෙනියන්නේ.\nදැන් මේ වැට් බද්ද සම්බන්ධයෙන් සද්ද කරගෙන යනවා විමල්ලා, බන්දුලලා, මහින්ද රාජපක්ෂලා.\nඒ ගොල්ලොන්ගේ කාලෙනේ මේවා කෑවේ.\nඒ කාලේ ගන්නවා ණය.\nනමුත් රටේ අනාගතය ගැන හිතන්නේ නැහැ.\nආදායම කොච්චර ලැබෙනවාද කියලා හිතන්නේ නෑ.\nඅපි බරක් ඇති නොවන විදිහට තමයි කටයුතු කරගෙන යන්නේ.\nමමත් අකමැතියි දේශපාලනඥයෙක් විදිහට බදු වැඩි කරන්න.\nමේ වැට් එක අද තියෙන විදිහට නෙමෙයි හුගාක් අඩු කරන්න පුළුවන්.\nඅපිට පොඩි කාලයක් දෙන්න.\nඅවශ්‍යයි, මාස 6 ක් 10 ක්ල 12 ක් ඉන්පසුව අපේ වැඩ ටික බලාගන්න. ’’",
       "URL": "https://www.hirunews.lk/140012/වැට්-පනත්-කෙටුම්පත-ගැන-ශ්‍රේෂ්ඨාධිකරණ-තීන්දුව-අනිද්දා-නිදහස්-පක්ෂයෙන්-සංශෝධන",
       "Category": "Local News",
       "Parent URL": "https://www.hirunews.lk/local-news.php?pageID=4933"
}