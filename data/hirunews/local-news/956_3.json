{
       "Source": "hirunews",
       "Timestamp": "Monday, 08 August 2022 - 12:15",
       "Headline": "ජෝසප් ස්ටාර්ලින් ඇප මත මුදාහැරේ (වීඩියෝ)",
       "News Content": "රක්ෂිත බන්ධනාගාර ගත කර සිටි ලංකා ගුරු සංගමයේ ප්‍රධාන ලේකම් ජෝෂප් ස්ටාලින් ඇප මත මුදාහැර තිබෙනවා.\nඒ, සැකකරු කොළඹ කොටුව මහේස්ත්‍රාත් තිළිණ ගමගේ හමුවට අද (08) ඉදිරිපත් කිරීමෙන් අනතුරුවයි.\nරුපියල් ලක්ෂ පහ බැගින් වූ ශරීර ඇප දෙකක් මතයි මොහු මුදාහැර ඇත්තේ.\nඅධිකරණ නියෝග උල්ලංඝනය කරමින් කරමින් කොළඹ - කොටුව පොලිස් බල ප්‍රදේශය තුළ පිහිටි බැංකු මාවත ප්‍රදේශයේ උද්ඝෝෂණයක නිරතවීම ඇතුලු චෝදනා සම්බන්ධයෙන් ජෝෂප් ස්ටාලින් අත්අඩංගුවට ගනු ලැබුවේ පසුගිය 3 වනදායි.\nමේ අතර ජනාධිපති මන්දිරයට ඇතුලුවීම ඇතුලු තවත් චෝදනා කිහිපයක් සම්බන්ධයෙන් අරගලයේ නියෝජිතයෙකු වූ පියත් නිකේෂල නැමැත්තා අද පෙරවරුවේ නීතීඥවරයෙකු මාර්ගයෙන් කොළඹ මධ්‍යම විමර්ශන කොට්ඨාසයට වෙත භාරවුණා.\nපොලිසිය සඳහන් කළේ මේ වනවිට ඔහුගෙන් ප්‍රකාශ සටහන් කරගනිමින් සිටින බවයි.",
       "URL": "https://www.hirunews.lk/312228/ජෝසප්-ස්ටාර්ලින්-ඇප-මත-මුදාහැරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=956"
}