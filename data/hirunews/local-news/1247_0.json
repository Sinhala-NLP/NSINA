{
       "Source": "hirunews",
       "Timestamp": "Wednesday, 06 April 2022 - 13:28",
       "Headline": "නව මුදල් ඇමති බන්දුල ගුණවර්ධන ?",
       "News Content": "නව මුදල් අමාත්‍යවරයා ලෙස හිටපු වෙළද අමාත්‍ය ආචාර්ය බන්දුල ගුණවර්ධන පත්වීමට ඉඩ ඇති බවට වාර්තා වනවා.\nජනාධිපතිවරයා විසින් මුදල් අමාත්‍යවරයා ලෙස පත් කරනු ලැබූ හිටපු අමාත්‍ය ජනාධිපති නීතිඥ අලි සබ්රි ඊයේ දිනයේදී එම ධුරයෙන් ඉවත්වීමත් සමගයි එම අමාත්‍ය ධුරය පුරප්පාඩු වූයේ.\nහිටපු අමාත්‍ය බන්දුල ගුණවර්ධන අද පාර්ලිමේන්තුවේ දී අදහස් දක්වමින් සිටින අතරතුර ඔහු අසලට පැමිණි හිටපු අමාත්‍ය කෙහෙලිය රඹුක්වැල්ල ධුරයේ දිවුරුම් දුන්නේ ද යන්න පිළිබදව විමසා සිටියා.\nඑහිදී ඔහු නැත යන්න ප්‍රකාශ කරනු දක්නට ලැබුණා.\nඊයේ දිනයේදී මුදල් අමාත්‍යාංශයේ ලේකම් එස්.ආර්. ආටිගල ද එම ධුරයෙන් ඉවත් වීමත් සමග පුරප්පාඩු වූ අමාත්‍යාංශ ලේකම් ධුරය සඳහා ශ්‍රී ලංකා මහබැංකුවේ ජ්‍යෙෂ්ඨ නියෝජ්‍ය අධිපතිවරයෙකු ලෙස කටයුතු කරන මහින්ද සිරිවර්ධන පත් වනු ඇති බවට වාර්තා වනවා.",
       "URL": "https://www.hirunews.lk/301327/නව-මුදල්-ඇමති-බන්දුල-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=1247"
}