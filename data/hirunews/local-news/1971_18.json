{
       "Source": "hirunews",
       "Timestamp": "Thursday, 06 May 2021 - 16:12",
       "Headline": "ගෑස් වංචාවක් ගැන කියන්න කබීර් ගෑස් ටැංකියක් රැගෙන මාධ්‍ය සාකච්ඡාවට එයි  (වීඩියෝ)",
       "News Content": "ගෑස් වංචාවක් සිදු වන බව හෙළි කිරීමට පාර්ලිමේන්තු මන්ත්‍රී කබීර් හෂීම් අද ගෑස් ටැංකියක් රැගෙන  මාධ්‍ය සාකච්ඡාවට පැමිණියා.\nඔහු මෙහිදී පෙන්වා දුන්නේ රජය ජනතාවට හොරෙන් ගෑස් මිල වැඩි කර ඇති බවයි.\nමීට පෙර බර අනුව කිලෝ ග්‍රෑම් 12.5ක් වූ ගෑස් ටැංකිය ලීටර්වලට හරවා කිලෝග්‍රෑම් නමයක් ඇති බව පෙන්වා දුන් නමුත් මෙය කිරා මැන බැලූ විට ගෑස් මිල සමග සංසන්දනය කළ විට 27% ක මිල වැඩිවීමක් ඇති බව ඔහු පෙන්වා දෙනවා.\nලෝක වෙළෙඳ පොළේ විශාල ගෑස් මිල වැඩිවීමක් නැතිවද මෙවැනි දෙයක් කිරීම ජනතාව මුළා කිරීමක් බවයි ඔහු පෙන්වා දෙන්නේ.\nඑසේම ගෑස් වල අඩංගු ද්‍රව්‍ය වෙනස් කළ බවට පෙන්වා ඇතත් එම රසායනික ද්‍රව්‍ය වෙනස් කිරීමෙන් ද මෙතරම් මිලක් වැඩි නොවන බව ඔහු කියා සිටිනවා.\nපාරිභෝගික අධිකාරිය ගෑස් මිල වැඩි කිරීමට අනුමැතිය ලබා දිය යුතු නමුත් මෙය පාරිභෝගික අධිකාරියේ අනුමැතියකින් තොරව  කරන මගඩියක් බවයි ඔහු පෙන්වා දෙන්නේ.",
       "URL": "https://www.hirunews.lk/270621/ගෑස්-වංචාවක්-ගැන-කියන්න-කබීර්-ගෑස්-ටැංකියක්-රැගෙන-මාධ්‍ය-සාකච්ඡාවට-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1971"
}