{
       "Source": "hirunews",
       "Timestamp": "Wednesday, 20 December 2017 - 9:06",
       "Headline": "ගිලන් රථයෙන් අනුරපුර රෝහලට ගිය ගිලන් රථ රියදුරා",
       "News Content": "වැලිඔය - සම්පත් නුවර ප්‍රාදේශීය රෝහලේ වෛද්‍යවරයෙකුගේ පහරකෑමට ලක්වූ ගිලන් රථ රියදුරෙකු පදවිය මූලික රෝහලෙන් අනුරාධපුර ශික්ෂණ රෝහලට මාරුකර යවා තිබෙනවා.\nරාජකාරි කටයුත්තකට පිටත්ව යාම සඳහා ධාවන සටහන් පොත අත්සන් කරගැනීමට පෙරේදා රාත්‍රියේ අදාළ වෛද්‍යවරයාගේ නිල නිවසට ගිය මොහොතේ මෙම පහරදීම සිදුකර ඇති බවයි පහරකෑමට ලක්වූ ගිලන් රථ රියදුරා ප්‍රකාශ කළේ.\nමේ සම්බන්ධයෙන් සිදුකළ විමසීමකදී වැලිඔය පොලීසිය කියා සිටියේ මෙම ගිලන් රථ රියදුරා පහරදුන් බව පවසමින් අදාළ වෛද්‍යවරයාද පසුව වවුනියාව රෝහලට ඇතුළත්වී ඇති බවයි.\nසිද්ධිය සම්බන්ධයෙන් දෙපාර්ශවයෙන්ම ප්‍රකාශ සටහන් කරගත් බවද වැලිඔය පොලීසියේ ප්‍රකාශකයෙකු සඳහන් කළා.",
       "URL": "https://www.hirunews.lk/178831/ගිලන්-රථයෙන්-අනුරපුර-රෝහලට-ගිය-රථ-රියදුරා",
       "Category": "Local News",
       "Parent URL": "https://www.hirunews.lk/local-news.php?pageID=4164"
}