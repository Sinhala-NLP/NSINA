{
       "Source": "hirunews",
       "Timestamp": "Thursday, 04 January 2018 - 21:28",
       "Headline": "ජපාන විදේශ ඇමති දිවයිනට",
       "News Content": "ජපාන විදේශ කටයුතු අමාත්‍ය තාරෝ කොනෝ නිල සංචාරයක් සඳහා දිවයිනට පැමිණ තිබෙනවා.\nඅප ගුවන්තොටුපල වාර්තාකරු සඳහන් කළේ රාත්‍රී 9.15 ට පමණ ජපානයට අයත් විශේෂ ගුවන්යානයකින් ජපාන විදේශ අමාත්‍යවරයා දිවයිනට ළගා වු බවයි.\nඔහු සමග 24 දෙනෙකුගෙන් යුත් දුත පිරිසක් ද පැමිණ තිබෙනවා.\nජපාන විදේශ අමාත්‍යවරයා පිළිගැනීම සඳහා විදේශ කටයුතු අමාත්‍යංශ නිලධාරීන් සහ මෙරට ජපාන තානාපති කාර්යාලයේ නිලධාරීන් ගුවන්තොටුපලට පැමිණ සිටි බව සඳහන්.\nජපාන විදේශ අමාත්‍යවරයෙකු මෙරට සංචාරය කරන්නේ වසර 15 කට පසුව බවයි විදේශ කටයුතු අමාත්‍යාංශය සඳහන් කළේ.\nසිය සංචාරය අතරතුරදී ජපාන විදේශ අමාත්‍යවරයා ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ ද හමුවනු ඇති.",
       "URL": "https://www.hirunews.lk/180192/ජපාන-විදේශ-ඇමති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4141"
}