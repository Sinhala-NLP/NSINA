{
       "Source": "hirunews",
       "Timestamp": "Sunday, 27 November 2022 - 14:30",
       "Headline": "රාජ්‍ය ආයතන විසින් විවිධ උත්සව සඳහා දරනු ලබන වියදම් අත්හිටුවීමේ චක්‍රලේඛයක්",
       "News Content": "රාජ්‍ය වියදම් පාලනය කිරීමේ අරමුණින් රාජ්‍ය ආයතන විසින් විවිධ උත්සව සඳහා දරණ වියදම් අත්හිටුවීමට මුදල් ආර්ථීක ස්ථායිකරණ සහ ජාතික ප්‍රතිපත්ති අමාත්‍යාංශය පියවර ගෙන තිබෙනවා.\nඊට අදාළ චක්‍රලේඛය අමාත්‍යාංශ ලේකම් කේ.එම්. මහින්ද සිරිවර්ධන විසින් නිකුත් කර ඇත්තේ පසුගිය 25 වනදා යි.\nරාජ්‍ය ආයතන පවත්වන උත්සව, සුහද හමුවීම්, ප්‍රිය සම්භාෂණ, විවෘත කිරීම්, සම්මන්ත්‍රණ ඇතුලු උත්සව පැවැත්වීම වෙනුවෙන් රජයේ හෝ ස්වකීය ආයතනවල ඉපයීම් භාවිත කරමින් දරනු ලබන වියදම් නැවැත්වීමට කටයුතු කළ යුතු බව එම චක්‍රලේඛයෙන් අවධාරණය කර තිබෙනවා.",
       "URL": "https://www.hirunews.lk/321411/රාජ්‍ය-ආයතන-විසින්-විවිධ-උත්සව-සඳහා-දරනු-ලබන-වියදම්-අත්හිටුවීමේ-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=704"
}