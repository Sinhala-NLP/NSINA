{
       "Source": "hirunews",
       "Timestamp": "Saturday, 16 September 2017 - 19:14",
       "Headline": "බලගතු ව්‍යවස්ථාවක් සම්මත කරගන්න ජවිපෙන් පූර්ණ කැපවීමක්",
       "News Content": "බැදුම්කර ගනුදෙනුව පිළිබදව විමර්ශනය කළ කෝප් කමිටු වාර්තාවේ පාද සටහන් යෙදු පුද්ගලයන් ද නිරායාසයෙන්ම වරදකරුවන් වී ඇති බව ජනතා විමුක්ති පෙරමුණේ දේශපාලන මණ්ඩල සභික වසන්ත සමරසිංහ ප්‍රකාශ කළා.\nඒ හැටන් ප්‍රදේශයේ අද (16) පැවති ජනහමුවකට එක්වෙමින්.\n20 වන ව්‍යවස්ථා සංශෝධනය සම්මත කිරීමේ බාධාවක් පෙනෙන්නට ඇති බව ද අනුර කුමාර දිසානායක සඳහන් කළා.\n‘‘ ඊයේ පෙරේදා වෙනකොට හෙළිවෙනවා අර්ජුන් මහේන්ද්‍රන් කෝප් කමිටුවට ගිහින් සාක්කි දීලා තියෙන්නේ බොරු කියලා. දැන් යූ.එන්. පී ෆුට් නෝට් ගහපු මිනිස්සු ටික මොකද කියනවා ඇත්තේ. ෆුට් නෝට් කල්ලියත් අහුවෙලා තියෙන්නේ, පාද සටහන් දැම්මා. කෝප් කමිටුව දාපු විමර්ශනයට මේක වංචාවක් නෙමෙයි කියලා සුජීව සේනසිංහ ඇමතිවරයා පොතක් ලිව්වා. මේවා පිටිපස්සේ තිබුණේ නිකන් ඒවා නෙමෙයි. වරදාන, වරප්‍රසාද, අල්ලස්. හර්ෂ ද සිල්වා තමයි ෆුට් නෝට් න්‍යාචාර්යවරයා’’ යනුවෙන් කියා සිටියා.\nමේ අතර, පුත්තලම සෙංගල්ඔය ප්‍රදේශයේ අද පැවති උත්සවයකට එක්වෙමින් වාරිමාර්ග රාජ්‍ය අමාත්‍ය පාලිත රංගේ බණ්ඩාර කියා සිටියේ මතභේදයට තුඩු දුන් බැදුම්කර ගණුදෙනුවට සම්බන්ධ විමර්ශන විසදුමකින් තොරව අවසන් වීමට ඉඩ ඇති බවයි.\n‘‘දැන් බැඳුම්කර සිද්ධිය ආවා. අද කොමිසමේදී යම් යම් කරුණු හෙළි වෙනවා. නීතිය හමුවේ ඔප්පු කරන්න බැරිවෙයි සමහර ඒවා. සමහර විට අර මිලේනියම් සිටි සිද්ධිය වගේ වෙයි. මිලේනියම් සිටි එකෙත් හෙන සද්දයක් තිබුණා. කොමිසම පත් කළා. උඩුගම්පොලලා නැති කළා. හැබැයි නඩුවක් ගියෙත් නැහැ. දඬුවමකුත් නැහැ. මේ බැඳුම්කර එකෙත් ඔක්කොම පරීක්ෂණ ඉවර වෙනකොට මිලේනියම් සිටි සිද්ධිය ඒකේ අනෙක් එක වෙන්න පුළුවන්. මට හිතෙනවා එහෙම වෙයි කියලා. මේ යන රටාව අනුව’’ බවද ඔහු සඳහන් කළා.",
       "URL": "https://www.hirunews.lk/171082/බලගතු-ව්‍යවස්ථාවක්-සම්මත-කරගන්න-ජවිපෙන්-පූර්ණ-කැපවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4319"
}