{
       "Source": "hirunews",
       "Timestamp": "Saturday, 15 July 2017 - 9:48",
       "Headline": "කොටහේන ප්‍රදේශයේ පැය 12 ක් ජලය කප්පාදුවක්",
       "News Content": "අත්‍යවශ්‍ය නඩත්තු කටයුත්තක් හේතුවෙන් කොටහේන, මට්ටක්කුලිය, ග්‍රෑන්ඞ්පාස් සහ තොටළඟ ප්‍රදේශවලට පැය 12ක කාලයක් අද දිනයේදී ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසනවා.\nඒ අනුව අද පස්වරු 2 සිට හෙට අලූයම දෙක දක්වා මෙලෙස ජල සැපයුම අත්හිටුවනු ඇති.\nඅඹතලේ සිට එලිහවුස් දක්වා ජලය සැපයෙන ප්‍රධාන ජල නළ මාර්ගයේ සිදුකරන අලූත්වැඩියා කටයුත්තක් හේතුවෙනුයි මෙලෙස ජල සැපයුම අත්හිටුවනු ලබන්නේ.\nමේ අතර, කොටහේන - අලූත් මාවතේ ජල නලයක් පුපුරා යාමෙන් සිදුවූ ජල කාන්දුව යථා තත්ත්වයට පත් කිරීම තවදුරටත් සිදුකරන බව ජාතික ජල සම්පාදන හා ජලාපවහන මණ්ඩලය වැඩිදුරටත් ප්‍රකාශ කළා.",
       "URL": "https://www.hirunews.lk/165930/කොටහේන-ප්‍රදේශයේ-පැය-12-ක්-ජලය-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=4420"
}