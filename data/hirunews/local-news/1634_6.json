{
       "Source": "hirunews",
       "Timestamp": "Tuesday, 12 October 2021 - 10:56",
       "Headline": "ජාතික උරුම නිශ්චිත ව හඳුනාගැනීමට නව ක්‍රමවේදයක්",
       "News Content": "ශ්‍රී ලංකාවේ ජාතික උරුම නිශ්චිත ව හඳුනාගැණීමට හා තීරණය කිරීමට අවැසි නිශ්චිත ක්‍රමවේද හා නිර්ණායක මාලාවක් නො මැති වීම යන ගැටලුව පිළිබඳ ව අගමැතිවරයාගේ අවධානය යොමු වී තිබෙනවා.\nඒ සඳහා කමිටුවක් පත් කර අවශ්‍ය විධි විධාන සම්පාදනය කිරීම පිළිබඳ අගමැතිවරයා අමාත්‍ය මණ්ඩලය සමඟ සාකච්ඡා කළ බවයි වාර්තා වෙන්නේ.\nඑහි දී ශ්‍රී ලංකාවේ අනන්‍යතාව තහවුරු කෙරෙන ස්පර්ශනීය හා අසංස්පර්ශනීය ජාතික උරුම හඳුනාගැනීම සඳහා ජනතා මතය මෙන් ම විෂය පිළිබඳ ප්‍රාමාණික විද්වතුන්ගේ ද මතය ලබාගැනීමට නියමිතයි.\nඒ සඳහා කමිටුවක් පත් කිරීමට අමාත්‍ය මණ්ඩල අනුමැතිය ද හිමි වී ඇති අතර, එය 2021 නොවැම්බර් 16 දින රැස්වෙනු ඇති.",
       "URL": "https://www.hirunews.lk/284767/ජාතික-උරුම-නිශ්චිත-ව-හඳුනාගැනීමට-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=1634"
}