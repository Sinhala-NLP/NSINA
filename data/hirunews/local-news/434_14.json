{
       "Source": "hirunews",
       "Timestamp": "Wednesday, 05 April 2023 - 7:34",
       "Headline": "බත් පැකට්ටුව, කොත්තුව සහ ප්‍රයිඩ් රයිස් මිල අද සිට පහතට (වීඩියෝ)",
       "News Content": "ගෑස් මිල අඩු කිරීම හේතුවෙන් කොත්තු, රයිස් සහ බත් පැකට්ටුව ඇතුළු අනෙකුත් ආහාර ද්‍රව්‍යවල මිල අද (05) මධ්‍යම රාත්‍රියේ සිට ක්‍රියාත්මක වන පරිදි 20%කින් පහළ දමන බව සමස්ත ලංකා ආපනශාලා හිමියන්ගේ සංගමය පවසනවා.\nඑහි සභාපති අසේල සම්පත් සඳහන් කළේ තේ කෝප්පයක මිල ද රුපියල් 10කින් පහත දමන බවයි.\nමේ අතර ලිට්රෝ සහ ලාෆ් ගෑස් සමාගම් ඊයේ (05) මධ්‍යම රාත්‍රියේ සිට මිල පහත දමනු ලැබුවා.\nඒ අනුව, කිලෝග්‍රෑම් 12.5 ගෘහස්ථ ලාෆ් ගෑස් සිලින්ඩරයක මිල රුපියල් 1,290කින් අඩු කර ඇති අතර, එහි නව මිල සටහන් වන්නේ රුපියල් 3,990ක් ලෙසයි.\nකිලෝග්‍රෑම් පහේ ලාෆ් ගෑස් සිලින්ඩරයක මිල රුපියල් 516කින් අඩුකර ඇති අතර, එහි නව මිල රුපියල් 1,596ක්.\nඑමෙන්ම කිලෝග්‍රෑම් 12.5 ලිට්රෝ ගෑස් සිලින්ඩරයක මිල රුපියල් 1005කින් අඩු කිරීමටයි එම සමාගම පියවර ගනු ලැබුවේ.\nඒ අනුව එහි නව මිල රුපියල් 3,738ක්.\nඑමෙන්ම කිලෝග්‍රෑම් 05 ගෑස් සිලින්ඩරයක මිල රුපියල් 402කින් අඩු කර ඇති අතර එහි නව මිල දැක්වෙන්නේ රුපියල් 1502ක් ලෙසයි.\nකිලෝග්‍රෑම් 2.3 ගෑස් සිලින්ඩරයක මිල රුපියල් 183කින් අඩු කර ඇති අතර එහි නව මිල රුපියල් 700ක්.",
       "URL": "https://www.hirunews.lk/331731/බත්-පැකට්ටුව-කොත්තුව-සහ-ප්‍රයිඩ්-රයිස්-මිල-අද-සිට-පහතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=434"
}