{
       "Source": "hirunews",
       "Timestamp": "Thursday, 10 August 2023 - 16:40",
       "Headline": "ආසියාන් සංවිධානයේ රටවල් සමග නිදහස් වෙළඳ ගිවිසුම් ඇති කර ගැනීමට සාකච්ඡා",
       "News Content": "ණය ප්‍රශස්තකරණ කටයුතු අවසන් වූ වහාම ආසියාන් සංවිධානයේ අනෙකුත් රටවල් සමගද නිදහස් වෙළඳ ගිවිසුම් ඇති කර ගැනීම සඳහා සාකච්ඡා ආරම්භ කිරීමට බලාපොරොත්තු වන බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව කියා සිටියේ කොළඹ - ඉන්දුනිසියානු තානාපති කාර්යාලයේ පැවති 56 වන ආසියාන් දින සැමරුම් උත්සවයට එක්වෙමින්.\nකලාපීය විස්තීර්ණ ආර්ථික හවුල්කාරීත්වයේ සමාජිකත්වය ලබා ගැනීමටද අපේක්ෂා කරන බව ජනාධිපතිවරයා එහිදී සඳහන් කළා.\nඉන්දු පැසිපික් කලාපය පිළිබඳ ආසියාන් සංවිධානයේ ඉදිරි දැක්ම සමග එකඟවන අතර එම දැක්ම ඉදිරියට ගෙන යාමට පූර්ණ සහය ලබා දෙන බවයි ජනාධිපති රනිල් වික්‍රමසිංහ අවධාරණය කළේ.",
       "URL": "https://www.hirunews.lk/344352/ආසියාන්-සංවිධානයේ-රටවල්-සමග-නිදහස්-වෙළඳ-ගිවිසුම්-ඇති-කර-ගැනීමට-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=108"
}