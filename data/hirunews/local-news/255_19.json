{
       "Source": "hirunews",
       "Timestamp": "Monday, 19 June 2023 - 13:26",
       "Headline": "ආරවුලක් දුරදිග ගිහින් එක් අයෙක් මරුට",
       "News Content": "බලංගොඩ - සේනක පෙදෙස, බලගහමුල ප්‍රදේශයේදී පුද්ගල ඝාතනයක් සිදුව තිබෙනවා.\nබීමත් පුද්ගලයකු සිය මව, පියා සහ වැඩිමහල් සහෝදරයා සමඟ ආරවුලක් ඇති කරගෙන තිබූ අතර ඔහු ඔවුන් තිදෙනාටම පහර දෙන බවට බලංගොඩ පොලිසියට තොරතුරු වාර්තා වී තිබුණා.\nබලංගොඩ පොලිස් නිලධාරීන් එම ස්ථානයට ළඟා වන විට වැඩිමහල් සහෝදරයා බරපතළ තුවාල ලබා සිටි බැවින් ඔහුව බලංගොඩ රෝහලට ඇතුළත් කෙරුණු නමුත් එහිදී ඔහු මියගොස් ඇති බව පොලිසිය පැවසුවා.\nසිද්ධියට සම්බන්ධ සැකකරු පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/338396/ආරවුලක්-දුරදිග-ගිහින්-එක්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=255"
}