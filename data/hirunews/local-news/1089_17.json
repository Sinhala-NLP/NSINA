{
       "Source": "hirunews",
       "Timestamp": "Friday, 17 June 2022 - 0:25",
       "Headline": "දෙවන එක්දින තරගයේ ජය ගැන කියන දසුන් ශානක",
       "News Content": "අද තරගයේදී කණ්ඩායමේ පන්දු යවන්නන් පිළිබඳ දැඩි විශ්වාසයක් පැවති බව ශ්‍රී ලංකා එක්දින නායක දසුන් ශානක පවසනවා.\nචාමික කරුණාරත්න සහ දුනිත් වෙල්ලාලගේ යන ක්‍රීඩකයන් දෙදෙනාගේ දක්ෂතාවන් ද තරගය අවසානයේ දසුන් ශානකගේ ඇගයීමට ලක්වුණා.\n\"ඔස්ට්‍රේලියානුවන් ඉතා හොඳින් පන්දු යැවූ නිසා ලකුණු කිහිපයක් අඩු වුණා... නමුත් මගේ පන්දු යවන්නන් තම ඉලක්කය ලබාගනු ඇතැයි හොඳ හැඟීමක් තිබුණා. අපි නිවැරදි විකල්ප පිත්තෙන් ඉදිරිපත් කළ යුතුයි. චාමික උපතින්ම ශූරයෙක්, මම පන්දුව විසි කරන විට ඔහු එය මනාව යොමු කරනවා. දුනිත් වෙල්ලාලගේ ගැනත් මට ලොකු විශ්වාසයක් තිබුණා. මම පන්දුව යවන විට ඔහු අවස්ථාවක් ලබා ගැනීමට සූදානමිනුයි ඉන්නේ.”\nමේ අතර තරගයේ වීරයා වූ චාමික කරුණාරත්න තරගයෙන් පසු මාධ්‍ය වෙත අදහස් පළ කළා. ඔහු කියාසිටියේ මෙවැනි අවස්ථාවක් එනතෙක් තමා බලා සිටි බවයි.\nසෑම විටකම තමා අවදානමක් ගැනීමට කැමැත්තෙන් පසුවන අතර තමාට හොඳින් ක්‍රීඩා කිරීමට හැකි බවට විශ්වාසය පවතින බව ද චාමික කරුණාරත්න මෙහිදී සඳහන් කළා.\n\"ගොඩක් කාලෙකට පස්සේ මම මේ මොහොත එනකම් බලාගෙන හිටියා. මට හොඳට ක්‍රීඩා කරන්න පුළුවන් කියලා මම දන්නවා ඒක අද ඇවිත් තියෙනවා, මම ඒ ගැන ගොඩක් සතුටු වෙනවා. හැමදෙයක්ම සැලසුම් සහගතයි...මම නිතරම පිතිකරුවන්ට අභියෝග කරනවා. මම හැම විටම අවදානමක් ගැනීමට කැමතියි.\"\nමේ අතර අද දිනයේ පන්දු රැකීම අතින් තමන් ඇතුලු කණ්ඩායම ඉතා දුර්වල බව නායක ඒරොන් ෆින්ච් පවසනවා.\nඑමෙන්ම පළමු තරගයට සාපේක්ෂව සාර්ථක ආරම්භයක් ලබා ගැනීමට ද කණ්ඩායමට හැකියාවක් නොලැබුණු බවයි ඔහු සඳහන් කළේ.\n\"පන්දු රැකීම, අතින් අපි ගොඩක් දුර්වලයි. පසුගිය තරඟයට සමානව ආරම්භයක් ලබා ගැනීම සිදු වුණේ නැහැය. එය ඉතා දුර්වලයි පිටියේ... අපට මීට වඩා පන්දුවට පහර දිය හැකිව තිබුණා. මේ තත්වයන් තුළ හඹා යාම අපට අපහසු දෙයක්. අපි තවදුරටත් වර්ධනය වෙන්න ඕන. අද රෑ පෙන්නුම් කෙරුණේ අපි ටිකක් වේගය අඩුයි කියලා.\"",
       "URL": "https://www.hirunews.lk/307347/දෙවන-එක්දින-තරගයේ-ජය-ගැන-කියන-දසුන්-ශානක",
       "Category": "Local News",
       "Parent URL": "https://www.hirunews.lk/local-news.php?pageID=1089"
}