{
       "Source": "hirunews",
       "Timestamp": "Saturday, 13 July 2019 - 7:01",
       "Headline": "කැකිරාවේ ළිඳකින් අත්බෝම්බයක් හමුවෙයි (ඡායාරූප)",
       "News Content": "කැකිරාව, කයිලපොතාන, සුදර්ශණාගම ප්‍රදේශයේ වගාබිමක අතහැර දැමූ ළිඳක තිබී අත්බෝම්බයක් හමුව තිබෙනවා.\nඅදාල ළිඳ පිරිසිදු කිරීමේ කටයුතුවල නිරතවන අවස්ථාවේ ප්‍රදේශවාසීන් පිරිසකට ඊයේ (12) මෙම අත්බෝම්බය හමුවී ඇති බවයි අප වාර්තාකරු සඳහන් කළේ.\nඅනතුරුව මේ සම්බන්ධයෙන් කැකිරාව පොලිස් ස්ථානය දැනුවත් කිරීමටයි පියවරගෙන ඇත්තේ.\nමෙලෙස සොයාගත් අත්බෝම්බය පොලිස් විශේෂ කාර්ය බලකායේ සහාය ඇතිව නිෂ්ක්‍රිය කිරීමට කටයුතු යොදා ඇති බවට පොලිසිය පවසනවා.\nඡායාරූප - කැකිරාව, කුෂාන් ජයවර්ධන",
       "URL": "https://www.hirunews.lk/220201/කැකිරාවේ-ළිඳකින්-අත්බෝම්බයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3251"
}