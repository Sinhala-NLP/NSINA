{
       "Source": "hirunews",
       "Timestamp": "Sunday, 29 January 2017 - 14:06",
       "Headline": "පොලිස් සැරයන් ඝාතනයේ සැකකරු රඳවාගෙන ප්‍රශ්න කිරීමට අධිකරණයෙන් අවසර",
       "News Content": "ප්‍රභූ ආරක්ෂක කොට්ඨාශය භාර ජ්‍යෙෂ්ඨ නියෝජ්‍ය පොලිස්පති එස්.එම්. වික්‍රමසිංහගේ පොළොන්නරුවේ නිවසේදී පොලිස් සැරයන්වරයෙකු ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුගෙන් රැඳවුම් නියෝග මත ප්‍රශ්න කිරීමට අවසර ලබාදී තිබෙනවා.\nඅපරාධ පරීක්ෂණ දෙපාර්තමේන්තුව අධිකරණයෙන් කළ ඉල්ලීමකට අනුව එම අවසරය හිමිවී ඇති බවයි වාර්තාවන්නේ.\nඝාතන සිද්ධියට අදාළ ප්‍රධාන සැකකරු ඊයේ අලූයම අපරාධ පරීක්ෂණ දෙපාර්තමේන්තුව අත්අඩංගුවට ගත්තා.\nඒ, මාසයකට වැඩි කාලයක් පුරා සිදුකළ විමර්ශනවලින් අනතුරුවයි.\nපොළොන්නරුව නව නගරයේ පිහිටි ජ්‍යෙෂ්ඨ නියෝජ්‍ය පොලිස්පතිවරයාගේ නිවසේදී එහි සේවය කළ පොලිස් සැරයන් ටී.ජී. විජේනායක ඝාතනයට ලක්වුණේ පසුගිය දෙසැම්බර් 16 වනදායි.",
       "URL": "https://www.hirunews.lk/153183/පොලිස්-සැරයන්-ඝාතනයේ-සැකකරු-රඳවාගෙන-ප්‍රශ්න-කිරීමට-අධිකරණයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4687"
}