{
       "Source": "hirunews",
       "Timestamp": "Wednesday, 03 August 2022 - 19:35",
       "Headline": "නැන්සි තායිවානයෙන් නික්මෙයි",
       "News Content": "චීනයේ දැඩි දෝෂ දර්ශනයට ලක් වූ තායිවාන සංචාරය නිම කරමින් ඇමෙරිකානු කතානායිකා නැන්සි පෙලෝසි අද පස්වරුවේ එරටින් නික්ම ගියා.\nඅනතුරුව ඇය ජපානයේ සහ දකුණු කොරියාවේ සංචාරය කිරීමට නියමිතයි.\nඇමෙරිකානු කතානායකවරියගේ සංචාරයට ප්‍රතිචාර දක්වමින් හෙට සිට දින 4 ක කාලයක් තායිවානය වටා මුහුදේ සහ ගුවනේ යුද අභ්‍යාසයක් චීනය විසින් සංවිධානය කර තිබෙනවා.\nකෙසේ වෙතත්, මෙය තම රටෙහි ස්වෛරීභාවය උල්ලංඝනය කිරීමක් බව තායිවානය සඳහන් කළා.\nඇමෙරිකානු කතානායිකවරියගේ තායිවාන සංචාරය පිළිබඳව අදහස් දක්වමින් චීන විදේශ අමාත්‍යවරයා කියා සිටියේ ගින්දර සමග ක්‍රීඩා කිරීමෙන් නරක ප්‍රතිවිපාක අත්වනු ඇති බවයි.\nචීනයට විරුද්ධව කටයුතු කරන්නන්ට එරෙහිව දැඩි දඬුවම් ලබාදිය යුතු බව ද චීන විදේශ අමාත්‍යවරයා සඳහන් කළා.",
       "URL": "https://www.hirunews.lk/311806/නැන්සි-තායිවානයෙන්-නික්මෙයි",
       "Category": "Local News",
       "Parent URL": "https://www.hirunews.lk/local-news.php?pageID=968"
}