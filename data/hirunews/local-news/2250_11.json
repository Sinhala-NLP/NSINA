{
       "Source": "hirunews",
       "Timestamp": "Sunday, 27 December 2020 - 16:48",
       "Headline": "දශකයේ ටෙස්ට්, එක්දින සහ විස්සයි විස්ස ක්‍රිකට් කණ්ඩායම් නම් කෙරේ - මාලිංග සහ සංගාත් ඒ අතර",
       "News Content": "ජාත්‍යන්තර ක්‍රිකට් කවුන්සලය විසින් දශකයේ විශිෂ්ටතම ටෙස්ට් ,එක්දින සහපන්දුවාර 20 ක්‍රිකට් කණ්ඩායම අද ප්‍රකාශයට පත් කළා.\n2011 වසරේ ජනවාරි පළමු වැනිදා සිට මෙම වසරේ ඔක්තෝබර් 7වැනිදා දක්වා අතරකාළය තුළදි ජගත් ක්‍රිකට් පිටියේ ක්‍රීඩක ක්‍රීඩිකාවන් දැක්වූ දස්කම් පදනම් කර ගනිමින් මෙම නම් කිරිම ICC විසින් සිදු කරනු ලැබුවා.\nමේ අනුව විරාත් කෝලි නායකත්වය දරණ දශකයේ ටෙස්ට් කණ්ඩායමට ඇතුළත් එකම ශ්‍රී ලංකා ක්‍රීඩකයා වන්නේ කුමාර් සංගක්කාරයි.\nමහේන්ද්‍ර සිං දෝනි දශකයේ එක්දින සහ පන්දුවාර 20 ක්‍රිකට් කණ්ඩායම නායකත්වය ලබා දෙන අතර එම කණ්ඩායම් දෙකටම ලසිත් මාලිංග ඇතුළත් වනවා.\nහෙට දිනයේදී දශකයේ විශිෂ්ඨතම ක්‍රීඩකයා සහ ක්‍රීඩිකාව ඇතුළු අනෙකුත් සම්මාන ICCය විසින් ප්‍රකාශයට පත් කිරීමට නියමිතයි",
       "URL": "https://www.hirunews.lk/258076/දශකයේ-ටෙස්ට්-එක්දින-සහ-විස්සයි-විස්ස-ක්‍රිකට්-කණ්ඩායම්-නම්-කෙරේ-මාලිංග-සහ-සංගාත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=2250"
}