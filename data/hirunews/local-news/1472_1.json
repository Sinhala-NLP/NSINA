{
       "Source": "hirunews",
       "Timestamp": "Friday, 24 December 2021 - 21:33",
       "Headline": "ඉහළ ගිය ඉන්ධන මිල මැද දිගුවන තෙල් පෝලිම් (වීඩියෝ)",
       "News Content": "ඉන්ධන මිල ඉහළ යාමත් සමග ක්ෂේත්‍ර රැසකට මේවන විට එල්ල වී ඇත්තේ දැඩි බලපෑමක්.\nමේ හේතුවෙන් උත්සව සමයේ වුව ද ජනතාවට තවමත් දිගු පෝලිම්වල රැඳී සිටීමට සිදුව තිබෙනවා.\nදිවයින පුරා ගෑස් ආශ්‍රිත අනතුරු වාර්තාවන පසුබිමක ජනතාව වැඩි වශයෙන් භූමිතෙල් ආශ්‍රිතව සිය දෛනික\nවැඩකටයුතු සිදුකිරීමට පෙළැඹුණා.\nනමුත් පසුගිය සඳුදා ඉන්ධන මිලද ඉහළ යාමත් සමග ජනතාව මේවන විට කබලෙන් ළිපට වැටුණු තත්ත්වයකට පත්ව සිටිනවා.\nඅද (24) දිනයේදීත් ප්‍රදේශ රැසක ඉන්ධන පිරවුම්හල් අසළ භූමිතලේ මිලදී ගැනීමට ජනතාව දිගු පෝලිම්වල රැඳී සිටියේ මෙලෙසින්.\nමේ අද පෙරවරුවේ ඔරුගොඩවත්ත ප්‍රදේශයේ දක්නට ලැබුණු තත්ත්වයයි.\nඉන්ධන මිල වැඩි කිරීම හේතුවෙන් ධීවර ජනතාවද දැඩි දුෂ්කරතාවට පත්ව සිටිනවා.\nධීවර ආම්පන්නවල මිලද අසීමිත ලෙස ඉහළ ගොස් ඇති අතර, ඉන්ධන ගැටලුවද මුල්කර ගනිමින් අහංගම - අරංවල ප්‍රදේශයේ ධීවරයින් අද පෙරවරුවේ විරෝධතාවක නිරත වුණා.\nමේ අතර, පෑලියගොඩ මත්ස්‍ය වෙළෙඳ සංකීර්ණයට අද දිනයේදී ලැබුණු මත්ස්‍ය තොග ප්‍රමාණය ද සැලකිය යුතු අන්දමමින් පහළ ගොස් ඇති බවයි පෑලියගොඩ මධ්‍යම මත්ස්‍ය වෙළෙඳ සංගමය පවසන්නේ.\nමේ හේතුවෙන් මත්ස්‍ය මිල ද ඉහළ ගොස් තිබෙනවා.\nමේ අතර, මැනිං වෙළෙඳපොළේ එළවළු මිල ගණන් ඊයේ (23) දිනයට සාපේක්ෂව තරමක් අඩුවී තිබෙනවා.\nමේ බඩුමිල ඉහළ යාම ඇතුළු ගැටලු මුල්කර ගනිමින් සමගි ජන බලවේගය දිවයිනේ විවිධ ප්‍රදේශවල සංවිධාන කර තිබූ විරෝධතා කිහිපයක්.",
       "URL": "https://www.hirunews.lk/292052/ඉහළ-ගිය-ඉන්ධන-මිල-මැද-දිගුවන-තෙල්-පෝලිම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1472"
}