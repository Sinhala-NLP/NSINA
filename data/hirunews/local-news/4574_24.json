{
       "Source": "hirunews",
       "Timestamp": "Friday, 07 April 2017 - 8:07",
       "Headline": "ජංගම දුරකථනය භාවිතා නොකරන ලෙසට කොමිසමෙන් හිටපු මහබැංකු අධිපතිට අවවාද",
       "News Content": "මහබැංකු බැඳුම්කර නිකුතුව සම්බන්ධයෙන් විමර්ශනය කෙරෙන ජනාධිපති කොමිසම තුළ ජංගම දුරකථන භාවිතා නොකරන ලෙසට එම කොමිසමේ සභාපති ශ්‍රේෂ්ඨාධිකරණ විනිසුරු කේ.ටී.චිත්‍රසිරි හිටපු මහබැංකු අධිපති අර්ජුන් මහේන්ද්‍රන් වෙත අවවාද කර තිබෙනවා.\nජනාධිපති කොමිසම ඊයේ දිනයේදී සාක්ෂි විමසීම සඳහා හිටපු මහබැංකු අධිපතිවරයාට පැමිණෙන ලෙස දන්වා සිටි අතර, ඒ අනුවයි ඔහු පැමිණ ඇත්තේ.\nඑම අවස්ථාවේදී සාක්ෂි විභාග කිරීමේ කටයුතු සිදුවන අතරතුර ඔහු ජංගම දුරකථනය පරිහරණය කර ඇති බව සඳහන්.\nඑහිදී කොමිසමේ සභාපතිවරයා එහි වැඩකටයුතු මදකට නවතා දමා එසේ නොකරන ලෙසට ඔහුට අවවාද කරන ලෙස හිටපු මහබැංකු අධිපතිවරයා වෙනුවෙන් පෙනී සිටි නීතිඥවරයාට දැනුම්දී තිබෙනවා.",
       "URL": "https://www.hirunews.lk/158677/ජංගම-දුරකථනය-භාවිතා-නොකරන-ලෙසට-කොමිසමෙන්-හිටපු-මහබැංකු-අධිපතිට-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=4574"
}