{
       "Source": "hirunews",
       "Timestamp": "Friday, 28 October 2022 - 12:52",
       "Headline": "බස් ගාස්තු අඩු කිරීමට කොරෝනා ආසන නීතියේ වෙනසක්",
       "News Content": "කොරෝනා ව්‍යාප්තිය පාලනය කිරීමේ පියවරක් වශයෙන් ආසන ගණනට පමණක් මගීන් ප්‍රවාහනය කිරීමේ නීතිය ඉදිරියේ දී ඉවත් කිරීමට කටයුතු කරන බව සෞඛ්‍ය අමාත්‍යාංශය පවසනවා.\nහිරු ප්‍රවෘත්ති අංශය කළ විමසීමකදී විෂයභාර අමාත්‍ය ආචාර්ය කෙහෙළිය රඹුක්වැල්ල කියා සිටියේ ප්‍රවාහන අමාත්‍යාංශය කළ ඉල්ලීමකට අනුව එම නීතිය ඉවත් කිරීමට කටයුතු කරන බවයි.\nමීට මාස දෙකකට පෙර බස් ගාස්තු සියයට 10කින් අඩු කිරීමත් සමඟ ඩීසල් ලීටරයක මිල රුපියල් 15 කින් පහත දැමුණා.\nඑහිදී ප්‍රවාහන අමාත්‍යාංශය ප්‍රකාශ කළේ ආසන ගණනට මගීන් රැගෙන යාමේ නීතිය ඉවත් කිරීමෙන් පසු ගාස්තු අඩු කරන බවයි.\nඒ අනුව අදාළ නීතිය ඉවත් කරන ලෙස අවස්ථා හතරකදී ප්‍රවාහන අමාත්‍යාංශය, සෞඛ්‍ය අමාත්‍යාංශ්‍ය වෙත ලිඛිතව දැනුම් දුන්නා.\nඑසේ කළහොත් සියයට 12 කින් බස් ගාස්තු අඩු කළ හැකි බවයි ප්‍රවාහන අමාත්‍යාංශය පෙන්වා දුන්නේ.\nඒ අනුව අදාළ තීරණය කඩිනමින් ගන්නා බවයි සෞඛ්‍ය අමාත්‍ය ආචාර්ය කෙහෙළිය රඹුක්වැල්ල ප්‍රකාශ කළේ.\nඑසේ කළහොත් දැනට රුපියල් 34 ක්ව පවතින අවම බස් ගාස්තුව රුපියල් 29 ක් දක්වා අඩුවනු ඇති.",
       "URL": "https://www.hirunews.lk/319038/බස්-ගාස්තු-අඩු-කිරීමට-කොරෝනා-ආසන-නීතියේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=772"
}