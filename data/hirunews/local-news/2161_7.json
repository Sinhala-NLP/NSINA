{
       "Source": "hirunews",
       "Timestamp": "Monday, 08 February 2021 - 8:30",
       "Headline": "මත්තල ගුවන් තොටුපලින් වාර්තාගත සංචාරකයින් පිරිසක් දිවයිනට",
       "News Content": "මත්තල ජාත්‍යන්තර ගුවන් තොටුපලට 2021 වසරේ මේ දක්වා කාලය තුළ විදේශීය සංචාරකයින් 2500 කට අධික සංඛ්‍යාවක් පැමිණ තිබෙනවා.\nඑය කසක්ස්ථානයේ අස්තානා ගුවන් සේවයටද විවෘත කිරීමෙන් පසු සංචාරකයින් 160 දෙනෙකු පැමිණියේ මෙරට සංචාරක කර්මාන්තය යළි ප්‍රකෘතිමත් කිරීමේ වැඩසටහන අනුවයි.\nමෙරට සංචාරක නියෝජිත ආයතනයක් වන එයිට්කන් ස්පෙන්ස් ආයතනය සඳහන් කළේ කසක්ස්ථානයේ සිට සතියකට සංචාරකයින් 350 බැගින් මේ වසරේ අප්‍රේල් මාසය දක්වා ගෙන ඒමට සැලසුම් කර ඇති බවයි.\nකසක්ස්ථාන ජාතික ගුවන් සේවය වන අස්තානා ගුවන් සේවයට අමතරව ස්කැට් ගුවන් සේවයද අප්‍රේල් මාසය දක්වා මත්තල ජාත්‍යන්තර ගුවන් තොටුපල වෙත පියාසර කරනු ඇති.",
       "URL": "https://www.hirunews.lk/261967/මත්තල-ගුවන්-තොටුපලින්-වාර්තාගත-සංචාරකයින්-පිරිසක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2161"
}