{
       "Source": "hirunews",
       "Timestamp": "Monday, 14 November 2022 - 17:35",
       "Headline": "සමෘද්ධිලාභීන් හා වැඩිහිටියන්ට ජනපතිගෙන් සහතිකයක්",
       "News Content": "සමෘද්ධි, වැඩිහිටි, විවිධ හැකියා ඇති පුද්ගලයින්ගේ හා වකුගඩු රෝගින්ගේ දීමනා ලබන වසර මුළුල්ලේ ලබාදීමට අවශ්‍ය ප්‍රතිපාදන මෙවර අයවැයෙන් වෙන්කර ඇති බව ජනාධිපති රනිල් වික්‍රමසිංහ ප්‍රකාශ කළා.\nඅයවැය ඉදිරිපත් කරමින් ජනාධිපතිවරයා කියා සිටියේ සමෘද්ධි, වැඩිහිටි, විවිධ හැකියා ඇති පුද්ගලයින්ගේ හා වකුගඩු රෝගීන්ගේ දීමනාවල ප්‍රතිලාභින්ට සහ ආර්ථික වශයෙන් බලපෑමට ලක්වූ 726,000කට අධික පවුල්වලට ගෙවනු ලබන දීමනා වැඩි කිරීමට පසුගිය අතුරු අයවැයෙන් පියවර ගත් බවයි.\nඑම සහන තවත් මාස 04ක් දක්වා දීර්ඝ කිරීමට රජයේ අවධානය යොමුවී තිබෙනවා.\nමේ අතර ශ්‍රීලංකන්, ටෙලිකොම්, රක්ෂණ මණ්ඩලය ඇතුලු තවත් ආයතන කීපයක් ප්‍රතිව්‍යුහගතකොට ඉන් ලැබෙන ආදායම විදේශ විනිමය සංචිත සහ රුපියල ශක්තිමත් කිරීමට යොදා ගන්නා බව ද, ජනාධිපතිවරයා අද අයවැය ඉදිරිපත්කරමින් ප්‍රකාශ කළා.",
       "URL": "https://www.hirunews.lk/320379/සමෘද්ධිලාභීන්-හා-වැඩිහිටියන්ට-ජනපතිගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=734"
}