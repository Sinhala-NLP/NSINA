{
       "Source": "hirunews",
       "Timestamp": "Tuesday, 04 July 2023 - 9:24",
       "Headline": "හුංගම සහ හෙට්ටිපොළ රිය අනතුරුවලින් පාසල් සිසුවකු ඇතුළු දෙදෙනෙක් මරුට",
       "News Content": "හුංගම, කහදාව මාර්ගයේ දකුණු කහදාව ප්‍රදේශයේදී කාර් රථයක් ඊයේ (03)\nයතුරුපැදියක මුහුණට මුහුණ ගැටී එක් අයෙක් මිය ගොස් තිබෙනවා.\nමෙම අනතුර සිදු වී ඇත්තේ රැකව දෙස සිට කහදාව දෙසට ධාවනය වූ කාර් රථය ප්‍රතිවිරුද්ධ දෙසින් පැමිණි යතුරුපැදියේ ගැටීමෙන්.\nමෙම අනතුරින් යතුරුපැදිකරු සහ පසුපැදිකරු තංගල්ල රෝහලට ඇතුළත් කිරීමෙන් පසු පැදිකරු මිය ගොස් තිබෙනවා.\nමෙලෙස මිය ගොස් ඇත්තේ වයස අවුරුදු 18ක් වූ රත්න, කහදාව පදිංචි තරුණයෙක්.\nඅනතුරින් තුවාල ලැබූ කාර් රථයේ රියැදුරු ද තුවාල ලබා තංගල්ල රෝහලේ ප්‍රතිකාර ලබන අතර හුංගම පොලිසිය විමර්ශන සිදු කරනවා.\nමේ අතර හලාවත - කුරුණෑගල මාර්ගයේ කොළමුණුඔය ප්‍රදේශයේදී බස් රථයක් යතුරුපැදියක ගැටී පුද්ගලයෙක් මිය ගොස් තිබෙනවා.\nමෙම අනතුර සිදුව ඇත්තේ කුරුණෑගල දෙස සිට හලාවත දෙසට ධාවනය වූ බස් රථයක ප්‍රතිවිරුද්ධ දෙසින් පැමිණි යතුරුපැදියක් වේගය පාලනය කර ගැනීමට නොහැකිව පෙරළී ගොස් බස් රථයේ ගැටීමෙන්.\nඅනතුරින් මිය ගොස් ඇත්තේ යතුරුපැදියේ පැදිකරු වන වයස අවුරුදු 16ක නිකවැරටිය ප්‍රදේශයේ පදිංචි පාසල් සිසුවෙක්.\nහෙට්ටිපොළ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/339948/හුංගම-සහ-හෙට්ටිපොළ-රිය-අනතුරුවලින්-පාසල්-සිසුවකු-ඇතුළු-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=215"
}