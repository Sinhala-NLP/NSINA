{
       "Source": "hirunews",
       "Timestamp": "Monday, 31 January 2022 - 9:35",
       "Headline": "ශිෂ්‍යත්ව විභාගයේ පිළිතුරු පත්‍ර ඇගයීම් අද සිට ඇරඹේ (වීඩියෝ)",
       "News Content": "2021 - පහ ශ්‍රේණිය ශිෂ්‍යත්ව විභාගයේ පිළිතුරු පත්‍ර ඇගයීම් කටයුතු අද සිට ආරම්භවනවා.\nඒ අනුව ඇගයීම් කටයුතු පෙබරවාරි පස් වැනි දා තෙක් පැවැත්වීමට නියමිත බවයි විභාග දෙපාර්තමේන්තුව සඳහන් කළේ.\nවෙනත් වසරවල අගෝස්තු මාසයේ පැවැත්වූ 5 ශ්‍රේණිය ශිෂ්‍යත්ව විභාගය පසුගිය වසරේ අවස්ථා කිහිපයක දී කල් දැමුණේ, කොරෝනා වසංගතයේ ව්‍යාප්තිය හේතුවෙන් වන අතර, එය, පසුගිය ජනවාරි 22 වනදා සැළසුම් කළ පරිදි පැවැත්වුණා.\nමෙවර ශිෂ්‍යත්ව විභාගය සඳහා අපේක්ෂකයින් 340,508 දෙනෙකු විභාග මධ්‍යස්ථාන 2943ක දී පෙනී සිටි බව යි විභාග කොමසාරිස් ජනරාල් එල්.එම්.ඩී.ධර්මසේන සඳහන් කළේ.",
       "URL": "https://www.hirunews.lk/295732/ශිෂ්‍යත්ව-විභාගයේ-පිළිතුරු-පත්‍ර-ඇගයීම්-අද-සිට-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1385"
}