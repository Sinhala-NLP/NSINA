{
       "Source": "hirunews",
       "Timestamp": "Tuesday, 03 August 2021 - 12:48",
       "Headline": "ගිනිගත්හේන සත්ත්ව ගොවිපලකින් අවිධිමත් ලෙස අපද්‍රව්‍ය බැහැර කරන බවට චෝදනා  (වීඩියෝ)",
       "News Content": "ගිනිගත්හේන - ලොනැක් ප්‍රදේශයේ අවිධිමත් ලෙස අපද්‍රව්‍ය බැහැර කරමින් පවත්වාගෙන යන සත්ත්ව ගොවිපලක් හේතුවෙන් ජනතාව දැඩි පීඩාවට පත්ව සිටින බවට වාර්තා වනවා.\nගම්වැසියන් චෝදනා කරන්නේ මෙම ගැටලුව පිළිබඳව බලධාරීන් කොතෙකුත් දැනුවත් කළද තවමත් නිසි විසදුමක් නොලැබුණු බවටයි.\nමේ සුන්දර පරිසරයකින් යුතු ගිනිගත්හේන - ලොනැක් ප්‍රදේශයයි.\nමෙහි කඳු මුදුනක පවත්වාගෙන යන මහා පරිමාණ සත්ත්ව ගොවිපලකින් මුදාහැරුණු බවට පැවසෙන අපද්‍රව්‍ය හේතුවෙන් ප්‍රදේශයේ දැඩි සෞඛ්‍ය හා පාරිසරික ගැටලුවක් නිර්මාණය වී ඇති බවට ගම්වැසියන් චෝදනා කරනවා.\nඔවුන් පවසන්නේ ගොවිපල ආසන්නයේ විවෘත ප්‍රදේශයක පරිසරයට නිරාවරණය වෙමින් මුදාහරින ලද සත්ත්ව මළ කුණු සහ කොටස් හේතුවෙන් අධික දුර්ගන්දයක් මෙන්ම මැසි ගහණයද වැඩි වී ඇති බවටයි.\nසත්ත්ව මළකුණු සහ අපද්‍රව්‍ය කොටස් ජල මූලාශ්‍රවලටද එකතුවීම හේතුවෙන් දෙහිගස්තැන්න, අඹතලාව, කඳුරේගොඩ, ඇල්ලඋඩ ආදී ගම්මානවල ජනතාව උග්‍ර පානීය ගැටලුවකටද මුහුණ දී සිටිනවා.\nගම්වැසියන් පෙන්වා දෙන්නේ තමන් මුහුණදෙන ගැටලු පිළිබඳව අදාළ ගොවිපලේ පාලන අධිකාරිය මෙන්ම සහ වගකිවයුතු බලධාරීන් කොතෙකුත් දැනුවත් කළද නිසි විසඳුමක් නොලැබුණු බවයි.\nඑල්ල වන මෙම චෝදනා පිළිබඳව අප අදාළ ගොවිපලේ පාලන අධිකාරියෙන් විමසීමක් කළා.\nඅදාළ ව්‍යාපෘතිය යහපත් කටයුත්තක් වුවත් ගම්වාසීන් ඉල්ලා සිටින්නේ අපද්‍රව්‍ය බැහැරකිරීමේදී විධිමත් ක්‍රමවේදයක් අනුගමනය කොට තමන් මුහුණදෙන\nගැටලුවලට විසඳුම් ලබාදෙන ලෙසයි.",
       "URL": "https://www.hirunews.lk/278737/ගිනිගත්හේන-සත්ත්ව-ගොවිපලකින්-අවිධිමත්-ලෙස-අපද්‍රව්‍ය-බැහැර-කරන-බවට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1777"
}