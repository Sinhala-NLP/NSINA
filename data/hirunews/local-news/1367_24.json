{
       "Source": "hirunews",
       "Timestamp": "Tuesday, 08 February 2022 - 17:59",
       "Headline": "ළිඳකට වැටීමෙන් කුඩා පිරිමි දරුවෙකු මරුට",
       "News Content": "මාවනැල්ල වෑගන්තලේ ප්‍රදේශයේදී අනාරක්ෂිත ළිඳකට වැටීමෙන් කුඩා පිරිමි දරුවෙකු මියගොස් තිබෙනවා.\nඊයේ සවස මෙම අනතුට ලක්වී ඇත්තේ අවුරුදු තුන හමාරක් වයසැති කුඩා දරුවෙක්.\nඊයේ පස්වරු 5.30ට පමණ ඔහු තම මව සහ පියා සමග පුවක් කැඩීම සඳහා වත්තට ගොස් නැවත නිවසට පැමිණීමේදී ළිඳට ඇද වැටී ඇතැයි මූලික විමර්ශනවලදී හෙළිවී තිබෙනවා.\nවත්තට ගිය ඔවුන් යළි නිවසට පැමිණීමේදී දෙමව්පියන්ට පෙර නිවස දෙසට දිව ඒමේදී දරුවා ළිඳට වැටී ඇති බටවයි අනාවරණ වී ඇත්තේ.\nදෙමව්පියන් දෙදෙනා නැවත නිවසට පැමිණ දොර විවෘත කරන අවස්ථාවේදී දැක ඇත්තේ දරුවා ළිඳට වැටී පාවෙමින් සිටින බවයි.\nඅනතුරුව ඔහු ගොඩට ගෙන මාවනැල්ල මූලික රෝහලට ඇතුලත් කළ ද මියගොස් තිබෙනවා.\nමූලික පරීක්ෂණවලින් අනතුරුව දරුවාගේ සිරුර පශ්චාත් මරණ පරීක්ෂණය සඳහා කෑගල්ල ශික්ෂණ රෝහලේ අධිකරණ වෛද්‍යවරයා වෙත යොමුකර ඇතැයි සඳහන්.\nසිද්ධිය සම්බන්ධයෙන් මාවනැල්ල පොලිසිය පරීක්ෂණ සිදුකරනවා.",
       "URL": "https://www.hirunews.lk/296505/ළිඳකට-වැටීමෙන්-කුඩා-පිරිමි-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1367"
}