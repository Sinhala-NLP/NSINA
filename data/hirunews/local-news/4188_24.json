{
       "Source": "hirunews",
       "Timestamp": "Sunday, 03 December 2017 - 17:52",
       "Headline": "ආපදාවලින් අහිමිවූ ජීවිතවලට වන්දි දීම ඇරඹේ",
       "News Content": "පැවති ආපදා තත්ත්වය හේතුවෙන් මියගිය පුද්ගලයෙකුට රජය මගින් පිිරිනමන රුපියල් ලක්ෂ 10 ක වන්දි මුදලෙන් රුපියල් ලක්ෂය බැගින් මේ වන විටත්  ලබාදීමට කටයුතු කර ඇති බව ස්වදේශ කටයුතු අමත්‍යාංශය සඳහන් කළා.\nඑමෙන්ම ආපදාවට ලක් වූ සියලුම දිස්ත්‍රික්කවල නිවාස හා දේපල හානි සඳහා වන්දි පිරිනැමීමට ද කටයුතු කරන බවයි එම අමාත්‍යාංශය සදහන් කළේ.\nහානිය තක්සේරු කර නිිශ්චිත වන්දි මුදල් ලබා දෙන තුරු හදිසි අවශ්‍යතා වෙනුවෙන් රුපියල් 10,000ක් දක්වා අත්තිකාරම් මුදලක් ලබා දීමටද පියවර ගෙන තිබෙනවා.\nමෙතෙක් තමන්ට සිදු වූ හානිය පිිළිබඳ ප්‍රදේශයේ ග්‍රාම නිලධාරීවරයාට හෝ වෙනත් ක්ෂේත්‍ර නිලාධාරියෙකුට දැනුම්දී නොමැති නම් ඒ පිළිබඳ ස්වදේශ කටයුතු අමාත්‍යාංශයේ ස්ථාපිත කර ඇති 1902 හදිසි ඇමතුම් අංකයට දැනුම් දෙන ලෙස ද එම අමාත්‍යාංශය ඉල්ලීමක් කළා.",
       "URL": "https://www.hirunews.lk/177505/ආපදාවලින්-අහිමිවූ-ජීවිතවලට-වන්දි-දීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4188"
}