{
       "Source": "hirunews",
       "Timestamp": "Sunday, 19 February 2017 - 21:32",
       "Headline": "ජනපති රජයේ වෛද්‍ය නිලධාරීන්ගේ සංගමය සමඟ එක්වෙයි",
       "News Content": "රජයේ වෛද්‍ය නිලධාරීන්ගේ සංගමයේ 90 වැනි සංවත්සරය වෙනුවෙන් සංවිධාන කර තිබූ සර්ව රාත්‍රික පිරිත් සජ්ජායනය ශ්‍රවණය කිරීමට ජනාධිපති මෛත්‍රීපාල සිරිසේන මහතා ඊයේ එක්වුණා.\nරජයේ වෛද්‍ය නිලධාරීන්ගේ සංගමයේ 90 වැනි සංවත්සරය වෙනුවේන ඊයේ එම සංගම් ශාලාවේ සංවිධාන කර තිබු විශේෂ සර්ව රාත්‍රික පිරිත් සජ්ජායනය ශ්‍රවණය කිරීමට ජනාධිපති මෛත්‍රීපාල සිරිසේන මහතා එක්වූයේ රජයේ වෛද්‍ය නිලධාරීන්ගේ සංගමයේ ආරාධනයකට අනුවයි.\nරජයේ වෛද්‍ය නිලධාරීන්ගේ සංගමයේ නිලධාරීන්ල සාමාජික වෛද්‍යවරුන් ඇතුළු පිරිසක් මෙම පිරිත් සජ්ජායනය ශ්‍රවණය කිරීමට එක්ව සිටියා.\nමේ අතර, වික්ටර් රත්නායක සංගීතවේදියාගේ 75 වන ජන්ම දිනය වෙනුවෙන් සංවිධාන කෙරුණු වික්ටර් වජ්‍ර ප්‍රභා ප්‍රසංගයටද ජනාධිපති මෛත්‍රීපාල සිරිසේන මහතා එක්වුණා.\nඊයේ පස්වරුවේ බණ්ඩාරනායක සම්මන්ත්‍රණය ශාලාවේ පැවති මෙම ප්‍රසංගය අතරතුර වික්ටර් රත්නායක සංගීතවේදියාගේ නිර්මාණ ඇතුළත් නවතම සී.ඩී තැටිය සහ වික්ටර් ගී විමංසා කෘතිය ජනාධිපතිවරයා වෙත වික්ටර් රත්නායක මහතා විසින් පිළිගන්වනු ලැබුවා.\nවික්ටර් රත්නායක මහතා නමින් නිර්මාණය වුණු නව වෙබ් අඩවිය විවෘත කෙරුණේද ජනාධිපති මෛත්‍රීපාල සිරිසේන මහතා අතින්.",
       "URL": "https://www.hirunews.lk/154911/ජනපති-රජයේ-වෛද්‍ය-නිලධාරීන්ගේ-සංගමය-සමඟ-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4653"
}