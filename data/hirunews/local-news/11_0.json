{
       "Source": "hirunews",
       "Timestamp": "Sunday, 24 September 2023 - 7:28",
       "Headline": "විශ්මිත සජීවී නර්තන වික්‍රමය දිග්විජය කරන Hiru StepUp - Grand Finale අද (වීඩියෝ)",
       "News Content": "විශ්මිත සජීවි නර්තන වික්‍රමය දිග්විජය කරන “හිරු ස්ටෙප් අප් ග්‍රෑන්ඩ් ෆිනාලේ” අවසන් මහා සංග්‍රාමය අද පැවැත්වෙනවා. උද්යෝගය නොනැසෙන රාත්‍රී 7.30 සිට එය සජීවිකරණය වන්නේ හිරු ලයිෆ් මැදිරි සංකීර්ණයේ සිටයි.\nශ්‍රී ලංකාවේ රියැලටිකරණය ජාත්‍යන්තරයට රැගෙන ගිය ප්‍රමුඛයා හිරු ටී.වී. “හිරු ස්ටෙප් අප්” හඳුන්වා දෙන්නේ නවමු අත්දැකීම් රැසක් ප්‍රේක්ෂක හදවත් තුළ ජීවමාන කරමින්.\nදසත විසිරී සිටින නර්තනයට උපන් හපන්කම් ඇති නර්තන තරු අභිෂේක ගැන්වීමේ එම මහා ප්‍රයත්නය නිර්මාණය වන්නේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුවයි.\nආසියාවේ ප්‍රථම සහ එකම නර්තන රියැලිටිය ලෙස අභිෂේක ගැන්වෙන “හිරු ස්ටෙප් අප්” පසුගිය ජනවාරියේ ඇරඹුණේ මූලික තරග වට දෙකකින් තෝරා ගත් නර්තන කණ්ඩායම් 48 ක් එක් කර ගනිමින්.\nජනතා පරමාධිපත්‍යයෙන් බලගැන්වුණු නර්තන තරු අභිෂේක ගන්වන අවසන් තරග රාත්‍රියයි අද පැවැත්වෙන්නේ.\nඒ වෙනුවෙන් කණ්ඩායම් 4 ක් අද අතිඋත්කර්ෂවත් “හිරු ස්ටෙප් අප්” fවිදිකාවේ තරග වැදීමට නියමිතයි.\nඒ අනුව අතුරුගිරියේ ටී එම් ඩාන්සර්ස්, කොළොන්නාවේ සෙන්ටී්‍රයාන්ස්, වෙන්නප්පුවේ පී ජේ ඇන්ඩ් සොනික් සහ හොරණ එල් පී ඩී එස් යන කණ්ඩායම් ඒ අනුව අද අවසන් මහා රාත්‍රීයේ තරඟ වදිනු ඇති.",
       "URL": "https://www.hirunews.lk/349221/විශ්මිත-සජීවී-නර්තන-වික්‍රමය-දිග්විජය-කරන-hiru-stepup-grand-finale-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=11"
}