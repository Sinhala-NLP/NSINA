{
       "Source": "hirunews",
       "Timestamp": "Tuesday, 17 January 2023 - 13:35",
       "Headline": "ක්‍රිකට් ආයතනය සම්බන්ධයෙන් ඉදිරි ක්‍රියාමාර්ග නීතිපති උපදෙස්වලින් පසු",
       "News Content": "ශ්‍රී ලංකා ක්‍රිකට් ආයතනය සම්බන්ධයෙන් ඉදිරි ක්‍රියාමාර්ග ගනු ලබන්නේ නීතිපතිවරයා විසින් ලබාදෙන උපදෙස් අනුව බව ක්‍රීඩා අමාත්‍යාංශ ආරංචි මාර්ග පවසනවා.\nපසුගිය වසරේ ඕස්ටේ්‍රලියාවේ පැවති පන්දු වාර විස්ස ක්‍රිකට් ලෝක කුසලානයට සහභාගි වූ ශ්‍රී ලංකා කණ්ඩායමේ සහභාගීත්වය සහ ඊට අදාළ සිදුවීම් සම්බන්ධයෙන් සොයාබැලීම සඳහා පත් කළ විමර්ශන කමිටුවේ වාර්තාව ඊයේ නීතිපතිවරයා වෙත යොමුකිරීමට ක්‍රීඩා අමාත්‍යාංශය කටයුතු කළා.\nශ්‍රී ලංකා ක්‍රිකට් ආයතනය සම්බන්ධයෙන් ඉදිරි ක්‍රියාමාර්ග ගැනීමේ දී ජාත්‍යන්තර ක්‍රිකට් කවුන්සිලයේ මතය ද විමසා බැලීමට ක්‍රීඩා අමාත්‍යංශය කටයුතු කරමින් සිටින බවයි එම අමාත්‍යාංශයේ ආරංචි මාර්ග වැඩිදුරටත් කියා සිටියේ.\nශ්‍රී ලංකා ක්‍රිකට් ආයතනය විසුරුවා හැර අතුරු පාලක කමිටුවක් පත්කිරීමේ සූදානමක් පවතින බවට පසුගිය දා තොරතුරු වාර්තා වී තිබුණා.",
       "URL": "https://www.hirunews.lk/325255/ක්‍රිකට්-ආයතනය-සම්බන්ධයෙන්-ඉදිරි-ක්‍රියාමාර්ග-නීතිපති-උපදෙස්වලින්-පසු",
       "Category": "Local News",
       "Parent URL": "https://www.hirunews.lk/local-news.php?pageID=596"
}