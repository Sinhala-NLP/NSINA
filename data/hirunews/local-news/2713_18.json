{
       "Source": "hirunews",
       "Timestamp": "Saturday, 23 May 2020 - 14:03",
       "Headline": "පොසොන් උත්සවය, නිවසේ සිට සමරන්නැයි දැනුම්දීමක්",
       "News Content": "කොරෝනා වසංගත තත්ත්වය පාලනය වෙමින් පවතින මේ අවස්ථාවේ මෙවර පොසොන් පුර පසලොස්වක පොහෝ දිනයේදී ද, වෙසක් පොහෝ දින සිදුකළ අයුරින් නිවසේ සිට ආගමික වතාවත් වල යෙදෙන ලෙස රජය ජනතාවගෙන් ඉල්ලා සිටිනවා.\nනිවේදනයක් නිකුත් කරමින් අග්‍රාමාත්‍ය කාර්යාලය සදහන් කළේ ඒ අනුව, නිවසේ සිට සිල් සමාදන් වීම ඇතුළු වත්පිලිවෙත් වල නිරත වන්නැයි බුද්ධ ශාසන, සංස්කෘතික හා ආගමික කටයුතු අමාත්‍යාංශයේ ලේකම් බන්දුල හරිස්චන්ද්‍ර දන්වා සිටින බවයි.\nසීමිත පිරිසකගේ සහභාගිත්වයකින් පොසොන් වත්පිලිවෙත් සිදුකරන ලෙස මීට පෙර නිවේදනය කර තිබූ අතර, සෞඛ්‍ය අංශවල සහ බුද්ධශාසන අමාත්‍යාංශයේ උපදෙස් පරිදි යළි මෙම පියවර ගෙන තිබෙනවා.",
       "URL": "https://www.hirunews.lk/241333/පොසොන්-උත්සවය-නිවසේ-සිට-සමරන්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2713"
}