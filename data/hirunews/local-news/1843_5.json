{
       "Source": "hirunews",
       "Timestamp": "Sunday, 04 July 2021 - 7:34",
       "Headline": "සංචරණ නීති කැඩූ 417ක්  පොලිස් අත්අඩංගුවේ",
       "News Content": "ශ්‍රී ලංකා පොලීසිය විසින් ඊයේ සිදු කරන ලද නිරෝධායන මෙහෙයුම් වලට අදාළව නිරෝධායන නීතිරීති උල්ලංඝනය කළ පුද්ගලයන්  417 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nමේ අතරින් වැඩිම පිරිස් වන 112ක්  දෙනෙකු අත්අඩංගුවට ගෙන ඇත්තේ ගම්පොල ප්‍රදේශයෙන්.\nමීට අමතරව මහනුවර ප්‍රදේශයෙන් පුද්ගලයින් 52 දෙනෙකු  සහ මාතලේ ප්‍රදේශයෙන් පුද්ගලයින් 47 දෙනකු මෙලෙස නිරෝධාන නීතිරීති උල්ලංඝනය කිරීම හේතුවෙන් පොලිසිය විසින් අත්අඩංගුවට ගෙන තිබෙනවා.\nමේ අනුව නිරෝධායන නීති ක්‍රියාත්මක කෙරුණු පසුගිය ඔක්තෝබර් මස සිට මේ දක්වා නිරෝධායන නීති උල්ලංඝනය කිරීම හේතුවෙන් අත්අඩංගුවට ගත් මුළු සංඛ්‍යාව 47240ක් බවයි පොලිස් මාධ්‍ය ප්‍රකාශකවරයා පවසන්නේ.\nඑමෙන්ම බස්නාහිර පළාතෙන් පිටතට යන සහ පළාතට ඇතුලුවන ස්ථාන 14ක සිදුකළ මෙහෙයුම් වලදී පුද්ගලයින් හත්දාස් හැට දෙකක් පරීක්ෂාවට ලක් කර ඇති අතර එහිදී පළාත් සංචරණ සීමා උල්ලංඝණය කළ පුද්ගලයින් එකසිය හැට පස් දෙනෙකුට අවවාද කර ආපසු හරවා යවා තිබෙනවා.\nමෙහිදී මෙලෙස ආපසු හරවා යැවුණු වාහන සංඛ්‍යාව 112ක්.\nඅද ඉරිදා දිනයේත් සංචරණ නීතිරීති උල්ලංඝනය කරන පුද්ගලයන් සොයා පොලිස් මෙහෙයුම් අඛණ්ඩව ක්‍රියාත්මකයි.",
       "URL": "https://www.hirunews.lk/276011/සංචරණ-නීති-කැඩූ-417ක්-පොලිස්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=1843"
}