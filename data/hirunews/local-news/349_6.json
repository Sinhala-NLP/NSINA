{
       "Source": "hirunews",
       "Timestamp": "Friday, 12 May 2023 - 16:30",
       "Headline": "රාජ්‍ය සේවකයින්ට විශේෂ දැනුම්දීමක්",
       "News Content": "කොරෝනා මාර්ගෝපදේශ අනුව රාජ්‍ය සේවකයින් සේවයට කැඳ වූ චක්‍රලේඛ මැයි 15 සිට ක්‍රියාත්මක වන පරිදි අත්හිටුවා තිබෙනවා.\nඒ අනුව මැයි 15 සිට ඇඟිලි සළකුණු යන්ත්‍ර භාවිතය පෙර පරිදි ක්‍රියාත්මක බවයි රාජ්‍ය පරිපාලන අමාත්‍යංශය දැනුම් දී ඇත්තේ.\nඑම විධිවිධානයන්ට අනුකූලව කටයුතු කිරීමට සියලුම ආයතන ප්‍රධානීන් විසින් වග බලා ගප යුතු බව ද එම නිවේදනයේ සඳහන්.\nකොරෝනා මාර්ගෝපදේශ සම්බන්ධයෙන් නිකුත් කරන ලද 2021.10.01 දිනැති රාජ්‍ය පරිපාලන චක්‍රලේඛ 02/2021(V)හි 07 ඡේදයේ විධිවිධාන 2023.05.15 දින සිට ක්‍රියාත්මක වන පරිදි අත්හිටුවා ඇති බවයි වාර්තා වන්නේ.\nඒ අනුව 2009.04.16 දිනැති රාජ්‍ය පරිපාලන චක්‍රලේඛ 09/2009 හා 2009.06.17 දිනැති රාජ්‍ය පරිපාලන චක්‍රලේඛ 09/2009(T)හි විධිවිධාන මැයි 15 සිට ක්‍රියාත්මක විය යුතු බව සියලුම රාජ්‍ය සේවකයින් වෙත දන්වා තිබෙනවා.",
       "URL": "https://www.hirunews.lk/334987/රාජ්‍ය-සේවකයින්ට-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=349"
}