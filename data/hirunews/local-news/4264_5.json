{
       "Source": "hirunews",
       "Timestamp": "Thursday, 19 October 2017 - 13:17",
       "Headline": "බාල වයස්කාර දරුවෙකු අපයෝජනයට ලක් කළ පුද්ගලයෙකුට වසර 36ක සිර දඬුවම්",
       "News Content": "වයස අවුරුදු 13ක පිරිමි දරුවෙකු බරපතල ලෙස ලිංගික අපයෝජනයට ලක්කිරීමේ චෝදනාවට වරදකරු වූ තිදරු  පියෙකුට කොළඹ මහාධිකරණ විනිසුරු ගිහාන් කුලතුංග අද බරපතල වැඩසහිත වසර 36ක සිර දඬුවම් නියම කළා.\nඑමෙන්ම විත්තිකරුට රුපියල් 45,000ක දඩයක් නියම කළ විනිසුරුවරයා රුපියල් ලක්ෂ 03ක වන්දියක් අදාල දරුවාට ගෙවන ලෙසයි නියෝග කළේ.\nඑම මුදල නොගෙවන්නේ නම් තවත් වසර 06ක සිර දඬුවම් නියම කරන බවද මහාධිකරණ විනිසුරුවරයා දැනුම් දුන්නා.\nමෙම අපයෝජනය සිදුව තිබුණේ 2002 වසරේ මැයි මාසයේදීයි.",
       "URL": "https://www.hirunews.lk/173902/බාල-වයස්කාර-දරුවෙකු-අපයෝජනයට-ලක්-කළ-පුද්ගලයෙකුට-වසර-36ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4264"
}