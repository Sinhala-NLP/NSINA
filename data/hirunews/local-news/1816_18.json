{
       "Source": "hirunews",
       "Timestamp": "Friday, 16 July 2021 - 16:44",
       "Headline": "පොලිස් අත්අඩංගුවේදී මියගිය පුද්ගලයෙකු වෙනුවෙන් ඔහුගේ බිරිඳට ලක්ෂ 10ක වන්දියක් ගෙවන ලෙස ශ්‍රේෂ්ඨාධිකරණයෙන් නියෝගයක්",
       "News Content": "2017 වසරේදී පෑලියගොඩ පොලීසියේ අත්අඩංගුවේ සිටියදී පුද්ගලයෙකු මියයාම සම්බන්ධයෙන් ඔහුගේ බිරිඳට රුපියල් ලක්ෂ 10ක් ගෙවන ලෙස රජයට සහ පොලිස් නිලධාරින් 5 දෙනෙකුට ශ්‍රේෂ්ඨාධිකරණය නියෝග කර තිබෙනවා.\nඒ අනුව රජය විසින් රුපියල් 750,000ක මුදලක් ද මියගිය තැනැත්තා අත්අඩංගුවට ගත් පෑලියගොඩ පොලීසියේ සේවයේ නියුතුව සිටි පොලිස් කොස්තාපල්වරුන් 5 දෙනෙකුට රුපියල් 50,000 බැගින් ඔවුන්ගේ පෞද්ගලික මුදල්වලින් ද අදාළ තැනැත්තියට ගෙවන ලෙසටයි ශ්‍රේෂ්ඨාධිකරණය නියෝග කර ඇත්තේ.\nඑසේම, වන්දි වශයෙන් හිමිවන රුපියල් ලක්ෂ 10න් ලක්ෂ  ක මුදලක්, මියගිය තැනැත්තාගේ බාල වයස්කාර දරුවන් දෙදෙනාගේ නම් වලින් සම සමව රාජ්‍ය බැංකුවක තැන්පත් කළ යුතු බවට ද අධිකරණය නියෝග කර තිබෙනවා.",
       "URL": "https://www.hirunews.lk/277143/පොලිස්-අත්අඩංගුවේදී-මියගිය-පුද්ගලයෙකු-වෙනුවෙන්-ඔහුගේ-බිරිඳට-ලක්ෂ-10ක-වන්දියක්-ගෙවන-ලෙස-ශ්‍රේෂ්ඨාධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1816"
}