{
       "Source": "hirunews",
       "Timestamp": "Wednesday, 23 March 2022 - 15:20",
       "Headline": "අබලි යකඩ අස්සේ සැඟවී ආ අති විශාල කොකේන් තොගයක් රේගු අත්අඩංගුවට",
       "News Content": "ප්‍රති අපනයනය කෙරෙන අබලි යකඩ තොගයක් ලෙස ව්‍යාජව ලේඛන සැකසූ කන්ටේනරයක් තුළ තිබී නීති විරෝධී ලෙස මෙරටට රැගෙන ආ කොකේන් මත්ද්‍රව්‍ය අතිවිශාල ප්‍රමාණයක් හමුවී ඇති බව රේගු ආරංචි මාර්ග සඳහන් කරනවා.\nමෙම කොකේන් මත්ද්‍රව්‍ය තොග‍ය සම්බන්ධයෙන් මේ වන විට ශ්‍රී ලංකා රේගුවේ විශේෂ පරීක්ෂණ කණ්ඩායමක් විසින් විමර්ශනයක් දියත් කර තිබෙනවා.\nඅදාල කොකේන් මත්ද්‍රව්‍ය තොගයේ වටිනාකම සහ එහි ගමනාන්තය මෙතෙක් තහවුරු කරගෙන නොමැති අතර බොහෝ විට මෙම කොකේන් තොගය ඉන්දියාවට හෝ නැගෙනහිර ආසියානු රටකට රැගෙන යන බවටයි සැක කෙරෙන්නේ.\nමේ සම්බන්ධයෙන් වැඩිදුර තොරතුරු අදාළ කොකේන් මත්ද්‍රව්‍ය තොගය සම්බන්ධයෙන් සිදුකෙරෙන විමර්ශන කටයුතු අවසන් වූ පසු දැනුම් දිය හැකි බවයි රේගු මාධ්‍ය ප්‍රකාශක සුදත්ත සිල්වා අප කළ විමසීමකදී කියා සිටියේ.",
       "URL": "https://www.hirunews.lk/300200/අබලි-යකඩ-අස්සේ-සැඟවී-ආ-අති-විශාල-කොකේන්-තොගයක්-රේගු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1276"
}