{
       "Source": "hirunews",
       "Timestamp": "Friday, 10 November 2017 - 12:55",
       "Headline": "ඉන්ධන බෙදා හැරීම් යථා තත්ත්වයට",
       "News Content": "අද (10) පෙරවරු කාලය තුළ පෙට්‍රල් ටොන් දෙක්ෂ 4500 ක් බෙදා හැරීමට කටයුතු කළ බව ඛනිජ තෙල් සම්පත් සංවර්ධන අමාත්‍යාංශය පවසනවා.\nඑමෙන්ම, අද දවස තුළ තවත් පෙට්‍රල් ටොන් 2000 ක් බෙදා හැරීමට බලාපොරොත්තු වන බවයි එම අමාත්‍යාංශය සදහන් කළේ.\nමේ සමග පැවති ඉන්ධන හිගය මග හැරී යනු ඇතැයි අමාත්‍යාංශය විශ්වාසය පළ කළා.\nඑක්සත් අරාබි එමීර් රාජ්‍යයට අයත් නෙවස්කා ලේඩි නෞකාවෙන් මෙරටට රැගෙන ආ පෙට්‍රල් තොගය ඊයේ පස්වරුවේ සිට අඛණ්ඩව දිවයින පුරා බෙදාහැරීමට කටයුතු කර ඇති බවයි ඛනිජ තෙල් පොදු සේවක සංගමයේ ලේකම් ඞී.ජේ. රාජකරුණා හිරු ප්‍රවෘත්ති අංශයට කියා සිටියේ.\nඑමෙන්ම, ඉන්දියාවේ සිට පෙට්‍රල් මෙට්රික් ටොන් 15,000 ක් රැගත් තවත් නෞකාවක් අද පස්වරුව වනවිට දිවයිනට ළඟාවීමට නියමිතයි.\nමීට පෙර සැලසුම් කළ තවත් ඉන්ධන නෞකාවක් ද අනිද්දා දිනයේ දිවයිනට පැමිණෙන බවයි ඛනිජ තෙල් සම්පත් සංවර්ධන අමාත්‍යාංශය සඳහන් කළේ.",
       "URL": "https://www.hirunews.lk/175706/ඉන්ධන-බෙදා-හැරීම්-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4226"
}