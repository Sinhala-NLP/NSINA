{
       "Source": "hirunews",
       "Timestamp": "Wednesday, 10 November 2021 - 20:20",
       "Headline": "කොරෝනා ආසාදිත කුඩා දරුවන්ගේ වැඩිවීමක්",
       "News Content": "කොරෝනා ආසාදිත කුඩා දරුවන් වාර්තා වීමේ ඉහළ යාමක් නිරීක්ෂණය වන බව සෞඛ්‍ය අංශ පවසනවා.\nතවත් කොරෝනා අසාදිතයන් 488 ක් අද මේ දක්වා මෙරටින් වාර්තා වන අතර, අද සුවය ලැබූ ආසාදිතයන් 333 ක්.\nමේ අතර, කොරෝනා ආසාදිත කුඩා දරුවන් වාර්තා වීමේ ඉහළ යාමක් නිරීක්ෂණය වන බව රිඡ්වේ ආර්යා ළමා රෝහලේ ළමා රෝග විශේෂඥ වෛද්‍ය ශ්‍යාමන් රජීන්ද්‍රජිත් සෞඛ්‍ය ප්‍රවර්ධන කාර්යංශයේ අද පැවති මාධ්‍ය හමුවකදී කියා සිටියා.\nමේ අතර, කෙරෝනා ප්‍රතිශක්තීකරණ එන්නත් ලබා ගැනීම අනිවාර්ය කරමින් බලහත්කාරයෙන් ජනතාව එන්නත්කරණය කිරීමට හැකියාවක් නොමැති බව ශ්‍රී ලංකා නීතීඥ සංගමයේ හිටපු සභාපති ජනාධිපති නීතිඥ යූ.ආර්.ද සිල්වා ප්‍රකාශ කරනවා.",
       "URL": "https://www.hirunews.lk/287631/කොරෝනා-ආසාදිත-කුඩා-දරුවන්ගේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1569"
}