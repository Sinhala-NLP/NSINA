{
       "Source": "hirunews",
       "Timestamp": "Monday, 10 April 2023 - 22:19",
       "Headline": "ඉන්ෆ්ලුවෙන්සා වේගයෙන් ව්‍යාප්ත වෙයි - ප්‍රවේශම් වෙන්නේ මෙහෙමයි (වීඩියෝ)",
       "News Content": "ඉන්ෆ්ලුවෙන්සා උණ රෝගය යළිත් දිවයින පුරා ශීඝ්‍රයෙන් ව්‍යාප්ත වීමේ අවදානමක් මතුව තිබෙනවා.\nශ්වසන පද්ධතිය ආශ්‍රිතව ඇති වන මෙම රෝගී තත්ත්වයෙන් වැඩි බලපෑමක් එල්ල වන්නේ ගර්භණී කාන්තාවන්, කුඩා දරුවන් සහ වැඩිහිටි පුද්ගලයින්ටයි.\nමෙම රෝගී තත්ත්වයේ මූලික රෝග ලක්ෂණ වන්නේ තද උණ, මාංශ පේශි වේදනාව, නාසයෙන් සොටු දියර ගැලීම, උගුරේ වේදනාව සහ සෙම තත්ත්වය බව, විශේෂඥ වෛද්‍ය ප්‍රියංකර ජයවර්ධන පවසනවා.\nමේ අතර ගාල්ල දිස්ත්‍රික්කය තුළ මී උණ පැතිර යාමේ අවදානමක් මතුව තිබෙනවා.\nමේ වසරේ ගත වූ මාස තුනහමාරක කාලය තුළ පමණක් මී උණ හේතුවෙන් මරණ 15ක් සිදුව ඇති බව ගාල්ල දිස්ත්‍රික් වසංගත රෝග විද්‍යාඥ එරන්ද හෙට්ටිආරච්චි ප්‍රකාශ කළා.",
       "URL": "https://www.hirunews.lk/332220/ඉන්ෆ්ලුවෙන්සා-වේගයෙන්-ව්‍යාප්ත-වෙයි-ප්‍රවේශම්-වෙන්නේ-මෙහෙමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=421"
}