{
       "Source": "hirunews",
       "Timestamp": "Monday, 20 March 2023 - 9:55",
       "Headline": "රේඩ් ඇමසෝන් පළමු කණ්ඩායම ප්‍රංශයේ සිට දිවයිනට",
       "News Content": "ලෝකයේ කාන්තාවක් පමණක් සහභාගිවන ත්‍රාජසනක සහ අභියෝගාත්මක රේඩ් ඇමසෝන් ක්‍රීඩා තරගාවලියට සහභාගිවීම සඳහා ප්‍රංශ තරුණ ක්‍රීඩිකාවන් 250 දෙනෙකුගෙන් යුත් කණ්ඩායමේ පළමු පිරිස අද (20) දිවයිනට පැමිණියා.\nමොවුන් අලුයම 5.15ට පැරිස් නුවර සිට ශ්‍රී ලංකන් ගුවන් සේවයේ යූ.එල් 564 දරණ යානයෙන් දිවයිනට පැමිණි බවයි කටුනායක ගුවන් තොටුපල හිරු වාර්තාකරු සඳහන් කළේ.\nමෙම පිරිස පිළිගැනීම සඳහා සංචාරක ප්‍රවර්ධන කාර්යාංශයේ සහ ශ්‍රී ලංකන් ගුවන් සේවයේ නිලධාරීන් පිරිසක් ද එක්ව ඇති බව සඳහන්.\nත්‍රාසජනක ක්‍රීඩාවලින් සමන්විත මෙම තරගාවලිය අද (20) සිට ලබන 28 වැනිදා දක්වා මහනුවර කේන්ද්‍ර කරගනිමින් අදියර කිහිපයක් යටතේ පැවැත්වීමට නියමිතයි.\nඊට දිවීම, ඔරු පැදීම, බයිසිකල් පැදීම, රළු මාවත් හරහා පයින් යාම වැනි ක්‍රීඩා ද ඇතුළත්.\nරේඩ් ඇමර්සෝන් යනු ප්‍රංශයේ ආරම්භ වූ ජනප්‍රිය ත්‍රාසජනක ක්‍රීඩා තරඟ මාලාවක්.",
       "URL": "https://www.hirunews.lk/330428/රේඩ්-ඇමසෝන්-පළමු-කණ්ඩායම-ප්‍රංශයේ-සිට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=465"
}