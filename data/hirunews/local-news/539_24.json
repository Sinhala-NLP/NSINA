{
       "Source": "hirunews",
       "Timestamp": "Monday, 13 February 2023 - 11:03",
       "Headline": "මුදල් රාජ්‍ය අමාත්‍යවරයා සහ  නවසීලන්ත මහ කොමසාරිස් අතර විශේෂ සාකච්ඡාවක් (ඡායාරූප)",
       "News Content": "මුදල් රාජ්‍ය අමාත්‍ය ශෙහාන් සේමසිංහ සහ නවසීලන්ත මහ කොමසාරිස් මයිකල් ඇප්ල්ටන් අතර ඊයේ (12) සාකච්ඡාවක් පැවැත්වුණා.\nමෙම සාකච්ඡාවේ දී විශේෂයෙන්ම ජාත්‍යන්තර මූල්‍ය අරමුදලේ සහය ලබා ගැනීමට ගෙන ඇති ක්‍රියාමාර්ග සම්බන්ධයෙන් පුළුල් ව සාකච්ඡා කෙරුණු බවයි වාර්තා මුදල්, ආර්ථික ස්ථායිකරණ හා ජාතික ප්‍රතිපත්ති අමාත්‍යාංශය පවසන්නේ.\nඑමෙන්ම, එහිදී ශ්‍රී ලංකාවේ ආර්ථිකය යථාවත් කිරීම අරමුණු කරගෙන සිදු කරන ලද ප්‍රතිසංස්කරණ සම්බන්ධයෙන් ද අවධානය යොමු කෙරුණා.\nතවද, මෙරට ආර්ථික තත්ත්වය හා දේශපාලන තත්ත්වය පිළිබඳව ද එහිදී සාකච්ඡා කෙරුණු අතර මෙරට සංවර්ධනය සඳහා අවශ්‍ය තාක්ෂණික සහාය ඇතුළුව නවසීලන්ත රජය විසින් මෙරටට තවදුරටත් සහයෝගය ලබා දෙන බව නවසීලන්ත මහකොමසාරිස් මයිකල් ඇප්ල්ටන් අවධාරණය කළා.\nඒ සඳහා අවශ්‍ය සාකච්ඡා තවදුරටත් පවත්වා ගැනීමට ද කටයුතු කරනු ලබන බව මහකොමසාරිස්වරයා පැවසූ අතර රේගු උපදේශක බ්රෙන්ට් ලිදර්ලන්ඩ් සහ ප්‍රධාන උපදේශක ජේම්ස් ඇන්ඩර්සන් ද මෙම සාකච්ඡාවට එක්ව සිටියා.",
       "URL": "https://www.hirunews.lk/327292/මුදල්-රාජ්‍ය-අමාත්‍යවරයා-සහ-නවසීලන්ත-මහ-කොමසාරිස්-අතර-විශේෂ-සාකච්ඡාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=539"
}