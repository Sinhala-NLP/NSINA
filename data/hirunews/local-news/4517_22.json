{
       "Source": "hirunews",
       "Timestamp": "Sunday, 14 May 2017 - 20:00",
       "Headline": "ලෝක මව්වරුන්ගේ දිනයේ, දරුවන් 20 දෙනෙකු බිහි කළ මවක් සිය සතුට පළ කරයි",
       "News Content": "ලෝක මව්වරුන්ගේ දිනය යෙදෙන අද, දරුවන් විසිදෙනෙකු ලොවට බිහිකල ආදරණීය මවක් දඹුල්ල - ගලේවල - බඹරගස්වැව ප්‍රදේශයෙන් අපට හමුවුණා.\n78 හැවිරිදි වියේ පසුවන එච්.ඒ. රොසලින් නෝනා නැමැති මෙම මවගේ ස්වාමිපුරුෂයාගේ වයස 86ක්.\nමෙම යුවලට දරු මුණුබුරන් 78 දෙනෙකු සිටිනවා.\nදරුවන් 20 දෙනා බිහිකිරිම සඳහා තමන් කිසිදු අවස්ථාවක රෝහල් ගත නොවූ බවයි ඇය පවසන්නේ.\nසැමියා කුලී වැඩවල නිරතවෙමින් දැඩි ආර්ථික අපහසුතා මැද දරුවන් පෝෂණය කිරීම සිදුකල බව ඇය හිරු ප්‍රවෘත්ති අංශයට සඳහන් කළා.\nදරුවන් 20 දෙනෙකු නොව දරුවන් 24 දෙනෙකු මෙලොවට බිහිකිරිමට තමන් බලාපොරොත්තුව සිටිය ද එය ඉටු කර ගැනීමට නොහැකි වූයේ වෛද්‍යවරුන් ලබාදුන් උපදෙස්වලට අනුවයි.\nදරුවන් 20 දෙනෙකු මෙලොවට බිහි කළ එච්.ඒ. රොසලින් නෝනා නැමැති මාතාව ලෝක මව්වරුන්ගේ දිනයේ හිරු ප්‍රවෘත්ති අංශයට මෙලෙස අදහස් පළ කළා.\nඇය කියා සිටියේ දරුවන් 20 දෙනෙකු මෙලොවට බිහි කිරීම ගැන තමන් සතුටු වන බවත් සිය ස්වාමි පුරුෂයා සමඟ තමන් තවමත් නිරෝගීව ජීවත් වන බව ද ඇය සතුටින් ප්‍රකාශ කළා.",
       "URL": "https://www.hirunews.lk/161335/ලෝක-මව්වරුන්ගේ-දිනයේ-දරුවන්-20-දෙනෙකු-බිහි-කළ-මවක්-සිය-සතුට-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4517"
}