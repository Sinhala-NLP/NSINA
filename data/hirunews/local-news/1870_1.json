{
       "Source": "hirunews",
       "Timestamp": "Monday, 21 June 2021 - 15:56",
       "Headline": "ආයතන වල ප්‍රධානීන්ට සෞඛ්‍ය අමාත්‍යංශයෙන් දැනුම්දීමක්",
       "News Content": "බස්නාහිර පළාතේ අත්‍යාවශ්‍ය සහ අත්‍යාවශ නොවන සේවා ගණයට අයත් සියළු අමාත්‍යාංශ, ආයතන සහ අර්ධ රාජ්‍ය ආයතනවල සේවකයින් සේවයට කැදවීමේ ක්‍රියාවලියේ වෙනසක් සිදුකර තිබෙනවා.\nඒ අනුව අත්‍යාවශ්‍ය සේවා ගණයට අයත් සියළු අමාත්‍යාංශ, ආයතන සහ අර්ධ රාජ්‍ය ආයතනවල සේවකයින් සේවයට කැදවීමේදී එම ආයතනවල ප්‍රධානියාට අත්‍යාවශ්‍ය ප්‍රමාණයට පමණක් නිලධාරීන් සහ සේවකයින් ගෙන්වා ගත යුතුයි.\nඅත්‍යාවශ්‍ය නොවන සේවා ගණයට අයත් සියළු අමාත්‍යාංශ, ආයතන සහ අර්ධ රාජ්‍ය ආයතනවල සේවකයින් සේවයට කැදවීමේ දී එක් සතියක් තුළ සේවයට කැදවිය හැක්කේ උපරිම දින 2ක් පමණයි.\nඑලෙස ගෙන්වීමට හැකි වුවද එය කළ යුත්තේ අදාළ සේවකයින්ට නිවසේ සිට රාජකාරී සිදුකිරීමට නොහැකි නම් පමණක් බවයි සෞඛ්‍ය අමාත්‍යාංශය නිකුත් කළ නිවේදනයේ දැක්වෙන්නේ.\nඑසේම පොදු ප්‍රවාහන සේවා, අත්‍යාවශ්‍ය සේවා සඳහා පමණක් වෙන් කර ඇති බැවින් එලෙස සේවා ස්ථානයට ගෙන්වන සේවකයින් සඳහා සෞඛ්‍ය මාර්ගෝපදේශවලට අනුව නිවසේ සිට කාර්යාලය වෙත අවශ්‍ය පරිදි ප්‍රවාහන පහසුකම් ලබාදිය යුතුයි.\nපෞද්ගලික අංශයේ කාර්යාල පවත්වා ගත යුත්තේ අවම කාර්ය මණ්ඩලයක් යටතේ වන අතර හැකි සෑම විටම නිවසේ සිට රාජකාරී කිරීම ඔවුන් උනන්දු කළ යුතු බව ද අදාළ නිවේදනයේ දැක්වෙනවා.",
       "URL": "https://www.hirunews.lk/274916/ආයතන-වල-ප්‍රධානීන්ට-සෞඛ්‍ය-අමාත්‍යංශයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1870"
}