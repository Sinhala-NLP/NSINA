{
       "Source": "hirunews",
       "Timestamp": "Monday, 07 March 2022 - 7:44",
       "Headline": "රිය අනතුරුවලින් ඊයේ 13ක් මරුට",
       "News Content": "ප්‍රදේශ කිහිපයක ඊයේ සිදු වූ රිය අනතුරුවලින් 13 දෙනෙකු මියගොස් තිබෙනවා.\nපොලිසිය සඳහන් කළේ, ගිරිබාව - සෝලේවැව ප්‍රදේශය, ඉංගිරිය, පුවරසන්කුලම් පොලිස් වසමේ කුරුක්කල්පුදුකුම්, බොරැල්ල - ඩී.එස්. මංසන්ධිය, පදියතලාව - දියකෑරවල මංසන්ධිය, හබරණ - හතරැස්කොටුව, ආණමඩුව - පොදික්කට්ටුව යන ප්‍රදේශවල මෙම අනතුරු සිදු ව ඇති බව යි.\nඑමෙන්ම නවකුරුඳුවත්ත - යටපාන, රත්නපුර - ලෙල්ලුපිටිය, අඟුණකොලපැලැස්ස - දිසාගම, කිලිනොච්චිය - රණමඩුවැව සහ වැලිකඩ - බුත්ගමුව ප්‍රදේශවලදීද අනතුරු සිදු වුණා.\nමෙලෙස මියගොස් ඇත්තේ, අවුරුදු 12ත් 78ත් අතර වයස්වල පසුවන්නන්.\nනො සැළකිලිමත් අපරික්ෂාකාරී රිය ධාවනය මෙම අනතුරුවලට හේතු වී ඇති බව පොලිසිය සඳහන් කළා.\nඑමෙන්ම මහවැලි ගඟේ දිය නෑමට ගොස් දෙදෙනෙකු මියගොස් තිබෙනවා.\nගම්පොල පොලිස් වසමේ මහවිලවත්ත ප්‍රදේශයේ දී මහවැලි ගඟේ දිය නෑමට ගිය 17 හැවිරිදි දරුවෙකු දියේ ගිලී මියගියේ ඊයේ දිනයේයි.\nමොහු උලපනේ ප්‍රදේශයේ පදිංචිකරුවෙක්.\nමීට අමතරව මහනුවර පොලිස් වසමේ දුටුගැමුණු මාවත ප්‍රදේශයේ දී මහවැලි ගඟේ දිය නෑමට ගිය 30 හැවිරිදි පුද්ගලයෙකුද මියගිය අතර, ඔහු පොල්ගොල්ල ප්‍රදේශයේ පදිංචිකරුවෙක්.",
       "URL": "https://www.hirunews.lk/298836/රිය-අනතුරුවලින්-ඊයේ-13ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1309"
}