{
       "Source": "hirunews",
       "Timestamp": "Friday, 25 August 2023 - 18:19",
       "Headline": "රජයේ ප්‍රතිපත්තිවලට අනුගතවීම සම්බන්ධයෙන් සාකච්ජාවක්",
       "News Content": "රජයේ ප්‍රතිපත්තිවලට අනුගතවීම සම්බන්ධයෙන් රාජ්‍ය නිලධාරීන් සහ අමාත්‍ය කංචන විජේසේකර අතර සාකච්ඡාවක් පවත්වා තිබෙනවා.\nරජයේ ප්‍රතිපත්තිවලට අනුගතවීමේ අවශ්‍යතාව සහ අනුබද්ධ ආයතනවල කටයුතු අධීක්ෂණය කිරීම, ප්‍රසම්පාදනය සහ නීතිමය කටයුතු සම්බන්ධයෙන් අදාළ රාජ්‍ය අයාතන නිලධාරීන් සමඟ සාකච්ඡා කළ බව විදුලිබල හා බලශක්ති අමාත්‍යවරයා පවසනවා.\nට්විටර් පණිවුඩයක් නිකුත් කරමින් අමාත්‍යවරයා සඳහන් කළේ අමාත්‍යාංශ ලේකම්වරයා, සහ පරිපාලන නිලධාරීන් සමඟ සිදුකළ මෙම සාකච්ඡාවේදී අමාත්‍යාංශයේ වගකීම් සහ ඒවා නිසි කාල රාමුවක් තුළ ක්‍රියාවට නැවීම සම්බන්ධයෙන්ද අවධානය යොමු වූ බවයි.\nඑහිදී අමාත්‍යවරයා වැඩිදුරටත් සඳහන් කර සිටියේ පසුගිය කාලය තුළ ජාත්‍යන්තර සංවිධාන සහ ආයතන සමඟ එළඹ ඇති ගිවිසුම් පිළිබඳව ද මෙහිදී සාකච්ඡා සිදු කළ බවයි.",
       "URL": "https://www.hirunews.lk/346090/රජයේ-ප්‍රතිපත්තිවලට-අනුගතවීම-සම්බන්ධයෙන්-සාකච්ජාවක්",
       "Category": "Local News",
       "Parent URL": "https://www.hirunews.lk/local-news.php?pageID=73"
}