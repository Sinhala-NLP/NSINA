{
       "Source": "hirunews",
       "Timestamp": "Wednesday, 10 February 2021 - 12:30",
       "Headline": "කොරෝනා දේහයන් භූමදානයට අවසර (වීඩියෝ)",
       "News Content": "කොරෝනා ආසාදනය වීම හේතුවෙන් මියයන මුස්ලිම් ජාතිකයින්ගේ සිරුරු සම්බන්ධයෙන් අග්‍රාමාත්‍ය මහින්ද රාජපක්ෂ සිය ස්ථාවරය අද පාර්ලිමේන්තුවේදී පැහැදිලි කළා.\nඒ පාර්ලිමේන්තු මන්ත්‍රීවරයෙකු, අග්‍රාමාත්‍යවරයාගෙන් ඒ පිළිබඳව යොමුකළ පැනයකට පිළිතුරු ලබාදීමේදීයි.\nඒ අනුව, කොරෝනා ආසාදිතව මියයන පුද්ගලයන්ගේ සිරුරු භූමදාන කිරීමට අවසර ලබා දෙන බවයි අගමැතිවරයා එහිදී සඳහන් කළේ.\nමේ අතර, 2024 වන විට මෙරට කිරි නිෂ්පාදනයෙන් සියයට 85 ක් දේශියව නිෂ්පාදනය කිරීමට බලාපොරොත්තු වන බව කෘෂිකර්ම අමාත්‍ය මහින්දානන්ද අලුත්ගමගේ අද පාර්ලිමේන්තුවේදී ප්‍රකාශ කළා.\nඒ කිරි ගවයන් ආනයනය කිරීම සහ ඒ සම්බන්ධයෙන් පාර්ලිමේන්තු මන්ත්‍රී බුද්ධික පතිරණ අග්‍රාමාත්‍යවරයාගෙන් යොමුකළ ප්‍රශ්නයකට පිළිතුරුදීම සඳහා මැදිහත්වෙමින්.",
       "URL": "https://www.hirunews.lk/262215/කොරෝනා-දේහයන්-භූමදානයට-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2156"
}