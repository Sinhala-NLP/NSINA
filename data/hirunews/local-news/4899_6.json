{
       "Source": "hirunews",
       "Timestamp": "Wednesday, 31 August 2016 - 18:11",
       "Headline": "රණවිරු ස්මාරයකය ඉවත් කළ හේතුව ජනපති හෙළි කරයි",
       "News Content": "රණවිරු ස්මාරයකයක්  තාවකාලිකව ඉවත් කිරිමට සිදුවුණේ කුරුණෑගල - දඹුල්ල මාර්ගයේ ප්‍රතිසංස්කරණ කටයුතු හේතුවෙන් බව ජනාධිපති මෛත්‍රිපාල සිරිසේන අද හෙළි කළා.\nජනාධිපතිවරයා කියා සිටියේ මෙම ස්මාරකය ඉවත් කරන අවස්ථාවේදිම එය හැකි ඉක්මණින් එම ස්ථානයේම යළි නිර්මාණශීලීව ස්ථාපිත කරන ලෙසට යුද හමුදාවට උපදෙස් ලබාදුන් බවයි.\nජනාධිපති මෛත්‍රිපාල සිරිසේන මෙම අදහස් පළ කළේ මතින් නිදහස් රටක් ජාතික වැඩසටහන ආසන මට්ටමින් ඇරඹීමේ පළමු පියවරට කුරුණෑගල - හිරියාල - මීගහඇල ක්‍රිඩාංගණයේදී අද එක්වෙමින්.",
       "URL": "https://www.hirunews.lk/141927/රණවිරු-ස්මාරයකය-ඉවත්-කළ-හේතුව-ජනපති-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4899"
}