{
       "Source": "hirunews",
       "Timestamp": "Friday, 09 June 2023 - 9:03",
       "Headline": "මත්ද්‍රව්‍ය වැටලීම්වලින් පුද්ගලයන් අත්අඩංගුවට",
       "News Content": "ග්‍රෑන්ඩ්පාස්, වදුල්ලවත්ත ප්‍රදේශයේදී අයිස් මත්ද්‍රව්‍ය ග්‍රෑම් 10ක් සන්තකයේ තබාගෙන සිටි පුද්ගලයකු ඊයේ (08) අත්අඩංගුවට ගෙන තිබෙනවා.\nවිශේෂ කාර්ය බළකා ජයවර්ධනපුර කඳවුරේ නිලධාරීන්ට ලද තොරතුරක් මත මෙම අත්අඩංගුවට ගැනීම සිදු කළ බව පොලිසිය පවසනවා.\nඅත්අඩංගුවට ගත් සැකකරු වයස අවුරුදු 26ක වැල්ලම්පිටිය ප්‍රදේශයේ පදිංචිකරුවෙක්.\nඔහු අද (09) දින මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය පිළිබඳ ග්‍රෑන්ඩ්පාස් පොලිසිය වැඩිදුර විමර්ශන සිදු කරනු ලබනවා.\nග්‍රෑන්ඩ්පාස් හේනමුල්ල ප්‍රදේශයේදී ද හෙරොයින් ග්‍රෑම් 05 මිලි ග්‍රෑම් 810ක් සන්තකයේ තබාගෙන සිටි සැකකරුවකු ඊයේ (08) අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 45 හැවිරිදි කොළඹ 14 ප්‍රදේශයේ පදිංචිකරුවෙක්.\nසැකකරු අද (09) මාලිගාකන්ද මහේස්ත්‍රාත් අධ්කරණයට ඉදිරිපත් කිරීමට නියමිතයි.\nමේ අතර තලවතුගොඩ ප්‍රදේශයේදී ද හෙරොයින් ග්‍රෑම් 05 මිලි ග්‍රෑම් 300ක් සමඟ සැකකරුවකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 40 හැවිරිදි බොරැල්ල ප්‍රදේශයේ පදිංචිකරුවෙක්.\nසැකකරු අද (09) කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/337434/මත්ද්‍රව්‍ය-වැටලීම්වලින්-පුද්ගලයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=283"
}