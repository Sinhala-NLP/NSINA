{
       "Source": "hirunews",
       "Timestamp": "Thursday, 13 April 2023 - 7:14",
       "Headline": "ගිනිකෙළි අලෙවිය ඉහළ යයි",
       "News Content": "මේ වසරේ දී ගිනිකෙලි අලෙවිය ඉහළ ගොස් ඇති බව සමස්ත ලංකා ගිනිකෙළි නිෂ්පාදකයින්ගේ නසංගමය පවසනවා.\nඑහි සභාපති දිනේෂ් ප්‍රනාන්දු කියා සිටියේ අවශ්‍ය අමුද්‍රව්‍ය නිසිකලට නොලැබීම හේතුවෙන් නිෂ්පාදනය 20%කින් පමණ පහත වැටී ඇති බවයි.\nකෙසේ වෙතත්, පසුගිය දෙසැම්බරයට සාපේක්ෂව මෙවර සිංහල දෙමළ අලුත් අවුරුදු සමයේ ගිණිකෙළි මිල ගණන් ඉතා වැඩි අගයකින් ඉහළ ගොස් ඇති බව පාරිභෝගිකයින් සහ අලෙවිකරුවන් ප්‍රකාශ කළා.\nඑමෙන්ම උත්සව සමයේ පවතින ඉන්ධන ඉල්ලුම අනුව ඉදිරි දින කිහිපය වෙනුවෙන් දෛනික ඉන්ධන බෙදා හැරීම වැඩි කර ඇති බවයි බලශක්ති අමාත්‍යාංශය සඳහන් කළා.\nඒ අනුව දෛනිකව ඔක්ටේන් 92 වර්ගයේ පෙට්‍රල් මෙටි්‍රක් ටොන් 4650ක් සහ ඔටෝ ඩිසල් දෛනිකව මෙටි්‍රක් ටොන් 5500ක් නිකුත් කර බෙදා හැරීමට සැලසුම් කර ඇති බවයි ඔවුන් නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/332432/ගිනිකෙළි-අලෙවිය-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=417"
}