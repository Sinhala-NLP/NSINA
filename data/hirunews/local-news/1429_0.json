{
       "Source": "hirunews",
       "Timestamp": "Wednesday, 12 January 2022 - 20:36",
       "Headline": "මහරගම ප්‍රදේශයේ අතුරුදන් වූ 15 හැවිරිදි දැරිය හමුවෙයි",
       "News Content": "මහරගම ප්‍රදේශයේ පදිංචිව සිටියදී අතුරුදන් වූ 15 හැවිරිදි දැරිය ව සොයාගෙන තිබෙනවා.\nදැරිය පිළිබඳ විස්තර මාධ්‍ය මගින් පළකර තිබූ අතර ඒ බව දැනගැනීමෙන් අනතුරුව දැරිය විසින් සිය මවට දුරකථන ඇමතුමක් දී හමුවීමට පැමිණ තිබෙනවා.\nපසුව දැරියගේ මව විසින් පොලීසියට ඒ බව දැනුම්දීමට කටයුතු කර ඇති බව සඳහන්.\nඒ අනුව සිද්ධිය සම්බන්ධයෙන් පොලීසිය දැරියගෙන් ප්‍රකාශයක් ලබාගැනීමට නියමිතයි.\nමහරගම නාවින්න ප්‍රදේශයේ පදිංචිව සිටියදී එම දැරිය අතුරුදන්ව ඇතැයි පොලීසියට ලද පැමිණිල්ලක් මත විමර්ශන ආරම්භ කර තිබුනා.\nඑම දැරිය ජනවාරි මස 7 වන දින සිට එලෙස ආගිය අතක් නොමැති බවට වාර්තා වුණා.\nඑතෙක් සිදුකළ විමර්ශන අනුව අතුරුදන් වූ දැරිය සම්බන්ධයෙන් කිසිදු තොරතුරක් පොලීසියට අනාවරණය නොවීම නිසා මාධ්‍ය මගින් ඇයගැන තොරතුරු පළ කිරීමට පොලීසිය තීරණය කර කළා.\nඒ අනුව පොලීසිය ඊයේ ඇය පිළිබඳ තොරතුරු මෙලෙස මාධ්‍යට ලබාදී තිබුණා.\nනම - නේහා කෞමදි හේරත්\nවයස - අවුරුදු 15යි\nරූප විස්තර - උස අඩි 5 අඟල් 3ක් පමණ. තලෙළුයි. කොණ්ඩය පිට මැදට වවා ඇති අතර සිහින් සිරුරක් හිමියි.\nඅවසන් වරට ඇඳ සිටි ඇඳුම - කොළ පැැහැති ටී ෂර්ට් එකක් සහ කළු පැහැති ලොකු කලිසමක්.",
       "URL": "https://www.hirunews.lk/293834/මහරගම-ප්‍රදේශයේ-අතුරුදන්-වූ-15-හැවිරිදි-දැරිය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1429"
}