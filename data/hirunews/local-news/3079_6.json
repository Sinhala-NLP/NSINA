{
       "Source": "hirunews",
       "Timestamp": "Saturday, 26 October 2019 - 8:05",
       "Headline": "ගල්කිරියාගම ඉඩමක කැණීම් කළ 5 දෙනෙකු අත්අඩංගුවට",
       "News Content": "ගල්කිරියාගම - උදුරුව දකුණ - බෝබැල්ල ප්‍රදේශයේ ඉඩමක පුරා වස්තු ලබා ගැනීමේ අරමුණින් කැණීම් කරමින් සිටි 5 දෙනෙකු පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ගල්කිරියාගම පොලීසියේ නිලධාරීන් කණ්ඩායමක් ඊයේ පස්වරුවේ සිදුකළ වැටලීමකදී සැකකරුවන් අත්අඩංගුවට ගෙන ඇති බවයි.\nඅත්අඩංගුවට ගත් සැකකරුවන් ගල්කිරියාගම සහ කැකිරාව ප්‍රදේශයේ පදිංචිකරුවන් වන අතර ඔවුන් අද කැකිරාව මහේස්ත්‍රාත්වරයා වෙත ඉදිරිපත් කිරීමට නියමිතයි.",
       "URL": "https://www.hirunews.lk/227008/ගල්කිරියාගම-ඉඩමක-කැණීම්-කළ-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3079"
}