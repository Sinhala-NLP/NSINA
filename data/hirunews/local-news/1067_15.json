{
       "Source": "hirunews",
       "Timestamp": "Sunday, 26 June 2022 - 12:53",
       "Headline": "ඔස්ට්‍රෙලියාවට හොරෙන් ගියොත් වැඩ වරදියි - පොලිසිය (වීඩියෝ)",
       "News Content": "නීතිවිරෝධී ලෙස ඔස්ට්‍රෙලියාවට සංක්‍රමණය වීමට උත්සාහ කළ පුද්ගලයින් 399 දෙනෙකු පසුගිය ජනවාරි මස පළමුවනදා සිට මේ දක්වා කාලය තුළ අත්අඩංගුවට ගෙන ඇති බව පොලිසිය පවසනවා.\nඑලෙස සංක්‍රමණය වීමට උත්සහ කළ පුද්ගලයින් 91 දෙනෙකු පසුගියදා මෙරටට පිටුවහල් කර තිබු අතර ඔවුන්ට එරෙහිව අධිකරණ ක්‍රියාමාර්ග ද ගෙන ඇති බවයි පොලිසිය පැවසුවේ.\nඑරට අධිකරණය හමුවේ වරදකරුවෙකු වුවහොත් රුපියල් ලක්ෂ දෙකකට ආසන්න දඩ මුදලක් සහ වසර 05කට ආසන්න සිරදඬුවමකට ගමන් කරන අතර අත්අඩංගුවට පත් වූ පසු වහාම ක්‍රියාත්මක වන පරිදි සංක්‍රමණය වීමට භාවිත කළ බෝට්ටු පවා ගිනි තබමින් සංක්‍රමණිකයින් මෙරටට පිටුවහල් කරන බවයි පොලිස් මාධ්‍ය කොට්ඨාසය වැඩිදුරටත් සඳහන් කළේ.",
       "URL": "https://www.hirunews.lk/308213/ඔස්ට්‍රෙලියාවට-හොරෙන්-ගියොත්-වැඩ-වරදියි-පොලිසිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1067"
}