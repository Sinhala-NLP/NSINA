{
       "Source": "hirunews",
       "Timestamp": "Saturday, 04 April 2020 - 16:03",
       "Headline": "දකුණු ආසියාවේ කොරෝනා ආසාදිතයින් 6000 ඉක්මවයි",
       "News Content": "දකුණු ආසියාවේ කොරෝනා ආසාදිතයන් සංඛ්‍යාව 6000 ඉක්මවා තිබෙනවා.\nඉන්දියාවෙන් කොරෝනා ආසාදිතයින් 2902ක් මේ වනවිට වාර්තා වන අතර, වාර්තා වන මරණ සංඛ්‍යාව 68ක්.\nපාකිස්ථානයෙන් කොරෝනා ආසාදිතයින් 2547ක්, ඇෆ්ගනිස්ථානයෙන් ආසාදිතයින් 281ක්, ශ්‍රී ලංකාවෙන් 159ක් සහ බංග්ලාදේශයෙන් ආසාදිතයින් 61 දෙනෙකු මේ වනවිට වාර්තා වී තිබෙනවා.\nඉන්දීය අග්‍රාමාත්‍යවරයා විසින් සති 3ක කාලයක් සඳහා පසුගියදා ඉන්දියාව වසා දැමීමට තීරණය කළ නමුත්, මහාරාෂ්ට්‍ර ප්‍රාන්තයේ සෞඛ්‍ය අමාත්‍යවරයා ප්‍රකාශ කර ඇත්තේ ජනතාව සමාජ දුරස්ථභාවය පවත්වා නොගන්නේ නම්, ප්‍රකාශයට පත් කර ඇති කාල සීමාව ඉක්මවා තවදුරටත් එම ප්‍රාන්තය වසා දැමීමට සිදුවනු ඇති බවයි.\nඉන්දියාවේ වානිජ කේන්ද්‍රස්ථානය වන මුම්බායි නුවර ද පිහිටා ඇති මහාරාෂ්ට්‍ර ප්‍රාන්තයෙන් මේ වනවිට කොරෝනා ආසාදිතයින් 516 දෙනෙකු හමුවී ඇති අතර, 26 දෙනෙකු ජිවිතක්ෂයට පත්ව තිබෙනවා.",
       "URL": "https://www.hirunews.lk/237922/දකුණු-ආසියාවේ-කොරෝනා-ආසාදිතයින්-6000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2816"
}