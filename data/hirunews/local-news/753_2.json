{
       "Source": "hirunews",
       "Timestamp": "Sunday, 06 November 2022 - 19:40",
       "Headline": "අත්අඩංගුවට ගත් ධනිෂ්කට එරෙහිව චෝදනා 4ක් ඔස්සේ පරීක්ෂණ (වීඩියෝ)",
       "News Content": "කාන්තාවකට අතවර කිරීමේ චෝදනාවට අත්අඩංගුවට ගෙන ඇති ධනිෂ්ක ගුණතිලකට එරෙහිව චෝදනා 04ක් ඔස්සේ ඔස්fටි්‍රලියානු පොලිසිය පරීක්ෂණ ආරම්භ කර තිබෙනවා.\nධනිෂ්ක ගුණතිලක මේ වන විට සිඩ්නි පොලිසියේ රදවා ඇති අතර ඔහුට පොලිස් ඇප ලබාදීම ප්‍රතික්ෂේප කර ඇති බවයි වාර්තා වන්නේ.\nපන්දුවාර විස්ස ලෝක කුසලාන ක්‍රිකට් තරගාවලියට සහභාගි වූ ශ්‍රීී ලංකා සංචිතයට ඇතුළත්ව සිටි ධනිෂ්ක ගුණතිලක තරගාවලිය අතරතුරේදී ආබාධයකට ලක්ව අතිරේක කි්‍රීඩක ලැයිස්තුවට ඇතුළත් කෙරුණා.\nඔහු වෙනුවට අශේන් බණ්ඩාර සංචිතයට එක් කෙරුණත් ශ්‍රී ලංකා ක්‍රිකට් කළමනාකාරීත්වය තීරණය කළේ ධනිෂ්කව ශ්‍රී ලංකාව බලා පිටත් නොකර සංචිතය තුළ තවදුරටත් රදවා ගැනීමටයි.\nධනිෂ්ක ගුණතිලකගේ ආබාධ තත්වය ඉක්මණින් සුව අතට පැමිණීම හේතුවෙන් අතිරේක ක්‍රිඩකයෙකු ලෙස සංචිතයේ තබාගැනීමේ අරමුණින්, ඔහු ඕස්ටේ්‍රලියාවේ රඳවාගත් බවයි ශ්‍රී ලංකා ක්‍රිකට් ආයතනය අද නිවේදනයක් නිකුත් කරමින් කියා සිටියේ.\nඒ අතරවාරයේදී පුහුණුවීම් වලට එක්වනවාට වඩා ප්‍රිය සම්භාෂණ වලට සහභාගි වී එම ඡායාරූප සමාජ මාධ්‍යයට එක්කරමින් ධනිෂ්ක නිදහසේ කාලය ගත කර තිබෙනවා.\nඑවන් පසුබිමක් තුළ ඔස්fටි්‍රලියාවේ සිඩ්නි නුවරින් වාර්තා වුණේ කාන්තාවකට අතවර කිරීමක් සම්බන්ධයෙන් ධනිෂ්ක ගුණතිලක සිඩ්නි නුවර පොලිසිය අත්අඩංගුවට ගත් බවයි.\nමේ අතර 29 හැවිරිදි කන්තාවක් සිඩ්නි නුවර පොලිසියට පැමිණිලි කර ඇත්තේ රෝස් බේ ප්‍රදේශයේ පිහිටි සිය නිවසේ දි පසුගිය දෙවැනිදා ධනිෂ්ක ගුණතිලක අවස්ථා 04 කදී සිය කැමැත්තෙන් තොරව තමාට ලිංගික අතවර සිදු කළ බවයි.\nමීට සති කිහිපයකට පෙර ඩෙටින්ග් ඇප් හෙවත් මිතුරු මිතුරියන් ඇසුරු කිරීමේ මෘදුකාංගයක් ඔස්සේ ධනිෂ්ක සහ තමන් එකිනෙකා හදුනාගත් බවයි එම කාන්තාව පොලිසියට පවසා ඇත්තේ.\nඒ අනුව ඊයේ පැවති එංගලන්ත ශ්‍රී ලංකා තරගයෙන් අනතුරුව ශ්‍රී ලංකා කණ්ඩායම නැවති සිටි සසෙක්ස් හි පිහිටි හෝටලයේදි ඔස්ට්‍රේලියාව සසෙක්ස් ප්‍රාන්ත පොලිසියේ ලිංගික අපරාධ ඒකකය විසින් අද අලුයම 01 කට පමණ ධනිෂ්ක ගුණතිලක අත්අඩංගුවට ගෙන තිබුණා.\nමේ සම්බන්ධයෙන් ශ්‍රී ලංකා ක්‍රිකට් ආයතන නිවේදනයක් නිකුත් කරමින් ප්‍රකාශ කළේ ධනිෂ්ක හෙට සිඩ්නි නුවර වැවර්ලි අධිකරණය වෙත ඉදිරිපත් කිරීමට නියමිත බවයි.\nධනිෂ්ක ගුණතිලක පිලිබදව කඩිනම් පරීක්ෂණ ආරම්භ කර, ඔහු වරදකරු වුවහොත් දැඩි විනය ක්‍රියාමාර්ග ගන්නා බවද ශ්‍රී ලංකා ක්‍රිකට් ආයතනය නිවේදනය කර තිබුණේ ක්‍රිඩා අමාත්‍යංශයේ ලේකම්වරයා ඒ පිළිබද සිදුකළ කරුණු විමසීමට ප්‍රතිචාර දක්වමින්.\nවිනය විරෝධී ලෙස හැසිරෙමින් මෙරට ක්‍රිකට් නාමයට කළු පැල්ලම් එක් කිරීමට ධනිෂ්ක ගුණතිලක මීට පෙර ද කටයුතු කර තිබුණා.\n2017 වසරේදී ඉන්දියාව සමඟ පැවති තරගාවලියක් අතරතුරදී රාත්‍රී සාදයකට සහභාගි වී පසුදින උදෑසන පුහුණු සැසියක් මග හැරීම හේතුවෙන් මාස 06ක තරඟ තහනමක් ද මොහුට පනවා තිබුණා.\nඅනතුරුව 2018 වසරේදි ශ්‍රී ලංකා කණ්ඩායමේ දකුණු අප්‍රිකානු සංචාරය අතරතුර ක්‍රීකඩයින් නවාතැන් ගෙන සිටි හෝටලයට අවසරකයින් තොරව පිටස්තර පුද්ගලයෙකු ගෙන්වා ගැනීමත් ක්‍රීඩක විනය නීති මාලාව බිදදැමීමත් සම්බන්ධයෙන් ද ධනිෂ්කට චෝදනා එල්ල වී තිබුණා.\nපසුගිය වසරේ එංගලන්තය සමග තරග සංචාරයේදී ජෛව ආරක්ෂිත බුබුලෙන් පිටතට පැමිණ මාර්ගයක බීමතින් තවත් ක්‍රිඩකයින් දෙදෙනෙකු සමගින් ඉබාගාතේ ගමන් කිරීම සහ විනය කඩකිරීම ඇතුළු චෝදනා කිහිපයකට වරදකරු වූ ධනිෂ්කට වසරක තරග තහනමක් පැනවීමටයි ශ්‍රී ලංකා ක්‍රිකට් ආයතනය පියවර ගෙන තිබුණේ.\nනමුත් එම තහනම අතරමග අත්හිටුවීමට ක්‍රිකට් ආයතනය කටයුතු කළා.\nඊට අමතරව මාතර ප්‍රදේශයේ පැවති විවාහ මංගල උත්සවකයදී බීමතින් තරුණියකට හිරිහැර කිරීමට ධනිෂ්ක ගුණතිලක ගත් උත්සහයක ප්‍රතිඵලය වුයේ ඔහු ගුටි බැට ප්‍රහාරයකට ලක්ව ප්‍රතිකාර ගැනීමට සිදුවීමයි.\nවිනය විරෝධි හැසිරීම් සම්බන්ධයෙන් ඇතැම් ක්‍රිඩකයින්ට චෝදනා එල්ලවුවද ඊට ප්‍රතිචාර දක්වමින් ශ්‍රී ලංකා ක්‍රිකට් ආයතනය කටයුතු කළේ එම ක්‍රිඩකයින් යහමගට ගැනිීම වෙනුවට ඔවුන්ට සුදුහුණු ගෑමයි. ඒ ක්‍රීඩකයින්ට රිසි සේ හැසිරීමට උත්තේජනයක් ලබාදෙමින්.\nකෙසේ වෙතත් අදාල චෝදනාව සම්බන්ධයෙන් ධනිෂ්ක වරදකරු වුවහොත් ඔහුට එරටදී සිරදඩුවම් පවා විදින්නට සිදුවනවා.",
       "URL": "https://www.hirunews.lk/319782/අත්අඩංගුවට-ගත්-ධනිෂ්කට-එරෙහිව-චෝදනා-4ක්-ඔස්සේ-පරීක්ෂණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=753"
}