{
       "Source": "hirunews",
       "Timestamp": "Wednesday, 23 February 2022 - 15:41",
       "Headline": "ජනපති සුරතින් අබිසෙස් ගැන්වූ වවන්නෝ - දිනන්නෝ (වීඩියෝ)",
       "News Content": "ජාතික වැවිලි කළමනාකරණ ආයතනයේ සහතික ප්‍රදානෝත්සවය ජනාධිපති ගෝඨාභය රාජපක්ෂගේ ප්‍රධානත්වයෙන් සිදු කෙරුණා.\nඒ, කොළඹ නෙළුම් පොකුණ මහින්ද රාජපක්ෂ රඟහලේදීයි.\nජාතික වැවිලි කළමනාකරණ ආයතනය, කුඩා වතු හිමියන් ඇතුළු වැවිලි ක්ෂේත්‍රයේ රැකියා නියුක්තිකයින්ගේ වෘත්තීය හැකියාවන් ඉහළ නිපුණතාවකින් යුතුව පවත්වාගෙන යාමේ අරමුණු කරගනිමින් ක්‍රියාත්මක වනවා.\nඊයේ (22) පැවති සහතික පත් ප්‍රදානෝත්සවයේදී මෙරට වැවිලි ක්ෂේත්‍රයේ උන්නතිය වෙනුවෙන් කැප වූ වෘත්තිකයින් 10 දෙනෙකුට ජාතික වැවිලි කළමනාකරණ ආයතනයේ ගෞරවනීය වෘත්තීමය සාමාජිකත්වය පිරිනැමුණේ ජනාධිපති ගෝඨාභය රාජපක්ෂ විසින්.\nඊට අමතරව උසස් ඩිප්ලෝමා සහ ඩිප්ලෝමා හිමිකරගත් පිරිසටද මෙහිදී සහතික පත් ද ප්‍රදානය කෙරුණා.\nඋත්සවයේදී අදහස් දැකවූ වැවිලි කර්මාන්ත අමාත්‍ය රමේෂ් පතිරණ මහතා පෙන්වා දුන්නේ, වැවිලි ක්ෂේත්‍රයේ ප්‍රගමනය වෙනුවෙන් හතලිස් දෙවසරක් තුළ තාක්ෂණික දැනුම ලබාදෙමින් ජාතික වැවිලි කළමනාකරණ ආයතනය සිදුකළ සේවය අගය කරන බවයි.\nනුදුරු අනාගතයේදී විශ්වවිද්‍යාලයක් ලෙස දැවැන්ත කාර්යභාරයක් සඳහා මෙම ආයතනයට ඉඩ ප්‍රස්ථාව හිමි වන බව ද ඔහු ප්‍රකාශ කළා.\nපසුගිය වසරේදී මෙරට සමස්ත අපනයන ආදායම වන ඇමරිකානු ඩොලර් බිලියන 12.5 න් ඩොලර් බිලියන 4ක්ම වැවිලි ක්ෂේත්‍රය තුළින් හිමිව ඇති බවයි මෙහිදී අදහස් දැක්වූ රාජ්‍ය අමාත්‍ය කනක හේරත් පැවසුවේ.\nමේ අත\nර, ඩුබායි එක්ස්පෝ ප්‍රදර්ශනයේ සෆායා දිනය පිළිබඳ දැනුවත් කිරීමට ශ්‍රී ලංකා මැණික් හා ස්වර්ණාභරණ අධිකාරියේ නියෝජිතයන් පිරිසක් ඊයේ අරලියගහ මන්දිරයේදී අග්‍රාමාත්‍ය මහින්ද රාජපක්ෂ හමුවුණා.\nඒ අනුව පෙබරවාරි 26 වැනිදා ඩුබායි එක්ස්පෝ ප්‍රදර්ශනයේ දී මෙරට ප්‍රධාන මැණික් හා ස්වාර්ණභරණ ව්‍යාපාරිකයන් 11 දෙනෙක් මෙරට ඉතා වටිනා මැණික් ගල් 25ක් ප්‍රදර්ශනය කිරීමට නියමිතයි.",
       "URL": "https://www.hirunews.lk/297832/ජනපති-සුරතින්-අබිසෙස්-ගැන්වූ-වවන්නෝ-දිනන්නෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1338"
}