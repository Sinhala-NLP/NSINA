{
       "Source": "hirunews",
       "Timestamp": "Tuesday, 08 June 2021 - 10:32",
       "Headline": "කොරෝනා එන්නත් දුප්පත් රටවලට ක්‍රමවත්වම ලබා දෙන්නැයි යුනිසෙෆ් සංවිධානයෙන් ඉල්ලීමක්",
       "News Content": "තමන් විසින් රැස් කර ගන්නා ලද අතිරික්ත කොරෝනා එන්නත් තොග විශාල වශයෙන් එකවර දුප්පත් රටවලට යැවීමෙන් ඒවායින් නිසි ප්‍රයෝජන ලබා ගැනීම දුෂ්කර වනු ඇති බව යුනිසෙෆ් සංවිධානය පවසනවා.\nඑමගින් පෙන්වා දෙන්නේ එලෙස විශාල තොග එකවර හැසිරවීමට දුප්පත් රටවලට සම්පත් නොමැති බවයි.\nමේ නිසා වසර පුරා එම රටවලට ක්‍රමවත් සැපයුමක් සිදුවිය යුතු බව යුනිසෙෆ් සංවිධානය වෙනුවෙන් එහි සන්නාම තානාපතිවරුන් වන සුපිරි පොප් ගායිකා බිලී අයිලිෂ් , සුපිරි පාපන්දු ක්‍රීඩක ඩේවිඩ් බෙකම් සහ බොලිවුඩ් නිලි ප්‍රියංකා චොප්රා ඉල්ලා සිටියා.\nඔවුන් සිය ඉල්ලීම් ඇතුළත් ලිපියක් ජී 7 කණ්ඩායමේ සංවර්ධිත රටවල සමුළුව වෙත ද යොමුකර තිබෙනවා.\nඑමගින් ඔවුන් ඉල්ලා ඇත්තේ ධනවත් රටවල අතිරික්ත එන්නත් මගින් සියයට 20 ක් අගෝස්තු මාසය වනවිට ලබාදෙන ලෙසයි.\nගෝලීය වසංගතය ලොව සෑම තැනකින්ම දුරුවනතුරු කොතැනකින් හෝ එය තුරන් නොවන බවයි මෙම සුපිරි තරු ධනවත් රටවලින් ඉල්ලා ඇත්තේ.",
       "URL": "https://www.hirunews.lk/273699/කොරෝනා-එන්නත්-දුප්පත්-රටවලට-ක්‍රමවත්වම-ලබා-දෙන්නැයි-යුනිසෙෆ්-සංවිධානයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1899"
}