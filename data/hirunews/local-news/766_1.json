{
       "Source": "hirunews",
       "Timestamp": "Monday, 31 October 2022 - 14:58",
       "Headline": "ලෝක ශූරතා ෆෝමියුලා 01 එක් අදියරේ ජයක් නෙදර්ලන්තයට",
       "News Content": "2022 ලෝක ශූරතා ෆෝමියුලා 01 තරගාවලියේ 20 වන අදියර ඊයේ නිමා වුණා.\nඒ මෙක්සිකෝවේ දීයි.\nතරග වට 71කින් සමන්විත වූ මෙවර තරග අදියරේ ජය ලෝක ශූර නෙදර්ලන්තයේ මැක්ස් වර්ස්ටැපන් දිනා ගනු ලැබුවා.\nඒ තරගය පැය 1යි විනාඩි 38යි තත්ත්පර 36කින් අවසන් කරමින්.\nදෙවැනි ස්ථානය මහා බ්‍රිතාන්‍යයේ ලුවිස් හැමිල්ටන් දිනා ගනිද්දී මෙක්සිකෝවේ සර්ජියෝ පෙරෙස් තුන්වැනි ස්ථානය දිනා ගත්තා.\nමැක්ස් වර්ස්ටැපන්ගේ මෙම ජයග්‍රහණයත් සමඟ ක්‍රීඩකයෙකු තරගාවලියක වාර්තා කල වැඩිම ජයග්‍රහණ සංඛ්‍යාවේ වාර්තාව අලුත් කිරීමටද ඔහුට හැකියාව ලැබුණා.\nවර්ස්ටැපන් මෙවර තරගාවලියේ ජය ගත් තරග සංඛ්‍යාව 14ක්.\nමීට පෙර එම වාර්තාවට හිමිකම් කියනු ලැබුවේ තරග 13 බැගින් ජය ගෙන සිටි ජර්මන් ක්‍රීඩකයින් වන මයිකල් ශුමාකර් සහ සෙබස්තියන් වෙට්ල්.",
       "URL": "https://www.hirunews.lk/319299/ලෝක-ශූරතා-ෆෝමියුලා-01-එක්-අදියරේ-ජයක්-නෙදර්ලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=766"
}