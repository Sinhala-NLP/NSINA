{
       "Source": "hirunews",
       "Timestamp": "Friday, 08 September 2023 - 10:55",
       "Headline": "මත්ද්‍රව්‍ය සමඟින් පුද්ගලයෙක් අත්අඩංගුවට",
       "News Content": "පොලිස් විශේෂ කාර්ය බලකාය සිදුකළ මත්ද්‍රව්‍ය වැටලීමකදී හෙරොයින් ග්‍රෑම් 11යි මිලිග්‍රෑම් 200ක් සමඟ පුද්ගලයෙකු අත්අඩංගුවට ගෙන තිබෙනවා.\nමෙලෙස අත්අඩංගුවට පත්ව ඇත්තේ කොළඹ ප්‍රදේශයේ මත්කුඩු ජාවාරම මෙහෙයවන තොටළඟ කුමාරිගේ ප්‍රධාන ගෝලයෙකු බවයි වාර්තා වෙන්නේ.\nඅනුවර්තන නාමයෙන් ඔහු මාකොල චූටා ලෙසින් හඳුන්වනු ලබනවා.\nමාකොළ පාර, කනත්ත හන්දියේදී සිදුකළ වැටලීමකට අනුව ඔහු අත්අඩංගුවට ගෙන ඇති බවයි වාර්තා වෙන්නේ.\nඅත්අඩංගුවට පත් පුද්ගලයා 50 වැනි වියේ පසුවන අතර ඔහු ඉදිරි විමර්ශණ සඳහා සපුගස්කන්ද පොලිස් ස්ථානය වෙත භාර දීමට කටයුතු කරන බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/347557/මත්ද්‍රව්‍ය-සමඟින්-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=44"
}