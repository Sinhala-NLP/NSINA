{
       "Source": "hirunews",
       "Timestamp": "Sunday, 12 February 2023 - 6:27",
       "Headline": "ස්ථාන කිහිපයක වැසි වැටීමේ ඉඩක් - මුහුදත් රළුයි",
       "News Content": "රත්නපුර, කළුතර, ගාල්ල සහ මාතර දිස්ත්‍රික්කවල සවස් කාලයේ දී හෝ රාත්‍රී කාලයේ දී ස්ථාන ස්වල්පයක වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කරන්නේ, දිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බවයි.\nකොළඹ සිට ගාල්ල දක්වා වන මුහුදු ප්‍රදේශවල සවස් කාලයේ දී හෝ රාත්‍රී කාලයේ දී ස්ථාන ස්වල්පයක වැසි හෝ ගිගුරුම් සහිත වැසි ද ඇති විය හැකි බව කාලගුණ නිවේදනයේ සඳහන්.\nමේ අතර සුළං ඊසාන දෙසින් හමා එනඅතර සුළඟේ වේගය පැ.කි.මී. (20-30)පමණ අගයක් ගත හැකි අතර මන්නාරම සිට පුත්තලම, කොළඹ හරහා ගාල්ල දක්වා සහ මාතර සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැ.කි.මී. (40-45) දක්වා වැඩි විය හැකියි.\nමුහුදේ ස්වභාවය ද මන්නාරම සිට පුත්තලම, කොළඹ හරහා ගාල්ල දක්වා වන වෙරළ ආසන්න මුහුදු ප්‍රදේශවල මුහුදු රළ තරංග කාලය වැඩිවීම හේතුවෙන් රළ පහරේ තරමක ඉහළයාමක් ඇති වියහැකි බවත් සවස් කාලයේ සහ රාත්‍රී කාලයේ එම මුහුදු ප්‍රදේශ රළු වි‍ය හැකි බවත් කාලගුණ නිවේදනයේ සඳහන්.",
       "URL": "https://www.hirunews.lk/327195/ස්ථාන-කිහිපයක-වැසි-වැටීමේ-ඉඩක්-මුහුදත්-රළුයි",
       "Category": "Local News",
       "Parent URL": "https://www.hirunews.lk/local-news.php?pageID=542"
}