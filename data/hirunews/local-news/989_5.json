{
       "Source": "hirunews",
       "Timestamp": "Wednesday, 27 July 2022 - 13:34",
       "Headline": "ශ්‍රී ලංකාව ඉනිම අත් හිටුවයි - පාකිස්ථානයට 507ක ඉලක්කයක්",
       "News Content": "සංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර ගාල්ල ජාත්‍යන්තර ක්‍රිකට් ක්‍රීඩාංගණයේ පැවත්වෙන දෙවන සහ අවසන් ටෙස්ට් තරගයේ දෙවන ඉනිම ක්‍රීඩා කළ ශ්‍රී ලංකා ඉනිම ලඩුලු අටක් දැවී ලකුණු 360ක් ලබා සිටිය දී ඉනිම අත්හිටවනු ලැබුවා.\nඒ අනුව ශ්‍රී ලංකා කණ්ඩාම පාකිස්ථාන කණ්ඩායමට වඩා ලකුණු 507ක් ඉදිරියෙන් සිටිනවා.\nශ්‍ර්‍රි ලංකා කණ්ඩායම වෙනුවෙන් විශිෂ්ට ඉනිමක් ක්‍රීඩා කළ මැදපෙළ පිතිකරු ධනංජය ද සිල්වා ලකුණු 109ක් ලබා ගත් අතර එම ඉනිමට හතරේ පහර 16ක් ඇතුලත් වුණා.\nඔහුට අනගි සහයක් වූ නායක දිමුත් කරුණාරත්න දැවී ගියේ ලකුණු 61ක් ශ්‍රී ලංකා කලුණු පුවරුවට එකතු කරමින්.\nඒ අනුව ඔවුන් දෙදෙනා එක්ව හත්වැනි කඩුල්ල වෙනුවෙන් ගොඩ නැගූ සබඳතාව ලකුණු 126ක්.\nමීට අමතරව ශ්‍රී ලංකා කණ්ඩායම වෙනුවෙන් වේගවත් ලකුණු 45ක් රැස් කරගන්නට රමේෂ් මෙන්ඩිස් සමත් වුණා.\nකෙසේ නමුත් ඔහුට අර්ධ ශතකයක් සපුරා ගැනීමට නො හැකි වුණේ, ධනංජය ද සිල්වා දුවද්දී දැවී යාමකට ලක් වීම හේතුවෙන් ශ්‍රී ලංකා ඉනිම අත්හිටුවීම හේතු කරගෙනයි.\nපාකිස්ථාන කණ්ඩායම වෙනුවෙන් නසීම් ශා සහ මොහොමඩ් නවාස් කඩුළු 2 බැගින් දවා ගත් අතර යසීර් ශා, නවුමන් අලී සහ අගා සල්මාන් එක් කඩුල්ල බැගින් ලබා ගත්තා.\nකෙසේ නමුත් පාකිස්ථාන කණ්ඩායමට මෙම අසීරු ඉලක්කය වෙත යාමට අද දිනයේ ඉතිරි අර්ධය සහ හෙට දිනය සම්පූර්ණයෙන් ම ඉතිරිව තිබෙනවා.",
       "URL": "https://www.hirunews.lk/311083/ශ්‍රී-ලංකාව-ඉනිම-අත්-හිටුවයි-පාකිස්ථානයට-507ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=989"
}