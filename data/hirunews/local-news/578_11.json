{
       "Source": "hirunews",
       "Timestamp": "Thursday, 26 January 2023 - 13:19",
       "Headline": "අයි.එම්.එෆ් ණය ගැනීමේ දී බ්‍රිතාන්‍යයෙන් ශ්‍රී ලංකාවට සහතිකයක්",
       "News Content": "පැරිස් ක්ලබ් සාමාජික රටක් වන එක්සත් රාජධානිය ජාත්‍යන්තර මූල්‍ය අරමුදලෙන් ණය ලබා ගැනීමේදී ශ්‍රී ලංකාව වෙනුවෙන් සහතික වන බව එරට රාජ්‍ය අමාත්‍ය ඈන් මරී ප්‍රකාශ කර තිබෙනවා.\nඑරට පාර්ලිමේන්තුව අමතමින් ඇය සඳහන් කර ඇත්තේ ජාත්‍යන්තර මූල්‍ය අරමුදලෙන් ණය අරමුදල් ලබා ගැනීමේදී අනෙකුත් සාමාජික රටවල් සමග සාකච්ඡා කිරීමට ණය අයදුම් කරනු ලබන රට කටයුතු කළ යුතු බවයි.\nඑමෙන්ම, ශ්‍රී ලංකාවේ ණය වසර දෙකකට අත්හිටුවීමට චීන එක්සිම් බැංකුව කැමැත්ත පළ කර ඇති බවට රොයිටර් පුවත් සේවය පසුගියදා ඉදිරිපත් කරනු ලැබූ වාර්තාව චීන විදේශ අමාත්‍යවරයා තහවුරු කර තිබෙනවා.\nඅදාළ වාර්තාවේ දැක්වුණේ ශ්‍රී ලංකාවේ ඉල්ලීම මත චීනය එම යෝජනාව ඉදිරිපත් කර ඇති බව යි.\nඒ අනුව ජාත්‍යන්තර මූල්‍ය අරමුදලෙන් ඇමරිකානු ඩොලර් බිලියන 2.9ක ණය ගැනීමටද චීනය සහය ලබාදෙන බව සඳහන් කර ඇතැයි රොයිටර් පුවත් සේවය වාර්තා කළා.",
       "URL": "https://www.hirunews.lk/325925/අයි-එම්-එෆ්-ණය-ගැනීමේ-දී-බ්‍රිතාන්‍යයෙන්-ශ්‍රී-ලංකාවට-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=578"
}