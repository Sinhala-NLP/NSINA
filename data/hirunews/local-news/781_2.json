{
       "Source": "hirunews",
       "Timestamp": "Tuesday, 25 October 2022 - 11:29",
       "Headline": "ඉංජිනේරු ගැටලු ගැන විජිත හේරත්ට දුක්ගැනවිල්ලක්",
       "News Content": "ශ්‍රී ලංකා ඉන්ජිනේරු සංස්ථාවේ \"ඉංජිනේරු සංස්ථාව සුරැකීමේ එකමුතුව\" විසින් ඊයේ (24) ජාතික ජන බලවේගයේ පාර්ලිමේන්තු මන්ත්‍රී විජිත හේරත් මුණ ගැසී තිබෙනවා.\nඒ, පැළවත්තේ පිහිටි ජනතා විමුක්ති පෙරමුණු ප්‍රධාන කාර්යාලයේ දී.\nශ්‍රී ලංකා ඉංජිනේරු සංස්ථාව මේ දිනවල මුහුණ පා ඇති ගැටලු සම්බන්ධයෙන් ද මෙහි දී සාකච්ඡා වූ බව සඳහන්.\nශ්‍රී ලංකා ඉංජිනේරු සංස්ථාව ඉදිකිරීම් ලබා නො දීම, ඉදිකිරීම් නිම කළ වැඩ බිම් සඳහා ගෙවිය යුතු මුදල් නො ගෙවීම, වැටුප් ගෙවීම ප්‍රමාද වීම සහ රැකියා සුරක්ෂිතභාවය අහිමි කිරීම යන කාරණා සම්බන්ධයෙන් ද මෙහි දී සංස්ථා සේවකයන් කරුණු ඉදිරිපත් කර තිබෙනවා.\nඉංජිනේරු සංස්ථාව සුරැකීමේ ජාතික එකමුතුවේ සම කැඳවුම්කරු මංජුල සිරිසෝම ඇතුළු පිරිසක් මෙම අවස්ථාවට වූ බව යි වාර්තා වන්නේ.",
       "URL": "https://www.hirunews.lk/318763/ඉංජිනේරු-ගැටලු-ගැන-විජිත-හේරත්ට-දුක්ගැනවිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=781"
}