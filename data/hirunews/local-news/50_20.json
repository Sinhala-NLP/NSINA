{
       "Source": "hirunews",
       "Timestamp": "Tuesday, 05 September 2023 - 15:10",
       "Headline": "Channel 4 වීඩියෝ පටය සම්බන්ධයෙන් පාර්ලිමේන්තු විශේෂ කාරක සභාවක්",
       "News Content": "මෙරට සිදු වූ පාස්කු ප්‍රහාරය සම්බන්ධයෙන් බ්‍රිතාන්‍යයේ Channel 4 නාළිකාව විසින් නිර්මාණය කර ඇති වාර්තාමය වැඩසටහන සම්බන්ධයෙන් පාර්ලිමේන්තු විශේෂ කාරක සභාවක් පත් කිරීමට රජය තීරණය කර තිබෙනවා.\nඒ පිළිබඳව ඊයේ (04) රැස්වු කැබිනට් මණ්ඩලයේදී සාකච්ඡා වූ බව කම්කරු හා විදේශ රැකියා අමාත්‍ය මනුෂ නානායක්කාර මාධ්‍ය වෙත අදහස් දක්වමින් පැවසුවා.\nඅද රැස්වූ පාර්ලිමේන්තුවේදී ද ඒ සම්බන්ධයෙන් අදහස් දක්වමින් අමාත්‍යවරයා වැඩිදුරටත් සඳහන් කළේ මෙම වාර්තාමය වැඩසටහන සම්බන්ධයෙන් අවශ්‍ය නම් ජාත්‍යන්තර පරීක්ෂණයක් සිදු කිරීමට ද කැබිනට් මණ්ඩලයේදී සාකච්ඡා වු බව‍යි.\nChannel 4 නාළිකාව අද එරට වේලාවෙන් රාත්‍රී 11.00ට සහ ශ්‍රී ලංකා වේලාවෙන් හෙට (06) අලුයම 03.30ට විකාශය කිරීමට නියමිත පාස්කු ප්‍රහාරය පිළිබඳ වාර්තාමය වැඩසටහනේ පූර්ව ප්‍රචාරක පටයක් ද මේ වනවිට නිකුත් කර තිබෙනවා.",
       "URL": "https://www.hirunews.lk/347232/channel-4-වීඩියෝ-පටය-සම්බන්ධයෙන්-පාර්ලිමේන්තු-විශේෂ-කාරක-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=50"
}