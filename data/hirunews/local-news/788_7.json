{
       "Source": "hirunews",
       "Timestamp": "Friday, 21 October 2022 - 14:49",
       "Headline": "ශ්‍රී ලංකාවට සීතල ප්‍රශ්නයක්",
       "News Content": "ඕනෑම කාණ්ඩයක කණ්ඩායමක් සමඟ තරග කර ජයග්‍රහණය කිරීමේ හැකියාව ශ්‍රී ලංකා කණ්ඩායම සතු බව ක්‍රිකට් ක්‍රීඩක කුසල් මෙන්ඩිස් පවසනවා.\nනෙදර්ලන්තය සමඟ ඊයේ තරගය ජයගැනීමෙන් පසු පැවති මාධ්‍ය හමුවකට එක්වෙමින් ඔහු මේ බව කියා සිටියා.\nමෙහි දී අදහස් දැක්වූ දඟ පන්දු යවන ක්‍රීඩක මහීෂ් තීක්ෂණ ප්‍රකාශ කළේ ක්‍රීඩකයින් ආබාධවලට ලක්වීමට ක්‍රීඩා පිටියේ තත්වයද හේතුවූ බවයි.\nමේ අතර ඕස්ටේ්‍රලියාවේ පවතින ශීත කාලගුණය ක්‍රීඩකයින් ආබාධයකට ලක්වීමට හේතුවක් විය හැකි බව ශ්‍රී ලංකා ක්‍රිකට් වෛද්‍ය කමිටුවේ සභාපති ජ්‍යෙෂ්ඨ මහාචාර්ය අර්ජුන ද සිල්වා ප්‍රකාශ කළා.\nහිරු ප්‍රවෘත්ති අංශය සමඟ සංවාදයකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/318468/ශ්‍රී-ලංකාවට-සීතල-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=788"
}