{
       "Source": "hirunews",
       "Timestamp": "Saturday, 17 June 2023 - 23:26",
       "Headline": "අයගම අහිරහස් මනුෂ්‍ය ඝාතනයක්",
       "News Content": "අයගම මුණිහින්කන්ද ප්‍රදේශයේ පිහිටි නිවස අසලදී තම පුතා ඝාතනය කර ඇති බවට අද(17) උදෑසන අයගම පොලිස් ස්ථානයට එම මියගිය පුද්ගලයාගේ මව විසින් සිදුකළ පැමිණිල්ලක් අනුව පොලිසිය විසින් විමර්ශන ආරම්භ කර තිබෙනවා.\nමියගිය තැනැත්තා මුණිහින්කන්ද - ගවරගිරිය ප්‍රදේශයේ පදිංචි වයස අවුරුදු 26ක තරුණයෙක්.\nමෙම තැනැත්තා විවාහයෙන් වෙන්වී තනිවම නිවසේ පදිංචිව සිට තිබෙනවා.\nඔහු සම්බන්ධයෙන් සොයා බැලීමට ඔහුගේ මව එම නිවසට ගොස් ඇති අතර එහිදී මෙම මරණකරු කැපුම් තුවාල සහිතව නිවස අසල වතුර කරාමයක් ආසන්නයේ වැටී සිටිනු දැක තිබෙනවා.\nමෘත දේහය මේ වන විට පොලිස් ආරක්ෂාව යටතේ අදාල මරණය සිදුවූ ස්ථානයේ ඇති අතර, මහේස්ත්‍රාත් පරීක්ෂණය පැවැත්වීමට නියමිතයි.\nඅපරාධය සිදුකළ පුද්ගලයින් සම්බන්ධයෙන් තොරතුරු මෙතෙක් අනාවරණය වී නොමැති අතර, සැකකරුවන් සොයා පොලිස් පරීක්ෂණ ක්‍රියාත්මක බවයි පොලිසිය පවසන්නේ.",
       "URL": "https://www.hirunews.lk/338268/අයගම-අහිරහස්-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=259"
}