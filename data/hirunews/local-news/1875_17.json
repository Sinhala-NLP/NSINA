{
       "Source": "hirunews",
       "Timestamp": "Saturday, 19 June 2021 - 7:41",
       "Headline": "පොල් සඳහා පනවා තිබූ උපරිම සිල්ලර මිල ඉවතට (වීඩියෝ)",
       "News Content": "වට ප්‍රමාණය අනුව පොල් සඳහා පනවා තිබූ උපරිම සිල්ලර මිල ඉවත් කිරීමට අදාල ගැසට් නිවේදනය පාරිභෝගික කටයුතු පිළිබඳ අධිකාරිය විසින් ඊයේ (18) ප්‍රකාශයට පත් කර තිබෙනවා.\n2020 වසරේ සැප්තැම්බර් 25 වන දින අංක 2194/73 දරණ ගැසට් පත්‍රය මඟින් පොල් සඳහා උපරිම සිල්ලර මිලක් පනවනු ලැබුවා.\nවටප්‍රමාණය අඟල් 13 ට වැඩි පොල් රුපියල් 70 ටත්, වටප්‍රමාණය අඟල් 12 ත් 13 ත් අතර පොල් ගෙඩියක් රුපියල් 65 ටත්, වටප්‍රමාණය අඟල් 12 ට අඩු පොල් ගෙඩියක් රුපියල් 60ක් ලෙස උපරිම මිල සඳහන් කරමින් අදාළ ගැසට් පත්‍රය නිකුත් කර තිබුණා.\nමේ අතර පොල් ගස් කැපීම තහනම් කරමින් කෘෂිකර්ම අමාත්‍ය මහින්දානන්ද අලුත්ගමගේ විසින් ගැසට් නිවේදනයක් නිකුත් කර තිබෙනවා.\nඒ අනුව ගස් හෙලීම පාලනය කිරීමේ පනතට පොල් ගසද ඇතුළත් කර ඇති අතර, මේ අනුව ඉදිරියේදී පොල් ගසක් කැපීමේදී ප්‍රාදේශීය ලේකම්වරයාගෙන් හෝ ග්‍රාම නිලධාරීවරයාගෙන් අවසර ලබාගත යුතුයි.",
       "URL": "https://www.hirunews.lk/274688/පොල්-සඳහා-පනවා-තිබූ-උපරිම-සිල්ලර-මිල-ඉවතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1875"
}