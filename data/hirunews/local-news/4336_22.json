{
       "Source": "hirunews",
       "Timestamp": "Tuesday, 05 September 2017 - 19:25",
       "Headline": "ආමිෂ ප්‍රතිපත්ති පූජාවන්ට මුල් තැන දෙමින් හිරු ධර්ම ප්‍රදීපය දැල්වේ",
       "News Content": "අදට යෙදෙන බිනර පුර පසළොස්වක පොහොය නිමිත්තෙන් හිරු එෆ් එම් දියත් කළ හිරු ධර්ම ප්‍රදීපය ආගමික වැඩසටහන  බලංගොඩ - තුඹගොඩ ශ්‍රී සුදර්ශන මහා විහාරස්ථානය කේන්ද්‍ර ගනිමින් ක්‍රියාත්මක වුණා.\nශ්‍රී සද්ධර්මය පිළිබදව ශ්‍රාවක ඔබ දැනුම්වත් කරමින් මෙම පිං කටයුත්ත අද උදෑසන ආරම්භ වුණේ රැස්ව සිටි උවැසි උවැසියන් අෂ්ඨාංග ශීලයේ සමාදන් කරවීමෙන් අනතුරුවයි.\nපූජ්‍ය බොරැල්ලේ අතුල හිමියන්ගේ ධර්ම දේශනයකින් පසු හිරු මැදිරියේ සිට පූජ්‍ය මොරාවත්තේ සුබෝධි හිමියන් විශේෂ ධර්ම සාකච්ජාවක් මෙහෙයවනු ලැබුවා.\nදහවල් සම්බුද්ධ පුජාවේ වැඩකටයුතු වලින් අනතුරුව බොදු ගී ශ්‍රවණය කිරීමේ අවස්ථාව සැමට හිමි වූ අතර,  පැය දෙකක් පුරා පොහෝ දිනය වෙනුවෙන්ම සැකසුණු හිරු සම්මා වායාම ගුවන් විදුලි නාට්‍යය ප්‍රචාරය කෙරුණේ ඉන් අනතුරුවයි.\nපස්වරු 3ට විශේෂ කාව්‍යමය ධර්ම දේශනයක් සිදුකෙරුණා.\nවිශේෂ සන්ධ්‍යා ධර්ම දේශනය පවත්වනු ලැබුවේ පූජ්‍ය පරපාමුල්ලේ සිරිවිමල හිමියන් විසින්.\nපූජ්‍ය මාවතවැව ගුණරතන හිමියන් මෙහෙය වූ දරු දැරියන් වෙනුවෙන් වන ආශිර්වාද බෝධි පූජාවක් අනතුරුව පැවැත්වුණා.\nමේ අතර, හිරු ප්‍රධාන ප්‍රවෘත්ති ප්‍රකාශයෙන් අනතුරුව පස්වරු 7ට යළි කාව්‍යමය ධර්ම දේශනයක් විකාශය වන අතර එය සිදුකරන්නේ පූජ්‍ය ගණේකන්දේ චන්ද්‍රරතන හිමියන් විසින්.",
       "URL": "https://www.hirunews.lk/170217/ආමිෂ-ප්‍රතිපත්ති-පූජාවන්ට-මුල්-තැන-දෙමින්-හිරු-ධර්ම-ප්‍රදීපය-දැල්වේ",
       "Category": "Local News",
       "Parent URL": "https://www.hirunews.lk/local-news.php?pageID=4336"
}