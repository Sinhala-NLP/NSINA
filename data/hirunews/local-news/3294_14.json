{
       "Source": "hirunews",
       "Timestamp": "Tuesday, 18 June 2019 - 13:10",
       "Headline": "ගැටළුවලට විසදුම් නැහැ - මන්ත්‍රී බන්දුල",
       "News Content": "පාස්කු ඉරුදින ප්‍රහාරයෙන් පසු ජනතාවට මුහුණපෑමට සිදුව ඇති ගැටළුවලට විසඳුම් ලබාදීමට ආණ්ඩුව අපොහොසත් වී ඇති බව පාර්ලිමේන්තු මන්ත්‍රී, ආචාර්ය බන්දුල ගුණවර්ධන පවසනවා.\nඑකාබද්ධ විපක්ෂයේ ආර්ථික පර්යේෂණ ඒකකය කොළඹ අද කැඳවා තිබූ මාධ්‍ය හමුවකට එක්වෙමින් මන්ත්‍රීවරයා මේ බව කියා සිටියා.\nමේ අතර, ජාතික නිදහස් පෙරමුණ ද කොළඹදී අද මාධ්‍ය හමුවක් කැඳවා තිබූ අතර, එහි ජාතික සංවිධායක පාර්ලිමේන්තු මන්ත්‍රී ජයන්ත සමරවීර කියා සිටියේ පාස්කු ඉරුදින ප්‍රහාරය වැළැක්වීමට නොහැකිවීම සම්බන්ධයෙන් රහස් පොලීසිය කරුණු අනාවරණ කළ යුතු බවයි.",
       "URL": "https://www.hirunews.lk/218630/ගැටළුවලට-විසදුම්-නැහැ-මන්ත්‍රී-බන්දුල",
       "Category": "Local News",
       "Parent URL": "https://www.hirunews.lk/local-news.php?pageID=3294"
}