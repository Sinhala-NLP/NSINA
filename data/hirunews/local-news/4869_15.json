{
       "Source": "hirunews",
       "Timestamp": "Wednesday, 21 September 2016 - 16:06",
       "Headline": "ගුරු - විදුහල්පති විරෝධය අවසන්",
       "News Content": "ඉල්ලීම් කිහිපයක් මුල් කරගනිමින් ගුරු විදුහල්පති වෘත්තීය සංගම් එකමුතුව අද දහවල් ආරම්භ කළ විරෝධතාව පස්වරුවේ අවසන් කෙරුණා.\nඒ, ජනාධිපති ලේකම්වරයා සමඟ සාකච්ඡා කර ස්ථීර විසඳුමක් ලබාදෙන බවට ජනාධිපති කාර්යාලයේ අතිරේක ලේකම් සුනන්ද කාරියප්පෙරුම ලබාදුන් ලිඛිත පොරොන්දුවක් මතයි.\nකොටුව - දුම්රියපල ඉදිරිපිටින් ආරම්භ වූ ඔවුන්ගේ විරෝධතාව කොළඹ - කොටුව ලෝටස් පාර හරහා ජනාධිපති ලේකම් කාර්යාලය ආසන්නයට පැමිණියා.\nපසුව පොලීසියේ මැදිහත්වීම මත උද්ඝෝෂණකරුවන් කිහිපදෙනෙකුට ජනාධිපති ලේකම් කාර්යාලයේ නිලධාරීන් හමුවීමට අවස්ථාව හිමිවුණා.\nඑම සාකච්ඡාවෙන් අනතුරුව ගුරු විදුහල්පති වෘත්තිය සංගම් එකමුතුවේ කැඳවුම්කරු ජෝෂප් ස්ටාලින් සඳහන් කළේ තම ගැටළුවලට ස්ථිර විසඳුම් ජනාධිපති ලේකම්වරයා සමඟ සාකච්ඡා කර දැනුම්දෙන බවට ජනාධිපති අතිරේක ලේකම්වරයා පොරොන්දු වූ බවයි.",
       "URL": "https://www.hirunews.lk/143493/ගුරු-විදුහල්පති-විරෝධය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4869"
}