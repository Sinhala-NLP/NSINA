{
       "Source": "hirunews",
       "Timestamp": "Sunday, 23 July 2023 - 12:14",
       "Headline": "ජනාධිපතිවරණය ලබන වසරේ පැවැත්වීමට තීරණය කෙරේ",
       "News Content": "ජනාධිපතිවරණය ලබන වසරේ පැවැත්වීමට තීරණය කර ඇති බව වාර්තා වෙනවා.\nඒ සඳහා ලබන වසරේ අය වැයෙන් අවශ්‍ය මුදල් ප්‍රතිපාදන වෙන් කිරීමට තීරණය කර ඇති බවයි සඳහන් වෙන්නේ.\nස්වාධීන මැතිවරණ කොමිෂන් සභාවට අලුතින් පත් වූ සභාපති ආර්.එම්.එල්. රත්නායක ඇතුළු කොමිෂන් සභාවේ නිලධාරීන් ඉකුත් සති අන්තයේ ජනාධිපති රනිල් වික්‍රමසිංහ විසින් කැඳවා ජනාධිපතිවරණය පිළිබඳව සාකච්ඡා කර ඇති අතර ලබන වසරේ ජනාධිපතිවරණයක් පැවැත්වීම සඳහා කොපමණ මූල්‍ය ප්‍රතිපාදන අවශ්‍ය වෙනවා දැයි ජනපති කොමිසමෙන් විමසා ඇති බවයි වාර්තා වෙන්නේ.\nඒ සඳහා අවශ්‍ය මූල්‍ය ප්‍රතිපාදන සූදානම් කර ගැනීමට සිදුවන බවත් එම මුදල් අය වැය ලේඛනයට ඇතුළත් කර වෙන් කරගත යුතු බවත් ජනපති ප්‍රකාශ කොට සිටියා.",
       "URL": "https://www.hirunews.lk/342213/ජනාධිපතිවරණය-ලබන-වසරේ-පැවැත්වීමට-තීරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=159"
}