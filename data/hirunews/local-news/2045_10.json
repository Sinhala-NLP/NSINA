{
       "Source": "hirunews",
       "Timestamp": "Friday, 02 April 2021 - 23:02",
       "Headline": "කන්තලේ ඉඩම් ගැටලුව (වීඩියෝ)",
       "News Content": "කන්තලේ චුන්නක්කාඩු රක්ෂිතයේ තාවකාලිකව පදිංචිව සිටියදී වන සංරක්ෂණ නිලධාරීන් විසින් ඉවත් කරන ලද ජනතාව දින 12ක් තිස්සේ කන්තලේ විහාරගල රජමහා විහාරයේ නවාතැන්ගෙන සිටිනවා.\nඔවුන්ගේ සුවදුක් විමසා බැලීම සඳහා සිංහලේ ජාතික සංවිධානයේ සහ නව සිංහල රාවය සංවිධානයේ භික්ෂුන් වහන්සේ ඇතුළු පිරිසක් අද එම\nප්‍රදේශයේ නිරීක්ෂණයකට එක්වුණා.\nමීට මාස 3කට පමණ පෙර පිරිසක් කන්තලේ චුන්නක්කාඩු රක්ෂිතයේ පදිංචියට පැමිණියේ තමන් යුද සමයට පෙර මෙම භූමියේ පදිංචිව සිටි බව පවසමින්.\nකෙසේ වෙතත්ල මේ සම්බන්ධයෙන් එම ජනතාව සහ නිලධාරීන් අතරල අවස්ථා කිහිපයකදීම ගැටලුකාරී තත්ත්වයන් ඇතිවූ අතරල පසුව එහි පැමිණි වනසංරක්ෂණ නිලධාරීන් අදාළ රක්ෂිත භූමියෙන් ඉවත්වන ලෙසට ජනතාවට දැනුම්දුන්නා.\nඒ, ඔවුන් පදිංචිව සිටි තාවකාලික නිවාසද කඩා ඉවත්කර දමමින්.\nසිය නිවාස අහිමිවූ ජනතාව මේවන විට දින 12ක පමණ කාලයක් කන්තලේ විහාරගල රජමහා විහාර භූමියේ කඳවුරුවල රැඳී සිටින අතරල ඔවුන් මුණගැසීමට සිංහලේ ජාතික සංවිධානයේ සහ නව සිංහල රාවය සංවිධානයේ භික්ෂුන් වහන්සේ ඇතුළු පිරිසක් අද එහි පැමිණියා.\nඑහිදී නැගෙනහිර පළාත් ආණ්ඩුකාර අනුරාධ යහම්පත් මහත්මියව දුරකථනය ඔස්සේ සම්බන්ධ කරගැනුණා.\nඅනතුරුව එම නියෝජිත පිරිස අමාත්‍ය මහින්ද අමරවීර මහතාටද දුරකථන ඇමතුමක් ලබාගත්තා.",
       "URL": "https://www.hirunews.lk/267338/කන්තලේ-ඉඩම්-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2045"
}