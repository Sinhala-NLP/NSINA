{
       "Source": "hirunews",
       "Timestamp": "Wednesday, 18 October 2017 - 17:25",
       "Headline": "තරුණයන් දෙදෙනෙකුට සිදු වූ දේ",
       "News Content": "දීපවාලී සැමරීමට ගිය තරුණයින් දෙදෙනෙකු මුහුදේ ගිලෙයි (ඡායාරූප)\nදිය නෑමට ගිය තරුණයන් දෙදෙනෙකු මුලතිව් මුහුදේ ගිලී අද (18) සවස අතුරුදන්ව ඇති බව මුලතිව් මූලස්ථාන පොලිසිය පවසනවා.\nපොලිසිය පැවසුවේ දීපවාලී නිවාඩුව වෙනුවෙන් මුලතිව් මුහුදේ දිය නෑමට ගිය තරුණයින් සිව් දෙනෙකු අතරින් දෙදෙනෙකු මෙලෙස දියේ ගිලී අතුරුදන්ව ඇති බවයි.\nඔවුන් එම ප්‍රදේශයේම පදිංචි 18 හැවිරිදි පුද්ගලයින් වන බව සඳහන්.\nතරුණයින් සොයා නාවික හමුදාව, පොලිසිය හා ප්‍රදේශවාසීන් මෙහෙයුම් ආරම්භ කර ඇති බවයි වාර්තා වන්නේ.\nමේ මොහොතේද අදාළ ස්ථානයට විශාල පිරිසක් එක්ව සිටින බව අප වාර්තාකරු සඳහන් කළා.\nවවුනියාව - මාධව කුලසූරිය",
       "URL": "https://www.hirunews.lk/173841/තරුණයන්-දෙදෙනෙකුට-සිදු-වූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4265"
}