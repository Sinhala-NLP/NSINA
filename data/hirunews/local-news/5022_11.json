{
       "Source": "hirunews",
       "Timestamp": "Thursday, 02 June 2016 - 15:38",
       "Headline": "පාසැල් සිසුවා පැදවු යතුරුපැදිය ලොරියක ගැටෙයි (ඡායාරූප)",
       "News Content": "නුවරඑළිය ප්‍රධාන මාර්ගයේ කුඩාගම ප්‍රදේශයේදී සිදුවු යතුරුපැදි අනතුරකින් පාසැල් සිසුවකු බරපතල තුවාල ලබා තිබෙනවා.\nහැටන් කොටගල ප්‍රදේශයේ පාසැලක ඉගෙනුම ලබන මෙම සිසුවා පාසැල අවසන් වී යතුරුපැදියෙන් නිවස කරා යමින් සිටියදී එය ලොරියක ගැටී අනතුර සිදුව ඇති බවයි අප වාර්තාකරු සඳහන් කලේ.\nපස්වරු 2.30ට පමණ සිදුවු අනතුරින් බරපතල තුවාල ලැබු පාසැල් සිසුවා ප්‍රතිකාර සඳහා දික්ඔය මුලික රෝහලට ඇතුලත් කර තිබෙනවා.\nමෙම පාසැල් සිසුවාට යතුරුපැදි පැදවීම සඳහා බලපත්‍රයක් ද නොමැති බව සඳහන්.\nඅධික වේගයෙන් ධාවනය වු යතුරුපැදිය ඉදිරියෙන් පැමිණි මෝටර් රථයක ගැටී ලොරියට යටවී තිබෙනවා.\nඑම අනතුරින් බරපතල තුවාල ලැබු සිසුවා ප්‍රදේශවාසීන් විසින් රෝහල්ගත කල බවයි අප වාර්තාකරු කියාසිටියේ.\nඅනතුරින් යතුරුපැදියට ද දැඩි හානි සිදුව ඇති අතර ලොරියේ රියදුරා පොලිස් අත්අඩංගුවට ගෙන තිබෙනවා.\nදිඹුල පොලිසියයි විමර්ශණ මෙහෙයවන්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/134629/පාසැල්-සිසුවා-පැදවු-යතුරුපැදිය-ලොරියක-ගැටෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5022"
}