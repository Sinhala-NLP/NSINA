{
       "Source": "hirunews",
       "Timestamp": "Tuesday, 22 May 2018 - 13:51",
       "Headline": "පීඩාවට පත් සිසුන් ගැන දැනුම් දෙන්න ක්ෂණික දුරකථන අංකයක්",
       "News Content": "අයහපත් කාලගුණයෙන් පීඩාවට පත් පාසල් දරුවන් පිළිබඳ  දැනුම්දීම සඳහා අධ්‍යාපන අමාත්‍යාංශය ක්ෂණික දුරකථන අංකයක් හඳුන්වාදී තිබෙනවා.\nඒ අනුව 1988 ක්ෂණික දුරකථන අංකය අමතා පාසල් නිල ඇඳුම්, පෙළපොත් සහ සටහන් පොත් විනාශ වී ඇත්නම් ඒ සම්බන්ධයෙන් දැනුවත් කළ හැකි බවයි එම අමාත්‍යාංශය නිවේදනය කළේ.\nමීට අමතරව, අගෝස්තු මාසයේ පැවැත්වෙන උසස් පෙළ හා 5 ශ්‍රේණිය ශිෂ්‍යත්ව විභාගයට පෙනී සිටින සිසුන්ගේ විනාශ වූ පෙළපොත් කඩිනමින් ලබාදීමටද අධ්‍යාපන අමාත්‍යාංශයේ අවධානය යොමුවී තිබෙනවා.",
       "URL": "https://www.hirunews.lk/191310/පීඩාවට-පත්-සිසුන්-ගැන-දැනුම්-දෙන්න-ක්ෂණික-දුරකථන-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=3932"
}