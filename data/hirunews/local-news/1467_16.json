{
       "Source": "hirunews",
       "Timestamp": "Monday, 27 December 2021 - 9:12",
       "Headline": "ඩොලර් අර්බුදය ගැන අහන්න, මහබැංකු අධිපති සහ මුදල් ලේකම්වරයා කැබිනෙට්ටුවට",
       "News Content": "ශ්‍රී ලංකාව මුහුණ දී ඇති විදේශ සංචිත අර්බුදය සම්බන්ධයෙන් සාකච්ඡා කිරීම සඳහා මීලඟ අමාත්‍ය මණ්ඩල රැස්වීමට මහබැංකු අධිපති අජිත් නිවාඩ් කබ්රාල් සහ මුදල් අමාත්‍යාංශ ලේකම් එස්.ආර්. ආටිගල කැඳවා ඇති බව වාර්තා වනවා.\nමීට පෙර පැවති අමාත්‍ය මණ්ඩල හමුවේදී තීරණය වූයේ දැනට රටේ පවතින විදෙස් සංචිත අර්බුදය සම්බන්ධයෙන් සාමුහිකව සාකච්ඡා කිරීම සඳහා මහබැංකු අධිපතිවරයා සහ මුදල් අමාත්‍යාංශ ලේකම්වරයා කැඳවිය යුතු බවටයි.\nකෙසේ වෙතත්, සාමාන්‍යයෙන් අමාත්‍ය මණ්ඩල රැස්වීම සඳුඳා පස්වරුවේ පැවැත්වෙන නමුත් අද (27) කැබිනට් රැස්වීම නොපැවැත්වෙන බවයි වාර්තා වන්නේ.\nමේ වනවිට ඇමතිවරුන් බොහෝ පිරිසක් විදෙස්ගතව සිටිනවා.",
       "URL": "https://www.hirunews.lk/292240/ඩොලර්-අර්බුදය-ගැන-අහන්න-මහබැංකු-අධිපති-සහ-මුදල්-ලේකම්වරයා-කැබිනෙට්ටුවට",
       "Category": "Local News",
       "Parent URL": "https://www.hirunews.lk/local-news.php?pageID=1467"
}