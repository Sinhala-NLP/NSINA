{
       "Source": "hirunews",
       "Timestamp": "Sunday, 20 December 2015 - 20:07",
       "Headline": "රිය අනතුරු දෙකකින් 33ක් රෝහලේ",
       "News Content": "අම්පාර - පදියතලාව - මහඔය මාර්ගයේ සේරන්කඩ ප්‍රදේශයේදී අද දහවල් සිදුවූ රිය අනතුරු දෙකක් හේතුවෙන් පුද්ගලයන් 33 දෙනෙකු තුවාල ලබා රෝහල් ගත කළා. කොළඹ සිට කාන්තන්කුඩිය දක්වා ගමන් කරමින් තිබූ බස් රථයක් සහ තවත් බස් රථයක් එකිනෙක ගැටීමෙන් අනතුරක් සිදුවුණා. එම අනතුරෙන් පුද්ගලයන් 33 දෙනෙකු තුවාල ලැබූ අතර ඔවුන් ඇතුළත් කෙරුණේ පදියතලාව, මහියංගනය සහ මහඔය යන රෝහල් වෙතයි.\nමේ අතර, රත්නපුර - ඇඹිලිපිටිය මාර්ගයේ සංකපාල ප්‍රදේශයේදී මාර්ගයේ ගමන් ගත් කාන්තාවක් ජීවිතක්ෂයට පත්කොට පලා ගිය වාහනය සම්බන්ධයෙන් පරීක්ෂණයක් ආරම්භ කර ඇති බව පොලිස් මාධ්‍ය ප්‍රකාශක කාර්යාලය පවසනවා. අද අලූයම සිදුවූ මෙම අනතුරෙන් ජීවිතක්ෂයට පත්වී ඇත්තේ රත්නපුර - කොළඹගේආර ප්‍රදේශයේ පදිංචි 67 හැවිරිදි කාන්තාවක්.\nඡායාරූප - රංජිත් කරුණාජීව",
       "URL": "https://www.hirunews.lk/122471/රිය-අනතුරු-දෙකකින්-33ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5241"
}