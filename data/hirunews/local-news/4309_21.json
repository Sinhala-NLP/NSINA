{
       "Source": "hirunews",
       "Timestamp": "Friday, 22 September 2017 - 11:48",
       "Headline": "පෙම්වතා තමන් දූෂණය කළ බවට පෙම්වතියකගෙන් බොරු පැමිණිල්ලක්",
       "News Content": "පෙම්වතා විසින් තමා දූෂණය කළ බවට බොරු පැමිණිල්ලක්‌ කළ තරුණියකට එරෙහිව නීතිය ක්‍රියාත්මක කරන බව නොච්චියාගම පොලිසිය පවසනවා.\nමෙම තරුණිය සිය පෙම්වතා විසින් දුෂණය වූ බව පසුගියදා නොච්චියාගම පොලිසියට පැමිණිල්ලක් කර තිබෙනවා.\nඒ අනුව ක්‍රියාත්මක වූ පොලිසිය අදාළ පෙම්වතාගෙන්වා ප්‍රශ්න කිරීමේදී තමන් එසේ නොකළ බව ඔහු පොලිසියට පවසා ඇති බවත් පසුව පොලිසිය විසින් තරුණිය වෛද්‍ය පරීක්‌ෂණයට භාජන කළ බවත් සඳහන්.\nවෛද්‍ය පරීක්‌ෂණයට අනුව එවැන්නක්‌ සිදු වී නැති බවටයි පොලිසිය තහවුරු කරගෙන තිබෙන්නේ.\nපසුව පොලිසිය කරන ලද ප්‍රශ්න කිරීම් හමුවේ තරුණිය පවසා ඇත්තේ තම පෙම්වතා වෙනත් තරුණියක්‌ සමඟ සම්බන්ධතාවක්‌ ඇති බව ආරංචි වීම නිසා පෙම්වතා විවාහ කර ගැනීමේ අරමුණින් මෙසේ බොරු පැමිණිල්ලක්‌ කළ බවයි.\nපොලිසියේ අවවාද මත මේ වන විට එම පෙම්වතා තරුණිය සමඟ විවාහවීමට තීරණය කර තිබෙනවා .\nඑසේ වූවද තරුණිය විසින් ස්‌ත්‍රී දූෂණයක්‌ සම්බන්ධ බොරු පැමිණිල්ලක්‌ කිරීම බරපතළ වරදක්‌ බැවින් අධිකරණයට කරුණු වාර්තා කිරීමට කටයුතු කරන බව ද පොලිසිය වැඩිදුරටත් ප්‍රකාශ කළා.",
       "URL": "https://www.hirunews.lk/171543/පෙම්වතා-තමන්-දූෂණය-කළ-බවට-පෙම්වතියකගෙන්-බොරු-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4309"
}