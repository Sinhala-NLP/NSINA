{
       "Source": "hirunews",
       "Timestamp": "Tuesday, 16 January 2018 - 12:47",
       "Headline": "සිව් දෙනෙකු පිහි ඇණුම් කෑ අනියම් ඇසුර",
       "News Content": "සිව් දෙනෙකුට පිහියකින් ඇණ තුවාල සිදුකළ බව කියන සැකකරුවෙකුව ඊයේ (15) දහවල් අත්අඩංගුවට ගෙන තිබෙනවා.\nපල්ලම පොලිසිය විසින් සැකකරු අත්අඩංගුවට ගෙන ඇති අතර බිරිඳ, බිරිඳගේ අනියම් සැමියා, බිරිඳගේ මව සහ බිරිඳගේ සහෝදරියකට සැකකරු මෙලෙස පිහියෙන් ඇණ ඇති බවයි අප වාර්තාකරු සඳහන් කළේ.\nපසුගිය 14 වනදා රාත්‍රියේ පල්ලම පොලිස් වසමේ විල්පත ප්‍රදේශයේදී මෙම සිදුවීම සිදුව ඇති බවයි වාර්තා වන්නේ.\nපිහි ඇණුමෙන් තුවාල ලැබූ සිව්දෙනා ප්‍රතිකාර සදහා හලාවත මහ රෝහලට ඇතුළත් කර තිබෙනවා.\nසැකකරුගේ බිරිඳ යුධ හමුදා සෙබළෙකු සමඟ පැවැත්වූ අනියම් ඇසුරක් නිසා මෙම පිහි ඇණුම සිදුකර ඇති බව සඳහන්.\n14 වනදා සවස සැකකරුගේ බිරිඳ ඇයගේ මවගේ නිවසට ගොස් ඇති අතර එහිදී රාත්‍රී කාලයේ ඇය අනියම් සැමියා මුණගැසී තිබෙනවා.\nමෙම මුණගැසීම පිළිබඳව දැනගත් කාන්තාවගේ සැමියා එම නිවසට පැමිණ අනියම් සැමියා පැමිණි යතුරුපැදිය ගිනි තබා විනාශ කර පසුව නිවස තුළ සිටි සිව්දෙනාට පිහියෙන් ඇණ පලා ගොස් ඇති බවයි වාර්තා වන්නේ.\nසිද්ධිය සම්බන්ධයෙන් අත්අඩංගුවට ගෙන ඇති සැකකරු පෙදරේරුවෙකු වන අතර ඔහු අද (15) දින අධිකරණයට ඉදිරිපත් කිරීමට නියමිතව තිබූ බවයි අප වාර්තාකරු වැඩිදුරටත් සඳහන් කළේ.\nසිද්ධිය සම්බන්ධයෙන් පල්ලම පොලිසිය වැඩිදුර විමර්ශණ කටයුතු සිදුකරනවා.",
       "URL": "https://www.hirunews.lk/181179/සිව්-දෙනෙකු-පිහි-ඇණුම්-කෑ-අනියම්-ඇසුර",
       "Category": "Local News",
       "Parent URL": "https://www.hirunews.lk/local-news.php?pageID=4123"
}