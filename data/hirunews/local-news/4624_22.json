{
       "Source": "hirunews",
       "Timestamp": "Wednesday, 08 March 2017 - 18:13",
       "Headline": "ඉන්දුනීසියානු ජනපති සහ ශ්‍රී ලංකා ජනපති අතර හමුවක්",
       "News Content": "ඉන්දියානු සාගර කලාපීය රාජ්‍ය නායක සමුළුවට සහභාගිවීමට ඉන්දුනීසියාව බලා ගිය ජනාධිපති මෛත්‍රීපාල සිරිසේන අද එරට ජනාධිපති ජෝකෝ විඩෝඩෝ හමුවුණා.\nඒ ඔහුගේ නිල නිවසේදීයි.\nඑහිදී ඉන්දුනීසියානු ජනාධිපතිවරයා සඳහන් කළේ ශ්‍රී ලංකා ජනාධිපතිවරයාගේ සංචාරය තුළින් දෙරට අතර මිත්‍රත්වය වඩාත් ශක්තිමත් වන බවයි.\nසංචාරක ව්‍යාපාරය ශක්තිමත් කරගැනීම සඳහා නව වැඩපිළිවෙලක් ආරම්භ කිරීම පිළිබඳ මෙහිදී ඔවුන් දීර්ඝ ලෙස සාකච්ඡාව කර තිබෙනවා.\nඉන්දුනීසියාව සහ ශ්‍රී ලංකාව අතර කෘෂිකර්ම ක්‍ෂේත්‍රයේ සංවර්ධනය වෙනුවෙන් තාක්ෂණික දැනුම හුවමාරු කරගැනීමේ වැඩසටහනක් පිළිබඳවද රාජ්‍ය නායකයින්ගේ අවධානය යොමුවූ බව ජනාධිපති මාධ්‍ය අංශය වැඩිදුරටත් සඳහන් කළා.\nශ්‍රී ලංකාවේ නිල සංචාරයක් සඳහා පැමිණෙන ලෙස ජනාධිපති මෛත්‍රිපාල සිරිසේන මෙහිදී ඉන්දුනීසියා ජනාධිපතිවරයා වෙත ආරාධනා කළා.",
       "URL": "https://www.hirunews.lk/156383/ඉන්දුනීසියානු-ජනපති-සහ-ශ්‍රී-ලංකා-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4624"
}