{
       "Source": "hirunews",
       "Timestamp": "Tuesday, 04 July 2023 - 11:17",
       "Headline": "බොරලැස්ගමුව නිවෙසක් කොල්ලකෑ සැකකරුවන් 3ක් දැලේ",
       "News Content": "බොරලැස්ගමුව, කටුවාවල මාවතේ නිවෙසකට පසුගිය ජුනි 12 දින ඇතුළු වී නිවෙසේ සිටි මෙහෙකාරියක් බියවද්දා රන් භාණ්ඩ සහ මුදල් කොල්ලකෑමේ සිද්ධියේ සැකකරුවන් තිදෙනෙකු ඊයේ (03) අත්අඩංගුවට ගෙන තිබෙනවා.\nමෙම සැකකරුවන් අත්අඩංගුවට ගෙන ඇත්තේ ඊයේ බෙල්ලන්තොට හන්දියේදී සහ මහරගම නගරයේදීයි.\nඔවුන් සන්තකයේ තිබී කොල්ලකන ලද පවුම් 24ක රන් භාණ්ඩ, අමෙරිකානු ඩොල්ලර් 10400ක්, රුපියල් 925,000ක්, හෙරොයින් ග්‍රෑම් 23 මිලි ගෑම් 600ක් සහ විදේශ රටක නිෂ්පාදිත ජීව අත්බෝම්බයක් ද පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් ලේනා, ඇලා සහ මයික් යන අනවර්ථ නම්වලින් හැඳින්වෙන අතර ලේනා හෝටල්හිමිකරුවකු වන අතර, ඇලා ඇලුමිනියම් වැඩකරුවකු ද මයික් රියැදුරෙක් ද වන බව පොලිසිය පවසනවා.\nමොවුන් වයස අවුරුදු 31 හා 43 වයස්වල පසුවෙන උලපනේ සහ මහරගම ප්‍රදේශවල පදිංචිකරුවන්.\nඑක් සැකකරුවකුට කඩුවෙල අධ්කරණයෙන් විවෘත වරෙන්තු තුනක් නිකුත් කර ඇති පුද්ගලයකු වන අතර මොවුන් තිදෙනාම අද (04) නුගේගොඩ මහේස්ත්‍රාත් අධ්කරණයට ඉදිරිපත් කිරීමට නියමිතයි.",
       "URL": "https://www.hirunews.lk/339962/බොරලැස්ගමුව-නිවෙසක්-කොල්ලකෑ-සැකකරුවන්-3ක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=214"
}