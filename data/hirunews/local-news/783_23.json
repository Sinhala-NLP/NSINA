{
       "Source": "hirunews",
       "Timestamp": "Sunday, 23 October 2022 - 22:35",
       "Headline": "සිතුවම් නිර්මාණයට ගිය සමිත හිමි (වීඩියෝ)",
       "News Content": "නිවීම ලබාගත හැක්කේ ආගමක් ඇදහීමෙන් පමණක් නොවෙයි. ඊට කලාවෙනුත් යම් උපකාරයක් ලබාගත හැකියි.\nබුදු දහමෙන් සත්‍ය සොයායන ගමනේ දී කලාවෙන් ඊට ශක්තියක් ලබා ගන්නා යතිවරයෙකු ගැනයි මේ සොයා බැලීම.\nමහරගම පතිරගොඩ නාලාන්දාරාම විහාරස්ථානයේ වැඩවෙසෙන පූජ්‍ය කටුවන සමිත හිමි දහම් දැනුමෙන් පමණක් නොව සිත්තම් කලාවෙනුත් සිත නිවාගත හැකි බව උන්වහන්සේ අත්දකින්නේ වයස අවුරුදු 16දී පමණ.\nනමුත් උන්වහන්සේ පැවිදි දිවියට එළැඹෙන්නේ වයස අවුරුදු 13දී. මේ වෙනකොට ස්ව උත්සහයෙන් සමිත හිමියන් සිත්තම් කලාවෙන් ලොකු ගමනක් ඇවිත්.\nසිත්තම් නිර්මාණයට උන්වහන්සේ භාවිත කරන්නේ සාම්ප්‍රදායික උපකරණම විතරක් නොවෙයි. නවීන තාක්ෂණයත් අත්හදා බලන්න සමිත හිමියන් අමතක කර නැහැ.\nසම්ප්‍රදායත් නූතනත්වයත් ගැබ් වූ නව සිතුවම් කලාවක් එළිදක්වන්න සමිත හිමියන්ට හැකිවි තිබෙනවා.\nබුදුදහම අධ්‍යයනයෙන් ලැබු භාවිතාවද මෙම නිර්මාණ සඳහා පිටිවහලක් වූ බව නිර්මාණකරණයේ යෙදෙන සමිත හිමියන් පවසනවා.\nසිත්තම් කලාව කිසිවිටෙකත් ආර්ථීක ප්‍රතිලාභ වෙනුවෙන් යොදා ගැනීමට මේ ස්වාමීන් වහන්සේගේ බලාපොරොත්තුවක් නැතත් ඒ ඔස්සේ ලොකු සමාජ මෙහෙවරක උන්වහන්සේ නිරතව සිටිනවා.\nඒ වෙනුවෙන් ජාත්‍යන්තර වශයෙනුත් උන්වහන්සේ සෑහෙන උත්සහයකට දායකවී හමාරයි. උන්වහන්සේ සිතුවම් කලාවට මේ වෙද්දි ලොකු වටිනාකමක් ලැබෙන්න සමාජ මාධ්‍යයයත් හේතුවක් වෙලා.\nඒ නිසාම උන්වහන්සේගේ හැකියාවන්වලට ජාත්‍යන්තරයේ තැනක් ලැබිලා.\nතවත් අනාගත අපේක්ෂා රැසක්ම මේ තරුණ ස්වාමීන්වහන්සේ තුළ ඇතත් ඇතැම් බාධක ඊට හරස් වෙලා.\nලංකාවේ නම ලෝකෙට ගෙනියන මේ වගේ නිර්මාණකරුවන් ඇගයීමත් ඔවුන්ට අවශ්‍ය පහසුකම් ලබාදීමත් සිදුකළ හැකි නම් අපේ රටේ තරුණ පරපුරට සීමා මායිම්වලින් මිදුණු නිදහස් කලාවක නිරත වෙන්න හැකියාව ලැබේවි.",
       "URL": "https://www.hirunews.lk/318651/සිතුවම්-නිර්මාණයට-ගිය-සමිත-හිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=783"
}