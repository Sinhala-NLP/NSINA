{
       "Source": "hirunews",
       "Timestamp": "Wednesday, 28 November 2018 - 16:28",
       "Headline": "උතුරු පළාතේ අධ්‍යාපන ගැටලු ගැන ආණ්ඩුකාරවරයාගේ ප්‍රධානත්වයෙන් සාකච්ඡාවක්",
       "News Content": "උතුරු පළාතේ නිධන්ගත අධ්‍යාපන ගැටලු නිරීක්ෂණයට නැවුම් ප්‍රවේශයක් ගත යුතු බව උතුරු පළාත් ආණ්ඩුකාර රෙජිනෝල්ඩ් කුරේ පවසනවා.\nකිලිනොච්චිය සහ තුනුක්කායි කලාප තුල ඇති පාසල්වල විදුහල්පතිවරුන්ගේ සහ අංශ භාර ගුරුවරුන්ගේ ගැටලු පිළිබඳ සාකච්ඡාවකට එක්වෙමිනුයි ආණ්ඩුකාරවරයා මේ බව කියාසිටියේ.\nඅධ්‍යාපන ගැටලු නිරීක්ෂණය කිරීමට නැවුම් ප්‍රවේශයක් ගත යුතු අතර නිවැරදි ගුරු කුලයක් ඇති කළ යුතු බව ද රෙජිනෝල්ඩ් කුරේ සඳහන් කලා.\nගුරුවරුන්ගේ කාලසටහන් විදුහල්පතිවරුන් විසින් පරීක්ෂා කළ යුතු අතර පහසුකම් සපිරි පාසල් මගින් අඩු පහසුකම් සහිත අවට පාසල්වල ළමුන්ටත් සේවය ලබාදෙන ලෙසට ද උතුරු පළාත් ආණ්ඩුකාරවරයා කියාසිටියා.\nඑමෙන්ම ගුරුවරුන්ගේ ස්ථාන මාරුවීම්වලදී අනුප්‍රාප්තිකයෙකු රහිතව ස්ථාන මාරුවීම් නොකළ යුතු අතර අනුප්‍රාප්තිකයෙකු පැමිණෙන තෙක් එම ගුරුවරයා විදුහලෙන් නිදහස් නොකළ යුතු බව ද අවධාරණය කළා.",
       "URL": "https://www.hirunews.lk/205090/උතුරු-පළාතේ-අධ්‍යාපන-ගැටලු-ගැන-ආණ්ඩුකාරවරයාගේ-ප්‍රධානත්වයෙන්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=3629"
}