{
       "Source": "hirunews",
       "Timestamp": "Wednesday, 14 September 2022 - 18:46",
       "Headline": "දරුවන් තිදෙනකු ලිංගික අපයෝජනයට ලක් කළ භික්ෂුවක් රක්ෂිත බන්ධනාගාරයට",
       "News Content": "විහාරස්ථානයක් තුළ දී කුඩා දරුවන් තිදෙනෙකු ලිංගික අපයෝජනයට ලක් කළ බවට චෝදනා එල්ල වූ හිමි නමක් රක්ෂිත බන්ධනාගාර ගත කිරීමට කල්මුණේ මහේස්ත්‍රාත්වරයා නියෝග කර තිබෙනවා.\nඑම හිමිනම සැප්තැම්බර් 16 වැනි දා දක්වා රක්ෂිත බන්ධනාගාරගත කිරීමටයි කල්මුණේ මහේස්ත්‍රාත්වරයා අද(14) නියෝග කළේ.\nදෙමවුපියන් විසින් කල්මුණේ විහාරස්ථානය භාරදුන් දරුවන් තිදෙනා හදිසියේ රෝගාතුර වීම නිසා පසුගිය මස අගභාගයේ දී ඔවුන් විසින් මෙම දරුවන් රෝහල් ගත කර තිබෙනවා.\nඑහි දී සිදුකළ වෛද්‍ය පරීක්‍ෂණයේ දී දරුවන් තිදෙනා ලිංගික අපයෝජනයට ලක්වී ඇති බව හෙළි වී ඇති අතර පසුව සිදු කළ ප්‍රශ්න කිරීම් වල දී එම දරුවන් පවසා ඇත්තේ අදාළ භික්‍ෂූව විසින් අවස්ථා කිහිපයක දී ම තමන් ලිංගික අපයෝජනයට ලක් කළ බවයි.\nපසුව සිද්ධිය සම්බන්ධයෙන් කල්මුනේ පොලීසිය විමර්ශන ආරම්භ කර ඇති අතර එහි දී හිමිනම අත්අඩංගුවට ගෙන තිබෙනවා.\nසිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/315389/දරුවන්-තිදෙනකු-ලිංගික-අපයෝජනයට-ලක්-කළ-භික්ෂුවක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=868"
}