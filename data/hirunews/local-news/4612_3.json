{
       "Source": "hirunews",
       "Timestamp": "Thursday, 16 March 2017 - 8:12",
       "Headline": "තද සුළඟින් නුවරඑළියේ නිවාස 21 කට හානි",
       "News Content": "නුවරඑළිය නානුඔය කර්නඩ් වතුයායට බලපෑ තද සුළං තත්ත්වයක් හේතුවෙන්  නිවාස 21 කට හානි සිදුවී තිබෙනවා.\nනුවරඑළිය දිස්ත්‍රි ආපදා කළමනාකරන මධ්‍යස්ථානය සඳහන් කළේ ඒ හේතුවෙන් පුද්ගලයින් 109 දෙනෙකු ඉවත් කර ඇති බවයි.\nඔවුන්  මේ වනවිට වෙනත් වතුයායක තාවකාලිකව පදිංචි කිරීමට කටයුතු කර තිබෙනවා.\nමේ අතර හෙට සිට පවතින වැසි සහිත කාලගුණ තත්ත්වය ක්‍රමයෙන් අඩුවිය හැකි බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත් බොහෝ ප්‍රදේශවලට අද පස්වරු දෙකෙන් පසුව වැසි හෝ ගිගුරුම් සහිත වැසි ඇතිවිය හැකි බවයි එහි කාර්යයේ නියුතු කාලගුණ විද්‍යාඥ සචින්තා ජයසේකර කියා සිටියේ.",
       "URL": "https://www.hirunews.lk/156978/තද-සුළඟින්-නුවරඑළියේ-නිවාස-21-කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4612"
}