{
       "Source": "hirunews",
       "Timestamp": "Sunday, 04 November 2018 - 11:14",
       "Headline": "බලපත්‍ර නොමැතිව දැව ළඟ තබාගත් පුද්ගලයෙකු අත්අඩංගුවට",
       "News Content": "බලපත්‍ර නොමැතිව දැව තොගයක් ළඟ තබාගත් ලී මෝල් හිමිකරුවෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nමුලතිව් විශේෂ කාර්ය බලකා කඳවුරට ලද තොරතුරක් මත ඊයේ පස්වරුවේ සිදුකළ වැටලීමකදී මෙම පුද්ගලයා අත්අඩංගුවට ගෙන ඇති බවයි පොලීසිය සඳහන් කළේ.\nවැටලීම සිදුකරන අවස්ථාවේ ලී මෝල තුළ තිබී බලපත්‍ර නොමැතිව ඉරණ ලද පළු වර්ගයට අයත් දැව තොගයක් තිබී ඇති අතර, එය කිලිනොච්චිය අඩවි වන කාර්යාලය වෙත භාරදී තිබෙනවා.",
       "URL": "https://www.hirunews.lk/203549/බලපත්‍ර-නොමැතිව-දැව-ළඟ-තබාගත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3667"
}