{
       "Source": "hirunews",
       "Timestamp": "Monday, 18 July 2022 - 11:18",
       "Headline": "කළගෙඩිහේන ඉන්ධන පිරවුම්හලේ නොසන්සුන්තාවකින් පස්දෙනෙකු රෝහලට",
       "News Content": "නිට්ටඹුව - කළගෙඩිහේන ඉන්ධන පිරවුම්හලේ පෝලිමේ අද (18) අලුයම ඇති වූ නොසන්සුන්තාවක් අතරතුර ඇතිවූ තියුණු ආයුධ ප්‍රහාරයකින් පස්දෙනෙකු තුවාල ලබා රෝහල්ගතකර තිබෙනවා.\nපොලිසිය ප්‍රකාශ කළේ දෙපිරිසක් අතර මීට පෙර පැවති ආරවුලක් පිළිබඳ ඇති වූ බහින්බස්වීමක් දුරදිග යාමෙන් මෙම පහරදීම සිදුකර ඇති බවයි.\nඉන් තුවාල ලැබූ 3 දෙනෙකු වතුපිටිවල මූලික රෝහලේ සහ තවත් දෙදෙනෙකු ගම්පහ රෝහලේ ප්‍රතිකාර ලබනවා.\nමේ අතර වැලිමඩ අයි.ඕ.සි. ඉන්ධන පිරවුම්හලට දින 3කට පසුව ඊයේ පස්වරුවේ පෙට්‍රල් ලැබී තිබූ අතර ජනතාව පෝලිම් නොතකමින් ඉන්ධන ලබාගැනීමට උත්සාහ කිරීමත් සමග ඇතිවූයේ දැඩි උණුසුම් තත්ත්වයක්.\nඑහිදී කලහකාරී ලෙස හැසිරුණු පුද්ගලයෙකු පොලීසිය විසින් අත්අඩංගුවට ගනු ලැබුවා.\nමේ අතර, දින 6කට පසු බිබිල අයි.ඕ.සි. පිරවුම්හලට ලැබුණු ඉන්ධන පොලිසිය මැදිහත් වී බෙදාහැරීමට කටයුතු කළා.\nකෙසේ වෙතත් එහිදී බිබිල රෝහලේ කාර්ය මණ්ඩලයට ඉන්ධන ලබාගැනිම සඳහා කෑන් පටවා ගත් ගිලන් රථයක් පැමිණීමත් සමග මතුවූයේ උණුසුම් තත්ත්වයක්.",
       "URL": "https://www.hirunews.lk/310275/කළගෙඩිහේන-ඉන්ධන-පිරවුම්හලේ-නොසන්සුන්තාවකින්-පස්දෙනෙකු-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=1012"
}