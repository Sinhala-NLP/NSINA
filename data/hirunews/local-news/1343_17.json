{
       "Source": "hirunews",
       "Timestamp": "Monday, 21 February 2022 - 11:20",
       "Headline": "රෝගී වූ ධීවරයෙකු නාවික හමුදා මැදිහත් වීමෙන් ගොඩබිමට (වීඩියෝ)",
       "News Content": "ගාල්ල ප්‍රදීපාගාරයේ සිට නාවික සැතපුම් 115ක දුරින් වූ ගැඹුරු මුහුදු ප්‍රදේශයේ දී මෙරට බහුදින ධීවර යාත්‍රාවක ධීවරයෙකු හදිසි රෝගී තත්වයකට ලක්ව සිටිය දී ගොඩබිමට ගෙනවිත් ප්‍රතිකාර කිරීමට නාවික හමුදාව සමත්ව තිබෙනවා.\nපසුගිය 8 වනදා ගාල්ල ධීවර වරායෙන් ධීවර කටයුතු සඳහා පිටත්ව ගිය රාජා එක නැමති ධීවර යාත්‍රාවේ සිටි ධීවරයෙකුයි මෙලෙස හදිසි රෝග තත්ත්වයකට ලක්ව ඇත්තේ.\nපසුව ධීවර දෙපාර්තමේන්තුව කළ දැනුම්දීමකට අනුව නාවික හමුදාව මැදිහත්වී ඔහුව ගොඩබිමට රැගෙන විත් ඇති අතර, එම පුද්ගලයා මේ වනවිට කරාපිටිය රෝහලේ ප්‍රතිකාර ලබන බව නාවික හමුදාව සඳහන් කළා.",
       "URL": "https://www.hirunews.lk/297592/රෝගී-වූ-ධීවරයෙකු-නාවික-හමුදා-මැදිහත්-වීමෙන්-ගොඩබිමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1343"
}