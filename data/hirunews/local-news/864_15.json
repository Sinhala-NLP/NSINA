{
       "Source": "hirunews",
       "Timestamp": "Friday, 16 September 2022 - 13:47",
       "Headline": "පේරාදෙණියේ ගැටුමකින් සරසවි සිසුන් 3 ක් රෝහලේ",
       "News Content": "පේරාදෙණිය සරසවියේ නීති පීඨයේ සිසුන් කණ්ඩායම් දෙකක් අතර ඇති වූ ගැටුමෙන් තුන්දෙනෙකු තුවාල ලබා රෝහල්ගත කර තිබෙනවා.\nඅවසන් වසරේ සිසුන් පිරිසක් විසින් දෙවන සහ තුන්වන වසරේ සිසුන්ට ආපණශාලාවේ දී මෙම පහරදීම සිදුකර ඇති බවයි එම විශ්වවිද්‍යාලයේ කලා අංශයේ වැඩබලන පීඨාධිපති මහාචාර්ය ආනන්ද ජයවික්‍රම කියා සිටියේ.\nඑහිදී තුවාල ලැබූ සිසුවියන් දෙදෙනෙකු මහනුවර මහ රෝහලට ඇතුළත් කර ඇති අතර, සිසුවා ඇතුළත් කර ඇත්තේ පේරාදෙණිය ශික්ෂණ රෝහලටයි.",
       "URL": "https://www.hirunews.lk/315542/පේරාදෙණියේ-ගැටුමකින්-සරසවි-සිසුන්-3-ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=864"
}