{
       "Source": "hirunews",
       "Timestamp": "Sunday, 18 April 2021 - 14:28",
       "Headline": "මාතලේ නිවසක ඇතිවූ ගින්නකින් පුද්ගලයෙකු මියයයි",
       "News Content": "මාතලේ - දළුපොතගම - උතුරු මාතලේ නිවසක ඇතිවූ ගින්නකින් පුද්ගලයෙකු ජීවිතක්ෂයට පත්වී තිබෙනවා.\nබරපතල පිළිස්සුම් තුවාල ලැබූ 66 හැවිරිදි අදාළ පුද්ගලයා මාතලේ දිස්ත්‍රික් මහ රෝහලට ඇතුළත් කිරීමෙන් අනතුරුවයි මියගොස් ඇත්තේ.\nඊයේ රාත්‍රියේ මෙම ගින්න හටගෙන ඇති අතර, ප්‍රදේශවාසීන් එක්ව ගින්න මැඩපවත්වා තිබෙනවා.\nමේ අතර කටුගස්තොට - නායයාල තැන්න ප්‍රදේශයේ පිහිටි වෙළඳසැලක හදිසි ගින්නක් හටගෙන තිබෙනවා.\nපොලීසිය සහ මහනුවර නගර සභාවේ ගිනි නිවීමේ ඒකකය එක්ව ගින්න මැඩපැවැත්වීමට කටයුතු කර ඇති අතර, ගින්නට හේතුව මෙතෙක් අනාවරණ වී නැහැ.",
       "URL": "https://www.hirunews.lk/268785/මාතලේ-නිවසක-ඇතිවූ-ගින්නකින්-පුද්ගලයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2012"
}