{
       "Source": "hirunews",
       "Timestamp": "Sunday, 09 July 2023 - 15:27",
       "Headline": "පුරාවිද්‍යා නිලධාරීන් නොදැක්ක නිදහන් හොරුන්ගේ ග්‍රහණයට නතු වූ හුරුළුවැව පුරාවිද්‍යාත්මක නටඹුන්",
       "News Content": "අනුරාධපුර දිස්ත්‍රික්කයේ ගලෙන්බිදුණුවැව පොලිස් වසම හා මොරගොඩ පොලිස් වසමට මායිම්ව ඇති හුරුළුවැව ස්මත්තේ පතාහයාය හා ඒ ආසන්නයේ පිහිටා ඇති දැනට පුරාවිද්‍යා දෙපාර්තමේන්තුවේ අවධානයට ලක් නොවුන එහෙත් පුරාවිද්‍යාත්මක වටිනාකමක් ඇති ස්ථානයක් නිදන් හොරුන්ගේ ග්‍රහණයට නතුවී තිබෙනවා.\nමේ ස්ථානය ඝන වනාන්තරයෙන් වැසී ඇති අතර වන අලි හා වෙනත් සතුන් ජීවත්වන හුරුළු වැවට හා රිටිගල දැඩි රක්ෂිතය සහිත කඳුවැටිය ආසන්නයේ පිහිටා තිබෙනවා.\nමෙම ප්‍රදේශයේ පැරණි පොකුණු වනාතරයෙන් වැසී ඇති ගරා වැටුන දා ගැබ් පෞරාණික ගල්කණු හා කළු ගලින් තනන ලද සොහොන් බිමක් ද කළු ගලින් ඉදි කරන ලද යම් ඉදිකිරීමක ගරාවැටුණු කොටසක් දැකගැනීමට හැකි වන අතර දාගැබේ මේ වන විටත් අඩි විස්සක් 25ත් අතර ප්‍රමාණයක් නිදහන් හොරුන් විසින් යම් කැණීමක් සිදු කර තිබෙනු දක්නට ලැබෙනවා.\nඑමෙන්ම ඒ ආසන්නයේම තිබෙන ගල් වලින් හා ගඩොල් ආධාරයෙන් ඉදිකළ සොහොන්බිම් යයි සැක කළ හැකි ස්ථාන හා කලු ගලින් ඉදිකළ ගොඩනැගිල්ලක් යයි සැකකල හැකි ස්ථානයක් ද නිධන් හොරුන්ගේ ග්‍රහනයට නතුවී ඇති ආකාරය දක්නට ලැබෙනවා.\nරිටිගල සහ හුරුළු වැව හුරුළුවැව රක්ෂිතය ට මායිම්ව ඇති නිකවෙල සහ පතහායාය ප්‍රදේශය දැඩි රක්ෂිත ප්‍රදේශයක් වන අතර එහි ඇති පුරාවිද්‍යාත්මක වටිනාකමක් ඇති ස්ථාන නිධන් හොරුන්ගේ තෝතැන්නක් මෙන්ම මෙම වනාන්තරය තුළ ගැවසෙන වන සතුන් දඩයක්කරුවන්ගේ නෙත ගැටී ඇති බවට රක්ෂිතය තුළ අටවා තිබූ බදින තුවක්කු ද සාධක සහිතව ඇති බවට අප වාර්තා කරු පවසනවා.\nමෙම ස්ථානය පිළිබදව පුරාවිද්‍යා දෙපාර්තමේන්තුවේ සහ පොලිස් දෙපාර්තමේන්තුවේ, වන සංරක්ෂන, වනජීවී දෙපාර්තමේන්තුවෙහි මේ පිළිබඳව අවධානය යොමු විය යුතු කාලය මේ වන අතර එය එසේ නොවන්නේ නම් ප්‍රදේශයේ වන සත්තුන්ගේ හා පුරාවිද්‍යාත්මක වටිනාකමක් ඇති ස්ථානයන් කාටත් හොරා රහසේ වැළලී අවසන් වී යනු නොඅනු මානයි.",
       "URL": "https://www.hirunews.lk/340593/පුරාවිද්‍යා-නිලධාරීන්-නොදැක්ක-නිදහන්-හොරුන්ගේ-ග්‍රහණයට-නතු-වූ-හුරුළුවැව-පුරාවිද්‍යාත්මක-නටඹුන්",
       "Category": "Local News",
       "Parent URL": "https://www.hirunews.lk/local-news.php?pageID=199"
}