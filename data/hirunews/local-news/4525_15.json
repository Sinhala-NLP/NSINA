{
       "Source": "hirunews",
       "Timestamp": "Tuesday, 09 May 2017 - 15:25",
       "Headline": "කසල කළමනාකරණය පිළිබඳ ජාතික ප්‍රතිපත්තියකට පළාත් පාලන ආයතනවලින් යෝජනා ඉල්ලයි",
       "News Content": "කසල කළමනාකරණය පිළිබද ජාතික ප්‍රතිපත්තියක් සකස් කිරිම සදහා යෝජනා ඉදිරිපත් කරන ලෙසට ජනාධිපති මෛත්‍රීපාල සිරිසේන අදාල අමාත්‍යංශ සහ පළාත් පාලන ආයතන වලට උපදෙස් ලබාදී තිබෙනවා.\nජනාධිපති කාර්යාලයේ අද පෙරවරුවේ පැවති පළාත් පාලන කොමසාරිස්වරුන් ඇතුළු රාජ්‍ය නිලධාරීන් සමග පැවති සාකච්ඡාවකදී ජනාධිපතිවරයා මෙම උපදෙස් ලබා දුන් බවයි ජනාධිපති මාධ්‍ය අංශය සදහන් කළේ.\nකසළ කළමනාකරණයේදී පළාත් පාලන ආයතන මුහුණ දී ඇති ගැටළු සහ ඒ සදහා ගෙන ඇති විසඳුම් මෙන්ම ඉදිරියේදී ගත යුතු පියවර සම්බන්ධයෙන් සාකච්ඡා කිරිම සදහායි ජනාධිපතිවරයා මෙම රැස්වීම පළාත් පාලන කොමසාරිස්වරුන් කැදවා ඇත්තේ.\nඑහිදි පොලීතින් තහනම් කිරිම සම්බන්ධයෙන් වන නව ගැසට් පත්‍රයක් කඩිනමින් කැබිනට් මණ්ඩලයට ඉදිරිපත් කරන ලෙසට ද ජනාධිපතිවරයා එහිදි උපදෙස් ලබා දී තිබෙනවා.",
       "URL": "https://www.hirunews.lk/160952/කසල-කළමනාකරණය-පිළිබඳ-ජාතික-ප්‍රතිපත්තියකට-පළාත්-පාලන-ආයතනවලින්-යෝජනා-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4525"
}