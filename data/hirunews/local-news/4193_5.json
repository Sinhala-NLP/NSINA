{
       "Source": "hirunews",
       "Timestamp": "Thursday, 30 November 2017 - 17:02",
       "Headline": "උගුලකට හසුවී අලි පැටවෙකු මියයයි (ඡායාරූප)",
       "News Content": "වයස අවුරුදු 3ක පමණ අලි පැටවෙකු කැබිතිගොල්ලෑව, මහබෙල්ලන්කඩවල වැව ආසන්න ප්‍රදේශයේදී මියගොස් තිබෙනවා.\nඅද (30) අලුයම මෙම සත්වයා මියගොස් ඇත්තේ වනසතුන් දඩයම් කිරීමට ඇටවූ කේබල් මද්දකට හොඬවැල හිරවීමෙන් බවයි අප වාර්තාකරු සඳහන් කළේ.\nකිලිනොච්චිය කලාප භාර වනජීවී පශු වෛද්‍ය නිළධාරීවරයා අද (30) දහවල් අලි පැටවාගේ පශ්චාත් මරණ පරීක්ෂණය සිදුකරනු ලැබුවා.\nඑහිදී ඔහු සඳහන් කළේ කේබල් මද්දට පැටවාගේ හොඬවැල හසුවී ඇති හෙයින් ආශ්වාස ප්‍රශ්වාස කිරීමට නොහැකිව මරණයට පත්ව ඇති බවයි.\nඡායාරූප - පදවිය පියදාස සමරවීර",
       "URL": "https://www.hirunews.lk/177312/උගුලකට-හසුවී-අලි-පැටවෙකු-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4193"
}