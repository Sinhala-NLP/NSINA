{
       "Source": "hirunews",
       "Timestamp": "Saturday, 14 May 2016 - 18:45",
       "Headline": "මර්වින් හෙළිදරව්වකට සැරසේ",
       "News Content": "තමන් ලබන සඳුදා විශේෂ ප්‍රකාශයක් සිදුකිරීමට සූදානම් බව හිටපු අමාත්‍ය මර්වින් සිල්වා පවසනවා.\nඔහු මේ බව ප්‍රකාශ කළේ අද (14) පොලිස් මූල්‍ය අපරාධ විමර්ශන කොට්ඨාශය හමුවේ පෙනී සිටීමෙන් අනතුරුව මාධ්‍ය වෙත අදහස් දක්වමින්.\nකිරිබත්ගොඩ නගරයේ සිදුවූ අනවසර ඉදිකිරීමක් සම්බන්ධයෙන් සිදුවන පරීක්ෂණයක් සඳහා ප්‍රකාශයක් ලබාදීම සදහායි හිටපු අමාත්‍යවරයා අද පොලිස් මූල්‍ය අපරාධ විමර්ශන කොට්ඨාශයට පැමිණියේ.\nපැය 4 කට ආසන්න කාලයක් හිටපු අමාත්‍ය මර්වින් සිල්වා පොලිස් මූල්‍ය අපරාධ කොට්ඨාශය හමුවේ ප්‍රකාශයක් දෙනු ලැබුවා.\nඉන් අනතුරුව මාධ්‍ය වෙත අදහස් දක්වමින් හිටපු අමාත්‍යවරයා කියා සිටියේ පොලිස් මූල්‍ය අපරාධ කොට්ඨාශය පිහිටුවීමට තිබුණේ මීට පෙර බවයි.\nඑසේ කළේ නම් රටේ වංචා  දුෂණ අඩු වී නිලධාරීන් මෙන්ම මහජන නියෝජිතයින්ද යහපත් ලෙස වැඩ කිරීමට ඉඩ තිබූ බවයි.",
       "URL": "https://www.hirunews.lk/133222/මර්වින්-හෙළිදරව්වකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=5046"
}