{
       "Source": "hirunews",
       "Timestamp": "Monday, 31 July 2023 - 7:22",
       "Headline": "ශ්‍රී ලංකා මානව හිමිකම් කොමිෂන් සභාව නේවාසිකව ප්‍රතිකාර ලබන රෝගීන්ගේ අයිතිවාසිකම් ගැන සොයයි",
       "News Content": "ජාතික මානසික සෞඛ්‍ය විද්‍යායතනයේ නේවාසිකව ප්‍රතිකාර ලබන රෝගින්ගේ මානව හිමිකම් කඩවන්නේද යන්න සම්බන්ධයෙන් විශේෂ විමර්ශනයක් සිදු කිරීමට ශ්‍රී ලංකා මානව හිමිකම් කොමිෂන් සභාව තීරණය කර තිබෙනවා.\nපසුගිය දා එම රෝහලේ රෝගියෙකු කණිෂ්ඨ කාර්ය මණ්ඩලයේ පිරිසක් සිදුකළ පහරදීමකින් මිය යාමේ සිද්ධිය සම්බන්ධයෙන් දැනටමත් මානව හිමිකම් කොමිෂන් සභාව විමර්ශනයක් ආරම්භ කර ඇති අතර එහි මූලික විමර්ශනවලදී අනාවරණ වූ තොරතුරු මත එවැනි පරීක්ෂණයක අවශ්‍යතාව හඳුනාගෙන ඇති බව සඳහන්.\nඅංගොඩ මානසික රෝග විද්‍යායතනයේ රෝගියෙකුට පහරදී ඝාතනය කිරීමේ සිද්ධිය සම්බන්ධයෙන් රෝහල් සේවකයන් හතරදෙනෙකු අත්අඩංගුවට ගෙන ලබන මස 10 දක්වා රක්ෂිත බන්ධනාගාර ගත කර සිටිනවා.",
       "URL": "https://www.hirunews.lk/343096/ශ්‍රී-ලංකා-මානව-හිමිකම්-කොමිෂන්-සභාව-නේවාසිකව-ප්‍රතිකාර-ලබන-රෝගීන්ගේ-අයිතිවාසිකම්-ගැන-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=138"
}