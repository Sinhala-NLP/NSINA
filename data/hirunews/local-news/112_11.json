{
       "Source": "hirunews",
       "Timestamp": "Wednesday, 09 August 2023 - 10:19",
       "Headline": "කොත්තමල්ලිවලට රසායනික ද්‍රව්‍ය මිශ්‍ර කිරීමේ ගබඩාවක් වටලයි",
       "News Content": "ප්‍රමිතියෙන් තොර කොත්තමල්ලි සඳහා රසායනික ද්‍රව්‍ය මිශ්‍රකර නැවත ඇසුරුම් කිරීමේ කල්මුණේ පිහිටි ගබඩාවක් වටලා පුද්ගලයෙකු අත්අඩංගුවට ගැනීමට පොලිස් විශේෂ කාර්ය බලකාය සමත්ව තිබෙනවා.\nඑම ගබඩාවේ තිබී සල්ෆර් පවුඩර් මිශ්‍ර කරන ලද කොත්තමල්ලි කිලෝග්‍රෑම් 2,125 ක් මෙන්ම ප්‍රමිතියෙන් බාල කොත්තමල්ලි කිලෝග්‍රෑම් 82,750 ක් සොයාගෙන ඇති බව සඳහන්.\nඑමෙන්ම සල්ෆර් පවුඩර් කිලෝග්‍රෑම් 225 ක්ද එහි තිබී සොයාගෙන තිබෙනවා. අත්අඩංගුවට ගත් 44 හැවිරිදි සැකකරු කල්මුණයිකුඩි 08 ප්‍රදේශයේ පදිංචිකරුවෙකු වන අතර වැඩිදුර විමර්ශන කටයුතු සඳහා ඔහු පාරිභෝගික කටයුතු අධිකාරියේ අම්පාර දිස්ත්‍රික් කාර්යාලයට භාර දී ඇති බවයි වාර්තා වන්නේ.",
       "URL": "https://www.hirunews.lk/344189/කොත්තමල්ලිවලට-රසායනික-ද්‍රව්‍ය-මිශ්‍ර-කිරීමේ-ගබඩාවක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=112"
}