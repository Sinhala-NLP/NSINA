{
       "Source": "hirunews",
       "Timestamp": "Thursday, 30 July 2020 - 21:29",
       "Headline": "ආබාධවලට ලක්ව සිටි සර්ප උකුස්සන් දෙදෙනෙකු වනජීවී භාරයට",
       "News Content": "පුත්තලම ප්‍රදේශයේදී ආබාධයන්ට ලක්ව සිටි සර්ප උකුස්සන් දෙදෙනෙකු ගම්වාසීන් විසින් අල්ලා වනජීවී නිලධාරීන්ට භාරදී තිබෙනවා.\nවයස මාස 8ක් හා මාස 3ක් පමණ වන මෙම උකුස්සන් දෙදෙනා මාදම්පේ සහ පුත්තලම  දලුව ප්‍රදේශවලදීයි හමුවී ඇත්තේ.\nපියඹා යාමට නොහැකිව සිටියදී ගම්වාසීන් විසින් එම පක්ෂීන් දෙදෙනා අල්ලාගෙන වනජීවී නිලධාරීන්ට භාරදී තිබෙනවා.\nහොඳින් වැඩී ඇති මෙම උකුස්සන් දෙදෙනාගෙන් එක් සත්වයකුගේ පාදයක් ආබාධයකට ලක්ව ඇතැයි සඳහන්.\nඅනෙක් පක්ෂියාගේ ගෙල ඔසවා ගැනීමට නොහැකි තත්වයක් පවතින බවයි වනජීවී නිලධාරීන් සඳහන් කර ඇත්තේ.\nමෙම උකුස්සන් දෙදෙනා නිකවැරටිය වනජීවී පශු වෛද්‍ය ඒකකයට භාරදීමට නියමිතයි.",
       "URL": "https://www.hirunews.lk/246792/ආබාධවලට-ලක්ව-සිටි-සර්ප-උකුස්සන්-දෙදෙනෙකු-වනජීවී-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2549"
}