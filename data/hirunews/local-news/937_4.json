{
       "Source": "hirunews",
       "Timestamp": "Tuesday, 16 August 2022 - 11:36",
       "Headline": "මිල සූත්‍රයට අනුව ඉන්ධන මිලෙහි සංශෝධනයක් නෑ - අමාත්‍යාංශය",
       "News Content": "මිල සූත්‍රයට අනුව ඉන්ධන මිලෙහි කිසිදු සංශෝධනයක් සිදු නො කිරීමට රජය තීරණය කර තිබෙනවා.\nවිදුලිබල හා බලශක්ති අමාත්‍ය කංචන විජේසේකර මීට පෙර පැවසුවේ, සෑම මසක ම පළමු වැනි දා සහ පහළොස් වැනි දා ඉන්ධන මිල සංශෝධනයක් සිදු කරන බව යි.\nඒ අනුව ඊයේ (15) රාත්‍රියේ එම සංශෝධනය ක්‍රියාත්මක වීමට නියමිත ව තිබුණ ද ඒ සම්බන්ධයෙන් අමාත්‍යංශය කිසිදු පැහැදිලි කිරීමක් සිදු කර නැති බව යි වාර්තා වන්නේ.\nලෝක වෙළෙඳපොළේ බොරතෙල් බැරලයක මිල මේ වන විට ගන්නේ ඉතා පහළ අගයක්.\nWTI වර්ගයේ බොරතෙල් බැරලයක මිල අමෙරිකානු ඩොලර් 88.42ක් ලෙස අද (16) උදෑසන සටහන් වූ අතර, බ්‍රෙන්ට් වර්ගයේ බොරතෙල් බැරලයක මිල අමෙරිකානු ඩොලර් 93.91ක් ලෙස සටහන් වනවා.",
       "URL": "https://www.hirunews.lk/312894/මිල-සූත්‍රයට-අනුව-ඉන්ධන-මිලෙහි-සංශෝධනයක්-නෑ-අමාත්‍යාංශය",
       "Category": "Local News",
       "Parent URL": "https://www.hirunews.lk/local-news.php?pageID=937"
}