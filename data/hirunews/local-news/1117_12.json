{
       "Source": "hirunews",
       "Timestamp": "Sunday, 05 June 2022 - 14:22",
       "Headline": "මෙරට ප්‍රථම නිදහස් වීථි පුස්තකාලය විවෘත කෙරේ",
       "News Content": "දෙරටක රාජ්‍ය අනුග්‍රහයෙන් ක්‍රියාත්මක මෙරට ප්‍රථම නිදහස් වීථි පුස්තකාලය විවෘත කර තිබෙනවා.\nකොළඹ හත තුරග තරග පිටිය පරිශ්‍රයේ පිවිසුම් දොරටුව අසළ පිහිටි මෙම පුස්තකාලය රුපියල් මිලියන 2.3ක වියදමකින් පාකිස්ථාන රජය විසින් ඉදිකළ බවයි නාගරික සංවර්ධන හා නිවාස අමාත්‍යාංශය සඳහන් කළේ.\nඅදාළ ව්‍යාපෘතිය ක්‍රියාත්මක කෙරෙන්නේ ශ්‍රී ලංකාව සහ පාකිස්ථානය අතර ව්‍යාපෘතියක් ලෙසයි.\nදවසේ පැය විසි පුරාම ක්‍රියාත්මක මෙය භාරකරුවෙකු හෝ ආරක්ෂකයෙකු නොමැතිව ස්වයං සේවා පුස්තකාලයක් ලෙසයි ක්‍රියාත්මක වන්නේ.\nමෙහි පොත් පුස්තකාල පරිශ්‍රයෙන් බැහැරට ගෙන යාම සඳහා අවසර හිමිවන්නේ නැහැ.",
       "URL": "https://www.hirunews.lk/306276/මෙරට-ප්‍රථම-නිදහස්-වීථි-පුස්තකාලය-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1117"
}