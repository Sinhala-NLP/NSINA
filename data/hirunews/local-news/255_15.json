{
       "Source": "hirunews",
       "Timestamp": "Monday, 19 June 2023 - 14:04",
       "Headline": "හොර වීසා සැකසූ සජබ මන්ත්‍රීගේ මල්ලි රිමාන්ඩ්",
       "News Content": "සමගි ජන බලවේගයේ මහනුවර දිස්ත්‍රික් පාර්ලිමේන්තු මන්ත්‍රීවරයෙකු වන එම්.එච්.ඒ හලීම්ගේ බාල සොහොයුරෙකු පසුගිය (17) වැනිදා මහනුවර පොලිසිය විසින් අත්අඩංගුවට ගෙන තිබෙනවා.\nසැකකරු වයස අවුරුදු 58ක් වන මහනුවර ප්‍රදේශයේ පදිංචිකරුවෙක්.\nඅදාළ පුද්ගලයා ඩුබායිහි රැකියා අවස්ථා ලබාදෙන බව පවසමින් ව්‍යාජ ලෙස වීසා බලපත්‍ර සකස් කරදී ලක්ෂ ගණනක මුදල් වංචා කර ඇති බවයි සඳහන් වන්නේ.\nසැකකරු සම්බන්ධයෙන් මහනුවර පොලිසියේ වංචා විමර්ශන අංශයට පැමිණිලි තුනක් ලැබී තිබෙන බව පොලිසිය පවසනවා.\nඅදාළ පුද්ගලයා විසින් ලබා දී තිබූ ගමන් බලපත්‍ර පොලිසිය විසින් එක්සත් අරාබි එමීර් රාජ්‍යයේ මෙරට තානාපති කාර්යාලයට යොමු කර තිබූ අතර එහිදී අනාවරණය වී ඇත්තේ ඒවා ව්‍යාජ වීසා බලපත්‍ර වන බවයි.\nසැකකරු මහනුවර අතිරේක මහේස්ත්‍රාත්වරයා වෙත ඉදිරිපත් කිරීමෙන් පසු මෙම මස 21 වන දා තෙක් රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/338400/හොර-වීසා-සැකසූ-සජබ-මන්ත්‍රීගේ-මල්ලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=255"
}