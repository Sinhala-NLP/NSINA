{
       "Source": "hirunews",
       "Timestamp": "Monday, 31 October 2022 - 8:12",
       "Headline": "නීතිවිරෝධී මත්පැන් සමග පුද්ගලයෙක් පොලිස් අත්අඩංගුවට",
       "News Content": "විශේෂ කාර්‍ය බලකායේ පූගොඩ කඳවුරේ නිලධාරින්ට ලද තොරතුරකට අනුව සිදු කළ වැටලීමක දී නීතිවිරෝධී මත්පැන් පෙරූ පුද්ගලයෙක් පොලිස් අත් අඩංගුවට ගෙන තිබෙනවා.\nඊයේ (30) කොස්ගම - ඌරුවෙල පොලිස් වසමේ සිදු කෙරුණු මෙම වැටලීමේ දී සොයා ගැනුණු මත්පැන් තොගය ලීටර් 33.75ක්.\nඑහිදී මත්පැන් නිෂ්පාදනයට ගන්නා ගෝඩා ලීටර් 550ක් ද සොයා ගැනුණා.\nඅත් අඩංගුවට ගත් සැකකරු 49 හැවිරිදි වියෙහි පසුවන ඌරුවෙල ප්‍රදේශයේ ම පදිංචිකරුවෙක්.\nසිද්ධිය සම්බන්ධයෙන් කොස්ගම පොලිසිය විමර්ශන සිදු කරනවා.",
       "URL": "https://www.hirunews.lk/319254/නීතිවිරෝධී-මත්පැන්-සමග-පුද්ගලයෙක්-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=767"
}