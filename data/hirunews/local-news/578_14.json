{
       "Source": "hirunews",
       "Timestamp": "Thursday, 26 January 2023 - 11:28",
       "Headline": "පොල් වගාවට මෙහෙම වෙන කල් බලධාරින් පොල් ගැහුව ද - පුබුදු ජයගොඩ",
       "News Content": "සුදු මැස්සා හේතුවෙන් ලංකාවේ පොල් වගාව විනාශයෙන් විනාශයට ගිය ද වැවිලි කර්මාන්ත අමාත්‍යාංශය ඒ පිළිබඳ කිසිදු අවධානයක් යොමු කර නැති බව පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ පවසනවා.\nඒ ඊයේ (25) පැවති මාධ්‍ය හමුවක දී අදහස් දක්වමින්.\nපොල් සංවර්ධන මණ්ඩලය හෝ පොල් වගා කිරීමේ මණ්ඩලය මේ පිළිබඳ කිසිදු අවධානයක් යොමු නො කර පොල් ගහනවා දැ යි පුබුදු ජයගොඩ විමසා සිටිනවා.\nසුදු මැස්සා හේතුවෙන් පොල් වගාවට සිදු වන මෙම හානිය මත හදිසි තත්ත්වයක් පවා ප්‍රකාශ කළ යුතු බව යි ඔහු අවධාරණය කරන්නේ.\nමෙම රෝගය සඳහා බලධාරින් විසින් රසායනික ශ්‍රව්‍ය 3ක් හඳුන්වා දී ඇති බවත් ඒවා ආනයනයට ණයවර ලිපි නිකුත් කිරීම ගැටලුවක් වී ඇති බවත් පුබුදු ජයගොඩ සඳහන් කරනවා.",
       "URL": "https://www.hirunews.lk/325919/පොල්-වගාවට-මෙහෙම-වෙන-කල්-බලධාරින්-පොල්-ගැහුව-ද-පුබුදු-ජයගොඩ",
       "Category": "Local News",
       "Parent URL": "https://www.hirunews.lk/local-news.php?pageID=578"
}