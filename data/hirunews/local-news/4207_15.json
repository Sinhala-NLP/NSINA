{
       "Source": "hirunews",
       "Timestamp": "Tuesday, 21 November 2017 - 18:15",
       "Headline": "ඩයගම ප්‍රදේශයේ ප්‍රාථමික පාසලක සිසුන් පිරිසක් හදිසියේ රෝගාතුරවෙයි (ඡායාරූප)",
       "News Content": "හැටන්, ඩයගම ප්‍රදේශයේ වතු පාසලක සිසුන් පිරිසක් හදිසියේ ක්ලාන්ත වීම හේතුවෙන් ඩයගම රෝහලට රැගෙන ගොස් තිබෙනවා.\nමෙලෙස රෝහල් ගතකර ඇත්තේ ඩයගම බටහිර අංක 2 දෙමළ මහා විද්‍යාලයේ සිසුන් පිරිසක් බවයි වාර්තා වන්නේ.\nප්‍රාථමික පාසලක් වන මෙහි ඉගෙනුම ලබන කුඩා ළමුන් 42ක් ප්‍රතිකාර සඳහා රැගෙන ගොස් ඇති අතර ඉන් එක් දරුවෙකු රෝහල් ගතකර තිබෙනවා.\nඅද පෙරවරු 10ට පමණ මෙම සිසුන් පිරිස රෝහලට රැගෙන ගොස් තිබුණා.\nඩයගම පොලිසිය පැවසුවේ එම ප්‍රදේශයේ හින්දු කෝවිලක පැවති උත්සවයක තිබූ දන්සලකින් මෙම සිසුන් ආහාර ලබාගෙන ඇති බවයි.\nපසුගිය (19) වන දිනද එම දන්සලෙන් ආහාර ලබාගත් වැඩිහිටියන් පිරිසක් මේ ආකාරයෙන්ම ක්ලාන්ත වී ඩයගම රෝහලට පැමිණ ඇති බවයි වාර්තා වන්නේ.\nපාසලේ විදුහල්පති ආර්. ජී. නඩරාජා පවසන්නේ ඊයේ (20) දිනයේද සිසුන්ගෙන් මෙම රෝග ලක්ෂණ මතු වූ හෙයින් ඔවුන් නිවෙස් වලට යැවීමට කටයුතු කළ බවයි.\nසිද්ධිය පිළිබඳ වැඩිදුර පරීක්ෂණ ඩයගම මහජන සෞඛ්‍ය පරීක්ෂකවරුන් සහ පොලිසිය මගින් ක්‍රියාත්මකයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/176588/ඩයගම-ප්‍රදේශයේ-ප්‍රාථමික-පාසලක-සිසුන්-පිරිසක්-හදිසියේ-රෝගාතුරවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4207"
}