{
       "Source": "hirunews",
       "Timestamp": "Thursday, 19 January 2023 - 20:51",
       "Headline": "පාස්කු ප්‍රහාරයේ වින්දිතයින්ට වන්දි ගෙවන්න ආර්ථික ශක්තියක් නැහැ - මෛත්‍රීපාල සිරිසේන (වීඩියෝ)",
       "News Content": "පාස්කු ප්‍රහාරයේ වින්දිතයින්ට තමන් ජනාධිපතිවරයාව සිටි සමයේ දීම වන්දි ලබා දීමට කටයුතු කළ ද නිලධාරීන් විසින් සිදුකළ යම් අතපසුවීම් හේතුවෙන් යම් පිරිසකට අසාධාරණයක් සිදුව ඇති බව හිටපු ජනාධිපති මෛත්‍රීපාල සිරිසේන පවසනවා.\nඔහු මේ බව සඳහන් කළේ පාස්කු නඩු තීන්දුව ඇතුලු කරුණු කිහිපයක් සම්බන්ධයෙන් පැහැදිලි කිරීම සඳහා කැඳවා තිබූ ප්‍රවෘත්ති සාකච්ඡානකට එක්වෙමින්.\nඑමෙන්ම පාස්කු ප්‍රහාරයේ වින්දිතයින්ට කෝටි 10ක මුදලක්  වන්දි ගෙවීමට තමන්ට ආර්ථික ශක්තියක් නොමැති බවත් එම වන්දිය ගෙවීමට අවශ්‍යය මුදල් එකතු කර ගැනීමට ජනතාවගෙන් ද මුදල් එකතු කිරීමට පවා සිදුවන බව හිටපු ජනාධිපති මෛත්‍රීපාල සිරිසේන එහිදී වැඩිදුරටත් පැවසුවා.\nමේ අතර පාස්කු ප්‍රහාරයේ වින්දිතයින්ගේ පවුල් සඳහා ප්‍රමාණාත්මක වන්දියක් ලබා දෙන බවට සහතික වන්නැයි එක්සත් ජාතීන්ගේ මානව හිමිකම් කවුන්සිලය ශ්‍රී ලංකා රජයෙන් ඉල්ලීමක් සිදුකර තිබෙනවා.",
       "URL": "https://www.hirunews.lk/325438/පාස්කු-ප්‍රහාරයේ-වින්දිතයින්ට-වන්දි-ගෙවන්න-ආර්ථික-ශක්තියක්-නැහැ-මෛත්‍රීපාල-සිරිසේන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=591"
}