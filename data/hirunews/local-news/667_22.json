{
       "Source": "hirunews",
       "Timestamp": "Wednesday, 14 December 2022 - 10:54",
       "Headline": "කළුබෝවිල ශික්ෂණ රෝහලේ සිවු වැනි මහලෙන් පැන රෝගියකු ජීවිතක්ෂයට (වීඩියෝ)",
       "News Content": "කළුබෝවිල ශික්ෂණ රෝහලේ නේවාසික ව ප්‍රතිකාර ලබමින් සිටි රෝගියකු එහි සිවු වැනි මහලෙන් බිමට පැන අද (14) අලුයම ජීවිතක්ෂයට පත් ව තිබෙනවා.\nමෙසේ මිය ගොස් ඇත්තේ, ගෝනපොල කන්දෙවත්ත ප්‍රදේශය පදිංචි 65 හැවිරිදි පුද්ගලයෙක්.\nමොහු උගුරේ ඇති වූ පිළිකා රෝගයක් නිසා මීට මාස 3ක පමණ සිට කළුබෝවිල ශික්ෂණ රෝහලේ නේවාසික ව ප්‍රතිකාර ලබමින් සිට ඇති අතර, අද අලුයම 03ට පමණ සිවු වැනි මහලේ ජනෙල් කවුළුවකින් බිමට පැන මෙසේ ජීවිතක්ෂයට පත් ව ඇති බව සඳහන්.\nමේ බව රෝගියා ප්‍රතිකාර ලබමින් සිටි වාට්ටුවේ රැඳී සිටි රෝගීන් දැක ඒ බව පොලීසිය දැනුවත් කිරීමෙන් පසු ව පොලිසියේ මේ ස්ථානයට ගොස් දේහය මෘත ශරීරාගාරයේ තැන්පත් කිරීමට පියවර ගෙන තිබෙනවා.\nවැඩිදුර පරීක්ෂණ කොහුවල පොලීසිය මෙහෙයවනු ඇති.",
       "URL": "https://www.hirunews.lk/322652/කළුබෝවිල-ශික්ෂණ-රෝහලේ-සිවු-වැනි-මහලෙන්-පැන-රෝගියකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=667"
}