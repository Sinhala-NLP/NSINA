{
       "Source": "hirunews",
       "Timestamp": "Saturday, 19 March 2022 - 16:03",
       "Headline": "මෙවර ආසියානු කුසලාන ක්‍රිකට් තරගාවලිය ශ්‍රී ලංකාවේ",
       "News Content": "2022 ආසියානු කුසලාන ක්‍රිකට් තරගාවලිය ශ්‍රී ලංකාවේ පැවැත්වීමට තීරණය කර තිබෙනවා.\nආසියානු ක්‍රිකට් සම්මේලනයේ වාර්ෂික සමුළුව අද කොළඹදී පැවති අතර, එහිදී මෙම තීරණයට එළඹුනු බවයි එම සම්මේලනය ට්විටර් පණිවුඩයක් නිකුත් කරමින් සඳහන් කළේ.\nමෙවර ආසියානු කුසලාන ක්‍රිකට් තරගාවලිය විස්සයි විස්ස තරගාවලියක් ලෙස ලබන අගෝස්තු 27 වනදා සිට සැප්තැම්බර් 11 වනදා දක්වා ශ්‍රී ලංකාවේදී පැවැත්වීමටයි එහිදී තීරණය වී ඇත්තේ.",
       "URL": "https://www.hirunews.lk/299848/මෙවර-ආසියානු-කුසලාන-ක්‍රිකට්-තරගාවලිය-ශ්‍රී-ලංකාවේ",
       "Category": "Local News",
       "Parent URL": "https://www.hirunews.lk/local-news.php?pageID=1284"
}