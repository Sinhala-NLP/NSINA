{
       "Source": "hirunews",
       "Timestamp": "Friday, 24 January 2020 - 13:01",
       "Headline": "සයිබර් අපරාධ මැඩලීමට නව නීති",
       "News Content": "ජාතික ආරක්ෂාවට තර්ජනයක් වන සහ ඉහළ යන සයිබර් අපරාධ ගැටළු කඩිනමින් විසඳීම සඳහා ජාතික සයිබර් ආරක්ෂණ උපාය මාර්ගය යටතේ නව නීති ඉදිරියේදී හඳුන්වාදීමට නියමිත බව ආරක්ෂක අමාත්‍යාංශය පවසනවා.\nඒ අනුව ආරක්ෂක ලේකම්, විශ්‍රාමික මේජර් ජෙනරාල් කමල් ගුණරත්න විසින් යෝජිත සයිබර් ආරක්ෂණ පනත් කෙට්මුපත් සකස් කර අවසන් කරන ලෙස ශ්‍රී ලංකා පරිගණක හදිසි ප්‍රතිචාර සංසදයට උපදෙස් ලබාදී ඇති බව සඳහන්.\nඑමඟින් සයිබර් ආරක්ෂණ තර්ජන හා සිදුවීම් කාර්යක්ෂම ලෙස වැළැක්වීම සහ කළමනාකරණය කිරීම මෙන්ම තීරණාත්මක තොරතුරු ආරක්ෂා කිරීම සඳහා පුළුල් රාමුවක් ස්ථාපිත කෙරෙනු ඇති.\nශ්‍රී ලංකා පරිගණක හදිසි ප්‍රතිචාර සංසදයේ නිලධාරීන් ප්‍රකාශ කළේ අවසන් නීතිමය පැහැදිලි කිරීම් සඳහා අදාළ පනත් කෙටුම්පත නීති කෙටුම්පත්කරුට භාරදුන් බවයි.\nමෙම අපරාධවලට ක්‍රෙඩිට් කාඞ් වංචාවන්, පළිගැනීම්, කාමුක දර්ශන, දේපලවලට එරෙහි අපරාධ, අනවසරයෙන් පරිගණකවලට ඇතුළුවීම සහ බුද්ධිමය දේපල සොරකම් කිරීම මෙන්ම සයිබර් ත්‍රස්තවාදය ඇතුලූ සයිබර් අපරාධ රැසක් ඇතුළත්.",
       "URL": "https://www.hirunews.lk/232939/සයිබර්-අපරාධ-මැඩලීමට-නව-නීති",
       "Category": "Local News",
       "Parent URL": "https://www.hirunews.lk/local-news.php?pageID=2937"
}