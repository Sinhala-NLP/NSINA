{
       "Source": "hirunews",
       "Timestamp": "Monday, 22 August 2022 - 10:29",
       "Headline": "අඩු ආදායම්ලාභී පවුල්, ධීවර සහ වැවිලි ක්ෂේත්‍රවලට භූමිතෙල්වලට සෘජු මුදල් සහනාධාරයක්  (වීඩියෝ)",
       "News Content": "භූමිතෙල් මත යැපෙන අඩු ආදායම්ලාභී පවුල්, ධීවර සහ වැවිලි ක්ෂේත්‍ර සඳහා සෘජු මුදල් සහනාධාරයක් ලබාදීමට රජය යෝජනා කර ඇති බව අමාත්‍ය කාංචන විජේසේකර පවනවා.\nවිදුලි බල හා බලශක්ති අමාත්‍යවරයා විසින් ට්විටර් පණිවියක් මගින් ඒ බව දැනුම් දුන් අතර ඔහු වැඩි දුරටත් කියා සිටියේ, භූමිතෙල් මිල සංශෝධනය වසර ගණනාවක් තිස්සේ අත්‍යවශ්‍යව තිබූ දෙයක් බවයි.\nමේ අතර ශ්‍රී ලංකා ඛනිජතෙල් නීතිගත සංස්ථාව පාඩු ලැබීම සඳහා එක් ප්‍රධාන හේතුවක් ලෙස අමාත්‍යවරයා සඳහන් කරන්නේ භූමි තෙල් සහන මිලට සැපයීම බවයි.\nඊයේ(21) මධ්‍යම රාත්‍රියේ සිට ක්‍රියාත්මක වන පරිදි ලංකා භූමිතෙල් ලීටරයක මිල රුපියල් 87ක මුදලේ සිට රුපියල් 340ක් දක්වා වැඩි කිරීමට ශ්‍රී ලංකා ඛනිජ තෙල් නීතිගත සංස්ථාව කටයුතු කළා.\nඒ අනුව භූමිතෙල් ලීටරයක මිල පැවති මිලට සාපේක්ෂව රුපියල් 253 ක මුදලකින් භුමිතෙල් මිල ඉහළ ගියා.\nඑම මිල වැඩි වීම සටහන් වූයේ මෙරට ඉතිහාසයේ භූමිතෙල් මිල ඉහළ දැමුණු වැඩි ම මිල වශයෙනුයි.",
       "URL": "https://www.hirunews.lk/313417/අඩු-ආදායම්ලාභී-පවුල්-ධීවර-සහ-වැවිලි-ක්ෂේත්‍රවලට-භූමිතෙල්වලට-සෘජු-මුදල්-සහනාධාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=923"
}