{
       "Source": "hirunews",
       "Timestamp": "Monday, 29 August 2016 - 10:16",
       "Headline": "බගවන්තලාව මැණික් පතලක තිබී මළ සිරුරක් සොයාගැනේ (ඡායාරූප)",
       "News Content": "බගවන්තලාව - තෙරේසියා වතුයායේ මැණික් පතලක තිබී අභිරහස් ලෙස මියගිය පුද්ගලයෙකුගේ මළ සිරුරක් අද අලුයම සොයාගෙන තිබෙනවා.\nමෙලෙස මියගොස් ඇත්තේ එම වතුයායේම පදිංචි 38 හැවිරිදි දෙදරු පියෙකු බව පොලීසිය සඳහන් කළා.\nමැණික් හා ස්වර්ණාභරණ අධිකාරිය මගින් නීත්‍යනුකූලව මෙම මැණික් පතල පවත්වාගෙන යන අතර, මළ සිරුරක් එහි පාවෙන බවට බගවන්තලාව පොලීසිය වෙත දැනුම්දී තිබුණේ වතු කම්කරුවන් පිරිසක් විසින්.\nමියගිය පුද්ගලයාගේ නිවසද ඒ ආසන්නයේම පිහිටා තිබෙනවා.\nමෙය ඝාතනයක්ද එසේ නොමැතිනම් අදාළ පුද්ගලයා පතලට වැටී මියගියේද යන්න පිළිබඳව විමර්ශන සිදුකරන බවයි පොලීසිය සඳහන් කළේ.\nඡායාරූප - හැටන් රන්ජිත් රාජපක්ෂ",
       "URL": "https://www.hirunews.lk/141722/බගවන්තලාව-මැණික්-පතලක-තිබී-මළ-සිරුරක්-සොයාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4903"
}