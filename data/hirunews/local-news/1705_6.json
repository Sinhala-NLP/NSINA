{
       "Source": "hirunews",
       "Timestamp": "Wednesday, 08 September 2021 - 10:39",
       "Headline": "වාලම්පූරි, ගජමුතු හා ඇත් දළ කොටස් සමඟ සැකකරුවෙක් අත් අඩංගුවට",
       "News Content": "ඊයේ(07) දින රිදීගම පොලිස් වසමේ රම්බඩගල්ල ප්‍රදේශයේ සිදු කළ වැටලීමකින් වාලම්පූරි 2ක්, ගජමුතු 1ක් සහ ඇත් දළවලින් ක්ළ කැටයම් 2ක් සන්තකයෙ තබාගත් සැකකරුවෙක් අත් අඩංගුවට පත් වී තිබෙනවා.\nවිශේෂ කාර්‍ය බලකා කුරුණෑගල කඳවුරේ නිලධාරින් විසින් සිදු කළ මෙම වැටලීමෙන් අත් අඩංගුවට පත් වී ඇත්තේ රිදීගම ප්‍රදේශයේ පදිංචි වයස අවුරුදු 40ක පුද්ගලයෙක්.\nමේ අතර මොරවැව පොලිස් වසමේ පංකුලම පුල්ලෙයාර් කෝවිල අසල පුරාවස්තු ලබා ගැනීමේ අරමුණින් කැණීම් කළ පුද්ගලයින් දෙදෙනෙක් ද පොලිසියේ අත් අඩංගුවට පත් වී තිබෙනවා.\nසැකකරුවන් අවුරුදු 20 හා 30 වයස්වල පසුවන පංකුලම හා බක්මීගම ප්‍රදේශවල පදිංචිකරුවන්.",
       "URL": "https://www.hirunews.lk/281662/වාලම්පූරි-ගජමුතු-හා-ඇත්-දළ-කොටස්-සමඟ-සැකකරුවෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1705"
}