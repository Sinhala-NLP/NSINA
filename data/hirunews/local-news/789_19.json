{
       "Source": "hirunews",
       "Timestamp": "Thursday, 20 October 2022 - 18:07",
       "Headline": "පරිසර නියමු ජාතික වැඩසටහන වෙනුවෙන් විශේෂ මුද්දරයක් එළි දැක්වෙයි (ඡායාරූප)",
       "News Content": "මධ්‍යම පරිසර අධිකාරිය හා පරිසර අමාත්‍යාංශය එක්ව ක්‍රියාත්මක කරන පරිසර නියමු ජාතික වැඩසටහන වෙනුවෙන් විශේෂ මුද්දරයක් එළි දැක්වීම හා පරිසරය පිළිබඳව සර්ව ආගමික ඉගැන්වීම් කෘතිය එළි දැක්වීම අද (20) සිදු කෙරුණා.\nඒ ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන්.\nමීට සමගාමීව මුද්දර නිර්මාණය කළ පාසල් දරුවන් වෙත ත්‍යාග සහ සහතික පත් ප්‍රදානය ද අමාත්‍යවරයා ඇතුළු ආරාධිත අමුත්තන් අතින් සිදු කෙරුණා.\nමධ්‍යම පරිසර අධිකාරියේ ශ්‍රවණාගාරයේ දී පැවති මෙම වැඩසටහනට පරිසර අමාත්‍ය නසීර් අහමඩ්, ජනමාධ්‍ය රාජ්‍ය අමාත්‍ය ශාන්ත බණ්ඩාර, පරිසර අමාත්‍යාංශ ලේකම්වරයා ඇතුළු පිරිසක් එක්ව සිටියා.",
       "URL": "https://www.hirunews.lk/318407/පරිසර-නියමු-ජාතික-වැඩසටහන-වෙනුවෙන්-විශේෂ-මුද්දරයක්-එළි-දැක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=789"
}