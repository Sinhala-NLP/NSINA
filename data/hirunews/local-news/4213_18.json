{
       "Source": "hirunews",
       "Timestamp": "Friday, 17 November 2017 - 16:08",
       "Headline": "වන අලි, පොල් වගාවක් වනසයි (ඡායාරූප)",
       "News Content": "වවුනියාව, ඕමන්ත, පුදියෙවිලර් සින්නකුලම ගම්මානයට ඇතුලු වූ වන අලි රංචුවක් විසින් පොල් වගාවක් සම්පූර්ණයෙන් විනාශ කර තිබෙනවා.\nපසුගිය 15 වනදා රාත්‍රියේ මෙය සිදුවී ඇති අතර ගම්වාසීන් පැවසූවේ අලි රංචුව විසින් එම වගාවේ පොල් ගස් 30 ක් පමණ විනාශ කර ඇති බවයි.\nගෙඩි සෑදීමට ආසන්නව තිබූ පොල්ගස් මෙලෙස අලි විනාශ කර දමා තිබුණා.\nගම්මානයේ අවට ප්‍රදේශයේ සිටින වල් අලි රක්ෂිතයකට එළවා දමන ලෙස හෝ ගම්මානය ආවරණය වන පරිදි අලි වැටක් සකස් කරදෙන ලෙසට ගම්වාසීන් බලධාරීන්ගෙන් ඉල්ලා සිටිනවා.\nඡායාරූප - වවුනියාව මාධව කුලසූරිය",
       "URL": "https://www.hirunews.lk/176277/වන-අලි-පොල්-වගාවක්-වනසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4213"
}