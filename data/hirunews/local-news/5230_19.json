{
       "Source": "hirunews",
       "Timestamp": "Tuesday, 29 December 2015 - 7:52",
       "Headline": "මීතොටමුල්ල සත්‍යග්‍රහයට සහභාගි වූවන්ට නොතීසි",
       "News Content": "මීතොටමුල්ල කුණු කන්දට එරෙහිව පැවති සත්‍යග්‍රහයට සහභාගි වූ පුද්ගලයන්ට ලබන 11 වනදා අධිකරණය හමුවේ පෙනී සිටින ලෙස නොතීසි නිකුත් කර තිබෙනවා.\nඒ අනුව ඔවුන්ට ලබන 11 වනදා අලූත්කඩේ අංක 2 මහේස්ත්‍රාත් අධිකරණය හමුවේ පෙනී සිටින ලෙස නියෝග කර ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.\nමීතොටමුල්ල ප්‍රදේශයට කසල බැහැර කිරීමේදී ඊට බාධා වන අයුරින් කටයුතු නොකළ යුතු බවට වැල්ලම්පිටිය පොලිසිය, අධිකරණයෙන් අතුරු තහනම් නියෝගයක් ලබා ගෙන තිබුණා.\nකෙසේ වෙතත්, පෙරේදා පැවති සත්‍යග්‍රහය මගින් එම අතුරු තහනම් නියෝගය උල්ලංඝනය කිරීමක් සිදුව ඇති බවයි පොලිසිය අධිකරණය කරුණු දක්වා ඇත්තේ.\nඒ අනුවයි සත්‍යග්‍රහයේ නිරත වූ පුද්ගලයන්ට අධිකරණයේ පෙනී සිටින ලෙස නොතීසි නිකුත් කළේ.",
       "URL": "https://www.hirunews.lk/122982/මීතොටමුල්ල-සත්‍යග්‍රහයට-සහභාගි-වූවන්ට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=5230"
}