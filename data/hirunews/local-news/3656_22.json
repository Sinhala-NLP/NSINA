{
       "Source": "hirunews",
       "Timestamp": "Sunday, 11 November 2018 - 14:51",
       "Headline": "‘‘ගජා’’ සුළි කුණාටුව ගැන අවධානයෙන් සිටින්නැයි කාලගුණයෙන් උපදෙස්",
       "News Content": "මධ්‍යම බෙංගාල බොක්ක ප්‍රදේශයේ පැවති ගැඹුරු පීඩන අවපාතය මේ වනවිට සුළි කුණාටුවක් දක්වා වර්ධනය වී කන්කසන්තුරය සිට කිලෝමීටර 1040 ක් පමණ ඊසාන දෙසින් ස්ථාන ගතවී තිබෙනවා.\nමෙම සුළි කුණාටුව ‘‘ගජා’’ ලෙස නම් කර ඇති අතර, එය ඉදිරි පැය 24 තුළ බස්නාහිරට බරව වයඹ දෙසට ගමන් කරනු ඇති බවයි කාලගුණ විද්‍යා දෙපාර්තමේන්තුව සඳහන් කළේ.\nගිගුරුම් සහිත වැසි පවතින අවස්ථාවල මුහුදු ප්‍රදේශවල සුළෙඟ් වේගය පැයට කිලෝමීටර 70 ත් 80 ත් දක්වා ඉහළ යා හැකියි.\nඒ හේතුවෙන් බෙංගාල බොක්ක මුහුදු ප්‍රදේශයේ ධීවර සහ නාවික කටයුතුවල නිරත වීමෙන් වළකින ලෙසයි එම දෙපාර්තමේන්තුව ඉල්ලා සිටින්නේ.",
       "URL": "https://www.hirunews.lk/204005/ගජා-සුළි-කුණාටුව-ගැන-අවධානයෙන්-සිටින්නැයි-කාලගුණයෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3656"
}