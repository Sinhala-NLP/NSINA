{
       "Source": "hirunews",
       "Timestamp": "Monday, 15 May 2017 - 8:08",
       "Headline": "අනවසරයෙන් දැව ප්‍රවාහනය කළ සිව්දෙනෙකු රිමාන්ඩ්",
       "News Content": "වැල්ලවාය - ආනපල්ලම ප්‍රදේශයේදී රුපියල් ලක්ෂ 30 ක ආසන්න වටිනාකමකින් යුත් තේක්ක දැව තොගයක් නීතිවිරෝධී ලෙස ප්‍රවාහනය කරමින් සිටියදී අත්අඩංගුවට ගත් සිව්දෙනෙකු මේ මස 26 වනදා දක්වා රක්ෂිත බන්ධනාගාර ගත කෙරුණා.\nඒ, සැකකරුවන් ඊයේ වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nබුත්තල ප්‍රාදේශීය ලේකම්වරයාගේ සහ යටිපල්ල ග්‍රාම නිලධාරීවරයාගේ නිල මුද්‍රා සහ අත්සන් ව්‍යාජ ලෙස යොදාගනිමින් මෙම සැකකරුවන් අදාළ දැව තොගය ප්‍රවාහනය කර ඇති බව සඳහන්.\nමොවුන් හිදිකිවුල්ල, අමුනේ කඳුර, බඩල්කුඹුර සහ බුත්තල ප්‍රදේශවල පදිංචිකරුවන්.",
       "URL": "https://www.hirunews.lk/161353/අනවසරයෙන්-දැව-ප්‍රවාහනය-කළ-සිව්දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4517"
}