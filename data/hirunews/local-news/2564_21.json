{
       "Source": "hirunews",
       "Timestamp": "Thursday, 23 July 2020 - 16:56",
       "Headline": "කළුතර සහ හෝමාගම රෝහල් ශික්ෂණ රෝහල් ලෙසට උසස් කිරීමට අමාත්‍ය මණ්ඩල අනුමැතිය",
       "News Content": "කළුතර මහ රෝහල සහ හෝමාගම මූලික රෝහල ශික්ෂණ රෝහල් ලෙසට උසස් කිරීමට අමාත්‍ය මණ්ඩල අනුමැතිය හිමිවී තිබෙනවා.\nයෝජිත මොරටුව විශ්ව විද්‍යාල වෛද්‍ය පීඨයේ මහාචාර්ය ඒකකය කළුතර මහ රෝහල තුලත් අදාළ සායනික පුහුණු කටයුතු හෝමාගම මූලික රෝහල තුලදී ලබාදීමට හැකිවන ආකාරයෙනුයි එම රෝහල් දෙක ශික්ෂණ රෝහල් වශයෙන් උසස් කිරීමට තීරණය කර ඇත්තේ.\nඊට අදාළ කැබිනට් පත්‍රිකාව සෞඛ්‍ය අමාත්‍යවරිය විසින් ඉදිරිපත් කර තිබුනා.\nමොරටුව විශ්ව විද්‍යාලයේ වෛද්‍ය පීඨයක් ස්ථාපිත කිරීම සඳහා මේ වන විට සැලසුම් සකස් කරමින් පවතින අතර එහි අධ්‍යයන කටයුතු කඩිනමින් ආරම්භ කිරීමටයි අපේක්ෂා කෙරෙන්නේ.",
       "URL": "https://www.hirunews.lk/246242/කළුතර-සහ-හෝමාගම-රෝහල්-ශික්ෂණ-රෝහල්-ලෙසට-උසස්-කිරීමට-අමාත්‍ය-මණ්ඩල-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2564"
}