{
       "Source": "hirunews",
       "Timestamp": "Tuesday, 15 August 2023 - 16:25",
       "Headline": "මත්ද්‍රව්‍ය ජාවාරම්කරුවෙකුගේ නිවසේ කාමරයේ සිටි පොලිස් කොස්තාපල්වරයෙකු අත්අඩංගුවට",
       "News Content": "මත්ද්‍රව්‍ය ජාවාරම්කරුවෙකු බව කියන පුද්ගලයෙකුගේ නිවසේ කාමරයක සිටි පොලිස් කොස්තාපල්වරයෙකු මිදිගම පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කොඩිකාමම් පොලීසියට අනුයුක්තව සේවය කරන පොලිස් කොස්තාපල්වරයෙක් බවට තොරතුරු වාර්තා වෙනවා.\nකාමරයේ සිටි පොලිස් කොස්තාපල්වරයා සතුව තිබී පොලිස් නිළ ඇඳුමක්, ඉණ පටියක්, පිස්තෝල රඳවනයක් පොලිස් නිල හැඳුනුම්පතද පොලිස් භාරයට ගෙන තිබෙනවා.\nමත්ද්‍රව්‍ය ජාවාරම්කරුවෙකු බව කියන පුද්ගලයාගෙ නිවසේ රැදී සිටි මෙම පොලිස් කොස්තාපල්වරයා එම නිවසට පැමිණි හේතුව ප්‍රකාශ කිරීමට නොහැකි වීම සහ ලබා දුන් ප්‍රකාශ පරස්පර වීම හේතුවෙන් මෙම පොලිස් කොස්තාපල්වරයා අත්අඩංගුවට ගත් බව පොලීසිය පවසනවා.",
       "URL": "https://www.hirunews.lk/344919/මත්ද්‍රව්‍ය-ජාවාරම්කරුවෙකුගේ-නිවසේ-කාමරයේ-සිටි-පොලිස්-කොස්තාපල්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=96"
}