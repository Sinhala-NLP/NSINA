{
       "Source": "hirunews",
       "Timestamp": "Wednesday, 04 May 2022 - 16:36",
       "Headline": "පොලිසියේ ඉල්ලීමක් අධිකරණය ප්‍රතික්ෂේප කරයි  (වීඩියෝ)",
       "News Content": "හෙට සහ අනිද්දා දිනවල පාර්ලිමේන්තු පිවිසුම අසල විරෝධතා පැවැත්වෙන බව වාර්තා වන බැවින් ඒ තුලින් බාධා මතුවිය හැකි නිසා එම විරෝධතා අත්හිටුවන්නැයි නියෝගයක් නිකුත් කරන ලෙස පොලීසිය කඩුවෙල මහේස්ත්‍රාත් අධිකරණයෙන් කළ ඉල්ලීමක් අධිකරණය ප්‍රතික්ෂේප කර තිබෙනවා.\nමේ අතර, ජනතාවට අවහිර වන පරිදි අරලියගහ මන්දිරය ඉදිරිපිට ඇති රථ වාහන හා සියලු දේපල ඉවත් කර ගන්නා ලෙසට කොටුව මහේස්ත්‍රාත් අධිකරණය නියෝග කර තිබෙනවා.\nඒ කොල්ලුපිටිය පොලිසිය සිදුකළ ඉල්ලීමක් සැලකිල්ලට ගනිමින්. කෙසේ වෙතත් ජනතාවට බාධා නොවන සාමකාමි විරෝධතා සඳහා අදාළ නියෝගය බාධාවක් නොවන බවත්, අධිකරණය එහිදී දැනුම් දී තිබෙනවා.\nඑසේම, පාර්ලිමේන්තු පිවිසුම් මාර්ගය බත්තරමුල්ල - පොල්දූව මංසන්ධියෙන් මේ වනවිට තාවකාලිකව වසා දමා ඇති බවයි හිරු වාර්තාකරු සඳහන් කළේ.",
       "URL": "https://www.hirunews.lk/303504/පොලිසියේ-ඉල්ලීමක්-අධිකරණය-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1192"
}