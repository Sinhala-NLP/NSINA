{
       "Source": "hirunews",
       "Timestamp": "Monday, 17 July 2017 - 12:39",
       "Headline": "අඛන්ඩ වර්ජනයකට යන්නැයි අන්තරේ වෛද්‍යවරුන්ගෙන් ඉල්ලයි",
       "News Content": "සයිටම් ගැටඵව විසදා ගැනිමට නම් රජයේ වෛද්‍ය නිළධාරින්ගේ සංගමය අඛන්ඩ වර්ජනයකට  යොමු විය යුතු බව අන්තර් විශ්ව විද්‍යාලයීය ශිෂ්‍ය බල මණ්ඩලය ප්‍රකාශ කළා.\nඔවුන් ඊයේ එම සංගමයේ නිලධාරීන් හමුවී සාකච්ඡාවක්ද පවත්වා ඇති අතර, එහිදී අදාළ ඉල්ලීම ඉදිරිපත් කළ බවයි ශ්‍රී ජයවර්ධනපුර විශ්වවිද්‍යාලයේ අද පැවති මාධ්‍ය හමුවකට එක්වෙමින් එහි වැඩ බලන කැදවුම්කරු මංගල මද්දුමගේ කියා සිටියේ.\nකෙසේ වෙතත් පසුගියදා අග්‍රාමාත්‍ය රනිල් වික්‍රමසිංහ සමග පැවති සාකච්ඡාවකින් පසු රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලූත්ගේ ප්‍රකාශ කළේ මාලඹේ පෞද්ගලික වෛද්‍ය විද්‍යාල ගැටලූව සම්බන්ධයෙන් අග්‍රාමාත්‍යවරයාගෙන් ලැබුණු ධනාත්මක ප්‍රතිචාර හේතුවෙන් වර්ජන ක්‍රියාමාර්ගයකට යෑමේ කඩිනම් අවශ්‍යතාවයක් පැන නොනගින බවයි.\nකෙසේ වෙතත් මීට පෙර පැවති මෙවැනි සාකච්ඡාවලින් පළක් නොවූ බවයි අද පැවති මාධ්‍ය හමුවේදී අන්තර් විශ්වවිද්‍යාලයීය ශිෂ්‍ය බල මණ්ඩලයේ වැඩබලන කැඳවුම්කරු මංගල මද්දුමගේ සඳහන් කළේ.\nමේ අතර සයිටම් ගැටඵව පිළිබඳව දැනුම්වත් කිරිමට රජයේ වෛද්‍ය නිළධාරින්ගේ සංගමය බ්‍රිතාන්‍ය මහ කොමසාරිස් කාර්යාලයට පැමිණියා.\nඒ, ශිෂ්‍ය ගැටළු සහ සයිටම් අර්බුදය පිළිබඳව තානාපති කාර්යාල දැනුම්වත් කිරීමේ වැඩපිළිවෙලේ පළමු පියවර ලෙසයි.",
       "URL": "https://www.hirunews.lk/166066/අඛන්ඩ-වර්ජනයකට-යන්නැයි-අන්තරේ-වෛද්‍යවරුන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4417"
}