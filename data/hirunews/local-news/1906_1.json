{
       "Source": "hirunews",
       "Timestamp": "Friday, 04 June 2021 - 22:01",
       "Headline": "ශ්‍රී ලංකාවේ දෛනික මරණ වාර්තාව යළි අලුත් වෙයි - අද මරණ 48ක්",
       "News Content": "ශ්‍රී ලංකාවේ කොරෝනා වෛරස් ව්‍යාප්තිය ආරම්භයෙන් පසු දෛනිකව වාර්තාවූ වැඩිම කොරෝනා ආසාදිත මරණ සංඛ්‍යාව අද දිනයේ සටහන් වුනා.\nඒ මරණ 48ක්. ඒ අනුව මෙරට සමස්ත මරණ සංඛ්‍යාව  දැක්වෙන්නේ 1656ක් ලෙසටයි.\nඅද දිනයේ දිනයේ කිසිදු කොවිඩ් මරණයක් වාර්තාවී නොමැති අතර අද තහවුරු කළ මරණ සිදුවී ඇත්තේ පසුගිය මැයි මස 11 වනදා සිට ඊයේ (03) දිනය දක්වායි.\nමෙම පිරිස අතර කාන්තාවන් 23 දෙනෙකු සහ පිරිමි පුද්ගලයන් 25 දෙනෙකු වනවා.\nඉන් නිවසේදී 18 දෙනෙකු  මියගොස් ඇති අතර එක් අයෙක් රෝහල්ගත කරන අවස්ථාව වන විට මියගොස් තිබෙනවා. රෝහල්ගතව ප්‍රතිකාර ලබමින් සිටියදී 29 දෙනෙකු මියගොස් තිබෙනවා.\nඅද දිනයේ මෙරටින් කොරෝනා වෛරස් ආසාදිතයන් 3398ක් ද වාර්තාවුනා.\nශ්‍රී ලංකාවෙන් මේවන විට කොරෝනා වෛරස් ආසාදිතයන් 199254ක් වාර්තාවී ඇති අතර ඉන් 33317ක් රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 164281ක්.",
       "URL": "https://www.hirunews.lk/273411/ශ්‍රී-ලංකාවේ-දෛනික-මරණ-වාර්තාව-යළි-අලුත්-වෙයි-අද-මරණ-48ක්",
       "Category": "Local News",
       "Parent URL": "https://www.hirunews.lk/local-news.php?pageID=1906"
}