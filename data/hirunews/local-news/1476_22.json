{
       "Source": "hirunews",
       "Timestamp": "Wednesday, 22 December 2021 - 16:12",
       "Headline": "සංවිධානාත්මක අපරාධකරුවෙකු ටී 56 අවියක් සමග මිනුවන්ගොඩදී අත්අඩංගුවට",
       "News Content": "සංවිධානාත්මක අපරාධකරුවෙකු වන උන්නාරුවේ රැවුල් ඉන්දික නමැත්තා බස්නාහිර පළාත් උතුර අපරාධ විමර්ශන කොට්ඨාශය මගින් අද අත්අඩංගුවට ගෙන තිබෙනවා.\nඒ මිනුවන්ගොඩ උන්නාරුව ප්‍රදේශයේදීයි. අත්අඩංගුවට ගන්නා අවස්ථාවේ ඔහු ළග තිබී ටී 56 ගිනි අවියක්, මැගසින් එකක් සහ ජීව උණ්ඩ 30 ක් ද සොයා ගෙන තිබෙනවා.\nසැකකරු නිවසක් තුල ටී 56 ගිනි අවියක් පිරිසිදු කරමින් සිටින බවට ලද තොරතුරකට අනුවයි මෙම අත්අඩංගුවට ගැනීම සිදුකර ඇත්තේ.\nමෙම සැකකරු වෙනත් අපරාධවලට ද සම්බන්ධ අයෙකු බවට ද අනාවරණ වී ඇති අතර බස්නාහිර පළාත් උතුර අපරාධ කොට්ඨාශය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/291831/සංවිධානාත්මක-අපරාධකරුවෙකු-ටී-56-අවියක්-සමග-මිනුවන්ගොඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1476"
}