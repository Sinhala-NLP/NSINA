{
       "Source": "hirunews",
       "Timestamp": "Wednesday, 03 May 2017 - 13:06",
       "Headline": "හෙට සිට උණුසුමේ අඩුවක්",
       "News Content": "හෙට සිට උෂ්ණාධික කාලගුණ තත්ත්වයේ තාවකාලික අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nකෙසේ වෙතත්, පෙර වසරවලට සාපේක්ෂව මේ වනවිට දිවයිනේ ඇතැම් ප්‍රදේශවල උෂ්ණත්වය සෙල්සියස් අංශක 5 කින් පමණ ඉහල ගොස් ඇති බවයි එහි අධ්‍යක්ෂ අතුල කරුණානායක සදහන් කළේ.\nමේ අතර, වියළි කාලගුණ තත්ත්වය හේතුවෙන් පවුල් දෙලක්ෂ 61,440 කට අයත් පුද්ගලයින් නවලක්ෂ 58,897 දෙනෙකු පීඩාවට පත්ව සිටිනවා.\nත්‍රිකුණාමලය, අම්පාර, ගම්පහ, හම්බන්තොට, අනුරාධපුර, යාපනය, මුලතිව්, කිලිනොච්චි, වව්නියාව, මන්නාරම, කුරුණෑගල සහ පුත්තලම යන දිස්ත්‍රික්කවලට අයත් පුද්ගලයින් මෙලෙස පීඩාවට පත්ව සිටින බවයි ආපදා කළමනාකරණ මධ්‍යස්ථානය නිකුත් කළ නවතම දත්ත සටහනේ දැක්වෙන්නේ.\nවැඩිම පිරිසක් පීඩාවට පත්ව සිටින්නේ උතුරු පළාතේ වන අතර, එම සංඛ්‍යාව හාර ලක්ෂ 50,630 ක් වනවා.",
       "URL": "https://www.hirunews.lk/160505/හෙට-සිට-උණුසුමේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=4536"
}