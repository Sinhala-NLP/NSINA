{
       "Source": "hirunews",
       "Timestamp": "Wednesday, 24 May 2023 - 16:14",
       "Headline": "ගුරුවරයෙකුට පහරදුන් පුත්තලමේ පාසල් සිසුන් 04 දෙනා රක්ෂිත බන්ධනාගාර ගතකෙරේ",
       "News Content": "පුත්තලම ප්‍රදේශයේ පාසලක ගුරුවරයෙකුට පහර දීමේ සිද්ධියක් සම්බන්ධයෙන් අත්අඩංගුවට ගත් එම පාසලේ සිසුන් 04 දෙනා අනිද්දා දක්වා රක්ෂිත බන්ධනාගාරගත කර තිබෙනවා.\nඒ ඔවුන් අද පුත්තලම මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.\nඑහිදී පොලිසිය අධිකරණයට දැනුම් දුන්නේ සිද්ධිය සම්බන්ධ තවත් සිසුන් පිරිසක් සොයා විමර්ශන ක්‍රියාත්මක බවයි.\nමෙලෙස අත්අඩංගුවට ගනු ලැබුවේ එම පාසලේ ඉගෙනුම ලබන මෙවර සමාන්‍ය පෙළ විභාගයට පෙනී සිටීමට නියමිත සිසුන් පිරිසක්.\nමොවුන් ඊයේ පාසලට පැමිණි අවස්ථාවේදී විනයභාර ආචාර්යවරයා පාසලට උචිත අයුරින් පැමිණෙන ලෙස සිසුන්ට අවවාද කර තිබුණා.\nපසුව එදින පස්වරුවේ සිසුන් ගුරුවරයාගේ නිවසට ගොස් මෙලෙස ඔහුට පහර දී ඇති බවයි පොලිසිය සඳහන් කළේ.",
       "URL": "https://www.hirunews.lk/336102/ගුරුවරයෙකුට-පහරදුන්-පුත්තලමේ-පාසල්-සිසුන්-04-දෙනා-රක්ෂිත-බන්ධනාගාර-ගතකෙරේ",
       "Category": "Local News",
       "Parent URL": "https://www.hirunews.lk/local-news.php?pageID=320"
}