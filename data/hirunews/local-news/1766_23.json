{
       "Source": "hirunews",
       "Timestamp": "Monday, 09 August 2021 - 7:41",
       "Headline": "සෙල්ෆි ගැසීමට ගිය අවස්ථාවේ පාළමෙන් ඇද වැටී තරුණයෙක් අතුරුදන්",
       "News Content": "යාපනය 'පන්නෙයි' පාළමේ බැම්මෙන් ඇඳ වැටී තරුණයෙකු ජීවිතක්ෂයට පත්ව ඇති බව යාපනය පොලිසිය පවසනවා.\nපොලිසිය පැවසුවේ යාපනය නල්ලූර් ප්‍රදේශයේ පදිංචි 29 හැවිරිදි තරුණයෙකු සෙල්ෆි ඡායාරූපයක් ගැනීමට ගිය අවස්ථාවේ එලෙස පාළමෙන් වැටීමෙන් ජීවිතක්ෂයට පත්ව ඇති බවයි.\nපාළමෙන් වැටී ජීවිතක්ෂයට පත් වූ තරුණයා සොයා නාවික නිළධාරීන්,පොලිස් නිළධාරීන් හා ප්‍රදේශවාසීන් පැය ගණනාවක් සෝදිසි මෙහෙයුම් සිදුකළ බව පොලිසිය පැවසුවා.\nප්‍රදේශවාසින් පැවසූ පරිදි අදාළ තරුණයා පාළමේ ආරක්ෂාව වෙනුවෙන් යොදා ඇති ගල් බැම්ම මත සිට සෙල්ෆි ජායාරූප ගැනීමට ගිය අවස්ථාවේදියි ඔහු  පය ලිස්සා ජලයට වැටී ඇත්තේ.\nතරුණයාගේ මළ සිරුර පශ්චාත් මරණ පරීක්ෂණ වෙනුවෙන් යාපනය රෝහල් මෘත ශරීරාගාරයට යොමු කිරීමට නියමිත අතර, සිද්ධිය සම්බන්ධයෙන් යාපනය පොලිසිය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/279232/සෙල්ෆි-ගැසීමට-ගිය-අවස්ථාවේ-පාළමෙන්-ඇද-වැටී-තරුණයෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=1766"
}