{
       "Source": "hirunews",
       "Timestamp": "Friday, 12 July 2019 - 12:41",
       "Headline": "වව්නියාවේදී කැබ් රථයකට, පොලීසියෙන් වෙඩි",
       "News Content": "අණ නොතකා ධාවනය කළ කැබ් රථයකට වව්නියාව - නොච්චිමොටෙයි ප්‍රදේශයේදී පොලීසිය වෙඩි ප්‍රහාරයක් එල්ල කර තිබෙනවා.\nකලක සිට දැව ජාවාරම් සිදුකරන බවට පුලියන්කුලම පොලීසියට ලද තොරතුරක් මත පොලීසිය අදාළ කැබ් රථය ඊයේ රාත්‍රියේ නවතා පරීක්ෂා කිරීමට යාමේදී එය නොනවත්වා ධාවනය කර ඇති බව සඳහන්.\nකෙසේ වෙතත් කැබ් රථය පසුපස ලූහුබැද ගොස් එහි රෝදවලට වෙඩි තබා කැබ් රථය නවතා ගැනීමට පුලියන්කුලම පොලීසිය සමත්ව තිබෙනවා.\nකැබ් රථය තුළ තිබී තේක්ක කඳන් 12ක් හමුවී ඇති අතර, එම අවස්ථාවේ එහි සිටි සැකකරුවන් දෙදෙනෙකු ද අත්අඩංගුවට ගත් බවයි පොලීසිය ප්‍රකාශ කළේ.\nතවත් සැකකරුවන් දෙදෙනෙකු පළා ගොස් ඇති අතර, ඔවුන් අත්අඩංගුවට ගැනීම සඳහා වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/220150/වව්නියාවේදී-කැබ්-රථයකට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=3252"
}