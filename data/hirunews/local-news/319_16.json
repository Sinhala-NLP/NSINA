{
       "Source": "hirunews",
       "Timestamp": "Wednesday, 24 May 2023 - 18:20",
       "Headline": "අමෙරිකාවේ නිව්යෝර්ක් නගරයේ පොළව ගිලා බසින බවට අනතුරු ඇඟවීමක්",
       "News Content": "අමෙරිකාවේ ජනාකීර්ණම නගරයක් වන නිව්යෝර්ක් නගරයේ පොළවට ගිලා බසිමින් පවතින බව නවතම පර්යේෂණයකින් අනාවරණ වී තිබෙනවා.\nපර්යේෂකයින් හඳුනාගෙන ඇත්තේ, නගරයේ ඉදිකර ඇති උස් කුළුණු සහ ගොඩනැගිලිවල බර හේතුවෙන් නගරය මෙසේ ගිලා බසිමින් පවතින බවයි.\nවිද්‍යාඥයින් ප්‍රකාශකරන ආකාරයට, හරිතාගාර ආචරණය හේතුවෙන් ලොව වටා ග්ලැසියර දියවෙමින්, සාගර ජල මට්ටම ඉහළ යමින් පවතින අතර, එමගින් ද නිව්යෝර්ක් ගිලා බැසීම තීව්‍ර වන අතර දත්තවලට අනුව නිව්යෝර්ක් නගරය වසරක කාලයක් තුළ මිලිමීටර් 1ත් 2ත් අතර සැලකිය යුතු අගයකින් ගිලා බසිමින් පවතිනවා.\nනිව්යෝර්ක් ආසන්නයේ සාගර ජල මට්ටම 1950 දී පැවති අගයට වඩා සෙන්ටිමිටර් 22කින් ඉහළ යමින් පවතින බවඳ සඳහන්.",
       "URL": "https://www.hirunews.lk/336119/අමෙරිකාවේ-නිව්යෝර්ක්-නගරයේ-පොළව-ගිලා-බසින-බවට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=319"
}