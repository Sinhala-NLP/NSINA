{
       "Source": "hirunews",
       "Timestamp": "Wednesday, 12 September 2018 - 17:29",
       "Headline": "ඉත්තෑවකු සහ මුව පැටවුන් දෙදෙනකු මැරූ පිරිසකට වැඩ වරදී",
       "News Content": "පොලොන්නරුව අංගම්මැඩිල්ල ජාතික උද්‍යානය තුලදී ඉත්තෑවකු සහ මුව පැටවුන් දෙදෙනකු මරා රැගෙන යමින් සිටි සැකකරුවන් 4 දෙනෙකු කොටුකර ගෑනීමට වනජීවි නිලධාරින් පිරිසක් සමත්ව තිබෙනවා.\nඊයේ (11) අලුයම 2ට පමණ මෙම වැටලීම සිදුකර ඇති බවයි අප වාර්තාකරු පැවසුවේ.\nමෙම වැටලීමේදී සැකකරුවන් තිදෙනෙකු පලාගොස් ඇති අතර එක් අයෙකු අත්අඩංගුවට ගැනීමට පොලොන්නරුව වනජීවී අඩවි ආරක්ෂක කාර්යාලීය, දියබෙදුම හා නිකවැව යන වනජීවී කාර්යාලීය නිළධාරීන්ට හැකිව තිබෙනවා.\nඅනෙකුත් පලාගිය සැකකරුවන් අත්අඩංගුවට ගැනීමට විමර්ශන කටයුතු සිදුවෙමින් පවතින බවයි වාර්තාවන්නේ.\nඅත්අඩංගුවට ගත් පුද්ගලයා ඊයේ (11) දින අධිකරණයට ඉදිරිපත් කිරීමට නියමිතව තිබුණා.\nඅදාළ ඡායාරූප පහතින්",
       "URL": "https://www.hirunews.lk/199745/ඉත්තෑවකු-සහ-මුව-පැටවුන්-දෙදෙනකු-මැරූ-පිරිසකට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=3751"
}