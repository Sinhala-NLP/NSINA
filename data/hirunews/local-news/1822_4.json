{
       "Source": "hirunews",
       "Timestamp": "Wednesday, 14 July 2021 - 6:42",
       "Headline": "දිස්ත්‍රික්ක 09 ක ප්‍රදේශ කිහිපයක හුදෙකලා බව ඉවත් කෙරේ",
       "News Content": "දිස්ත්‍රික්ක 09 ක ග්‍රාම නිලධාරී වසම් සහ ප්‍රදේශ කිහිපයක හුදෙකලාභාවය අද පෙරවරු හයේ සිට ඉවත් කිරීමට පියවර ගෙන තිබෙනවා.\nයුද හමුදාපති ජෙනරාල් ශවේන්ද්‍ර සිල්වා කියා සිටියේ ඒ අනුව ගම්පහ, කළුතර, යාපනය, බදුල්ල, නුවරඑලිය, මඩකලපුව, රත්නපුර, කෑගල්ල සහ මොණරාගල දිස්ත්‍රික්කවල මීට පෙර හුදෙකලා කර තිබූ ප්‍රදේශ කිහිපයක හුදෙකලාභාවය ඉවත් කළ බවයි.\nගම්පහ දිස්ත්‍රික්කයේ කැලණිය පොලිස් බල ප්‍රදේශයේ ගල්බොරැල්ල 100 වත්ත, කළුතර දිස්ත්‍රික්කයේ දොඩංගොඩ පොලිස් බල ප්‍රදේශයේ ඇලදූව ග්‍රාම නිලධාරී වසමේ ඇලදූව වත්ත එලෙස හුදෙකලාබවින් නිදහස් කර තිබෙනවා.\nරත්නපුර දිස්ත්‍රික්කයේ පැල්මඩුල්ල, ගොඩකවෙල, රත්නපුර, ඇහැලියගොඩ සහ නිවිතිගල පොලිස් වසම්වල හුදෙකලා කර තිබූ ග්‍රාම නිලධාරී වසම් කිහිපයක් සහ ප්‍රදේශ කිහිපයක හුදෙකලාභාවයද ඉවත් කිරීමටයි පියවර ගෙන ඇත්තේ.",
       "URL": "https://www.hirunews.lk/276902/දිස්ත්‍රික්ක-09-ක-ප්‍රදේශ-කිහිපයක-හුදෙකලා-බව-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1822"
}