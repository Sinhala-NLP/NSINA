{
       "Source": "hirunews",
       "Timestamp": "Friday, 25 December 2015 - 14:55",
       "Headline": "නිල්වලා ගඟට පැන්න බවට වාර්තා වූ මව සහ දරුවා ගැන තොරතුරක් නැහැ",
       "News Content": "මාතර - මහානාම පාලමෙන් නිල්වලා ගඟට පැන ඇති බවට වාර්තා වුණු මව සහ දරුවා සම්බන්ධයෙන් මෙතෙක් තොරතුරක් ලැබී නැතැයි පොලීසිය ප්‍රකාශ කළා.\nපොලිස් මාධ්‍ය ප්‍රකාශක, සහකාර පොලිස් අධිකාරී රුවන් ගුණසේකර සඳහන් කළේ ඔවුන් සෙවීමේ මෙහෙයුම් කටයුතු ඊයේ පස්වරුවේ සිට නවතා දමා ඇති බවයි.\nහෙට දිනයේදී නැවතත් ඒ සම්බන්ධයෙන් සොයා බැලීමක් සිදුකරන බව සදහන් කළ ඔහු, ඔවුන් නිශ්චිත වශයෙන්ම ගඟට පැන්නා දැයි සෙවීමට ද පරීක්ෂණ ආරම්භ කර ඇති බව කියා සිටියා.\nපෙරේදා රාත්‍රියේ මොවුන් නිල්වලා ගඟට පැන ඇති බවට පොලීසිය සැක කළේ අදාළ කාන්තාවගේ අත්බෑගයක් සහ පාවහන් යුගලයක් පාලම මත තිබී සොයා ගැනීමෙන් අනතුරුවයි.\nඅදාළ මවගේ වයස අවුරුදු 35 ක් වන අතර පුතාගේ වයස අවුරුදු 10 ක්. ඔවුන් රත්මලාන ප්‍රදේශයේ පදිංචිකරුවන්.",
       "URL": "https://www.hirunews.lk/122778/නිල්වලා-ගඟට-පැන්න-බවට-වාර්තා-වූ-මව-සහ-දරුවා-ගැන-තොරතුරක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5235"
}