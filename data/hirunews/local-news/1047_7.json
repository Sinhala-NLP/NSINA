{
       "Source": "hirunews",
       "Timestamp": "Monday, 04 July 2022 - 14:12",
       "Headline": "විදුලි බල මණ්ඩලයේ ක්‍රියාකාරකම් දෙකකට එරෙහිව පරීක්ෂණ",
       "News Content": "විදුලි බල නිලධාරීන්ගේ වෘත්තීය ක්‍රියාමාර්ගයක් පිළිබඳව හා ජල විදුලිය නිපදවිය හැකිව තිබිය දී ඉන්ධන බලාගාර ක්‍රියාත්මක කිරීමේ සිද්ධීන් දෙකක් සම්බන්ධයෙන් පරීක්ෂණ පැවැත් වීමට මහජන උපයෝගිතා කොමිසම නිර්දේශ කොට තිබෙනවා.\nඒ බව විදුලි බල හා බලශක්ති අමාත්‍ය කංචන විජේසේකර ට්විටර් පණිවිඩයක් නිකුත් කරමින් අද (04) ප්‍රකාශ කළා.\nඒ අනුව ජූනි 9 වැනි දා විදුලිබල මණ්ඩලයේ වෘත්තීය සමිති ක්‍රියාමාර්ගයක් හේතුවෙන් විදුලිය ඇනහිටීම පිළිබඳව පරීක්ෂණයක් පැවැත්වීමට මහජන උපයෝගිතා කොමිසම නිර්දේශ කොට තිබෙනවා.\nඑසේ ම ජල විදුලිය නිපදවිය හැකිව තිබිය දී ඉන්ධන බලාගාර ක්‍රියාත්මක කිරීමට රුපියල් මිලියන 320ක් වැය වූ සිද්ධියක් සම්බන්ධයෙන් ද පරීක්ෂණයක් පැවැත් වීමට නියමිතයි.",
       "URL": "https://www.hirunews.lk/309019/විදුලි-බල-මණ්ඩලයේ-ක්‍රියාකාරකම්-දෙකකට-එරෙහිව-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1047"
}