{
       "Source": "hirunews",
       "Timestamp": "Tuesday, 29 October 2019 - 11:10",
       "Headline": "ගුරුවරයෙකුට ආදි සිසුවෙකු පහරදීමක් හේතුවෙන් පිටිගල පාසලක විරෝධතාවක්",
       "News Content": "පිටිගල - පෝද්දිවෙල මහ විද්‍යාලයේ විනය භාර ගුරුවරයාට ආදි ශිෂ්‍යයෙකු පහරදීමේ සිද්ධියක් මුල් කර ගනිමින් එම විදුහලේ ගුරුවරුන් ගාල්ල - පිටිගල මාර්ගයේ පිහිටි එම පාසල ඉදිරිපිට මේ වන විට විරෝධතාවක් ආරම්භ කර තිබෙනවා.\nවිරෝධතා පුවරු ප්‍රදර්ශනය කරමින් සහ කළු පටි පැළඳ මොවුන් විරෝධතාවයේ නිරත වන බවයි අප වාර්තාකරු සඳහන් කළේ.\nකෙසේ වෙතත්, පහරදීම සිදුකළ වයස අවුරුදු 20ක් පමණ වන ආදි ශිෂ්‍යයා මේ වන විටත් පිටිගල පොලීසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/227196/ගුරුවරයෙකුට-ආදි-සිසුවෙකු-පහරදීමක්-හේතුවෙන්-පිටිගල-පාසලක-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=3074"
}