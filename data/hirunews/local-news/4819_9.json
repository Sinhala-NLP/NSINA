{
       "Source": "hirunews",
       "Timestamp": "Friday, 28 October 2016 - 12:29",
       "Headline": "ගුවන් සේවිකාවක් දුෂණය කළ හිටපු හමුදා සෙබලෙකු අත්අඩංගුවට",
       "News Content": "ගුවන් සේවිකාවක් දුෂණය කළ පුද්ගලයෙකු වැලිකඩ පොලිසිය මගින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කළුතර - මොරොන්තුඩුව ප්‍රදේශයේ පදිංචි 34 හැවිරිදි යුද හමුදාවේ සේවය කර ඉන් ඉවත් වූ සෙබලෙකු බවයි පොලිසිය කියා සිටියේ.\nරාජගිරිය - කලපලූවාව - පළමුවන පටුමගේ, කුලී නිවසක පදිංචිව සිටි 31 හැවිරිදි අවිවාහක මෙම තරුණිය දුෂණයට ලක්ව ඇත්තේ ඊයේ (27) රාත්‍රී 10 යි 45 ට පමණයි.\nඇය සේවය නිමවී ඊයේ රාත්‍රියේ නවාතැන වෙත පැමිණීමෙන් පසු නින්දට ගොස් තිබෙනවා.\nඅනතුරුව නිවස තුළ සැගව සිටි සැකකරු ඇගේ කාමරයේ දොර කඩා ඊට ඇතුළු වී ඇති බවයි පරීක්ෂණ පවත්වන වැලිකඩ පොලිසියේ උසස් නිලධාරියෙකු සදහන් කළේ.\nඑහිදී ඇයව සැකකරු විසින් දුෂණයට ලක් කර තිබෙනවා.\nඑම අවස්ථාවේදී අදාළ පුද්ගලයාගෙන් බේරී නිවසේ නාන කාමරය වෙත ගොස් ඇති මෙම තරුණිය සිද්ධිය පිළිබදව සිය ජංගම දුරකථනයෙන් ඥාතීන් දැනුවත් කර ඇති බවයි පොලිසිය සදහන් කළේ.\nඅනතුරුව, මුර සංචාරයේ යෙදුණු වැලිකඩ පොලිසියේ නිලධාරින් කණ්ඩායමක් සැකකරු අත්අඩංගුවට ගෙන තිබෙනවා.\nඔහු තරුණිය රැදී සිටි නිවසට යාබදව අලූතින් ඉදිකෙරෙන ගොඩනැගිල්ලක සේවය කරන අයෙකු බව පොලිසිය සදහන් කළා.\nමේ වනවිට දුෂණයට ලක් වූ ගුවන් සේවිකාව කොළඹ ජාතික රෝහලට ප්‍රතිකාර සදහා ඇතුළත් කර ඇති අතර ඇය වෛද්‍ය පරීක්ෂණයකට යොමු කිරීමට නියමිත බව ද පොලිසිය සදහන් කළා.",
       "URL": "https://www.hirunews.lk/146270/ගුවන්-සේවිකාවක්-දුෂණය-කළ-හිටපු-හමුදා-සෙබලෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4819"
}