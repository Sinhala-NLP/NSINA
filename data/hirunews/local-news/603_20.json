{
       "Source": "hirunews",
       "Timestamp": "Saturday, 14 January 2023 - 9:03",
       "Headline": "පාපන්දු සම්මේලන නිලවරණය අදයි",
       "News Content": "ශ්‍රී ලංකා පාපන්දු සම්මේලනය නිලවරණය අද (14) පැවැත්වෙනවා.\nඋදෑසන 10ට කොළඹ ක්‍රීඩා අමාත්‍යංශයේ ඩන්කන් වයිට් ශ්‍රවණාගාරයේදී මෙම නිලවරණය පැවැත්වීමට නියමිතයි.\nපාපන්දු නිලවරණයට පැය කිහිපයක් ඉතිරිව තිබියදී සභාපති ධූරය සඳහා නාමයෝජනා භාරදී තිබුණු ශ්‍රී ලංකා පාපන්දු සම්මේලනය හිටපු සභාපති ජස්වර් උමාර්ගේ නාමයෝජනාව නීතිවිරෝධී බවට සඳහන් කරමින් නිර්දේශයක් ලබා දෙන්නට පාපන්දු අභියාචානා කමිටුව විසින් ඊයේ කටයුතු කළා.\nඒ රාජ්‍ය සේවා පාපන්දු සම්මේලනයෙන් විසින් ගොනු කළ අභියාචනයක් සලකා බැලීමෙන් අනතුරුයි.\nඒ අනුව අදාළ තීරණය ක්‍රියාත්මක කරන ලෙස ක්‍රීඩා අධ්‍යක්ෂ ජනරාල්වරයා විසින් ශ්‍රී ලංකා පාපන්දු නිලවරණ කමිටුව වෙත දැනුම් දී තිබෙනවා.\nකෙසේ වෙතත් මේ සම්බන්ධයෙන් අවසන් තීරණය අද උදෑසන ගන්නා බවයි ශ්‍රී ලංකා පාපන්දු නිලවරණ කමිටුවේ සභාපති විශ්‍රාමික මහාධිකරණ විනිසුරු ඹ ගඛග් මජිඩ් කියා සිටියේ.\nමේ අතර තම නාමයෝජනා ප්‍රතික්ෂේප කිරීම පිළිගත නොහැකි බව එම සම්මේලනයේ හිටපු සභාපති ජස්වර් උමාර් ප්‍රකාශ කළා.\nහිරු ප්‍රවෘත්ති වෙත අදහස් දක්වමින් ඔහු කියා සිටියේ තමන්ට නිලවරණයට තරග කිරීමට බාධාවක් වුවහොත් අධිකරණ ක්‍රියාමාර්ගයකට යොමුවන බවයි.",
       "URL": "https://www.hirunews.lk/324993/පාපන්දු-සම්මේලන-නිලවරණය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=603"
}