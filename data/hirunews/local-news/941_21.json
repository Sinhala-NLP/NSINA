{
       "Source": "hirunews",
       "Timestamp": "Sunday, 14 August 2022 - 14:39",
       "Headline": "ඩීසල් නැවක් නුදුරේදීම දිවයිනට",
       "News Content": "මෙට්‍රික් ටොන් 30,000ක් රැගත් ඩීසල් නෞකාවක් හෙට හෝ අනිද්දා දිවයිනට ලගා වීමට නියමිත බව ලංකා ඛනිජතෙල් නීතිගත සංස්ථාව පවසනවා.\nඑම නෞකාවේ අඩංගු ඩීසල් අතර සුපර් ඩීසල්ද වන බවයි එම සංස්ථාව සදහන් කළේ.\nඑසේ ම, බොරතෙල් මෙටි්‍රක් ටොන් එක්ලක්ෂ 20,000 ක් රැගත් තවත් නෞකාවක් එළැඹෙන 23 ත්, 29 ත් අතර දිනයකදී දිවයිනට ළඟාවීමට නියමිත අතර, එළැඹෙන සතියේ මැද භාගය වනවිට සපුගස්කන්ද තෙල් පිරිපහදුවේ කටයුතු ආරම්භ කිරීමටයි සැලසුම් කර ඇත්තේ.\nමේ අතර හෙට සහ අනිද්දා විදුලි කප්පාදුව විනාඩි 20කින් දීර්ඝ කිරීමට මහජන උපයෝගිතා කොමිසම ලංකා විදුලිබල මණ්ඩලයට අවසර ලබා දී තිබෙනවා.\nඒ අනුව පැයකට සීමා වී තිබූ දෛනික විදුලි කප්පාදුව පැයයි විනාඩි 20ක් දක්වා දීර්ඝ වනු ඇති.",
       "URL": "https://www.hirunews.lk/312739/ඩීසල්-නැවක්-නුදුරේදීම-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=941"
}