{
       "Source": "hirunews",
       "Timestamp": "Saturday, 14 August 2021 - 12:38",
       "Headline": "ගුරු වර්ජනය 33 වන දිනටත් (වීඩියෝ)",
       "News Content": "කොතලාවල විශ්වවිද්‍යාල පනත් කෙටුම්පතට විරෝධය පළ කරමින් සහ ගුරු - වැටුප් විෂමතාව ඉවත් කරන ලෙස බලකරමින් ගුරු - විදුහල්පතිවරුන් ආරම්භ කළ ඔන්ලයින් වර්ජනයට අදට දින 33ක් ගත වනවා.\nමේ හේතුවෙන් විභාග ප්‍රතිඵල ලැබීම සහ විභාග අයදුම් කිරීමේ කටයුතු ද සම්පූර්ණයෙන් අඩාල වී ඇති බවයි වාර්තා වන්නේ.\nඑමෙන්ම, ගුරු වැටුප් විෂමතා ගැටලුවට විසඳුම් ඉල්ලා ඔන්ලයින් ඉගැන්වීම් වලින් ඉවත් වීමේ වෘත්තීය ක්‍රියාමාර්ගයක නිරත වන ගුරු වෘත්තීය සමිති අද අන්තර්ජාල පෙත්සමක් අත්සන් කළා.\nලංකා ගුරු සංගමයේ ප්‍රධාන ලේකම් ජෝෂප් ස්ටාලින් හිරු ප්‍රවෘත්තී අංශයට කියා සිටියේ එම පෙත්සමට සහය දැක්වීමට ඕනෑම පුද්ගලයෙකුට හැකියාව පවතින බවයි.\nමේ අතර, ගුරු විදුහල්පති වැටුප් ගැටලු‍ව සම්බන්ධයෙන් සොයා බලා වාර්තාවක් ඉදිරිපත් කිරීමට පත් කළ අමාත්‍ය මණ්ඩල අනුකමිටුව ඊයේ ශ්‍රී ලංකා පොදුජන අධ්‍යාපන සේවා සංගමය හමුවී සාකච්ඡාවක නිරත වුණා.\nඑමෙන්ම, ලබන අඟහරුවාදා සහ බදාදා දිනයේදී තවත් ගුරු වෘත්තීය සමිති 10ක් හමුවී සාකච්ඡා කරන බවයි එම කමිටුවේ සාමාජික අමාත්‍ය ඩලස් අලහප්පෙරුම සඳහන් කළේ.",
       "URL": "https://www.hirunews.lk/279675/ගුරු-වර්ජනය-33-වන-දිනටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1755"
}