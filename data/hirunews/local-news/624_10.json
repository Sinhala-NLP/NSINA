{
       "Source": "hirunews",
       "Timestamp": "Wednesday, 04 January 2023 - 12:45",
       "Headline": "ජනාධිපති එක්සත් ජාතින්ගේ සංවිධානයේ සහකාර මහලේකම් හමු වෙයි",
       "News Content": "මෙරටට පැමිණ සිටින එක්සත් ජාතීන්ගේ සහකාර මහලේකම් කන්නි විග්නරාජා, ජනාධිපති රනිල් වික්‍රමසිංහ හමු වී තිබෙනවා.\nජනාධිපති කාර්යාලයේ දී අද සිදු වූ මෙම හමුවේ දී ආණ්ඩුක්‍රම ව්‍යවස්ථා සභාව පිහිටුවීම ඇතුළු මෙරට දේශපාලන ප්‍රතිසංස්කරණ සම්බන්ධයෙන් සාකච්ඡා වූ බව යි ජනාධිපති මාධ්‍ය අංශය සඳහන් කළේ.\nඑමෙන්ම, ජනවාර්ගික ප්‍රශ්න විසඳීම සම්බන්ධයෙන් අනෙකුත් දේශපාලන පක්ෂ සමග සිදු කෙරෙන සාකච්ඡා පිළිබඳ ද මෙහි දී අවධානය යොමු වුණා.",
       "URL": "https://www.hirunews.lk/324245/ජනාධිපති-එක්සත්-ජාතින්ගේ-සංවිධානයේ-සහකාර-මහලේකම්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=624"
}