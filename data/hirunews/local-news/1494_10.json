{
       "Source": "hirunews",
       "Timestamp": "Tuesday, 14 December 2021 - 19:27",
       "Headline": "තත්ත්වය සාකච්ඡා කරන්න ආණ්ඩුව අරලියගහ මන්දිරයට (වීඩියෝ)",
       "News Content": "පවතින තත්වයන් හමුවේ මෙරට ආර්ථික ස්ථාවරත්වය තහවුරු කරමින් සංවර්ධනය පවත්වා ගැනීම සඳහා වන විශේෂ සාකච්ඡාවක් අද අරලියගහ මන්දිරයේදී පැවැත්වුණා.\nඒ මුදල් අමාත්‍ය බැසිල් රාජපක්ෂගේ ප්‍රධානත්වයෙන්.\nආණ්ඩු පක්ෂයේ මැති ඇමතිවරුන්, අමාත්‍යංශවල ජ්‍යෙෂ්ඨ නිලධාරීන්, දිස්ත්‍රික් ලේකම්වරුන් මෙන්ම ප්‍රාදේශීය සම්බන්ධීකරණ කමිටු නියෝජිතයින් මෙම සාකච්ඡාවට එක්ව සිටියා.\nරට තුල ආහාර සුරක්ෂිතතාවය පවත්වා ගැනීම, දේශීය කෘෂිකර්මාන්තය සංවර්ධනය, නිෂ්පාදන පුලුල් කිරීම, අපනයනය වර්ධනය සහ ආයෝජන වැඩිකර ගැනීම යන කරුණු සම්බන්ධයෙන් මෙහිදී දීර්ඝ ලෙස සාකච්ඡා වී තිබෙනවා.\nඑමෙන්ම කාබනික කෘෂිකර්මාන්තය පිළිබඳ රජයේ ස්ථාවරය එලෙසම පවත්වා ගනිමින් ආහාර සුරක්ෂිතතාවය තහවුරු කිරීම සඳහා මැදිපිළිවෙතක් අනුගමනය කිරීම පිළිබඳවද මෙම සාකච්ඡාවේදී අවධානයට ලක්වූ බව සඳහන්.",
       "URL": "https://www.hirunews.lk/291031/තත්ත්වය-සාකච්ඡා-කරන්න-ආණ්ඩුව-අරලියගහ-මන්දිරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1494"
}