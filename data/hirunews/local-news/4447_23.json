{
       "Source": "hirunews",
       "Timestamp": "Wednesday, 28 June 2017 - 19:27",
       "Headline": "සෞඛ්‍ය ඇමතිගෙන් පොලීසියට දෝස්මුරයක්",
       "News Content": "නෙවිල් ප්‍රනාන්දු රෝහල පිහිටුවීම සදහා සයිටම් ආයතනය, රාජ්‍ය බැංකුවකින් ලබා ගත් ණය මුදල වසර 10 ක් තුළ නිරවුල් කිරීමෙන් අනතුරුව එම රෝහල මුළුමනින්ම රජයේ හිමිකාරීත්වයට පත්වන බව සම කැබිනට් ප්‍රකාශක අමාත්‍ය ගයන්ත කරුණාතිලක ප්‍රකාශ කළා.\nඒ සඳහා උසස් අධ්‍යාපන අමාත්‍ය ලක්ෂ්මන් කිරිඇල්ල සහ සෞඛ්‍ය අමාත්‍ය රාජිත සේනාරත්න ඉදිරිපත් කළ කැබිනට් පත්‍රිකාවට ඊයේ අනුමැතිය හිමිවුණා.\nඑහිදී අමාත්‍ය ගයන්ත කරුණාතිලක කියා සිටියේ ඉදිරියේදී ජයවර්ධනපුර රෝහල පාලනය කරන ආකාරයෙන් නෙවිල් ප්‍රනාන්දු රෝහලේද පාලනය සිදුකරන බවයි.\nමෙහිදී මාධ්‍යවේදීන් සයිටම් ගැටළුව පිළිබඳව දිගින් දිගටම ප්‍රශ්න කළා.\nඊට සම කැබිනට් ප්‍රකාශක අමාත්‍ය රාජිත සේනාරත්න පිළිතුරු ලබාදෙමින් කියා සිටියේ සෞඛ්‍ය අමාත්‍යාංශයට ශිෂ්‍යයින් කඩාවැදුණු අවස්ථාවේදී පොලීසිය කටයුතු කළ ආකාරය සම්බන්ධයෙන් ජනපති පොලිස් කොමිසම හරහා කටයුතු ක්‍රියාත්මක වනු ඇති බවයි.",
       "URL": "https://www.hirunews.lk/164620/සෞඛ්‍ය-ඇමතිගෙන්-පොලීසියට-දෝස්මුරයක්",
       "Category": "Local News",
       "Parent URL": "https://www.hirunews.lk/local-news.php?pageID=4447"
}