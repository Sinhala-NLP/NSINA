{
       "Source": "hirunews",
       "Timestamp": "Thursday, 22 April 2021 - 7:32",
       "Headline": "රේගුව පොල්තෙල් ආනයනකරුවන් කැඳවයි",
       "News Content": "පිලිකාකාරක ඇති බවට හඳුනා ගැනුණු පොල්තෙල් සම්බන්ධයෙන් අපරාධ පරීක්ෂණ දෙපාර්තමේන්තුව සහ රේගුව සිදුකරන විමර්ශන පිළිබඳව සාකච්ඡාවට ලක් කරන බව පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න ප්‍රකාශ කළා.\nඔහු කියා සිටියේ අද ඒ සම්බන්ධයෙන් අභ්‍යන්තර සාකච්ඡාවක් සිදුකරන බවයි.\nමේ අතර, රේගු දෙපාර්තමේන්තුව සහ පොල්තෙල් ආනයනකරුවන් අතර හෙට විශේෂ සාකච්ඡාවක් පැවැත්වීමට නියමිත බවද වාර්තා වනවා.\nඒ, ඉදිරියේදී සිදුකරන ආනයන කටයුතු සම්බන්ධයෙන් තීරණය කිරීම සඳහායී.\nපිලිකාකාරක ඇති බවට පැවසූ ආනයනික පිරිපහදු නොකළ පොල්තෙල් අඩංගු අනෙකුත් බහාලුම් ප්‍රමාණයද මෙම සතියේදී ප්‍රතිඅපනයනය කිරීමට බලාපොරොත්තු වන බව රේගු ආරංචි මාර්ග සඳහන් කළා.\nපසුගියදා ඇෆ්ලටොක්සීන් නැමැති පිලිකාකාරකය අඩංගු බවට තහවුරු වූ ආනයනික පිරිපහදු නොකළ පොල්තෙල් මෙටි්‍රක් ටොන් 105 ක් අඩංගු බහාලුම් 06 ක් ප්‍රතිඅපනයනය කෙරුණු අතර චෝදනාවට ලක්වූ එක් සමාගමක පොල්තෙල් පමණක් මෙලෙස ප්‍රතිඅපනයනය කර තිබුණා.",
       "URL": "https://www.hirunews.lk/269137/රේගුව-පොල්තෙල්-ආනයනකරුවන්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=2004"
}