{
       "Source": "hirunews",
       "Timestamp": "Wednesday, 19 June 2019 - 13:49",
       "Headline": "එජාපයට ආ නිදහස් පක්ෂ මන්ත්‍රීවරුන් ගැන තීන්දු ගැනීමේ බලය පක්ෂ නායකත්වයට",
       "News Content": "එක්සත් ජාතික පක්ෂයට මෑතකදී සහය පළ කළ ශ්‍රී ලංකා නිදහස් පක්ෂයේ නියෝජිතයින්ට ආසන සංවිධායක ධුර පැවරීම ඇතුළු ඔවුන්ගේ ඉදිරි දේශපාලන කටයුතු සම්බන්ධයෙන් තීරණ ගැනීමේ බලය පක්ෂ නායක රනිල් වික්‍රමසිංහ වෙත පැවරීමට එක්සත් ජාතික පක්ෂය තීරණය කර තිබෙනවා.\nඒ අද පෙරවරුවේ රැස්වූ පක්ෂ කෘත්‍යාධිකාරි මණ්ඩල රැස්වීමේදීයි.\nඑමෙන්ම, එහිදී දැනට ස්වාධීන මන්ත්‍රීවරයෙකු ලෙස ක්‍රියා කරන ඌව පළාත් සභා මන්ත්‍රී තිස්ස කුට්ටිආරච්චිගේ පක්ෂ සාමාජිකත්වය අහෝසි කිරීමට ද මෙහිදී තීරණය කර තිබෙනවා.\nචෝදනා 3 කට අදාළව මන්ත්‍රීවරයාට එරෙහිව විනය පරීක්ෂණයක් සිදුකෙරුණු අතර, ඊට ඔහු වැරදිකරු වී ඇති බැවින් මෙම තීරණය ගත් බවයි එක්සත් ජාතික පක්ෂ කෘත්‍යාධිකාරි මණ්ඩල සාමාජිකයෙකු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/218708/එජාපයට-ආ-නිදහස්-පක්ෂ-මන්ත්‍රීවරුන්-ගැන-තීන්දු-ගැනීමේ-බලය-පක්ෂ-නායකත්වයට",
       "Category": "Local News",
       "Parent URL": "https://www.hirunews.lk/local-news.php?pageID=3292"
}