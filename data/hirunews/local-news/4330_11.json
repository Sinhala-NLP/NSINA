{
       "Source": "hirunews",
       "Timestamp": "Saturday, 09 September 2017 - 19:41",
       "Headline": "රාජ්‍ය සේවයට දුන් පණිවුඩයක් ගැන හිටපු ජනපති කතා කරයි",
       "News Content": "හිටපු ජනාධිපති ලේකම් ලලිත් වීරතුංග අත්අඩංගුවට ගැනීම මගින් මුළු රාජ්‍ය සේවයටම පණිවුඩයක් ලබාදී ඇති බව හිටපු ජනාධිපති මහින්ද රාජපක්ෂ ප්‍රකාශ කළා.\nකුරුණෑගල - කොබෙයිගනේ ප්‍රදේශයේදී මාධ්‍ය වෙත අදහස් දක්වමින් ඔහු මේ බව කියා සිටියා.\n‘‘ලේකම්වරයා වැරදිකාරයෙක් වුණේ සිල්රෙදි බෙදලා. සිල් රෙදි බෙදුවේ රජයේ ප්‍රතිපත්තියට. අපි මේ ඉලෙක්ෂන් එකටබෙදුවා නෙවෙයිනේ. 14 දී ගත්ත තීනදුවක් ක්‍රියාත්මක වුණා. ඒක ලලිත් වීරතුංගට කරපු එකක් නෙවෙයිග මුළු රාජ්‍ය සේවයටම පණිවිඩයක් දුන්නා.\nප්‍රශ්නය - අමාත්‍ය ජෝන් අමරතුංග කිව්වා ඔබතුමා හින්දා තමයි ලේකම්වරයාට සිරගත වෙන්න වුණේ කියලා? මම පිළිගන්නවා. රටේ ජනාධිපතිවරයාගේ නියෝග ක්‍රියාත්මක කිරීම නිසා තමයි එහෙම වෙලා තියෙන්නේ. නමුත් ආණ්ඩුවේ ප්‍රතිපත්තියක් තියෙනවානේ. එතකොට මේ ව්‍යවස්ථාවෙම තියෙනවා බුදුදහම ආරක්ෂා කරලා ප්‍රවර්ධනය කරන්න එතකොට ඒ අනුව ක්‍රියාත්මක වෙලා තියෙනවා එදා හිටපු රජය. මේ රජයට ඒක අවශ්‍ය නැහැ එතුමා රජයේ ප්‍රතිපත්තියක් ක්‍රියාත්මක කළා. මම පැහැදිලිව කියනවා මේ තීන්දුව වැරදියි. ඉතින් ඒකට අභියාචනා කරනවා අනිවාර්යෙන්ම. ’’ යනුවෙන් ඔහු සදහන් කළා.",
       "URL": "https://www.hirunews.lk/170536/රාජ්‍ය-සේවයට-දුන්-පණිවුඩයක්-ගැන-හිටපු-ජනපති-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4330"
}