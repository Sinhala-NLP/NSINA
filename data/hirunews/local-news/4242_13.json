{
       "Source": "hirunews",
       "Timestamp": "Wednesday, 01 November 2017 - 7:07",
       "Headline": "අභිරහස් ලෙස මියගිය වතු මුරකරුවෙකුගේ සිරුරක් හමුවේ",
       "News Content": "අභිරහස් ලෙස මියගොස් සිටි බව කියන වතු මුරකරුවෙක් ලෙස සේවය කළ පුද්ගලයෙකුගේ මරණය සම්බන්ධයෙන් විමර්ශණ කටයුතු ආරම්භ කර ඇති බව පල්ලම පොලීසිය පවසනවා.\nපල්ලම - තම්මන ප්‍රදේශයේ පුද්ගලික පොල් වත්තක සේවය කරමින් සිටි වයස අවුරුදු 54ක පුද්ගලයෙක් මෙලෙස අභිරහස් ලෙස මිය ගොස් ඇති බවයි අප වාර්තාකරු පැවසුවේ.\nපොල් වත්තේ මුර කුටිය අසල තිබියදී මියගිය පුද්ගලයාගේ සිරුර ඊයේ (31) සවස සොයාගෙන තිබෙනවා.\nමරණයට හේතුව තවමත් අනාවරණය වී නොමැති අතර සිරුර සම්බන්ධයෙන් වන මහේස්ත්‍රාත් පරීක්ෂණය පැවැත්වීමට නියමිතව ඇතැයි අප වාර්තාකරු වැඩිදුරටත් සඳහන් කළා.",
       "URL": "https://www.hirunews.lk/174941/අභිරහස්-ලෙස-මියගිය-වතු-මුරකරුවෙකුගේ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4242"
}