{
       "Source": "hirunews",
       "Timestamp": "Monday, 23 August 2021 - 17:32",
       "Headline": "සායනික ඔක්සිජන් රැගෙන පැමිණි 'ශක්ති' නෞකා නාවික හමුදාපතිගේ නිරීක්ෂණයට",
       "News Content": "නාවික හමුදාපති වයිස් අද්මිරාල් නිශාන්ත උලුගේතැන්න සායනික ඔක්සිජන් රැගෙන කොළඹ වරායට සේන්දු වූ ඉන්දීය නාවික හමුදාවේ හා ශ්‍රී ලංකා නාවික හමුදාවේ 'ශක්ති' නෞකාවන්හි අද (23) පෙරවරුවේ නිරීක්ෂණ චාරිකාවක නිරත වී තිබෙනවා.\nනාවික හමුදාපතිවරයා එහිදී සායනික ඔක්සිජන් මෙරටට කඩිනමින් රැගෙන ඒම සඳහා ලබා දුන් සහය පිළිබඳ ඉන්දියානු නාවික හමුදාවේ 'ශක්ති' නෞකාවේ නැව් මුළුවට සහ ඉන්දියානු නාවික හමුදාව වෙත ද සිය කෘතඥතාව පළ කළා.\nඅදාළ නෞකාව ඉන්දියාවේ විශාකාපට්නම් වරායේ සිට ඊයේ (22) පස්වරුවේ කොළඹ වරායට සේන්දු වුණේ සායනික ඔක්සිජන් ටොන් 100 ක පමණ ප්‍රමාණයක් රැගෙනයි.\nඑසේම, තවත් සායනික ඔක්සිජන් ටොන් 40 ක පමණ ප්‍රමාණයක් රැගෙන ශ්‍රී ලංකා නාවික හමුදාවේ ශක්ති නෞකාව ද අද (23) අලුයම කොළඹ වරායට සේන්දු වුණා.",
       "URL": "https://www.hirunews.lk/280433/සායනික-ඔක්සිජන්-රැගෙන-පැමිණි-ශක්ති-නෞකා-නාවික-හමුදාපතිගේ-නිරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=1735"
}