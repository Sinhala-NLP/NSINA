{
       "Source": "hirunews",
       "Timestamp": "Thursday, 09 August 2018 - 17:21",
       "Headline": "ත්‍රි රෝද රථ අනතුරකින් උසස් පෙළ සිසුන් තිදෙනෙකු රෝහලේ  (ඡායාරූප)",
       "News Content": "හැටන්,කිරිමැටියාන ප්‍රදේශයේදී ත්‍රි රෝද රථයක් මාර්ගයෙන් ඉවතට පැන පෙරලීයාමෙන් සිදුවූ අනතුරකින් මෙවර උසස් පෙළ විභාගයට පෙනී සිටින සිසුන් තිදෙනෙකු තුවාල ලබා තිබෙනවා.\nඔවුන් අද (09) උදෑසන විභාගයට පෙනි සිටීම සදහා පාසැල වෙත යමින් සිටියදීයි මේ අනතුරට ලක්ව ඇත්තේ.\nතුවාල ලැබු සිසුන් තිදෙනා තුවාල සහිතවම උසස් පෙළ විභාගයට පෙනී සිට ඇති අතර පසුව ඔවුන් ප්‍රතිකාර සඳහා නාවලපිටිය මුලික රෝහලට ඇතුලත් කර තිබෙනවා.\nමෙලෙස අනතුරින් තුවාල ලැබූ එක් සිසුවෙක් ප්‍රතිකාර ලබා රෝහලෙන් පිටව ගොස් ඇති අතර අනෙක් සිසුන් දෙදෙනා තව දුරටත් රෝහලේ ප්‍රතිකාර ලබන බවයි රෝහල් ප්‍රකාශකයෙකු පවසා සිටියේ.\nඅනතුර සම්බන්ධයෙන් නාවලපිටිය පොලීසිය වැඩිදුර පරීක්ෂණ සිදුකරනවා.\n(ඡායාරූප - හැටන් චන්දන ජයවීර )",
       "URL": "https://www.hirunews.lk/197152/ත්‍රි-රෝද-රථ-අනතුරකින්-උසස්-පෙළ-සිසුන්-තිදෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3807"
}