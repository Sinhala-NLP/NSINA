{
       "Source": "hirunews",
       "Timestamp": "Wednesday, 21 June 2023 - 14:48",
       "Headline": "පුරාවිද්‍යා චක්‍රවර්තී එල්ලාවල නාහිමියන්ගෙන් මහානායක ස්වාමීන්වහන්සේලාට ලිපියක්",
       "News Content": "උතුරු නැගෙනහිර වෙහෙර විහාරවල අයිතිය පිළිබඳව විධිමත් සලැස්මක් නිකාය මූලස්ථාන සමඟ සාකච්ඡා කර සකස් කළ යුතු බව පූජ්‍ය එල්ලාවල මෙධානන්ද හිමියන් පවසනවා.\nඋන්වහන්සේ වැඩිදුරටත් සඳහන් කරන්නේ වැදගත් නටඹුන්  ඇති තැන්වල පුද්ගලයින් අයිතිය ලබා ගෙන අන්තෝනෝමතික ලෙස කටයුතු කරන බවයි.\nමේ හේතුවෙන් ගැටළු ඇති වී තිබෙන බවත් පුද්ගලයින් හිතුමනාපෙට කටයුතු කිරීම හරහා පුරාවස්තු විනාශ වී ඇති බවත් එල්ලාවල හිමියන් ප්‍රකාශ කර සිටිනවා.\nකෙසේ වෙතත් මහානායක හිමිවරුන් වෙත ලිපියක් යොමු කරමින් උන්වහන්සේ ඉල්ලා සිටින්නේ මේ සම්බන්ධයෙන් ක්‍රියාමාර්ගයක් ගන්නා ලෙසයි.",
       "URL": "https://www.hirunews.lk/338618/පුරාවිද්‍යා-චක්‍රවර්තී-එල්ලාවල-නාහිමියන්ගෙන්-මහානායක-ස්වාමීන්වහන්සේලාට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=249"
}