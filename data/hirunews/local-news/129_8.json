{
       "Source": "hirunews",
       "Timestamp": "Thursday, 03 August 2023 - 6:43",
       "Headline": "ජල ගාස්තු සංශෝධනයට අදාළ ගැසට් නිවේදනය නිකුත් වෙයි",
       "News Content": "ඊයේ (02) මධ්‍යම රාත්‍රියේ සිට සමස්ත ජල ගාස්තුව සංශෝධනය කෙරුණු අතර, ඊට අදාළ ගැසට් නිවේදනය ඊයේ රාත්‍රියේම රජයේ මුද්‍රනාලයට යවා තිබුණා.\nමේ වන විට ජල ගාස්තු සංශෝධනය ගැන සඳහන් ගැසට් නිවේදනය නිකුත් වී තිබෙනවා.\nඒ අනුව සමෘද්ධි සහ අඩු ආදයම්ලාභි, අස්වැසුම ප්‍රතිලාභීන්, රෝහල්, පාසල් සහ ආගමික ස්ථානවල වෙත ලබාදෙන ජලය වෙනුවෙන් අය කෙරෙන ගාස්තු ඉහළ දැමීමක් නොවන අතර අනෙකුත් කාණ්ඩ සඳහා භාවිතා කරන ජල ප්‍රමාණ අනුව අවමය සියයට තිහේ සිට කාණ්ඩ කිහිපයක් යටතේ ජල සැපයුම ඉහළ දමා ඇති බවයි ජල සම්පාදන සහ වතු යටිතල පසුකම් සංවර්ධන අමාත්‍යාංශය නිකුත් කළ ගැසට් නිවේදනයේ දැක්වෙන්නේ.\nකෙසේවෙතත් අය කළ සේවා ගාස්තුව ඉහළ දැමීමක් සිදු කර නැහැ.\nඑම ජල ගාස්තු සංශෝධනය සිදු කෙරෙන්නේ පහත පරිදියි;\n00-05 - ඒකකයක් රු.60 මාසික ගාස්තුව රු.300\n06-10 - ඒකකයක් රු.80 මාසික ගාස්තුව රු.300\n11-15 - ඒකකයක් රු.100 මාසික ගාස්තුව රු.300\n16-20 - ඒකකයක් රු.110 මාසික ගාස්තුව රු.400\nමෙම ගැසට් නිවේදනයට අනුව සිදුවන ගාස්තු සංශෝධනය සම්බන්ධයෙන් විස්තර  www.hirunews.lk වෙබ් අඩවියට පිවිසීමෙන් බලා ගැනීමට හැකියාව පවතිනවා.",
       "URL": "https://www.hirunews.lk/343438/ජල-ගාස්තු-සංශෝධනයට-අදාළ-ගැසට්-නිවේදනය-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=129"
}