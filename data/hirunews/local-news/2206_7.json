{
       "Source": "hirunews",
       "Timestamp": "Sunday, 17 January 2021 - 19:33",
       "Headline": "කොරෝනා ආසාදිත දේහයක් ආදාහනය කිරීමේදී ඥාතීන්ගෙන් විරෝධය (වීඩියෝ)",
       "News Content": "කුලියාපිටිය ශික්ෂණ රෝහලේදී මියගිය කොරෝනා ආසාදිත පුද්ගලයෙකුගේ දේහය ආදාහනය කිරීමට මියගිය පුද්ගලයාගේ ඥාතීන් විරෝධය පළ කිරීමේ සිද්ධියක් වාර්තාවනවා.\nදඹදෙණිය - මුම්මාන - ප්‍රදේශයේ පදිංචි 78 හැවිරිදි අදාළ පුද්ගලයා පෙරේදා රෝහල් ගත කර තිබුණේ හදිසියේ ඇතිවූ හෘදයාබාධ තත්වයක් හේතුවෙන්.\nකෙසේ වෙතත් රෝහල් ගත කිරීමේදී සිදුකළ පී.සී.ආර්. පරීක්ෂණයේ ප්‍රතිඵල ඊයේ (16) ලැබී ඇති අතර, එදින පෙරවරුවේ එම රෝගියා මියගොස් තිබුණා.\nඑහිදී  මියගිය තැනැත්තාගේ ඥාතීන් ගිලන් රථයකින් රෝහලට ගෙන්වා තත්වය පැහැදිළි කිරීමට සෞඛ්‍ය අංශ සහ පොලීසිය කටයුතු කළා.",
       "URL": "https://www.hirunews.lk/259957/කොරෝනා-ආසාදිත-දේහයක්-ආදාහනය-කිරීමේදී-ඥාතීන්ගෙන්-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2206"
}