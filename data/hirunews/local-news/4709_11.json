{
       "Source": "hirunews",
       "Timestamp": "Saturday, 14 January 2017 - 18:14",
       "Headline": "බලාපොරොත්තු වූ යහපාලනය මෙය නොවේ - ජවිපෙ",
       "News Content": "හම්බන්තොට ජනතාවගේ සටන දුර්වල කිරීම සඳහා රාජපක්ෂවරුන් කටයුතු කරන බව ජනතා විමුක්ති පෙරමුණ චෝදනා කළා.\nමාතර අද පැවති උත්සවයකට එක්වීමෙන් අනතුරුව මාධ්‍ය වෙත අදහස් දක්වමින් එම පෙරමුණේ පාර්ලිමේන්තු මන්ත්‍රී නලින්ද ජයතිස්ස මේ බව කියා සිටියා.\n‘‘අපි දැක්කා හම්බන්තොට ජනතාවගේ ඉඩම් බේර ගන්න ඒ ජනතාවගේ තිබෙන සටන මොට කරන්න, එය අයාලේ යවන්න, එය තමන්ගේ දේශපාලන බල උපක්‍රම වෙනුවෙන් පාවිච්චි කරන්න රාජපක්ෂලා කටයුතු කරනවා. මේ ඔය හම්බන්තොට වරායත්, හම්බන්තොට ඉඩම් අක්කර 5000 කුත් චීන සමාගම්වලට දෙන්න ඉස්සෙල්ලම ගිවිසුම ගැහුවේ 2014 අවුරුද්දෙදී, රාජපක්ෂ පාලනය යටතේ පී.බී.ජයසුන්දර. පී.බී.ලා තමයි නොරොච්චෝලේ බලාගාරය විකුණන්න කතා කරේ. එහෙම කතා කරපු අයට අද මේ ඉඩම් ගැන කිඹුල් කඳුළු හෙලන්න අයිතියක් නෑ. අපි හම්බන්තොට ජනතාවටත් කියනවා  ඕවට ආයි සැරයක් අහුවෙන්න එපා. ඔය එන්නේ තමන්ගේ ගිලිහුණු බලය ආපහු ගන්න පුළුවන්ද කියලා බලන්න. ඒකට පාඩමක් මීට අවුරුදු දෙකකට කලින් ඉගැන්නුවා. ආයි රාජපක්ෂලට ඔලූව උස්සන්න අපි ඉඩ තියන්නේ නෑ. මේ ආණ්ඩුව බලයට පත්වුණේ ප්‍රජාතන්ත්‍රවාදය ආරක්ෂා කර ගන්නවා කියලා. ප්‍රජාතන්ත්‍රවාදය ශක්තිමත් කරනවා කියලා. හැබැයි හම්බන්තොට දිහා බැලූවට පස්සේ අපිට මතක් වෙන්නේ රතුපස්වල. ඒ කරන සිදුවීම් ඒ ආකාරයටම මේ ආණ්ඩුවත් කරගෙන යනවා. මෙය ජනතාව බලාපොරොත්තු වෙච්ච යහපාලනය නෙවෙයි. ඉතිං මේ ආකාරයට නම් මේ ආණ්ඩුව ක්‍රියා කරන්නේ ඔවුන්ටත් ඉතාම ඉක්මනට අකුලගෙන ගෙදර යන්න සිද්ධ වේවි.’’\nයනුවෙන් මන්ත්‍රීවරයා එහිදී සඳහන් කළා.",
       "URL": "https://www.hirunews.lk/152063/බලාපොරොත්තු-වූ-යහපාලනය-මෙය-නොවේ-ජවිපෙ",
       "Category": "Local News",
       "Parent URL": "https://www.hirunews.lk/local-news.php?pageID=4709"
}