{
       "Source": "hirunews",
       "Timestamp": "Monday, 05 September 2022 - 19:31",
       "Headline": "ඉන්දියාවට ගිය සරණගාතයින් ගෙන්නන්න කමිටුවක්",
       "News Content": "යුද්ධය හේතුවෙන් සරණාගතයින් ලෙස ඉන්දියාවට ගොස් සිටින ශ්‍රී ලාංකිකයින් යලි ගෙන්වාගැනීමේ ක්‍රියාවලිය පහසුකර කාර්යක්ෂම කිරීම සඳහා ජනාධිපති ලේකම් සමන් ඒකනායක විසින් කමිටුවක් පත් කර තිබෙනවා.\nජනාධිපති අතිරේක ලේකම් චන්දිමා වික්‍රමසිංහගේ ප්‍රධානත්වයෙන් යුත් එම කමිටුවට ආගමන විගමන පාලකවරයා, විදේශ කටයුතු අමාත්‍යාංශය, රෙජිස්ටාර් දෙපාර්තමෙන්තුව සහ අධිකරණ අමාත්‍යාංශයේ නිලධාරීන්ද ඇතුළත්.\nසරණාගතයින් ලෙස ඉන්දියාවට ගොස් සිටින ශ්‍රී ලංකිකයින් යලි ගෙන්වා ගැනමේ ඊලාම් “සරණාගතයින් පුනුරුත්තාපනය සඳහා වූ සංවිධානය” සහ ජනාධිපති ලේකම්වරයා අතර සාකච්ඡාවක් ද ජනාධිපති කාර්යාලයේ දී අද පැවැත් වුණා.\nඑහි දී ප්‍රකාශ වී ඇත්තේ සරණාගතයින් ලෙස තමිල්නාඩු ප්‍රාන්තයේ සිටින ශ්‍රී ලාංකිකයින් පනස් අටදහස අතුරින් තුන්දහස් අටසියයක් පමණ මෙරටට පැමිණීමට සූදානමින් සිටින බවයි.",
       "URL": "https://www.hirunews.lk/314640/ඉන්දියාවට-ගිය-සරණගාතයින්-ගෙන්නන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=889"
}