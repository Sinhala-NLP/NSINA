{
       "Source": "hirunews",
       "Timestamp": "Wednesday, 13 September 2023 - 16:36",
       "Headline": "අධිවේගී මාර්ගයක මාරක අනතුරක්",
       "News Content": "අධිවේගී මාර්ගයේ ට්‍රක් රථයක් බස් රථයක ගැටීමෙන් පුද්ගලයින් 11ක් ජීවිතක්ෂයට පත්වී තිබෙනවා.\nඉන්දියාවේ රාජස්ථානයේ භාරත්පූර් හි ප්‍රධාන අධිවේගී මාර්ගයේ ට්‍රක් රථයක් බස් රථයක ගැටීමෙන් මෙම මාරක අනතුර සිදුව තිබෙනවා.\nමෙම බස් රථය රාජස්ථානයේ පුෂ්කාර් සිට උත්තර් ප්‍රදේශ් හි වෘන්දවන් දක්වා ධාවනය වෙමින් තිබියදී මෙම අනතුර සිදුව ඇති බවයි විදෙස් මාධ්‍ය වාර්තා කොට සිටින්නේ.\nදිවි ගලවා ගත් අයෙක් පවසා තිබෙන්නේ වේගයෙන් පැමිණි ට්‍රක් රථය බස් රථයේ ගැටෙන විට රියදුරු සහ මගීන් කිහිප දෙනෙකු බස් රථය පිටුපස සිටගෙන සිටි බවයි.\nඒ අවස්ථාවේ බස් රථයේ ඉන්ධන අවසන්වීමෙන් පසු ලකාන්පූර් ප්‍රදේශයේ ඇන්ත්‍රා ගුවන් පාලම අසල නතර කර තිබී ඇති අතර ට්‍රක් රථය පිටුපසින් පැමිණ එහි ගැටී තිබෙනවා .",
       "URL": "https://www.hirunews.lk/348152/අධිවේගී-මාර්ගයක-මාරක-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=32"
}