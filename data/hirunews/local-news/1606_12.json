{
       "Source": "hirunews",
       "Timestamp": "Monday, 25 October 2021 - 15:54",
       "Headline": "ළහිරු කුමාරට ICC යෙන් දඩ",
       "News Content": "ළහිරු කුමාර ට  අයි සී සී ය විසින් පැනවූ දඩය  දඩ නියම කර තිබෙනවා.\nඒ අනුව ළහිරු කුමාරට තරග මුදලෙන් සියයට 25 ක්ද – ලිටන් දාස් ට තරග මුදලෙන් සියයට 15 ක් ද වන පරිදි දඩ නියම කිරීමටයි ජාත්‍යන්තර ක්‍රිකට් කවුන්සිලය තීරණය කර ඇත්තේ.\nඔවුන් දෙදෙනාටම අකුසලතා ළකුණක් බැගින් ද පණවා තිබෙනවා.\nබංග්ලාදේශය පන්දුවට පහරදෙමින් සිටින අතරතුර ලිටන් දාස් ගේ දැවී යාමත් සමගයි ක්‍රීඩකයන් දෙදෙනා අතර මතභේදයක් ඇති වුණා.\nබංග්ලාදේශ ඉනිමේ පස්වැනි පන්දු ඕවරයේදී පිතිකරු ලිටන් කුමාර් දාස් දැවී යාමෙන් පසු මෙම සිදුවීම ඇතිවූ අතර එහිදී ළහිරු කුමාර ඇවිදයන ක්‍රීඩක ලිටන් දාස් වෙත පැමිණ ඔහුට බැනවදින  ආකාරයක් දක්නට ලැබුණා.\nමෙම තරගයේ තරග තීරක ජවගල් ශ්‍රීනාත් විසින් මෙම දඬුවම පැනවූ අතර, කුමාර සහ දාස් දෙදෙනාම වරද පිළිගත් නිසා සිද්ධිය සමතයකට පත් කෙරුනා.\nමෙවැනි මට්ටමේ ආචාර්‍ය ධර්ම කඩකිරීමක් සඳහා නිල තරවටු කිරීමක අවම දඬුවමක්, ක්‍රීඩකයෙකුගේ තරග ගාස්තුවෙන් සියයට 50ක දඩයක් සහ අවාසි ලකුණු එකක් හෝ දෙකක් අඩු කිරීම ද  ඇතුළත් වෙනවා.",
       "URL": "https://www.hirunews.lk/286025/ළහිරු-කුමාරට-icc-යෙන්-දඩ",
       "Category": "Local News",
       "Parent URL": "https://www.hirunews.lk/local-news.php?pageID=1606"
}