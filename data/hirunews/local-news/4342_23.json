{
       "Source": "hirunews",
       "Timestamp": "Friday, 01 September 2017 - 16:22",
       "Headline": "ජෙනරාල් ජගත් ජයසූරියට එරෙහිව සාක්ෂි දීමට සූදානම් බව ෆීල්ඩ් මාර්ෂල් ෆොන්සේකා කියයි",
       "News Content": "හිටපු හමුදාපති ජෙනරාල් ජගත් ජයසූරිය යුද සමයේ සිදුවූ ඇතැම් අපරාධවලට සම්බන්ධ බැවින් ඊට අදාළව සාක්ෂි ලබාදීමට තමන් සූදානම් බව හිටපු යුද හමුදාපති, ෆීල්ඩ් මාර්ෂල්, අමාත්‍ය සරත් ෆොන්සේකා පවසනවා.\nඔහු කියා සිටියේ හමුදාපති ධුරයේ කටයුතු කරන කාලයේ ඊට අදාළව ලැබුණු තොරතුරු තමන් සතුව පවතින බවයි.\nඒවා සම්බන්ධයෙන් නීතිමය ක්‍රියාමාර්ග ගන්නේ නම් මෙලෙස සාක්ෂි දීමට සූදානම් බව ෆීල්ඩ් මාර්ෂල්, අමාත්‍ය, සරත් ෆොන්සේකා සඳහන් කළේ නව ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න සහ නාවික හමුදාපති වයිස් අද්මිරාල් ට්‍රැවිස් සින්නයියා අද හමුවීමෙන් අනතුරුව මාධ්‍ය හමුවක් කැදවමින්.",
       "URL": "https://www.hirunews.lk/169938/ජෙනරාල්-ජගත්-ජයසූරියට-එරෙහිව-සාක්ෂි-දීමට-සූදානම්-බව-ෆීල්ඩ්-මාර්ෂල්-ෆොන්සේකා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4342"
}