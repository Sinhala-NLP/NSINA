{
       "Source": "hirunews",
       "Timestamp": "Thursday, 28 July 2022 - 9:16",
       "Headline": "කඩුවකින් කපා, පොලුවලින් පහර දී පුද්ගලයෙකු ඝාතනය කෙරේ",
       "News Content": "මුල්ලියාවේලි පොලිස් වසමේ 03 වැනි කොටස ප්‍රදේශයේ දී පුද්ගලයෙකු තියුණු ආයුධයකින් කපා කොටා ඝාතනය කර තිබෙනවා.\nපොලිස් මාධ්‍ය ප්‍රකාශක කාර්යාලය පැවසුවේ, ඊයේ (27) අලුයම් කාලයේ දී මෙම පුද්ගලයාව කඩුවකින් කපා පොලුවලින් පහර දී ඝාතනය කර ඇති බවයි.\nමෙලෙස මියගොස් ඇත්තේ 30 හැවිරිදි මුල්ලියාවේලි ප්‍රදේශයේ ම පදිංචිකරුවෙක්.\nපවුල් ආරවුලක් හේතුවෙන් මෙම ඝාතනය සිදු කර ඇති බවයි හෙළි වී ඇත්තේ.\nමේ වනවිට ඝාතකයින් හඳුනාගෙන ඇති අතර, ඔවුන් ප්‍රදේශයෙන් පලා ගොස් තිබෙනවා.\nසැකකරුවන් අත් අඩංගුවට ගැනීමට මුල්ලියාවේලී පොලිසිය පරීක්ෂණ ක්‍රියාත්මකයි.",
       "URL": "https://www.hirunews.lk/311152/කඩුවකින්-කපා-පොලුවලින්-පහර-දී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=987"
}