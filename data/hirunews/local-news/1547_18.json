{
       "Source": "hirunews",
       "Timestamp": "Sunday, 21 November 2021 - 13:41",
       "Headline": "ගාල්ලෙන් මුහුදු ගිය ධීවරයෙක් මුහුදට වැටී අතුරුදන් වෙයි",
       "News Content": "ගාල්ල - මාගාල්ල ධීවර වරායෙන් ධීවර කටයුතු සඳහා පිටත්ව ගිය බහුදින ධීවර යාත්‍රාවක සිටි ධීවරයෙකු මුහුදට වැටී අතුරුදන්වී තිබෙනවා.\nමේ පිළිබඳව ගාල්ල වරාය පොලීසියට පැමිණිල්ලක් ද ඉදිරිපත් කර ඇති අතර, ඒ සම්බන්ධයෙන් විමර්ශනයක් මේ වනවිටත් ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nපසුගිය 9 වන දින ධීවර කටයුතු සඳහා අදාළ බහුදින යාත්‍රාව පුද්ගලයින් 7 දෙනෙකු සමග පිටව ගොස් ඇති අතර, එහිදියි එක් අයෙකු මුහුදට වැටී අතුරුදන්වී ඇත්තේ.\nඑම ධීවරයා මුහුදට වැටී අතුරුදන්වී ඇති බවට සෙසු ධීවරයින් දැනුවත් වී ඇත්තේ යාත්‍රාව මුහුදු සැතපුම් 400 ක් පමණ දුරක් ගමන් කිරීමෙන් අනතුරුවයි.",
       "URL": "https://www.hirunews.lk/288716/ගාල්ලෙන්-මුහුදු-ගිය-ධීවරයෙක්-මුහුදට-වැටී-අතුරුදන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1547"
}