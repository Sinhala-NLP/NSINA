{
       "Source": "hirunews",
       "Timestamp": "Thursday, 19 January 2023 - 6:46",
       "Headline": "නවසීලන්ත අගමැති, ධුරයෙන් ඉවත් වීමට තීරණය කරයි",
       "News Content": "නවසීලන්ත අගමැති ජෙසින්ඩා ආර්ඩන් ලබන මාසයේ දී සිය ධුරයෙන් ඉවත් වීමට තීරණය කර ඇති බව විදේශ මාධ්‍ය වාර්තා කරනවා.\nඅභියෝගාත්මක රාජකාරි සහිත ව වසර හයක කාලයක් ගත වූ බවත් ජෙසින්ඩා ආර්ඩන් මාධ්‍ය වෙත අවධාරණය කර තිබෙනවා.\nඇය බ්‍රහස්පතින්දා ප්‍රකාශ කළේ, මෙම වසර අග දී එරට පැවැත්වෙන මැතිවරණයෙන් තමන් නැවත තේරී පත් වීමට අපේක්ෂා නො කරන බව යි.\nඒ අනුව ජෙසින්ඩා ආර්ඩන් පෙබරවාරි 7 වැනි දා සිය ධුරයෙන් ඉල්ලා අස් වීමට නියමිත බව යි වාර්තා වන්නේ.",
       "URL": "https://www.hirunews.lk/325374/නවසීලන්ත-අගමැති-ධුරයෙන්-ඉවත්-වීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=593"
}