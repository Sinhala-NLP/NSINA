{
       "Source": "hirunews",
       "Timestamp": "Tuesday, 06 October 2020 - 10:45",
       "Headline": "යාගොඩ සහ වදුරව අතර දුම්රිය නතර නොකර ධාවනය කිරීමේ තීරණයක්",
       "News Content": "ප්‍රධාන මාර්ගයේ යාගොඩ සහ වඳුරව දුම්රිය ස්ථාන අතර අද දිනයේ පමණක් දුම්රිය නතර කරන බව දුම්රිය දෙපාර්තමේන්තුව ප්‍රකාශ කළා.\nඅද පෙරවරුවේ දුම්රිය සාමාන්‍යාධිකාරී ඩිලන්ත ප්‍රනාන්දු සඳහන් කළේ කොරෝනා ව්‍යාප්තිය පාලනය කිරීම සඳහා ගෙන ඇති තීරණවලට අනුව යාගොඩ සහ වඳුරව දුම්රිය ස්ථාන අතර දුම්රිය නතර නොකර ධාවනය කිරීමට තීරණය කළ බවයි.\nකෙසේ වෙතත්, අද පෙරවරුවේ දුම්රියෙන් රැකියා සඳහා පැමිණි පිරිස් යළි නිවෙස් වෙත යාමට අවශ්‍ය බැවින් අද දිනයේ පමණක් එම දුම්රිය ස්ථාන අතර පිහිටි ගම්පහ, දාරළුව, බෙම්මුල්ල, මගලෙගොඩ, හීන්දෙණිය - පට්ටිගොඩ සහ වේයන්ගොඩ දුම්රිය ස්ථානවල දුම්රිය නතර කිරීමට තීරණය කළ බව දුම්රිය දෙපාර්තමේන්තුව සඳහන් කළා.\nඑහෙත් අද දිනයේ සිට නැවත දැනුම්දෙනතුරු යාගොඩ සහ වදුරව අතර දුම්රිය ස්ථාන වලින් දුම්රිය ප්‍රවේශපත්‍ර නිකුත් කිරීමක් සිදුවන්නේ නැහැ.\nහෙට දිනයේ සිට එම දුම්රිය ස්ථානයන්වල දුම්රිය නතර කිරීමක් ද සිදු නොවන බවයි දුම්රිය දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/251919/යාගොඩ-සහ-වදුරව-අතර-දුම්රිය-නතර-නොකර-ධාවනය-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=2408"
}