{
       "Source": "hirunews",
       "Timestamp": "Tuesday, 25 August 2020 - 12:58",
       "Headline": "කොළඹ කොටුව අධි ආරක්ෂිත කලාපයට බෝට්ටු දෙකකින් පැමිණි, විදේශිකයෙකු ඇතුළු 13ක් නාවික හමුදා භාරයට",
       "News Content": "කොළඹ කොටුව අධි ආරක්ෂක මුහුදු සීමාවට අනවසරයෙන් ඇතුළු වූ විදේශිකයෙකු ඇතුළු 13 දෙනෙකු නාවික හමුදා භාරයට ගෙන තිබෙනවා.\nඊයේ (24) පස්වරුවේ යාත්‍රා දෙකකින් ගමන් කරමින් සිටියදී මොවුන් තම භාරයට ගත් බවයි නාවික හමුදා මාධ්‍ය අංශය සදහන් කළේ.\nපසුව කොළඹ වරාය පොලීසියට භාරදුන් මෙම පිරිස තරයේ අවවාද කර මුදා හැරීමට පොලීසිය කටයුතු කර ඇති බවයි පොලිස් මාධ්‍ය කොට්ඨාශය පැවසුවේ.\nමොවුන් අතර කොළඹ ප්‍රධාන පෙළේ හෝටලයක කාර්ය මණ්ඩලයේ පිරිසක් ද සිටින බව සඳහන්.\nඔවුන් ඡායාරූප ගැනීම සදහා මෙලෙස මුහුදු ගොස් ඇති බව ප්‍රශ්න කිරීම් වලදී හෙළිවී තිබෙනවා.",
       "URL": "https://www.hirunews.lk/248607/කොළඹ-කොටුව-අධි-ආරක්ෂිත-කලාපයට-බෝට්ටු-දෙකකින්-පැමිණි-විදේශිකයෙකු-ඇතුළු-13ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2499"
}