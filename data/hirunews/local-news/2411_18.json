{
       "Source": "hirunews",
       "Timestamp": "Sunday, 04 October 2020 - 16:39",
       "Headline": "දිවුලපිටියේ සහ මිනුවන්ගොඩ 430ක් ස්වයං නිරෝධානයට",
       "News Content": "කොරෝනා ආසාදිත කාන්තාව හඳුනා ගැනීමත් සමඟ දිවුලපිටිය සහ මිනුවන්ගොඩ ප්‍රාදේශීය ලේකම් කොට්ඨාශවල පුද්ගලයින් 430කට වැඩි පිරිසක් මේ වන විට ස්වයං නිරෝධායනයට ලක් කර තිබෙනවා.\nමිනුවන්ගොඩ ප්‍රාදේශීය ලේකම් කොට්ඨාශයේ පුද්ගලයින් 250කට වැඩි පිරිසකුත්, දිවුලපිටිය ප්‍රාදේශීය ලේකම් කොට්ඨාශයේ පුද්ගලයින් 180කට වැඩි පිරිසක් මෙලෙස ස්වයං නිරෝධායනයට ලක් කර ඇති බවයි මහජන සෞඛ්‍ය පරීක්ෂකවරුන් සඳහන් කළේ.\nඑමෙන්ම, හෙට(05) දිනයේදී අදාළ කාන්තාව සේවය කළ ඇඟලුම් කර්මාන්තශාලාවේ සේවක සේවිකාවන් 1600කට ද පී.සී.ආර්. පරීක්ෂණ සිදුකිරීමට තීරණය කර තිබෙනවා.\nමේ අතර, හෙට දින රජයේ කාර්යාලයන් හි පැවැත්වෙන මහජන දිනය නොපැවැත්වීමට තීරණය කර තිබෙනවා.\nඒ අනුව මෙම සතිය තුළ මහජන දිනය නොපැවැත්වෙන අතර, මීළඟ සතියේ පැවැත්වීමට නියමිත මහජන දිනය සම්බන්ධයෙන් පසුව දැනුම් දෙන බවයි රාජ්‍ය සේවා, පළාත් සභා හා පළාත් පාලන අමාත්‍යාංශ ලේකම් ජේ.ජේ. රත්නසිරි කියා සිටියේ.",
       "URL": "https://www.hirunews.lk/251789/දිවුලපිටියේ-සහ-මිනුවන්ගොඩ-430ක්-ස්වයං-නිරෝධානයට",
       "Category": "Local News",
       "Parent URL": "https://www.hirunews.lk/local-news.php?pageID=2411"
}