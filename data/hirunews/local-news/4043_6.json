{
       "Source": "hirunews",
       "Timestamp": "Sunday, 11 March 2018 - 16:29",
       "Headline": "මාකඳුරේ මධූෂ්ගේ, ගෝලයින් දෙදෙනෙක් පොලිසියට කොටු",
       "News Content": "සමයං ඝාතන සිද්ධියේ ප්‍රධාන සැකකරුවෙකු වන මධූෂ් ලක්ෂිත හෙවත් මාකඳුරේ මධූෂ් නමැත්තාගේ ප්‍රබලතම ගෝලයන් දෙදෙනෙකු පොලිස් විශේෂ කාර්ය බලකාය විසින් අද (11) අත්අඩංගුවට ගෙන තිබෙනවා.\nමාතර - වැලිගම - මිදිගම ප්‍රදේශයේදී ඔවුන් ගිනි අවි සහ මත්ද්‍රව්‍ය සමඟ අත්අඩංගුවට ගෙන ඇති බවයි පොලීසිය සඳහන් කළේ.\nමධූෂ් නමැති පාතාල නායකයා මේ වනවිට ඩුබායි හි සැඟවී සිටින බවටයි තොරතුරු අනාවරණ වී ඇත්තේ.\nඔහු එහි සිට අපරාධ මෙහෙය වන බවට ද තොරතුරු ලැබී තිබෙනවා.",
       "URL": "https://www.hirunews.lk/185634/මාකඳුරේ-මධූෂ්ගේ-ගෝලයින්-දෙදෙනෙක්-පොලිසියට-කොටු",
       "Category": "Local News",
       "Parent URL": "https://www.hirunews.lk/local-news.php?pageID=4043"
}