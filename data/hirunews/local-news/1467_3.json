{
       "Source": "hirunews",
       "Timestamp": "Monday, 27 December 2021 - 14:14",
       "Headline": "ඉපැරණි දේව ප්‍රතිමා සොරාගෙන අලෙවි කළ දෙදෙනෙකු අත්අඩංගුවට",
       "News Content": "යාපනය ප්‍රදේශයේ කෝවිල්වල ඇති ඉපැරණි දේව ප්‍රතිමා සොරාගෙන අලෙවි කිරීමේ ජාවාරමක නිරතවූ දෙදෙනෙකු, රක්ෂිත බන්ධනාගාර ගත කර තිබෙනවා.\nඊයේ(26)දින අත්අඩංගුවට ගෙන මෙලෙස රක්ෂිත බන්ධනාගාර ගතකර ඇත්තේ, යාපනය - කීරිමලෙයි ප්‍රදේශයේ පදිංචි 25 හැවිරිදි තරුණයෙකු සහ අච්චුවේලි ප්‍රදේශයේ පදිංචි 27 හැවිරිදි තරුණයෙක්.\nසැකකරුවන් විසින් සොරාගන්නා ලද ප්‍රතිමා කොළඹ ප්‍රදේශයේ පුද්ගලයින්ට රුපියල් 50,000ත් ලක්ෂයත් අතර මිලකට අලෙවි කර ඇති බවයි, වාර්තාවන්නේ.\nමොවුන්ගෙන් ලද තොරතුරු මත මෙම ජාවාරමට සම්බන්ධ සෙසු සැකකරුවන් සොයා පොලීසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/292271/ඉපැරණි-දේව-ප්‍රතිමා-සොරාගෙන-අලෙවි-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1467"
}