{
       "Source": "hirunews",
       "Timestamp": "Saturday, 31 March 2018 - 18:26",
       "Headline": "Update: අත්අඩංගුවට ගත් මෛත්‍රී ගුණරත්නට ඇප",
       "News Content": "නීති විරෝධී ගිනි අවි දෙකක් ළග තබාගැනීමේ චෝදනා මත අත්අඩංගුවට ගත් එක්සත් ජාතික නිදහස් පෙරමුණේ මහලේකම් නීතිඥ මෛත්‍රී ගුණරත්න ඇප මත නිදහස් කර තිබෙනවා.\nගිනි අවිවලට අදාළ බලපත්‍ර ඉදිරිපත් කිරීමට අපොහොසත්වීම හේතුවෙන් ඔහු අත්අඩංගුවට ගත් බවයි පොලිසිය කියාසිටියේ.\nපිළිමතලාව ඌරාපොල හංදිය අසල සැක කටයුතු ජීප් රථයක් නවතා ඇති බවට කඩුගන්නාව පොලිසියට අද පස්වරු 1.50 ට පමණ තොරතුරක් ලැබී තිබුනා.\nඒ අනුව පොලිසියට එම ස්ථානයට ගොස් පරීක්ෂා කිරීමේ දී ජිප් රථයේ තිබී ගිනි අවි දෙකක් සහ උණ්ඩ 10 ක් සොයාගෙන තිබෙනවා.\nඑම අවස්ථාවේ ජිප් රථය පැදවූ මෛත්‍රී ගුණරත්න ඉදිරිපත් වී ඇති අතර ගිනි අවිවලට අදාළ බලපත්‍ර ඉදිරිපත් කිරීමට අපොහොසත්වීම හේතුවෙන් ඔහු අත්අඩංගුවට ගත් බව පොලිසිය ප්‍රකාශ කළා.\nකෙසේවෙතත් සැකකරු මහනුවර මහේස්ත්‍රාත් අධිකරණයට ඉදිරිපත් කිරීමෙන් පසු අදාළ ගිනි අවිවල බලපත්‍රවල පිටපත් අධිකරණයට ඉදිරිපත් කිරීම හේතුවෙන් ශරීර ඇප දෙකක් මත නිදහස් කළ බවයි පොලිසිය සඳහන් කළේ.\nනඩුව ජුනි මස 13 වනදා යළි කැඳවීමට නියමිතයි.\nඅග්‍රාමාත්‍ය රනිල් වික්‍රමසිංහට ධුරයෙන් ඉවත් වන ලෙස බලකරමින් එක්සත් ජාතික නිදහස් පෙරමුණ සංවිධාන කළ පාගමන අතරතුරයි මෙම සිදුවීම වාර්තා වන්නේ.\nUpdate : Saturday, 31 March 2018 - 18.52\n-------------------------------------------------------------------------------------\nමෛත්‍රී ගුණරත්න පොලිස් අත්අඩංගුවට\nනීති විරෝධී ගිනි අවි දෙකක් සමග එක්සත් ජාතික නිදහස් පෙරමුණේ මහලේකම් නීතිඥ මෛත්‍රී ගුණරත්න පොලිස් අත්අඩංගුවට ගෙන තිබෙනවා.\nපිළිමතලාව ඌරාපොල හංදිය අසල සැක කටයුතු ජීප් රථයක් නවතා ඇති බවට කඩුගන්නාව පොලිසියට අද පස්වරු 1.50 ට පමණ තොරතුරක් ලැබී තිබුනා.\nඒ අනුව පොලිසියට එම ස්ථානයට ගොස් පරීක්ෂා කිරීමේ දී ජිප් රථයේ තිබී ගිනි අවි දෙකක් සහ උණ්ඩ 10 ක් සොයාගෙන තිබෙනවා.\nඑම අවස්ථාවේ ජිප් රථය පැදවූ මෛත්‍රී ගුණරත්න ඉදිරිපත් වී ඇති අතර ගිනි අවිවලට අදාළ බලපත්‍ර ඉදිරිපත් කිරීමට අපොහොසත්වීම හේතුවෙන් ඔහු අත්අඩංගුවට ගත් බවයි පොලිසිය කියාසිටියේ.\nසැකකරු මහනුවර මහේස්ත්‍රාත් අධිකරණයට ඉදිරිපත් කිරීමට නියමිතයි.\nකඩුගන්නාව පොලිසිය මේ සම්බන්ධයෙන් පරීක්ෂණ ආරම්භ කර තිබෙනවා.",
       "URL": "https://www.hirunews.lk/187346/update-අත්අඩංගුවට-ගත්-මෛත්‍රී-ගුණරත්නට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4011"
}