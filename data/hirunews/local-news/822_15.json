{
       "Source": "hirunews",
       "Timestamp": "Thursday, 06 October 2022 - 7:44",
       "Headline": "ජනාධිපතිගෙන් අද පාර්ලිමේන්තුවේ දී විශේෂ ප්‍රකාශයක්",
       "News Content": "ජනාධිපති රනිල් වික්‍රමසිංහ අද (06) පාර්ලිමේන්තුවේ දී විශේෂ ප්‍රකාශයක් සිදුකිරීමට නියමිත යි.\nජනාධිපතිවරයාගේ ජපාන සහ පිලිපීන සංචාරයෙන් රටට අත් වූ ආර්ථික ප්‍රගතිය පිළිබඳ මෙහි දී පාර්ලිමේන්තුව දැනුවත් කිරීමට නියමිත ව ඇති බව යි දේශපාලන ආරංචි මාර්ග සඳහන් කළේ.\nමේ අතර, වන අලි අලෙවි කිරීම ගැටලුවක් නො වන බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී එච්. නන්දසේන ඊයේ පාර්ලිමේන්තුවේ දී ප්‍රකාශ කළා.\nඑමෙන්ම දේශපාලන පක්ෂවල නායකයන් සහ නියෝජිතයන්ගෙන් සැදුම්ලත් ජාතික සභාව අද යළි රැස්වීමට නියමිත යි.",
       "URL": "https://www.hirunews.lk/317141/ජනාධිපතිගෙන්-අද-පාර්ලිමේන්තුවේ-දී-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=822"
}