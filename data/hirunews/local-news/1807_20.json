{
       "Source": "hirunews",
       "Timestamp": "Tuesday, 20 July 2021 - 17:03",
       "Headline": "කුලියාපිටිය මූලික රෝහලට හෘද, ස්නායු, පෙනහළු සහ වයෝවෘද්ධ ප්‍රතිකාර ඒකක අරඹන්නැයි අගමැතිගෙන් උපදෙස්",
       "News Content": "කුලියාපිටිය මූලික රෝහලේ හෘද, ස්නායු, පෙනහළු සහ වයෝවෘද්ධ ප්‍රතිකාර සේවා වෙනුවෙන් නව ඒකක ආරම්භ කරන ලෙස අග්‍රාමාත්‍ය මහින්ද රාජපක්ෂ අද බලධාරීන්ට උපදෙස් ලබාදී තිබෙනවා.\nඒ, එම රෝහලේ සංවර්ධන කටයුතු පිළිබඳව පාර්ලිමේන්තුවේ අද පැවති සාකච්ඡාවකට එක්වෙමින්.\nඑමෙන්ම කුරුණෑගල පළාත් රෝහල ජාතික මට්ටමේ රෝහලක් ලෙස වැඩිදියුණු කිරීමේදී අවශ්‍ය කරන වෛද්‍ය, ළමා රෝග, ශල්‍ය ඒකක සඳහා මහල් 14 කින් යුත් ගොඩනැගිලි සංකීර්ණයක් ඉදිකිරීම සඳහාද අවශ්‍ය කරන තාක්ෂණික අනුමැතිය යොමු කිරීමටද මෙහිදී තීරණය වී තිබෙනවා.",
       "URL": "https://www.hirunews.lk/277516/කුලියාපිටිය-මූලික-රෝහලට-හෘද-ස්නායු-පෙනහළු-සහ-වයෝවෘද්ධ-ප්‍රතිකාර-ඒකක-අරඹන්නැයි-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1807"
}