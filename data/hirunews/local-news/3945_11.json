{
       "Source": "hirunews",
       "Timestamp": "Tuesday, 15 May 2018 - 9:27",
       "Headline": "ඌරුබොක්කේ අනතුරකින් 03 දෙනෙකු මරුට (ඡායාරූප)",
       "News Content": "මාතර - ඌරුබොක්ක - රොටුඹ - දාබෝගල ප්‍රදේශයේදී ඊයේ (14) රාත්‍රියේ සිදුවූ රිය අනතුරකින් පුද්ගලයින් තුන්දෙනෙකු ජීවිතක්ෂයට පත්වී තිබෙනවා.\nපස්ගොඩ සිට බෙංගමුව දක්වා ධාවනය වූ ත්‍රිරෝද රථයක් රියදුරුට පාලනය කර ගත නොහැකිව මාර්ගයෙන් ඉවතට පැන ගසක ගැටීමෙන් මෙම අනතුර සිදුවී ඇති බවයි පොලීසිය සඳහන් කළේ.\nසිද්ධියෙන් මිය ගොස් ඇත්තේ ත්‍රිරෝද රථයේ ගමන් ගත් අවුරුදු 34, 50 සහ 53 වයස්වල පසුවන පස්ගොඩ, බෙංගමුව සහ හඳුගල ප්‍රදේශවල පදිංචිකරුවන් තිදෙනෙක්.\nඅනතුරෙන් ත්‍රිරෝද රථයේ රියදුරු ද බරපතල තුවාල ලබා ඇඹිලිපිටිය රෝහලට ඇතුළත් කර තිබෙනවා.\nමේ අතර, කොළඹ - නුවර ප්‍රධාන මාර්ගයේ යක්කල - කන්දකපාපු හන්දිය ප්‍රදේශයේ සිදුවූ රිය අනතුරකින් ද පුද්ගලයෙකු ජීවිතක්ෂයට පත්වුණා.\nමාර්ගය හරහා ගමන් කරමින් සිටියදී ලොරි රථයක ගැටී මොහු ජීවිතක්ෂයට පත්ව ඇති බවයි පොලීසිය සදහන් කළේ.\nමෙලෙස මිය ගොස් ඇත්තේ 38 හැවිරිදි කිරාන්කුලම් ප්‍රදේශයේ පදිංචි පුද්ගලයෙක්.\n(ඡායාරූප - ජයන්ත නානායක්කාර )",
       "URL": "https://www.hirunews.lk/190765/ඌරුබොක්කේ-අනතුරකින්-03-දෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3945"
}