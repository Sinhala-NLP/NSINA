{
       "Source": "hirunews",
       "Timestamp": "Thursday, 13 September 2018 - 17:04",
       "Headline": "නිති විරෝධී ජීවී මත්ස්‍යයින් තොගයක් සමඟ තරුණයෙකු කටුනායකදී අත්අඩංගුවට (ඡායාරූප)",
       "News Content": "නිති විරෝධී ලෙස සිංගප්පූරුවේ සිට ජීවී මත්ස්‍යයින් තොගයක් මෙරටට රැගෙන ආ ශ්‍රී ලංකික ගුවන් මඟියෙක් අද (13) කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු ගාල්ල ,මහමෝදර ප්‍රදේශයේ පදිංචි 27 හැවිරිදි පුද්ගලයෙක්.\nඔහු විසින් මෙලෙස රැගෙන ආ මත්ස්‍යයින් තොගයේ වටිනාකම රුපියල් 3,20000 පමණ වන බවයි රේගු නිලධාරීන් පැවසුවේ.\nසැකකරු ඇරවානා වර්ගයේ මත්ස්‍යයින් 10 ක් සහ කොයි කාෆ් වර්ගයේ මත්ස්‍යයින් 14 දෙනෙකු නීතිවිරෝධී ලෙස මෙලෙස රැගෙන විත් තිබු බවයි රේගුව වැඩිදුරටත් සදහන් කළේ .\nඅත්අඩංගුවට ගත් මත්ස්‍යයින් තොගය රේගු නිලධාරින් විසින් කටුනායක ගුවන් තොටුපොළ සත්ව නීරෝධායන ආයතනයේ නිලධාරීන් වෙත ඉදිරිපත් කර ඇති අතර, එහිදී ඔවුන් තීරණය කර ඇත්තේ වහාම මෙම මත්ස්‍යයින් තොගය සිංගප්පූරුව වෙත ප්‍රති අපනයනය කිරීමටයි.\n( ඡායාරූප - ටී.කේ.ජී කපිල )",
       "URL": "https://www.hirunews.lk/199823/නිති-විරෝධී-ජීවී-මත්ස්‍යයින්-තොගයක්-සමඟ-තරුණයෙකු-කටුනායකදී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3750"
}