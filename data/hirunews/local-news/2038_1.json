{
       "Source": "hirunews",
       "Timestamp": "Tuesday, 06 April 2021 - 16:20",
       "Headline": "දුම්රිය ස්ථානාධිපතිවරුන් හෙට සිට පාර්සල් ප්‍රවාහන කටයුතුවලින් ඉවත්වෙයි",
       "News Content": "දුම්රිය ස්ථානවල පවතින කනිෂ්ඨ සේවක හිඟයට පාලනාධිකාරිය මෙතෙක් විසඳුමක් ලබා නොදීම හේතුවෙන් හෙට සිට දුම්රියෙන් පාර්සල් ප්‍රවාහනය කිරීමේ කටයුතුවලින් ඉවත්වීමට තීරණය කර ඇති බව ශ්‍රී ලංකා දුම්රිය ස්ථානාධිපති සංගමය පවසනවා.\nදුම්රිය ස්ථානයක සේවකයින් හයදෙනෙකු සේවයේ යෙදිය යුතු වුවත් බොහෝ දුම්රිය ස්ථානවල එක් සේවකයෙකු පමණක් රාජකාරිවලට අනුයුක්ත කර ඇති බවයි එම සංගමයේ ලේකම් කසුන් ජයසේකර කියා සිටියේ.\nමෙම ගැටළුවට විසඳුම් ලබාදීමට පසුගිය වසරේ පෙබරවාරි 18 වනදා පාලනාධිකාරිය පොරොන්දු වුවත් මෙතෙක් එකදු සේවකයෙකු හෝ බඳවාගෙන නොමැති බවද ඔහු වැඩිදුරටත් සඳහන් කළා.",
       "URL": "https://www.hirunews.lk/267674/දුම්රිය-ස්ථානාධිපතිවරුන්-හෙට-සිට-පාර්සල්-ප්‍රවාහන-කටයුතුවලින්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2038"
}