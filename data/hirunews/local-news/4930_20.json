{
       "Source": "hirunews",
       "Timestamp": "Tuesday, 09 August 2016 - 11:23",
       "Headline": "පෙරහැර බලන්න නුවර ගිය කාන්තාවන් දෙදෙනෙකුට වූ දේ",
       "News Content": "මහනුවර ශ්‍රී දළදා මාළිගාවේ ඊයේ රාත්‍රියේ වීථි සංචාරය කළ කුඹල් පෙරහර නරඹමින් සිටි කාන්තාවන් තුන්දෙනෙකුගේ ශරීරය මතට වීදුරු ජනේලයක් කඩා වැටී තිබෙනවා.\nඉන් තුවාල ලැබූ ඔවුන් මහනුවර මහරෝහලට ඇතුළත් කර ඇති බවයි පොලීසිය සදහන් කළේ.\nඑම කාන්තාවන් තුන්දෙනා පෙරහර ගමන් ගන්නා කොළඹ වීථිය මාර්ගය අසළ පෙරහර නරඹමින් සිටියදී මෙලෙස කඩා වැටී ඇත්තේ ඔවුන් රැදී සිටි ස්ථානයේ පිහිටි ගොඩනැගිල්ලක දෙවන මහලේ වීදුරු ජනේලයක්.\nතුවාල ලැබූ කාන්තාවන් තුන්දෙනාගෙන් එක් අයෙකු ප්‍රතිකාර ලබා පිටව ගොස් ඇති අතර අනෙක් දෙදෙනා තවදුරටත් නේවාසිකව ප්‍රතිකාර ලබන බවයි මහනුවර මහ රෝහලේ ප්‍රකාශකයෙකු සදහන් කළේ.",
       "URL": "https://www.hirunews.lk/140174/පෙරහැර-බලන්න-නුවර-ගිය-කාන්තාවන්-දෙදෙනෙකුට-වූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4930"
}