{
       "Source": "hirunews",
       "Timestamp": "Thursday, 08 September 2022 - 14:58",
       "Headline": "යල කන්න‍යේ අස්වැන්නට සාධාරණ මිලක් දෙන්නැ යි ගොවීන්ගෙන් මැසිවිලි (වීඩියෝ)",
       "News Content": "යල කන්නයේ වී අස්වැන්න සඳහා සාධාරණ මිලක් නො ලැබෙන බවට ගොවීන් මැසිවිලි නඟනවා.\nඔවුන් චෝදනා කරන්නේ, වී මිල දී ගැනීම සඳහා ද රජයට නිසි වැඩපිළිවෙළක් නොමැති බව යි.\nයල කන්නයේ වී අස්වනු නෙළීමේ කටයුතු මේ වනවිට දිවයිනේ බොහෝ ප්‍රදේශවල ආරම්භ වී තිබෙනවා.\nකෙසේ වුවත් පොහොර සහ ඉන්ධන අර්බුදය මැද යල කන්නයේ වගා කටයුතුවල නිරත වූ ගොවීන් මේ වන විට යළිත් අසරණ වි සිටින්නේ, අස්වනු සඳහා සාධාරණ මිලක් නොමැති වීමෙන්.\nනිෂ්පාදන වියදම දැඩි ලෙස ඉහළ ගොස් ඇති බැවින් වී කිලෝවක් සඳහා රුපියල් 150ක වත් මුදලක් ලබා දෙන්නැ යි ඔවුන් රජයෙන් ඉල්ලා සිටිනවා.\nපොලොන්නරුව ප්‍රදේශයේ ගොවිබිම් 1000කට පමණ මේ වන විට ඉන්ධන ලැබී ඇත්තේ 5%ක පමණ ප්‍රමාණයක් බවයි ගොවි සංවිධාන චෝදනා කරන්නේ.",
       "URL": "https://www.hirunews.lk/314871/යල-කන්න‍යේ-අස්වැන්නට-සාධාරණ-මිලක්-දෙන්නැ-යි-ගොවීන්ගෙන්-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=882"
}