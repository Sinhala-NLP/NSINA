{
       "Source": "hirunews",
       "Timestamp": "Sunday, 27 December 2020 - 10:05",
       "Headline": "යුරෝපය පුරා කොරෝනා එන්නත්කරණය ඇරඹේ",
       "News Content": "යුරෝපය පුරා මහා පරිමාණ වශයෙන් කොරෝනා වෛරස් එන්නත්කරණය අද ආරම්භ කෙරෙනවා.\nමිලියන 450ක ජනගහනයක් සහිත යුරෝපා කලාපයේ එන්නත් කිරීම සඳහා කොරෝනා වෛරසයට එරෙහි එන්නත් මාත්‍රා බිලියන 2ක් ලබා ගැනෙන බව සඳහන්.\nකලාපයේ සියලුම වැඩිහිටියන් 2021 වසර තුලදී කොරෝනා වෛරසයට එරෙහිව එන්නත් කිරීමටයි සැලසුම් කර ඇත්තේ.\nලොව විශිෂ්ඨතම සෞඛ්‍ය සේවා පද්ධතීන් පැවතුන ද, යුරෝපීය රටවල් මේ වනවිට කොරෝනා වෛරසයේ තුන්වන රැල්ලට ද මුහුණදී සිටින අතර, ඇතැම් රටවල් විශ්‍රාමික වෛද්‍ය වෘත්තීකයන් ද සේවයට කැඳවනු ලැබුවා.\nයුරෝපා සංගමයේ රටවල් 27ක අදින් ආරම්භ වූ එන්නත්කරණය තුලින් ඉදිරි වසරේදී ජනජීවිතය සාමාන්‍ය තත්ත්වයට පත් කිරීමට හැකිවනු ඇතැයි අපේක්ෂා කෙරෙනවා.",
       "URL": "https://www.hirunews.lk/258048/යුරෝපය-පුරා-කොරෝනා-එන්නත්කරණය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2251"
}