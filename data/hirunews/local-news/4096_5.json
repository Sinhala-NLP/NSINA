{
       "Source": "hirunews",
       "Timestamp": "Friday, 02 February 2018 - 17:11",
       "Headline": "හිටපු ඇමති බැසිල්, ඇමති රිෂාඩ් ඇතුළු පිරිසකට නොතීසි",
       "News Content": "විල්පත්තු වන විනාශයට එරෙහිව ඉදිරිපත් වූ පෙත්සම් දෙකකට අදාළව හිටපු අමාත්‍ය බැසිල් රාජපක්ෂ, අමාත්‍ය රිෂාඩ් බදියුදීන් සහ ඔහුගේ සොහොයුරු රිෂ්වාන් බදියුදීන් ඇතුළු පිරිසකට අභියාචනාධිකරණය අද නොතීසි නිකුත් කළා.\nඒ, විල්පත්තු රක්ෂිතයේ පරිවාර වනාන්තරයක් වන විලත්තිකුලම් රක්ෂිතයේ නීතිවිරෝධීව නැවත පදිංචි කිරීම් සිදුකරන බවට නීතිඥවරයෙකු වන නාගානන්ද කොඩිතුවක්කු සහ තවත් පුද්ගලයෙකු විසින් අභියාචනාධිකරණයට ගොනු කළ පෙත්සමක් විභාගයට ගනිමින්.\nඒ අනුව අදාළ පෙත්සමේ වගඋත්තරකරුවන් ලෙස නම් සඳහන් පුද්ගලයින් ලබන මාර්තු 5 වන දා අභියාචනාධිකරණය හමුවේ පෙනී සිටින ලෙසයි අභියාචනාධිකරණයේ සභාපති විනිසුරු ප්‍රීති පද්මන් සූරසේන සහ ශිරාන් ගුණරත්න යන විනිසුරු මඩුල්ල නියෝග කළේ.",
       "URL": "https://www.hirunews.lk/182723/හිටපු-ඇමති-බැසිල්-රිෂාඩ්-ඇතුළු-පිරිසකට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4096"
}