{
       "Source": "hirunews",
       "Timestamp": "Wednesday, 21 April 2021 - 14:58",
       "Headline": "විකිරණශීලී ද්‍රව්‍ය රැගෙන හම්බන්තොට වරායට ඇතුළු වූ නෞකාවකට වහාම පිටව යන ලෙස දැනුම්දීමක් (වීඩියෝ)",
       "News Content": "හම්බන්තොට වරායට අනවසරයෙන් ඇතුළුවූ විකිරණශීලි ද්‍රව්‍ය රැගත් චීන නෞකාවකට වහාම පිටවන ලෙස ශ්‍රී ලංකා පරමාණුක බලශක්ති නියාමන කොමිෂන් සභාව දැනුම් දී තිබෙනවා.\nඑහි අධ්‍යක්ෂ ජනරාල් අනිල් රංජිත් හිරු ප්‍රවෘත්ති අංශයට සඳහන් කළේ තම සභාවේ අනුමැතියකින් තොරව අදාළ නෞකාව හම්බන්තොට වරායට ඇතුළු වී ඇති බවයි.\nනෙදර්ලන්තයේ සිට චීනය බලා ධාවනය වෙමින් තිබියදී එන්ජිමේ ඇති වූ දෝෂයක් හේතුවෙන් අදාළ නෞකාව වරායට පැමිණ ඇති බව අධ්‍යක්ෂ ජනරාල්වරයා කියා සිටියා.",
       "URL": "https://www.hirunews.lk/269082/විකිරණශීලී-ද්‍රව්‍ය-රැගෙන-හම්බන්තොට-වරායට-ඇතුළු-වූ-නෞකාවකට-වහාම-පිටව-යන-ලෙස-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2005"
}