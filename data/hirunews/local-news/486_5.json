{
       "Source": "hirunews",
       "Timestamp": "Friday, 10 March 2023 - 10:23",
       "Headline": "ඉතාලි රැකියා සඳහා මුදල් ලබාදී නොරැවටෙන්නැයි ඉල්ලීමක්",
       "News Content": "ශ්‍රී ලංකාව ඇතුළු යුරෝපා නොවන රටවල් සඳහා වාර්ෂිකව ඉතාලි රජය විසින් ලබාදෙන කෝටා ක්‍රමය යටතේ රැකියා අවස්ථා ලබාගැනීමට ශ්‍රී ලාංකිකයන්ට සෘජුවම අයදුම් කළ නොහැකි බව ඉතාලියේ ශ්‍රී ලංකා තානාපති ජගත් වැල්ලවත්ත පවසනවා.\nඒ හේතුවෙන් ඉතාලි රැකියා ලබා ගැනීමට කිසිදු පුද්ගලයකුට මුදල් ලබා නොදෙන ලෙසයි ඔහු දැනුම් දුන්නේ.\nමේ අතර විදේශ රැකියා ලබාදෙන බවට පවසා රුපියල් ලක්ෂ 12 කට අධික මුදලක් වංචා කිරීමේ සිද්ධියකට බණ්ඩාරගම පදිංචි 38 හැවිරිදි කාන්තාවක් අත්අඩංගුවට ගෙන තිබෙනවා.\nබණ්ඩාරගම පොලිසියට මෙම කාන්තාව සම්බන්ධයෙන් පැමිණිලි හතක් ලැබී ඇති අතර, ඒ අනුව සිදුකළ විමර්ශනවලට අදාළවයි ඊයේ (09) සැකකාරිය අත්අඩංගුවට ගනු ලැබුවේ.\nමුදල් වංචා කිරීම සම්බන්ධයෙන් මෙම කාන්තාවට විරුද්ධව ඉංගිරිය පොලිස් ස්ථානයටද පැමිණිලි හයක් ලැබී තිබෙනවා.",
       "URL": "https://www.hirunews.lk/329516/ඉතාලි-රැකියා-සඳහා-මුදල්-ලබාදී-නොරැවටෙන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=486"
}