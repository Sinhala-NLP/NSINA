{
       "Source": "hirunews",
       "Timestamp": "Wednesday, 20 April 2016 - 18:52",
       "Headline": "ගෝඨාභය රාජපක්ෂ අත්අඩංගුවට ගන්නැයි  බැරැක් ඔබාමාට බලපෑම්",
       "News Content": "හිටපු ආරක්ෂක ලේකම් ගෝඨාභය රාජපක්ෂ අත්අඩංගුවට ගන්නැයි ඇමරිකාවේ ක්‍රියාත්මක දෙමළ සංවිධාන දෙකක් එරට ජනාධිපති බැරැක් ඔබාමාගෙන් ඉල්ලීමක් කර තිබෙනවා.\nමේ වනවිට හිටපු ආරක්ෂක ලේකම්වරයා ඇමරිකාවේ සංචාරයක නිරතව සිටිනවා.\nඑබැවින් ඔහු අත්අඩංගුවට ගැනීමට ඇති මෙම අවස්ථාව පැහැර නොහරින ලෙසයි ඇමරිකානු ජනාධීපති බැරැක් ඔබාමාගෙන් එම සංවිධාන ඉල්ලා ඇත්තේ.\nපසුගිය යුද සමයේ අවසන් කාලසීමාවේ දෙමළ වැසියන් විශාල පිරිසක් අසාධාරණයට සහ ඝාතනවලට ලක් කිරීමේ චෝදනාවට හිටපු ආරක්ෂක ලේකම්වරයා ඍජුවම වගකිව යුතු බවටයි එම සංවිධාන පෙන්වා දෙන්නේ.\nඇමරිකාවේ ජීවත්වන දෙමළ ජාතිකයින්ගෙන් සමන්විත ටැමිල් ෆෝ ඔබාමා සහ ඇමරිකන් ටැමිල් ෆෝරම් නැමති දෙමළ සංවිධාන මෙම ඉල්ලීම සිදුකර ඇති බවටයි අන්තර්ජාතික මාධ්‍ය අද වාර්තා කළේ.",
       "URL": "https://www.hirunews.lk/131337/ගෝඨාභය-රාජපක්ෂ-අත්අඩංගුවට-ගන්නැයි-බැරැක්-ඔබාමාට-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=5080"
}