{
       "Source": "hirunews",
       "Timestamp": "Thursday, 10 August 2023 - 16:39",
       "Headline": "වෘත්තීය පුහුණු මධ්‍යස්ථානයක අධ්‍යාපනය ලබන සිසුවෙකු සියදිවි හානිකර ගනී",
       "News Content": "බුලත්සිංහල වෘත්තිය පුහුණු මධ්‍යස්ථානයේ අධ්‍යාපනය ලබන 17 හැවිරිදි පිරිමි දරුවකු ඔහු පදිංචිව සිටින නිවසේ ගෙළ වැළලාගෙන සියදිවි හානි කරගෙන ඇති බව හොරණ පොලිසිය පවසයි.\nසෙවනගල ප්‍රදේශයේ පදිංචිව සිටින මෙම දරුවා තාවකාලිකව බටුවිට ගෝනපල හංදිය ප්‍රදේශයේ නිවසක නවාතැන් ගෙන සිටි බව වාර්තා වෙනවා.\nසිසුවා සිය දිවි හානිකර ගැනීමට හේතුව අනාවරණය වී නොමැති අතර මීට  පෙරද සියදිවි හානි කරගැනීමට තැත් කර ඇති බව විමර්ශනවලදී  හෙළිවී තිබෙනවා.\nමෙම සම්බන්ධයෙන් ඉදිරි විමර්ෂන හොරණ පොලිසිය විසින් සිදුකරනවා.",
       "URL": "https://www.hirunews.lk/344351/වෘත්තීය-පුහුණු-මධ්‍යස්ථානයක-අධ්‍යාපනය-ලබන-සිසුවෙකු-සියදිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=108"
}