{
       "Source": "hirunews",
       "Timestamp": "Friday, 14 April 2017 - 19:24",
       "Headline": "මගී ජනතාව වෙනුවෙන් හෙටත් විශේෂ දුම්රිය",
       "News Content": "අලූත් අවුරුද්ද වෙනුවෙන් මගී ජනතාවගේ පහසුව සඳහා හෙට (15) දිනයේදීත් විශේෂ දුම්රිය කිහිපයක් ධාවනයට එක්කර ඇති බව දුම්රිය දෙපාර්තමේන්තුව පවසනවා.\nදුම්රිය ගමනාගමන අධිකාරී විජය සමරසිංහ කියා සිටියේ මගී ජනතාවගේ ආරක්ෂාව සඳහාද විශේෂ වැඩපිළිවෙලක් ක්‍රියාවට නංවා ඇති බවයි.\nමගී ජනතාවගේ අවශ්‍යතා පරිදි බස් රථ ධාවනයට යෙදවීමට කටයුතු කර ඇති බව ශ්‍රී ලංකා ගමනාගමන මණ්ඩලයේ ප්‍රධාන මෙහෙයුම් අධිකාරී පී.එච්.පී.ආර්. චන්ද්‍රසිරි හිරු ප්‍රවෘත්ති අංශයට සඳහන් කළා.\nමේ අතර, දිවයින පුරා සේවය කරන දුම්රිය ගේට්ටුකරුවන් අද දිනයේ දුම්රිය හරස් මාර්ගවල කළු කොඩි ඔසවමින් විරෝධතාවක නිරත වුණා.\nඒ, උතුර සහ නැගෙනහිර පළාත්වල දුම්රිය අනාරක්ෂිත ගේට්ටුකරුවන් ආරම්භ කර ඇති ආරම්භ කර ඇති වර්ජනයට සහය දක්වමින්.\nඔවුන් මෙලෙස වර්ජනයක නිරත වන්නේ රුපියල් 7500 දීමනාව ඉහළ දැමීම ඇතුළු ඉල්ලීම් කිහිපයක් මුල්කර ගනිමින්.",
       "URL": "https://www.hirunews.lk/159203/මගී-ජනතාව-වෙනුවෙන්-හෙටත්-විශේෂ-දුම්රිය",
       "Category": "Local News",
       "Parent URL": "https://www.hirunews.lk/local-news.php?pageID=4563"
}