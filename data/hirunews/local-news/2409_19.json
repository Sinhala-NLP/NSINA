{
       "Source": "hirunews",
       "Timestamp": "Monday, 05 October 2020 - 13:32",
       "Headline": "නව ආසාදිතයන් 69 දෙනාම ඇඟළුම් ආයතනයේ සාමාජිකයින් බවට හෙළිවේ",
       "News Content": "කොරෝනා වැළඳුනු බවට අද දිනයේ තහවුරු වූ 69 දෙනා දිවුලපිටියෙන් හමුවූ කාන්තාව සේවය කළ ඇඟළුම් කර්මාන්තශාලාවේ කාර්ය මණ්ඩලයේ සාමාජිකයන් බව රජයේ ප්‍රවෘත්ති දෙපාර්තමේන්තුව පවසනවා.\nකොරෝනා වැළඳුණු ඇඟළුම් සේවිකාවගේ ආශ්‍රිතයින් සම්බන්ධයෙන් සිදුකළ පරීක්ෂණවලදී මෙම පිරිස සොයා ගනු ලැබුවා.\nඅදාළ කාන්තාවට වෛරසය ආසාදනය වූ මුලාශ්‍රයක් නිශ්චිතව මෙතෙක් හඳුනාගෙන නොමැති අතර, සෞඛ්‍ය ඇමතිනි පවිත්‍රා වන්නිආරච්චි සඳහන් කළේ කාන්තාවට වෛරසය ආසාදනය වූ මූලාශ්‍ර සෙවීමට බුද්ධි අංශයේ සහය මේ වනවිට ලබාගෙන ඇති බවයි.\nමේ වනවිට මෙරටින් වාර්තාවී ඇති සමස්ත කොරෝනා ආසාදිත සංඛ්‍යා 3471 දෙනෙක් බවයි වසංගත රෝග විද්‍යා අංශය සඳහන් කළේ.",
       "URL": "https://www.hirunews.lk/251854/නව-ආසාදිතයන්-69-දෙනාම-ඇඟළුම්-ආයතනයේ-සාමාජිකයින්-බවට-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2409"
}