{
       "Source": "hirunews",
       "Timestamp": "Saturday, 30 May 2020 - 9:30",
       "Headline": "ඇඳිරි නීතිය උල්ලංගණය කළ තවත් 173ක් අත්අඩංගුවට",
       "News Content": "ඊයේ රාත්‍රී 10 සිට අද අලුයම 4 දක්වා කාලය තුළ ඇඳිරි නීතිය උල්ලංගණය කළ පුද්ගලයින් 173 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ වාහන 53ක් ද අදාළ කාලය තුළ පොලිස් භාරයට ගෙන ඇති බවයි.\nඇඳිරි නීතිය ක්‍රියාත්මක පසුගිය මාර්තු මස 20 වනදා සිට මේ දක්වා කාලය තුල ඇඳිරි නීතිය උල්ලංගණය කළ 66,835 දෙනෙකු අත්අඩංගුවට ගෙන ඇති අතර පොලිස් භාරයට ගනු ලැබූ වාහන සංඛ්‍යාව 18,831ක්.\nමේ අතර, දිවයින පුරා සිදුකළ මෙහෙයුම්වලදී නිරෝධායන පනත උල්ලංඝනය කළ පුද්ගලයින් 132 දෙනෙකු ඊයේ අත්අඩංගුවට ගෙන තිබෙනවා.\nපසුගිය 26 වන දා සිට නිරෝධායන පනත උල්ලංගණය කිරීම් සම්බන්ධයෙන් අත්අඩංගුවට ගත් මුළු සංඛ්‍යාව 912ක්.",
       "URL": "https://www.hirunews.lk/241844/ඇඳිරි-නීතිය-උල්ලංගණය-කළ-තවත්-173ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2697"
}