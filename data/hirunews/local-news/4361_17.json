{
       "Source": "hirunews",
       "Timestamp": "Sunday, 20 August 2017 - 20:03",
       "Headline": "දෙහිවල සත්තු වත්තේදී සතුන්ට කෑම දුන්නොත් ඉදිරියේදී දඩ",
       "News Content": "දෙහිවල සත්වෝද්‍යානය තුළදී සතුන්ට අහාර ලබාදෙන පුද්ගලයන්ට එරෙහිව දඩ නියම කිරීමට තිරසර සංවර්ධන හා වනජීවි අමාත්‍ය ගාමිණී ජයවික්‍රම පෙරේරා තීරණය කර තිබෙනවා.\nඅමාත්‍යවරයා මේ බව සදහන් කළේ සත්වෝද්‍යානය තුළ සිටින සතුන්ට නරඹන්නන් විසින් අත්තනෝමතික ලෙස ආහාර ලබාදීම සම්බන්ධයෙන් හිරු සී.අයි.ඒ. පසුගියදා කළ අනාවරණයෙන් අනතුරුව එහි නිරීක්ෂණ චාරිකාවක නිරත වෙමින්.\nදෙහිවල සත්වෝද්‍යානයේ සතුන්ගේ සෞඛ්‍යාරක්ෂාව රැක ගැනීම සඳහා භාෂා ත්‍රිත්වයෙන්ම අවවාදාත්මක දැන්වීම් පුවරු ස්ථාපිත කර තිබුණ ද ඇතැමුන් අත්තනෝමතික ලෙස සතුන්ට ආහාර ලබාදෙන ආකාරය අප පසුගියදා සී.අයි.ඒ. හරහා හෙළි කළා.\nසී.අයි.ඒ. රහසිගත කැමරාවල සටහන් වූ මෙම දර්ශනවලින් පැහැදිලි වන්නේ මොවුන් මෙම වැරදි ක්‍රියාකාරකම් සිදු කරන්නේ හිතාමතා බවයි.",
       "URL": "https://www.hirunews.lk/168934/දෙහිවල-සත්තු-වත්තේදී-සතුන්ට-කෑම-දුන්නොත්-ඉදිරියේදී-දඩ",
       "Category": "Local News",
       "Parent URL": "https://www.hirunews.lk/local-news.php?pageID=4361"
}