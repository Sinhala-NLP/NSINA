{
       "Source": "hirunews",
       "Timestamp": "Sunday, 04 June 2017 - 14:38",
       "Headline": "ජාතීන් සහ ආගම් අතර ගැටුම් ඇති කරන කණ්ඩායම් හා පුද්ගලයින්ට එරෙහිව නීතිය දැඩි වෙයි",
       "News Content": "ජාතීන් සහ ආගම් අතර විරසකයන් ඇති කිරීමේ ක්‍රියාවල නිරත වන  ඕනෑම පුද්ගලයෙකුට හෝ කණ්ඩායමකට තරාතිරම නොබලා නීතිය දැඩිව ක්‍රියාත්මක කරන බව පොලීසිය පවසනවා.\nතම පොලිස් බල ප්‍රදේශය තුළ එවැනි යම් ගැටුම්කාරී සිද්ධියක් ඇති වුවහොත් එහි පූර්ණ වගකීම පොලිස් ස්ථානාධිපතිවරයා දැරිය යුතු බවයි පොලිස් මූලස්ථානය නිකුත් කළ නිවේදනයක දැක්වෙන්නේ.\nඑමෙන්ම සමාජජාල වෙබ් අඩවි තුළින් මෙවැනි ගැටුම්කාරී සිද්ධීන් ඇති කිරීමට උත්සාහ ගන්නා පුද්ගලයින් මේ වන විට හඳුනාගෙන ඇති අතර, අදාළ පුද්ගලයින්ට එරෙහිව නීතිය තදින් ක්‍රියාත්මක කිරීමට පොලීසිය කටයුතු කරමින් සිටින බවයි පොලිස් මාධ්‍ය ප්‍රකාශක, නියෝජ්‍ය පොලිස්පති ප්‍රියන්ත ජයකොඩි කියා සිටියේ.\nමේ අතර, හඟුරන්කෙත - පොරමඩුල්ල මධ්‍ය මහා විද්‍යාලයේ නව තාක්ෂණ විද්‍යාගාරය විවෘත කිරීමේ අවස්ථාවට අද එක්වූ අමාත්‍ය එස්.බී. දිසානායක ද ජාතිවාදය හා ආගම්වාදය පතුරන පිරිස් සම්බන්ධයෙන් නීතිය දැඩිව ක්‍රියාත්මක කළ යුතු බවයි.",
       "URL": "https://www.hirunews.lk/162810/ජාතීන්-සහ-ආගම්-අතර-ගැටුම්-ඇති-කරන-කණ්ඩායම්-හා-පුද්ගලයින්ට-එරෙහිව-නීතිය-දැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4485"
}