{
       "Source": "hirunews",
       "Timestamp": "Friday, 28 July 2017 - 15:53",
       "Headline": "රාජ්‍ය ආයතන 58 විශේෂ පරීක්ෂාවට (ඡායාරූප)",
       "News Content": "සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්නගේ උපදෙස් අනුව බස්නාහිර පළාත කේන්ද්‍ර කර ගනිමින් ඩෙංගු මදුරු මර්දන වැඩසටහන් ඊයේ (27) ආරම්භ වූ අතර එහිදී පරිශ්‍ර පරීක්ෂා කිරිම සදහා කණ්ඩායම් 1200 ක් පත්කර තිබුණා.\nසෞඛ්‍ය අමාත්‍යාංශය ව්සින් 27 දින සිට දින 03 ක් දීප ව්‍යාප්තව පාසල් සහ රාජ්‍ය ආයතන පිරිසිදු කිරීමේ වැඩපිළිවෙලට සමගාමීව එය ක්‍රියාත්මක වූ බවයි සෞඛ්‍ය අමාත්‍යංශය කියා සිටියේ.\nඊයේ (27) දිනය තුල බස්නාහිර පළාතේ පරිශ්‍ර 35,720 ක් පරීක්ෂාවට ලක් කර මදුරු කීටයින් සහිත පරීශ්‍ර 481 ක් සොයා ගත බව අමාත්‍යංශය පැවසුවා.\nපරිශ්‍ර 4827 ක් නිවැරදි කිරීමටත්, 1058 නොතීසි සහ 330 කට නඩු පැවැරීමට ද කටයුතු කර තිබෙනවා.\nතව ද රාජ්‍ය ආයතන 58 ක් ඊයේ දිනය තුල පරීක්ෂාවට ලක්ව ඇති අතර, ඉන් ඩෙංගු මදුරු කීටයින් සහිත පරිශ්‍ර 07 ක් සොයා ගැනීමට හැකිව වුනා.\nආයතන 15 කට නිවේදන නිකුත් කරන ලද අතර, පෞද්ගලික ආයතන 08 ක සහ කර්මාන්ත ශාලා පරිශ්‍ර 08 ක ද ඩෙංගු මදුරු කීටයින් හමුව තිබෙනවා.\nදැනට ඩෙංගු අවදානම සහිත පළාත් සංඛ්‍යාව 05 ක්.\nඒ, බස්නාහිර, මධ්‍යම, වයඹ, සබරගමුව සහ දකුණ එම පළාත්.\nඇතැම් පළාත්වල ඩෙංගු රෝගීන් අඩුවීමේ ප්‍රවණතාවයක් දක්නට ලැඛෙන අතර, තවත් ප්‍රදේශ කිහිපයකින් අලුතින් ඩෙංගු මදුරු කීටයින් සහ රෝගීන් වාර්තා වී තිබෙනවා.\nපුත්තලම, මාතලේ, උකුවෙල, බදුල්ල සහ හාලි ඇල එම ප්‍රදේශයි.\nරෝගීන් වැඩිවීම පාලනය කළ යුතු අතර, මරණ සංඛ්‍යාව අවම කළ යුතු බව ජාතික ඩෙංගු මර්දන ව්‍යාපාරය පවසනවා.\nදිවයිනේ ඇතැම් රෝහල්වල ඩෙංගු අධි සත්කාර ඒකක ද ස්ථාපිත කර ඇති අතර ඩෙංගු රෝගය පාලනය කිරීම සදහා අවශ්‍ය මානව සම්පත සහ උපකරණ සියල්ල සෞඛ්‍ය අමාත්‍යාංශය ලබා දී ඇති බව එම අමාත්‍යංශය කියා සිටිනවා.\nඅද (28) සියළුම පාසල් පිරිසිදු කිරීමේ වැඩපිළිවෙළක් ද ක්‍රීයාත්මකයි.\nතව ද අගෝස්තු නිවාඩු මාසයේ ද සතියකට වරක් පාසල් පද්ධතිය පිරිසිදු කිරීමට සැළසුම් සකස් කර ඇති බව සඳහන්.\nමේ අතර ජාතික ඩෙංගු මදුරු මර්දන ඒකකය සදහන් කරන්නේ අද(28) දිනය වනව්ට ඩෙංගු රෝගීන් එක්ලක්ෂ 10,372 ක් වාර්තා වී ඇති බවයි.\nසිදුව ඇති මරණ සංඛ්‍යාව 301 ක්\nජුලි මස දෙවන සතිය තුළ දී ඩෙංගු රෝගීන් 8704 ක් දිවයින පුරා වාර්තාවුනා.\nඑහෙත් 03 වන සතිය වනවිට  හමු වූ ඩෙංගු රෝගීන්ගේ සංඛ්‍යාව 6097 ක්.\nජාතික ඩෙංගු මර්දන ව්‍යාපාරය සදහන් කරන්නේ සිව්වන සතිය අවසන් වන ව්ට තවත් රෝගීන් අඩු විය හැකි බවයි.\nමේ අතර ජාතික ඩෙංගු මර්දන වැඩ සටහනට සමගාමීව වතුකරයේ පාසල් සිසුන් එක්ව හැටන්, දික්ඔය නගරයේ ඩෙංගු මර්දනය පිළිබදව ප්‍රදේශවාසින් දැනුවත් කිරීමේ වැඩ සටහනක් අද (28) සිදුකළා.\nහැටන් පොලිසිය සමඟ එක්ව මෙම පාසල් සිසුන් විසින් ඩෙංගු වසංගතය පිළිබදව විථි නාට්‍ය මාලවක්ද පැවැත්වු බවයි අප වාර්තාකරු සදහන් කළේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/167011/රාජ්‍ය-ආයතන-58-විශේෂ-පරීක්ෂාවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4398"
}