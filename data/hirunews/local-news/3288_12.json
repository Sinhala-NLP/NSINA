{
       "Source": "hirunews",
       "Timestamp": "Friday, 21 June 2019 - 19:30",
       "Headline": "කලවාන රෝහලේ කාර්ය මණ්ඩලයට යළිත් තර්ජන",
       "News Content": "කලවාන මූලික රෝහලේ වෛද්‍යවරුන් ඇතුළු සෙසු කාර්ය මණ්ඩලය අද උදෑසන සිට සේවයෙන් ඉවත් වී වෘත්තීය ක්‍රියාමාර්ගයක නිරත වනවා.\nඒ බාහිර පාර්ශවවලින් අඛන්ඩවල එල්ල වන තර්ජන හේතුවෙන් සේවා කටයුතු සිදුකරගෙන යාමට නොහැකි වී ඇති බව පවසමින්.\nපසුගිය පොසොන් පොහෝ් දිනයේ රෝගියෙකු ඇතුළත් කිරීමට පැමිණි බීමත් පුද්ගලයෙකු රෝහල් කාර්ය මණ්ඩලයට සහ වෛද්‍යවරුන්ට බැන තර්ජනය කර තිබුණේ රෝහල් පොලීසිය රැදී සිටියදීයි.\nපසුව, එම පුද්ගලයා අත්අඩංගුවට ගැණුනු අතර, අධිකරණයට ඉදිරිපත් කිරීමෙන් පෙරේදා ඔහු ඇප මත මුදා හැරුණා.\nකෙසේ වෙතත්, සිද්ධිය වූ දිනයේම, රෝහල වෙත පැමිණි කලවාන ප්‍රාදේශීය සභාවේ එක්සත් ජාතික පක්ෂ මන්ත්‍රිනී වයන්ති මුහන්දිරම්ගේ සහ ඔහුගේ ආධාරකරුවෙකු රෝහල් කාර්ය මණ්ඩලයට තර්ජනය කළ බවයි රෝහල් සේවකයෙකු සඳහන් කළේ.\nමේ වනවිටත් විවිධ ක්‍රම ඔස්සේ වෛද්‍යවරුන්ට සහ රෝහල් කාර්ය මණ්ඩලයට තර්ජන එල්ල වන බව ඔහු සඳහන් කළා.\nරෝහලේ ආරක්ෂාව සම්බන්ධයෙන් අද රාත්‍රියේ පොලීසිය සහ පාලනාධිකාරිය අතර සාකච්ඡා පැවැත්වෙන අතර, වෘත්තීය ක්‍රියාමාර්ගය අඛන්ඩව සිදුකරන්නේ ද නැද්ද යන්න පිලිබදව සාකච්ඡාවෙන් අනතුරුව තීරණය කරන බවයි රෝහල් සේවකයින් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/218855/කලවාන-රෝහලේ-කාර්ය-මණ්ඩලයට-යළිත්-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=3288"
}