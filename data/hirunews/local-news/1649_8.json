{
       "Source": "hirunews",
       "Timestamp": "Tuesday, 05 October 2021 - 8:52",
       "Headline": "අඹන්පොළ දී මනුෂ්‍ය ඝාතනයක්",
       "News Content": "අඹන්පොළ පොලිස් වසමේ කහඹිලියාවැටිය වත්ත ප්‍රදේශයේ දී පුද්ගලයෙකු තියුණු ආයුධයකින් කපා කොටා ඝාතනය කර තිබෙනවා.\nමරණකරු වයස අවුරුදු 50ක කයිරක්ගම අඹන්පොළ ප්‍රදේශයේ පදිංචිකරුවෙක්.\nවිමර්ශනවල දී හෙළි වී ඇත්තේ, වෑන් රථයකින් පැමිණි පිරිසක් විසින් මෙම ඝාතනය සිදු කරන්නට ඇති බවයි.\nසිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති අතර, ඔහු මහව මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅඹන්පොළ පොලිසිය විසින් වැඩිදුර පරීක්ෂණ මෙහෙයවනු ඇති.\nමේ අතර, රුවන්වැල්ල ප්‍රදේශයෙන් ද තවත් මනුෂ්‍ය ඝාතනයක් වාර්තා වෙනවා.\nරුවන්වැල්ල - මැරහේන ප්‍රදේශයේ දී පුද්ගලයින් දෙදෙනෙක් අතර සිදු වූ ආරවුලක් මත එක් පුද්ගලයෙක් අනෙක් පුද්ගලයාට තියුණු ආයුධයකින් පහර දී තිබෙනවා.\nතුවාලකරු රෝහල්ගත කරනවිට මිය ගිය බවටයි වාර්තා වෙන්නේ.\nමරණකරු වයස අවුරුදු 22ක වහරක ප්‍රදේශයේ පදිංචිකරුවෙක්.",
       "URL": "https://www.hirunews.lk/284099/අඹන්පොළ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1649"
}