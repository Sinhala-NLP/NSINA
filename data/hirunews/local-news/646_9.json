{
       "Source": "hirunews",
       "Timestamp": "Saturday, 24 December 2022 - 12:48",
       "Headline": "ජේසු බිළිඳුන්ගේ උපත සිහිකරන අසිරිමත් නත්තල සැමරිමට කිතුනු බැතිමතුන් සූදානමින්  (වීඩියෝ)",
       "News Content": "ජේසු බිළිඳාගේ උපත සිහිකෙරෙන අසිරිමත් නත්තල අද මධ්‍යම රාත්‍රියෙන් උදාවනවා.\nඅසිරිමත් නත්තල් උත්සවය සැමරීම සඳහා ශ්‍රී ලංකාවාසී කිතුණු බැතිමතුන් මහත් උද්යෝගයකින් සූදානම් වන ආකාරයක් දක්නට ලැබෙනවා.\nදිවයිනේ සෑම දේවස්ථානයකම අද රාත්‍රී 11.45 ට නත්තල් දේව මෙහෙයන් ආරම්භ වනු ඇති.\nකාදිනල් මැල්කම් රංජිත් හිමිපාණන්ගේ ප්‍රධානත්වයෙන් පැවැත්වෙන මධ්‍යම රාත්‍රී දේව මෙහෙය පන්නිපිටිය ක්‍රිස්තු රජාණන්ගේ දේවස්ථානයේදී පැවැත්වෙන බවයි කොළඹ අගරදගුරු පදවි ජන සන්නිවේදන අධ්‍යක්ෂ ජූඩ් ක්‍රිශාන්ත පියතුමන් ප්‍රකාශ කළේ.\nදිවයින පුරා දේවස්ථානවල මෙන්ම, විවිධ ස්ථානවල නත්තල් සැරසිලි දක්නට ලැබෙනවා.\nකොළඹ නගරයේද මාර්ග රැසකම විශාල නත්තල් ගස්වලින් අලංකාරවත්වී ඇති ආකාරය දක්නට ලැබුණා.\nඑමෙන්ම මාර්ග දෙපසද විදුලි ආලෝකයෙන් සරසා තිබෙනවා.\nඑමෙන්ම ජේසු බිළිඳා සිහිපත් කරමින් විවිධ ප්‍රදේශවල ගවලෙන් සකසා ඇති අතර, කැරොල් ගී ප්‍රසංගද සංවිධාන කර තිබෙනවා.",
       "URL": "https://www.hirunews.lk/323442/ජේසු-බිළිඳුන්ගේ-උපත-සිහිකරන-අසිරිමත්-නත්තල-සැමරිමට-කිතුනු-බැතිමතුන්-සූදානමින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=646"
}