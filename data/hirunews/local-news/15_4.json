{
       "Source": "hirunews",
       "Timestamp": "Thursday, 21 September 2023 - 20:05",
       "Headline": "උසස් පෙළ සිසුන්ගෙන් මානව හිමිකම් කොමිසමට පැමිණිල්ලක් (වීඩියෝ)",
       "News Content": "මෙවර උසස් පෙළ විභාගය සඳහා පෙනී සිටීමට අපේක්ෂිත සිසුන් පිරිසක් අද(21) මානව හිමිකම් කොමිසන් සභාව වෙත පැමිණිල්ලක් ඉදිරිපත් කළා.\nඒ ලබන වසරේ පෙබරවාරී මාසය දක්වා උසස් පෙළ විභාගය කල් දමා තම අධ්‍යන කටයුතු සිදු කිරීමට සාධාරණ කාලයක් ලබා දෙන ලෙස ඉල්ලමින්.\nකෙසේ වෙතත්, නොවැම්බර් 27 වනදා ආරම්භ වීමට නියමිතව තිබූ උසස් පෙළ විභාගය කල් දමන බව අධ්‍යාපන අමාත්‍ය සුසිල් ප්‍රේමරත්න අද(21) පෙරවරුවේ පාර්ලිමේන්තුවේදී ප්‍රකාශ කළා.\nසංශෝධිත දිනය ලබන සතියේදී විභාග කොමසාරිස්වරයා, ප්‍රකාශයට පත් කරනු ඇති බවයි ඔහු එහිදී කියා සිටියේ.\nමේ අතර නිසි කළට විභාග පැවත්වීමට නොහැකිවීම ආණ්ඩුවේ නොහැකියාව පෙන්නුම් කිරීමක් බව ශ්‍රී ජයවර්ධනපුර විශ්වවිද්‍යාලයේ ආචාර්යවරුන්ගේ සංගමය පවසනවා.",
       "URL": "https://www.hirunews.lk/349015/උසස්-පෙළ-සිසුන්ගෙන්-මානව-හිමිකම්-කොමිසමට-පැමිණිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=15"
}