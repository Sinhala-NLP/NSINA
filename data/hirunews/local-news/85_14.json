{
       "Source": "hirunews",
       "Timestamp": "Sunday, 20 August 2023 - 12:39",
       "Headline": "කතරගම 'අසේල' අලියාට වස දීමට තැත් කළ පුද්ගලයෙකු අත්අඩංගුවට",
       "News Content": "කතරගම අභිනවාරාම විහාරස්ථානයට අයත් ‘අසේල’ නැමැති අලියාට විෂක් ශරීර ගත වී තිබෙනවා.\nකිසියම් පුද්ගලයෙකු විස සහිත රසායනික ද්‍රව්‍යක් යෙදූ පැණි කොමඩු ගෙඩියක් දුන් නිසා මෙම තත්ත්වය ඇති වී ඇති බවයි වාර්තා වෙන්නේ.\n'අසේල' නම් අලියාගේ ඇත් ගොව්වා පවසන්නේ කිසියම් පුද්ගකයෙකු අලියාට මෙම කොමඩු ගෙඩිය ලබාදුන් පසු එය බිම හෙලා ඇති බවත්, අලියාද නොසන්සුන්වී මුඛයෙන් සෙම වගුරුවමින් සිටි බවයි.\nසිදුවීම සම්බන්ධව අත්අඩංගුවට පත් සැකකරු පවසා ඇත්තේ මීට පෙර අලියා භාරව සිටි බව කියන ඇත් ගොව්වා කිසියම් අක්‍රමිකතාවයක් හේතුවෙන් ඉවත්කොට ඇති බවත්, එම පුද්ගලයා විසින් වස යෙදූ කොමඩු ගෙඩිය අලියාට දෙන ලෙසට දුන් උපදෙසක් මත මෙය දුන් බවයි.\nමෙය සැලසුම් කළ බව කියන පුද්ගලයා ප්‍රදේශයෙන් පලා ගොස් ඇති අතර ඔහු අත්අඩංගුවට ගැනීම සඳහා කතරගම පොලීසිය පරීක්ෂණ පවත්වන බවයි වාර්තා වෙන්නේ.",
       "URL": "https://www.hirunews.lk/345474/කතරගම-අසේල-අලියාට-වස-දීමට-තැත්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=85"
}