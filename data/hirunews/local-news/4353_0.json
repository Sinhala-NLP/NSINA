{
       "Source": "hirunews",
       "Timestamp": "Saturday, 26 August 2017 - 12:16",
       "Headline": "කොල්ලකෑම්වල නිරත වූ නම ගිය අපරාධකරුවෙකු අත්අඩංගුවට",
       "News Content": "කොළඹ ප්‍රදේශ කිහිපයක නිවාස වලට පැන දේපළ සොරා ගැනීමේ ජාවාරමක නිරත වූ නම ගිය අපරාධකරුවෙකු අත්අඩංගුවට ගෙන තිබෙනවා.\nපොලීසිය සඳහන් කළේ බොරලැස්ගමුව, මහරගම, නුගේගොඩ සහ මිරිහාන යන ප්‍රදේශවල මෙම දේපළ සොරා ගැනීම් සම්බන්ධයෙන් පැමිණිලි ලැබී ඇති බවයි.\nපසුව ඒ පිළිබදව සිදුකළ පරීක්ෂණවලදී ඊට අදාළව මෙම පුද්ගලයා අත්අඩංගුවට ගෙන තිබෙනවා.\nඑහිදී හෙළි වී ඇත්තේ ඔහු මීට පෙර සිදුවූ නිවාස කොල්ලකෑම් කිහිපයකට චෝදනා එල්ල වී ඇති අයෙකු බවයි.\nඑමෙන්ම ඔහුට එරෙහිව මොරටුව සහ නුගේගොඩ යන මහේස්ත්‍රාත් අධිකරණයන් හි විවෘත වරෙන්තු ද නියම වී තිබෙනවා.\nසැකකරු කතරගම ප්‍රදේශයේ පදිංචිකරුවෙකු වන අතර ඔහු විවිධ නම්වලින් පෙනී සිට ඇති බව ද සඳහන්.",
       "URL": "https://www.hirunews.lk/169417/කොල්ලකෑම්වල-නිරත-වූ-නම-ගිය-අපරාධකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4353"
}