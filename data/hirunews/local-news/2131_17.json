{
       "Source": "hirunews",
       "Timestamp": "Monday, 22 February 2021 - 12:48",
       "Headline": "මහවැලිකන්ද ජනතාව පානීය ජල ගැටලුවක",
       "News Content": "පානීය ජල ව්‍යාපෘතියක් තිබියදීත් අපිරිසිදු ඇළකින් ජලය බීමට සිදුව ඇති ගම්වාසීන් පිරිසක් පිළිබඳ පුවතක් අපට වැලිකන්ද මහවැලිතැන්න ගම්මානයෙන් වාර්තා වුණා.\nඉතා දුෂ්කර ප්‍රදේශයක පිහිටා තිබෙන වැලිකන්ද මහවැලිකන්ද ගම්මානයේ පවුල් 450ක පුද්ගලයින් 1800ක් පමණ ජීවත් වන අතර ඔවුන් තම දෛනික පානීය ජල අවශ්‍යතාව සපුරා ගන්නේ ගම්මානයේ ඇති ඇලවල් වලින්.\nපිබිදෙමු පොළොන්නරුව දිස්ත්‍රික් සංවර්ධන ව්‍යාපෘතිය හරහා රුපියල් ලක්ෂ 86ක් වැය කරමින් ජල රැඳවුම් ටැංකියක් සහ ජල පෙරන පද්ධතියක් ඉදිකරනු ලැබුවා.\n2018 වර්ෂයේ ඔක්තෝම්බර් 27 වැනිදා විවෘත කළ බවට පුවරු සවිකර තිබුන ද එය මෙතෙක් සක්‍රීය මට්ටමේ නොමැති බව සඳහන්.\nඇලවල් හරහා සපයන ජලය බීමට තරම් සුදුසු මට්ටමක නොමැති බවටයි ගම්මානයේ ජනතාව චෝදනා කරන්නේ.\nමේ හේතුවෙන් ගම්මානයේ ජනතාව වකුගඩු රෝගි තත්ත්වයන්ට ද ගොදුරුවීමේ අවදානමක් මතුව ඇති බව ඔවුන් පෙන්වා දෙනවා.\nගම්මානයේ ජනතාව බලධාරීන්ගෙන් ඉල්ලා සිටින්නේ විධිමත් ක්‍රමයක් යටතේ තමන්ට පිරිසිදු පානීය ජලය ලබා දෙන ලෙසයි.",
       "URL": "https://www.hirunews.lk/263325/මහවැලිකන්ද-ජනතාව-පානීය-ජල-ගැටලුවක",
       "Category": "Local News",
       "Parent URL": "https://www.hirunews.lk/local-news.php?pageID=2131"
}