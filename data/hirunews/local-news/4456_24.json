{
       "Source": "hirunews",
       "Timestamp": "Thursday, 22 June 2017 - 19:27",
       "Headline": "සයිටම් ගැටලූව ගැන ජනපති කතා කරයි",
       "News Content": "සයිටම් ගැටලූව විසදීමට සිසුන්ගේ මෙන්ම වෛද්‍යවරුන්ගේ ද අදහස් අනුව රජය උපරිම පියවර ගෙන ඇති බව ජනාධිපති මෛත්‍රීපාල සිරිසේන ප්‍රකාශ කළා.\nඒ පොළොන්නරුව - ලංකාපුර විද්‍යාලයේ අද (22) පැවති උත්සවයකට එක්වෙමින්.\nඑහිදී ජනාධිපතිවරයා වැඩිදුරටත් සඳහන් කළේ අශීලාචාර දේශපාලන හස්තයන්ගේ මෙහෙයවීමෙන් සිදුකෙරෙන කුමන්ත්‍රණවලට තමා කිසිදු විශ්වවිද්‍යාල සිසුවෙකුට දොස් නොනගන බවයි.\nරාජ්‍ය නොවන විශ්වවිද්‍යාලයක් හෝ අධ්‍යාපන ආයතනයක් වූවද, රජය පිළිගන්නා ප්‍රමිතීන්ට අනුව අධ්‍යාපනය ලබාදිය යුතුය යන ප්‍රතිපත්තිමය තීන්දුවට රජය එළැඹ ඇති බවද ජනාධිපතිවරයා එහිදී කියා සිටියා.",
       "URL": "https://www.hirunews.lk/164188/සයිටම්-ගැටලූව-ගැන-ජනපති-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4456"
}