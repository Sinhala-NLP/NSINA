{
       "Source": "hirunews",
       "Timestamp": "Wednesday, 24 November 2021 - 15:58",
       "Headline": "නාවික සහ ධීවර ප්‍රජාවට විමසිලිමත් වන්නැයි උපදෙස්",
       "News Content": "තද වැසි සමග සුළගේ වේගය ඉහළ යා හැකි බැවින් නිරිත දිග බෙංගාල බොක්ක සහ දිවයින වටා වන ගැඹුරු සහ නොගැඹුරු මුහුදු ප්‍රදේශවල යාත්‍රා කරන නාවික හා ධීවර ප්‍රජාවට ඉදිරි දින කිහිපය තුල විමසිලිමත් වන ලෙස කාලගුණ විද්‍යා දෙපාර්තමේන්තුව උපදෙස් දෙනවා.\nඑම දෙපාර්තමේන්තුව නිකුත් කළ නිවේදනයක දැක්වෙන්නේ දිවයිනට ගිණිකොන දෙසින් නිරිත දිග බෙංගාල බොක්ක මුහුදු ප්‍රදේශයේ පවතින පහළ වායුගෝලිය කැළඹිලි ස්වභාවය ඉදිරි පැය කිහිපය තුල අඩු පීඩන කලාපයක් දක්වා වර්ධනය වී එය බටහිරට බරව වයඹ දෙසට ගමන් කරනු ඇති බවයි.\nඒ හේතුවෙන් අදාළ මුහුදු ප්‍රදේශ වල ඉතා තද වැසි හෝ ගිගුරුම් සහිත වැසි ඇතිවිය හැකි බව ද කාලගුණ විද්‍යා\nදෙපාර්තමේන්තුව පෙන්වා දෙනවා.",
       "URL": "https://www.hirunews.lk/289034/නාවික-සහ-ධීවර-ප්‍රජාවට-විමසිලිමත්-වන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1540"
}