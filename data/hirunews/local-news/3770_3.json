{
       "Source": "hirunews",
       "Timestamp": "Saturday, 01 September 2018 - 10:20",
       "Headline": "උදලු මිටි පහරින් අවසන් වූ දෙදරු පියාගේ ජීවිතය (ඡායාරූප)",
       "News Content": "උදලු මිටකින් පහර දී දිඹුලාගල, නවමිල්ලාන ප්‍රදේශයේදී ඊයේ (31) රාත්‍රියේ පුද්ගලයෙකු ඝාතනය කර තිබෙනවා.\nඅරණගංවිල පොලිසිය පවසන්නේ 31 හැවිරිදි දෙදරු පියෙක් මෙලෙස ඝාතනයට ලක්ව ඇති බවයි.\nඝාතනය සම්බන්ධයෙන් සැකකරුවෙකු අද (01) උදෑසන අත්අඩංගුවට ගෙන ඇති අතර ඔහු පැමිණි යතුරුපැදියද පොලිස් භාරයට ගෙන තිබෙනවා.\nඅත්අඩංගුවට ගැනුණු සැකකරු එම ප්‍රදේශයේම පදිංචිකරුවෙක් බව සඳහන්.\nපුද්ගලික ආරවුලක් මෙම ඝාතනයට හේතු වී ඇති අතර ආරවුල සිදුවන අවස්ථාවේ දෙදෙනාම බීමතින් සිට ඇති බවයි අනාවරණය වී ඇත්තේ.\nසිද්ධිය සම්බන්ධයෙන් අරණගංවිල පොලිසිය වැඩිදුර පරීක්ෂණ පවත්වනු ලබනවා.\nඡායාරූප - මනම්පිටිය, නිමල් ජයරත්න",
       "URL": "https://www.hirunews.lk/198902/උදලු-මිටි-පහරින්-අවසන්-වූ-දෙදරු-පියාගේ-ජීවිතය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3770"
}