{
       "Source": "hirunews",
       "Timestamp": "Friday, 12 February 2016 - 15:20",
       "Headline": "අනූෂ සහ ලලිත් වීරතුංග නිර්දෝශී බව කියයි",
       "News Content": "පසුගිය ජනාධිපතිවරණ සමයේ විදුලි සංදේශ නියාමන කොමිසමේ රුපියල් මිලියන 600ක මුදලක් අවභාවිතා කළ බවට එල්ල වන චෝදනාවලට තමන් නිවැරදිකරුවන් බව හිටපු ජනාධිපති ලේකම් ලලිත් වීරතුංග සහ විදුලි සංදේශ නියාමන කොමිසමේ හිටපු අධ්‍යක්ෂ ජනරාල් අනූෂ පැල්පිට අධිකරණයේදී අද (12) ප්‍රකාශ කළා.\nසිල් රෙදි ලබාදීම සඳහා එම මුදල භාවිත කළ බවට නීතිපතිවරයා විසින් ගොනුකර තිබූ නඩුවේ චෝදනා පත්‍රය චූදිතයන් ඉදිරියේ අද කියවනු ලැබූ බවයි හිරු අධිකරණ වාර්තාකරු සඳහන් කළේ.\nඉන් අනතුරුව ඔවුන් මෙලෙස තමන්ට එරෙහිව එල්ල වූ චෝදනා ප්‍රතික්ෂේප කර තිබෙනවා.\nකොළඹ මහාධිකරණ විනිසුරු එන්.වී. කරුණාතිලක අධිකරණයේදී කියා සිටියේ මෙම නඩුව අප්‍රේල් 29 වනදා යළිත් විභාගයට ගන්නා බවයි.",
       "URL": "https://www.hirunews.lk/126080/අනූෂ-සහ-ලලිත්-වීරතුංග-නිර්දෝශී-බව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5172"
}