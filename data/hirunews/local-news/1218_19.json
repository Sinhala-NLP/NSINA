{
       "Source": "hirunews",
       "Timestamp": "Thursday, 21 April 2022 - 13:09",
       "Headline": "චීන රජයෙන් මානුෂීය ආධාර",
       "News Content": "ශ්‍රී ලංකාවේ පවතින දුෂ්කරතා මඟහරවා ගැනීමට චීන රජය මනුෂීය ආධාර ලබාදීමට තීරණය කර තිබෙනවා. මෙරට චීන තානාපති කාර්යාලය සදහන් කළේ හදිසි ආධාරයක් ලෙස එය ලබාදීමට කටයුතු කරන බවයි.\nඑම ආධාර පිළිබද තොරතුරු ඉදිරියේදී ප්‍රකාශ කරන බව ද චීන තානාපති කාර්යාලය වැඩිදුරටත් සදහන් කළා.\nමේ අතර චීනයේ ආර්ථික වර්ධන වේගය සියයට 5.5 ක් වනු ඇතැයි අපේක්ෂා කළද එය සැබෑවටම සියයට 4.4 ක් වනු ඇති බව ජාත්‍යන්තර මූල්‍ය අරමුදල කියා සිටියා.\nමෙම තත්ත්වය ගෝලීය ආර්ථික වර්ධනය අඩු කිරීමට හේතුවන බවයි එම අරමුදල තවදුරටත් අවධාරණය කළේ.\nකෙසේ වෙතත් චීන ජනාධිපතිවරයා කියා සිටියේ මෙම තත්ත්වය කළමණාකරණය කර ගැනිමට සියලු කටයුතු යොදන බවයි.\nඒ සඳහා ප්‍රතිපත්තිමය වෙනස්කම් සිදු කිරීමට බලාපොරොත්තු වන බවද ඔහු ප්‍රකාශ කළා.",
       "URL": "https://www.hirunews.lk/302439/චීන-රජයෙන්-මානුෂීය-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=1218"
}