{
       "Source": "hirunews",
       "Timestamp": "Thursday, 13 May 2021 - 14:06",
       "Headline": "නුගේගොඩ ශාන්ත ජෝන් විද්‍යාලයේ 106 වැනි සංවත්සරය - හිරු අපේ ඉස්කෝලේ (වීඩියෝ)",
       "News Content": "කොවිඩ් 19 වසංගතයෙන් දැයේ දූ දරුවන්ගේ හැකියාවන් සහ දක්ෂතා එළිදැක්වීමට බලපෑම් එල්ලවී තිබෙන පසුබිමක ඔවුන්ගේ කුසලතා හැකියා ඔප්නංවීමට හිරු ටී.වී. නව වේදිකාවක් නිර්මාණය කළා.\nඅපේ ඉස්කෝලේ විශේෂාංගය හිරු 11.55 ප්‍රවෘත්ති ප්‍රකාශයෙන් මෙරට දූ පුතුන්ට තිළිණ වන්නේ ඒ අනුවයි.\nඅපේ ඉස්කෝලේ විශේෂාංගයෙන් පළමු ඉඩකඩ වෙන් වන්නේ නුගේගොඩ ශාන්ත ජෝන් විද්‍යාලයේ 106 වැනි සංවත්සරය සඳහායි.\nනුගේගොඩ ශාන්ත ජෝන් විද්‍යාලයේ 106 වැනි පාසල් සංවත්සරයට සමගාමීව සාහිත්‍ය තරගාවලියක්ප සුගියදා පැවැත්වුණා.\nඋද්ගතව ඇති කොවිඩ් 19 වසංගත තත්ත්වය හමුවේ ශාන්ත ජෝන් පුතුන් සාහිත්‍ය තරගාවලියට සහභාගී වූයේ විද්‍යාලයේ මාධ්‍ය හා විකාශන ඒකකය විසින් නිර්මාණය කරන ලද නව අන්තර්ජාල යෙදුමක් භාවිතයෙන්.\nගද්‍ය රචනා, චිත්‍ර, පද්‍ය ගායනා, කථික ඇතුළු තරග රැසක් මෙහිදී සංවිධාන කර තිබූ අතර, ශාන්ත ජෝන්\nපුතුන් ඊට එක්ව සිටියේ මහත් උද්යෝගයෙන්.\nනුගේගොඩ පුරවරයේ පහන් තරුව ලෙස සැලකෙන ශාන්ත ජෝන් විදු මවගෙන් දැයට බිහිවූ උදාරතර දරුවන් මෙරට අනාගතය බබළවන්නට උරදී සිටින්නේ ජාත්‍යන්තරතලයේ වාර්තාද අලුත්කරමින්.\nසෑම වසරක්ම පාසා විද්‍යාලයේ මාධ්‍ය හා විකාශන ඒකකය සංවිධානය කරන “අඬහැරය“ සමස්ත ලංකා මාධ්‍ය තරගාවලිය කොවිඩ් වසංගතය හමුවේ වුවද සූම් තාක්ෂණය ඔස්සේ පැවැත්වීමට ශාන්ත ජෝන්වි ද්‍යාලය පියවර ගෙන තිබෙනවා.\nඔබේ පාසලේත් දරු දැරියන්ගේ දක්ෂතා හා හැකියාවන් ලොවට පෙන්වීමට අපේ ඉස්කෝලේ විශේෂාංගයෙන් අපි සූදානම්.",
       "URL": "https://www.hirunews.lk/271247/නුගේගොඩ-ශාන්ත-ජෝන්-විද්‍යාලයේ-106-වැනි-සංවත්සරය-හිරු-අපේ-ඉස්කෝලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1957"
}