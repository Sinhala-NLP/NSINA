{
       "Source": "hirunews",
       "Timestamp": "Monday, 05 July 2021 - 14:54",
       "Headline": "මැනිං වෙළෙඳ පොළේ දුම් ගැටළුව (වීඩියෝ)",
       "News Content": "පෑලියගොඩ පොදු සුසාන භූමියේ ආදාහනාගාරයෙන් පිටවන දුම හේතුවෙන් මැනිං පොදු වෙළඳ සංකීර්ණයේ කටයුතුවලට බාධා එල්ල වී ඇතැයි වෙළෙඳුන් චෝදනා කරනවා.\nඔවුන් බලධාරීන්ගෙන් ඉල්ලා සිටින්නේ මේ පිළිබඳව සොයාබලා පිළියම් යොදන ලෙසයි.\nමේ පෑලියගොඩ නගර සභාව මගින් ක්‍රියාත්මක වන පෑලියගොඩ පොදු සුසාන භූමියයි.\nපෑලියගොඩ මැනිං පොදු වෙළෙඳ සංකීර්ණයට යාබදව පිහිටා ඇති මෙම සුසාන භූමියට අවට ප්‍රදේශ ගණනාවක මෘත දේහ ආදාහනය සඳහා රැගෙන එනු ලබනවා.\nදේහයන් ආදාහනය කිරීමේදී චිමිනියෙන් පිටවන දුමාරය වෙළෙඳ සංකීර්ණයේ කටයුතුවලට බලපෑම් එල්ල කරන බව වෙළෙඳුන් චෝදනා කරනවා.\nමේ හේතුවෙන් මැනිං වෙළෙඳ පොළට දෛනකව එක්රැස් වන දහස් ගණනක ජනතාවගේ සෞඛ්‍ය තත්ත්වයටද අවදානමක් මතුව තිබෙනවා.\nඔවුන් ඉල්ලා සිටින්නේ මේ පිළිබඳව බලධාරීන්ගේ යොමු කර නිසි පිළියමක් යොදන ලෙසටයි.",
       "URL": "https://www.hirunews.lk/276145/මැනිං-වෙළෙඳ-පොළේ-දුම්-ගැටළුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1840"
}