{
       "Source": "hirunews",
       "Timestamp": "Tuesday, 04 July 2017 - 13:00",
       "Headline": "වර්ජනය සිදුනොකරන්නැයි, අගරදගුරු හිමිපාණන් වෛද්‍යවරුන්ගෙන් ඉල්ලයි",
       "News Content": "දිවයින පුරා හෙට සිට ආරම්භ කිරීමට සැලසුම් කර ඇති වැඩ වර්ජනය සිදුනොකරන ලෙස අගරදගුරු අතිඋතුම් මැල්කම් කාදිනල් රංජිත් හිමිපාණන්, රජයේ වෛද්‍යවරුන්ගෙන් ඉල්ලා සිටිනවා.\nඅගරදගුරු මැදුරේ අද පෙරවරුවේ මාධ්‍ය හමුවක් පවත්වමින් අගරදගුරු හිමිපාණන් ඉල්ලා සිටියේ සානුකම්පිත ලෙස සලකා වර්ජනය මේ අවස්ථාවේදී නොපවත්වන ලෙසයි.\nමේ අතර කසළ බැහැර කිරීම සඳහා විද්‍යාත්මක ක්‍රමවේදයක් භාවිත කිරීමට කඩිනමින් කටයුතු කරන ලෙස ද අතිඋතුම් මැල්කම් කාදිනල් රංජිත් හිමිපාණන් ඉල්ලීමක් කරනවා.\nඋන්වහන්සේ කියා සිටියේ වසර ගණනාවක් රට පාලනය කළ පුද්ගලයින් මේ සම්බන්ධයෙන් නිසි සැළසුම් සකස් කර නොතිබූ බවයි.\nතැනින් තැන කසළ ගොඩගැසීමෙන් මෙම ගැටළුව නොවිසඳෙන බවට අගදරගුරු හිමිපාණන් සඳහන් කළා.",
       "URL": "https://www.hirunews.lk/165054/වර්ජනය-සිදුනොකරන්නැයි-අගරදගුරු-හිමිපාණන්-වෛද්‍යවරුන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4439"
}