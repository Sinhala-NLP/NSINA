{
       "Source": "hirunews",
       "Timestamp": "Friday, 18 March 2016 - 18:51",
       "Headline": "ධම්මික රණතුංගු කුරුඳුවත්ත පොලීසියට එයි",
       "News Content": "කොළඹ මහාධිකරණ භූමියේදී මාධ්‍යවේදීන්ට බැන, තර්ජනය කළ වරාය අධිකාරියේ සභාපති ධම්මික රණතුංග අද කෙසෙල්වත්ත පොලීසිය වෙත පැමිණියා.\nඒ, සිද්ධිය සම්බන්ධයෙන් ප්‍රකාශයක් ලබාදීමටයි. වරාය අමාත්‍ය අර්ජුණ රණතුංගගේ සොහොයුරෙකු වන ධම්මික රණතුංග මෙලෙස මාධ්‍යවේදීන්ට තර්ජනය කර තිබුණේ සී.එස්.එන්. නාලිකාවේ ප්‍රධාන විධායක නිලධාරී නිශාන්ත රණතුංගගේ ඇප අයදුම කොළඹ මහාධිකරණයේ සලකා බැලූණු පෙරේදා දිනයේදියි.\nඅනතුරුව මේ පිළිබදව මාධ්‍යවේදීන් කෙසෙල්වත්ත පොලීසියේ පැමිණිල්ලක් ද ගොනු කළා.\nඒ අනුව ඊයේ දිනයේදී පෙනී සිටින ලෙස පොලීසිය ඔහුට දැනුම් දී තිබුණත් ඔහු පොලීසියට පැමිණ තිබුණේ නැහැ.\nඒ අනුව මේ සම්බන්ධයෙන් කෙසෙල්වත්ත පොලීසිය කොළඹ ප්‍රධාන මහේස්ත්‍රාත් අධිකරණයට කරුණු වාර්තා කර තිබුණා.\nඑහිදී කොළඹ ප්‍රධාන මහේස්ත්‍රාත් ගිහාන් පිලපිටිය සැකකරුට ලබන 24 වන දා අධිකරණයේ පෙනී සිටින ලෙසයි නොතීසි නිකුත් කළේ.\nකෙසේ වෙතත්, අද පොලීසියට පැමිණි වරාය සභාපති ධම්මික රණතුංග පොලීසියට ප්‍රකාශ කර ඇත්තේ අදාළ නියෝගයට අනුව ලබන 24 වන දා අධිකරණයේ පෙනී සිටින බවයි.",
       "URL": "https://www.hirunews.lk/128824/ධම්මික-රණතුංගු-කුරුඳුවත්ත-පොලීසියට-එයි",
       "Category": "Local News",
       "Parent URL": "https://www.hirunews.lk/local-news.php?pageID=5125"
}