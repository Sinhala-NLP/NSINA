{
       "Source": "hirunews",
       "Timestamp": "Monday, 04 December 2017 - 13:26",
       "Headline": "ඇමති නිමල් සිරිපාල හෙළි කරන රහස් ගිවිසුම",
       "News Content": "ඒකාබද්ධ විපක්ෂය සහ ශ්‍රි ලංකා නිදහස් පක්ෂය අතර පැවති සාකච්ඡා අසාර්ථක වුයේ ප්‍රතිවාදීන් සමග පැවති රහස් ගිවිසුමක් නිසාද යන්න සැකයක් පවතින බව අමාත්‍ය නිමල් සිරිපාලද සිල්වා ප්‍රකාශ කළා.\nඔහු මේ බව කියා සිටියේ බදුල්ලේ ඊයේ පැවති ජන හමුවකට එක්වෙමින්.\nඑක්සත් ජාතික පක්ෂයේ පිරිසිදු ගමනට එක්වන ලෙස ශ්‍රී ලංකා නිදහස් පක්ෂයට ආරාධනා  කරන බව අධ්‍යාපන අමාත්‍ය අකිල විරාජ් කාරියවසම් කියා සිටියේ කුරුණෑගල ඊයේ පැවති උත්සවයක් අමතමින්.\nමේ අතර එක්සත් ජාතික පෙරමුණට සම්බන්ධ දේශපාලන පක්ෂවල නායකයින් සහ අග්‍රාමාත්‍ය රනිල් වික්‍රමසිංහ අතර සාකච්ඡාවක් ඊයේ පස්වරුවේ අරලියගහ මන්දිරයේදී පැවැත්වුණා.\nඑහිදී ඉදිරි පළාත්පාලන මැතිවරණයට තරඟ කිරීම සම්බන්ධයෙන් සාකච්ඡා වූ බවයි දෙමළ ප්‍රගතිශීලී සංවිධානයේ නායක, අමාත්‍ය මනෝ ගනේෂන් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/177558/ඇමති-නිමල්-සිරිපාල-හෙළි-කරන-රහස්-ගිවිසුම",
       "Category": "Local News",
       "Parent URL": "https://www.hirunews.lk/local-news.php?pageID=4187"
}