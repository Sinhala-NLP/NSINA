{
       "Source": "hirunews",
       "Timestamp": "Thursday, 30 June 2022 - 13:34",
       "Headline": "වරායේ මෙහෙයුම් වලට ප්‍රමාණවත් ඉන්ධන සංචිත තියෙනවා - ශ්‍රී ලංකා වරාය අධිකාරියේ සභාපති",
       "News Content": "ශ්‍රී ලංකා වරාය අධිකාරියේ, වරාය ඉන්ධන ගබඩාවේ ප්‍රමාණවත් ඉන්ධන සංචිතයක් පවත්වාගෙන යන බැවින් වරායේ මෙහෙයුම්වලට කිසිදු බාධාවක් නොමැති බව ශ්‍රී ලංකා වරාය අධිකාරියේ (SLPA) සභාපති ආචාර්ය ප්‍රසන්ත ජයමාන්න ප්‍රකාශ කරනවා.\nඒ අනුව මේ වන විටත් කොළඹ වරායේ මෙහෙයුම් කටයුතු සුමටව සිදු වන අතර එහි ඉන්ධන ගබඩාවේ ඉන්ධන මෙට්‍රික් ටොන් 32,000ක තොගයක් පවතින බවද ඔහු පවසනවා.\nකෙසේ නමුත්, ඔහු පවසන්නේ, ඉන්ධන අර්බුදය හමුවේ වරාය කටයුතු අඩාල වීමට ඉඩ නොතබන බවත්, වරායේ සියලුම අංශවල සුමට හා කාර්යක්ෂම මෙහෙයුම් සඳහා සේවක සේවිකාවන් ප්‍රශංසනීය දායකත්වයක් ලබා දෙන බවත් ය.",
       "URL": "https://www.hirunews.lk/308619/වරායේ-මෙහෙයුම්-වලට-ප්‍රමාණවත්-ඉන්ධන-සංචිත-තියෙනවා-ශ්‍රී-ලංකා-වරාය-අධිකාරියේ-සභාපති",
       "Category": "Local News",
       "Parent URL": "https://www.hirunews.lk/local-news.php?pageID=1057"
}