{
       "Source": "hirunews",
       "Timestamp": "Sunday, 25 September 2022 - 16:13",
       "Headline": "පාර්ලිමේන්තු කෑම වේලේ මිල ගණන් වෙනස් වෙයි",
       "News Content": "පාර්ලිමේන්තුවේ ආහාර වේල සඳහා අය කරන මිල ගණන් ඉහළ දැමීමට පියවර ගෙන තිබෙනවා.\nඒ අනුව මන්ත්‍රීවරුන් සඳහා සැපයෙන ආහාර වේලක මිල රුපියල් 100කින් ඉහළ දමා ඇති බව වාර්තා වනවා.\nපාර්ලිමේන්තු ගෘහ කාරක සභාවේ දී ගනු ලැබූ තීරණයකට අනුව එම මිල ඉහළ දැමීම සිදුකර තිබෙනවා.\nඒ අනුව මන්ත්‍රීවරයෙකු සඳහා ලබාදෙන නව ආහාර වේලක මිල රුපියල් 300ක් වනවා.\nඑමෙන්ම පාර්ලිමේන්තු සැසිවාර ආවරණය කිරීම සඳහා පැමිණෙන මාධ්‍යවේදියෙකු සඳහා ලබාදෙන ආහාර වේලක ද මිල රුපියල් 50කින් ඉහළ දමා ඇති අතර එහි නව මිල රුපියල් 150ක් වන බව සඳහන්.\nපාර්ලිමේන්තු කාර්ය මණ්ඩලයේ ආහාර මිල ගණන්ද පසුගියදා ඉහල නංවනු ලැබුවා.\nඒ අනුව මාසික ආහාර වියදම වෙනුවෙන් සාමාන්‍ය සේවකයකුගේ වැටුපෙන් රුපියල් 750ක පමණ මුදලක් අයකර ගනු ලැබූ අතර එය රුපියල් 1500ක් දක්වා වැඩිකෙරුණා.\nවිධායක ශ්‍රේණියේ නිලධාරියෙකුගේ මාසික අයකිරීමද රුපියල් 2500 ක් දක්වා ඉහළ නංවනු ලැබූ බවයි පාර්ලිමේන්තු ආරංචි මාර්ග සඳහන් කළේ.",
       "URL": "https://www.hirunews.lk/316289/පාර්ලිමේන්තු-කෑම-වේලේ-මිල-ගණන්-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=845"
}