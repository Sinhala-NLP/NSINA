{
       "Source": "hirunews",
       "Timestamp": "Sunday, 17 April 2022 - 10:19",
       "Headline": "යතුරුපැදියක් දඹුල්ල වෑමැඩිල්ල වැවට වැටී සිසුන් දෙදෙනෙක් ජීවිතක්ෂයට",
       "News Content": "යතුරු පැදියක් දඹුල්ල - වෑමැඩිල්ල වැවේ වාන් ඇළට පෙරලීමෙන් සිසුන් දෙදෙනෙකු මියගොස් තවත් දෙදෙනෙකු තුවාල ලබා තිබෙනවා.\nපොලිසිය ප්‍රකාශ කළේ යතුරු පැදිය අනතුරට ලක්වන අවස්ථාවේ එහි සිසුන් හතර දෙදෙනෙකු ගමන් කර ඇති බවයි.\nඊයේ රාත්‍රීයේ මොවුන් නිවෙස් බලා ගමන් කරමින් සිටින අතරතුර යතුරුපැදියේ වේගය පාලනය කර ගත නොහැකිව මාර්ගයෙන් ඉවතට පැන වෑමැඩිල්ල වැව් කණ්ඩියෙන් පහළට පෙරලී මෙම අනතුර සිදුව ඇති බව පොලිසිය සදහන් කළා.\nඅනතුරින් මියගිය 16 හැවිරිදි සිසුන් දෙදෙනා ගලේවල, පුවක්පිටිය, නබඩගහවත්ත ප්‍රදේශයේ පදිංකරුවන්.\n18 සහ 16 වන වියේ පසුවන අනෙක් සිසුන් දෙදෙනා බරපතල තුවාල ලබා දඹුල්ල රෝහලේ ප්‍රතිකාර ලබන බවයි පොලිසිය කියා සිටියේ.\nමේ අතර, ගම්පොල ඉල්ලවතුර ප්‍රදේශයේ ඊයේ පස්වරුවේ මහවැලි ගඟේ දිය නාමින් සිටි පුද්ගලයෙකු දියේ ගිලී අතුරුදන්ව ඇති බවට ලද පැමිණිල්ලක් මත විමර්ශණ ආරම්භ කර තිබෙනවා.\nපොලිසිය ප්‍රකාශ කළේ 27 හැවිරිදි ගම්පොල ගල්වල පාරේ පදිංචි එම පුද්ගලයා සොයා පොලිස් ජිවිතාරක්ෂක නිලධාරීන් සහ ප්‍රදේශවාසින් එක්ව මෙහෙයුම් සිදු කරන බවයි.",
       "URL": "https://www.hirunews.lk/302121/යතුරුපැදියක්-දඹුල්ල-වෑමැඩිල්ල-වැවට-වැටී-සිසුන්-දෙදෙනෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1226"
}