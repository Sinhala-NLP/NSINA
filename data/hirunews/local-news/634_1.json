{
       "Source": "hirunews",
       "Timestamp": "Friday, 30 December 2022 - 18:31",
       "Headline": "ICC වසරේ ක්‍රීඩකයා ඇතුළු සම්මාන 9කට ක්‍රීඩකයන් නම් කෙරේ",
       "News Content": "වසරේ ICC ක්‍රීඩකයා සඳහා වන ශ්‍රීමත් ගාෆීල්ඩ් සෝබර්ස් සම්මානය සහ 2022 වසරේ අනෙකුත් ක්‍රිකට් ක්‍රීඩක සම්මාන සඳහා ක්‍රීඩකයන් ජාත්‍යන්තර ක්‍රිකට් කවුන්සිලය විසින් නිර්දේශ කර තිබෙනවා.\nඒ අනුව එම නිර්දේශිත ක්‍රීඩක නාම සඳහා කාණ්ඩ 9ක් යටතේ නාමයන් 36ක් නිර්දේශ වී තිබෙනවා.\nගෙවීගිය මාස 12ක කාලය තුළ පැවැත් වුණු ICC කාන්තා ක්‍රිකට් ලෝක කුසලානය 2022, ICC පිරිමි T20 ලෝක කුසලානය 2022 සහ අනෙකුත් ද්විපාර්ෂවික සහ තුන්කොන් තරගාවලි ඇතුළු ලෝක ක්‍රිකට් වේදිකාවේ පැවති තරගවල දී ක්‍රීඩකයන් දැක් වූ දක්ෂතා පදනම් කරගෙනයි මෙම සම්මානයන් සඳහා ක්‍රීඩකයන් නිර්දේශ කර ඇත්තේ.\nලොව පුරා සිටින ප්‍රමුඛ පෙළේ ක්‍රිකට් ලේඛකයින් සහ විකාශකයින්ගෙන් සමන්විත සම්මාන මණ්ඩලය විසින් එක් එක් කාණ්ඩය සඳහා මෙලෙස ක්‍රීඩකයන් නම් කර ඇති අතර මෙම ක්‍රීඩක නාම 36 තුළ එකදු ශ්‍රී ලාංකික ක්‍රිකට් ක්‍රීඩකයෙකු හෝ ක්‍රීඩිකාවක ඇතුළත් වී නැහැ.\nඅදාල නිර්දේශිත නාම පහතින්,\nICC වසරේ පිරිමි ක්‍රිකට් ක්‍රීඩකයා සඳහා වන ශ්‍රීමත් ගාෆීල්ඩ් සෝබර්ස් කුසලානය - (ටෙස්ට්, එක්දින සහ T20I)\nබාබර් අසාම්\nබෙන් ස්ටෝක්ස්\nසිකන්දර් රාසා\nටිම් සවුති\nICC වසරේ කාන්තා ක්‍රිකට් ක්‍රීඩිකාව සඳහා වන Rachael Heyhoe Flint කුසලානය - (ටෙස්ට්, ODI සහ T20I)\nනැට් ශිවර්\nස්ම්‍රිති මන්දනා\nඇමීලියා කර්\nබෙත් මූනි\nICC වසරේ පිරිමි ටෙස්ට් ක්‍රිකට් ක්‍රීඩකයා\nබෙන් ස්ටෝක්ස්\nජොනී බෙයාර්ස්ටෝ\nඋස්මාන් කවාජා\nකගිසෝ රබාඩා\nICC වසරේ පිරිමි එක්දින ක්‍රිකට් ක්‍රීඩකයා\nබාබර් අසාම්\nඇඩම් සම්පා\nසිකන්දර් රාසා\nෂායි හෝප්\nICC වසරේ කාන්තා එක්දින ක්‍රිකට් ක්‍රීඩිකාව\nෂබ්නිම් ඉස්මයිල්\nඇමීලියා කර්\nනැට් ශිවර්\nඇලිසා හීලි\nICC වසරේ පිරිමි T20I ක්‍රිකට් ක්‍රීඩකයා\nසූර්යකුමාර් යාදව්\nසිකන්දර් රාසා\nසෑම් කරන්\nමොහොමඩ් රිස්වාන්\nICC වසරේ කාන්තා T20I ක්‍රිකට් ක්‍රීඩිකාව\nස්මෘති මන්දනා\nනීඩා ඩාර්\nසොෆී ඩිවින්\nටාලියා මැග්‍රාත්\nICC වසරේ නැගී එන ක්‍රිකට් ක්‍රීඩකයා\nමාර්කෝ ජැන්සන්\nඊබ්‍රාහිම් සද්‍රාන්\nෆින් ඇලන්\nඅර්ෂ්දීප් සිං\nICC වසරේ නැගී එන කාන්තා ක්‍රිකට් ක්‍රීඩිකාව\nරේණුකා සිං\nඩාර්සි බ්රවුන්\nඇලිස් කැප්සි\nයස්ටිකා භාටියා",
       "URL": "https://www.hirunews.lk/323911/icc-වසරේ-ක්‍රීඩකයා-ඇතුළු-සම්මාන-9කට-ක්‍රීඩකයන්-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=634"
}