{
       "Source": "hirunews",
       "Timestamp": "Tuesday, 29 March 2016 - 19:09",
       "Headline": "ප්‍රජාතන්ත්‍රවාදය විකාර වෙලා",
       "News Content": "රට තුළ විකාරරූපී ප්‍රජාතන්ත්‍රවාදයක් ක්‍රියාත්මක වන බව පාර්ලිමේන්තු මන්ත්‍රී ඩලස් අලහප්පෙරුම ප්‍රකාශ කළා.\nඒකාබද්ධ විපක්ෂය කොළඹදී අද පැවත්වූ මාධ්‍ය හමුවකට එක්වෙමින් ඔහු මේ බව කියා සිටියේ රජය පළාත්පාලන මැතිවරණය කල් දැමීම පිළිබඳව අදහස් දක්වමින්.\nඒකාබද්ධ විපක්ෂයේ මන්ත්‍රීවරුන් ජිනීවාහි අන්තර් පාර්ලිමේන්තු සංගම් මූලස්ථානයට ගොස් මෙම තත්ත්වය පිළිබඳව පැමිණිලි කරන බවද ඔහු කියා සිටියා.\nමාධ්‍ය හමුවට එක්වූ පාර්ලිමේන්තු මන්ත්‍රී බන්දුල ගුණවර්ධන සඳහන් කළේ පසුගිය ආණ්ඩුවට පහරදීම සඳහා රජය හීලෑ කළ විපක්ෂයක් යොදාගන්නා බවයි.",
       "URL": "https://www.hirunews.lk/129672/ප්‍රජාතන්ත්‍රවාදය-විකාර-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=5110"
}