{
       "Source": "hirunews",
       "Timestamp": "Saturday, 18 September 2021 - 14:42",
       "Headline": "ව්‍යාජ ගුවන් ගමන් බලපත්‍රයක් සමඟ තරුණයෙකු කටුනායක දී අත්අඩංගුවට",
       "News Content": "ව්‍යාජ ගුවන් ගමන් බලපත්‍රයක් සහ අන්සතු ඉතාලි නේවාසික වීසා බලපත්‍රයක් සමඟ ලාංකික තරුණයෙකු කටුනායක ගුවන් තොටුපොළේ දී අත්අඩංගුවට ගෙන තිබෙනවා.\nඅද අලුයම එම තරුණයා මෙම ව්‍යාජ ගුවන් ගමන් බලපත්‍රය උපයෝගී කර ගනිමින් ඉතාලියට යාමට තැත් කළ අවස්ථාවේ ගුවන් තොටුපොළ ආගමන විගමන නිලධාරීන් විසිනුයි ඔහු අත්අඩංගුවට ගෙන ඇත්තේ.\nසැකකරු මාරවිල පදිංචි 24 හැවිරිදි අයෙක්.\nමොහුගේ ගමන් මලු පරීක්ෂා කිරීමේ දී ඒ තුළ තිබී ඔහුගේ සැබෑ ගුවන් බලපත්‍රය සහ එක්සත් අරාබි එමීර් රාජ්‍යයේ ඩුබායි වෙත ඇතුළු වීම සඳහා වන වීසා බලපත්‍රයක් ද සොයාගෙන තිබෙනවා.",
       "URL": "https://www.hirunews.lk/282574/ව්‍යාජ-ගුවන්-ගමන්-බලපත්‍රයක්-සමඟ-තරුණයෙකු-කටුනායක-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1683"
}