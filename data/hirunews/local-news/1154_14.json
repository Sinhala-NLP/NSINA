{
       "Source": "hirunews",
       "Timestamp": "Saturday, 21 May 2022 - 7:28",
       "Headline": "ශ්‍රී ලංකාවට අත දෙන ලෙස ජීවන් තොණ්ඩමන් ඉන්දියාවෙන් ඉල්ලයි (ඡායාරූප)",
       "News Content": "ශ්‍රී ලංකාවේ වත්මන් ආර්ථික අර්බුදය විසඳීම සඳහා ඉන්දීය මුදල් අමාත්‍ය නිර්ලමා සීතාරාමන් ලංකා කම්කරු කොංග්‍රසයේ ප්‍රධාන ලේකම් ජීවන් තොණ්ඩමන්, සභාපති සෙන්තිල් තොණ්ඩමන් සහ පක්ෂයේ ජාත්‍යන්තර කටයුතු ප්‍රධානී භාරත් අරුල්සාමි හමු වී සාකච්ඡා කර තිබෙනවා.\nපසුගිය කාලයේ ඉන්දීය තානාපති කාර්යාලය හරහා ශ්‍රී ලංකාවට විවිධ ආධාර ලැබී ඇති අතර, මෙම හමුවේදී ලංකා කම්කරු කොංග්‍රසය ශ්‍රී ලංකාවේ ආර්ථික අර්බුදයට අඛණ්ඩව සහාය ලබා දීම සම්බන්ධයෙන් ඉන්දීය රජයට සිය ස්තුතිය පුද කර සිටියා.\nශ්‍රී ලංකාව වත්මන් අර්බුදකාරී තත්ත්වයෙන් ගොඩගැනීමට ඉන්දීය රජයේ සහාය අවශ්‍ය බවත්, ආර්ථිකය, අත්‍යාවශ්‍ය අවශ්‍යතා ඇතුළු විවිධ ගැටලුවලට ජනතාව මුහුණ දී සිටින බව ද ජීවන් තොණ්ඩමන් මන්ත්‍රීවරයා අවධාරණය කර සිටියා.\nමෙම කාර්යයේදී දෛනික අවශ්‍යතා සපුරා ගැනීමට නොහැකි තත්ත්වයට පත්ව ඇති බව ඉන්දීය මුදල් අමාත්‍යවරියට ජීවන් තොණ්ඩමන් ඇතුළු පිරිස විසින් පෙන්වා දෙනු ලැබුවා.\nමේ අර්බුදයට ප්‍රතිසන්ධාන සහාය සහ ආධාර ලබාදෙන ලෙස ශ්‍රී ලංකා කම්කරු කොංග්‍රසයේ නියෝජිත පිරිස ඉන්දීය රජයෙන් ඉල්ලා සිටීම මෙහිදී ප්‍රධාන වශයෙන් සිදු කෙරුණා.\nමේ සම්බන්ධයෙන් ඉදිරියේදී ධනාත්මක ක්‍රියාමාර්ගයක් ගන්නා බවයි ඉන්දීය මුදල් අමාත්‍යවරිය ප්‍රකාශ කළේ.",
       "URL": "https://www.hirunews.lk/304872/ශ්‍රී-ලංකාවට-අත-දෙන-ලෙස-ජීවන්-තොණ්ඩමන්-ඉන්දියාවෙන්-ඉල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1154"
}