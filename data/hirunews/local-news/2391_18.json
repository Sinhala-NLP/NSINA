{
       "Source": "hirunews",
       "Timestamp": "Tuesday, 13 October 2020 - 20:14",
       "Headline": "සුපිරි පාපන්දු ක්‍රීඩක රොනාල්ඩෝට කොරෝනා වැළඳෙයි",
       "News Content": "පෘතුගාලයේ සුපිරි පාපන්දු ක්‍රීඩක ක්‍රිස්ටියානෝ රොනාල්ඩෝට කොවිඩ් 19 අසාදනය වී තිබෙන බව විදෙස් මාධ්‍ය අද වාර්තා කළා.\nපෘතුගාල පාපන්දු සංගමය නිවේදනයක් නිකුත් කරමින් රොනාල්ඩෝට කොවිඩ් අසාදන වී ඇති බව තහවුරු කරන අතර මේ දිනවලදී යුරෝපයේදී ක්‍රියාත්මක වන නේෂන් කුසලාන පාපන්දු තරගාවලියට එක්ව සිටින අතරතුරයි ඔහුට කොවිඩ් අසාදන වී ඇත්තේ.\nයුරෝපා නේෂන් කුසලානයේ පාපන්දු තරගාවලියට අදාලව පසුගිය ඉරිදා ලෝක ශුර ප්‍රංශ පාපන්දු කණ්ඩායම සමගින් පැවති තරගයේදී පෘතුගාල කණ්ඩායමට නායකත්වය ලබා දුන්නේ ද ක්‍රිස්ටියානෝ රොනාල්ඩෝ විසින්.\nමිට පෙර ද රොනාල්ඩෝ ස්වයං නිරෝධානය සඳහා ද යොමු වී තිබුණේ ඔහු නියෝජනය කරන ඉතාලියේ ජුවෙන්ටස් පාපන්දු කණ්ඩායමේ ක්‍රීඩකයන් කිහිපදෙනෙකුට කොවිඩ් අසාදනය වීම හේතුවෙන් .",
       "URL": "https://www.hirunews.lk/252485/සුපිරි-පාපන්දු-ක්‍රීඩක-රොනාල්ඩෝට-කොරෝනා-වැළඳෙයි",
       "Category": "Local News",
       "Parent URL": "https://www.hirunews.lk/local-news.php?pageID=2391"
}