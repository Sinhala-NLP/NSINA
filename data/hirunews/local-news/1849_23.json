{
       "Source": "hirunews",
       "Timestamp": "Thursday, 01 July 2021 - 6:16",
       "Headline": "වෛද්‍යවරුන්ගේ විශ්‍රාම යාමේ වයස් සීමාව දීර්ඝ කරමින් අතිවිශේෂ ගැසට් නිවේදනයක්",
       "News Content": "රජයේ වෛද්‍යවරුන්ගේ විශ්‍රාම යාමේ වයස් සීමාව වයස අවුරුදු 63 දක්වා දීර්ඝ කරමින් අතිවිශේෂ ගැසට් නිවේදනයක් නිකුත්කර තිබෙනවා.\nඒ, රාජ්‍ය සේවා, පළාත් සභා හා පළාත් පාලන අමාත්‍යවරයා විසින්.\nමෙම ගැසට් නිවේදනයට අනුව රජයේ සේවයේ නියුතු සියලුම ශ්‍රේණීන්ට අයත් වෛද්‍ය නිලධාරීන්ගේ අවුරුදු 61ක් ලෙස දැනට පවතින විශ්‍රාම ගැනීමේ වයස් සීමාව මෙලෙස වසර දෙකකින් දීර්ඝ වනු ඇති.\nවිශ්‍රාම වැටුප් ව්‍යවස්ථා සංග්‍රහයට මෙය අදාළ වනු ලබන්නේ අමාත්‍ය මණ්ඩල තීරණය ලබාදුන් අප්‍රේල් මස 20 වැනි දින සිට ක්‍රියාත්මක වන ලෙස බව එම ගැසට් නිවේදනයේ වැඩිදුරටත් සඳහන්.",
       "URL": "https://www.hirunews.lk/275732/වෛද්‍යවරුන්ගේ-විශ්‍රාම-යාමේ-වයස්-සීමාව-දීර්ඝ-කරමින්-අතිවිශේෂ-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1849"
}