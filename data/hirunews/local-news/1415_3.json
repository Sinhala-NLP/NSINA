{
       "Source": "hirunews",
       "Timestamp": "Wednesday, 19 January 2022 - 13:37",
       "Headline": "වෙන්න ඕන ඔක්කොම වෙලා ඉවරයි - අනුර කියයි (වීඩියෝ)",
       "News Content": "රටකට ආර්ථික වශයෙන් සිදුවිය හැකි සියල්ල සිදු වී අවසන් බව, ජනතා විමුක්ති පෙරමුණේ නායක අනුර කුමාර දිසානායක පවසනවා.\nඔහු මේ බව සඳහන් කළේ නවගමුවේ පැවති රැස්වීමක් අමතමින්.\nමේ වනවිට රට තුළ විශාල ඩොලර් හිඟයක් ඇති වීම, අත්‍යවශ්‍ය භාණ්ඩ හිඟයක් ඇතිවීම පමණක් නොව, විදුලි බලාගාරවල ජනන කටයුතු සඳහා අවශ්‍ය ඉන්ධන නොමැති වීම වැනි ආර්ථිකමය වශයෙන් බැරෑරුම් අර්බුද රැසකට රට මුහුණ දීමේ තත්ත්වයකට ලක් වීමෙන් අරාජිකත්වයක් නිර්මාණය වී ඇති බව පාර්ලිමේන්තු මන්ත්‍රී අනුර කුමාර දිසානායක පවසනවා.\nමෙම තත්ත්වයට වත්මන් පාලකයින් පමණක් නොව, රට පාලනය කළ සියලුම වගකිව යුතු නිලධාරින් උත්තර බැඳිය යුතු බවයි ඔහු වැඩිදුරටත් කියා සිටියේ.\nමන්ත්‍රීවරයා පැවසුවේ, වත්මන් බලධාරින් පවා සිය අමාත්‍ය ධුරය තුළ කිසිදු වගකීමකින් තොරව කටයුතු කරන අයුරු දැකිය හැකි බවයි.",
       "URL": "https://www.hirunews.lk/294447/වෙන්න-ඕන-ඔක්කොම-වෙලා-ඉවරයි-අනුර-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1415"
}