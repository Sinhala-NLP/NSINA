{
       "Source": "hirunews",
       "Timestamp": "Tuesday, 18 July 2023 - 13:25",
       "Headline": "එන්නත් අර්බුදය සොයන සත් පුද්ගල කමිටුව පළමු වරට රැස්වෙයි",
       "News Content": "දිවයින පුරා රජයේ රෝහල්වල ඖෂධ භාවිතා කිරීමෙන් පසු වාර්තා වූ ජීවිත හානි සම්බන්ධයෙන් විමර්ශනය කිරීම සදහා සෞඛ්‍ය සේවා අධ්‍යක්ෂ ජනරාල්වරයා පත් කළ සත් පුද්ගල විශේෂඥ කමිටුව අද (18) සෞඛ්‍ය අමාත්‍යංශයේදී පළමුවරට රැස් වුණා.\nඑහිදී අදාළ විමර්ශන කටයුතු සිදුකළ යුතු ආකාරය සම්බන්ධයෙන් සාකච්ඡා වී ඇති බවයි ආරංචි මාර්ග සදහන් කළේ.\nමෙම කමිටුවේ වාර්තාව සති 3ක් ඇතුළත සෞඛ්‍ය සේවා අධ්‍යක්ෂ ජනරාල්වරයා වෙත භාර දිය යුතු වනවා.\nරජයේ රෝහල්වලින් නිර්වින්දන සහ ප්‍රතිජීවක ඖෂධ ලබා දීමෙන් පසු පුද්ගලයින් මියයාම සම්බන්ධයෙන් පසුගිය දින කිහිපය තුළ දී පුවත් වාර්තා වුණා.\nඊට ආසන්නතම සිදුවීම වාර්තා වූයේ, කුලියාපිටිය ප්‍රදේශයේ කුඩා බිළිදියක මියයාම සහ පේරාදෙණිය රෝහලේ දී 21 හැවිරිදි තරුණියක් මියයාමයි.\nමේ අතර වසංගත රෝග විද්‍යා අංශයේ ප්‍රධානී විශේෂඥ වෛද්‍ය සමිත ගිණිගේ කොළඹ අද පැවති මාධ්‍ය හමුවකය එක්වෙමින් සදහන් කළේ, පඩුවස්නුවර ප්‍රදේශයේ කුඩා බිළිදිය මියයාම සම්බන්ධයෙන් විශේෂ පරීක්ෂණයක් සිදු කරන බවයි.",
       "URL": "https://www.hirunews.lk/341625/එන්නත්-අර්බුදය-සොයන-සත්-පුද්ගල-කමිටුව-පළමු-වරට-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=174"
}