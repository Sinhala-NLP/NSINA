{
       "Source": "hirunews",
       "Timestamp": "Monday, 29 May 2017 - 10:59",
       "Headline": "හානියට පත්වූ මාර්ග ගැන දැනුම් දෙන්නැයි ඉල්ලීමක්",
       "News Content": "ආපදා තත්වය හේතුවෙන් හානියට පත්වූ මාර්ග යථා තත්ත්වයට පත් කිරීමේ වැඩසටහනක් මාර්ග සංවර්ධන අධිකාරිය ආරම්භ කර තිබෙනවා.\nවිශේෂයෙන් කළුතර, ගාල්ල, මාතර, රත්නපුර, හම්බන්තොට යන ප්‍රදේශවල ගංවතුර සහ නායයෑම් හේතුවෙන් මාර්ග පද්ධතියට සිදුවී ඇති හානි පිළිබඳ තොරතුරු පළාත් අධ්‍යක්‍ෂවරුන් හරහා ලබාගනිමින් පවතින බවයි මහාමාර්ග අමාත්‍යාංශය ප්‍රකාශ කළේ.\nඑමෙන්ම ආපදාවට පත්ව ඇති මාර්ග පිළිබඳ තොරතුරු මාර්ග සංවර්ධන අධිකාරියේ 19 68 සහ 19 69 යන ක්‍ෂණික දුරකථන අංක වෙත දැනුම්දිය හැකි බව ද එම අමාත්‍යාංශය කියා සිටියා.",
       "URL": "https://www.hirunews.lk/162372/හානියට-පත්වූ-මාර්ග-ගැන-දැනුම්-දෙන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4494"
}