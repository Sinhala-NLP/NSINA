{
       "Source": "hirunews",
       "Timestamp": "Thursday, 06 August 2020 - 21:44",
       "Headline": "කොළඹ දිස්ත්‍රික්කයේ ආසන කිහිපයක ප්‍රතිඵල නිකුත් වෙයි",
       "News Content": "කොළඹ දිස්ත්‍රික්කයේ ආසන කිහිපයක ඡන්ද ප්‍රතිඵල මේවන විට ප්‍රකාශයට පත්වී තිබෙනවා.\nඋතුරු කොළඹ ආසනයේ ජය මෙවර හිමිකරගෙන ඇත්තේ සමගි ජන බලවේගයයි.\nඔවුන් ලබගත් ඡන්ද සංඛ්‍යාව 41059ක්.\nශ්‍රී ලංකා පොදුජන පෙරමුණ ඡන්ද 16775ක් ලබාගෙන තිබෙනවා.\nඑක්සත් ජාතික පක්ෂයට මෙවර උතුරු කොළඹ ආසනයෙන් ලැබී ඇත්තේ 2676ක් පමණයි.\nජාතික ජන බලවේගය ඡන්ද 1230ක් ලබාගෙන තිබෙනවා.\nමැද කොළඹ ආසනයේ ජය හිමිවී ඇත්තේ ද සමගි ජන බලවේගයටයි.\nඔවුන් එම ආසනයෙන් ඡන්ද 64692ක් ලබාගෙන තිබෙනවා.\nපොදුජන පෙරමුණ ඡන්ද 16688ක් ලබාගත්තා.\nඑක්සත් ජාතික පක්ෂය මැද කොළඹ ආසනයෙන් ලබාගෙන ඇති ඡන්ද සංඛ්‍යාව 2978ක්.\nජාතික ජන බලවේගය ඡන්ද 1912ක් ලබාගත්තා.\nකොළඹ දිස්ත්‍රික්කයේ කෝට්ටේ ආසනයේ ශ්‍රී ලංකා පොදුජන පෙරමුණ ඡන්ද 29436ක් ලබාගත්තා.\nසමගි ජන බලවේගය ඡන්ද 14946ක් ලබාගෙන තිබෙනවා.\nජාතික ජන බලවේගය ඡන්ද 3405ක් ලබාගත්තා.\nඑක්සත් ජාතික පක්ෂය ඡන්ද 1563ක් ලබාගෙන තිබෙනවා.\nඅවිස්සාවේල්ල මැතිවරණ කොට්ඨාශයේ ශ්‍රී ලංකා පොදුජන පෙරමුණ ජය හිමිකර ගත්තා.\nඔවුන් ලබාගත් ඡන්ද සංඛ්‍යාව 58477ක්.\nසමගි ජන බලවේගය අවිස්සාවෙල්ල ආසනයෙන් ඡන්ද 20098ක් ලබාගෙන තිබෙනවා.\nජාතික ජන බලවේගය ඡන්ද 3761ක් ලබාගත්තා.\nඑක්සත් ජාතික පක්ෂයට අවිස්සාවේල්ල ආසනයෙන් ලැබී ඇත්තේ ඡන්ද 1712ක්.\nබොරැල්ල ආසනයේ ජය සමගි ජන බලවේගය හිමිකර ගත්තේ ඡන්ද 20450ක් ලබා ගනිමින්.\nශ්‍රී ලංකා පොදුජන පෙරමුණ එම ආසනයෙන් ඡන්ද 17680ක් ලබාගෙන තිබෙනවා.\nජාතික ජන බලවේගය ඡන්ද 1931ක් ලබාගෙන තිබෙනවා.\nඑක්සත් ජාතික පක්ෂය බොරැල්ල ආසනයෙන් ලබාගෙන ඇති ඡන්ද සංඛ්‍යාව 1500ක්.\nබටහිර කොළඹ ආසනයේ ජය සමගි ජන බලවේගයට හිමිවී තිබෙනවා.\nඔවුන් ලබාගෙන ඇති ඡන්ද සංඛ්‍යාව 16521ක්.\nශ්‍රී ලංකා පොදුජන පෙරමුණ ඡන්ද 6294ක් ලබාගත්තා.\nඑක්සත් ජාතික පක්ෂය ලබාගත් ඡන්ද සංඛ්‍යාව 1143ක්.\nජාතික ජන බලවේගය ඡන්ද 1074ක් ලබාගෙන තිබෙනවා.\nදෙහිවල ආසනයේ ජය හිමිවුයේ ද සමගි ජන බලවේගයටයි.\nඔවුන් එම ආසනයේ ඡන්ද 18611ක් ලබාගෙන තිබෙනවා.\nශ්‍රී ලංකා පොදුජන පෙරමුණට ලැබී ඇති ඡන්ද සංඛ්‍යාව 18244ක්.\nජාතික ජන බලවේගය ඡන්ද 2094ක් හිමිකරගෙන ඇති අතර එක්සත් ජාතික පක්ෂය ලබාගත් ඡන්ද සංඛ්‍යාව 1706ක්.\nකැස්බෑව ආසනයේ ජය ශ්‍රී ලංකා පොදුජන පෙරමුණට හිමිවුනා.\nඔවුන් ලබාගත් ඡන්ද සංඛ්‍යාව 89240ක්’ සමගි ජන බලවේගය ඡන්ද 23687ක් ලබාගත්තා.\nජාතික ජන බලවේගය ඡන්ද 9160ක් ලබාගෙන ඇති අතර එක්සත් ජාතික පක්ෂය ඡන්ද 2098ක් කැස්බෑව ආසනයෙන් ලබාගත්තා.\nකොළඹ දිස්ත්‍රික්කයේ තැපැල් ඡන්ද ප්‍රතිඵලය ද නිකුත් වුණා.\nඑම ප්‍රතිඵලවලට අනුව පෙරමුණ හිමිවී ඇත්තේ ශ්‍රී ලංකා පොදුජන පෙරමුණටයි.\nඔවුන්ට කොළඹ දිස්ත්‍රික්කයෙන් ලැබි ඇති තැපැල් ඡන්ද සංඛ්‍යාව 23784ක්.\nසමගි ජන බලවේගයට ඡන්ද 5512ක් ලැබී තිබෙනවා.\nකොළඹ දිස්ත්‍රිකයෙන් ජාතික ජන බලවේගයට ඡන්ද 2801ක් සහ එක්සත් ජාතික පක්ෂයට ඡන්ද 1062ක් ලැබී තිබෙනවා.",
       "URL": "https://www.hirunews.lk/247250/කොළඹ-දිස්ත්‍රික්කයේ-ආසන-කිහිපයක-ප්‍රතිඵල-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2536"
}