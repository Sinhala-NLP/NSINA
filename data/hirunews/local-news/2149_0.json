{
       "Source": "hirunews",
       "Timestamp": "Sunday, 14 February 2021 - 7:44",
       "Headline": "කාති උසාවි අහෝසි කළ යුතුයි - මොහොමඩ් මුසම්මිල්",
       "News Content": "කාති උසාවි ක්‍රමය අහෝසි විය යුතු බව ජාතික නිදහස් පෙරමුණේ මාධ්‍ය ප්‍රකාශක පාර්ලිමේන්තු මන්ත්‍රී මොහොම් මුසම්මිල් ප්‍රකාශ කළා.\nඔහු කියා සිටියේ මුස්ලිම් විවාහ නීතිය ද වෙනස් විය යුතු බවයි.\nකෙසේ වෙතත්, පාර්ලිමේන්තු මන්ත්‍රී පූජ්‍ය අතුරලියේ රතන හිමියන් මුස්ලිම්වරුන්ට පමණක් බලපාන නීති සම්බන්ධයෙන් පෙරේදා පාර්ලිමේන්තුවේදී යොමු කළ ප්‍රශ්නයකට අධිකරණ අමාත්‍ය ජනාධිපති නීතීඥ අලි සබ්රි පිළිතුරු ලබා දෙමින් කියා සිටියේ මුස්ලිම් නීතිය ලොව අනෙකුත් රටවලද ක්‍රියාත්මක බවයි.\nඑලෙස වෙනස් කරන්නේ නම් මුස්ලිම් නීතිය පමණක් නොව සියලුම පුද්ගලික නීතිද එක රටක්, එක නීතියක් සංකල්පය යටතේ වෙනස් විය යුතු බව ඔහු එහිදී වැඩිදුරටත් ප්‍රකාශ කළා.",
       "URL": "https://www.hirunews.lk/262531/කාති-උසාවි-අහෝසි-කළ-යුතුයි-මොහොමඩ්-මුසම්මිල්",
       "Category": "Local News",
       "Parent URL": "https://www.hirunews.lk/local-news.php?pageID=2149"
}