{
       "Source": "hirunews",
       "Timestamp": "Sunday, 30 July 2017 - 12:28",
       "Headline": "ලසිත් මාලිංගගේ ප්‍රකාශයක් පාර්ලිමේන්තු මන්ත්‍රිවරයෙක් ආදර්ශයට ගනී",
       "News Content": "අද ශ්‍රි ලංකා නිදහස් පක්ෂයට වෙලා තියෙන්නෙත් ලසිත් මාලිංග කියපු දේමයි. වදුරා බෙනේ ගිරවා ගහේ වගේ දෙයක් පුටුවල ඉන්න ඕන අයට විනය පරික්ෂන විනය පරික්ෂන තියන්න ඕන අය පුටුවල යැයි පුත්තලන් දිස්ත්‍රික් පාර්ලිමේන්තු මන්ත්‍රි පියල් නිශාන්ත මාතලේදී ප්‍රකාශ කළා.\nපියල් නිශාන්ත එසේ ප්‍රකාශ කළේ ශ්‍රි ලංකා පොදුජන පෙරමුණ පක්ෂය විසින් සංවිධානය කර තිබු මාතලේ ආසන බල මංඩලය අමතමින් මාතලේ සංචාරක පාසල් ශ්‍රවණගාරයේදී පැවති රැස්විම අමතමින්.\nවැඩි දුරටත් අදහස් දැක්වු පියල් නිශාන්ත මන්ත්‍රිවරයා මෙසේ සඳහන් කළා.\n\"අද ශ්‍රිලංකා නිදහස් පක්ෂය තුළ ඉහල තනතුරු දරන අය අතරෙන් එහි සභාපති මෛත්‍රිපාල සිරිසේන ලේකම් දුමින්ද දිසානයාකභාණ්ඩාගාරික එස් බී දිසානායකලා පුටුවල ඉන්නවා නමුත් ඔවුන්ට විරුද්ධවයි විනය පරික්ෂණ තියන්න ඕන ඒක නෙවෙයි වෙලා තියෙන්නේ පක්ෂය ආරක්ෂා කළ පිරිසටයි විනය පරික්ෂණ තියන්නේ.\nමෛත්‍රිපාල මහත්තය දුමින්ද මහත්තයා එස් බි මහත්තය මතක තියාගත්තොත් හොදයි අපේ මේ පාර්ලිමේනතු මන්ත්‍රිකම් පක්ෂ සාමාජිකම් ආසන සංවිධායක කම් උඹලට ලොකු උනාට අපිට ඊට වඩා අපේ රට වටිනව කියන එක තොපි නඩේට කියන්න කැමතියි.\nමම අද ඉතාම වගකිමකින් කියනවා පුත්තලම දිස්ත්‍රික්කයේ ඉන්න මන්ත්‍රිවරු 9 දෙනාගෙන් 8 දෙනෙක්ම ආණ්ඩුවේ ඉන්නේ මම අපේ දෙන්නව ගන්න කථා කරලා තියෙන්නේ ඉන්දිකයි අරුන්දිකයි ගන්න ඒ දෙන්නා ලගදිම එනවා. අපේ ග්‍රාමසේවා වසම් 548 තුළ මාත් එක්ක උන් 8 නොට හැරෙන්නවත් බෑ. ජනතාව ඉන්නේ අපි සමගයි ඉදිරියේදී එන ඕනම මැකිවරණයකදී පුත්තලම දිස්ත්‍රික්කයේ අපේ ජයගුහණය ස්ථිරයි.\nඒ වගේමයි මතක තියා ගන්න බැසිල් රාජපක්ෂ මහත්තයත් එක්ක වැඩ කරන එක ලේසි නෑ.බැසිල් හොද නෑ බැසිල් හින්දයි ආණ්ඩුව පැරදුනේ කියලා මතයක් තියනවානේ නමුත් එහෙම එකක් නෑ.බැසිල් රාජපක්ෂ හින්දා තමයි අපි වැඩක් කෙරුවා කියලා ගමට යන්න පුළුවන් වුනේ.\"\nයැයිද පැවසුවා.\nමෙම අවස්ථාවට මධ්‍යම පළාත් සභා මන්ත්‍රිවරුන් වන ප්‍රමිත බණ්ඩාර තෙන්නකෝන් පරාකුම දිසානායක ටි ඩි ජයතිස්ස ඇතුළු හිටපු පළාත් පාලන ආයතන නියෝජිතයින් රැසක් සහභාගී වුණා.",
       "URL": "https://www.hirunews.lk/167129/ලසිත්-මාලිංගගේ-ප්‍රකාශයක්-පාර්ලිමේන්තු-මන්ත්‍රිවරයෙක්-ආදර්ශයට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4395"
}