{
       "Source": "hirunews",
       "Timestamp": "Tuesday, 05 April 2022 - 22:31",
       "Headline": "යුද්ධ හමුදා යතුරු පැදි කණ්ඩායම හා පොලිසිය අතර සිදු වුණු සිදුවීම ගැන ස්වාධීන පරීක්ෂණයක් (වීඩියෝ)",
       "News Content": "ශ්‍රී ලංකා යුද්ධ හමුදාවේ යතුරු පැදි කණ්ඩායමේ යතුරු පැදි හතරක් පාර්ලිමේන්තු සංකීර්ණය අවට යොදවා තිබු මාර්ග බාධකය අසලට පැමිණි අවස්ථාවේදී පොලිස් නිලධාරින් දෙදෙනෙකු විසින් ඔවුනට සුදුසු නොවන පරිදි කටයුතු කිරීම සබැදිව යුද්ධ හමුදාධිපතිතුමා විසින් ඔවුනට එරෙහිව විමර්ශනයක් සිදුකොට අදාල පොලිස් නිලධාරින් දෙදෙනා පිළිබඳව විනයානුකූලව කටයුතු කරන ලෙස පොලිස්පතිතුමාගෙන් ඉල්ලිමක් කර තිබෙනවා.\nඑයට පොලිස්පතිතුමා වහාම ඒ පිළිබද කටයුතු කරන බව යුද්ධ හමුදාධිපතිතුමාට දැනුම් දී තිබෙනවා.\nආරක්‍ෂක ලේකම්තුමා විසින් ද මේ බව පොලිස්පතිතුමාට සහ මහජන ආරක්‍ෂක අමාත්‍යංශ ලේකම්තුමාට  මේ සඳහා වහාම පියවර ගන්නා ලෙස ඉල්ලීමක් කර තිබෙනවා.\nමේ අතර මේ ගැන පොලිස්පතිතුමාගේ අවධානය යොමු වී ඇති අතර සිද්ධිය පිලිබඳ ස්වාධීන පරීක්ෂණයක් පැවැත්වීමට පරීක්ෂණයක් ආරම්භ වී ඇති බව පොලිස් මාධ්‍ය කොට්ඨාශය සඳහන් කළා.",
       "URL": "https://www.hirunews.lk/301298/යුද්ධ-හමුදා-යතුරු-පැදි-කණ්ඩායම-හා-පොලිසිය-අතර-සිදු-වුණු-සිදුවීම-ගැන-ස්වාධීන-පරීක්ෂණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1247"
}