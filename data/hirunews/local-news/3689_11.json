{
       "Source": "hirunews",
       "Timestamp": "Sunday, 21 October 2018 - 10:56",
       "Headline": "පුරාවස්තු ලබාගැනීමට කැණීම් කළ 05 දෙනෙකු උඩවලවේදී අත්අඩංගුවට",
       "News Content": "උඩවලව - කෝමාරිනය ප්‍රදේශයේ පුරාවස්තු ලබාගැනීමේ අරමුණින් කැණීම් සිදුකළ පුද්ගලයින් 05 දෙනෙකු පොලිසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ සැකකරුවන් සමඟ කැණීම් සඳහා යොදාගත් උපකරණද පොලිස් භාරයට ගෙන ඇති බවයි.\nවයස අවුරුදු 34 ත්, 52 ත් අතර වයස්වල පසුවන ඇඹිලිපිටිය, උඩවලව සහ කොළඹගේආර ප්‍රදේශවල පදිංචිකරුවන් පිරිසක් මෙලෙස අත්අඩංගුවට ගෙන ඇති අතර, ඔවුන් අද ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/202589/පුරාවස්තු-ලබාගැනීමට-කැණීම්-කළ-05-දෙනෙකු-උඩවලවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3689"
}