{
       "Source": "hirunews",
       "Timestamp": "Thursday, 11 May 2017 - 20:41",
       "Headline": "වෙසක් පොහොය දිනයේ වාර්තාවු අනුවේදනීය පුවතක්",
       "News Content": "රටම බුද්ධාලම්මන ප්‍රීතියෙන් ඇලලී ගිය උතුම් වෙසක් පොහෝ දිනයේදී දරු පිරිසක් විසින් තම මව මහ මග දමා යෑමේ අනුවේදනීය පුවතක් රඳාවාන ප්‍රදේශයෙන් වාර්තා වනවා.\nබුදුරජාණන් වහන්සේගේ තෙමඟුල යෙදී තිබූ ඊයේ දිනය බෞද්ධ සැදැහැවතුන් විසින් ආමිස හා ප්‍රතිපත්ති පූජාවලට මුල්තැන දෙමින් සැදැහැ සිතින් සමරනු ලැබුවා.\nඑවන් වූ උතුම් දිනයකල ලේ කිරිකර පොවා තමන් දැඩිකළ මව දරුවන් පිරිසක් විසින් සිත්පිත් නොමැතිව මෙලෙස රඳාවාන රෝහල ඉදිරිපිට ප්‍රධාන මාර්ගයේ දමාගොස් තිබුණා.\nවෙසක් නැරඹීම සඳහා පැමිණි පිරිසක් සහ ප්‍රදේශවාසීන් අද පෙරවරුවේ මේ අසරණ මව රඳාවාන ප්‍රාදේශිය රෝහලට ඇතුළත් කිරීමට කටයුතු කළා.",
       "URL": "https://www.hirunews.lk/161122/වෙසක්-පොහොය-දිනයේ-වාර්තාවු-අනුවේදනීය-පුවතක්",
       "Category": "Local News",
       "Parent URL": "https://www.hirunews.lk/local-news.php?pageID=4522"
}