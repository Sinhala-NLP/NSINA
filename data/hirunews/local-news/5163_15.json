{
       "Source": "hirunews",
       "Timestamp": "Thursday, 18 February 2016 - 14:25",
       "Headline": "නාරාහේන්පිටින් කොකේන් සමඟ තරුණියක් අත්අඩංගුවට",
       "News Content": "නාරාහේන්පිට මන්ත්‍රී නිවාස පෙදෙසෙහි කොකේන් සහ විශේෂ හතු වර්ගයක් උපයෝගී කරගනිමින් අන්තරාදායක ඖෂධයක් නිෂ්පාදනය කළ නිවසක් වලාන දූෂණ මර්දන ඒකකය විසින් ඊයේ (17) සවස වටලා තිබෙනවා.\nපොලිසිය සඳහන් කළේ සිද්ධියට අදාළව වයස අවුරුදු 21 ක තරුණියක් අත්අඩංගුවට ගෙන ඇති බවයි.\nඇයගෙන් කරන ලද ප්‍රශ්න කිරීම්වලින් අනාවරණය වී ඇත්තේ ඇමරිකාවේ සිට ගුවන් මගින් මෙරටට පැමිණෙන විදෙස් කාන්තාවන් හරහා මෙම ඖෂධය ගෙන්වාගෙන ඇති බවයි.\nවැටලීම සිදුකරන අවස්ථාවේදී නිවසේ තිබී නිෂ්පාදනය කරන ලද ඖෂධ පැකට් 27 ක් සහ තවත් ඖෂධ වර්ග අඩංගු කුඩා බෝතල් 42 ක් පොලිස් භාරයට ගෙන තිබෙනවා.",
       "URL": "https://www.hirunews.lk/126575/නාරාහේන්පිටින්-කොකේන්-සමඟ-තරුණියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5163"
}