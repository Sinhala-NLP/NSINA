{
       "Source": "hirunews",
       "Timestamp": "Tuesday, 25 October 2022 - 13:49",
       "Headline": "ගාස්තු අඩු කිරීම ගැන ත්‍රිරෝද සංගම් කඹ ඇඳිල්ලක (වීඩියෝ)",
       "News Content": "ගාස්තු අඩු කිරීම් සම්බන්ධයෙන් ත්‍රිරෝද රථ වෘත්තීය සංගම් අතර මතභේදයක් හට ගෙන තිබෙනවා.\nසමස්ත ලංකා ත්‍රීරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් ඊයේ(24) රාත්‍රියේ හිරු ප්‍රවෘත්ති අංශයට සඳහන් කළේ වෘත්තීය ත්‍රීරෝද රථ සඳහා ලබා දී තිබූ ඉන්ධන කෝටාව දෙගුණ කිරීමට තීරණය කිරීමත් සමඟ රුපියල් 20කින් සිය සේවා ගාස්තු අඩු කිරීමට තීරණය කර ඇති බවයි.\nකෙසේ වෙතත්, ගාස්තු පහත දැමිය හැක්කේ වෘත්තීමය ත්‍රීරෝද රථ සඳහා සතියකට ඉන්ධන ලීටර් 30ක් ලබාදීමට කටයුතු කළ හොත් පමණක් බවයි වෘත්තීය ත්‍රීරෝද රථ සංගම් නායකත්වයේ සත්‍යවූ හඬ සංවිධානයේ කැඳවුම්කරු රෝහණ පෙරේරා සඳහන් කළේ.\nමේ අතර, කිලෝමීටරයක් සඳහා අයකරන ගාස්තුව රුපියල් 20කින් අඩුකරන බවට ඊයේ ප්‍රකාශ කළ සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් අද(25) යළි මාධ්‍යට ප්‍රකාශයක් නිකුත් කරමින් කියා සිටියේ ත්‍රීරෝද රථ ගාස්තු අඩු කිරීමට නොහැකි බවයි.",
       "URL": "https://www.hirunews.lk/318779/ගාස්තු-අඩු-කිරීම-ගැන-ත්‍රිරෝද-සංගම්-කඹ-ඇඳිල්ලක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=780"
}