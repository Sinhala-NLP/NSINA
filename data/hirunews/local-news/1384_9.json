{
       "Source": "hirunews",
       "Timestamp": "Monday, 31 January 2022 - 19:30",
       "Headline": "නැවත දැනුම් දෙන තුරු විදුලි කප්පාදුවක් නැහැ. - මහජන උපයෝගීතා කොමිසම කියයි  (වීඩියෝ)",
       "News Content": "නැවත දැනුම්දෙන තුරු විදුලි කප්පාදුවක් සිදුනොකරන බව මහජන උපයෝගීතා කොමිසන් සභාව අද ප්‍රකාශ කළා.\nඑසේම විදුලි අර්බුදය පිළිබදව අද ජනාධිපති කාර්යාලයේදී විශේෂ සාකච්ඡාවක් පැවැත්වුණා.\nජනාධිපතිවරයාගේ ප්‍රධානත්වයෙන් පැවති එම සාකච්ඡාවට විදුලිබල අමාත්‍යාංශයේ හා ලංකා විදුලිබල මණ්ඩලයේ නිලධාරීන් එක්ව සිටියා.\nඉන් අනතුරුව මාධ්‍ය වෙත අදහස් දැක්වූ විදුලිබල අමාත්‍ය ගාමිණී ලොකුගේ කියා සිටියේ ලබන අප්‍රේල් මාසය දක්වා කිසිදු විදුලි කප්පාදුවක් සිදුනොවන බවයි.\nමේ අතර, මහජන උපයෝගීතා කොමිෂන් සභාවේ සභාපති ජනක රත්නායක කොළඹ අද පැවති මාධ්‍ය හමුවකදී ප්‍රකාශ කළේ හෙටින් ආරම්භ වන පෙබරවාරි මාසය තුළ විදුලි ඉල්ලුම කළමනාකරණය කර ගත හැකි බවයි.\nකෙසේ වෙතත්, විදුලිය සංරක්ෂණය සඳහා සියළු විදුලි පාරිභෝගිකයන් තවදුරටත් දායක විය යුතු බව ද ඔහු අවධාරණය කළා.",
       "URL": "https://www.hirunews.lk/295813/නැවත-දැනුම්-දෙන-තුරු-විදුලි-කප්පාදුවක්-නැහැ-මහජන-උපයෝගීතා-කොමිසම-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1384"
}