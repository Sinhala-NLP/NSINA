{
       "Source": "hirunews",
       "Timestamp": "Sunday, 08 November 2020 - 8:19",
       "Headline": "ගිනිගත් ධීවර යාත්‍රාවක සිටි පිරිසක් බේරාගැනේ",
       "News Content": "මුහුදේදී ගිනිගැනීමට ලක්වූ ධීවර යාත්‍රාවක් සහ එහි සිටි ධීවරයන් නිරුපද්‍රිතව ගොඩබිමට  රැගෙන ඒමට නාවික හමුදාව ඊයේ(07) සමත් වුණා.\nඅම්බලන්ගොඩ ධීවර වරායෙන් ධීවර කටයුතු සඳහා පිටව ගිය ජනත් - 1 නමැති මෙම බහුදින යාත්‍රාව යළි ගොඩබිමට පැමිණෙමින් තිබියදී කොග්ගලට ආසන්න මුහුදේදී ගිනිගැනීමට ලක්ව තිබුණා.\nඑය නිරීක්ෂණය කළ නාවික හමුදා වෙරළාරක්ෂක යාත්‍රාවක් වහා ක්‍රියාත්මක වී බහුදින යාත්‍රාවට ළගා වීමෙන් පසු ගින්න පාලනය කර ඇති අතර, ගාල්ල වරායේ සිට නාවික හමුදා වේග ප්‍රහාරක යාත්‍රාවක් ද අදාළ මුහුදු ප්‍රදේශයට කැඳවා තිබුණා.\nඅනතුරුව, යාත්‍රාව සමඟ එහි සිටි ධීවරයන් ගාල්ල වරාය වෙත රැගෙන ඒමටයි නාවික හමුදාව කටයුතු කළේ.",
       "URL": "https://www.hirunews.lk/254246/ගිනිගත්-ධීවර-යාත්‍රාවක-සිටි-පිරිසක්-බේරාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2345"
}