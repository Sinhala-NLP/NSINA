{
       "Source": "hirunews",
       "Timestamp": "Wednesday, 17 May 2023 - 9:12",
       "Headline": "මෝඛා සුළි කුණාටුවෙන් මියන්මාරයේ 81ක් මරුට",
       "News Content": "මියන්මාරයට බලපෑ මෝඛා සුළි කුණාටුවෙන් මියගිය සංඛ්‍යාව 81 දක්වා ඉහල ගොස් තිබෙනවා.\nවිදෙස් වාර්තා සඳහන් කළේ, සුළි කුණාටුවත් සමඟ ඇතිවූ ආපදා අනතුරු හේතුවෙන් පුද්ගලයින් 100කට අධික පිරිසක් අතුරුදන්ව ඇති බවයි.\nසුළි කුණාටුවත් සමඟ ඇතිවූ ආපදා අනතුරුවලින් මියගිය සංඛ්‍යාව තවත් ඉහල යා හැකි බව එරට බලධාරින් ප්‍රකාශ කළා.\nසුළි කුණාටුව හේතුවෙන් තාවකාලික වාසස්ථාන රැසක් විනාශ වී තිබෙනවා.\nගෙවුණු වසර 10ක කාලය තුළ එරට ගොඩබිමට පැමිණි ප්‍රබලතම කුණාටුව මෙය බවයි වාර්තා වන්නේ.\nඑමෙන්ම මෙම තත්ත්වය නිසා එරට සන්නිවේදන කටයුතු වලටද බලපෑම් එල්ල වී තිබෙනවා.",
       "URL": "https://www.hirunews.lk/335424/මෝඛා-සුළි-කුණාටුවෙන්-මියන්මාරයේ-81ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=338"
}