{
       "Source": "hirunews",
       "Timestamp": "Thursday, 22 June 2023 - 15:09",
       "Headline": "යාපනයෙන් මිනිස් ඇටසැකිළි කොටස් කිහිපයක් හමුවෙයි",
       "News Content": "යාපනයේ අල්ලෙයිපිඩ්ඩි රන්දම් ප්‍රදේශයේ තිබී මිනිස් ඇට සැකිළි කොටස් කීපයක් 21 දා හමු වී තිබෙනවා.\nරන්දම් ප්‍රදේශයේ ඉඩමක ගෙපලක් කැපීමට සූදානම් වූ පුද්ගලයෙකුට මෙම මිනිස් ඇටසැකිල්ලක කොටස් හමු වීමෙන් පසුව ඔහු ඒ බව යාපනය\nපොලීසියට දැණුම් දී ඇති බව සඳහන්.\nපොලීසිය එම ස්ථානය සුරක්ෂිත කොට මහජනයාට ඇතුළුවීමට තනම් ප්‍රදේශයක් බවට පත් කොට අධිකරණයට තොරතුරු ඉදිරිපත් කොට ඇති බවයි සඳහන් වන්නේ.\nඒ අනුව අධිකරණයෙන් පොලීසියට නියෝගයක් ලබා දී ඇත්තේ එම ස්ථානයේ කැණීම් කටයුතු ආරම්භ කිරීමට ඉදිරි පියවර ගන්නා ලෙසයි.\nඒ අනුව යාපනය පොලීසිය එම ස්ථානයේ කැණීම් කටයුතු ආරම්භ කිරීමට අවශ්‍ය පියවර ගෙන ඇති බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/338721/යාපනයෙන්-මිනිස්-ඇටසැකිළි-කොටස්-කිහිපයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=246"
}