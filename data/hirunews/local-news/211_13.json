{
       "Source": "hirunews",
       "Timestamp": "Wednesday, 05 July 2023 - 15:35",
       "Headline": "තරුණියක් අභිරහස් ලෙස මියයයි",
       "News Content": "රක්වාන ප්‍රදේශයේ ලැඟුම්හලක නාන කාමරයක එල්ලෙමින් තිබියදී තරුණියකගේ මළ සිරුරක් පොලිසිය විසින් ඊයේ (04) දිනයේ සොයා ගෙන තිබෙනවා.\nඅදාළ තරුණිය පැමිණ ඇත්තේ තරුණයෙකු සමඟ වන අතර එම තරුණයා රාත්‍රී ආහාර ගෙන ඒම සඳහා ලැඟුම්හලෙන් පිටතට ගොස් ඇති බවයි වාර්තා වන්නේ.\nකෙසේ වෙතත් එම තරුණයා ආහාර රැගෙන නැවත ලැඟුම්හලට පැමිණෙන විට එම තරුණිය ඇඳ සිටි ඇඳුමේ කොටසකින් නානකාමරේ එල්ලී සිටි බවයි තරුණයා පවසා ඇත්තේ.\nතරුණයා මේ පිළිබඳව ලැඟුම්හලේ සේවකයින් දැනුම් දීමෙන් අනතුරුව ඇයව රෝහල් ගත කිරීමට අදාළ තරුණයා පියවර ගෙන තිබූ බවයි පොලිසිය සඳහන් කළේ.\nමෙසේ මිය ගොස් ඇත්තේ වයස අවුරුදු 22ක් ව තරුණියක් වන අතර අනෙක් තරුණයා 23 හැවිරිදි පුද්ගලයෙක් වන බවයි වාර්තා වන්නේ.\nපොලිසිය පවසා සිටියේ මෙම සිදුවීම ඝාතනයක්ද නැතිනම් සියදිවි නසා ගනීමක්ද යන්න පිළිබඳව විමර්ශන ආරම්භ කර ඇති බවයි.",
       "URL": "https://www.hirunews.lk/340104/තරුණියක්-අභිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=211"
}