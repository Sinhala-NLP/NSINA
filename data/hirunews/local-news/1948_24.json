{
       "Source": "hirunews",
       "Timestamp": "Monday, 17 May 2021 - 7:54",
       "Headline": "දිස්ත්‍රික්ක 7ක ප්‍රදේශ රැසක් හුදෙකලා භාවයෙන් ඉවත් කරයි",
       "News Content": "දිස්ත්‍රික්ක 7ක ප්‍රදේශ රැසක් හුදෙකලා භාවයෙන් ඉවත් කර ඇති බව ද යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nත්‍රිකුණාමල දිස්ත්‍රික්කයේ උප්පුවේලි පොලිස් බල ප්‍රදේශයේ අන්දකුලම් ග්‍රාම නිලධාරී වසමේ සුහදුමාවත, චීන වරාය පොලිස් බල ප්‍රදේශයේ කවන්තිකුඩා ග්‍රාම නිලධාරී වසමේ විජේරත්න මාවත මෙලෙස හුදෙකලා භාවයෙන් ඉවත් කර තිබෙනවා.\nඊට අමතරව කළුතර දිස්ත්‍රික්කයේ දොඩංගොඩ පොලිස් බල ප්‍රදේශයේ බෝඹුවල වයඹ, බෝම්බුවල නිරිත, බෝඹුවල උතුරුමැද, බෝඹුවල දකුණ මැද, බෝඹුවල ගිණිකොණ, යන ග්‍රාම නිලධාරී වසම්ද හුදෙකලා භාවයෙන් ඉවත් කරනු ලැබුවා.\nකළුතර දිස්ත්‍රික්කයේ මීගහතැන්න පොලිස් බල ප්‍රදේශයේ කටුකැළේ, වැල්මීගොඩ ග්‍රාම නිලධාරී වසමත්, පානදුර දකුණ පොලිස් බල ප්‍රදේශයේ පිංවත්ත, පිංවත්ත බටහිර ග්‍රාම නිළධාරි වසම් ද හුදෙකලා භාවයෙන් ඉවත් කර තිබෙනවා.\nඑමෙන්ම බණ්ඩාරගම පොලිස් වසමේ බණ්ඩාරගම නැගෙනහිර ග්‍රාම නිලධාරී වසමේ රොටරිගම ප්‍රදේශය ද හුදෙකලා භාවයෙන් ඉවත් කෙරුණා.\nඊට අමතරව මඩකලපුව, නුවරඑළිය, ගම්පහ, පොළොන්නරුව, කුරුණෑගල දිස්ත්‍රික්කවල හුදෙකලා කෙරුණු ප්‍රදේශ කිහිපයක් ද අද පෙරවරුවේ සිට හුදෙකලා භාවයෙන් නිදහස් කෙරුණා.",
       "URL": "https://www.hirunews.lk/271573/දිස්ත්‍රික්ක-7ක-ප්‍රදේශ-රැසක්-හුදෙකලා-භාවයෙන්-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1948"
}