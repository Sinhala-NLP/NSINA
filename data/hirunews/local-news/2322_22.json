{
       "Source": "hirunews",
       "Timestamp": "Friday, 20 November 2020 - 11:32",
       "Headline": "ඉන්දියාවේ කොරෝනා ආසාදිතයින් අනූ ලක්ෂය ඉක්මවයි",
       "News Content": "අද උදෑසනින් අවසන් වූ පැය 24 තුළ තවත් කොරෝනා ආසාදිතයින් 45,882 ක් හඳුනා ගැනීමත් සමඟ ඉන්දියාවේ සමස්ත කොරෝනා ආසාදිතයින් සංඛ්‍යාව අනූ ලක්ෂය ඉක්ම වූවා.\nඉන්දීය සෞඛ්‍ය අමාත්‍යාංශය සඳහන් කළේ මේ වනවිට ආසාදිතයින් අනූ ලක්ෂ 4,365 ක් වාර්තා වන අතර, ඊයේ සිදුවූ මරණ 584 ක් සමඟ කොරෝනා මරණ සංඛ්‍යාවද එක්ලක්ෂ 32,162 දක්වා ඉහළ ගිය බවයි.\nඉන්දියාවේ කොරෝනා ව්‍යාප්තිය ආරම්භ වූ පසුගිය ජනවාරි මාසයේ සිට මේ දක්වා ආසාදිතයින් අසූ හතර ලක්ෂ 28,000 ක් පමණ සුවය ලබා තිබෙනවා.\nමහරාෂ්ට්‍ර ප්‍රාන්තය ඉන්දියාවේ කොරෝනා ව්‍යාප්තිය වැඩි වශයෙන්ම සිදුවන ප්‍රාන්තය වන අතර එහි ආසාදිත සංඛ්‍යාව දහ අට ලක්ෂයකට ආසන්නයි.",
       "URL": "https://www.hirunews.lk/255165/ඉන්දියාවේ-කොරෝනා-ආසාදිතයින්-අනූ-ලක්ෂය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2322"
}