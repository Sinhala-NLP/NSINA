{
       "Source": "hirunews",
       "Timestamp": "Tuesday, 10 July 2018 - 7:53",
       "Headline": "පුත්තලමෙන් අතුරුදන් වූ දරුවන් වේල්ලවීදියෙන් හමුවේ",
       "News Content": "පුත්තලම - කිවුල තරුණ ව්‍යාපාර ගම්මානයෙන් අතුරුදන් වූ දරුවන් දෙදෙනා කොළඹ - වේල්ලවීදිය ප්‍රදේශයේ බස් නැවතුම්පොළක රැදී සිටියදී ඊයේ (09) රාත්‍රියේ සොයාගෙන තිබෙනවා.\nඔවුන්ගේ දෙමව්පියන් විසින් පසුගිය ඉරිදා සිට දරුවන් දෙදෙනා අතුරුදන් වී ඇති බවට පොලීසියට පැමිණිල්ලක් ඉදිරිපත් කර තිබුණා.\nමෙලෙස අතුරුදන්ව තිබුණේ කිවුල තරුණ ව්‍යාපාර ගම්මානයේ පදිංචි 7 ශ්‍රේණියේ සහ 9 ශ්‍රේණියේ ඉගෙනුම ලබන ඥාති දරුවන් දෙදෙනෙක්.\nඔවුන් ගමන් කර ඇති බවට පැවසෙන පාපැදියක් ද මදුරන්කුලිය නගරයේ තිබියදී සොයා ගැනුණා.\nපොලීසිය සඳහන් කළේ දරුවන්ගෙන් මේ වන විට ප්‍රකාශ සටහන් කර ගනිමින් සිටින බවයි.",
       "URL": "https://www.hirunews.lk/194872/පුත්තලමෙන්-අතුරුදන්-වූ-දරුවන්-වේල්ලවීදියෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3857"
}