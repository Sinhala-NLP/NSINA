{
       "Source": "hirunews",
       "Timestamp": "Tuesday, 07 June 2016 - 7:43",
       "Headline": "ශ්‍රී ලාංකික මුස්ලිම්වරුන් අද සිට රාමසාන් උපවාසයේ",
       "News Content": "නව සඳ දැකීමත් සමඟ අද සිට ශ්‍රී ලාංකික මුස්ලිම් ජනතාව රාමසාන් උපවාස මාසය ආරම්භ කරන බව කොළඹ මහපල්ලිය නිවේදනය කළා.\nලොව පුරා මිලියන සංඛ්‍යාත මුස්ලිම්වරුන් රාමසාන් මාසය තුළ හිරු උදාවේ සිට හිරු බැස යන තුරු ආහාරයෙන් වැළකී උපවාසයේ නිරත වනවා.\nසෞදි අරාබිය ඇතුළු මැද පෙරදිග රටවල් රැසක් ඊයේ රාමසාන් උපවාසය ආරම්භ කළ අතර ලොව වැඩිම මුස්ලිම් ජන කොටසක් වෙසෙන ඉන්දුනීසියාව ද අද සිට රාමසාන් උපවාසය සමය ආරම්භ කිරීමට නියමිතයි.",
       "URL": "https://www.hirunews.lk/134932/ශ්‍රී-ලාංකික-මුස්ලිම්වරුන්-අද-සිට-රාමසාන්-උපවාසයේ",
       "Category": "Local News",
       "Parent URL": "https://www.hirunews.lk/local-news.php?pageID=5017"
}