{
       "Source": "hirunews",
       "Timestamp": "Wednesday, 17 August 2022 - 18:09",
       "Headline": "උසස් පෙළ ප්‍රායෝගික පරීක්ෂණවලට පෙනී සිටීමට නොහැකි වූ සිසු සිසුවියන්ට දැනුම්දීමක්",
       "News Content": "අධ්‍යයන පොදු සහතික පත්‍ර උසස් පෙළ 2021 (2022) විභාගයේ ප්‍රායෝගික පරීක්ෂණවලට සහභාගී වීමට නොහැකි වූ අපේක්ෂකයින් සඳහා නැවත එම පරීක්ෂණ පැවැත්වීමේ කාලසටහන ප්‍රකාශයට පත්කර තිබෙනවා.\nමීට අදාළ ප්‍රවේශ පත්‍ර මේවන විට අපේක්ෂකයන් වෙත තැපැල් මගින් යොමුකර ඇති බවයි ශ්‍රී ලංකා විභාග ත්‍දපාර්තමේන්තුව කියාසිටියේ.\nමේ සම්බන්ධයෙන් යම් විමසීමක් සිදු කිරීමට ඇත්නම් 011 2784208 / 011 2784537 / 011 2786616 යන දුරකථන අංකවලට හෝ 011 2784422 යන ෆැක්ස් අංකයට ෆැක්ස් පතක් යොමු කිරීමෙන් තොරතුරු ලබාගත හැකියි.\nඑමෙන්ම විභාග කොමසාරිස් ජනරාල්, පාසල් විභාග සංවිධාන ශාඛාව, තැ.පෙ. 1503. කොළඹ. යන ලිපිනයට ලිපියක් යොමු කිරීම මගින් ද විභාග අපේක්ෂකයන්ට තොරතුරු ලබාගැනීමේ හැකියාව පවතිනවා.",
       "URL": "https://www.hirunews.lk/313029/උසස්-පෙළ-ප්‍රායෝගික-පරීක්ෂණවලට-පෙනී-සිටීමට-නොහැකි-වූ-සිසු-සිසුවියන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=933"
}