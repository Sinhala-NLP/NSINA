{
       "Source": "hirunews",
       "Timestamp": "Tuesday, 06 June 2023 - 14:18",
       "Headline": "සිසුන්ගේ ඊමේල් ගිණුම්වලට මවුපියන්ගේ දත්ත නොදෙන්නැයි පොලිසියෙන් උපදෙස්",
       "News Content": "පාසල් දරුවන් වෙනුවෙන් විද්‍යුත් තැපැල් ගිණුම් සැකසීමේදී මවුපියන්ගේ දත්ත ඇතුළත් නොකරන ලෙස පොලිස් අපරාධ අංශයේ උසස් නිලධාරින් ව්සින්\nප්‍රතිසන්ධානය සහ ජාතික සමගිය පිළිබඳ අංශික අධීක්ෂණ කාරක සභාවේදී අවධාරණය කර තිබෙනවා.\nමවුපියන්ගේ දත්ත ඇතුළත් කිරීම නිසා දරුවන්ට ඕනෑම වෙබ් අඩවියකට පිවිසීමේ අවස්ථාව ලැබෙන බවයි ඔවුන් එහිදී පෙන්වා දී ඇත්තේ.\nදරුවන්ගේ නිවැරැදි වයස ඇතුළු තොරතුරු ලබා දීම සිදු කරන්නේ නම් අන්තර්ජාල පද්ධතිය දරුවන්ට නුසුදුසු දර්ශන සහ වෙබ් අඩවි සොයා බැලීමේ හැකියාව සහ ඒවාට ප්‍රවේශ වීම පාලනය කෙරෙන බව ද පොලිස් අපරාධ අංශයේ නිලධාරින් එහිදී ප්‍රකාශ කර තිබෙනවා.",
       "URL": "https://www.hirunews.lk/337194/සිසුන්ගේ-ඊමේල්-ගිණුම්වලට-මවුපියන්ගේ-දත්ත-නොදෙන්නැයි-පොලිසියෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=290"
}