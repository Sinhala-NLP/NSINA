{
       "Source": "hirunews",
       "Timestamp": "Thursday, 10 March 2022 - 20:05",
       "Headline": "යුක්රේන ගැටුම් මැද, දිවි ගලවා ගත් ශ්‍රී ලාංකික තරුණයා, හිරුට කතා කරයි (වීඩියෝ)",
       "News Content": "රුසියාවේ සහ යුක්රේනයේ විදේශ අමාත්‍යවරුන් අතර, අද (10) පැවති පළමු වටයේ සාකච්ඡාව සටන් විරාමයක් පිළිබඳ ප්‍රගතියක් නොමැතිව අවසන්ව තිබෙනවා.\nතුර්කියේ අන්තල්‍යා නගරයේ පැවති සාකච්ඡාවෙන් අනතුරුව යුක්රේන විදේශ අමාත්‍ය දිමෙත්‍රෝ කුලේබා මාධ්‍ය වෙත අදහස් දක්වමින් කියා සිටියේ රුසියානු විදේශ අමාත්‍ය සර්ජි ලැව්රොව් එහිදී කළ ඉල්ලීම් යටත්වීමකට සමාන බවයි.\nමේ අතර, යුධ ගැටුම් මධ්‍යයේ අතිවිශාල දුරක් ගෙවා දමමින් පෝලන්තයට පැමිණි යුක්රේනයේ උසස් අධ්‍යාපනය ලැබීම සඳහා ගොස් සිටි ශ්‍රී ලාංකික තරුණයෙකු අද හිරු ප්‍රවෘත්ති අංශය සමග සම්මුඛ සාකච්ඡාවකට එක්වුණා.\nදක්ෂිත් විජේසේකර නමැති එම තරුණයා 2021 වසරේදී එරටට ගොස් ඇති අතර, පෝලන්තයට පැමිණිමේදී කිලෝමීටර් 40 ක පමණ දුරක් තමන්ට පාගමනින් යාමට සිදුවූ බවයි ඔහු කියා සිටියේ.",
       "URL": "https://www.hirunews.lk/299179/යුක්රේන-ගැටුම්-මැද-දිවි-ගලවා-ගත්-ශ්‍රී-ලාංකික-තරුණයා-හිරුට-කතා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1301"
}