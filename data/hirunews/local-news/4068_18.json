{
       "Source": "hirunews",
       "Timestamp": "Thursday, 22 February 2018 - 17:57",
       "Headline": "විදුහල්පතිනියක් මියයාමේ වගකීම රජය භාරගත යුතු බව ගුරු සේවා සංගමය කියයි",
       "News Content": "අධ්‍යාපන අමාත්‍යාංශය මගින් සංවිධාන කළ නායකත්ව පුහුණු කඳවුරක් අතරතුරදී සිදුවූ අනතුරකින් විදුහල්පතිනියක් මියයාමේ වගකීම රජය භාරගත යුතු බව ලංකා ගුරු සේවා සංගමය පවසනවා.\nඑම සංගමයේ ලේකම් මහින්ද ජයසිංහ මහතා මේ අදහස් පළ කළේ අද පස්වරුවේ කොළඹදී පැවැති ප්‍රවෘත්ති සාකච්ඡාවකට එක්වෙමින්.\nඅධ්‍යාපන අමාත්‍යාංශයෙන් ලද ඇරයුමකට අනුව හම්බන්තොට සුචී ජාතික පාසලේ විදුහල්පතිනිය කුරුණෑගල වාරියපොළ වයඹ පුහුණු මධ්‍යස්ථානයේ පැවැති නායකත්ව පුහුණු කදවුරට සහභාගී වී සිටි අතරතුරදී සිදුවූ අනතුරකින් මියගියා.\nවිදුහල්පතිනිය මියයාමේ සිද්ධිය සම්බන්ධයෙන් අද පාර්ලිමේන්තුවේදී සාකච්ඡාවට බදුන් වුණා.",
       "URL": "https://www.hirunews.lk/184269/විදුහල්පතිනියක්-මියයාමේ-වගකීම-රජය-භාරගත-යුතු-බව-ගුරු-සේවා-සංගමය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4068"
}