{
       "Source": "hirunews",
       "Timestamp": "Tuesday, 12 December 2017 - 10:41",
       "Headline": "කඩු 3යි; වාහන 3යි; නවදෙනයි",
       "News Content": "කඩු තුනක් සමඟ වාහන තුනකින් පැමිණි පුද්ගලයින් නවදෙනෙකු පසුගිය 10 වනදා අත්අඩංගුවට ගැනීමට ගාල්ල පොලිසිය සමත්ව තිබෙනවා.\nමෙලෙස අත්අඩංගුවට ගත් පිරිස අතර මෙවර අ.පො.ස. සාමාන්‍ය පෙළ විභාගයට පෙනී සිටින වයස අවුරුදු 16ක පාසල් සිසුවෙක්ද සිටින බවයි වාර්තා වන්නේ.\nසැකකරුවන් පැමිණි වෑන් රථයක් සහ මෝටර් රථ දෙකක් සහ කඩු 03ක් පොලිසිය විසින් අත්අඩංගුවට ගෙන තිබෙනවා.\nගාල්ල ප්‍රදේශයේ හෝටලයක් අතර රැඳී සිටින බවට ලද තොරතුරක් මත මොවුන් අත්අඩංගුවට ගෙන ඇති අතර කිසියම් අපරාධයක් සිදුකිරීමේ අරමුණින් මෙම පිරිස රැඳී සිටියාද යන්න සම්බන්ධයෙන් පොලිසිය පරීක්ෂණ පවත්වන බව සඳහන්.\nඅත්අඩංගුවට පත් සැකකරුවන් නවදෙනා ඊයේ (11) අධිකරණයට ඉදිරිපත් කිරීමෙන් අනතුරුව ඇප මත නිදහස් කළ බවයි ගාල්ල පොලිසියෙන් අප කළ විමසීමකදී එහි නිලධාරියෙකු පවසා සිටියේ.",
       "URL": "https://www.hirunews.lk/178174/කඩු-3යි-වාහන-නවදෙනයි",
       "Category": "Local News",
       "Parent URL": "https://www.hirunews.lk/local-news.php?pageID=4176"
}