{
       "Source": "hirunews",
       "Timestamp": "Sunday, 18 March 2018 - 9:05",
       "Headline": "පාසලේදී ඇද වැටීමෙන් සිසුවෙක් මරුට",
       "News Content": "යාපනය සුළිපුරම් ප්‍රදේශයේ පාසල් සිසුවෙකු පාසලේදී ඇද වැටීමෙන් මියගොස් තිබෙනවා.\nපෙරේදා මෙම අනතුර සිදුව ඇති බවයි පොලිසිය සඳහන් කළේ.\nඅවුරුදු 9 ක් වයසැති සිසුවෙක් මෙලෙස අනතුරට ලක්ව ඇති අතර ඔහු යාපනය රෝහලට ඇතුලත් කිරීමෙන් අනතුරුව මියගොස් ඇතැයි අප වාර්තාකරු සඳහන් කළා.\nමෙම සිසුවාගේ මරණය පිළිබඳ පශ්චාත් මරණ පරීක්ෂණය ඊයේ පැවැත්වුනා.\nඑහිදී අනාවරණ වී ඇත්තේ අභ්‍යන්තර රුධිරවාහිනියක් පුපුරා මරණය සිදුව ඇති බවටයි.\nඑය ස්වභාවික හේතුවක් මත සිදුවූ මරණයක් බවට මරණ පරීක්ෂණ වාර්තාවෙන් තහවුරු වී ඇතැයි පොලිසිය ප්‍රකාශකර තිබෙනවා.\nඅවසන් කටයුතු සඳහා සිරුර ඥාතීන්ට භාරදී ඇති බවයි අප වාර්තාකරු කියාසිටියේ.",
       "URL": "https://www.hirunews.lk/186199/පාසලේදී-ඇද-වැටීමෙන්-සිසුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4032"
}