{
       "Source": "hirunews",
       "Timestamp": "Friday, 26 August 2022 - 22:41",
       "Headline": "කාන්තාවක් ලෙස සැරසී සොරකම්වල නිරතවූ අයෙක් අත්අඩංගුවට",
       "News Content": "කාන්තාවක ලෙස වෙස්වලා ගනිමින් නිවෙස්වලට ඇතුලු වී සොරකම්වල නිරතවූ පුද්ගලයෙකු පොලිස් අත්අඩංගුවට ගෙන තිබෙනවා.\nකලුතර උතුර පොලිසිය විසින් මෙලෙස අත්අඩංගුවට ගෙන ඇත්තේ කලුතර දකුණ ලාගෝස්වත්ත ප්‍රදේශයේ පදිංචි 40 හැවිරිදි අයෙක්.\nසැකකරු විසින් සොරකම් කළ රයිස් කුකර්, වතුර මෝටර්, බෆල්, පිත්තල භාණ්ඩ, පිඟන් කෝප්ප ඇතුලු උපකරණ රැසක් මෙන්ම වෙස්වලා ගැනීමට යොදාගත් සාරි 7ක් ද සොයාගෙන තිබෙනවා.\nකොණ්ඩය ද කාන්තාවක ලෙස සකස් කර සාරියකින් සැරසී කිසිවෙකුත් නොමැති නිවෙස්වලට ඇතුලු වන විට අසල්වාසීන් ද සැක නොසිතන බවටයි සැකකරුගෙන් කළ ප්‍රශ්න කිරීම්වලදී ප්‍රකාශකර ඇත්තේ.\nමෙම පුද්ගලයා කලුතර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/313826/කාන්තාවක්-ලෙස-සැරසී-සොරකම්වල-නිරතවූ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=911"
}