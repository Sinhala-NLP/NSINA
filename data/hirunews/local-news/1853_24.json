{
       "Source": "hirunews",
       "Timestamp": "Tuesday, 29 June 2021 - 7:05",
       "Headline": "සංචරණ සීමා උල්ලංඝනය කරමින් ධාවනය වූ බස් රථයක් සමඟ 31 දෙනෙකු අත්අඩංගුවට",
       "News Content": "සංචරණ සීමා උල්ලංඝනය කරමින් එරාවුර් සිට කොළඹට දක්වා ධාවනය වූ බස් රථයක් පොලිස් භාරයට ගෙන තිබෙනවා.\nබස් රථයේ රියදුරු, කොන්දොස්තර ඇතුළු පුද්ගලයින් 31 දෙනෙකු මෙහිදී අත්අඩංගුවට ගෙන ඇති බව පොලිසිය සඳහන් කළා.\nගම්පහ - මිරිස්වත්ත මංසන්ධියේදී මෙම බස් රථය සහ පිරිස අත්අඩංගුවට ගෙන ඇති බවයි පොලිස් මාධ්‍ය ප්‍රකාශකවරයා පැවසුවේ.\nගම්පහ පොලිසිය විසින් අද (29) අලුයම් කාලයේදී මෙම පිරිස අත්අඩංගුවට ගෙන ඇති අතර ඔවුන් අද අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/275583/සංචරණ-සීමා-උල්ලංඝනය-කරමින්-ධාවනය-වූ-බස්-රථයක්-සමඟ-31-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1853"
}