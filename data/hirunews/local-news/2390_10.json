{
       "Source": "hirunews",
       "Timestamp": "Wednesday, 14 October 2020 - 14:49",
       "Headline": "අවතැන් වූ පුද්ගලයින් නැවත පදිංචි කිරීමේ ව්‍යාපෘතියේ ගණකාධිකාරීවරයා අත්අඩංගුවට",
       "News Content": "පසුගිය ජනාධිපතිවරණයේදී ලංගම බස් රථ යොදාගෙන අවතැන් ඡන්දදායකයින් ප්‍රවාහනය කිරීමේ සිද්ධියට අදාළව කාලීනව අවතැන් වූ පුද්ගලයින් නැවත පදිංචි කිරීමේ ව්‍යාපෘතියේ ගණකාධිකාරීවරයාව සිටි අලගරත්නම් මනෝරන්ජන් නැමැත්තා අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nපාර්ලිමේන්තු මන්ත්‍රී රිෂාඞ් බදියුදීන් සමඟ අත්අඩංගුවට ගැනීම සඳහා නීතිපතිවරයා දැනුම් දුන් තිදෙනාගෙන් එක් අයෙකු වන මොහු කිරුලපන ප්‍රදේශයේදී අත්අඩංගුවට ගත් බවයි කොළඹ අද(14) පැවති මාධ්‍ය හමුවකදී පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ කියා සිටියේ.",
       "URL": "https://www.hirunews.lk/252536/අවතැන්-වූ-පුද්ගලයින්-නැවත-පදිංචි-කිරීමේ-ව්‍යාපෘතියේ-ගණකාධිකාරීවරයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2390"
}