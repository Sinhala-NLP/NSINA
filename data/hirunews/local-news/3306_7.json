{
       "Source": "hirunews",
       "Timestamp": "Tuesday, 11 June 2019 - 22:40",
       "Headline": "ජාතික ඩිජිටල්කරණයේ ගමන් මග එලි දැක්වෙයි",
       "News Content": "ශ්‍රී ලංකා ටෙලිකොම් සමූහයේ සන්නිවේදන තාක්ෂණයෙන් බලගැන්වෙන ජාතික ඩිජිටල්කරණයේ ගමන් මග අද එලි දැක්වුණා.\nඒ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පැවති උත්සවයකදී.\nසුහුරු ශ්‍රී ලංකාවක් ගොඩනැගීම උදෙසා වූ වැඩපිලිවෙලේ සුවිශේෂී සන්ධිස්ථානයක් සනිටුහන් කරන ජාතික ඩිජිටල්කරණයේ ගමන් මග එලි දැක්වීමේ උත්සවය අද පැවැත්වුණේ නෙලුම් පොකුණ ශ්‍රවණාගාරයේදී.\nස්මාර්ට් ගවර්මන්ට්, ස්මාර්ට් සිකියුරිටි, ස්මාර්ට් ට්‍රාන්ස්ප්‍රෝර්ට් ඇතුලු රටේ සමස්ත මෙහෙයුම් ක්‍රියාවලිය ආවරණය වන පරිදි සංකල්ප 16 ක් ඔස්සේ සුහුරු ශ්‍රී ලංකාවක් උදෙසා වූ ගමන් මග ප්‍රකාශයට පත් කර තිබෙනවා.\nඅසීමත ඔබ නම් සංකල්පය යටතේ මෙම වැඩසටහන ක්‍රියාවට නැංවෙනවා.\nඩිජිටල් ශ්‍රී ලංකාවක් පිළිබඳ ඉදිරි දැක්ම යථාර්තයක් බවට පත්කර ගැනීමට කැපවූවන් අගය කරමින් ජනාධිපති සම්මාන පිලිගැන්වීමද මෙහිදී සිදුවුණා.",
       "URL": "https://www.hirunews.lk/218215/ජාතික-ඩිජිටල්කරණයේ-ගමන්-මග-එලි-දැක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3306"
}