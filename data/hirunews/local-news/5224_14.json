{
       "Source": "hirunews",
       "Timestamp": "Sunday, 03 January 2016 - 13:13",
       "Headline": "කැළණිය - මානෙල් රජමහා විහාරය අසළ වළක මළ සිරුරක්",
       "News Content": "කැළණිය - මානෙල්වත්ත ප්‍රදේශයේ මානෙල් රජමහා විහාරයට නුදුරින් පිහිටි ඉදිකිරිම් වැඩබිමක් අසල වළක තිබී පිරිමි මළ සිරුරක් සොයාගෙන තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ මියගිය තැනැත්තා එම වැඩබිමේ ආරක්ෂාව සඳහා යොදවා සිටි 53 හැවිරිදි පුද්ගලයෙකු බවයි.\nඊයේ (02) රාත්‍රියේ ඔහු සිය සේවා මුරය සඳහා වැඩබිම වෙත පැමිණ ඇති අතර,   අද උදෑසන අදාළ පුද්ගලයා සේවය කරන ආරක්ෂක සේවා සපයන සමාගමේ නිලධාරින් පැමිණෙන විට එම පුද්ගලයා වැඩබිමේ තිබූ විශාල ප්‍රමාණයේ වළට වැටී මියගොස් සිටිනු දැක තිබෙනවා. කෙසේ වෙතත් ඔහුගේ මරණයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/123305/කැළණිය-මානෙල්-රජමහා-විහාරය-අසළ-වළක-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=5224"
}