{
       "Source": "hirunews",
       "Timestamp": "Wednesday, 11 August 2021 - 12:52",
       "Headline": "දිවයින පුරා වගා බිම් වල පස පරීක්ෂා කෙරේ",
       "News Content": "ආනයනික කාබනික පොහොර ගොවීන්ට ලබා දීම සඳහා දිවයින පුරා වගා බිම් වල පස පරීක්ෂා කිරීමේ වැඩසටහනක් ක්‍රියාත්මක කිරීමට ආරම්භ කර තිබෙනවා.\nකෘෂිකර්ම අමාත්‍යංශයේ ලේකම් උදිත් ජයසිංහ හිරු ප්‍රවෘත්තී අංශයට කියා සිටියේ ගොවීන්ට ලබා දිය යුතු කාබනික පොහොර ප්‍රමාණයන්, ඒ ඒ ප්‍රදේශ වල පසේ පවතින පෝෂක වලට ගැලපෙන පරිදි තිීරණය කරන බවයි.\nඒ අනුව මෙම වැඩසටහනේ නියමු ව්‍යාපෘතිය මේ වන විට අම්පාර දිස්ත්‍රික්කයෙන් ආරම්භ කර තිබෙනවා.\nමේ අතර, ප්‍රමාණවත් පරිදි ජලය නොමැති වීමෙන් තමන් සිදුකල කහ වගාවන් විනාශ වෙමින් පවතින බව පොළොන්නරුව මහවැලි සී කලාපයේ අරලගංවිල ප්‍රදේශයේ කහ වගාකරුවන් පවසනවා.\nඔවුන් ප්‍රකාශ කළේ ජලය සපයන බවට ලබා දුන් පොරොන්දුවක් මත මීට පෙර කහ වගා නොකල බිම් වල ද, මෙවර වගාවන් සිදු කළ ද තමන්ට ප්‍රමාණවත් පරිදි ජලය ලබා දීමට මහවැලි අධිකාරිය කටයුතු කර නොමැති බවයි.",
       "URL": "https://www.hirunews.lk/279421/දිවයින-පුරා-වගා-බිම්-වල-පස-පරීක්ෂා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1761"
}