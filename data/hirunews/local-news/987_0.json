{
       "Source": "hirunews",
       "Timestamp": "Thursday, 28 July 2022 - 10:55",
       "Headline": "ප්‍රගීත් එක්නැලිගොඩ අතුරුදන් කිරීම් නඩුවේ හිටපු එල්.ටී.ටී.ඊ සාමාජිකයෙකුට ඇප",
       "News Content": "මාධ්‍යවේදී ප්‍රගීත් එක්නැලිගොඩ පැහැර ගෙන ගොස් අතුරුදන් කිරීමට අදාළ නඩුවේ අසත්‍ය සාක්ෂි ලබාදීමේ චෝදනාවට රක්ෂිත බන්ධනාගාරගත කර සිටින හිටපු එල්.ටී.ටී.ඊ සාමාජිකයෙකු ඇප මත මුදා හරින ලෙස කොළඹ ත්‍රිපුද්ගල මහාධිකරණය අද නියෝග කළා.\nමාධ්‍යවේදී ප්‍රගීත් එක්නැලිගොඩ පැහැර ගෙන ගොස් අතුරුදන් කිරීම සම්බන්ධයෙන් යුද හමුදා බුද්ධි අංශ සාමාජිකයින් පිරිසකට එරෙහි ව ගොනුකර තිබෙන නඩුව අද විභාගයට ගැණුනේ සංජීව මොරායස්, දමිත් තොටවත්ත සහ මහේන් වීරමන් යන ත්‍රිපුද්ගල විනිසුරු මඩුල්ල හමුවේදීයි.\nඑහි දී රක්ෂිත බන්ධනාගාරගත කර සිටින සාක්ෂිකරු රුපියල් ලක්ෂ 25ක ශරීර ඇප දෙකක් මත මුදා හැරීමට යි අධිකරණය නියෝග කළේ.\nඑම නඩුවේ සාක්ෂි විභාගය අගෝස්තු 10 වන දා යළි ඇරඹීමට නියමිත යි.",
       "URL": "https://www.hirunews.lk/311161/ප්‍රගීත්-එක්නැලිගොඩ-අතුරුදන්-කිරීම්-නඩුවේ-හිටපු-එල්-ටී-ටී-ඊ-සාමාජිකයෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=987"
}