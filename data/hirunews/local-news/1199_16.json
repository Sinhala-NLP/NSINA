{
       "Source": "hirunews",
       "Timestamp": "Saturday, 30 April 2022 - 21:32",
       "Headline": "බීජිං නුවර කොවිඩ් නීති දැඩි වෙයි",
       "News Content": "කොරෝනා වෛරසය යළිත් හිස එසවීම හමුවේ චීනයේ බීජිං නුවර ජනතාවට නව සෞඛ්‍ය මාර්ගෝපදේශ පැනවීමට බලධාරීන් පියවර ගෙන තිබෙනවා.\nඒ අනුව ඉදිරියේදී බීජිං නුවර ජනතාව පොදු ස්ථානවලට පිවිසීමේදී කොරෝනා වෛරසය ආසාදනය වී නොමැති බවට (\nCovid negative)\nවන වාර්තාවක් ඉදිරිපත් කළ යුතු වනු ඇති.\nනව සෞඛ්‍ය මාර්ගෝපදේශ තවත් කොපමණ කාලයක් පවතිනු ඇත් ද යන්න පිළිබඳ නිශ්චිතව ප්‍රකාශකර නොමැති අතර මෙම නියෝගය නිකුත් කර ඇත්තේ දීර්ඝ සති අන්තයක් ආරම්භයත් සමගයි.\nමැයි 5 වැනිදා සිට පොදු ප්‍රවාහනයට භාවිතයට කොවිඩ් පරීක්‍ෂණය negative බව සනාථ කිරීම ද අවශ්‍ය වනවා.\nආපනශාලාවල සියලුම භෝජන සංග්‍රහයන් ද මැයි 1 සහ 4 අතර දිනවල නතර කිරීමට උපදෙස් ලබාදී තිබෙනවා.\nබලධාරීන් බීජිං නුවර ජනතාවට දැනුම් දී ඇත්තේ නිවසේම ආහාර සකස්කර ගන්නා ලෙසටයි.\nඅප්‍රේල් 22 සිට බීජිං නගරයේ නව කොරෝනා ආසාදිතයන් 295 ක් වාර්තා වී තිබෙනවා.\nඉන්, රෝගීන් 123ක් බීජිං හි වඩාත්ම ජනාකීර්ණ දිස්ත්‍රික්කය වන චඔයැන්ග් ප්‍රදේශයෙන් හමුවී ඇතැයි සඳහන්.\nඅප්‍රේල් මාසය මුලදී ජනතාව අත්‍යවශ්‍ය භාණ්ඩ වැඩි වශයෙන් ලබාගෙන ගබඩා කිරීමට පියවර ගත අතර ප්‍රමාණවත් ආහාර ඇති බවට රජයේ ප්‍රකාශ ද නොතකා සුපිරි වෙළඳසැල් සහ සාප්පුවලින් පිටත දිගු පෝලිම් දක්නට ලැබුණා.",
       "URL": "https://www.hirunews.lk/303208/බීජිං-නුවර-කොවිඩ්-නීති-දැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1199"
}