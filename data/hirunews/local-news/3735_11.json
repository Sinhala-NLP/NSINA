{
       "Source": "hirunews",
       "Timestamp": "Sunday, 23 September 2018 - 7:27",
       "Headline": "ණය ගැන ආණ්ඩුව වැරදි ප්‍රතිරූපයක් නිර්මාණය කරන බව හිටපු ජනපති කියයි",
       "News Content": "රටේ ණය බර පිළිබඳව ආණ්ඩුව අඛණ්ඩව වැරදි ප්‍රතිරූපයක් ඉදිරිපත් කරමින් සිටින බව හිටපු ජනාධිපති මහින්ද රාජපක්ෂ පවසනවා.\nඔහු මේ බව සඳහන් කළේ ගාල්ල ප්‍රදේශයේ ඊයේ පැවති ජන හමුවකට එක්වෙමින්.\nඑහිදී හිටපු ජනාධිපතිවරයා කියා සිටියේ රුපියල අවප්‍රමාණවීමත් සමඟ රටේ ආර්ථිකය කඩාවැටීමට ලක්වන බවයි.\nඑමෙන්ම රැකියා දශලක්ෂයක් ලබාදෙන බව පවසමින් බලයට පැමිණි වත්මන් රජය රැකියා ලක්ෂ ගණනක් මේ වනවිට අහිමි කරමින් පවතින බවයි හිටපු ජනාධිපතිවරයා පෙන්වා දුන්නේ.",
       "URL": "https://www.hirunews.lk/200513/ණය-ගැන-ආණ්ඩුව-වැරදි-ප්‍රතිරූපයක්-නිර්මාණය-කරන-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3735"
}