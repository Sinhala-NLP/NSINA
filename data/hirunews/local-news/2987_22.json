{
       "Source": "hirunews",
       "Timestamp": "Tuesday, 24 December 2019 - 10:27",
       "Headline": "පාඨලී චම්පිකට ඇප",
       "News Content": "2016 වසරේ රාජගිරිය ප්‍රදේශයේදී තරුණයෙකු අනතුරට ලක්කිරීමේ සිද්ධිය සම්බන්ධයෙන් අත්අඩංගුවට ගෙන රක්ෂිත බන්ධනාගාරගත කර සිටි පාර්ලිමේන්තු මන්ත්‍රී පාඨලී චම්පික රණවක අද ඇප මත මුදා හැරුණා.\nඒ, කොළඹ අතිරේක මහේස්ත්‍රාත් කාංචනා නෙරංජනී සිල්වා හමුවට අද ඉදිරිපත් කිරීමෙන් අනතුරුවයි.\nඑහිදී අතිරේක මහේස්ත්‍රාත්වරිය නියෝග කළේ රුපියල් 25,000ක මුදල් ඇපයක් සහ රුපියල් ලක්ෂ 5 බැගින් වූ ශරීර ඇප දෙකක් මත මන්ත්‍රීවරයා මුදා හැරීමටයි.\nසෑම මසකම අවසන් ඉරු දින කොළඹ අපරාධ කොට්ඨාශය හමුවේ පෙනී සිටින ලෙසට නියෝග කළ අතිරේක මහේස්ත්‍රාත්වරිය පැමිණිල්ලේ සාක්ෂිකරුවන් හට බලපෑම් නොකරන ලෙස ද මන්ත්‍රීවරයාට අවවාද කළා.",
       "URL": "https://www.hirunews.lk/230858/පාඨලී-චම්පිකට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=2987"
}