{
       "Source": "hirunews",
       "Timestamp": "Saturday, 24 September 2016 - 18:13",
       "Headline": "ඉල්ලීම් කිහිපයකට උතුරු මහ ඇමති පාරට - රැස්වීමට මනෝ දෙහි කපයි",
       "News Content": "දේශපාලන විසඳුම, උතුර - නැගෙනහිර පළාත් එකතු කිරීම ඇතුළු ඉල්ලීම් කිහිපයක් මුල්කරගනිමින් දෙමළ මහජන සභාව සංවිධාන කළ රැස්වීමක් අද (24) පස්වරුවේ යාපනය මුට්‍රවේලි ක්‍රීඩාංගනයේදී පැවැත්වුණා.\nඋතුර පළාත් ප්‍රධාන අමාත්‍ය සී.වී.විග්නේෂ්වරන්, දෙමළ ජාතික සන්ධාන පාර්ලිමේන්තු මන්ත්‍රී ටී.සිද්ධාර්තන් මෙන්ම හිටපු පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් ඇතුළු පිරිසක් ඊට එක්ව සිටි බව හිරු වාර්තාකරු කියා සිටියා.\nඔවුන් රැස්වීම ආරම්භ කළේ නල්ලූර් කෝවිල සහ යාපනය විශ්වවිද්‍යාලය අසලින් ආරම්භ කළ පාගමනකින් පසුවයි.\nඑහිදී අදහස් දැක්වු උතුර පළාත් ප්‍රධාන අමාත්‍ය සී.වී.විග්නේෂ්වරන් කියා සිටියේ දෙමළ ජනතාවගේ ප්‍රශ්න පිළිබඳව ජනතාවගේ අවධානය යොමු කිරීම මෙහි අරමුණ වූ බවයි.\nකෙසේ වෙතත්, මේ සම්බන්ධයෙන් කොළඹ අද (24) පැවති උත්සවයකදී ජාතික සහජීවනය, සංවාද හා රාජ්‍ය භාෂා අමාත්‍ය මනෝ ගනේෂන් වෙනස් ප්‍රතිචාරයක් දැක්වූවා.\nඔහු කියා සිටියේ දෙමළ ජනතාව ලෙස නොව ශ්‍රී ලාංකිකයන් ලෙස නැගී සිට රටේ ප්‍රශ්න විසඳාගත යුතු බවයි.\nඡායාරූප - දිනසේන රතුගමගේ",
       "URL": "https://www.hirunews.lk/143739/ඉල්ලීම්-කිහිපයකට-උතුරු-මහ-ඇමති-පාරට-රැස්වීමට-මනෝ-දෙහි-කපයි",
       "Category": "Local News",
       "Parent URL": "https://www.hirunews.lk/local-news.php?pageID=4865"
}