{
       "Source": "hirunews",
       "Timestamp": "Saturday, 26 January 2019 - 15:06",
       "Headline": "ආබාධිත සහ මියගිය රණවිරුවන්ගේ යැපෙන්නන්ට දිවි ඇතිතෙක් වැටුප් සහ දීමනා",
       "News Content": "මෙහෙයුම්වලදී, ත්‍රස්තවාදී ක්‍රියා හේතුවෙන් හෝ වෙනත් නිීතිය ක්‍රියාත්මක කිරීමේ කටයුතුවලදී ආබාධිත වූ රණවිරුවන්ට සහ මියගිය රණවිරුවන්ගේ බිරින්දෑවරුන්ට මෙන්ම, යැපෙන්නන්ට අවුරුදු 55 දක්වා ගෙවන ලද වැටුප් සහ දීමනා ජීවිතාන්තය දක්වා ගෙවීමට ජනාධිපති මෛත්‍රීපාල සිරිසේනගේ උපදෙස් පරිදි පියවර ගෙන තිබෙනවා.\nඒ අනුව ඉදිරි මාස දෙකක් තුළ ඒ සදහා අවශ්‍ය කටයුතු සිදුකිරීමට නියමිත බවයි ජනාධිපති මාධ්‍ය අංශය නිවේදනය කළේ.\nආබාධිත රණවිරුවන්ගේ දීර්ඝ කාලීන ඉල්ලීමක් වූ මෙම ගැටලූව විසදීම සදහා ජනාධිපතිවරයාගේ මැදිහත් වීම මත ආරක්ෂක අමාත්‍යාංශය ගෙන ඇති පියවර පිළිබදව දැනුවත් කිරීමට ජනාධිපති කාර්යාලයේ ඊයේ පැවති හමුවකදී මේ බව අනාවරණ වී තිබෙනවා.\nආබාධිත හා මියගිය රණවිරුවන්ගේ ජාතික සංසදය, රණවිරු බිරින්දෑවරුන්ගේ දිස්ත්‍රික් සහ ජාතික සංවිධානවල නියෝජිතයින් ඊට එක්ව සිටි බවයි ජනාධිපති මාධ්‍ය අංශය සදහන් කළේ.\nආබාධිත රණවිරුවන් විසින් ජනාධිපතිවරයා වෙත ඉදිරිපත් කර තිබූ අතර, එම සියලූ ගැටලූවලට විසදුම් ලබාදීමට ජනාධිපතිවරයාගේ මග පෙන්වීමෙන් මේ වනවිට පියවර ගෙන තිබෙනවා.\nරණවිරුවන්ගේ අවශ්‍යතා හදුනා ගනිමින් ඒවා විසදීමට ජනාධිපතිවරයා නිරන්තරයෙන් සිදුකරන මැදිහත් වීම මෙහිදී රණවිරුවන්ගේ දැඩි ප්‍රශංසාවට ලක්වූ බවයි ජනාධිපති මාධ්‍ය අංශය නිවේදනය කළේ.",
       "URL": "https://www.hirunews.lk/209081/ආබාධිත-සහ-මියගිය-රණවිරුවන්ගේ-යැපෙන්නන්ට-දිවි-ඇතිතෙක්-වැටුප්-සහ-දීමනා",
       "Category": "Local News",
       "Parent URL": "https://www.hirunews.lk/local-news.php?pageID=3533"
}