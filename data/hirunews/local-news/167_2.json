{
       "Source": "hirunews",
       "Timestamp": "Thursday, 20 July 2023 - 16:20",
       "Headline": "බොරු සාක්ෂි දෙන්න අල්ලස් ගත් පොලිස් නිලධාරියාට වැඩ වරදී",
       "News Content": "ගිරිඋල්ල පොලිස් වසම තුළ රථවාහන අනතුරක් වෙනුවෙන් කුලියාපිටිය දිසා අධිකරණයේ පවරා තිබූ වන්දි නඩුවක් සඳහා අසත්‍ය ලෙස පැමිණිල්ල වෙනුවෙන් සාක්‍ෂියක් ලබාදීමට රුපියල් දසදහසක අල්ලසක් ලබාගත් උප පොලිස් පරීක්‍ෂකවරයකු අල්ලස් හා දූෂණ මර්ධන කාර්යාංශය මගින් අද (20) අත්අඩංගුවට ගත් බව පන්නල පොලිසිය පවසනවා.\nඑලෙසින් අත්අඩංගුවට ගැනුණේ ගිරිඋල්ල පොලිසියේ සේවය කරමින් සිට මේ වනවිට මරදාන ප්‍රදේශයේ පොලිසියක සේවය කරන උපපොලිස් පරීක්‍ෂක වරයෙක් බවයි පොලිසිය පවසන්නේ.\nසැකකාර උප පොලිස් පරීක්‍ෂකවරයා ගිරිඋල්ල පොලිසියට අනුයුක්තව සේවය කරමින් සිටිය දී විමර්ශනය කළ රථවාහන අනතුරක් සම්බන්ධව කුලියාපිටිය දිසා අධිකරණයේ පවරා තිබෙන වන්දි නඩුවකට අදාළ සාක්‍ෂි ලබාදීමේදී එක් පාර්ශවයකට වාසි සහගත ලෙසින් සාක්‍ෂි ලබාදීමට රුපියල් දසදහසක මුදලක් ලබාගැනීමේ දී අදාළ වැටලීම සිදුකොට තිබෙනවා.\nඅත්අඩංගුවට සැකකරු කුලියාපිටිය මහේස්ත්‍රාත්වරයා හමුවට පැමිණවීමට නියමිතයි.",
       "URL": "https://www.hirunews.lk/341914/බොරු-සාක්ෂි-දෙන්න-අල්ලස්-ගත්-පොලිස්-නිලධාරියාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=167"
}