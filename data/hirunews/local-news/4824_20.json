{
       "Source": "hirunews",
       "Timestamp": "Monday, 24 October 2016 - 13:21",
       "Headline": "නායකයින් කඩ කළ පොරොන්දු ගැන ජනපති සිහිපත් කරයි",
       "News Content": "ඇතැම් නායකයින් දිඹුලාගල ආරණ්‍ය සේනාසන පුදබිම සංවර්ධනය කරන බවට පොරොන්දු ලබාදුන් නමුත් ඒවා ඉටු නොකළ බව ජනාධිපති මෛත්‍රීපාල සිරිසේන ප්‍රකාශ කළා.\nඑහෙත් තමන් ජනාධිපති ධුරයට පත් වූ පසු පුදබිමේ සංවර්ධන කටයුතු සඳහා මේ වනවිට රුපියල් ලක්ෂ 800 ක මුදලක් වෙන් කර ඇති බවයි ජනාධිපතිවරයා කියා සිටියේ.\nජනාධිපතිවරයා මේ බව කියා සිටියේ දිඹුලාගල -19 කණුව ප්‍රදේශයේ ඉදිකර ඇති සිරි සීලාලංකාර නාහිමිගම උදා ගම්මානය අද ජනතා අයිතියට පත් කිරීමේ උත්සවයට එක්වෙමින්.\nදිඹුලාගල ආරණ්‍ය සේනාධිපතිව වැඩ විසූ අපවත්වී වදාළ පුජ්‍ය කිතලව සිරි සීලාලංකාර නාහිමියන් උපහාරයක් ලෙස මෙම උදා ගම්මානය ඉදිකර තිබෙනවා.",
       "URL": "https://www.hirunews.lk/145946/නායකයින්-කඩ-කළ-පොරොන්දු-ගැන-ජනපති-සිහිපත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4824"
}