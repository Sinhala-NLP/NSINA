{
       "Source": "hirunews",
       "Timestamp": "Wednesday, 20 February 2019 - 20:50",
       "Headline": "නීතිඥ සංගමයේ නව සභාපති ජනාධිපති නීතිඥ කාලිංග ඉන්ද්‍රතිස්ස",
       "News Content": "2019 - 2020 වසර සඳහා ශ්‍රී ලංකා නීතීඥ සංගමයේ නව සභාපතිවරයා ලෙස ජනාධිපති නීතිඥ කාලිංග ඉන්ද්‍රතිස්ස තේරී පත්වී තිබෙනවා.\nඅද පැවති නීතිඥ සංගම් නිලවරණයේදී ඔහුට හිමිවූ ඡන්ද සංඛ්‍යාව 4702 ක්.\nශ්‍රී ලංකා නීතීඥ සංගමයේ නව ලේකම්වරයා ලෙසට තේරී පත්වී ඇත්තේ කෞෂල්‍ය නවරත්නයි.\nනීතීඥ සංගමයේ නව සභාපති ලෙස  සහ ලේකම් පත් කරගැනීම වෙනුවෙන් පැවති නිලවරණය සඳහා අද උදෑසන 7.30 ට  ආරම්භ වූ ඡන්ද ප්‍රකාශ කිරීම කොළඹ ඇතුලූ දිවයිනේ මධ්‍යස්ථාන 83කදී  පැවැත්වුණා.\nශ්‍රී ලංකා නීතීඥ සංගමයේ සභාපති ධුරය සදහා ජනාධිපති නීතිඥ කාලිංග ඉන්දතිස්ස සහ ජ්‍යෙෂ්ඨ නීතිඥ මහින්ද ලොකුගේ තරග කළ අතර, ලේකම් ධුරයට තරග කළේ නීතිඥ කෞෂල්‍ය නවරත්න සහ නීතිඥ සමන් වැලිඅංගේයි.",
       "URL": "https://www.hirunews.lk/210853/නීතිඥ-සංගමයේ-නව-සභාපති-ජනාධිපති-නීතිඥ-කාලිංග-ඉන්ද්‍රතිස්ස",
       "Category": "Local News",
       "Parent URL": "https://www.hirunews.lk/local-news.php?pageID=3491"
}