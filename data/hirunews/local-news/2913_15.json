{
       "Source": "hirunews",
       "Timestamp": "Friday, 07 February 2020 - 16:32",
       "Headline": "රන්ජන් සභා ගත කළ හඬපට මන්ත්‍රීවරුන්ට නිකුත් කිරීම, ආරක්ෂාවට තර්ජනයක් වන සහ අසත්‍ය කරුණු ඉවත් කිරීමෙන් පසු",
       "News Content": "පාර්ලිමේන්තු මන්ත්‍රී රන්ජන් රාමනායක සභාගත කළ හඬපට වල ජාතික ආරක්ෂාවට තර්ජනයක් වන සහ අසත්‍ය කරුණු ඉවත් කිරීමෙන් පසු පමණක්, මන්ත්‍රීවරුන්ට ලබාදීමට තීරණය කර තිබෙනවා.\nඒ කතානායක කරූ ජයසූරියගේ ප්‍රධානත්වයෙන් පාර්ලිමේන්තුවේ අද පැවති පක්ෂ නායක රැස්වීමේදීයි.\nමේ අනුව, අදාළ හඬපට දැනට මන්ත්‍රීවරුන් වෙත නිකුත් නොකිරීමට මෙහිදී තීරණය කර ඇති බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nඅදාළ හඬපට වල සඳහන් නොගැලපෙන වචන ඉවත් කිරීමෙන් පසු කතානායකවරයා ඒවා යළි පරීක්ෂා කර බලා සුදුසු පරිදි සභාගත කරනු ඇති බව ද, පාර්ලිමේන්තුවේ සන්නිවේදන දෙපාර්තමේන්තුව වැඩිදුරටත් ප්‍රකාශ කළා.",
       "URL": "https://www.hirunews.lk/233912/රන්ජන්-සභා-ගත-කළ-හඬපට-මන්ත්‍රීවරුන්ට-නිකුත්-කිරීම-ආරක්ෂාවට-තර්ජනයක්-වන-සහ-අසත්‍ය-කරුණු-ඉවත්-කිරීමෙන්-පසු",
       "Category": "Local News",
       "Parent URL": "https://www.hirunews.lk/local-news.php?pageID=2913"
}