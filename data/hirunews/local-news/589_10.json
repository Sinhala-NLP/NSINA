{
       "Source": "hirunews",
       "Timestamp": "Friday, 20 January 2023 - 19:14",
       "Headline": "කොළඹ ස්ථාන දෙකක අද විරෝධතා",
       "News Content": "රජය මගින් යෝජිත නව බදු ප්‍රතිපත්තියට විරෝධය පළකරමින් අද (20) වෘත්තීවේදීන් ඇතුළු පාර්ශව කිහිපයක් කොළඹ ස්ථාන දෙකක දී විරෝධතා දියත් කරනු ලැබුවා.\nඑක් විරෝධතාවක් කොළඹ නෙළුම් පොකුණ අසලින් පැවැත්වුණු අතර එය සංවිධාන කර තිබුණේ විශ්ව විද්‍යාල ආචාර්යවරුන් ඇතුළු වෘත්තීයවේදින් පිරිසක්.\nඔවුන් පාගමනින් මුදල් අමාත්‍යංශය වෙත පැමිණීමට සැළසුම්කර තිබූ නමුත් පොලිසිය නෙළුම් පොකුණ රඟහල අසළින් ඔවුන්ට විරෝධතාව ආරම්භ කිරීමට ඉඩ ලබාදුන්නේ නැහැ.\nපසුව ඔවුන් එම ස්ථානයෙන් විසිර ගිය අතර මේ එහිදී අදහස් දැක්වූ වෛද්‍ය පීඨ ආචාර්වරුන්ගේ සමිති සම්මේලනයේ සාමාජික මහාචාර්ය ඉන්දික කරුණාතිලක.\nමේ අතර වෛද්‍යවරුන් , බැංකු සේවකයින්, සහ විදුළිබල මණ්ඩල සේවකයින් ඇතුළු වෘත්තීයවේදින් පිරිසක් තවත් විරෝධතාවක් අද මුදල් අමාත්‍යංශය ඉදිරිපිට පැවැත්වුවා.\nමේ හේතුවෙන් ගාලු මුවදොරට පිවිසෙන මාර්ගය ලෝටස් වටරවුමෙන් වසා දැමීමටයි පොලිසිය පියවර ගෙන තිබුණේ.",
       "URL": "https://www.hirunews.lk/325525/කොළඹ-ස්ථාන-දෙකක-අද-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=589"
}