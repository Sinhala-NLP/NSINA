{
       "Source": "hirunews",
       "Timestamp": "Saturday, 06 August 2016 - 18:15",
       "Headline": "බැසිල් සහ සජිත් අත නොතැබූ අරමුදලක් එස්.බී සොයාගනී",
       "News Content": "හිටපු ආර්ථික සංවර්ධන අමාත්‍ය බැසිල් රාජපක්ෂට සහ අමාත්‍ය සජිත් ප්‍රේමදාසට සොයාගැනීමට නොහැකිවූ සමෘද්ධි අරමුදලේ තැන්පතුවක් පිළිබඳව වර්තමානයේ එම විෂය ඇතුළත් සමාජ සවිබල ගැන්වීම් සහ සුබසාධන අමාත්‍ය එස්.බී. දිසානායක හෙළිදරව්වක් කළා.\nඒ, අද (06) අම්පාරේ පැවති රැස්වීමක් අමතමින්.\n‘‘හැම බැංකුවකම සමාජ ආරක්ෂක සුභසාධන අරමුදලක් තියෙනවා. මුකුත්  කියන්නේ නැහැ. එක හංගාගෙන ඉන්නේ. ඔය හැම අරමුදලකම රුපියල් කෝටියක් හමාරක් තියෙනවා. මේක  ඕන විදියකට බෙදා ගන්න පුඵවන් අහිංසක මිනිස්සුන්ගෙනේ. එහෙම දෙයක් තිබුණේ බැසිල් ලොක්කාට ඒක පෙණුනේ නැහැ. පෙනෙන්න එයාට විෂය පිළිබද කිසිම උනන්දුවක් ගත්තේ නැ. කිසි....ම උනන්දුවක් ගත්තේ නෑ. දුප්පත්කම නැති කරන එක ගැන සත පහක අවබෝධයක් තිබුණේ නැහැ. විශාල හානි සිදුවුණා අපේ බැංකුවට, බැසිල්ගෙනුයි සජිත්ගෙනුයි. හැබැයි අපි හදපු ගොඩක් අරමුදල් එයාලට හොයා ගන්න වුණේ නැහැ. ඒවා වැඩෙන්න පටන් ගත්තා. දැන් අපි හරි ශක්තිමත්.’’\nඑහිදී තවදුරටත් අදහස් දැක්වු අමාත්‍ය එස්.බී. දිසානායක හිටපු අගවිනිසුරුවරයා සම්බන්ධයෙන් මෙවැනි අදහසක් පළ කළා.\n‘‘මට අවසර ගන්න බැරිවුණා සංවර්ධන බැංකුවකට. ඒකට බ්‍රයිබරි ගිහිල්ලා, නඩු ගිහිල්ලා මං ඒවයින් බේරුණා. ඊට පස්සේ ඒ අතරමැදි එදා  හිටපු අගවිනිසුරුවරයාට බල්ලා කියලා ඒකට පිංසිද්ධ වෙන්න මං අවුරුදු එකහමාරක් හිරේ හිටියා. අදත් සතුටු වෙනවා මම එයාට බල්ලා කියපු එකට. මොකද එච්චරකට ඒ නම එයාට ගැලපෙනවා. ඒ.........සරත් සිල්වා....’’",
       "URL": "https://www.hirunews.lk/139979/බැසිල්-සහ-සජිත්-අත-නොතැබූ-අරමුදලක්-එස්-බී-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=4933"
}