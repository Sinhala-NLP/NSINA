{
       "Source": "hirunews",
       "Timestamp": "Thursday, 14 September 2023 - 12:01",
       "Headline": "රැඳවියන්ට දුමිකොළ සැපයූ  මුගටියා අත්අඩංගුවට",
       "News Content": "බෝගම්බර බන්ධනාගාර රැඳවියන්ට තාප්පයට උඩින් සුක්ෂමව දුමිකොළ සැපයූ 'මුගටියා' යන අනවර්ථ නමින් හඳුන්වනු ලබන පුද්ගලයකු හෙරොයින් මත්ද්‍රව්‍ය සමග පොලිස් විශේෂ කාර්ය බළකාය නිලධාරීන් විසින් අත්අඩංගුවට ගෙන තිබෙනවා.\nවිශේෂ කාර්ය බළකාය මහනුවර කඳවුරේ නිලධාරීන්ට ලද තොරතුරකට අනුව විශේෂ කාර්ය බළකායේ නිලධා‍රීන් පිරිසක් විසින් ඊයේ (13) තෙල්දෙණිය, පහළ කොලොංගහවත්ත හන්දිය අසලදී වැටලීමක් සිදු කළ බවයි වාර්තා වන්නේ.\nඑහිදී හෙරොයින් මත්ද්‍රව්‍ය ග්‍රෑම් 05 මිලි ග්‍රෑම් 140ක් සන්තකයේ තබාගෙන සිටි කෙන්ගල්ල ප්‍රදේශයේ පදිංචි වයස අවුරුදු 42ක් වන පුද්ගලයකු අත්අඩංගුවට ගෙන වැඩිදුර විමර්ශණ කටයුතු සඳහා තෙල්දෙණිය පොලිස් ස්ථානය වෙත භාර දී තිබෙනවා.\nමෙම පුද්ගලයා කෙන්ගල්ල ප්‍රදේශයේ මත්ද්‍රව්‍ය ජාවාරම් සිදු කරනු ලබන මුගටියා යන අනවර්ථ නාමයෙන් හදුන්වනු බවට කරුණු අනාවරණය කර ගත් බව වාර්තා වෙනවා.\nමොහු වසර 13ක් බන්ධනාගාරගතව සිට ඇති අතර, පල්ලේකැලේ (බෝගම්බර) බන්ධනාගාරයේ රැඳවියන්ට දුම්කොළ ආදිය තාප්පය මතින් සුක්ෂමව සපයනු ලබන පුද්ගලයකු බවට හදුනාගෙන තිබෙනවා.",
       "URL": "https://www.hirunews.lk/348226/රැඳවියන්ට-දුමිකොළ-සැපයූ-මුගටියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=31"
}