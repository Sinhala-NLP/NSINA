{
       "Source": "hirunews",
       "Timestamp": "Sunday, 12 June 2022 - 19:38",
       "Headline": "අග්‍රාමාත්‍යවරයෙක් කිසිදු මොහොතක විධායක නිලධාරියෙක් වෙන්නේ නැහැ - අගමැති (වීඩියෝ)",
       "News Content": "සාම්ප්‍රදායික මිලදී ගන්නන්ගෙන් ඉන්ධන ලබාගැනීමට නොහැකි වුවහොත් රුසියාවෙන් ඉන්ධන මිලදී ගැනීමට සිදුවන බව අග්‍රාමාත්‍ය රනිල්වි ක්‍රමසිංහ මහතා පවසනවා.\nවිදෙස් මාධ්‍ය නාලිකා දෙකක් සමග පැවති සම්මුඛ සාකච්ඡාවලදී අග්‍රාමාත්‍යවරයා වැඩිදුරටත් අවධාරණය කළේ ආර්ථික අර්බුදයට මුහුණ දුන් පෙර මාසවලදී ශ්‍රී ලංකාවේ අවධානය ඉන්දියාවේ සහයෝගය කෙරෙහි යොමුවි තිබීම නිසා චීනය නිශ්ශබ්දව සිටි බවයි.\nඅගමැතිතුමනි, ඔබ ස්වාධීන අග්‍රාමාත්‍යවරයෙක්ද? එහෙමත් නැත්තම් රාජපක්ෂවරු පත්කළ විධායක නිලධාරියෙක්ද?\nමම විධායක නිලධාරියෙක් නෙමේ.. මම අග්‍රාමාත්‍යවරයෙක්... අග්‍රාමාත්‍යවරයෙක් කිසිදු මොහොතක විධායක නිලධාරියෙක් වෙන්නේ නැහැ.. මට කෙබඳු අයුරකින් හෝ එලෙස විධායක නිලධාරියෙක් වෙන්න\nබැහැ..\nජනාධිපතිවරයාගෙන් කිසිදු බලපෑමක් නැද්ද?\nනැහැ..වෙනස් මතයන් කැබිනට් මණ්ඩලයේ දී සමතයකට පත් කර ගත යුතුයි...\nඅගමැතිතුමනි, චීනයෙන් කෙබඳු සහයක් ද ලැබෙන්නේ?\nපෙර අවධිවලදී චීනය අපට සහයෝගය ලබා දුන්නා.. හැබැයි, අර්බුදයට මුහුණ දුන් පෙර මාසවලදී ඔවුන් නිශ්ශබ්දව සිටියා..\nපෙර අවස්ථාවලදීත් රජය ඔවුන් සමග කොතෙක් දුරට සාකච්ඡා පැවැත්වුවද මම දන්නේ නැහැ..\nකෙසේවෙතත් අපේ අවධානය යොමු වී තිබුණේ ඉන්දියාවට.\nඑම නිසා ඔවුන්ගෙන් විශාල මට්ටමක සහයක් ලැබුණේ නැහැ..",
       "URL": "https://www.hirunews.lk/306957/අග්‍රාමාත්‍යවරයෙක්-කිසිදු-මොහොතක-විධායක-නිලධාරියෙක්-වෙන්නේ-නැහැ-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1099"
}