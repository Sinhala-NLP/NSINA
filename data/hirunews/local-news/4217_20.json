{
       "Source": "hirunews",
       "Timestamp": "Wednesday, 15 November 2017 - 13:46",
       "Headline": "Update : උතුර මාර්ගයේ දුම්රිය ගමන් වාර 4 ක් අවලංගු කෙරේ (ඡායාරූප)",
       "News Content": "දුම්රියක් පීලිපැනීම හේතුවෙන් උතුරු දුම්රිය මාර්ගයේ ගමනාගමන කටයුතුවලට තවදුරටත් බාධා එල්ලවී ඇති බව දුම්රිය දෙපාර්තමේන්තුව සඳහන් කළා.\nමේ හේතුවෙන් අද රාත්‍රියේ ධාවනය කිරීමට නියමිත රාත්‍රී තැපැල් දුම්රිය ඇතුලු ගමන් වාර 4 ක් අවලංගු කර ඇති බවයි දුම්රිය දෙපාර්තමේන්තුව සඳහන් කළේ.\nමැදවච්චිය සහ පරසන්ගස්වැව අතර දී ඊයේ රාත්‍රියේ මෙලෙස පීලිපැනීමට ලක්වුණේ මාතර සිට වව්නියාව දක්වා ධාවනය වූ රජරට රැජිණ සීග්‍රගාමී දුම්රිය යි.\nමේ හේතුවෙන් උතුරු දුම්රිය මාර්ගයේ කොළඹ කොටුවේ සිට ධාවනය වන දුම්රිය අනුරාධපුරය දක්වාත්, යාපනය සිට පැමිණෙන දුම්රිය මැදවච්චිය දක්වාත් සීමා කර තිබෙනවා.\nඡායාරූප - අනුරාධපුර අතුල බංඩාර\nUpdate : Wednesday, November 15, 2017 17.17\n----------------------------------------------------------\nඋතුරු දුම්රිය මාර්ගයේ දුම්රිය ධාවන කටයුතු අද(15) දිනයේ යථා තත්වයට පත්කිරීමට නොහැකි බව දුම්රිය මෙහෙයුම් සාමාන්‍යාධිකාරී විජය සමරසිංහ පවසනවා.\nමේ වනවිට එහි දුම්රිය ධාවනය අනුරාධපුරය දුම්රිය ස්ථානය දක්වා සීමා කර තිබෙනවා.\nමාතර සිට වව්නියාව දක්වා ධාවනය වූ රජරට රැජිණ සීග්‍රගාමී දුම්රිය මැදවච්චිය සහ පරසන්ගස්වැව අතර දී ඊයේ(14) රාත්‍රී පීලි පැනීමකට ලක්වීම ඊට හේතුව බවයි දුම්රිය පාලක මැදිරිය සඳහන් කළේ.\nයාපනය සිට පැමිණෙන සියලු දුම්රිය තාවකාලිකව අත්හිටුවා ඇති බවයි වාර්තා වන්නේ.",
       "URL": "https://www.hirunews.lk/176089/update-උතුර-මාර්ගයේ-දුම්රිය-ගමන්-වාර-4-ක්-අවලංගු-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4217"
}