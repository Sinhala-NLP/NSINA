{
       "Source": "hirunews",
       "Timestamp": "Monday, 25 January 2016 - 13:29",
       "Headline": "රට තුළ පොහොර හිඟයක්",
       "News Content": "දිවයින පුරා පොහොර හිගයක් පවතින බවට ගොවීන් චෝදනා කරනවා.\nඔවුන් කියා සිටියේ ඇතැම් කඩ හිමියන් පොහොර සගවා ඇති බවයි.\nඑමෙන්ම ගොවීන්ට නිකුත් කරන පොහොරද රජය අනුමත සහන මිලට වඩා අධික මිල ගණන් යටතේ අලෙවි කරන බවටද ගොවීන් චෝදනා කරනවා.\nඅනුරාධපුරය සහ පොළොන්නරුව දිස්ත්‍රික්කවල මෙම තත්ත්වය වැඩි වශයෙන් දක්නට ලැබෙන බවයි ගොවීන් හිරු ප්‍රවෘත්ති අංශයට කියා සිටියේ.\nඅප මේ පිළිබඳව කෘෂිකර්ම අමාත්‍ය දුමින්ද දිසානායකගෙන් විමසීමක් කළා.\nඔහු කියා සිටියේ දිවයිනේ පොහොර හිගයක් නොමැති අතර පොහොර සගවාගෙන සිටින කූට වෙළඳුන් ඇත්නම් ඔවුන්ට එරෙහිව නීතිමය ක්‍රියාමාර්ග ගන්නා බවයි.",
       "URL": "https://www.hirunews.lk/124715/රට-තුළ-පොහොර-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=5196"
}