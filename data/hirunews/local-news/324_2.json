{
       "Source": "hirunews",
       "Timestamp": "Tuesday, 23 May 2023 - 9:13",
       "Headline": "පුපුරණ ද්‍රව්‍ය තොගයක් සමගින් කාන්තාවක් ත්‍රිකුණාමලයේ දී අත්අඩංගුවට",
       "News Content": "ත්‍රිකුණාමලය - කුච්චවේලි - කසිම්නගර් ප්‍රදේශයේ නිවසක සැකකටයුතු අන්දමින් සඟවා තිබූ වෝර්ටල් ජෙල් කූරු 54ක් සහ විදුලි නොවන ඩෙටනේටර් 50ක් සමගින් කාන්තාවක් අත්අඩංගුවට ගෙන තිබෙනවා.\nඒ නාවික හමුදාව සහ පොලිසිය එක්ව ඊයේ සිදුකළ විශේෂ සෝදිසි මෙහෙයුමකදීයි.\nඅත්අඩංගුවට ගත් කාන්තාව කුච්චවේලි ප්‍රදේශයේ පදිංචි 21 හැවිරිදි තැනැත්තියක් වන අතර ඇය ප්‍රකාශ කර ඇත්තේ ධීවර කටයුතු සඳහා මෙම පුපුරණ ලඟ තබාගෙන සිටි බවයි.",
       "URL": "https://www.hirunews.lk/335974/පුපුරණ-ද්‍රව්‍ය-තොගයක්-සමගින්-කාන්තාවක්-ත්‍රිකුණාමලයේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=324"
}