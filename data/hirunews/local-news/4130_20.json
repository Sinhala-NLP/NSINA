{
       "Source": "hirunews",
       "Timestamp": "Thursday, 11 January 2018 - 18:49",
       "Headline": "දණ ගැස්වූ කතාව, ඌව උණුසුම් කරයි",
       "News Content": "පාසලක ගුරුවරියක් දණ ගැස්වූ බව කියන සිද්ධිය සම්බන්ධයෙන් ඇති වූ සංවාදයක් නිසා ඌව පළාත් සභා රැස්වීම අද (11) උණුසුම් වුණා.\nදෙමළ පාසලක ගුරුවරියක් පළාතේ දේශපාලනඥයෙකු විසින් දණ ගස්සවා ඇති බවට විවිධ වාර්තා පළ වූ අතර, එය පාසල් ලොග් සටහන් වලද සදහන්ව ඇති බවයි අදාළ වාර්තාවල දැක්වුණේ.\nකෙසේ වෙතත්, අද පැවති ඌව පළාත් රැස්වීමේදී මෙම සිද්ධිය සම්බන්ධයෙන් ඇති වුණේ උණුුසුම් සංවාදයක්.\nඒ ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න ඒ පිලිබදව විමසීමත් සමගයි.\nඑම අවස්ථාවේදී ඌව පළාත් ප්‍රධාන අමාත්‍ය චාමර සම්පත් දසනායක  සහ සමන්ත විද්‍යාරත්න මන්ත්‍රීවරයා අතර උණුසුම් සංවාදයක් ඇතිවුණා.\nමේ අතර, අද (11) බදුල්ලේ පැවති මාධ්‍ය හමුවකදී ලංකා ගුරු සංගමයේ උප ලේකම් ප්‍රියන්ත වරුසවිතාන ද මෙම සිද්ධිය සම්බන්ධයෙන් අදහස් පළ කර සිටියා.",
       "URL": "https://www.hirunews.lk/180804/දණ-ගැස්වූ-කතාව-ඌව-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4130"
}