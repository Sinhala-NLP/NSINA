{
       "Source": "hirunews",
       "Timestamp": "Sunday, 12 March 2017 - 13:22",
       "Headline": "බෝ ගසක අත්තක් කඩාවැටීමෙන් තුන්දෙනෙකුට තුවාල",
       "News Content": "අරණායක - අලුපොත - උස්සාපිටිය ප්‍රදේශයේ බම්පනේ රජමහා විහාරස්ථානයේ බෝ ගසක අත්තක් කඩාවැටීමෙන් එහි ධර්මශාලාවේ සිල් සමාදන් වී සිටි උපාසිකාවන් තුන්දෙනෙකු තුවාල ලබා අද උදෑසන රෝහල් ගතකර තිබෙනවා.\nතුවාල ලැබූ උපාසිකාවන් මාවනැල්ල මූලික රෝහලට ඇතුළත් කර ඇති අතර ඉන් අයෙකුගේ තත්ත්වය බරපතල බවයි වාර්තාවන්නේ.\nමේ වනවිට ධර්මශාලාව මතට වැටී තිබූ බෝ ගසේ අත්ත ඉවත් කිරීමට පියවර ගෙන ඇති බවයි ප්‍රදේශයේ හිරු වාර්තාකරු සඳහන් කළේ.",
       "URL": "https://www.hirunews.lk/156662/බෝ-ගසක-අත්තක්-කඩාවැටීමෙන්-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4618"
}