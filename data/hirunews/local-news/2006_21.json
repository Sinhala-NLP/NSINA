{
       "Source": "hirunews",
       "Timestamp": "Wednesday, 21 April 2021 - 7:53",
       "Headline": "යතුරුපැදිකරුවන්ට අපල කාලයක්",
       "News Content": "ඊයේ දිනය තුළ දිවයිනේ විවිධ ප්‍රදේශවලින් වාර්තා වූ රිය අනතුරු හේතුවෙන් පුද්ගල මරණ හයක් වාර්තා වී තිබෙනවා.\nමේ අතුරින් තිදෙනකු යතුරුපැදිකරුවන් වන අතර අනෙක් තිදෙනා මාර්ගයේ ගමන් ගත් පදිකයින් බවයි පොලිස් මාධ්‍ය අංශය පවසන්නේ.\nමේ අනුව පසුගිය අප්‍රේල් දහතුන් වැනිදා සිට ගෙවී ගිය දින අටක කාලය තුළ මහමග සිදුවු රිය අනතුරු හේතුවෙන් පුද්ගලයින් 76 දෙනෙක් මියගොස් ඇති බව පොලිස් වාර්තා පෙන්වා දෙනවා.\nමෙලෙස මියගිය පුද්ගලයින්ගෙන් 55% ක් පමණ යතුරුපැදිකරුවන්.\nඊට අමතරව ත්‍රීරෝද රථ අනතුරු හේතුවෙන් සිදු වූ මරණ ප්‍රතිශතය සියයට විස්සක් (20%) පමණ වන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසා සිටියා.",
       "URL": "https://www.hirunews.lk/269036/යතුරුපැදිකරුවන්ට-අපල-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2006"
}