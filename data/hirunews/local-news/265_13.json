{
       "Source": "hirunews",
       "Timestamp": "Thursday, 15 June 2023 - 21:46",
       "Headline": "දුම්රියක් පීලි පැනීමෙන් දුම්රිය ගමනාගමනයට බාධා",
       "News Content": "ඉහළ කෝට්ටේ හා කඩිගමුව අතර ගංගොඩ ප්‍රදේශයේදී අද(15) දුම්රියක් පීලි පැනීමෙන් එම මාර්ගයේ දුම්රිය ගමනාගමනයට බාධා මතු වී තිඛෙනවා.\nනාවලපිටිය දුම්රිය පාලක මැදිරිය සඳහන් කළේ කොළඹ කොටුව සිට මහනුවර දක්වා ධාවනය වූ දුම්රිය මෙලෙස පීලි පැනීමට ලක්වී ඇති බවයි.\nසාමාන්‍යයෙන් කොළඹ කොටුවෙන් සවස 04.35ට පිටත්වන මෙම දුම්රිය රාත්‍රී 07.30 පමණ වන විට මහනුවරට ළඟාවීමට නියමිතයි.\nගංගොඩ ප්‍රදේශයේදී දුම්රියේ එන්ජිම පීලි පැනීමට ලක්ව ඇති අතර මහනුවරින් ආපදා රථයක් ගොස් එය පිලි ගත කිරීමට කටයුතු කරන බවයි පාලක මැදිරිය සඳහන් කළේ.\nමෙම සිද්ධියෙන් කිසිවකුටත් හානියක් සිදු වී නොමැති අතර දුම්රිය කිහිපයක් ප්‍රමාද වන බව ද සඳහන්.\nමෙම පිලි පැනීමට හේතු පරීක්ෂාවක් සිදු කිරීමට ද නියමිතව ඇත.",
       "URL": "https://www.hirunews.lk/338069/දුම්රියක්-පීලි-පැනීමෙන්-දුම්රිය-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=265"
}