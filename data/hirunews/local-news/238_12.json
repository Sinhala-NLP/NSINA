{
       "Source": "hirunews",
       "Timestamp": "Sunday, 25 June 2023 - 15:07",
       "Headline": "වැග්නර් බලකායේ ප්‍රධානියා බෙලරූසය බලා පිටත්ව යාමට නියමිතයි",
       "News Content": "රුසියාවේ කැරැල්ල අවසන් කළ වැග්නර් බලකායේ ප්‍රධානී යෙවුජිනී ප්‍රිගෝෂන් බෙලරූසය බලා පිටත්ව යාමට නියමිත බව විදෙස් වාර්තා සදහන් කළා.\nබෙලරූස් ජනාධිපති ඇලෙක්සැන්ඩර් ලුකෂෙන්කෝගේ මැදිහත් වීමෙන් රුසියානු ජනාධිපති ව්ලැද්මීර් පුටින් සහ වැග්නර් බලකායේ ප්‍රධානියා අතර ඇති කර ගත් එකගතාවයක් මත වැග්නර් බලකාය මෙහෙයුම් කැරැල්ල අතහැර දැමීමටයි තීරණය කළේ.\nඒ අනුව වැග්නර් බලකාය විසින් අත්පත් කර තිබූ රොස්තොව් නගරය සහ වෙරොනිෂ් නගරය අතහැර ඉවත්ව යෑම ආරම්භ කර තිබෙනවා.\nලේ වැගිරීම් වැලැක්වීම සදහා තම කණ්ඩායම් ආපසු හැරී යන බවයි වැග්නර් බලකායේ ප්‍රධානී යෙවුජිනී ප්‍රිගෝෂන් සදහන් කර ඇත්තේ.",
       "URL": "https://www.hirunews.lk/339018/වැග්නර්-බලකායේ-ප්‍රධානියා-බෙලරූසය-බලා-පිටත්ව-යාමට-නියමිතයි",
       "Category": "Local News",
       "Parent URL": "https://www.hirunews.lk/local-news.php?pageID=238"
}