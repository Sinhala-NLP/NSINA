{
       "Source": "hirunews",
       "Timestamp": "Thursday, 24 November 2016 - 18:12",
       "Headline": "පොහොට්ටුවේ සාමාජිකයන් විසි ලක්ෂය ඉක්මවන බව හිටපු ඇමති බැසිල් කියයි",
       "News Content": "ශ්‍රී ලංකා පොදුජන පෙරමුණේ සාමාජිකයන් සංඛ්‍යාව විසි ලක්ෂය දක්වා ඉහළ නැංවීමට කටයුතු කරන බව එම පෙරමුණේ සාමාජික, හිටපු අමාත්‍ය බැසිල් රාජපක්ෂ පවසනවා.\nඔහු මේ බව කියා සිටියේ බත්තරමුල්ල - නෙළුම් මාවතේ පිහිටි ශ්‍රී ලංකා පොදුජන පෙරමුණේ පක්ෂ කාර්යාලයේදී පළාත් පාලන ආයතන නියෝජිතයන්ට පක්ෂ සාමාජිකත්වය ලබාදීමේ උත්සවයට අද (24) එක්වෙමින්.\nමෙහිදී ශ්‍රී ලංකා නිදහස් පක්ෂයේ හිටපු පළාත් පාලන ආයතන නියෝජිතයන් රැසක් මල් පොහොට්ටුව ලකුණින් පිහිටු වූ ශ්‍රී ලංකා පොදුජන පෙරමුණේ සාමාජිකත්වය ලබාගත්තා.\nඒ අතරට වළල්ලාවිට ප්‍රාදේශීය සභාවේ හිටපු සභාපති උදේනි අතුකෝරල, මොරටුව නගර සභාවේ හිටපු නගරාධිපති සමන් ලාල් ප්‍රනාන්දු, මහරගම නගර සභාවේ හිටපු සභාපතිනි කාන්ති කොඩිකාර ඇතුළු පළාත් පාලන ආයතනවල හිටපු මන්ත්‍රීවරුන් රැසක් වනවා.",
       "URL": "https://www.hirunews.lk/148252/පොහොට්ටුවේ-සාමාජිකයන්-විසි-ලක්ෂය-ඉක්මවන-බව-හිටපු-ඇමති-බැසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4781"
}