{
       "Source": "hirunews",
       "Timestamp": "Sunday, 10 April 2016 - 14:28",
       "Headline": "වී ගොවියා සහල් නිෂ්පාදකයෙකු කරන්න නියමු ව්‍යාපෘතියක්",
       "News Content": "සහල් මිල නිසි මට්ටමක පවත්වාගෙන යෑමේ අරමුණින් ගොවියා වී නිෂ්පාදකයෙකු පමණක්නොව සහල් නිෂ්පාදකයෙකු බවට පත් කිරීමේ නියමු ව්‍යාපෘතියක් ආරම්භ කරන බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ ජාතික අලූත් සහල් මංගල්‍යය අනුරාධපුර ජයශ්‍රී මහා බෝ සමිඳුන් අභියසදී අද අමතමින්.\nඅතරමැදියන් ගොවියාගෙන් වී මිලදී ගෙන අධික ලාභයක් ලබන තත්ත්වය වැළැක්විය යුතු බව ජනාධිපති මෛත්‍රීපාල සිරිසේන මෙහිදී සඳහන් කළා.\nමෙහිදී ආදිවාසී නායක ඌරුවරිගේ වන්නිල ඇත්තන් ප්‍රමුඛ ආදිවාසීන් විසින් සාම්ප්‍රදායික මී පැණි පූජාවක් ද සිදුකරනු ලැබුවා.",
       "URL": "https://www.hirunews.lk/130554/වී-ගොවියා-සහල්-නිෂ්පාදකයෙකු-කරන්න-නියමු-ව්‍යාපෘතියක්",
       "Category": "Local News",
       "Parent URL": "https://www.hirunews.lk/local-news.php?pageID=5094"
}