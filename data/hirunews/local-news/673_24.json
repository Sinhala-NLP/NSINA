{
       "Source": "hirunews",
       "Timestamp": "Sunday, 11 December 2022 - 15:50",
       "Headline": "දෙමළ පක්ෂවලට ජනපතිගෙන් ආරාධනයක්",
       "News Content": "දෙමළ ජනතාවගේ ගැටළු සම්බන්ධයෙන් සාකච්ඡා කිරීමට අනිද්දා (13) පැමිණෙන්නැයි ජනාධිපතිවරයා තමන්ට ආරාධනා කර ඇති බව දෙමළ ජනතාව නියෝජනය කරන දේශපාලන පක්ෂ ආරංචි මාර්ග පවසනවා.\nඑදින පස්වරු 5.30ට ජනාධිපති ලේකම් කාර්යාලයේ දී මෙම සාකච්ඡාව පැවැත්වෙනු ඇති බවයි වාර්තාවන්නේ.\nඒ අනුව දෙමළ ජාතික සන්ධානය, දෙමළ ප්‍රගතිශීලි සන්ධානය සහ දෙමළ ජාතික ජනතා පෙරමුණ මෙම සාකච්ඡාව සඳහා සහභාගිවීමටයි නියමිතව ඇත්තේ.\nමේ අතර පසුගියදා දෙමළ ජාතික සන්ධානය නියෝජනය කරන පක්ෂ තුනේ නියෝජිතයන් වෙන් වෙන්ව ගොස් ජනාධිපතිවරයා මුණගැසී තිබුණා.",
       "URL": "https://www.hirunews.lk/322439/දෙමළ-පක්ෂවලට-ජනපතිගෙන්-ආරාධනයක්",
       "Category": "Local News",
       "Parent URL": "https://www.hirunews.lk/local-news.php?pageID=673"
}