{
       "Source": "hirunews",
       "Timestamp": "Friday, 25 August 2023 - 12:27",
       "Headline": "පොලිස් නිලධාරියාට පහර දී වැටුප් මුදල් කොල්ලකෑ කණ්ඩායම සොයා විමර්ශන",
       "News Content": "පොලිස් කොස්තාපල්වරයකුට  පහරදී ඔහුගේ වැටුප් මුදල් කොල්ලකෑ පිරිස සොයා ගල්නෑව පොලිසිය විමර්ශන ආරම්භ කර තිබෙනවා.\nමෙලෙස පහරකෑමට ලක්ව ඇත්තේ ගල්කිරියාගම පොලිස් ස්ථානයට  අනුයුක්තව සේවය කරන පොලිස් කොස්තාපල්වරයෙක් බව පොලීසිය පවසනවා.\nරාජකාරි අවසන් කර සිය පෞද්ගලික යතුරුපැදියෙන් නිවසට යමින් සිටියදී ගලේවෙල මාර්ගයේදී  නාදුනන කණ්ඩායමක් විසින් මෙම නිලධාරියාට පහර දී ඔහු සතුව තිබූ ජංගම දුරකථනය හා වැටුප් මුදල්  රුපියල් පනස් අට දාහක් කොල්ලකා පලා ගොස් තිබෙනවා.\nපහර කෑමෙන් තුවාල ලැබූ පොලිස් කොස්තාපල්වරයා ප්‍රතිකාර සඳහා අනුරාධපුර රෝහලට ඇතුළත් කර ඇති අතර ඉදිරි විමර්ශන ගල්නෑව පොලිසිය විසින් සිදුකරන බව පවසනවා.",
       "URL": "https://www.hirunews.lk/346041/පොලිස්-නිලධාරියාට-පහර-දී-වැටුප්-මුදල්-කොල්ලකෑ-කණ්ඩායම-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=74"
}