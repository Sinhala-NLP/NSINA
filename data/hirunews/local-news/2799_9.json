{
       "Source": "hirunews",
       "Timestamp": "Monday, 13 April 2020 - 12:20",
       "Headline": "ගොවීන්ගෙන් එළවළු මිලදී ගන්න සිවිල් ආරක්ෂක දෙපාර්තමේන්තුවත් මැදිහත් වෙයි (වීඩියෝ)",
       "News Content": "ජනාධිපතිවරයාගේ උපදෙස් මත ගොවි නිෂ්පාදන අලෙවි සම්බන්ධීකරණ කාර්යාලයක් සිවිල් ආරක්ෂක දෙපාර්තමේන්තුව මඟින් මිහින්තලය සිවිල් ආරක්ෂක දෙපාර්තමේන්තු කඳවුරේ ස්ථාපනය කර ඇති බව වාර්තා වනවා.\nඒ අනුව එම ප්‍රදේශ වල ගොවීන්ගේ එළවළු සහ පළතුරු ගොවින්වෙතම ගොස් මිලදී ගැනීමට සිවිල් ආරක්ෂක දෙපාර්තමේන්තුව කයුතු ආරම්භ කර තිබෙනවා.\nතම ප්‍රදේශවල එළවළු සහ පළතුරු අවශ්‍යතා,\n071 3176870\n,\n071 3176928\n,\n071 3176929\n,\n071 3176795\nයන දුරකථන අංක වෙත දන්වා ඔබ ප්‍රදේශ වෙත එවා ගෙන්වා ගැනීමට කටයුතු කළ හැකි බවයි එම දෙපාර්තමේන්තුව දන්වන්නේ.\nමේ අතර සිවිල් ආරක්ෂක දෙපාර්තමේන්තුවේ නිලධාරීන් ඊයේ (12) දිනයේ දී මැදවච්චිය, පූනෑව යන ප්‍රදේශවල සිටින ගොවීන් වෙත ගොස් එළවළු මිලදී ගැනීමට කටයතු කළ බව අප වාර්තාකරු පවසා සිටියා.\nඅප කළ විමසීමකදී එම දෙපාර්තමේන්තුවේ මාධ්‍ය අධ්‍යක්‍ෂ කර්නල් පී.කේ.එන්.ආර්. රත්නසිංහ පවසා සිටියේ නුවරඑළිය, බණ්ඩාරවෙල සහ වැලිමඩ යන ප්‍රදේශවල සිටින ගොවීන්ගේ එළවළු මිලදී ගැනීමේ මධ්‍යස්ථානයක් කැප්පෙටිපොල ආර්ථික මාධ්‍යස්ථානයේ නුදුරේදීම පිහිටුවීමට අපේක්ෂා කරන බවයි.\nමේ සඳහා සියලු ප්‍රාදේශීය ලේකම්වරුන්ගේ සහ පළාත් පාලන ආයතන ප්‍රධානීන්ගේ සහාය සහ සම්බන්ධීකරණය අපේක්ෂාකරන බවයි සිවිල් ආරක්ෂක දෙපාර්තමේන්තු මාධ්‍ය අංශය පවසා සිටියේ.",
       "URL": "https://www.hirunews.lk/238534/ගොවීන්ගෙන්-එළවළු-මිලදී-ගන්න-සිවිල්-ආරක්ෂක-දෙපාර්තමේන්තුවත්-මැදිහත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2799"
}