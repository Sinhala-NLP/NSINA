{
       "Source": "hirunews",
       "Timestamp": "Friday, 08 April 2016 - 19:43",
       "Headline": "වෙළෙන්දන් අවුරුද්දට කලින්ම වැඩ අල්ලයි",
       "News Content": "සිංහල - හින්දු අලූත් අවුරුදු සමය එළැඹීමත් සමඟ භාණ්ඩ මිල ගණන්වල කිසිදු පාලනයක් දක්නට නොමැති බව පාරිභෝගිකයන් පවසනවා.\nඔවුන් පවසන්නේ ඒ සම්බන්ධයෙන් කටයුතු කරන ආයතන ඊට අදාළ ක්‍රියාමාර්ග ගැනීමට අපොහොසත් වී ඇති බවයි.\nකෙසේ වෙතත්, සිංහල හින්දු අලූත් අවුරුදු සමය එළැඹීමත් සමඟ පාරිභෝගික කටයුතු පිළිබඳ අධිකාරිය සිය වැටලීම් පසුගිය මාර්තු මාසයේ සිට ආරම්භ කළ බවයි එහි අධ්‍යක්ෂිකා චන්ද්‍රිකා තිලකරත්න කියා සිටියේ.\nකොළඹ අද පැවති මාධ්‍ය හමුවකට එක්වෙමින් ඇය කියා සිටියේ මේ දිනවලදී සිල්ලර වෙළඳුන් ඉලක්ක කරගනිමින් සිය අධිකාරිය වැටලීම් සිදුකරන බවයි.\nකෙසේ වෙතත්, වැඩි මිලට භාණ්ඩ අලෙවි කිරීම ඇතුළු වෙළඳුන් සිදුකරන අක්‍රමිකතා සම්බන්ධයෙන් පැමිණිලි කිරීමට නිසි යාන්ත්‍රණයක් සකස් වී නොමැති බවටයි පාරිභෝගිකයන් චෝදනා කරන්නේ.",
       "URL": "https://www.hirunews.lk/130435/වෙළෙන්දන්-අවුරුද්දට-කලින්ම-වැඩ-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5096"
}