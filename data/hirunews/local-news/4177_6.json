{
       "Source": "hirunews",
       "Timestamp": "Monday, 11 December 2017 - 14:14",
       "Headline": "දුම්රියට මුහුණ දෙන්න බස් 1750ක්",
       "News Content": "දුම්රිය වර්ජනය හේතුවෙන් මගීන් පත්වන අපහසුතා වළැක්වීම සඳහා අමතර ලංගම බස් රථ 1750 ක් යෙදවීමට ප්‍රවාහන හා සිවිල් ගුවන් සේවා අමාත්‍යාංශය පියවර ගෙන තිබෙනවා.\nමෙම බස් රථවල දුම්රිය වාර ප්‍රවේශපත්‍ර හිමි පුද්ගලයින්ට සහ කළින් දුම්රිය ආසන වෙන් කරවාගත් මගීන්ට කිිසිදු ගාස්තුවක් ගෙවීමකින් තොරව ගමන් කළ හැකි බවයි එම අමාත්‍යාංශය සඳහන් කළේ.\nඒ සම්බන්ධයෙන් විශේෂ චක්‍රලේඛයක් සියලූම ඩිපෝ අධිකාරීවරුන්ට යවා තිබෙනවා.\nයම් හෙයකින් අදාළ නියෝගය කඩ කරන කොන්දොස්තරවරුන්ට එරෙහිව විනයානුකූල ක්‍රියාමාර්ග ගන්නා බවයි ශ්‍රී ලංකා ගමනාගමන මණ්ඩලයේ සභාපති රමාල් සිරිවර්ධන කියා සිටියේ.",
       "URL": "https://www.hirunews.lk/178126/දුම්රියට-මුහුණ-දෙන්න-බස්-1750ක්",
       "Category": "Local News",
       "Parent URL": "https://www.hirunews.lk/local-news.php?pageID=4177"
}