{
       "Source": "hirunews",
       "Timestamp": "Thursday, 21 January 2016 - 18:51",
       "Headline": "වරාය නගරය විශේෂ ආර්ථික කලාපයක් වෙයි",
       "News Content": "කොළඹ වරාය නගරය විශේෂ ආර්ථික කලාපයක් බවට පත් කරන බව අග්‍රාමාත්‍ය රනිල් වික්‍රමසිංහ පවසනවා.\nස්විට්සර්ලන්තයේ - ඩාවෝස් නුවර ලෝක ආර්ථික සමුළුවෙන් අනතුරුව ජර්මානු රූපවාහිනි ආයතනයක් සමග පැවති සම්මුඛ සාකච්ඡාවකට එක්වෙමින් අග්‍රාමාත්‍යවරයා කියා සිටියේ  නව නීතිරීති වලට යටත්ව එය සිදුකරන බවයි.\nසිව්වන කාර්මික විප්ලවය ජය ගැනීම තේමා කරගනිමින් ස්විස්ටර්ලන්තයේ - ඩාවෝස් නුවර පැවැත්වෙන 46 වන ලෝක ආර්ථික සමුළුවේ දෙවන දිනය අදයි.\nරටවල් 40 ක් පමණ රාජ්‍ය නායකයන් සහ ලොව පුරා 2500 කට අධික ව්‍යාපාරිකයන් සහභාගි වන මෙම සමුළුවට ශ්‍රී ලංකා නායකයෙකුට ආරාධනා ලැබුණේ ප්‍රථම වතාවටයි.\nමෙම සමුළුවට සමගාමීව අග්‍රාමාත්‍ය රනිල් වික්‍රමසිංහ සහ ස්වීඩන් අග්‍රාමාත්‍ය ස්ටෙෆන් ලොෆ්වන් අතර ද්වීපාර්ශවික සාකච්ඡා ඊයේ පස්වරුවේ පැවැත්වුණා.\nඑහිදී යුරෝපා සංගමය විසින් ශ්‍රී ලංකාවට පනවා ඇති මත්ස්‍ය තහනම ඉවත් කිරීමට සහ ජී එස් පී ප්ලස් සහනය නැවත ලබා ගැනීමට පූර්ණ සහයෝගය ලබාදෙන බවට ද ස්වීඩන් අගමැතිවරයා එහිදී අග්‍රාමාත්‍යවරයාගේ අවධානයට යොමුකර තිබෙනවා.",
       "URL": "https://www.hirunews.lk/124468/වරාය-නගරය-විශේෂ-ආර්ථික-කලාපයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5201"
}