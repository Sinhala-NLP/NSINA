{
       "Source": "hirunews",
       "Timestamp": "Tuesday, 06 March 2018 - 7:16",
       "Headline": "ෆේස්බුක් වලින් Explore Feed ඉවත්වෙයි",
       "News Content": "ෆේස්බුක් විසින් ශ්‍රී ලංකාව ඇතුළු රටවල් 06 ක් මුලකරගනිමින් හඳුන්වා දුන් Explore Feed නම් අමතර උපාංගය ඉවත්කර තිබෙනවා.\nපසුගිය ඔක්තෝබර් මාසයේදී ෆේස්බුක් විසින් News Feed අමතරව Explore Feed හඳුන්වා දෙනු ලැබුවා.\nශ්‍රී ලංකාව, බොලීවියාව, කාම්බෝජය, ගෝතමාලාව, සර්බියාව සහ ස්ලෝවේකියාව යන රටවල් සඳහා මෙම අමතර උපාංගය ෆේස්බුක් ආයතනය විසින් හඳුන්වා දුන්නා.\nෆේස්බුක් සිදුකළ මෙම අත්හදා බැලීම මගින් හඳුන්වා දුන් Explore Feed නම් අමතර උපාංගයේ ඇතුලත් වූයේ ෆේස්බුක් ගිණුම හිමිකරු විසින් සිය කැමැත්ත පළකර ඇති ෆේස්බුක් පිටු විසින් පළකරන තොරතුරුයි.\nකෙසේ වෙතත් ඔවුන් හඳුන්වා දුන් එම නව උපාංගය කෙරෙහි එතරම් සතුටුදායක ප්‍රතිචාර නොලැබී ඇති බව සිදුකළ සමීක්ෂණ වලට අනුව හෙළිවී තිබෙනවා.\nඒ අනුවයි Explore Feed නම් අමතර උපාංගය ඉවත්කිරීම කෙරහි තම විශේෂ අවධානය යොමුව ඇති බව පසුගියදා ෆේස්බුක් විසින් ප්‍රකාශ කළේ.\nExplore Feed නම් අමතර උපාංගය හඳුන්වා දීමට පෙර සියලු තොරතුරු ෆේස්බුක් ගිණුම හිමිකරුට සපයනු ලැබුවේ News Feed හරහායි.\nඒ අනුව Explore Feed  ඉවත් කිරීමත් සමඟ නැවතත් පෙර පරිදි ෆේස්බුක් ඔස්සේ පළවෙන සියලු තොරතුරු  News Feed ඔස්සේ  ෆේස්බුක් ගිණුම හිමිකරුට දැක ගැනීමට හැකියාව ලැබෙනවා.",
       "URL": "https://www.hirunews.lk/185211/ෆේස්බුක්-වලින්-explore-feed-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4051"
}