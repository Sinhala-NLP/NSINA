{
       "Source": "hirunews",
       "Timestamp": "Tuesday, 21 March 2023 - 16:15",
       "Headline": "පිලිපීන මුහුදේ ගිලුණු නෞකාවේ ඉන්ධන ටැංකිය සොයා ගැනේ",
       "News Content": "මීට සති 3කට පමණ පෙර මධ්‍යම පිලිපීනයට ඔබ්බෙන් මුහුදුබත් වූ එම්.ටී. ප්‍රින්සස් එම්ප්‍රස් නෞකාව ගිලීගිය ස්ථානය සහ එහි ඉන්ධන ටැංකි සොයා ගැනීමට මෙහෙයුම්වල නිරත වූ පර්යේෂණ කණ්ඩායම් සමත්වී තිබෙනවා.\nගිලී ගිය නෞකාවේ කාර්මික ඉන්ධන ලීටර අටලක්ෂයක් පමණ රැගෙන ගොස් තිබූ අතර, ඉන්ධන කාන්දුවක්ද සිදු ව තිබූ බවයි විදෙස් මාධ්‍ය වාර්තා කළේ.\nඒ අනුව යි පිලිපීනය නෞකාවේ ඉන්ධන කාන්දුව නතර කිරීම සඳහා ජාත්‍යන්තර සහාය ඉල්ලා සිටියේ.\nපසු ව ජපාන රොබෝ යන්ත්‍රයක් භාවිත කරමින් මුහුදුබත් වූ නෞකාවේ ඉන්ධන ටැංකිය සොයා මෙහෙයුම් ක්‍රියාත්මක කෙරුණා.\nසමුද්‍ර විද්‍යාඥයන්ට අනුව හෙක්ටයාර 36,000ක පමණ කොරල්පර, කඩොලාන සහ මුහුදු පැලෑටි මෙම ඉන්ධන කාන්දුවේ බලපෑමට ලක්ව තිබෙනවා.",
       "URL": "https://www.hirunews.lk/330562/පිලිපීන-මුහුදේ-ගිලුණු-නෞකාවේ-ඉන්ධන-ටැංකිය-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=462"
}