{
       "Source": "hirunews",
       "Timestamp": "Sunday, 04 September 2016 - 10:56",
       "Headline": "මහාපරිමාණ මකොල්ලකෑම් කළ කල්ලියක සුළමුල හෙළිවේ (ඡායාරූප)",
       "News Content": "වව්නියාව ප්‍රදේශයේ මහාපරිමාණ වශයෙන් මංකොල්ලකෑම් සිදුකළ පුද්ගලයන් 07 දෙනෙකු සහ අවිආයුධ රැසක් අත්අඩංගුවට ගෙන තිබෙනවා.\nවව්නියාව පූන්තෝට්ටම් ප්‍රදේශයේදී පසුගිය දිනක අත්අඩංගුවට ගත් සැකකරුවකුගෙන් පොලිසිය කළ ප්‍රශ්න කිරීමේදී ලද තොරතුරු අනුව මෙම අත්අඩංගුවට ගැනීම සිදුකර ඇති බව සඳහන්.\nඑහිදී අත් බෝම්බ 02ක්,රත්තරන් පවුම් 28ක්, මුදල් රුපියල් එක් ලක්ෂ හතලිස් දහසක්, යතුරුපැදි 02ක්, ජංගම දුර කථන 02ක් සහ තවත් උපකරණ රැසක් අත්අඩංගුවට ගත් බවයි අප වාර්තාකරු සඳහන් කළේ.\nසැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලිසිය වැඩිදුර පරීක්ෂණ පවත්වයි.\nඡායාරූප - වන්නි රොමේෂ් මධුශංක",
       "URL": "https://www.hirunews.lk/142203/මහාපරිමාණ-මකොල්ලකෑම්-කළ-කල්ලියක-සුළමුල-හෙළිවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4894"
}