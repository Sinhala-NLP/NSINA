{
       "Source": "hirunews",
       "Timestamp": "Saturday, 04 March 2017 - 13:17",
       "Headline": "වර්ජනය ස්ථීරයි - දුම්රිය වෘත්තීය සමිති",
       "News Content": "සැළසුම් කළ පරිදි ලබන හත්වනදා මධ්‍යම රාත්‍රියේ සිට පැය 48 ක වෘත්තිය ක්‍රියාමාර්ගයකට එළඹෙන බව ශ්‍රී ලංකා දුම්රිය ස්ථානාධිපතිවරුන්ගේ සංගමය පවසනවා.\nදුම්රිය සේවයේ පවතින පුරප්පාඩු කඩිනමින් සම්පූර්ණ කිරීම ඇතුළු ඉල්ලීම් කිහිපයක් මුල් කර ගනිමින් මෙම වෘත්තිය ක්‍රියාමාර්ගයට එළඹෙන බවයි එහි සභාපති එන්.යූ.කේ. ජයවර්ධන කියා සිටියේ.\nමේ අතර, පසුගිය පෙබරවාරි 9 වන දා ජල සම්පාදන හා ජලාපවහන මණ්ඩලයේ ඉංජිනේරු ඩිප්ලෝමාධාරීන්ගේ සංගමය ආරම්භ කළ වෘත්තීය සමිති ක්‍රියාමාර්ගය තවදුරටත් ක්‍රියාත්මකයි.\nඉංජිනේරු උපාලි රත්නායක සදහන් කළේ බලධාරීන් තවදුරටත් විසදුම් ලබා නොදීම හේතුවෙන් අඛණ්ඩව වෘත්තීය සමිති ක්‍රියාමාර්ගයේ යෙදීමට සිය සංගමය තීරණය කර ඇති බවයි.\nජල සම්පාදන හා ජලාපවහන මණ්ඩලයේ කාර්මික නිලධාරීන්ගේ සංගමය ද මෙම වෘත්තීය සමිති ක්‍රියාමාර්ගයට එක්ව සිටිනවා.",
       "URL": "https://www.hirunews.lk/156038/වර්ජනය-ස්ථීරයි-දුම්රිය-වෘත්තීය-සමිති",
       "Category": "Local News",
       "Parent URL": "https://www.hirunews.lk/local-news.php?pageID=4632"
}