{
       "Source": "hirunews",
       "Timestamp": "Friday, 09 September 2022 - 14:36",
       "Headline": "තමන් ගෙවූ බදු මුදල් නැවත දෙන්න - සුළු හා මධ්‍ය පරිමාණ සහල් මෝල් හිමියන් ඉල්ලයි (වීඩියෝ)",
       "News Content": "බදු ගෙවීම පැහැර හැර ඇති මහා පරිමාණ සහල් මෝල් හිමියන්ගෙන් බදු සහ දඩ මුදල් අය කර නොගන්නේ නම්, තමන් ගෙවූ බදු මුදල් නැවත\nලබා දෙන ලෙස සුළු හා මධ්‍ය පරිමාණ සහල් මෝල් හිමියන් පවසනවා.\nමේ අතර නිසි මිලකට වී මිල දී ගැනීමට රජය කටයුතු නොකරන පසුබිමක මීට පෙර ගබඩා කර තිබූ වී තොග සහ වසර ගණනාවක් වසා දමා තිබූ\nවී ගබඩා විනාශ වීමේ සිදුවීම් ප්‍රදේශ කිහිපයකින්ම වාර්තා වුණා.\nඅම්පාර දමන ප්‍රදේශයේ සමූපාකාර ගොඩනැගිල්ලික ගබඩා කර ඇති වී තොගයක් විනාශ වෙමින් පවතින බවට ප්‍රදේශයේ ගොවි ජනතාව පෙන්වා දෙනවා.\nඅදාළ වී තොගය මීට වසර 10කට පමණ මිල දී ගත් ඒවා බවයි ගොවීන් පවසන්නේ.\nමේ අතර පොලොන්නරුව - වැලිකන්ද ප්‍රදේශයේ ඉදි කර ඇති වී ගබඩා 3ක් ද වසර ගණනාවක් තිස්සේ විනාශ වෙමින් පවතින බවට අනාවරණ වුණා.\nයල කන්නයේ තමන් වගා කළ වී මිලදී ගැනීම සඳහා රජයෙන් නිසි වැඩ පිළිවෙළක් නොමැති වීමෙන් තවන් පීඩා වට පත්ව ඇති බවට අරලගංවිල ප්‍රදේශයේ ගොවීන් මැසිවිලි නගනවා.\nඅනුරාධපුර දිස්ත්‍රිකයේ නොච්චියාගම , හල්මිල්ලකුලම , විල්පත්තුව සහ ඕලූ වැව ආදී ප්‍රදේශවල මෙවර යල කන්නයේ වගා කළ ගොවීන්ගේ අස්වනු ඉතා අඩු මිලට මිල දී ගැනීමට ප්‍රදේශයේ ව්‍යාපාරිකයින් කටයුතු කරන බවයි ගොවීන් පෙන්වා දෙන්නේ.\nරජයෙන් වී මිල දී ගැනීමට නිසි වැඩ පිලිවෙලක් නොමැතිකමින් මෙම තත්ත්වය උද්ගත වී ඇති බවයි ඔවුන් පවසන්නේ.\nමේ අතර සුළු හා මධ්‍ය පරිමාණ සහල් මෝල් හිමියන්ගෙන් බදු අයකර ගැනීම පිළිබඳව ද එක්සත් සහල් නිෂ්පාදකයින්ගේ සංගමය මෙහිදී අදහස් පළ කළා.",
       "URL": "https://www.hirunews.lk/314960/තමන්-ගෙවූ-බදු-මුදල්-නැවත-දෙන්න-සුළු-හා-මධ්‍ය-පරිමාණ-සහල්-මෝල්-හිමියන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=880"
}