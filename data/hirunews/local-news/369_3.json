{
       "Source": "hirunews",
       "Timestamp": "Thursday, 04 May 2023 - 22:39",
       "Headline": "පාරිභෝගික කටයුතු අධිකාරියේ නිලධාරීන්ට පහර දීමක් (වීඩියෝ)",
       "News Content": "පාරිභෝගික සේවා අධිකාරියේ නිලධාරින් අටදෙනෙකුට පිරිසක් පොලුවලින් පහර දී තිබෙනවා.\nවැඩි මිළට බිත්තර අලෙවි කිරීම සඳහා තොග සඟවාගෙන සිටි නාරම්මලල බිහාල්පොල ගොවිපොළක් වැටලීමට ගිය අවස්ථාවේදී ගොවිපළේ සිටි පිරිසගෙන් මෙම ප්‍රහාරය එල්ල වී ඇති බවයි සඳහන් වන්නේ.\nපහරකෑමට ලක් වූ නිලධාරීන් නාරම්මල පොලිසියට සිදුකළ පැමිණිල්ලකින් අනතුරුව සිද්ධිය සම්බන්ධයෙන් පොලිසිය විමර්ශන ආරම්භ කර තිබෙන බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/334268/පාරිභෝගික-කටයුතු-අධිකාරියේ-නිලධාරීන්ට-පහර-දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=369"
}