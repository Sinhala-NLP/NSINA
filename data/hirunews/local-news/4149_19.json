{
       "Source": "hirunews",
       "Timestamp": "Saturday, 30 December 2017 - 18:41",
       "Headline": "ඇමති මතය වෛද්‍ය සභාව ප්‍රතික්ෂේප කරයි",
       "News Content": "සති 5 ක සායනික පුහුණුව ඇති සයිටම් සිසුන් වෛද්‍යවරුන් ලෙස පිළිගැනීමට ශ්‍රී ලංකා වෛද්‍ය සභාව එකඟ වූ බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල ප්‍රකාශ කළා.\nශ්‍රී ලංකා උසස් තාක්ෂණ අධ්‍යාපන ආයතනයේ 14 වන උපාධි ප්‍රදානෝත්සවයට අද කොළඹදී එක්වෙමිනුයි අමාත්‍යවරයා මේ බව කියා සිටියේ.\nකෙසේ වෙතත් අමාත්‍යවරයා සිදුකළ එම ප්‍රකාශය ප්‍රතික්ෂේප කරන බව ශ්‍රී ලංකා වෛද්‍ය සභාව අවධාරණය කළා.\nඒ සම්බන්ධයෙන් කිසිදු එකඟතාවකට මෙතෙක් නිල වශයෙන් පැමිණ නොමැති බවයි ශ්‍රී ලංකා වෛද්‍ය සභාවේ ලේඛකාධිකාරී වෛද්‍ය ටෙරන්ස් ද සිල්වා හිරු ප්‍රවෘත්ති අංශය කළ විමසීමකදී කියා සිටියේ.\nසායනික පුහුණුව සම්බන්ධයෙන් විවිධ සාකච්ඡා පැවැත්වුවත් එහි කාලසීමාව පිළිබඳව කිසිදු තීරණයකට නොපැමිණි බව ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/179742/ඇමති-මතය-වෛද්‍ය-සභාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4149"
}