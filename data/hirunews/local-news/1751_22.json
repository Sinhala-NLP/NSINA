{
       "Source": "hirunews",
       "Timestamp": "Monday, 16 August 2021 - 9:21",
       "Headline": "හිටපු පා.ම. අකිල විරාජ් කාරියවසම්ගේ පියා අභාවප්‍රාප්ත වෙයි",
       "News Content": "හිටපු අධ්‍යාපන අමාත්‍ය හා හිටපු කුරුණෑගල දිස්ත්‍රික් පාර්ලිමේන්තු මන්ත්‍රී අකිල විරාජ් කාරියවසම්ගේ පියා වන ජී. ඩබ්ලිව්. කාරියවසම් අභාවප්‍රාප්ත වී තිබෙනවා.\nකෙටි කලක් රෝගාතුරව කොළඹ පෞද්ගලික රෝහලක ප්‍රතිකාර ලැබූ ඔහු මිය යන විට අසූ හතර හැවිරිදි වියේ පසුවුණා.\nවයඹ විශ්වවිද්‍යාලයේ හිටපු ලේඛකාධිකාරීවරයෙකු වශයෙන් කටයුතු කළ ජී. ඩබ්ලිව්. කාරියවසම් කුලියාපිටිය ප්‍රදේශයේ ප්‍රකට ව්‍යාපාරිකයෙක්.\nඔහුගේ දේහය පිළිබඳ අවසන් කටයුතු කුලියාපිටිය වීරඹුව පවුලේ සුසාන භූමියේදී හෙට සවස සිදුකරන බවයි හිටපු පාර්ලිමේන්තු මන්ත්‍රී අකිල විරාජ් කාරියවසම් හිරු ප්‍රවෘත්ති වෙත පවසා සිටියේ.",
       "URL": "https://www.hirunews.lk/279814/හිටපු-පා-ම-අකිල-විරාජ්-කාරියවසම්ගේ-පියා-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1751"
}