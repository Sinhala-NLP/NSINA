{
       "Source": "hirunews",
       "Timestamp": "Wednesday, 19 May 2021 - 21:21",
       "Headline": "හුංගමදී තියුණු ආයුධයකින් පහරදී කාන්තාවන් දෙදෙනෙකු ඝාතනය කෙරේ (ඡායාරූප)",
       "News Content": "හුංගම අත්බටුව ප්‍රදේශයේ නිවසකදී තියුණු ආයුධයකින් පහරදී කාන්තාවන් දෙදෙනෙකු ඝාතනය කර තිබෙනවා.\nමෙලෙස ඝාතනයට ලක්වී ඇත්තේ අදාළ නිවසේම පදිංචිව සිටි 39 හැවිරිදි කාන්තාවක් සහ 67 හැවිරිදි කාන්තාවක්.\nමෙම ඝාතන සම්බන්ධයෙන් සැකපිට 67 හැවිරිදි කාන්තාවගේ සැමියා හුංගම පොලිසිය විසින් අත්අඩංගුවට ගෙන තිබෙනවා.\nඑමෙන්ම ඝාතනය සිදු කළ බවට සැක කෙරෙන කැත්තක් ද පොලිස් භාරයට ගෙන ඇතැයි සඳහන්.\nසැකකරු මානසික ආබාධයකින් පෙළෙන අයෙක් වන බවටයි මූලික විමර්ශණවලදී හෙළිවී ඇත්තේ.\nමියගිය 39 හැවිරිදි කාන්තාව 67 හැවිරිදි කාන්තාවගේ ලේලිය බවට ද අනාවරණ වී තිබෙනවා.\nසිද්ධිය සම්බන්ධයෙන් හුංගම පොලිසියයි පරීක්ෂණ සිදුකරන්නේ.",
       "URL": "https://www.hirunews.lk/271874/හුංගමදී-තියුණු-ආයුධයකින්-පහරදී-කාන්තාවන්-දෙදෙනෙකු-ඝාතනය-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1942"
}