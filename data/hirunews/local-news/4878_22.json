{
       "Source": "hirunews",
       "Timestamp": "Thursday, 15 September 2016 - 8:15",
       "Headline": "මහනුවර - අංකුඹුර ප්‍රදේශයේදී උප පොලිස් පරීක්ෂකවරයෙකුට ඇතුලූ සිව්දෙනෙකුට තුවාල",
       "News Content": "මහනුවර - අංකුඹුර - ගල්හින්න ප්‍රදේශයේදී දෙපිරිසක් අතර ඇතිවූ ගැටුමක් සමථයකට පත් කිරීමට ගිය උප පොලිස් පරීක්ෂකවරයෙකු ඇතුලූ සිව්දෙනෙකු පහරකෑමට ලක්ව තුවාල ලබා රෝහල් ගතකර තිබෙනවා.\nපොලීසිය සඳහන් කළේ ඊයේ මෙලෙස තුවාල ලැබුවේ අංකුඹුර පොලිස් ස්ථානයට අනුයුක්තව සේවය කළ උප පොලිස් පරීක්ෂකවරයෙක්.\nඔහු මේ වනවිට අංකුඹුර රෝහලේ ප්‍රතිකාර ලබන අතර අනෙක් පුද්ගලයින් මහනුවර මහ රෝහලට ඇතුළත් කර තිබෙනවා.\nසිද්ධිය සම්බන්ධයෙන් පස්දෙනෙකු අත්අඩංගුවට ගෙන ඇති අතර, මහනුවර රෝහලේ ප්‍රතිකාර ලබන තුන්දෙනාද ඒ අතර වන බවයි අංකුඹුර පොලිසියේ ප්‍රකාශකයෙකු සඳහන් කළේ.",
       "URL": "https://www.hirunews.lk/143022/මහනුවර-අංකුඹුර-ප්‍රදේශයේදී-උප-පොලිස්-පරීක්ෂකවරයෙකුට-ඇතුලූ-සිව්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4878"
}