{
       "Source": "hirunews",
       "Timestamp": "Saturday, 25 November 2017 - 14:54",
       "Headline": "පරිවේණාචාර්ය පත්වීම් 270 ක් ලබාදීමට තීරණය කෙරේ",
       "News Content": "නව පරිවේණාචාර්ය පත්වීම් 270 ක් ලබාදීමට තීරණය කර ඇති බව අධ්‍යාපන අමාත්‍යාංශය පවසනවා.\nරට තුළ බෞද්ධ අධ්‍යාපනය නගා සිටුවීම සදහා ක්‍රියාත්මක කර ඇති වැඩසටහනෙහි එක් පියවරක් ලෙස මෙය ක්‍රියාත්මක බවයි එම අමාත්‍යාංශය සදහන් කළේ.\nඒ අනුව දිවයින පුරා ක්‍රියාත්මක පිරිවෙන් 754 ආවරණය වන පරිදි හදුනාගත් පුරප්පාඩු සදහා ලබන සදුදා දිනයේදී මෙම පත්වීම් සිදුකිරීමට නියමිතයි.\nමේ යටතේ නවක පරිවේනාචාර්ය ස්වාමින් වහන්සේ 149 ක් සහ ගිහි පරිවේණාචාර්යවරුන් 121 දෙනෙකු සදහා පත්වීම් ලිපි ප්‍රදානය කෙරෙන බවයි අධ්‍යාපන අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/176912/පරිවේණාචාර්ය-පත්වීම්-270-ක්-ලබාදීමට-තීරණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4201"
}