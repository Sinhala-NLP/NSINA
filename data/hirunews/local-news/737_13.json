{
       "Source": "hirunews",
       "Timestamp": "Sunday, 13 November 2022 - 15:31",
       "Headline": "ස්පාඤ්ඤයේ මිනිසුන් නොමැති ගම්මානයක් අලෙවියට",
       "News Content": "ස්පාඤ්ඤයේ අතහැර දමා ඇති ජනාවාස නොවූ ගම්මානයක් යූරෝ 227,000ක මුදලකට අලෙවියට යොමු කිරීමේ පුවතක් විදෙස් මාධ්‍ය වාර්තා කර තිබෙනවා.\nනිවාස 44 ක්, හෝටලයක්, දේවස්ථානයක්, පාසලක්, නාගරික නාන තටාකයක් පිහිටි මෙම ගම්මානය 1980 වසරේ සිට අතහැර දමා ඇති බවයි විදෙස් වාර්තාවල දැක්වෙන්නේ.\n1950 වසරේදී මෙම ගම්මානයේ නිවාස ඉදිකර ඇත්තේ එම ගම්මානයට යාබඳව ජලාශයක ඉදිකිරීම් කටයුතුවල නිරත වූ සේවකයින් සඳහා නවාතැන් ගැනීම සඳහා බව සඳහන්.\n1980 වසරේදී ජලාශයේ ඉදිකිරීම් අවසන් වූ පසු එම සේවකයන් ඉන් ඉවත්ව ගොස් ඇති අතර 2000 වසරේදී පුද්ගලයෙකු විසින් මෙය සංචාරක කර්මාන්තය සඳහා යොදාගැනීමට මිලදී ගෙන තිබුණද එයද අසාර්ථක වී ඇති බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/320300/ස්පාඤ්ඤයේ-මිනිසුන්-නොමැති-ගම්මානයක්-අලෙවියට",
       "Category": "Local News",
       "Parent URL": "https://www.hirunews.lk/local-news.php?pageID=737"
}