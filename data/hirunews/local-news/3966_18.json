{
       "Source": "hirunews",
       "Timestamp": "Tuesday, 01 May 2018 - 6:42",
       "Headline": "හෙරොයින් සමඟ අඹුසැමි යුවලක් පොලිස් දැලේ",
       "News Content": "බණ්ඩාරගම, රයිගම, කැන්දමණ්ඩිය ප්‍රදේශයේදී හෙරොයින් ග්‍රෑම් 05යි මිලිග්‍රෑම් 330ක් සමඟ කාන්තාවක් සහ පිරිමි පුද්ගලයෙකු පොලිසිය විසින් අත්අඩංගුවට ගෙන තිබෙනවා.\nඊයේ (30) පස්වරුවේ අත්අඩංගුවට ගත් මෙම සැකකරු සහ සැකකාරිය අඹුසැමියන් බවයි පොලිසිය පවසන්නේ.\nඅත්අඩංගුවට ගැණුනු සැකකරු 26 වන වියේ පසුවන අතර සැකකාරිය 23 වන වියේ පසුවන්නියක් බව සඳහන්.\nඔවුන් අද (01) දින හොරණ මහේස්ත්‍රාත් අධිකරණය හමුවට ඉදිරිපත් කිරීමට නියමිත බවයි පොලිසිය වැඩිදුරටත් පැවසුවේ.\nමේ අතර, හෙරෝයින් මත් කුඩු ළග තබා ගෙන සිටි සැකකරුවන් 05 දෙනෙකුව හලාවත කොට්ඨාස විෂ මත් ද්‍රව්‍ය නාශක කාර්යංශයේ නිලධාරීන් විසින් ඊයේ (30) අත්අඩංගුවට ගෙන තිබෙනවා.\nඑක් සැකකරුවෙකු අත්අඩංගුවට ගෙන ඇත්තේ හලාවත දඹකැලේ ප්‍රදේශයේදීයි.\n34 හැවිරිදි සැකකරු සතුව තිබී හෙරෝයින් මත් කුඩු මිලි ග්‍රෑම් 2050 ක් සොයගත් බවයි පොලිසිය කියා සිටියේ.\nඑමෙන්ම මාදම්පේ පොලිස් වසමේ තඹගල්ල ප්‍රදේශයේදී හෙරෝයින් මත් කුඩු ළග තබා ගෙන සිටි තරුණයින් සිව් දෙදෙනෙකුව විෂ මත් ද්‍රව්‍ය නාශක කාර්යංශයේ නිලධාරීන් විසින් අත්අඩංගුවට ගෙන තිබෙනවා.\nසැකකරුවන් හලාවත අධිකරණයට ඉදිරිපත් කිරීම නියමිතයි.",
       "URL": "https://www.hirunews.lk/189665/හෙරොයින්-සමඟ-අඹුසැමි-යුවලක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3966"
}