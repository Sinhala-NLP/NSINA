{
       "Source": "hirunews",
       "Timestamp": "Thursday, 31 August 2017 - 12:31",
       "Headline": "රණවිරුවන් විදෙස් අධිකරණවලට ගෙනයාමට ඉඩක් නැහැ - නව අධිකරණ ඇමතිනිය",
       "News Content": "රට බේරාගැනීමට දායක වූ කිසිදු රණවිරුවෙකු විදේශීය යුද අධිකරණයකට රැගෙන යාමට ආණ්ඩුව ඉඩ ලබා නොදෙන බව අධිකරණ සහ විදේශ රැකියා අමාත්‍ය තලතා අතුකෝරල පවසනවා.\nඅධිකරණ අමාත්‍යාංශයේ වැඩ භාරගැනීමේ අවස්ථාවට අද එක්වෙමිනුයි ඇය මේ බව කියා සිටියේ.\nමේ අතර නව බුද්ධ ශාසන කටයුතු අමාත්‍ය ගාමිණි ජයවික්‍රම පෙරේරා ද අද (31) සිය ධුරයේ වැඩ භාරගනු ලබුවා.\nඑහිදි මාධ්‍ය වෙත අදහස් දක්වමින් ඔහු කියා සිටියේ දැනට නියගයෙන් පිඩා විදින ප්‍රදේශවල ජනතාවට ලබා දෙන වියලි සලාකය එම ප්‍රදේශවල වෙහෙර විහාරස්ථාන සදහා ද ලබා දීමේ යෝජනාවක් කැබිනට් මණ්ඩලයේදි තමන් සම්මත කර ගත් බවයි.",
       "URL": "https://www.hirunews.lk/169824/රණවිරුවන්-විදෙස්-අධිකරණවලට-ගෙනයාමට-ඉඩක්-නැහැ-නව-අධිකරණ-ඇමතිනිය",
       "Category": "Local News",
       "Parent URL": "https://www.hirunews.lk/local-news.php?pageID=4344"
}