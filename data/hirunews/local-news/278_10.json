{
       "Source": "hirunews",
       "Timestamp": "Sunday, 11 June 2023 - 14:06",
       "Headline": "මාලබේ වැඩබිමකදී මියගිය දරුවාගේ අවසන් කටයුතු අද (වීඩියෝ)",
       "News Content": "මාලබේ හල්බරාව ප්‍රදේශයේ වැඩබිමකදී මියගිය පස්හැවිරිදි දරුවාගේ මරණය සම්බන්ධයෙන් අත්අඩංගුවට ගෙන ඇති දරුවාගේ සීයා අධිකරණය හමුවට අද (11) ඉදිරිපත් කිරීමට නියමිතව තිබෙනවා.\nදරුවාගේ දේහය පිළිබඳ අවසන් කටයුතු අද පස්වරුවේ සිදුකෙරෙන්නේ තලාහේන පොදු සුසාන භූමියේදීයී.\nමාලබේ හල්බරාව ප්‍රදේශයේ වැඩබිමක ක්‍රීඩා කරමින් සිටි පස් හැවිරිදි ජොනතන් මියගොස් තිබුණේ ඉකුත් 08 වැනිදා පස්වරුවේයි.\nතණකොළ කපන යන්ත්‍රයක තලය වැදීමෙන් දරුවා මිය ගොස් තිබූ අතර සිද්ධිය සම්බන්ධයෙන් අත්අඩංගුවට ගත් තණකොළ කපන්නා ලබන 15 වනදා දක්වා රක්ෂිත බන්ධනාගාර ගත කිරීමට කොළඹ අතිරේක මහේස්ත්‍රාාාත්වරයා ඊයේ නියෝග කළා.\nමෙම සිද්ධිය සම්බන්ධයෙන් ජොනතන්ගේ 63 හැවිරිදි සීයාව ද අත්අඩංගුවට ගෙන ඇති අතර ඔහුව අද අධිකරණය හමුවට ඉදිරිපත් කිරීමට නියමිතයි.\nපුංචි ‍ජොනතන්ගේ දේහය මාලබේ 8 කණුව ප්‍රදේශයේ මල් ශාලාවක තැන්පත් කර තිබෙන අතර අවසන් ගෞරව දැක්වීමට විශාල පිරිසක් පැමිණෙමින් සිටිනවා.\nජොනතන් සමඟ එකම පන්තියේ ඉගෙනුම ලැබූ පුංචි මිතුරන් ද ඔහුගේ නිසල සිරුර දැකගැනීමට පැමිණ සිටියා.\nජොනතන්ගේ දේහය පිළිබඳ අවසන් කටයුතු අද පස්වරුවේ තලාහේන පොදු සුසාන භූමියේදී සිදුකිරීමට නියමිතයි.",
       "URL": "https://www.hirunews.lk/337614/මාලබේ-වැඩබිමකදී-මියගිය-දරුවාගේ-අවසන්-කටයුතු-අද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=278"
}