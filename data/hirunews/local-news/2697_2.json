{
       "Source": "hirunews",
       "Timestamp": "Saturday, 30 May 2020 - 9:37",
       "Headline": "ඉන්දියාවේ කොරෝනා ආසාදිතයන් නැවතත් වාර්තාගත ලෙස ඉහළට",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා වෛරස් ආසාදිතයන් 7964ක් වාර්තා වී තිබෙනවා.\nඑය ඉන්දියාවේ මෙතෙක් දිනකදී වාර්තා වූ වැඩි ආසාදිතයින් සංඛ්‍යාවයි.\n7000 ඉක්ම වූ කොරෝනා ආසාදිතයන් ඉන්දියාවෙන් හමුවූ අඛණ්ඩ දෙවන දිනය ද මෙයයි.\nඊට පෙර දින 8ක්ම දිනකට 6000කට වැඩි කොරෝනා ආසාදිතයන් ඉන්දියාවෙන් වාර්තා වුණා.\nඑමෙන්ම, ඉන්දියාවෙන් මේ වන විට කොරෝනා මරණ 4971ක් ද වාර්තා වී තිබෙනවා.\nඒ, ගත වූ පැය 24 තුළ සිදුවූ මරණ 265ක් ද සමඟයි. ඒ අනුව ඉන්දියාව කොරෝනා වෛරසයෙන් වැඩිම පීඩාවට ලක්වූ 9 වන රට ලෙස තවදුරටත් පවතිනවා.\nඉන්දියාවේ කොරෝනා වෛරස් ව්‍යාප්තිය වැඩි වශයෙන් දක්නට ලැබෙන්නේ මහා රාෂ්ට්‍ර, තමිල්නාඩු සහ තෙලංගානා යන ප්‍රාන්තවලයි.",
       "URL": "https://www.hirunews.lk/241845/ඉන්දියාවේ-කොරෝනා-ආසාදිතයන්-නැවතත්-වාර්තාගත-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2697"
}