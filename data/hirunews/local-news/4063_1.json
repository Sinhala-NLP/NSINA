{
       "Source": "hirunews",
       "Timestamp": "Monday, 26 February 2018 - 16:10",
       "Headline": "කටුනායකට එන ගුවන් මඟීන්ට විශේෂ නිවේදනයක්",
       "News Content": "යාන දෙකක දෝෂ හේතුවෙන් ශ්‍රී ලන්කන් ගුවන් සේවයට අයත් ගුවන් ගමන්වල ප්‍රමාදයක් වාර්තා වන බව ශ්‍රී ලන්කන් ගුවන් සේවය පවසනවා.\nමේ නිසා පැය 24 පුරා ක්‍රියාත්මක 01 973 319 79 දුරකථන අංකය ඇමතීමෙන් අදාළ ගුවන් ගමන්වල තොරතුරු ලබා ගත හැකි බවයි ගුවන් සේවය ප්‍රකාශ කළේ.\nකටුනායක ගුවන්තොටුපලින් පිටත්ව යාමට නියමිතව තිබු ශ්‍රී ලංකන් ගුවන් සේවයට අයත් ගුවන්යානා කිහිපයක ගුවන් ගමන් ඊයේ (25) රාත්‍රියේ සහ අද (26) උදැසන නියමිත වේලාවට පිටත්ව නොයෑම හේතුවෙන් ගුවන් මගින් පිරිසක් අපසසුතාවයට පත්ව ඇතිබව වාර්තා වූවා.\nහිරු ගුවන් තොටුපල වාර්තාකරු සඳහන් කලේ මේ හේතුවෙන් මෙම මගින් පිරිසට පැය 08 කට අධික කාලයක් ගුවන්තොටුපල පරිශ්‍රය තුළ රැදී සිටීමට සිදුවූ බවයි.\nමේ සිදුවීමත් සමග ගුවන් මගීන් සහ බලධාරින් අතර නොසන්සුන් තාවයක්ද හට ගත බවයි අප වාර්තාකරු සදහන් කළා.",
       "URL": "https://www.hirunews.lk/184566/කටුනායකට-එන-ගුවන්-මඟීන්ට-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4063"
}