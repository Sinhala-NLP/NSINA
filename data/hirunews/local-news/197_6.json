{
       "Source": "hirunews",
       "Timestamp": "Monday, 10 July 2023 - 12:39",
       "Headline": "මුලතිව් කොක්කුතුඩුවායි සමූහ මිනීවළ සම්බන්ධයෙන් ජාත්‍යන්තර පරීක්ෂණයක් ඉල්ලා විරෝධතා",
       "News Content": "මුලතිව් කොක්කුතුඩුවා යී ප්‍රදේශයෙන් හමු වී ඇති සමූහ මිනීවළ සම්බන්ධයෙන් වහාම ජාත්‍යන්තර මට්ටමේ අපක්ෂපාතී පරීක්ෂණයක් පවත්වන ලෙස ඉල්ලමින් මුලතිව් ප්‍රාදේශීය දේශපාලනඥයින් පිරිසක් හා ස්වේච්ඡා සංවිධාන නියෝජිතයෝ කීපදෙනෙකු එම සමූහ මිනීවලට ආසනයේ විරෝධතා වයක් 09 දා පවත්වනු ලැබූවා.\nමේ විරෝධතාවයට යුද සමයේ දී අතුරුදහන් වූ පුද්ගලයින් සම්බන්ධයෙන් තොරතුරු සොයා බලන ඥාතී සංගම් වල නියෝජිතයෝ ද සහභාගීවී සිටිනු දක්නට ලැබුනා.\nදැනට මුලතිව් කොක්කුතුඩුවායී සමූහ මිනීවලේ කැනීම් කටයුතු කරගෙන යද්දී හමුවන ද්‍රව්‍ය හා සාධක අනුව එම සමූහ මිනීවළ කොටි සාමාජිකයින් විසින් ඔවුන්ගේ වධකාගාරවලදී මරා දමන ලද කොටි සාමාජිකයින් මිහිදන් කිරීම පිණිස යොදා ගත් ස්ථානයක් බවට තොරතුරු අනාවරණය වී තිබෙනවා .\nනමුත් මේ මතය බැහැර කරන හා එය පිළිගැනීමට දැඩි අකැමැත්තක් දක්වන උතුරේ දෙමළ දේශපාලන පක්ෂ නායකයෝ මේ සමූහ මිනී වලේ ඇත්තේ ආරක්ෂක අංශ විසින් අත්අඩංගුවට ගෙන මරා දමන ලද පුද්ගලයින් බව සනාථ කිරීමට උත්සහයක නිරතවෙනවා.",
       "URL": "https://www.hirunews.lk/340703/මුලතිව්-කොක්කුතුඩුවායි-සමූහ-මිනීවළ-සම්බන්ධයෙන්-ජාත්‍යන්තර-පරීක්ෂණයක්-ඉල්ලා-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=197"
}