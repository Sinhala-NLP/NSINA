{
       "Source": "hirunews",
       "Timestamp": "Thursday, 08 August 2019 - 12:56",
       "Headline": "තව දින 03කින් පොහොට්ටුවේ නායකත්වය මහින්දට -  හිටපු අමාත්‍ය බැසිල්",
       "News Content": "ලබන 11 වනදා පැවැත්වෙන ශ්‍රී ලංකා පොදුජන පෙරමුණේ ජාතික මහා සම්මේලනයේදී එහි නායකත්වය විපක්ෂ නායක මහින්ද රාජපක්ෂ විසින් භාරගනු ඇති බව හිටපු අමාත්‍ය බැසිල් රාජපක්ෂ ප්‍රකාශ කළා.\nකොළඹ අද කැඳවා තිබූ මාධ්‍ය හමුවකට එක්වෙමින් ඔහු කියා සිටියේ ඉදිරි ජනාධිපති අපේක්ෂකයාද, හිටපු ජනාධිපති මහින්ද රාජපක්ෂ විසින් එහිදී ප්‍රකාශ කරනු ඇති බවයි.\nලබන ඉරිදා පැවැත්වෙන ශ්‍රී ලංකා පොදුජන පෙරමුණේ ජාතික සම්මේලනය සඳහා ශ්‍රී ලංකා නිදහස් පක්ෂයට නිල වශයෙන් ආරාධනා නොකළේ යහපත් චේතනාවෙන් බව ද බැසිල් රාජපක්ෂ ප්‍රකාශ කළා.",
       "URL": "https://www.hirunews.lk/221804/තව-දින-03කින්-පොහොට්ටුවේ-නායකත්වය-මහින්දට-හිටපු-අමාත්‍ය-බැසිල්",
       "Category": "Local News",
       "Parent URL": "https://www.hirunews.lk/local-news.php?pageID=3209"
}