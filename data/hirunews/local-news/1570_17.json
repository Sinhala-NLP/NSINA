{
       "Source": "hirunews",
       "Timestamp": "Wednesday, 10 November 2021 - 14:59",
       "Headline": "ශ්‍රී ලංකා පොදුජන පෙරමුණ කතරගම ප්‍රාදේශීය සභාවේ අයවැය පරාජය වෙයි",
       "News Content": "ශ්‍රී ලංකා පොදුජන පෙරමුණට බලය හිමි කතරගම ප්‍රාදේශීය සභාවේ ලබන වසරට අදාළ අයවැය අද (10) වැඩි ඡන්දයෙන් පරාජය වී තිබෙනවා.\nඊට අදාළ ඡන්ද විමසීමේදී ශ්‍රී ලංකා පොදුජන පෙරමුණේ මන්ත්‍රීවරුන් 5 දෙනෙකු විරුද්ධ පක්ෂයේ මන්ත්‍රිවරුන් සමග එක්ව අයවැයට එරෙහිව ඡන්දය භාවිත කිරීමට ඊට හේතුවයි.\nඒ අනුව, අයවැයට පක්ෂව ඡන්ද 3ක් හිමිවූ අතර විපක්ෂව හිමිවූ ඡන්ද සංඛ්‍යාව 13 ක්. ඒ අනුව වැඩි ඡන්ද 10කින් කතරගම ප්‍රාදේශිය සභාවේ අයවැය පරාජයට පත්වී තිබෙනවා.",
       "URL": "https://www.hirunews.lk/287591/ශ්‍රී-ලංකා-පොදුජන-පෙරමුණ-කතරගම-ප්‍රාදේශීය-සභාවේ-අයවැය-පරාජය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1570"
}