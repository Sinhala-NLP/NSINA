{
       "Source": "hirunews",
       "Timestamp": "Thursday, 01 December 2022 - 19:29",
       "Headline": "අන්තර්ජාල දැනුමෙන් ස්නයිපර් අවියක් නිපදවූ තරුණයා රිමාන්ඩ්",
       "News Content": "අන්තර්ජාල වීඩියෝ නරඹමින් ස්නයිපර් ගිනි අවියක් සකස් කිරීමේ චෝදනාවට අත්අඩංගුවට ගත් 28 හැවිරිදි තරුණයා මේ මස 05 වනදා දක්වා රක්ෂිත බන්ධනාගාර ගතකර තිබෙනවා.\nඒ ඔහු අද (01) පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nලද තොරතුරකට අනුව වාද්දූව - කල්පිටිය ප්‍රදේශයේ පදිංචි මෙම තරුණයා ඊයේ අත්අඩංගුවට ගෙන තිබුණා.\nසුදු යකඩ සහ ඇලුමිනියම් වැනි ද්‍රව්‍ය යොදා ගනිමින් මෙම තරුණයා අදාළ ගිනි අවිය නිපදවා ඇති බවයි පොලිසිය සඳහන් කළේ.\nගිනිඅවියට යොදා ගන්නා පතොරම්ද ඔහු විසින්ම නිර්මාණය කර ඇති අතර ගිනිඅවිය යොදාගනිමින් වන සතුන් ඝාතනය කිරීමටද කටයුතු කර තිබෙනවා.",
       "URL": "https://www.hirunews.lk/321748/අන්තර්ජාල-දැනුමෙන්-ස්නයිපර්-අවියක්-නිපදවූ-තරුණයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=694"
}