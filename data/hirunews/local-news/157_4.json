{
       "Source": "hirunews",
       "Timestamp": "Monday, 24 July 2023 - 10:31",
       "Headline": "පුතාගේ හබයෙන් පියා මරුට",
       "News Content": "කුඩාවැල්ල ප්‍රදේශයේ තියුණු ආයුධයකින් පහර දී තුවාල ලැබු පුද්ගලයෙකු අද(24) උදෑසන මරණයට පත් ව තිබෙනවා.\nපහර දීමෙන් තුවාල ලැබු පිරිමි පුද්ගලයෙකු හා කාන්තාවක් තංගල්ල රෝහලට ඇතුලත් කිරිමෙන් පසු පිරිමි පුද්ගලයා මියගොස් ඇති බවටයි තංගල්ල පොලිසිය සඳහන් කළේ.\nමියගිය පුද්ගලයා වයස අවුරුදු 64ක කුඩාවැල්ල ප්‍රදේශයේ පදිංචිකරුවෙක්.\nපොලිසිය වැඩිදුරටත් පැවසුවේ සැකකරු මරණකරුගේ පුතා සමඟ ඊයේ(23) ආරවුලක් ඇතිකරගෙන ඇති අතර, සැකකරු නැවත ආරවුල ඇතිකරගත් මරණකරුගේ නිවසට පැමිණ ඔහුගේ පියාට සහ මවට තියුණු ආයුධයකින් පහරදීම සිදු කර ඇති බවයි.\nතුවාලකාරිය වැඩිදුර ප්‍රතිකාර සඳහා කරාපිටිය රෝහලට මාරුකර ඇති අතර ඝාතනයට සම්බන්ධ ප්‍රධාන සැකකරු අත්අඩංගුවට ගැනිම සඳහා වැඩිදුරටත් විම‍ර්ශන සිදුකරන බව පොලිසිය පවසනවා.",
       "URL": "https://www.hirunews.lk/342315/පුතාගේ-හබයෙන්-පියා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=157"
}