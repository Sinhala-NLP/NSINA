{
       "Source": "hirunews",
       "Timestamp": "Friday, 04 August 2017 - 13:23",
       "Headline": "නුවර පාර අවහිර කළ කන්ටේනරයේ රියදුරා අත්අඩංගුවට",
       "News Content": "කටුනායක අධිවේගි මාර්ගයට පිවිසෙන කැළණිය නව පාලම ඉහලින් සවිකර තිබු දැන්වීම් පුවරුවක ලොරි රථයක් ගැටීම සම්බන්ධයෙන් එහි රියදුරා ග්‍රෑන්ඞ්පාස් පොලිසිය මගින් අත්අඩංගුවට ගෙන තිබෙනවා.\nවාහන රැගෙන යාම සදහා සැකසුණු මෙම ලොරි රථයේ සිමෙන්ති මිශ්‍රකයක් ප්‍රවාහනය කරමින් තිබූ බව සදහන්.\nලොරි රථය දැන්වීම් පුවරුවේ ගැටීමෙන් එය කඩා වැටී තිබෙනවා.\nමේ නිසා අද උදෑසන කොළඹ - නුවර මාර්ගයේ සහ කටුනායක - කොළඹ අධිවේගි මාර්ගයේ කොළඹට පිවිසෙන සහ පිටවෙන මංතීරු වල දැඩි රථවාහන තදබදයක් ඇතිවුණා.\nඒ හේතුවෙන් උදැසන කාර්යාල සේවයට පැමිණෙමින් සිටි ජනතාව පත් වුනේ දැඩි අසීරුතාවන්ටයි.\nඅනතුරුව ගිනිනිවීම් සේවා දෙපාර්තමේන්තුවේ සේවකයින්ගේ සහ පොලිසියේ මැදිහත් විම මත කඩා වැටුනු දැන්විම් පුවරුව ඉවත් කරනු ලැබුවා.\nමේ වන විට කොළඹ කටුනායක අධිවේගි මාර්ගයේ සහ කොළඹ නුවර මාර්ගයේ ගමනාගමන කටයුතු බාධාවකින් තොරව සිදුවන බවයි පෑලියගොඩ පොලිසිය ප්‍රකාශ කලේ.\nඅනතුර සිදුවූ අවස්ථාව පහතින්.",
       "URL": "https://www.hirunews.lk/167610/නුවර-පාර-අවහිර-කළ-කන්ටේනරයේ-රියදුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4386"
}