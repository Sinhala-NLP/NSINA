{
       "Source": "hirunews",
       "Timestamp": "Tuesday, 06 April 2021 - 9:56",
       "Headline": "කොරෝනා වැළදී සිටි කොස්ගොඩ තාරකට ඩෙංගු",
       "News Content": "රැඳවුම් නියෝග මත අපරාධ පරීක්ෂණ දෙපාර්තමේන්තුවේ රඳවා සිටි සංවිධානාත්මක අපරාධ කල්ලි සාමාජික කීර්ති තාරක පෙරේරා විජේසේකර හෙවත් කොස්ගොඩ තාරක ඇතුළු සිව් දෙනෙකුට ඩෙංගු වැළදී තිබෙනවා.\nඒ හේතුවෙන් ඔවුන් ප්‍රතිකාර සඳහා රෝහල් ගත කර ඇති බවයි අපරාධ පරීක්ෂණ දෙපාර්තමේන්තුවේ ප්‍රකාශකයෙකු හිරු ප්‍රවෘත්ති අංශයට සදහන් කළේ.\nසැකකරුවන්ට මේ වන විට විශේෂ පොලිස් ආරක්ෂාවක් ලබා දී ඇති බවද වාර්තා වනවා.\nඑමෙන්ම, කොස්ගොඩ තාරක ඇතුළු සැකකරුවන් පිරිසකට මීට පෙර කොරෝනා වෛරසය ද ආසාදනය වී ඇති බවට අපරාධ පරීක්ෂණ දෙපාර්තමේන්තුව අධිකරණයට දැනුම් දුන්නා.",
       "URL": "https://www.hirunews.lk/267636/කොරෝනා-වැළදී-සිටි-කොස්ගොඩ-තාරකට-ඩෙංගු",
       "Category": "Local News",
       "Parent URL": "https://www.hirunews.lk/local-news.php?pageID=2038"
}