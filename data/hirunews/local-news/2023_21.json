{
       "Source": "hirunews",
       "Timestamp": "Tuesday, 13 April 2021 - 8:08",
       "Headline": "තවත් පොල්තෙල් සාම්පල් 30 ක ප්‍රතිඵල අවුරුදු නිවාඩුවෙන් පසු",
       "News Content": "ප්‍රතිඅපනයනය සඳහා නියෝග කළ එක් සමාගමක පිරිපහදු නොකළ පොල්තෙල් බහලුම් රැගත් බාබරා නෞකාව ඊයේ රාත්‍රියේ කොළඹ වරායෙන් පිටත්ව ගියා.\nමෙටි්‍රක් ටොන් 105ක් පමණ වන අදාළ පොල්තෙල් තොගය නැවත රැගෙන යනු ලැබුවේ මලයාසියාව වෙතයි.\nමේ අතර ඇෆ්ලටොක්සීන් පිළිකා කාරකය අඩංගුදැයි සොයාබැලීම සඳහා වෙළඳපොලෙන් ලබාගත් සෙසු පොල්තෙල් සාම්පලවල ප්‍රතිඵල, අලුත් අවුරුදු නිවාඩුවෙන් පසු නිකුත්වනු ඇතැයි පාරිභෝගික කටයුතු අධිකාරිය ප්‍රකාශ කළා.\nඑහි උසස් නිලධාරියෙකු කියා සිටියේ ඇෆ්ලටොක්සීන් පිළිකා කාරකය අඩංගුදැයි සොයා බැලීම සඳහා පේරාදෙණිය විශ්වවිද්‍යාලය වෙත යොමු කළ තවත් පොල්තෙල් සාම්පල 30ක ප්‍රතිඵල මෙලෙස නිකුත් වීමට නියමිත බවයි.",
       "URL": "https://www.hirunews.lk/268304/තවත්-පොල්තෙල්-සාම්පල්-30-ක-ප්‍රතිඵල-අවුරුදු-නිවාඩුවෙන්-පසු",
       "Category": "Local News",
       "Parent URL": "https://www.hirunews.lk/local-news.php?pageID=2023"
}