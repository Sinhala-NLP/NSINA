{
       "Source": "hirunews",
       "Timestamp": "Monday, 18 January 2021 - 6:47",
       "Headline": "ආසාදිතයින් 05ක්, අනුරපුර භික්ෂු විශ්ව විද්‍යාලය තාවකාලිකව වැසේ",
       "News Content": "අනුරාධපුර භික්ෂු විශ්වවිද්‍යාලය අද (17) සිට දින නියමයක් නොමැතිව තාවකාලිකව වසා දමා තිබෙනවා.\nඑම විශ්ව විද්‍යාලයේ පස්දෙනෙකුට කොවිඩ් වෛයිරසය ආසාදනය වීම හේතුවෙන් මෙම තීරණ ගෙන ඇති බවයි වාර්තා වන්නේ.\nඅනධ්‍යයන කාර්ය මණ්ඩලයේ සාමාජිකයින් සිව්දෙනෙකුට සහ පරිපාලන අංශයේ එක් සාමාජිකයෙකුට මෙලෙස කොවිඩ් වෛයිරසය ආසාදනය වී ඇති බවයි විශ්ව විද්‍යාල ආරංචි මාර්ග පවසන්නේ.\nමේ අතර, ශ්‍රී ජයවර්ධනපුර විශ්විවිද්‍යාලයේ වෛද්‍ය පීඨයේ පීඨාධිපතිවරයා ඇතුළු පිරිසකට කොරෝනා ආසාදනය වී ඇති බවට තහවුරු වී තිබුණ ද විභාග සඳහා  සිසුන් ගෙන්වන බවට දෙමව්පියන් චෝදනා කරනවා.\nමේ සම්බන්ධයෙන් අප එම විශ්වවිද්‍යාලයේ පරිපාලනයෙන් විමසීමක් කළ අතර එහි ජ්‍යෙෂ්ඨ ප්‍රකාශකයෙකු කියා සිටියේ නිසි සෞඛ්‍යාරක්ෂිත ක්‍රමවේද ඔස්සේ විභාග කටයුතු සිදුකරන බවයි.",
       "URL": "https://www.hirunews.lk/259978/ආසාදිතයින්-05ක්-අනුරපුර-භික්ෂු-විශ්ව-විද්‍යාලය-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2205"
}