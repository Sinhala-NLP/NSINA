{
       "Source": "hirunews",
       "Timestamp": "Friday, 28 January 2022 - 18:39",
       "Headline": "95%කට වඩා පැතිර යමින් පවතින්නේ ඔමික්‍රොන් බවට හෙළිවෙයි (වීඩියෝ)",
       "News Content": "ශ්‍රී ලංකාවේ මේ දිනවල පැතිර යන කොරෝනා වෛරස් ප්‍රභේදය ඔමික්‍රොන් වෛරසය බව සෞඛ්‍ය අංශ පවසනවා.\nඅද පැවති මාධ්‍ය හමුවකට එක්වෙමින් සෞඛ්‍ය ප්‍රවර්ධන කාර්යාංශයේ අධ්‍යක්ෂ විශේෂඥ වෛද්‍ය රංජිත් බටුවන්තුඩාව සඳහන් කළේ වාර්තාවන ආසාදිතයන්ගෙන් සියයට 95ක් පමණ ඔමික්‍රොන් ආසාදිතයන් බවයි.\nපර්යේෂණාගාර වාර්තාවලින් මේබව තහවුරු වී ඇති අතර ආසාදිතයන් වාර්තාවීම මෙන්ම රෝහල්ගත වීම් ද ඉහළ ගොස් ඇතැයි ඔහු සඳහන් කළා.\nඑමෙන්ම මේ දිනවල බූස්ටර් එන්නත් මාත්‍රාව ලබාගැනීමට ජනතාවගේ වැඩි උනන්දුවක් දක්නට ලැබෙන බව ද ඔහු පෙන්වා දෙනවා.\nමේ අතර රට වැසීම ගැන මෙතෙක් කිසිදු තීරණයක් ගෙන නොමැති බව  සෞඛ්‍ය අමාත්‍යාංශයේ මාධ්‍ය ප්‍රකාශක නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් පවසනවා.",
       "URL": "https://www.hirunews.lk/295491/95කට-වඩා-පැතිර-යමින්-පවතින්නේ-ඔමික්‍රොන්-බවට-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1391"
}