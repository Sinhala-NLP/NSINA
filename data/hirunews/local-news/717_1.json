{
       "Source": "hirunews",
       "Timestamp": "Tuesday, 22 November 2022 - 14:55",
       "Headline": "පොළොන්නරුව වැලිකන්ද සූරියවැව ප්‍රදේශයේ රක්ෂිතයක අනවසර ඩෝසර් කිරීමක් (වීඩියෝ)",
       "News Content": "පොළොන්නරුව වැලිකන්ද ත්‍රිකෝණමඩු රක්ෂියට මායිම්ව පිහිටි සූරියවැව ප්‍රදේශයේ රක්ෂිතයක් කිසියම් පිරිසක් ඩෝසර් කරමින් පරිසර විනාශයක් සිදු කරන බවට ගොවි නියෝජිතයින් පවසනවා.\nඔවුන් පෙන්වා දෙන්නේ, සිදු කරන විනාශය පිළිබඳව වගකිවයුතු නිලධාරීන් මෙතෙක් කිසිඳ පියවරක් ගෙන නොමැති බවයි.\nප්‍රදේශවාසීන් පෙන්වා දෙන්නේ බඩඉරිඟු වගාවක් සඳහා ආයෝජකයයෙකුට මෙම ප්‍රදේශය ලබා දී ඇති බවයි.\nඒ අනුව ඩෝසර් යොදා ගනිමින් ප්‍රදේශය එළි පෙහෙළිකරමින් පවතින ආකාරය මෙලෙස දැක ගත හැකි වුණා.\nකිසිඳු වග විභාගයක් නොමැතිව විශාල ගස් කපා දමමින් මෙම පිරිස දැඩි පාරසරික විනාශයක් සිදු කරන බවටයි ප්‍රදේශවාසීන් චෝදනා කරන්නේ.\nමේ හේතුවෙන් වන සතුන් ගම්වැදීම නිසා තම වගාවන් විනාශ වීමේ අවදානමක්ද මතුව ඇති බව ඔවුන් වැඩිදුරටත් සඳහන් කළා.",
       "URL": "https://www.hirunews.lk/321002/පොළොන්නරුව-වැලිකන්ද-සූරියවැව-ප්‍රදේශයේ-රක්ෂිතයක-අනවසර-ඩෝසර්-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=717"
}