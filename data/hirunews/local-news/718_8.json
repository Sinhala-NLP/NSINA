{
       "Source": "hirunews",
       "Timestamp": "Tuesday, 22 November 2022 - 7:02",
       "Headline": "LGBTQ රාත්‍රී සමාජ ශාලාවක වෙඩි තැබීමකින් පස් දෙනෙකු ජීවිතක්ෂයට",
       "News Content": "කොලරාඩේ ප්‍රාන්තයේ LGBTQ රාත්‍රී සමාජ ශාලාවකට තුවක්කුකරුවකු විසින් වෙඩි තබා තිබෙනවා.\nඊයේ (21) මෙම ප්‍රහාරය සිදු වී ඇති අතර, බෝම්බ සිද්ධියක් සම්බන්ධ ව අත් අඩංගුවට පත් වූ සැකකරුවකු යි මෙම වෙඩි තැබීම සිදු කර ඇත්තේ.\nමෙම වෙඩි තැබීමෙන් පුද්ගලයන් පස් දෙනෙකු මිය ගොස් 17 දෙනෙකුට තුවාල සිදු වී ඇති බව සඳහන්.\nමේ හේතුවෙන් ඇමරිකා එක්සත් ජනපදය පුරා නිදහසේ තුවක්කු භාවිත කිරීමට ඇති අයිතිය පිළිබඳ බරපතළ විරෝධතා ඇති වී තිබෙනවා.\nරතු කොඩි විරෝධතා නමින් මෙය නම් කර ඇති අතර, ඇමරිකාව තුළ නිදහසේ තුවක්කු භාවිත කිරීමට ඇති අයිති මෙමඟින් ප්‍රශ්න කෙරෙනු ඇති.\nසැකකරු 22 හැවිරිදි ඇන්ඩර්සන් ලී ඕල්ඩ්‍රිච් නම් පුද්ගලයකු බව යි පොලිසිය වාර්තා කරන්නේ.",
       "URL": "https://www.hirunews.lk/320960/lgbtq-රාත්‍රී-සමාජ-ශාලාවක-වෙඩි-තැබීමකින්-පස්-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=718"
}