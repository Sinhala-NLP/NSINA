{
       "Source": "hirunews",
       "Timestamp": "Tuesday, 23 November 2021 - 13:54",
       "Headline": "ඉන්ධන මිල ස්ථායිකරණ කමිටුව නැත්නම් මිල සූත්‍රය අවශ්‍ය බව ඇමති ගම්මන්පිල කියයි",
       "News Content": "මාසයක කාලයක් තුළ දී මෙරට උද්ධමනය සියයට 2.1කින් ඉහළ ගොස් තිබෙනවා.\nඒ අනුව පසුගිය සැප්තැම්බර් මාසයේ සියයට 6.2ක් වූ මතුපිට උද්ධමනය ඔක්තෝම්බර් මාසයේදී ඉහළ ගොස් ඇත්තේ සියයට 8.3ක් දක්වායි.\nමේ අතර, උඩරට එළවළු ඊයේ රාත්‍රියේ ආර්ථික මධ්‍යස්ථාන කිහිපයක් වෙත ලැබීමත් සමඟ එළවළු හිඟය යම් පමණකට අඩු වී ඇතත්, මිල ගණන් තවමත් පවතින්නේ ඉහළ අගයකයි.\nකෙසේ වෙතත්,  පිටකොටුව අවට එළවළු වෙළඳුන් සඳහන් කළේ තමන්ට තවමත් එළවළු තොග නිසි පරිදි නොලැබීම හේතුවෙන් මිල ගණන් ඉහළ මට්ටමක පවතින බවයි.\nමේ අතර, ඉන්ධන මිල ස්ථායීකරණ කමිටුව  ස්ථාපිත නොකරන්නේ නම් වහාම ඉන්ධන මිල සූත්‍රය ගෙන ආ යුතු බව බලශක්ති අමාත්‍ය උදය ගම්මන්පිළ ප්‍රකාශ  කළා.\nඅමාත්‍යවරයා මේ බව කියා සිටියේ පාර්ලිමේන්තු මන්ත්‍රී මොහොමඩ් මුසම්මිල් අද පාර්ලිමේන්තුවේදී යොමු කළ ප්‍රශ්නයකට පිළිතුරු ලබාදෙමින්.",
       "URL": "https://www.hirunews.lk/288913/ඉන්ධන-මිල-ස්ථායිකරණ-කමිටුව-නැත්නම්-මිල-සූත්‍රය-අවශ්‍ය-බව-ඇමති-ගම්මන්පිල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1543"
}