{
       "Source": "hirunews",
       "Timestamp": "Wednesday, 31 May 2023 - 9:06",
       "Headline": "බස් යතුරුපැදි ගැටුමෙන් තරුණයෙක් මරුට",
       "News Content": "දෙල්ගොඩ දොම්පේ මාර්ගයේදී ඊයේ (30) රිය අනතුරක් සිදු වී පුද්ගලයකු මියගොස් තිබෙනවා.\nඑම රිය අනතුර සිදු වී ඇත්තේ මීගහවත්ත, දෙල්ගොඩ-දොම්පේ මාර්හයේ කඳුබොඩ ප්‍රදේශයේදී දොම්පේ දෙස සිට දෙල්ගොඩ දෙසට ධාවනය වූ බස් රථයක ඊට ප්‍රතිවිරුද්ධ දිශාවෙන් ධාවනය වූ යතුරුපැදියක් ගැට්මෙන්.\nඅනතුරින් බරපතළ තුවාල ලැබූ යතුරුපැදිකරු උඩුපිල රෝහලට ඇතුළත් කිර්‍ර්මෙන් පසු මිය ගොස් තිබෙනවා.\nමියගොස් ඇති පුද්ගලයා වයස අවුරුදු 23ක දෙල්ගොඩ ප්‍රදේශයේ පදිංචි තරුණයෙක්.\nයතුරුපැදිකරුගේ අපරික්ෂාකාරී ධාවනය හේතුවෙන් මෙම අනතුර සිදු වී ඇතැයි පොලිසිය පවසනවා.\nඅනතුරට සම්බන්ධ රියැදුරු අත්අඩංගුවට ගෙන ඇති අතර මීගහවත්ත පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/336647/බස්-යතුරුපැදි-ගැටුමෙන්-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=305"
}