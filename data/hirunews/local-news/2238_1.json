{
       "Source": "hirunews",
       "Timestamp": "Sunday, 03 January 2021 - 7:25",
       "Headline": "වනාතවිල්ලුවේ පක්ෂීන් මියයාම විෂ ශරිර ගත වීමක්දැයි සැක",
       "News Content": "විල්පත්තු ජාතික උද්‍යාන මායිමේ ප්‍රේරක කලාපය ආසන්නයේ වනාතවිල්ලුව - රාලමඩුව කුඹුරු යායක පක්ෂීන් මියගොස් සිටියේ විෂ ශරීර ගත වීමකින් බවට සැක කරන බව වනජීවි දෙපාර්තමේන්තුවේ පශු වෛද්‍ය ඉසුරු කෝට්ටේගොඩ ප්‍රකාශ කළා.\nඔහු කියා සිටියේ මියගිය පක්ෂීන්ගේ සිරුරු කොටස් රජයේ රස පරීක්ෂකවරයා වෙතද යොමුකර ඇති බවයි.\nපෙරේදා සිදුකළ පරීක්ෂණවලදී මෙම පක්ෂීන්ට කුරුළු උණ වැළදී නොමැති බවට හෙළිවුණා.\nවනාතවිල්ලුව - රාලමඩුව වෙල් යායක පක්ෂීන් 150 කට ආසන්න සංඛ්‍යාවක් ගෙවී ගිය සතියේ මියගොස් තිබුණා.\nඒ අතර, වී කුරුල්ලන්, ගෙළ කළු කුරුල්ලා, මහ ටිකිරිත්තා, කිරුළළු බිම් රිට්ටා යන පක්ෂීන් වනවා.",
       "URL": "https://www.hirunews.lk/258613/වනාතවිල්ලුවේ-පක්ෂීන්-මියයාම-විෂ-ශරිර-ගත-වීමක්දැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=2238"
}