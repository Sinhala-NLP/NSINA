{
       "Source": "hirunews",
       "Timestamp": "Saturday, 29 July 2023 - 12:49",
       "Headline": "කුවේට්හි මරණ දඬුවම නියම වූ පුද්ගලයාගේ අවසන් කැමැත්ත",
       "News Content": "චෝදනා කිහිපයකට වරදකරුවන් වූ 05 දෙනෙකුට කුවේට් රාජ්‍යය ඊයේ (29) මරණ දඬුවම ක්‍රියාත්මක කරනු ලැබුවා.\nඒ අතර මත්ද්‍රව්‍ය ජාවාරම සම්බන්ධයෙන් වරදකරු වූ ශ්‍රී ලාංකිකයෙකු සිටියා.\n43 හැවිරිදි ශ්‍රී ලාංකිකයෙකු මෙලෙස එල්ලා මරාදමා ඇති අතර ඔහු සිය අවසන් කැමැත්ත ලෙස ඔහු ප්‍රකාශ කර ඇත්තේ ඔහුගේ මෘත දේහය මෙරටට ගෙන්වා තම මවට ලබා දෙන ලෙසයි.\nමේ සම්බන්ධයෙන් අදහස් දක්වමින් විදේශ සේවා නියුක්ති කාර්යාංශයේ මාධ්‍ය ප්‍රකාශක නියෝජ්‍ය සාමාන්‍යාධිකාරී ගාමිණි සෙනරත් යාපා ප්‍රකාශ කර සිටියේ ඔහුගේ මෙම ඉල්ලීම ඉටු කිරීමට කඩිනමින් කටයුතු කරන බවයි.",
       "URL": "https://www.hirunews.lk/342929/කුවේට්හි-මරණ-දඬුවම-නියම-වූ-පුද්ගලයාගේ-අවසන්-කැමැත්ත",
       "Category": "Local News",
       "Parent URL": "https://www.hirunews.lk/local-news.php?pageID=142"
}