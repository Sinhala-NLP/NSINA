{
       "Source": "hirunews",
       "Timestamp": "Monday, 05 July 2021 - 13:32",
       "Headline": "ප්‍රදේශ කිහිපයකට ඉදිරි පැය විසි හතරේදී වැසි",
       "News Content": "බස්නාහිර, සබරගමුව, වයඹ සහ දකුණු පළාත්වලත්, මහනුවර සහ නුවරඑළිය දිස්ත්‍රික්කවලත් ඉදිරි පැය විසි හතර තුළ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඅදාළ ප්‍රදේශවල ඇතැම් ස්ථානවලට මිලිමීටර 75 ක පමණ තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර කන්කසන්තුරේ සිට මන්නාරම හරහා පුත්තලම දක්වා සහ ගාල්ල සිට හම්බන්තොට හරහා පොතුවිල් දක්වා වන මුහුදු ප්‍රදේශ විටින් විට රළුවීමේ හැකියාව පවතිනවා.\nගිගුරුම් සහිත වැසි පවතින විට එම ප්‍රදේශවල තාවකාලික තද සුළං මෙන්ම මුහුදු ප්‍රදේශ ඉතා රළුවීමේ අවදානමක්ද පවතින බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/276139/ප්‍රදේශ-කිහිපයකට-ඉදිරි-පැය-විසි-හතරේදී-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1840"
}