{
       "Source": "hirunews",
       "Timestamp": "Tuesday, 30 May 2023 - 22:38",
       "Headline": "පොසොන් උත්සවයට ආධාර කිරීමට ඌරුවරිගයේ වන්නිලා ඇත්තන් සූදානම්",
       "News Content": "මෙවර පොසොන් ජාතික උත්සවය පැවැත්වෙන මිහින්තලා පුදබිමට විදුලි ආලෝකය ලබාදිය නොහැකි බවට රජයේ වගකිවයුතු නිළධාරින් පැවසීමත් සමඟ පොසොන් උත්සවය සංවිධානය කර ගැනිම වෙනුවෙන් ආධාර එකතු කර ගැනිම වෙනුවෙන් මහ සඟරුවන පිඬු සිඟා වැඩිම සම්බන්ධයෙන් ආදිවාසී නායක විශ්ව කිර්ති වනස්පතී ඌරුවරිගයේ වන්නිලා ඇත්තන් සිය අදහස ප්‍රකාශ කලා.\nඑහිදී නායකතුමන් ප්‍රකාශකර සිටියේ මිහින්තලාව යනු මේ රටේ ඉතිහාසයක් ඇති, බුදුරජාණන් වහන්සේගේ නිර්මල දහම මේ රටට පළමුව රැගෙම ආ ස්ථානය බවත්\nඅතීතයේ සිට මිහින්තලා පෙරහැර, පොසොන් පෙරහැර සමරා ඇති බවයි.\nඑම නිසා ම මෙවර එය නොපැවැත්වුවහොත් එය නුසුදුසු දෙ‍යක් බවත් මිහින්තලාවේ නායක ස්වාමින් වහන්සේ විශාල කරදරයකට පත්ව සිටින බවත් නායක ස්වාමින් වහන්සේට වැඩියෙන් වඩා විශාල වගකීමක් ආන්ඩුවට ඇති බවත් වන්නිලා ඇත්තන් ප්‍රකාශ කර සිටිනවා.\n''මගේ පරම්පරාවේ මිනිස්සු එක වේලක වැය කරන මුදල් එකතු කරලා මිහින්තලේ පොසොන් සැමරුම සැමරීමට ආධාර කරන්න සූදානම් වෙලා ඉන්නවා'' යැයි ආදිවාසී නායක විශ්ව කිර්ති වනස්පතී ඌරුවරිගයේ වන්නිලා ඇත්තන් ප්‍රකාශ කරන අතර රටේ අර්බුදයක් ,අහේනියක් පැවතුන ද රජයට පොසොන් උත්සවය මඟහැරසිටීමට හැකකියාවක් නොමැති බවයි වන්නිල ඇත්තන් වැඩිදුරටත් ප්‍රකාශකර සිටියේ.",
       "URL": "https://www.hirunews.lk/336627/පොසොන්-උත්සවයට-ආධාර-කිරීමට-ඌරුවරිගයේ-වන්නිලා-ඇත්තන්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=306"
}