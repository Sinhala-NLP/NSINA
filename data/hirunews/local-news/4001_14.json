{
       "Source": "hirunews",
       "Timestamp": "Saturday, 07 April 2018 - 11:10",
       "Headline": "මත්පෙති ළඟ තබා ගත් සිසුන් තුන් දෙනෙකු අත්අඩංගුවට",
       "News Content": "ට්‍රැමඩෝල් වර්ගයේ මත්පෙති ළඟ තබාගෙන සිටි ආනමඩුව ප්‍රදේශයේ ජනප්‍රිය පාසලක සිසුන් තුන් දෙනෙකු අත්අඩංගුවට ගෙන තිබෙනවා.\nපළමු පාසල් වාරයේ අවසන් දිනය වූ ඊයේ (06) විදුහල්පතිවරයාට ලද තොරතුරකට අනුවයි අදාළ සිසුන් පරීක්ෂා කිරීමේදී ඔවුන් සතුව තිබී මෙම මත්පෙති සොයාගෙන ඇත්තේ.\nසැකකාර සිසුන් මීට පෙර අවස්ථා කිහිපයකදීම මත්පෙති පාසලට ගෙනවිත් ඇති බව පොලීසිය සඳහන් කළා.\nඅවුරුදු 17 සහ 18 වයස්වල පසුවන මොවුන් අද (07)  ආනමඩුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/187850/මත්පෙති-ළඟ-තබා-ගත්-සිසුන්-තුන්-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4001"
}