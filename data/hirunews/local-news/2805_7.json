{
       "Source": "hirunews",
       "Timestamp": "Friday, 10 April 2020 - 13:26",
       "Headline": "චීනයෙන් කොරෝනා පරීක්ෂණ කට්ටල 20,000ක් රැගත් ගුවන් යානයක් අද  දිවයිනට",
       "News Content": "කොරෝනා පරීක්ෂණ උපකරණ කට්ටල 20,064ක් රැගත් විශේෂ භාණ්ඩ ප්‍රවාහන ගුවන් යානයක් චීනයේ සිට අද රාත්‍රියේ දිවයිනට පැමිණෙනවා.\nඑම්.යූ. 231 දරණ එම ගුවන් යානය ෂැංහයි නුවර සිට පැමිණීමට නියමිත බවයි ශ්‍රී ලංකාවේ චීන තානාපති කාර්යාලය සඳහන් කළේ.\nපී.සී.ආර්. හෙවත් කොරෝනා වෛරස් ආසාදනය සහතික කළ හැකි මෙම පරීක්ෂණ කට්ටල තොගයේ වටිනාකම ඇමරිකානු ඩොලර් එක්ලක්ෂ 30,000ක් පමණ වටිනාකමකින් යුක්ත බව සඳහන්.\nආසියාකරයේ ධනවත්ම පුද්ගලයෙකු වන චීන ප්‍රකෝටිපති ව්‍යාපාරික ජැක් - මා විසින් මෙම පරීක්ෂණ කට්ටල තොගය පරිත්‍යාග කර තිබෙනවා.\nඑමෙන්ම, ඉදිරි සතියේ තවත් පරීක්ෂණ කට්ටල 20,000ක් දිවයිනට රැගෙන ඒමට නියමිත බවයි මෙරට චීන තානාපති කාර්යාලය සඳහන් කළේ.",
       "URL": "https://www.hirunews.lk/238330/චීනයෙන්-කොරෝනා-පරීක්ෂණ-කට්ටල-20000ක්-රැගත්-ගුවන්-යානයක්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2805"
}