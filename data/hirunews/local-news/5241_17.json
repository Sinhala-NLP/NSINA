{
       "Source": "hirunews",
       "Timestamp": "Sunday, 20 December 2015 - 14:46",
       "Headline": "ගවයින් පැටවූ සුඛෝපභෝගී වෑන් රථයකට ගාල්ලේදී වෙඩි",
       "News Content": "ගාල්ල -  වක්වැල්ල පාලම අසලදී අණ නොතකා ධාවනය කළ වෑන් රථයකට පොලීසිය වෙඩි තබා තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ අද අලූයම දෙකට පමණ අදාළ වෑන් රථයට නතර කරන ලෙසට පොලීසිය සංඥා කළද ඔවුන් නොනවත්වා ධාවනය කිරීම හේතුවෙන් මෙලෙස වෙඩි තබා ඇති බවයි.\nපසුව සිදුකළ පරීක්ෂා කිරීම්වලදී එම වෑන් රථයේ සිටි එළ ගවයන් දෙදෙනෙකු, කඩුවක් සහ යකඩ කපන කටරයක් සමඟ සැකකරුවන් හතරදෙනෙකු පොලිස්  භාරයට ගනු ලැබුවා. මෙම සැකකරුවන් වයස අවුරුදු 28, 29 සහ 48 යන වයස්වල පසුවන කහදූව, අම්බලන්ගොඩ, වාද්දුව සහ ඇල්පිටිය ප්‍රදේශවල පදිංචිකරුවන්.\nඡායාරූප - රවීන්ද්‍ර චන්ද්‍රලාල්",
       "URL": "https://www.hirunews.lk/122459/ගවයින්-පැටවූ-සුඛෝපභෝගී-වෑන්-රථයකට-ගාල්ලේදී-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=5241"
}