{
       "Source": "hirunews",
       "Timestamp": "Friday, 10 June 2022 - 7:02",
       "Headline": "නැවට මුදල් ගෙවීම අද - ගෑස් බෙදීමක් නැහැ (වීඩියෝ)",
       "News Content": "ගෑස් මෙට්‍රික් ටොන් 3900 ක් රැගෙන පෙරේදා (08) පැමිණි ගෑස් නෞකාවකට අද (10) දිනයේ මුදල් ගෙවීමට අපේක්ෂා කරන බව ලිට්රෝ සමාගම පවසනවා.\nඊට අදාළව ඇමෙරිකානු ඩොලර් මිලියන 2.5 ක් ගෙවා දැමීමට නියමිතව ඇති අතර, අද දිනයේදී ගෙවීම් සිදුකළහොත් දහවල් වනවිට ගෑස් ගොඩබෑමේ කටයුතු ආරම්භ කරන බවයි එම සමාගම සඳහන් කළේ.\nඊයේ දිනයේදීත් ගෑස් බෙදාහැරීමේ කටයුතු සිදු නොකෙරුණු අතර, අද දිනයේත් ගෑස් බෙදාහැරීමක් සිදුවන්නේ නැහැ.\nකෙසේ වෙතත්, වෙළඳපොලේ ගෑස් නොමැති වුවත් ඊයේ දිනයේත් දිවයින පුරා ප්‍රදේශ රැසක ජනතාව ගෑස් මිලදී ගැනීම සඳහා දිගු පෝලිම්වල රැදී සිටිනු දක්නට ලැබුණා.",
       "URL": "https://www.hirunews.lk/306708/නැවට-මුදල්-ගෙවීම-අද-ගෑස්-බෙදීමක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1106"
}