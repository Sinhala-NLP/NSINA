{
       "Source": "hirunews",
       "Timestamp": "Friday, 04 January 2019 - 19:00",
       "Headline": "පොදුජන පෙරමුණ සහ නිදහස් සන්ධානය ඉදිරියේදී පුළුල් සන්ධානයකින් - මහින්ද කියයි",
       "News Content": "ශ්‍රී ලංකා පොදුජන පෙරමුණ සහ නිදහස් පක්ෂය එක්ව පුළුල් සන්ධානයකින් ඉදිරි මැතිවරණවලට තරඟ කරන බව විපක්ෂ නායක මහින්ද රාජපක්ෂ පවසනවා.\nබත්තරමුල්ල නෙළුම් මාවතේ පිහිටි පෞද්ගලික කාර්යාලයේදී නව වසරේ රාජකාරී ආරම්භ කිරීමේ අවස්ථාවට එක්වෙමින් ඔහු මේ බව කියා සිටියා.\nඑහිදී විපක්ෂ නායකවරයා පළමුවෙන් ආගමික වතාවත්වල නිරත වූ අතර, කෝට්ටේ ශ්‍රී පැරකුම්බා පිරිවෙනේ විහාරාධිපති පූජ්‍ය තලගල විමල නාහිමියන් ආශිර්වාද එක් කළා.\nමෙම අවස්ථාවට කාය වර්ධන ශූර ලූෂන් පුෂ්පරාජ් ද එක්ව සිටි අතර විපක්ෂ නායක මහින්ද රාජපක්ෂ සමඟ ඔහු සුහද කතාබහක ද නිරත වුණා.",
       "URL": "https://www.hirunews.lk/207479/පොදුජන-පෙරමුණ-සහ-නිදහස්-සන්ධානය-ඉදිරියේදී-පුළුල්-සන්ධානයකින්-මහින්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3572"
}