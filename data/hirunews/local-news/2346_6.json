{
       "Source": "hirunews",
       "Timestamp": "Saturday, 07 November 2020 - 14:26",
       "Headline": "කොරෝනා වෛරස රෝග ලක්ෂණ නොපෙන්වන රෝගීන් දින 14 කට පසු නිවෙස් වෙත (වීඩියෝ)",
       "News Content": "කොරෝනා වෛරසය ආසාදනය වී ඇති බවට තහවුරු වී ප්‍රතිකාර මධ්‍යස්ථානවලට යොමුකර සිටින රෝගීන්ගෙන් වෛසරයේ රෝග ලක්ෂණ නොපෙන්වන්නේ නම් ඔවුන් දින 14 කට පසු නිවෙස් වෙත පිටත් කර යවන බව වසංගත රෝග විද්‍යා අංශය පවසනවා.\nඑහි ප්‍රධාන වංසංගත රෝග විශේෂඥ වෛද්‍ය සුදත් සමරවීර කියා සිටියේ ඔවුන් නිවෙස් වෙත යොමු කරන අවස්ථාවේදි යළි පී.සී.ආර්. පරික්ෂණයක් සිදු නොකරන බවයි.\nඑක්සත් ජාතික පක්ෂය නිවේදනයක් නිකුත් කරමින් සඳහන් කළේ රෝග ලක්ෂණ නොපෙන්වන ආසාදිතයන් පී.සී.ආර්. පරීක්ෂණයකින් තොරව සමාජයට මුදා හැරීමේ තීරණය බරපතල ව්‍යසනයක පෙර නිමිත්තක් විය හැකි බවයි.\nඒ සඳහා යොදා ගත් විද්‍යාත්මක පරීක්ෂණ වාර්තාව රට හමුවේ තැබීම රජයේ වගකීමක් බව ද එහි සඳහන්.",
       "URL": "https://www.hirunews.lk/254212/කොරෝනා-වෛරස-රෝග-ලක්ෂණ-නොපෙන්වන-රෝගීන්-දින-14-කට-පසු-නිවෙස්-වෙත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2346"
}