{
       "Source": "hirunews",
       "Timestamp": "Monday, 31 May 2021 - 16:59",
       "Headline": "කේරළ ගංජා කිලෝග්රැම් 48 ක් හා යතුරුපැදි දෙකක් නාවික හමුදා බාරයට",
       "News Content": "පේදුරුතුඩුව, කොට්ටඩි වෙරළ තීරයේ සිදුකළ පාමුර සංචාරයකදී ඩිංගියාත්‍රාවක් තුල සඟවා තිබු කේරළ ගංජා කිලෝග්රැම් 48 කට අධික ප්‍රමාණයක් නාවික හමුදාව විසින් සොයා ගෙන තිබෙනවා.\nකොට්ටඩි වෙරළ ප්‍රදේශයේ මුනියා ධීවර ගම්මානයේ සිදු කළ විශේෂ රාත්‍රී පාමුර සංචාරයේ දී වෙරළේ නවතා තිබූ සැක කටයුතු ඩිංගි යාත්‍රාවක් පරික්‍ෂාවට ලක් කිරීමේදී එතුල පොලිතීන් උර තුල සුක්ෂම ලෙස අසුරා සඟවා තිබූ මෙම කේරළ ගංජා තොගය හමු වුනා.\nනාවික හමුදාවේ මෙම සෝදිසි මෙහෙයුම අතරතුර මෙම ජාවාරමට සම්බන්ධ පුද්ගලයන්ගේ බවට සැක කෙරෙන යතුරු පැදි 02ක් ද අදාළ ස්ථානයේ තිබී සොයා ගැනුනා.\nමෙම කේරළ ගංජා තොගය සහ යතුරු පැදි දෙක නාවික හමුදාව විසින් පේදුරුතුඩුව පොලිසිය වෙත බාරදී දී තිබෙනවා.\nසිද්ධිය සම්බන්ධයෙන් නාවික හමුදාව හා පේදුරුතුඩුව පොලිසිය වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/272978/කේරළ-ගංජා-කිලෝග්රැම්-48-ක්-හා-යතුරුපැදි-දෙකක්-නාවික-හමුදා-බාරයට",
       "Category": "Local News",
       "Parent URL": "https://www.hirunews.lk/local-news.php?pageID=1916"
}