{
       "Source": "hirunews",
       "Timestamp": "Wednesday, 14 April 2021 - 13:22",
       "Headline": "‘සූර්ය සිංහලේ හිරුත් එක්ක තුන්හෙලයේ අවුරුදු’ සජීවි වැඩසටහන",
       "News Content": "ශ්‍රී ලාංකේය ටෙලිවිෂනයේ වින්දනාධිපති හිරු ටී.වී. සිංහල - දෙමල අලුත් අවුරුද්ද වෙනුවෙන් සුවහසක් ප්‍රේක්ෂකයින් වෙත තිලිණ කරන ‘සූර්ය සිංහලේ හිරුත් එක්ක තුන්හෙලයේ අවුරුදු’ සජීවි වැඩසටහන අති උත්කර්ෂවත් ලෙස පැවැත්වුණා.\nඒ, සියයකට අධික ප්‍රවීණ සහ ජනප්‍රිය කලා ශිල්පීන් පිරිසකගේ සහභාගීත්වයෙන්.\nසිංහල - දෙමල අලුත් අවුරුද්ද වෙනුවෙන් සුපුරුදු පරිදි මෙවරත් හිරු ටී.වී. සංවිධාන කළ ‘සූර්ය සිංහලේ හිරුත් එක්ක තුන්හෙලයේ අවුරුදු’ සජීව වැඩසටහන ආරම්භ වූයේ අද අළුයම 5ටයි.\nඒ, බොල්ගොඩ වයිට් ලෝටස් පරිශ්‍රයේදීයි.\nප්‍රවීණ සහ ජනප්‍රිය ප්‍රතිභාපූර්ණ කලා ශිල්පීන් රැසක් එක්වූ ‘සූර්ය සිංහලේ හිරුත් එක්ක තුන්හෙලයේ අවුරුදු’ සජීවි වැඩසටහන නැටුම් ගැයුම් රැඟුම්වලින් මෙන්ම ජන ක්‍රීඩාවලින් වර්ණවත් වුණා.\nඑසේම, මියුරු සර වැයෙන බක්මහ වසන්තයේ හිරුගේ සංගීත සිරිය, හිරු අවුරුදු සාජ්ජය ජනකාන්ත ගී තරු රැසක් පිරිවරා අද පස්වරු 05 ට ඇරඹෙනවා. හිරු මංගල්‍යයේ ‘හිරු අවුරුදු කුමරා, කුමරිය’ තේරීම ආරම්භ වන්නේ රාත්‍රි 09 ටයි.\nමෙම සියලු වැඩසටහන් සමඟ නිවසේ සිට එක්වෙමින් බක්මහේ අසිරිය බෙදා ගැනීමට එක්වන්නැයි අප ඔබට ඇරයුම් කර සිටිනවා.",
       "URL": "https://www.hirunews.lk/268415/සූර්ය-සිංහලේ-හිරුත්-එක්ක-තුන්හෙලයේ-අවුරුදු-සජීවි-වැඩසටහන",
       "Category": "Local News",
       "Parent URL": "https://www.hirunews.lk/local-news.php?pageID=2021"
}