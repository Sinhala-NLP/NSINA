{
       "Source": "hirunews",
       "Timestamp": "Sunday, 21 March 2021 - 14:51",
       "Headline": "ලෝක වනාන්තර හා වෘක්ෂලතා පිළිබඳ ජාත්‍යන්තර දිනය අදයි (වීඩියෝ)",
       "News Content": "ලෝක වනාන්තර හා වෘක්ෂලතා පිළිබඳ ජාත්‍යන්තර දිනය අදට යෙදී තිබෙනවා.\nමෙවර එහි තේමාව වන්නේ වනාන්තර ප්‍රතිෂ්ඨාපනය - සුවය සහ යහපැවැත්ම සඳහා මාවතක් යන්නයි.\nමාර්තු 21 වැනිදා ජාත්‍යන්තර වනාන්තර දිනය ලෙස එක්සත් ජාතීන්ගේ මහා මණ්ඩලය විසින් 2012 වර්ෂයේදී ප්‍රකාශයට පත් කිරීමත් සමග 2013 වසරේ සිට සෑම වර්ෂයකම ලෝක වනාන්තර දිනය සමරනවා.\nශ්‍රී ලංකාව ලෝක වනාන්තර දිනය සමරන්නේ 2014 වසරේ සිටයි.\nසංවර්ධිත රටවල්වල සිට තුන්වන ලෝකයේ රටවල්වල සුවිසල් නගර දක්වා සිය පානීය ජල අවශ්‍යතා සපුරා ගැනීමේ මූලාශ්‍ර ලෙස වානාන්තරවලින් ලැබෙන්නේ මනා පිටුවහලක්.\nදිනෙන් දින නාගරීකරණය හා ජනගහනය වර්ධනය වීම සිදුවුවද ඊට සාපේක්ෂව ජලමූලාශ්‍ර රැඳී වාන්නාතර ප්‍රදේශ වර්ධනය නොවීම සලකා බැලිය යුතු කරුණක්.\nමෙරට සුවිශේෂී වනාන්තර වන සිංහරාජ වනාන්තරය, නකල්ස් වනාන්තරය, හෝර්ටන්තැන්න ජාතික වනෝද්‍යානය සහ සමනළ අඩවියට අයත් කලාප ලෝක උරුමයන් ලෙස ප්‍රකාශයට පත්කර තිබුණද මිනිසාගේ අවශ්‍යතා මත දිනෙන් දිනම සිදුවන වන සංහාරයන් හේතුවෙන් මෙරට පවතින වන ඝණත්වය\nමේවන විට පහළ යමින් පවතිනවා.\nමෙරට සිදුවන වන සංහාරයන් සම්බන්ධයෙන් පසුගිය දින කිහිපය පුරා ආන්දෝලනාත්මක තත්ත්වයක් මතුවුණා.",
       "URL": "https://www.hirunews.lk/266062/ලෝක-වනාන්තර-හා-වෘක්ෂලතා-පිළිබඳ-ජාත්‍යන්තර-දිනය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2073"
}