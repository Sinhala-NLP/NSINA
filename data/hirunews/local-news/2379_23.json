{
       "Source": "hirunews",
       "Timestamp": "Tuesday, 20 October 2020 - 9:19",
       "Headline": "බස්නාහිර පළාතේ වැටලීම්වලින් පුද්ගලයින් 282ක් අත්අඩංගුවට",
       "News Content": "ගත වූ පැය 24 තුළ බස්නාහිර පළාත තුළ මත්ද්‍රව්‍ය හා වෙනත් වැරදි සම්බන්ධයෙන් පුද්ගලයින් 282 ක් අත්අඩංගුවට ගෙන තිබෙනවා.\nඉන් 134 දෙනෙකු අත්අඩංගුවට ගෙන ඇත්තේ හෙරොයින් ළඟ තබාගෙන සිටීමේ චෝදනාවටයි.\nඔවුන් සතුව තිබී සොයාගෙන ඇති හෙරොයින් ප්‍රමාණය ග්‍රෑම් 246කට අධික බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nපුද්ගලයින් 48 දෙනෙකු සතුව තිබී ගංජා කිලෝ 2කට අධික ප්‍රමාණයක් සොයාගෙන ඇති අතර, අයිස් ග්‍රෑම් දෙකකට අධික ප්‍රමාණයක් ළඟ තබාගෙන සිටි 7 දෙනෙකු ද පොලිස් භාරයට ගෙන තිබෙනවා.",
       "URL": "https://www.hirunews.lk/252920/බස්නාහිර-පළාතේ-වැටලීම්වලින්-පුද්ගලයින්-282ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2379"
}