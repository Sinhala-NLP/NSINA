{
       "Source": "hirunews",
       "Timestamp": "Wednesday, 02 December 2020 - 16:51",
       "Headline": "ජපානයේ සියලු වැසියන්ට කොවිඩ් එන්නත නොමිලේ",
       "News Content": "ජපානයේ සියලු වැසියන්ට කොරෝනා වෛරස් එන්නත නොමිලේ ලබාදීම සඳහා එරට පාර්ලිමේන්තුව අද පනතක් සම්මත කර ගනු ලැබුවා.\nමිලියන 126 ඉක්මවූ ජපානයේ සියලුම වැසියන්ට කොරෝනා එන්නත් ලබාදීම සඳහා වැය වන මුදල අනුමත කිරීමටයි අදාළ පනත් කෙටුම්පත ඉදිරිපත් තිබුණේ.\nජපානය විසින් දැනටමත් ෆයිසර් කොවිඞ් එන්නත් මාත්‍රා මිලියන 60 ක් ඇණවුම් කර ඇති අතර, මොඩර්නා එන්නත් මාත්‍රා මිලියන 25 ක් ද ඇණවුම් කර තිබෙනවා.\nඊට අමතරව, බ්‍රිතාන්‍ය , ඔක්ස්ෆර්ඩ් සරසවියේ ඇස්ට්‍රා- සෙනෙකා කොවිඞ් එන්නත් මාත්‍රා මිලියන 120 ක් ද ඉදිරියේදී ජපානයට ලැබීමට නියමිතයි.\nෆයිසර් සහ මොඩර්නා එන්නත් මේ වනවිට යුරෝපීය සහ ඇමෙරිකානු නියාමන අනුමැතියට ඉදිරිපත් කර ඇති අතර, බි්‍රතාන්‍ය රජය විසින් අද ෆයිසර් එන්නත පුළුල් භාවිතය සඳහා අවසරය ලබා දුන්නා.",
       "URL": "https://www.hirunews.lk/256141/ජපානයේ-සියලු-වැසියන්ට-කොවිඩ්-එන්නත-නොමිලේ",
       "Category": "Local News",
       "Parent URL": "https://www.hirunews.lk/local-news.php?pageID=2299"
}