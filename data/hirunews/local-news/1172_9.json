{
       "Source": "hirunews",
       "Timestamp": "Friday, 13 May 2022 - 13:54",
       "Headline": "පාර්ලිමේන්තු මන්ත්‍රීවරුන්ගේ ආරක්ෂාව වැඩි කෙරේ",
       "News Content": "සියලු පාර්ලිමේන්තු මන්ත්‍රීවරුන්ගේ ආරක්ෂාව දැඩි කිරීමට පොලිස්පතිවරයා පියවර ගෙන තිබෙනවා.\nඒ අනුව මන්ත්‍රීවරයෙකුට මේ දක්වා ලබාදුන් පොලිස් නිලධාරීන් දෙදෙනාට අමතරව තවත් පොලිස් නිලධාරීන් හතරදෙනෙකු අනුයුක්ත කිරීමටයි ඇමති ආරක්ෂක කොට්ඨාසය පියවර ගෙන ඇත්තේ.\nප්‍රාදේශීය පොලිස් ස්ථානවල සිටින තමන් කැමති නිලධාරීන්ව ඇමති ආරක්ෂක කොට්ඨාසයට අනුයුක්ත කර ආරක්ෂාව සඳහා යොදාගැනීමටද මන්ත්‍රීවරුන්ට දැන් හැකියාව පවතිනවා.\nඅරලියගහ මන්දිරය අසළ මෙන්ම ගාලු මුවදොර විරෝධතාවට එල්ලවූ ප්‍රහාරයෙන් අනතුරුව එල්ලවූ ප්‍රහාරයකින් පාර්ලිමේන්තු මන්ත්‍රීවරයෙකු මියගිය අතර, තවත් මැති ඇමතිවරුන් රැසකගේ නිවාසවලට ද හානි සිදුවුණා.\nඉන් අනතුරුවයි පොලිස්පතිවරයා සියලුම මන්ත්‍රිවරුන්ගේ ආරක්ෂාව දැඩි කිරීමට පොලිස්පතිවරයා පියවර ගෙන ඇත්තේ.",
       "URL": "https://www.hirunews.lk/304223/පාර්ලිමේන්තු-මන්ත්‍රීවරුන්ගේ-ආරක්ෂාව-වැඩි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1172"
}