{
       "Source": "hirunews",
       "Timestamp": "Thursday, 10 February 2022 - 10:29",
       "Headline": "ඩෙංගු මර්දන සහායකයින් විසිර යයි",
       "News Content": "සෞඛ්‍ය අමාත්‍යාංශයේ රැඳී සිටි ඩෙංගු මර්දන සහායකයින් පෙබරවාරි 21 වැනි දා රැස්වීමක් පවත්වන බවට පොරොන්දු වීමෙන් පසු එම පරිශ්‍රයෙන් පිටව ගිය බව වාර්තා වනවා.\nක්ෂේත්‍ර මදුරු මර්දන සහායක තනතුරු 1,169ක් ස්ථිර කර දෙන ලෙස ඉල්ලමිනු යි ඊයේ සෞඛ්‍ය අමාත්‍යාංශයට පැමිණි ඩෙංගු මර්දන සහායකයන්ගේ සංගමයේ නියෝජිතයින් මෙම විරෝධතාව ක්‍රියාත්මක කළේ.\nඊයේ (10) දහවල් ඔවුන් විරෝධතාවක් සිදු කළ අතර, පසුව සෞඛ්‍ය අමාත්‍යාංශයට ද බලහත්කාරයෙන් ඇතුළු වුණා.\nඅනතුරුව කැරලි මර්දන පොලිසිය ද එහි කැඳවූ අතර, ගැටලුවට විසඳුම් ලබාදෙන තෙක් ඔවුන් එහි රැඳී සිටීමට කටයුතු කර තිබුණා.",
       "URL": "https://www.hirunews.lk/296640/ඩෙංගු-මර්දන-සහායකයින්-විසිර-යයි",
       "Category": "Local News",
       "Parent URL": "https://www.hirunews.lk/local-news.php?pageID=1365"
}