{
       "Source": "hirunews",
       "Timestamp": "Saturday, 28 October 2017 - 14:40",
       "Headline": "එල් ටී ටී ඊය සැගවු උණ්ඩ තොගයක් හමුවෙයි (ඡායාරූප)",
       "News Content": "වව්නියාව කල්නාඩ්ඩිනකුලම් ප්‍රදේශයේ වල දවා තිබු පතොරම් තොගයක් සොයාගෙන තිබෙනවා.\nඑල් ටී ටී ඊ සංවිධානය විසින් මෙම උණ්ඩ තොගය වල දමා තිබෙන්නට ඇති බවටයි විශ්වාස කෙරෙන්නේ.\nකල්නට්ටන්කුලම් ප්‍රදේශයේ සංචාරක ස්ථාන ප්‍රතිසංස්කරණය කරමින් සිටි පිරිසකට මෙම උණ්ඩ තොගය හමුවී ඇති අතර පසුව ඔවුන් වව්නියාව පොලිසිය දැනුවත් කර තිබෙනවා.\nඅප වාර්තාකරු සඳහන් කළේ එහි තිබී එම් පී එම් ජී වර්ගයේ පතොරම් 500 කට ආසන්න ප්‍රමාණයක් හමුවී ඇති බවයි.\nපොලිසිය සඳහන් කර ඇත්තේ මෙම පතොරම් තොගය වව්නියාව මහේස්ත්‍රාත් අධිකරණයට ඉදිරිපත් කිරීමෙන් පසු නිෂ්ක්‍රිය කිරීමට කටයුතු කරන බවයි.\nඡායාරූප - වව්නියාව මාධව කුලසුරිය",
       "URL": "https://www.hirunews.lk/174667/එල්-ටී-ඊය-සැගවු-උණ්ඩ-තොගයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4248"
}