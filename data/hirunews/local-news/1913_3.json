{
       "Source": "hirunews",
       "Timestamp": "Wednesday, 02 June 2021 - 7:56",
       "Headline": "බත්තරමුල්ලේ සොරකමකට සම්බන්ධ තුන්දෙනෙකු අත්අඩංගුවට",
       "News Content": "බත්තරමුල්ල - පැලවත්ත ප්‍රදේශයේ නිවසක් බිඳ කෝටි තුනකට ආසන්න දේපළ සහ මුදල් සොරකම් කිරීමේ සිද්ධියට අදාළව තවත් තුන්දෙනෙකු අත්අඩංගුවට ගෙන තිබෙනවා.\nපසුගිය මැයි 8 වනදා මෙම සොරකම සිදුව ඇති අතර, ඒ සම්බන්ධයෙන් සැකපිට පුද්ගලයෙකු මීට පෙර බලංගොඩ ප්‍රදේශයේදී අත්අඩංගුවට ගෙන තිබුණා.\nපසුව සිදුකරන ලද විමර්ශනවලින් ඊයේ නාරාහේන්පිට ප්‍රදේශයේදී එක් සැකකරුවෙකු අත්අඩංගුවට ගත් බවයි පොලිස් මාධ්‍ය ප්‍රකාශකවරයා සඳහන් කළේ.\nඔහු සතුව තිබී රුපියල් කෝටියකට ආසන්න විදේශීය මුදල්, ස්වර්ණාභරණ සහ හෙරොයින් ග්‍රෑම් 3 කට අධික ප්‍රමාණයක්ද සොයාගෙන තිබෙනවා.\nඑසේම සොරා ගන්නා ලද ස්වර්ණාභරණ කිහිපයක් ද සොයාගෙන ඇති අතර, එම ද්‍රව්‍ය සැඟවීමට ආධාර උපකාර කළ දෙදෙනෙකුද පසුව පොලිසිය අත්අඩංගුවට ගත් බවයි පොලිස් මාධ්‍ය කොට්ඨාසය සඳහන් කළේ.",
       "URL": "https://www.hirunews.lk/273127/බත්තරමුල්ලේ-සොරකමකට-සම්බන්ධ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1913"
}