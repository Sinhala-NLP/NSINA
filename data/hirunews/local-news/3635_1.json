{
       "Source": "hirunews",
       "Timestamp": "Sunday, 25 November 2018 - 15:28",
       "Headline": "අනවශ්‍ය වියදම් කපා හැර කැපකීරිම් කළ යුතුයි - අගමැතිගෙන් විශේෂ ප්‍රකාශයක්",
       "News Content": "රට වැටී ඇති ආර්ථික ප්‍රපාතයෙන් ගොඩගැනීම සඳහා රජයේ අනවශ්‍ය වියදම් කපා හැර කැපකීරිම් සිදුකළ යුතු බව අග්‍රාමාත්‍ය මහින්ද රාජපක්ෂ පවසනවා.\nඅග්‍රාමාත්‍යවරයා මේ බව සඳහන් කළේ අග්‍රාමාත්‍ය කාර්යාලයේදි විශේෂ ප්‍රකාශයක් සිදු කරමින්.\nරට ගොඩනැගීම සඳහා ඇති අවසන් අවස්ථාව මෙය වන අතර, එම උත්සාහය අසාර්ථකවුවහොත් ශ්‍රී ලංකාවට අත්වන්නේ ග්‍රීසියට සිදුවූ ආකාරයේ ප්‍රතිවිපාකයක් බව අග්‍රමාත්‍ය මහින්ද රාජපක්ෂ සිය විශේෂ ප්‍රකාශයෙන් පෙන්වා දෙනවා.\nපවතින තත්ත්වයෙන් රට ගොඩනැගිය හැක්කේ වත්මන් ආණ්ඩුව පමණක් බවත් ජනාධිපතිවරයා සහ ජනතාව එය හොඳින් දන්නා බවත් අග්‍රමාත්‍යවරයා එහිදී වැඩිදුරටත් අවධාරණය කළා.",
       "URL": "https://www.hirunews.lk/204890/අනවශ්‍ය-වියදම්-කපා-හැර-කැපකීරිම්-කළ-යුතුයි-අගමැතිගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3635"
}