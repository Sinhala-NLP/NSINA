{
       "Source": "hirunews",
       "Timestamp": "Saturday, 14 May 2022 - 20:13",
       "Headline": "සම්බුදු තෙමඟුලේ සුදානම (වීඩියෝ)",
       "News Content": "සම්බුදු තෙමඟුල සමරන වෙසක් පොහොය උදාවීමට තවත් ඇත්තේ පැය කිහිපයක් පමණයි.\nඒ සඳහා මේ වසරේ සුදානම කෙසේ ද ?\nමේ හිරු ප්‍රවෘත්ති මෙවර වෙසක් සැමරුම පිළිබඳ කළ විමසා බැලීමක්.\n2019 වසරේ බුදු තෙමඟුල සැමරීමට ආසන්නව කාලසීමාවකදී සිදු වු පාස්කු ඉරු දින ප්‍රහාරයත් සමග වෙනත් වසරවල උත්කර්ශවත් ලෙස සමරණ වෙසක් උත්සවය අත්හැර දැමීමටයි ලක් වාසීන්ට සිදුවුයේ.\nඉන් අනතුරුව 2020, 2021 වසර දෙක තුළද මාරාන්තික කොවිඩ් උවදුර පැතිරයාමත් සමග මෙරට ජනතාවට වෙසක් සැමරුම් අතහැර නිවසටම වී කල් ගෙවීමයි සිදු වුයේ.\nපිට පිටම වසර තුනක් එසේ වෙසක් සැමරුම් අත්හැරීමට සිදු වු පසු බිමක මේ වසරේදී ද වෙසක් සැමරුමට මෙරට පවතින ආර්ථික මෙන්ම දේශපාලනික අර්බුදය ද හරස්වී තිබීම කණගාටුවට කරුණක්.\nකොළඹ - කිරුළපන ප්‍රදේශය වෙසක් කූඩු අලෙවිය සඳහා ප්‍රසිද්ධියක් උසුලන ස්ථානයක්.\nවෙනත් වසරවල මෙන් නොව මෙම අලෙවිසැල්වලින් වෙසක් පහන් කූඩු මිලදී ගැනීම සඳහා මඳ වශයෙන් පිරිස් පැමිණෙන අයුරුයි දක්නට ලැබෙන්නේ.",
       "URL": "https://www.hirunews.lk/304363/සම්බුදු-තෙමඟුලේ-සුදානම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1168"
}