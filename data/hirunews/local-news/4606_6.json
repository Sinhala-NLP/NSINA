{
       "Source": "hirunews",
       "Timestamp": "Sunday, 19 March 2017 - 13:19",
       "Headline": "චීන ආරක්ෂක අමාත්‍යවරයා අද රාත්‍රියේ දිවයිනට",
       "News Content": "චීන ආරක්ෂක අමාත්‍ය චෑන් වෑන්කුවන්  තුන්දින නිල සංචාරයක් සඳහා අද රාත්‍රියේ ශ්‍රී ලංකාවට පැමිණෙනවා.\nචීන මහජන විමුක්ති හමුදාවේ ජනරාල්වරයෙකු වන ඔහු දිවයිනට පැමිණෙන්නේ 19 දෙනෙකුගෙන් යුත් නියෝජිත පිරිසක් සමගයි.\nඊට පෙර චීන ආරක්ෂක අමාත්‍යවරයා ඇතුලූ නියෝජිතයන් නේපාලය සහ බංග්ලාදේශයේද සංචාරයක නිරතවුණා.\nඒ, චීන ගොඩබිම් සහ මුහුදු සේද මාර්ගවල ආරක්ෂක කටයුතු පිළිබඳව ඇගයීමක් සිදුකිරීමේ අරමුණෙන්.\nචීන ආරක්ක්ෂක අමාත්‍යවරයා අද ශ්‍රී ලංකාවට පැමිනෙන බව ආරක්ෂක ලේකම් කරුණාසේන හෙට්ටිආරච්චි සඳහන් කළා.\nචීන ආරක්ෂක අමාත්‍යවරයා ජනාධිපති මෛත්‍රීපාල සිරිසේන ඇතුලූ රජයේ නියෝජිතයන්ද මුණගැසීමට නියමිතයි. ශ්‍රී ලංකාව සහ චීනය අතර මෙන්ම කලාපීය ආරක්ෂක කටයුතු පිළිබඳව ඔහු මෙරට බලධාරීන් සමග අදහස් හුවමාරු කරගනු ඇති.",
       "URL": "https://www.hirunews.lk/157221/චීන-ආරක්ෂක-අමාත්‍යවරයා-අද-රාත්‍රියේ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4606"
}