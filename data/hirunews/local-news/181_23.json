{
       "Source": "hirunews",
       "Timestamp": "Saturday, 15 July 2023 - 15:55",
       "Headline": "පේරාදෙණිය ශික්ෂණ රෝහලේදී මියගිය තරුණියට ලබාදුන් එන්නත් කාණ්ඩය තාවකාලිකව අත්හිටුවයි (වීඩියෝ)",
       "News Content": "පේරාදෙණිය ශික්ෂණ රෝහලේදී මියගිය තරුණියට ලබාදුන් එන්නත් කාණ්ඩය තාවකාලිකව භාවිතයෙන් ඉවත් කළ බව සෞඛ්‍ය අමාත්‍ය කෙහෙළිය රඹුක්වැල්ල පවසනවා.\nපසුගියදා පේරාදෙණිය ශික්ෂණ රෝහලේදී 21 හැවිරිදි චමෝදි සංදීපනී මධුෂිකා ජයරත්න තරුණිය ජිවිතක්ෂයට පත්වූ අතර ඊට අදාළ පරීක්ෂණ වාර්තාව සතියක් හෝ සති දෙකක් ඇතුළත ප්‍රකාශයට පත් කරන බව ද අමාත්‍යවරයා සඳහන් කළා.\nමෙම තරුණිය මියයාමේ සිද්ධිය ගැන විමර්ශනයට පත්කළ විශේෂඥ වෛද්‍යවරුන් 05 දෙනෙකුගෙන් සමන්විත කමිටුව මේ වනවිට පේරාදෙණිය ශික්ෂණ රෝහලට පැමිණ සිටින බවයි හිරු ප්‍රාදේශීය වාර්තාකරු සදහන් කළේ.",
       "URL": "https://www.hirunews.lk/341316/පේරාදෙණිය-ශික්ෂණ-රෝහලේදී-මියගිය-තරුණියට-ලබාදුන්-එන්නත්-කාණ්ඩය-තාවකාලිකව-අත්හිටුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=181"
}