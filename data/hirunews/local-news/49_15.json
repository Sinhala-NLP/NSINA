{
       "Source": "hirunews",
       "Timestamp": "Wednesday, 06 September 2023 - 7:32",
       "Headline": "''වංචනිකයන්ගෙන් ප්‍රවේශම් වන්න'' - එක්සත් ජාතීන්ගේ කාර්යාලය",
       "News Content": "මුදල් සහ පෞද්ගලික තොරතුරු ඉල්ලා සිටීමට එක්සත් ජාතීන්ගේ නම සහ ලාංඡනය භාවිත කරන වංචනිකයන්ගෙන් ප්‍රවේශම් වන ලෙස එම සංවිධානයේ ශ්‍රී ලංකා කාර්යාලය ඉල්ලා සිටිනවා.\nඑම සංවිධානයේ නම සහ ලාංඡනය භාවිත කරමින් වංචනික සහ නොමග යවන සුළු තොරතුරු සමාජ මාධ්‍ය, කෙටි පණිවුඩ සේවා, වෙබ් අඩවි, විද්‍යුත් තැපැල් සහ දුරකථන ඇමතුම් හරහා නැවතත් සංසරණය වෙමින් පවතින බව නිරීක්ෂණය කර ඇති බවයි එම සංවිධානය නිවේදනය කළේ.\nඑම නිසා තම නම සහ ලාංඡනය භාවිත කර මුදල් සහ බොහෝ අවස්ථාවල පෞද්ගලික තොරතුරු ලබාගැනීමේ තත්වයන් පිළිබඳව අවධානයෙන් සිටින ලෙස එමඟින් දැනුම් දෙනවා.\nඑක්සත් ජාතීන් සිය බඳවා ගැනීමේ ක්‍රියාවලියේ කිසිදු අදියරකදී ගාස්තු අය නොකරන අතර, ලොතරැයි හෝ විවිධ වංචාවලට ගොදුරුවූවන්ට වන්දි ලබා නොදෙන බවද අදාළ නිවේදනයේ වැඩිදුරටත් සඳහන්.",
       "URL": "https://www.hirunews.lk/347291/වංචනිකයන්ගෙන්-ප්‍රවේශම්-වන්න-එක්සත්-ජාතීන්ගේ-කාර්යාලය",
       "Category": "Local News",
       "Parent URL": "https://www.hirunews.lk/local-news.php?pageID=49"
}