{
       "Source": "hirunews",
       "Timestamp": "Saturday, 13 June 2020 - 14:25",
       "Headline": "මාලදිවයිනේ සිට තවත් ශ්‍රී ලාංකිකයින් 291ක් දිවයිනට",
       "News Content": "කොරෝනා වෛරස් ව්‍යාප්තිය හේතුවෙන් මෙරටට පැමිණීමට නොහැකිව මාලදිවයිනේ රැදී සිටි තවත් ශ්‍රී ලාංකිකයින් 291 දෙනෙකු අද (13) දහවල් කටුනායක ගුවන්තොටුපල වෙත පැමිණියා.\nමාලදිවයිනේ රැකියා සඳහා ගොස් සිටි මෙම පිරිස යූ.එල් 102 දරණ ශ්‍රී ලංකන් විශේෂ ගුවන් යානයෙන් දහවල් 11.36 ට මෙලෙස පැමිණි බවයි ගුවන්තොටුපල හිරු වාර්තාකරු සඳහන් කළේ.\nඔවුන් ගුවන්තොටුපල තුලදී පී.සී.ආර්. පරීක්ෂණයක් සඳහා යොමුකර ඇති අතර, පසුව ගුවන්තොටුපල අවට හෝටල් 04ක තාවකාලිකව නවාතැන් ගැනීමට පහසුකම් සලසා තිබෙනවා.",
       "URL": "https://www.hirunews.lk/242970/මාලදිවයිනේ-සිට-තවත්-ශ්‍රී-ලාංකිකයින්-291ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2662"
}