{
       "Source": "hirunews",
       "Timestamp": "Sunday, 23 July 2023 - 7:12",
       "Headline": "බංගලාදේශයේ බස් රථයක් පෙරළී 17ක් ජීවිතක්ෂයට",
       "News Content": "බංගලාදේශයේ බස් රථයක් පොකුණකට පෙරලී තිබෙනවා.\nමෙම අනතුරින් 17 දෙනෙකු ජීවිතක්ෂයට පත්ව ඇති අතර 35කට වැඩි පිරිසක් තුවාල ලබා තිබෙන බව සඳහන්.\nමියගිය පිරිස අතර බාලවයස් දරුවන් හත් දෙනකු සහ කාන්තාවන් පස්දෙනෙකු ඇති බවයි වාර්තා වෙන්නේ.\nඅනතුරින් අවම වශයෙන් මගීන් 35 දෙනෙකු තුවාල ලබා ජලකති දිස්ත්‍රික් රෝහල වෙත රැගෙන ගොස් ඇති බවයි විදෙස් මාධ්‍ය සඳහන් කොට සිටින්නේ.\nදිස්ත්‍රික් සිවිල් ශල්‍ය වෛද්‍ය සහිරුල් ඉස්ලාම් පවසන පරිදි ගලවා ගැනීමේ සේවකයින් විසින් මළ සිරුරු 13 ක් එම ස්ථානයෙන් සොයා ගත් අතර තවත් හතර දෙනෙක් රෝහලේදී මිය ගිය බවයි.",
       "URL": "https://www.hirunews.lk/342180/බංගලාදේශයේ-බස්-රථයක්-පෙරළී-17ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=160"
}