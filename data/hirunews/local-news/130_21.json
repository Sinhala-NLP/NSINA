{
       "Source": "hirunews",
       "Timestamp": "Wednesday, 02 August 2023 - 12:09",
       "Headline": "අද තවත් ලංගම බස් රථ අනතුරක්: කාන්තාවක් මරුට 10කට තුවාල  (වීඩියෝ)",
       "News Content": "වරකාපොළ, තුල්හිරිය ප්‍රදේශයේදී අද(02) පෙරවරුවේ සිදුවූ රිය අනතුරකින් කාන්තාවක් මියගොස් කිහිපදෙනෙකු තුවාල ලබා තිබෙනවා.\nකොළඹ සිට අනුරාධපුරය බලා ධාවනය වූ ලංගම බස් රථයක් මෙම අනතුරට මුහුණ පා තිබෙන බවයි වාර්තා වෙන්නේ\nඅප වාර්තාකරු පැවසූවේ බස් රථය තුල්හිරිය ප්‍රදේශයේ දී කන්ටේනර් රථයක ගැටීමෙන් මෙම අනතුර සිදුව ඇති බවයි.\nඅනතුරින් කාන්තාවක් මියගොස් ඇති අතර තුවාල ලැබූවන් වරකාපොළ රෝහලට ඇතුළත් කර තිබෙනවා.\nරෝහල් ප්‍රකාශකයෙකු පැවසූවේ, බරපතළ තත්ත්වයේ පසුවන කිහිප දෙනෙකු කොළඹ ජාතික රෝහලට මාරු කර යවා ඇති බවයි.",
       "URL": "https://www.hirunews.lk/343377/අද-තවත්-ලංගම-බස්-රථ-අනතුරක්-කාන්තාවක්-මරුට-10කට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=130"
}