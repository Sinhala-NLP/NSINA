{
       "Source": "hirunews",
       "Timestamp": "Thursday, 10 August 2023 - 19:26",
       "Headline": "මෝටර් රථ නිදහස් කර දෙන බව පවසා මුදලක් වංචා කල රූපලාවන්‍ය ශිල්පියෙක් අත්අඩංගුවට",
       "News Content": "පුද්ගලයන් තිදෙනෙකුගෙන් රුපියල් ලක්ෂ 50 කට අධික මුදලක් වංචා කළ සුප්‍රසිද්ධ රූපලාවන්‍ය සහ නිරූපණ ශිල්පියෙක් අත්අඩංගුවට ගෙන තිබෙනවා.\nබදු නොගෙවීම හේතුවෙන් හම්බන්තොට වරායේ ගාල්කර තිබෙන මෝටර් රථ නිදහස් කර දෙන බව පවසා මෙම නිරූපණ ශිල්පියා පුද්ගලයන් තිදෙනෙකුගෙන් රුපියල් ලක්ෂ 50 කට අධික මුදලක් වංචා කර ඇති බවයි වාර්තා වෙන්නේ.\nකොළඹ වංචා විමර්ශන කාර්යංශය විසින් අද (10) ඔහුව අත්අඩංගුවට ගෙන තිබෙනවා.\nටොයෝටා ඇක්සියෝ වර්ගයේ මෝටර් රථ තුනක් බදු නොගෙවා නිදහස් කරදීමට එම පුද්ගලයා පොරොන්දු වී ඇති අතර පානදුර අලුබෝමුල්ල ප්‍රදේශයේ පදිංචි 34 හැවිරිදි නිරූපන ශිල්පියෙක් මෙසේ අත්අඩංගුවට ගෙන තිබෙන අතර සැකකරු කොළඹ මහේස්ත්‍රාත් අධිකරණයට හෙට (11) ඉදිරිපත් කිරීමට නියමිත බවයි පොලිසිය වැඩි දුරටත් ප්‍රකාශ කොට සිටින්නේ.",
       "URL": "https://www.hirunews.lk/344364/මෝටර්-රථ-නිදහස්-කර-දෙන-බව-පවසා-මුදලක්-වංචා-කල-රූපලාවන්‍ය-ශිල්පියෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=108"
}