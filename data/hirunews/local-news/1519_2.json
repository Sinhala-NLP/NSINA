{
       "Source": "hirunews",
       "Timestamp": "Saturday, 04 December 2021 - 6:25",
       "Headline": "අදත් දිවයිනේ ප්‍රදේශ කිහිපයකට ම වැසි",
       "News Content": "සබරගමුව, මධ්‍යම,ඌව, දකුණු සහ බස්නාහිර පළාත්වල තැනින් තැන සවස් කාලයේ දී හෝ රාත්‍රි කාලයේ දී වැසි හෝ ගිගුරුම් සහිත වැසි ඇති වන බවයි කාලගුන විද්‍යා දෙපාර්තමේන්තුව නිවේදනය කරන්නේ.\nඇතැම් ස්ථානවලට මිලිමීටර් 75ට වැඩි තරමක තද වැසි ද ඇතිවිය හැකියි.\nදකුණු වෙරළබඩ ප්‍රදේශවල උදය කාලයේ දී වැසි ඇතිවිය හැකි බවයි වාර්තා වෙන්නේ.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතිනු ඇති.\nබස්නාහිර, ඌව, මධ්‍යම සහ සබරගමුව පළාත්වල ඇතැම් ස්ථානවල උදෑසන කාලයේ දී මීදුම් සහිත තත්ත්වයක් බලාපොරොත්තු විය හැකි බව එම නිවේදනයේ වැඩිදුරටත් සඳහන්.",
       "URL": "https://www.hirunews.lk/289968/අදත්-දිවයිනේ-ප්‍රදේශ-කිහිපයකට-ම-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1519"
}