{
       "Source": "hirunews",
       "Timestamp": "Wednesday, 23 March 2022 - 9:47",
       "Headline": "පාර්ලිමේන්තුවේ පෙරළියක්?",
       "News Content": "අද දිනයේ දී පාර්ලිමේන්තුව තුළ විශාල පෙරළියක් සිදුවීමට නියමිත ව ඇති බව වාර්තා වනවා.\nඒ අනුව ‌අද දින විමල් වීරවංශ ඇතුළු පක්ෂ 10ක කණ්ඩායම ආණ්ඩුවෙන් ඉවත් ව ස්වාධීන කණ්ඩායමක් ලෙස විපක්ෂයේ අසුන් ගැනීම සිදු වනු ඇති බව දේශපාලන ආරංචි මාර්ග සදහන් කර යි.\nඊයේ දින කොමියුනිස්ට් පක්ෂ කාර්යාලයේ පැවැති සාකච්ජාවක දී මෙම තීන්දුව ගෙන ඇති බව යි දැනගන්නට ලැබෙන්නේ.\nමේ අතර, ශ්‍රී ලංකාව වර්තමානයේ මුහුණදෙන අර්බුද සම්බන්ධයෙන් සාකච්ඡා කෙරෙන සර්ව පාක්ෂික සමුළුව ජනාධිපති ගෝඨාභය රාජපක්ෂගේ ප්‍රධානත්වයෙන් අද පෙරවරු 10ට ජනාධිපති ලේකම් කාර්යාලයේ දී ආරම්භවීමට නියමිත යි.\nසර්ව පාක්ෂික සමුළුව සඳහා ප්‍රධාන විපක්ෂය වන සමගි ජන බලවේගය එක් නොවන අතර ජාතික ජන බලවේගයද සහභාගි වන්නේ නැහැ.",
       "URL": "https://www.hirunews.lk/300167/පාර්ලිමේන්තුවේ-පෙරළියක්",
       "Category": "Local News",
       "Parent URL": "https://www.hirunews.lk/local-news.php?pageID=1276"
}