{
       "Source": "hirunews",
       "Timestamp": "Tuesday, 09 May 2017 - 13:30",
       "Headline": "2.00න් පස්සේ අදත් වැසි",
       "News Content": "දිවයිනේ බොහෝ පළාත්වල සවස 2.00න් පසු වැසි හෝ ගිඟුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව කියා සිටිනවා.\nඇතැම් ස්ථානවල, විශේෂයෙන් බස්නාහිර, සබරගමුව, මධ්‍යම, වයඹ , උතුරුමැද, ඌව ස දකුණු පළාත්වල (මි.මි. 50 පමණ) තරමක් තද වැසි  බලාපොරොත්තු විය හැකි බවයි ඔවුන් කියා සිටින්නේ.\nගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකියි.\nමේ නිසා අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නැයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.\nඉදිරි පැය 24 තුළ දිවයින වටා වන මුහුදු ප්‍රදේශවවල තැනින් තැන වැසි හෝ ගිගිරුම් සහිත වැසි ඇති වන බවත් එම දෙපාර්තමේන්තුව කියා සිටිනවා.\nපුත්තලම සිට මන්නාරම හරහා සමන්තුරය දක්වා සහා  ගාල්ල සිටහම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවවල සුළඟේ වේගය විටක පැ.කි.මී.50 දක්වා වැඩි විය හැකි අතර එම මුහුදු ප්‍රදේශ විටින් විට තරමක් රළු විය හැකියි.",
       "URL": "https://www.hirunews.lk/160941/2-00න්-පස්සේ-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4525"
}