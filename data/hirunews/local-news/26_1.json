{
       "Source": "hirunews",
       "Timestamp": "Saturday, 16 September 2023 - 16:04",
       "Headline": "ශ්‍රී සංඛපාල රජමහා විහාරස්ථානයේ කප් සිටුවීමේ මංගල්‍යය සිදුකෙරේ",
       "News Content": "ඓතිහාසික ශ්‍රී සංඛපාල රජමහා විහාරස්ථානය විසින් සංවිධානය කරනු ලබන වාර්ෂික ඇසළ මහා පෙරහර මංගල්‍යයේ කප් සිටුවීම ඊයේ (15) පෙරවරුවේ සිදු කෙරුණා.\nඒ අනුව විහාරාධිපති ස්වාමීන් වහන්සේ ඇතුලු සතර පෝරුවේ දායක පිරිසගේ සහභාගිත්වයෙන් මෙම කප් සිටුවීමේ මංගල්‍යය සිදු වූ අතර පෙරහර මංගල්‍යය ආරම්භ කිරීමේ කටයුතු මේ මස 25වන දිනට යෙදී තිබෙනවා.\nඒ අනුව තිස් පැයේ පිරිත ආරම්භ වනුයේ සැප්තැම්බර් 25 වැනිදා වන අතර පළමු කුඹල් පෙරහර 27 වැනි දින වීදි සංචාරය කිරීමට නියමිතයි.\nඅවසන් මහා පෙරහර ඔක්තෝම්බර් 1 වැනි දින වීදි සංචාරය කිරීමට නියමිත අතර ඔක්තොම්බර් 03 වැනි දින අලුයම සිදුකෙරෙන දේව දානයෙන් මෙවර පෙරහර මංගල්‍යය නිමාවට පත්විමට නියමිත බවයි වාර්තා වෙන්නේ.",
       "URL": "https://www.hirunews.lk/348472/ශ්‍රී-සංඛපාල-රජමහා-විහාරස්ථානයේ-කප්-සිටුවීමේ-මංගල්‍යය-සිදුකෙරේ",
       "Category": "Local News",
       "Parent URL": "https://www.hirunews.lk/local-news.php?pageID=26"
}