{
       "Source": "hirunews",
       "Timestamp": "Monday, 10 July 2023 - 15:45",
       "Headline": "අංගොඩ දෙපා ඇළ ආශ්‍රිත සතුන් මිය ගිහින්",
       "News Content": "අංගොඩ දෙපා ඇළ ආශ්‍රිත සත්ත්ව විශේෂ ගණනාවක් සැකකටයුතු ලෙස මිය යමින් සිටින බවට ප්‍රදේශවාසීන් චෝදනා කරනවා.\nමේ සම්බන්ධයෙන් කිසිදු පරිසර බලධාරියකුගේ අවධානය මෙතෙක් යොමුව නැහැ.\nඅංගොඩ ප්‍ර‍දේශයේ පිහිටි දෙපා ඇළ මෙන්ම ඇළ ආශ්‍රිත පරිසර පද්ධතිය ජලජ ජීවින් හා තවත් සත්ත්ව විශේෂ රැසකට වාසස්ථානයක් වනවා.\nඑහෙත් මේ වන විට එම සතුන් මුහුණ පා ඇත්තේ ඉතා ඛේදජනක ඉරණමකටයි.\nඇළේ ජීවත් වන මත්ස්‍යයින් හා එම ප්‍රදේශය ආශ්‍රිතව සිටින වෙනත් සතුන් ද මිය ගොස් සිටින අයුරු දක්නට ලැබෙනවා.\nමෙම තත්ත්වය මත ප්‍රදේශවාසීන්ගේ දැනුම් දීමෙන් වනජීවි නිලධාරීන් පැමිණ අසාධ්‍ය තත්ත්වයේ සිටි ඉබ්බෙකු හා වඳුරෙකු නිර්වින්දනය කර ප්‍රතිකාර සඳහා රැගෙන යාමට කටයුතු කරනු ලැබුවා\nකෙසේවෙතත් ප්‍රදේශවාසීන් සඳහන් කළේ ඇළේ ජල සාම්පල හා මියගිය සතුන්ගේ සාම්පල රැගෙන නිසි පරීක්ෂණයක් සිදු කිරීම සඳහා කිසිදු පරිසර නිලධාරියකු නොපැමිණි බවයි.",
       "URL": "https://www.hirunews.lk/340732/අංගොඩ-දෙපා-ඇළ-ආශ්‍රිත-සතුන්-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=196"
}