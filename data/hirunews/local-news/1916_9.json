{
       "Source": "hirunews",
       "Timestamp": "Monday, 31 May 2021 - 17:20",
       "Headline": "කොළඹ වරාය නගර ආර්ථික කොමිසමට සාමාජිකයින් පත්කෙරේ (වීඩියෝ)",
       "News Content": "කොළඹ වරාය නගර ආර්ථීක කොමිසමේ සභාපති ධුරය සඳහා ජනාධිපති නීතීඥ ගාමිණී මාරපන ජනාධිපති ගෝඨාභය රාජපක්ෂ විසින් පත් කර තිබෙනවා.\nඑහි සෙසු සාමාජිකයින් වන්නේ මහා භාණ්ඩාගාරයේ ලේකම් එස්.ආර්. ආටිගල, ජලසම්පාදන අමාත්‍යාංශයේ ලේකම්, ආචාර්ය ප්‍රියත් බන්දු වික්‍රම, ශ්‍රී ලංකා ආයෝජන මණ්ඩලයේ හිටපු සභාපති සාලිය වික්‍රමසූරියයි.\nඕරල් කෝපරේෂන් හි සභාපති සහ කළමනාකාර අධ්‍යක්ෂ කුෂාන් කොඩිතුවක්කු, මර්කන්ටයිල් ඉන්වෙස්ට්මන්ට් ඇන්ඩ් ෆයිනෑන්ස් සමාගමේ කළමනාකාර අධ්‍යක්ෂ ජෙරාඩ් ඔන්ඩච්චි, මැක්ලරන්ස් සමූහයේ සභාපති හා කළමනාකාර අධ්‍යක්ෂ රොහාන් ද සිල්වා එහි සෙසු සාමාජිකයින් වනවා.\nඉකුත් විසිවනදා වරාය නගර පනත් කෙටුම්පත පාර්ලිමේන්තුවේ සම්මත වූ අතර, කථානායක මහින්ද යාපා අබේවර්ධන ඊට අත්සන් තබනු ලැබුවේ පසුගිය 27 වනදා යි.",
       "URL": "https://www.hirunews.lk/272984/කොළඹ-වරාය-නගර-ආර්ථික-කොමිසමට-සාමාජිකයින්-පත්කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1916"
}