{
       "Source": "hirunews",
       "Timestamp": "Tuesday, 24 December 2019 - 12:59",
       "Headline": "පාසල් පෙළ පොත් යළි අධ්‍යයනය කරන්නැයි, ඉල්ලීමක්",
       "News Content": "පළමු වන ශ්‍රේණියේ සිට සියලූම පාසල් පෙළපොත් යළිත් අධ්‍යයනය කර බැලිය යුතු බව ජාතික උරුමයන් සුරැකීමේ මහා සම්මේලනය පවසනවා.\nඅද කොළඹදී මාධ්‍ය හමුවක් පවත්වමින් එම සම්මේලනය අනාවරණ කළේ ජාතිකත්වය පිළිබඳ හැඟීම් පාසල් ළමයින් තුළින් තුරන් කිරීමේ අරමුණින් පසුගිය රජය සමයේ ග්‍රන්ථ සම්පාදනය කර ඇති බවයි.\nලබන වසර සඳහා මුද්‍රණය කර ඇති 5 ශ්‍රේණිය ඉංග්‍රීසි පෙළ පොතේ පළාත් නවය ලකුණු කර ඇති සිතියමෙහි පළාත් 7ක් එකිනෙකට වෙනස් වර්ණයන්ගෙන් වර්ණ ගන්වා ඇතත්, උතුරු, නැගෙනහිර පළාත් දෙක පමණක් එකම වර්ණයකින් පාට කර ඇති බව ජාතික උරුමයන් සුරැකීමේ මහා සම්මේලනය පෙන්වා දෙනවා.\nඑමෙන්ම, අදාළ පෙළ පොතෙහි තවත් තැන් කිහිපයකම එවැනි වැරදි සිදුකර ඇති බවයි එම සම්මේලනය සඳහන් කළේ.",
       "URL": "https://www.hirunews.lk/230869/පාසල්-පෙළ-පොත්-යළි-අධ්‍යයනය-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2987"
}