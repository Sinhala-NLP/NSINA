{
       "Source": "hirunews",
       "Timestamp": "Tuesday, 26 September 2017 - 16:07",
       "Headline": "මිනුවන්ගොඩ අනවසරයෙන් වල දැමූ මිනිස් කළලයක් ගැන පරීක්ෂණ",
       "News Content": "මිනුවන්ගොඩ ගල් ඔළුව මුස්ලිම් දේවස්ථානයට අයත් සුසාන භුමියේ මිනිස් කළලයක් නිසි අවසරයකින් තොරව වල දැමීමේ සිද්ධියක් සම්බන්ධයෙන් මිනුවන්ගොඩ පොලිසිය පරීක්ෂණ ආරම්භ කර තිබෙනවා.\nගල්ඔළුව ප්‍රදේශයේ පදිංචි 29 හැවිරිදි කාන්තාවක් ඇයගේ නිවසට අයත් වැසිකිළියේදී මාස 04 ක පමණ වැඩුණු දරුවෙකුගේ කළලයක් බිහිකර ඇති බවත් මෙම කළලය නිසි අවසරයකින් තොරව තම දේවස්ථානයට අයත් සුසාන භූමියේ වලදමා ඇති බවත් පොලිසියට පැමිණිල්ලක් ලැබී තිබෙනවා.\nඒ අනුව කළලය වලදැමූ ස්ථානයට පොලිස් ආරක්ෂාව යෙදවූ බවයි පොලිසිය පවසන්නේ.\nකළලය බිහිකළ දෙදරු මව ප්‍රතිකාර සඳහා මීගමුව රෝහලට ඇතුළත් කර ඇති අතර ඇය මීගමුව මහ රෝහලේ අධිකරණ වෛද්‍ය නිලධාරීවරයා  වෙත ඉදිරිපත් කිරීමට නියමිතයි.",
       "URL": "https://www.hirunews.lk/171904/මිනුවන්ගොඩ-අනවසරයෙන්-වල-දැමූ-මිනිස්-කළලයක්-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4302"
}