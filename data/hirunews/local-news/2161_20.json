{
       "Source": "hirunews",
       "Timestamp": "Sunday, 07 February 2021 - 21:29",
       "Headline": "\"හිරු STAR\" Season 02 - TICKET TO FINALE දෙවන වරම උදාර කෞෂල්‍යට (ඡායාරූප)",
       "News Content": "ප්‍රථම වරට ශ්‍රී ලාංකේය ගායන ක්ෂේත්‍රයේ දහස් සංඛ්‍යාත තරඟකරුවන්, ටෙලිවිෂන් ප්‍රේක්ෂක මනාපය මත එසැණින් ඔසවා තබන සජීවී ටෙලිවිෂන් කරණයේ ප්‍රමුඛයා සහ  ශ්‍රී ලාංකීය ටෙලිවිෂනය ජාත්‍යන්තර ප්‍රමිතියට ඔසවා තැබූ රියැලිටිකරණයේ ප්‍රමුඛයා වූ හිරුගේ සජීවී රියැලිටි සම්ප්‍රාප්තිය \"හිරු STAR\" වැඩසටහනයි.\nඑමෙන්ම ශ්‍රී ලංකාවේ පළමු සජීවී ගායන රියැලිටි අත්දැකීම \"හිරු STAR\" Season 02 අවසන් මහා තරඟයට (Grand Finale) තවත් ඇත්තේ දින කිහිපයක්.\nදහස් සංඛ්‍යාත තරඟකරුවන් රාශියක් අතරින් ජනතා පරමාධිපත්‍යයෙන් තේරී පත් වුණු අවසන් තරඟකරුවන් හය දෙනා මේ දිනවල හිරු STAR වේදිකාවේ ගී ගයනවා.\nඅවසන් සුපිරි හය දෙනා අතරින් සිව්දෙනෙකු අවසන් මහා තරඟය සඳහා සුදුසුකම් ලබනවා.\nඒ අනුව අද (07) දිනයේ අවසන් මහා තරඟය සඳහා \"හිරු Star\" Season 02 TICKET TO FINALE දෙවන වරම හිමිකරගන්නට අහුංගල්ලේ, උදාර කෞෂල්‍ය සමත් වුණා.\nඒ් අද දවසේ තරඟ වැදුණු අනෙකුත් තරඟකරුවන් අභිබවා සියයට 91 ප්‍රතිශතයක් හිමිකර ගනිමින්.",
       "URL": "https://www.hirunews.lk/261938/හිරු-star-season-02-ticket-to-finale-දෙවන-වරම-උදාර-කෞෂල්‍යට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2161"
}