{
       "Source": "hirunews",
       "Timestamp": "Tuesday, 16 May 2017 - 16:44",
       "Headline": "තියුණු ආයුධයකින් පහරදීමකින් සැමියා මරුට - බිරිඳ රෝහලේ (ඡායාරූප)",
       "News Content": "කිලිනොච්චිය- කනකපුරම්  ප්‍රදේශයේ අද(16) දහවල් පුද්ගලයෙකු විසින් පිහියකින් පහර දීම නිසා  පුද්ගලයෙකු මිය ගොස් තවත් කාන්තාවක් බරපතල තුවාල ලබා රෝහලගත කොට ඇති බවට කිලිනොච්චිය පොලීසිය කියා සිටියා.\nමෙලෙස පිහි ඇනීමෙන් මියගොස් ඇත්තේ කිලිනොච්චිල උදයනහර් ප්‍රදේශයේ පදිංචි පස් දරු පියෙක් වන අතර පහරදීමෙන් තුවාල ලබා ඇත්තේ ඔහුගේ භාර්යාවයි.\nතුවාල ලැබූ කාන්තාව කිලිනොච්චි මහ රෝහලට ඇතුලත් කොට මේ වන විට ප්‍රතිකාර ලබමින් සිටිනවා.\nකනකපුරම්  ප්‍රදේශයේ මිය ගිය සැමියා සහ තුවාල ලැබූ භාර්යාව තමන් කුලියට ගෙන සිටි හෝටල් කඩකාමරය නැවත එහි හිමිකරුවෙ ත ලබා දී එහි අත්තිකාරම් මුදල් ඉල්ලීමට ගිය අවස්ථාවේ සිදුවූනු බහින් බස් වීමක් දුරදිග යාම හේතුවෙන් මෙම පිහි ඇනුම සිදුව ඇති බවට කිලිනොච්චිය පොලීසිය විසින් අනාවරණය කරගෙන තිබෙනවා.\nමේ වන විට පරික්ෂණ සිදු කරන කිලිනොච්චිය පොලීසිය විසින් අදාල හෝටල් කඩ කාමරයේ හිමිකරු අත්අඩංගුවට ගෙන වැඩිදුර ප්‍රශ්න කිරීම් සිදු කරනු ලබන බවයි වාර්තා වන්නේ.",
       "URL": "https://www.hirunews.lk/161466/තියුණු-ආයුධයකින්-පහරදීමකින්-සැමියා-මරුට-බිරිඳ-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4514"
}