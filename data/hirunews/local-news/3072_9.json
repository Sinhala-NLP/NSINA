{
       "Source": "hirunews",
       "Timestamp": "Wednesday, 30 October 2019 - 18:28",
       "Headline": "මැතිවරණ කොමිෂන් සභාවෙන් පළාත් පාලන ආයතන ප්‍රධානීන්ට උපදෙස්",
       "News Content": "පළාත් පාලන ආයතන ප්‍රධානීන්ගේ නිල වාහන පළාත් පාලන ආයතන සතු වාහන ,නිල  නිවාස වෙනත් උපකරණ සහ කාර්යමණඩලය දේශපාලන කටයුතු සඳහා යොදා ගැනීම සපුරා තහනම් බව මැතිවරණ කොමිෂන්  සභාව දැනුම් දෙනවා .\nමෙවෙනි වරදක්  කළහොත් එය රාජ්‍ය දේපළ අවභාචිතා කිරීමක් ලෙස  සලකා ක්‍රියාකරන බවයි  කොමිසම පවසන්නේ .\nපළාත් පාලන ආයතන  සතු කොඩි කණු වේදිකා සැරසිලි යනාදිය ඇතුළු රාජ්‍ය දේපළ කිසියම් අනීතික දේශපාලන ප්‍රවර්ධනය සඳහා යොදාගත නොහැකි නමුත් පක්ෂ ,විපක්ෂ බේදයකින් තොරව එම දේපළ නියමිත ගාස්තු යටතේ කුලියට ලබාදිය හැකි බවයි කොමිසම පෙන්වාදෙන්නේ .\nදේශපාලන පක්ෂ ,අපේක්ෂක රැස්වීම් ,ප්‍රචාරක පෝස්ටර්, පා ගමන්, අත්පත්‍රිකා බේදීම් යනාදියට අදාළ නීති උල්ලංගනය කිරීමෙන් වැලකී සිටින ලෙස පළාත් පාලන ආයතන ප්‍රධානීන්ගෙන් මැතිවර්ණ කොමිසමේ සභාපති මහින්ද දේශප්‍රිය  ඉල්ලා සිටිනවා .එවැනි පැමිණිලි ලැබි ඒවා සනාථ  උවහොත් අදාළ පළාත් පාලන ආයතන ප්‍රධානීන්ට  එරහිව නීති ක්‍රියාත්මක කරන බවද ඒ මහතා දැනුම් දෙනවා .\nමේවැනි අකටයුතුකම පිළිබද නීතිය තදින් ක්‍රියත්මක කරණ ලෙසද ඔහු පොලිසියට දැනුම් දෙනවා.",
       "URL": "https://www.hirunews.lk/227291/මැතිවරණ-කොමිෂන්-සභාවෙන්-පළාත්-පාලන-ආයතන-ප්‍රධානීන්ට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=3072"
}