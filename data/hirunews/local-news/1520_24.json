{
       "Source": "hirunews",
       "Timestamp": "Friday, 03 December 2021 - 9:41",
       "Headline": "ගෑස් බෙදාහැරීම අත්හිටවූ හේතුව පාරිභෝගික ආරක්ෂණ රාජ්‍ය ඇමති කියයි",
       "News Content": "ගෘහස්ථ ගෑස් බෙදාහැරීම සහ අලෙවිය අත්හිටුවීමට නියෝග කළේ එල්.පී. ගෑස් හඳුනාගැනීමේ ගන්ධයක් ඇති කරන රසායනිකය ප්‍රමාණවත් ලෙස නොතිබීම නිසා බව පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න පවසනවා.\nඔහු කියා සිටියේ එතිල් මර්කැප්ටන් නැමති එම රසායනිකය ඒකක 14 ක් ගෑස් සිලින්ඩරයක අඩංගු විය යුතු වුවත් දැනට පවතින්නේ ඒකක පහක් පමණක් බවයි.\nපසුගිය දිනවල ගෑස් ආශ්‍රිත සිදුවීම් රැසක් දිවයිනේ ප්‍රදේශ රැසකින් වාර්තාවුණා.\nඑහිදී පාරිභෝගිකයන්ගෙන් එල්ලවූ චෝදනාවක් වූයේ ගෑස් කාන්දු වන බව හඳුනාගැනීමේ ගන්ධයක් එයින් නිකුත් නොවූ බවයි.\nදිවයින පුරා ගෑස් බෙදාහැරීම සහ අලෙවිය අත්හිටුවන බව ලිට්රෝ ගෑස් සමාගම ප්‍රකාශ කළා.",
       "URL": "https://www.hirunews.lk/289888/ගෑස්-බෙදාහැරීම-අත්හිටවූ-හේතුව-පාරිභෝගික-ආරක්ෂණ-රාජ්‍ය-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1520"
}