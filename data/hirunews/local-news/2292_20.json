{
       "Source": "hirunews",
       "Timestamp": "Saturday, 05 December 2020 - 21:24",
       "Headline": "බුදු දහම ආරක්ෂා කිරීම මෙරට ජීවත්වන සියලු අන්‍යාගමිකයින්ගේ වගකීමක් - කාදිනල් හිමියන් (වීඩියෝ)",
       "News Content": "බුදුන්වහන්සේ දේශනා කළ ශ්‍රී සද්ධර්මය ආරක්ෂා කිරීම මෙරට තුළ ජීවත් වන සියලු අන්‍යාගමිකයින්ගේ වගකීමක් බව අගරදගුරු අතිඋතුම් මැල්කම් කාදිනල් රංජිත් හිමිපාණන් පෙන්වා දෙනවා.\nඋන්වහන්සේ මේ බව සඟඳහන් කළේ පොළොන්නරුව ප්‍රදේශයේ පැවති ආගමික උත්සවයකට එක්වෙමින්.\nපොළොන්නරුව ඉසිපතන මහා විහාරස්ථානයේ විහාරාධිපති උතුරුමැද පළාතේ ප්‍රධාන සංඝනායක පූජ්‍ය උඩගම ධම්මානන්ද හිමියන්ගේ 81වන ඡන්ම දිනය නිමිත්තෙන් සංවිධානය කර තිබූ දහවල් දානමය පිංකම සඳහා කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් වහන්සේ ද පැමිණ සිටියා.",
       "URL": "https://www.hirunews.lk/256386/බුදු-දහම-ආරක්ෂා-කිරීම-මෙරට-ජීවත්වන-සියලු-අන්‍යාගමිකයින්ගේ-වගකීමක්-කාදිනල්-හිමියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2292"
}