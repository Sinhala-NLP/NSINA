{
       "Source": "hirunews",
       "Timestamp": "Tuesday, 08 February 2022 - 10:37",
       "Headline": "﻿මෙරට මුහුදු තීරය ආක්‍රමණය කළ ඉන්දීය ධීවරයින් 16 දෙනෙකු නාවික හමුදා භාරයට  (වීඩියෝ)",
       "News Content": "ඉන්දියාවේ රාමේෂ්වරන් ධීවර වරායෙන් මුහුදු ගිය තමිල්නාඩු ධීවරයින් දාසය දෙනෙකු ශ්‍රී ලංකා නාවික හමුදාව විසින් මෙරට මුහුදු තීරයේදී අත්අඩංගුවට ගෙන තිබෙනවා.\nයාපනය ඩෙල්ෆ් දූපත් ආසන්නයේ දී මුහුදු සීමාවන් උල්ලංඝනය කරමින් මෙරට මුහුදේ මසුන් මරමින් සිටි මෙම ධීවරයින් පිරිස සමඟ ඔවුන් පැමිණි ධීවර යාත්‍රා තුනක් ද අත්අඩංගුවට ගත් බවයි ඉන්දීය ආරක්ෂක බලධාරීන් වාර්තා කරන්නේ.\nමෙම පිරිස ශ්‍රී ලංකා නාවික හමුදා මුර යාත්‍රා මගින් නිරීක්ෂණය කර ඇත්තේ අද අලුයම් කාලයේ දී.\nඒ අනුව ඔවුන් අසලට පැමිණ සිදුකළ විමසීම් වලදී අදාළ යාත්‍රා තමිල්නාඩු ධීවරයින් සතු යාත්‍රා බවට වටහා ගැනීමෙන් අනතුරුව නාවික හමුදාව විසින් අද අළුයම දෙකයි තිහට පමණ අදාල අත්අඩංගුවට ගැනීම සිදුකර ඇත්තේ.",
       "URL": "https://www.hirunews.lk/296463/﻿මෙරට-මුහුදු-තීරය-ආක්‍රමණය-කළ-ඉන්දීය-ධීවරයින්-16-දෙනෙකු-නාවික-හමුදා-භාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1369"
}