{
       "Source": "hirunews",
       "Timestamp": "Thursday, 24 March 2022 - 11:40",
       "Headline": "සජිත්ගෙන් කඩාගෙන රනිල්ට වෙන හේත්තුවක් ගැන මහින්දානන්දගෙන් හෙළිදරව්වක්",
       "News Content": "පාර්ලිමේන්තුවේ දි කෘෂිකර්ම අමාත්‍ය මහින්දානන්ද අලුත්ගමගේ විසින් අද සුවිශේෂ හෙළිදරව්වක් සිදු කළා.\nමේ ගෙවෙන්නේ, ලාංකීය දේශපාලනයේ බල තුලනය ගැන පක්ෂ විපක්ෂ මෙන්ම ජනතාව ද ඉතා බරපතළ ලෙස සාකච්ඡා කරන අවදියක්.\nඑවැනි අවස්ථාවක දී සමගි ජන බලවේගයේ හා එක්සත් ජාතික පක්ෂයේ නියෝජිතයින් පිරිසක් පිළිබඳ අදහස් දක්වමින් මහින්දානන්ද අලුත්ගමගේ සිදු කළ කතාව පිළිබඳ අවධානය යොමු කිරීම වැදගත්.\nඔහු පවසන්නේ, නුදුරේදී ම සජිත් පිල අතහැර රනිල් පිලෙහි ඉඳගැනීම පිණිස සූදානම් වූ නියෝජිතයින් දස දෙනෙකු පමණ සමගි ජන බලවේගයේ සිටිනා බව යි.\nඑම නම් ලැයිස්තුව ඕනෑ ම වෙලාවක තමන්ට ඉදිරිපත් කළ හැකි බවත් මහින්දානන්ද අලුත්ගමගේ පවසනවා.",
       "URL": "https://www.hirunews.lk/300260/සජිත්ගෙන්-කඩාගෙන-රනිල්ට-වෙන-හේත්තුවක්-ගැන-මහින්දානන්දගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1274"
}