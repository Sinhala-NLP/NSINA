{
       "Source": "hirunews",
       "Timestamp": "Saturday, 12 June 2021 - 10:04",
       "Headline": "15 හැවිරිදි දියණිය ගැබිණියක් කළ පියා බන්ධනාගාරයට",
       "News Content": "තම 15 හැවිරිදි දියණිය දූෂණය කළ පියෙකු ලබන 25 වනදා දක්වා බන්ධනාගාර ගත කිරීමට ගාල්ල ප්‍රධාන මහේස්ත්‍රාත්වරයා ඊයේ (11) නියෝග කර තිබෙනවා.\nමෙලෙස රිමාන්ඩ් බන්ධනාගාර ගත කර ඇත්තේ ගාල්ල,  බූස්ස ප්‍රදේශයේ පදිංචි 44 හැවිරිදි පස් දරු පියෙක් බවයි වාර්තා වන්නේ.\nදැරියගේ මව පියාගෙන් වෙන්ව වෙනත් පුද්ගලයෙකු සමඟ ජීවත්වන අතර දැරිය ද සිය මව භාරයේ සිට තිබෙනවා.\nඔවුන් ජීවත්වන නිවස අසලම පිහිටි නිවසක අදාල සැකකාර පියා තනිව ජීවත්ව ඇති බවටයි අනාවරණය වී ඇත්තේ.\nඅදාල දැරිය විසින් සිය පියාට තේ ගෙනගොස් දී ඇති අතර එහිදී අවස්ථා කිහිපයකදී ඇයව දූෂණය කර ඇති බවටයි පොලිසිය කරන ලද මූලික පරීක්ෂණවලදී හෙළිව ඇත්තේ.\nදැරියගේ සිරුරේ වෙනස්විම් දුටු මව ඒ පිළිබඳ විමසීමේදී සිද්ධිය මවට පවසා ඇති අතර පසුව දැරිය මහමෝදර රෝහලට ඇතුලත් කිරීමෙන් පසු සිදුකළ පරික්ෂා කිරීමේදී ඇය පස්මස් ගැබිණියක් බවට තහවුරු වී තිබෙනවා.",
       "URL": "https://www.hirunews.lk/274085/15-හැවිරිදි-දියණිය-ගැබිණියක්-කළ-පියා-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=1889"
}