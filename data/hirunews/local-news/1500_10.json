{
       "Source": "hirunews",
       "Timestamp": "Sunday, 12 December 2021 - 9:25",
       "Headline": "මුදල්, රන් ආභරණ සහ මෝටර් රථයක් පැහැරගත් පුද්ගලයෙකු අත්අඩංගුවට",
       "News Content": "කුලී මෝටර් රථයක රියදුරු බිය ගන්වා ඔහු සතු මුදල් සහ රන් ආභරණ සමග මෝටර් රථයක් කොල්ල කෑ පුද්ගලයෙකු පොලීසිය ඊයේ (11) අත්අඩංගුවට ගෙන තිබෙනවා.\nසැකකරු යතුරුපැදියකින් පැමිණ පොලිස් නිලධාරියෙකු බව පවසා මෝටර් රථය කුලියට ගෙන ඇති අතර, පසුව පිහියක් පෙන්වා රියදුරු බියගන්වා ඔහුට මාංචු දමා රථය පැහැරගෙන ඇති බව සඳහන්.\nඑහිදී රියදුරු සතුව තිබූ රුපියල් තිස්දහසක් සහ තුන්ලක්ෂ 60,000ක් පමණ වටිනා රන් ආභරණ කොල්ලකා රියදුරු මහ මග දමා ගොස් තිබෙනවා.\nපසුව කළ විමර්ශනවලදී අතරමග දමා ගොස් තිබූ මෝටර් රථය සොයාගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nපසුගිය 9 වනදා වාර්තාවූ මෙම සිද්ධිය සම්බන්ධයෙන් කිරුළපන පදිංචි 33 හැවිරිදි පුද්ගලයෙකු මෙලෙස ඊයේ (11) අත්අඩංගුවට ගෙන ඇති අතර, ඔහු සතුව තිබී හෙරොයින් ග්‍රෑම් 6කට ආසන්න ප්‍රමාණයක්ද සොයාගෙන තිබෙනවා.\nවිමර්ශනවලදී අනාවරණ වී ඇත්තේ සැකකරු පැමිණි යතුරුපැදියද කෙසෙල්වත්ත ප්‍රදේශයෙන් සොරකම් කරන ලද්දක් බවටයි.",
       "URL": "https://www.hirunews.lk/290750/මුදල්-රන්-ආභරණ-සහ-මෝටර්-රථයක්-පැහැරගත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1500"
}