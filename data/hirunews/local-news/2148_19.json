{
       "Source": "hirunews",
       "Timestamp": "Sunday, 14 February 2021 - 9:00",
       "Headline": "මීගමුව බන්ධනාගාරයට මත්ද්‍රව්‍ය විසි කිරීමට සූදානම්වූ දෙදෙනෙකු පොලිස් භාරයට",
       "News Content": "මීගමුව බන්ධනාගාරයේ තාප්පයට ඉහළින් මත්ද්‍රව්‍ය සහ දුම්කොළ විසි කිරීමට සූදානම්ව සිටි සැකකරුවන් දෙදෙනෙකු පොලිස් අත්අඩංගුවට ගෙන තිබෙනවා.\nසැකකරුවන් සතුව තිබී හෙරොයින් ග්‍රෑම් 8ක්, දුම්කොළ 7ක්, ජංගම දුරකථනයක්, චාජරයක් සහ ලයිටර් 9ක් සොයාගෙන ඇති බවයි පොලිසිය සඳහන් කළේ.\nඊයේ උදෑසන මීගමුව බන්ධනාගාර ආසන්නයේ මාර්ග බාධක රාජකාරියේ නිරතව සිටි නිලධාරීන් විසින් සැකකටයුතු පුද්ගලයන් දෙදෙනෙකු පරීක්ෂා කර තිබුණා.\nඑහිදීයි මෙම මත්ද්‍රව්‍ය සහ අනෙක් උපකරණ සමග සැකකරුවන් දෙදෙනා අත්අඩංගුවට ගෙන ඇත්තේ.\nසැකකරුවන්ගෙන් වැඩිදුරටත් කළ ප්‍රශ්ණ කිරීම්වලදී මෙම සිද්ධිය පිළිබඳ තොතුරු හෙළිකරගෙන තිබෙනවා.\nඑක් සැකකරුවෙකු මීගමුව ප්‍රදේශයේ පදිංචි 31 හැවිරිදි අයෙක් වන අතර අනෙක් පුද්ගලයා සීදුව ප්‍රදේශයේ පදිංචි 49 හැවිරිදි පුද්ගලයෙක්.\nඔවුන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/262539/මීගමුව-බන්ධනාගාරයට-මත්ද්‍රව්‍ය-විසි-කිරීමට-සූදානම්වූ-දෙදෙනෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2148"
}