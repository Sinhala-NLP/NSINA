{
       "Source": "hirunews",
       "Timestamp": "Wednesday, 03 March 2021 - 13:03",
       "Headline": "වසර 100කට වඩා පැරණි වෑවල විද්‍යාලයේ, අබලන්ව යන ගොඩනැගිලි (වීඩියෝ)",
       "News Content": "මේ අලව්ව - වෑවල මහා විද්‍යාලයයි.\n6 ශ්‍රේණියේ සිට උසස් පෙළ දක්වා පන්ති පැවැත්වෙන මෙම විද්‍යාලයෙන් අලව්ව හා ඒ අවට ප්‍රදේශ රැසක සිසු සිසුවියන් විශාල පිරිසකට සෙත සැලසෙනවා.\nකෙසේ වෙතත්, වසර 100කට වඩා පැරණි විදුහලේ ගොඩනැගිලි බොහෝමයක් මේ වනවිට පවතින්නේ දැඩි අබලන් තත්ත්වයකයි.\nඑවැනි තත්ත්වයක් යටතේ 2015 වසරේදී රුපියල් මිලියන 2 කට ආසන්න වියදමකින් ඉදිකරන ලද වැසිකිළි පද්ධතියද මෙතෙක් සිසුන්ගේ භාවිතයට ලබානොදීම විමතියට කරුණක්.\nඉහළ තනතුරු දරන පිරිස් මෙන්ම ජාත්‍යන්තරයද ජයගත් විද්වතුන් බිහිකළ වෑවල මහා විද්‍යාලයට අත්ව ඇති ඉරණම පිළිබඳ බලධාරීන් කොතෙක් දැනුවත් කළද මෙතෙක් කිසිදු ඵලක් වී නොමැති බවට මව්පියන් චෝදනා කරනවා.\nරටේ අනාගතය බාරගන්නා මතු පරපුරට සිප් සතර ගෙන අලව්ව - වෑවල මහා විද්‍යාලයේ අඩු පාඩු සකසා අධ්‍යාපනයට සුදුසු පරිසරයක් සකසා දෙන තෙක් රතු මිනිත්තුව අවධානයෙන්.",
       "URL": "https://www.hirunews.lk/264200/වසර-100කට-වඩා-පැරණි-වෑවල-විද්‍යාලයේ-අබලන්ව-යන-ගොඩනැගිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2113"
}