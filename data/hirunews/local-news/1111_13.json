{
       "Source": "hirunews",
       "Timestamp": "Wednesday, 08 June 2022 - 9:24",
       "Headline": "හජ් වන්දනාකරුවන්ට දැනුම්දීමක්",
       "News Content": "මෙවර හජ් වන්දනාව සඳහා මක්කමට ශ්‍රී ලංකාවෙන් බැතිමතුන් යොමු කිරීමට තීරණය කළ බව මුස්ලිම් ආගමික හා සංස්කෘතික කටයුතු දෙපාර්තමේන්තුව පවසනවා.\nඒ අනුව බැතිමතුන් 1,585 දෙනෙකු වන්දනාව සඳහා යොමු කරන බවයි එම දෙපාර්තමේන්තුව සඳහන් කළේ.\nඒ සම්බන්ධයෙන් සාකච්ඡාවක් බුද්ධශාසන, ආගමික හා සංස්කෘතික කටයුතු අමාත්‍ය විදුර වික්‍රමනායක සමඟ පැවති අතර, ඉන් අනතුරුවයි මෙම තීරණය ගෙන ඇත්තේ.\nපවතින ආර්ථික දුෂ්කරතා හේතුවෙන් හජ් වන්දනාව සඳහා මක්කමට ශ්‍රී ලංකාවෙන් බැතිමතුන් යොමු නොකරන බව මීට පෙර මුස්ලිම් ආගමික හා සංස්කෘතික කටයුතු දෙපාර්තමේන්තුව ප්‍රකාශ කර තිබුණා.",
       "URL": "https://www.hirunews.lk/306536/හජ්-වන්දනාකරුවන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1111"
}