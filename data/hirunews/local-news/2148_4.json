{
       "Source": "hirunews",
       "Timestamp": "Sunday, 14 February 2021 - 13:45",
       "Headline": "කෲඩියා සෙලනිකා ශාකය හිටපු ජනපතිගේ නිරීක්ෂණයට (වීඩියෝ)",
       "News Content": "ගම්පහ - දාරලුව ප්‍රදේශයේ පිහිටි ශ්‍රී ලංකාවට ආවේණික ඉපැරණි කෲඩියා සෙලනිකා ශාකය හිටපු ජනාධිපති මෛත්‍රීපාල සිරිසේනගේ නිරීක්ෂණයට ලක්වුණා.\nඅද දහවල් තවත් පිරිසක් සමඟ අදාළ ශාකය සමීපයට ගිය හිටපු ජනාධිපතිවරයා ප්‍රකාශ කර ඇත්තේ පරිසර සංවිධාන ඇතුලු වගකිවයුතු බලධාරීන් සමඟ කෲඩියා සෙලනිකා ශාකය  සම්බන්ධයෙන් පවතින ගැටලුකාරී තත්වය තමන් පෞද්ගලිකව සාකච්ඡා කිරීමට බලාපොරොත්තු වන බවයි.\nඅදාළ ශාකය සම්බන්ධයෙන් මතුවී ඇති ගැටලුව පිළිබඳ තොරතුරු ඇතුළත් වාර්තාව වනජිවි හා වන සංරක්ෂණ අමාත්‍ය සී.බී. රත්නායක වෙත පසුගියදා භාරදී ඇති අතර, එම වාර්තාව අධ්‍යයනය කිරීමෙන් පසු ඊට අදාළ ඉදිරි පියවර ගැනීමට නියමිතයි.",
       "URL": "https://www.hirunews.lk/262558/කෲඩියා-සෙලනිකා-ශාකය-හිටපු-ජනපතිගේ-නිරීක්ෂණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2148"
}