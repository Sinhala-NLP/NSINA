{
       "Source": "hirunews",
       "Timestamp": "Sunday, 25 August 2019 - 11:40",
       "Headline": "මෝටර් රථයක් සහ යතුරුපැදියක් එකිනෙක ගැටී පුුද්ගලයෙකු මරුට",
       "News Content": "සීදුව - කොටුගොඩ මාර්ගයේ ගුරුගේවත්ත ප්‍රදේශයේදි මෝටර් රථයක් සහ යතුරුපැදියක් මුහුණට මුහුණලා ගැටීමෙන් සිදුවූ අනතුරකින් පුද්ගලයෙකු මියගොස් තිබෙනවා.\nඊයේ රාත්‍රී සිදුවූ මෙම අනතුරෙන් මියගොස් ඇත්තේ 33 හැවිරිදි ජාඇළ - ඒකල ප්‍රදේශයේ පදිංචි යතුරුපැදිකරුයි.\nඔහු සමඟ යතුරුපැදියේ පැමිණි අනෙක් පුද්ගලයා බරපතල තුවාල ලබා සීදූව රෝහලට ඇතුළත් කර ඇති අතර, වැඩිදුර ප්‍රතිකාර සඳහා රාගම රෝහල වෙත මාරුකර යවා තිබෙනවා.\nඅනතුර සම්බන්ධයෙන් මෝටර් රථයේ රියදුරු සීදුව පොලීසිය මගින් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර කොත්මලේ තවලම්තැන්න ප්‍රදේශයේදී යතුරුපැදියක් අනතුරට ලක්වීමෙන් තරුණයෙකු මරණයට පත්වුනා.\nමහනුවර සිට කොත්මලේ දෙසට ගමන් කරමින් සිටියදී ඔහුගේ යතුරුපැදිය ගැරඩිඇල්ල ප්‍රදේශයේදී මාර්ගයෙන් ඉවතට පැන බෝක්කුවකට වැටී තිබෙනවා.\nඊයේ රාත්‍රී 7.40ට පමණ අනතුර සිදුව ඇති අතර තුවාලකරු කොත්මලේ රෝහලට රැගෙන යන විට මියගොස් සිටි බවයි හෙළිවී ඇත්තේ.\nමෙලෙස මරණයට පත්වුනේ කටුගස්තොට ප්‍රදේශයේ පදිංචි 20 හැවිරිදි තරුණයෙක්.\nයතුරුපැදියේ වේගය පාලනය කර ගැනීමට නොහැකිව අනතුර සිදුව ඇතැයි අනාවරණ වී ඇති අතර කොත්මලේ පොලිසිය විමර්ශණ සිදු කරනවා.",
       "URL": "https://www.hirunews.lk/222909/මෝටර්-රථයක්-සහ-යතුරුපැදියක්-එකිනෙක-ගැටී-පුුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3180"
}