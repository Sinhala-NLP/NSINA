{
       "Source": "hirunews",
       "Timestamp": "Wednesday, 31 August 2016 - 20:26",
       "Headline": "වැට් බදු වැඩි කිරීම ගැන මහ බැංකු අධිපතිගෙන් පැහැදිළි කිරීමක්",
       "News Content": "රජය වැට් බදු වැඩිකිරීම තුළින් ආදායම වැඩිකිරීමේ තීරණය ගනු ලැබුවේ ජාත්‍යන්තර මූල්‍ය අරමුදලේ නිර්දේශයක් මත නොවන බව මහබැංකු අධිපති ආචාර්ය ඉන්ද්‍රජිත් කුමාරස්වාමි මහතා පවසනවා.\nඊයේ සවස පැවති ප්‍රවෘත්ති සාකච්ඡාවකදී මහබැංකු අධිපතිවරයා පැවසුවේ රාජ්‍ය ආදායම වැඩිකරගැනීම සඳහා යොදාගන්නා ක්‍රියාමාර්ග තේරීම රජයට අයත් කාර්යයක් වන බවයි.\nමුදල් මණ්ඩලයේ තීරණ පිළිබඳව දැනුම්දීම සඳහා මහබැංකු පරිශ්‍රයේ කැඳවා තිබූ ප්‍රවෘත්ති සාකච්ඡාවේදී මහබැංකු අධිපතිවරයා පැවසුවේ දැනට ආර්ථිකය යහපත් මට්ටමක පවතින බැවින් මේ වසරේ ඉදිරි කාලය තුළ තවදුරටත් රජයට ණය ගැනීමේ අවශ්‍යතාවක් නොමැති බවයි.",
       "URL": "https://www.hirunews.lk/141938/වැට්-බදු-වැඩි-කිරීම-ගැන-මහ-බැංකු-අධිපතිගෙන්-පැහැදිළි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4899"
}