{
       "Source": "hirunews",
       "Timestamp": "Wednesday, 08 June 2022 - 9:33",
       "Headline": "රුපියල් කෝටියකට අධික හෙරොයින් සමග පුද්ගලයන් දෙදෙනෙක් අත්අඩංගුවට (ඡායාරූප)",
       "News Content": "ඊයේ (07) මෝදර - ශාන්ත ඇන්තනී රෝහල ඉදිරිපිට මාර්ගයේ දී විශේෂ කාර්ය බලකා නිලධාරීන් විසින් කරන ලද වැටලීමකින් හෙරොයින් තොගයක් සමග සැකකරුවන් දෙදෙනෙක් අත්අඩංගුවට ගෙන තිබෙනවා.\nමොවුන් සන්තකයේ තිබී හෙරොයින් කිලෝ ග්‍රෑම් 1යි ග්‍රෑම් 192ක්, හෙරොයින් ජාවාරමින් උප‍යා ගන්නා ලද යැයි සැක කරන පන්ලක්ෂ දසදහසක මුදලක් සහ මත්ද්‍රව්‍ය මිනුම් කිරීම සඳහා යොදාගත් ඩිජිටල් තරාදියක්, ජංගම දුරකථනයක් සහ ත්‍රීරෝද රථයක් විශේෂ කාර්ය බලකා නිලධාරීන් විසින් අත්අඩංගුවට ගනු ලැබුවා.\nමෙලෙස අත්අඩංගුවට ගත් හෙරොයින් වල වටිනාකම රුපියල් මිලියන10 කට අධික බවයි වාර්තා වන්නේ.\nමෙම වැටලීමේ දී මට්ටක්කුලිය ප්‍රදේශයේ වයස අවු. 42 ක පුද්ගලයකු අත්අඩංගුවට ගෙන ඇති අතර හෙරොයින් ජාවාරම් කිරීම සම්බන්ධයෙන් අවශ්‍යව සිටි වයස අවු. 24ක කාන්තාවක් ද අත්අඩංගුවට ගෙන තිබෙනවා.",
       "URL": "https://www.hirunews.lk/306539/රුපියල්-කෝටියකට-අධික-හෙරොයින්-සමග-පුද්ගලයන්-දෙදෙනෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1111"
}