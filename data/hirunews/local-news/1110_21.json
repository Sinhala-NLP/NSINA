{
       "Source": "hirunews",
       "Timestamp": "Wednesday, 08 June 2022 - 12:21",
       "Headline": "විදුලිබිල වැඩි කිරීමට දුන් යෝජනාව කැබිනට්ටුවට ඉදිරිපත් කරන්නේ නෑ - අමාත්‍ය කංචන විජේසේකර",
       "News Content": "විදුලිබල මණ්ඩලය යෝජනා කර ඇති පරිදි විදුලි බිල 300%කින් පමණ වැඩි කිරීමට අදාළ යෝජනාව තමා කැබිනට් මණ්ඩලයට ඉදිරිපත් නො කිරීමට තමා තීරණය කළ බව විදුලි බල හා බලශක්ති අමාත්‍ය කංචන විජේසේකර ප්‍රකාශ කරනවා.\nඒ අද (08) සිය ට්විටර් ගිණුමේ සටහනක් තබමින්.\nසෑම වසර 3කට වරක් ම 25%ක ප්‍රතිශතයකින් විදුලි නිලධාරීන්ගේ වැඩි වන වැටුප් ගෙවීම සඳහා විදුලි ගාස්තු වැඩි නොකර, පුනර්ජනනීය ව්‍යාපෘති ක්‍රියා කිරීම ඔස්සේ උත්පාදන වියදම අවම කළ යුතු බවයි අමාත්‍යවරයා සඳහන් කරන්නේ.\nතව ද අද වන විට උත්පාදන වියදම අඩු කෙරෙන පුනර්ජනනීය ව්‍යාපෘති අඩාල කිරීමට, වෘත්තීය ක්‍රියාමාර්ග ගනිමින් ජනතාව සහ රජය අපහසුතාවයට පත් කිරීමට කටයුතු කිරීමේ සූදානමක් පවතින බව ද අමාත්‍යවරයා සඳහන් කරනවා.\n(අමාත්‍යවරයාගේ ට්විටර් සටහන පහතින්)",
       "URL": "https://www.hirunews.lk/306556/විදුලිබිල-වැඩි-කිරීමට-දුන්-යෝජනාව-කැබිනට්ටුවට-ඉදිරිපත්-කරන්නේ-නෑ-අමාත්‍ය-කංචන-විජේසේකර",
       "Category": "Local News",
       "Parent URL": "https://www.hirunews.lk/local-news.php?pageID=1110"
}