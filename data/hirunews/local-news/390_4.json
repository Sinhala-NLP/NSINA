{
       "Source": "hirunews",
       "Timestamp": "Wednesday, 26 April 2023 - 11:10",
       "Headline": "අනධ්‍යයන සේවකයින්ටත් දුෂ්කර දීමනා ලබාදෙන්නැයි ඉල්ලීමක්",
       "News Content": "අනධ්‍යයන සේවකයන් හට දුෂ්කර හා අතිදුෂ්කර දීමනා ලබාදීම සිදුකළ යුතු බවට වන චක්‍රලේඛයක් කඩිනමින් නිකුත් කළ යුතු බව පවසමින් අධ්‍යාපන අනධ්‍යයන සේවක සංගමය අධ්‍යාපන අමාත්‍යාංශයේ ලේකම්වරයා වෙත ලිපියක් යොමුකර තිබෙනවා.\nඑහි දැක්වෙන්නේ 2013 වර්ෂයේ සිට අනධ්‍යයන සේවකයින් දුෂ්කර සේවාව සඳහා යොමුකර මේ වනවිට වසර 10 ක කාලය ගෙවී ඇතත්, ඔවුන්ට ලැබිය යුතු දුෂ්කර හා අතිදුෂ්කර දීමනා ගෙවීමක් හෝ ගෙවිය යුතු බවට වන විධානයක් සම්බන්ධ කිසිදු ලිඛිත යොමු කිරීමක් මේ දක්වා සිදුවී නොමැති බවයි.\nමේ වනවිට ගුරුවිදුහල්පතිවරුන් සඳහා දුෂ්කර හා අතිදුෂ්කර දීමනා ගෙවීම සම්බන්ධයෙන් අධ්‍යාපන අමාත්‍යාංශය සමාලෝචනයක් සිදුකරනු ලබනවා.\nඑබැවින් අනධ්‍යයන සේවකයින් උදෙසා ද දුෂ්කර හා අතිදුෂ්කර දීමනා ගෙවීම සඳහා වන චක්‍රලේඛයක් කඩිනමින් නිකුත් කරන ලෙසයි අනධ්‍යයන සේවක සංගමය අමාත්‍යාංශ ලේකම්වරයාගෙන් ඉල්ලා ඇත්තේ.",
       "URL": "https://www.hirunews.lk/333482/අනධ්‍යයන-සේවකයින්ටත්-දුෂ්කර-දීමනා-ලබාදෙන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=390"
}