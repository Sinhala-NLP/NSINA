{
       "Source": "hirunews",
       "Timestamp": "Saturday, 08 May 2021 - 10:16",
       "Headline": "රාජ්‍ය වෙසක් උත්සවය තාවකාලිකව අත්හිටුවයි (වීඩියෝ)",
       "News Content": "යාපනය - නාගදීප රජමහා විහාරයේ පැවැත්වීමට නියමිතව තිබූ රාජ්‍ය වෙසක් උත්සවය පවතින කොවිඩ් වසංගත තත්ත්වය සැළකිල්ලට ගෙන, තාවකාලිකව අත්හිටුවීමට තීරණය කර තිබෙනවා.\nකෙසේ වෙතත්, සීමිත පිරිසක් සහභාගි කර ගනිමින් එය සංකේතාත්මකව කොළඹදී පැවැත්වීමට අවධානය යොමු වී ඇති බවයි බුද්ධශාසන අමාත්‍යාංශයේ ආරංචි මාර්ග සඳහන් කළේ.\nඊට අදාළව ඉදිරියේදී සාකච්ඡා කිරීමට නියමිත බවත්, එම ආරංචි මාර්ග අනාවරණ කළා.\nඋතුරු සහ නැගෙනහිර පළාත් මුල්කරගනිමින් රාජ්‍ය වෙසක් උත්සවය නාගදීප රජමහා විහාරය කේන්ද්‍ර කරගෙන ලබන 23 වැනිදා සිට 28 වැනිදා දක්වා පැවැත්වීමටයි සැලසුම් කර තිබුණේ.",
       "URL": "https://www.hirunews.lk/270772/රාජ්‍ය-වෙසක්-උත්සවය-තාවකාලිකව-අත්හිටුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1968"
}