{
       "Source": "hirunews",
       "Timestamp": "Tuesday, 20 June 2023 - 12:27",
       "Headline": "වන අලි ප්‍රහාරවලින් තුනක් මරුට",
       "News Content": "වන අලි පහරදීම් වලින් කාන්තාවක් ඇතුළු තිදෙනෙකු මියගොස් තිබෙන බව පොලීසිය පවසයි.\nනොච්චියාගම පොලිස් බල ප්‍රදේශයේ සිවිල් ආරක්ෂක නිලධාරියකු ඊයේ පාපැදියෙන් ගමන් කරමින් සිටියදී කබල්ලෑපීනු වැව ඉස්මත්තේදී වන අලි  ප්‍රහාරයකට ලක්ව තිබෙනවා.ගෝනගංආර ප්‍රදේශයේ ගව පාලනයේ නිරත ව සිටි හැට තුන් හැවිරිදි පුද්ගලයෙකු කරමැට්ට  ප්‍රදේශයේදී වන අලි ප්‍රහාරයට ලක්ව මියගොස් ඇති බව වාර්තා වෙනවා.\nනාන්නේරිය පොලිස් බල ප්‍රදේශයේ දී ගොවිතැන් කටයුතුවල නිරතව සිටි 58 හැවිරිදි කාන්තාවක් වන අලි ප්‍රහාරයකින් බරපතල තුවාල ලබා  රෝහල්ගත කර සිටියදී මියගොස් ඇති බවද පොලිසිය වැඩිදුරටත් පවසනවා.",
       "URL": "https://www.hirunews.lk/338493/වන-අලි-ප්‍රහාරවලින්-තුනක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=253"
}