{
       "Source": "hirunews",
       "Timestamp": "Thursday, 24 March 2022 - 14:26",
       "Headline": "රුපියල් කෝටි ගණනක කුෂ් හා වෙනත් මත්ද්‍රව්‍ය තොගයක් ‍රේගු භාරයට",
       "News Content": "තැපැල් දෙපාර්තමේන්තුවේ විදේශීය පාර්සල් එකකයට ලැබුණු පාර්සල අටක් පරීක්ෂා කිරීමේ දී එම පාර්සල් තුළ තිබී නීතිවිරෝධී ලෙස මෙරටට රැගෙන ආ කුෂ් නැමති මත්ද්‍රව්‍ය සහ එක්ස්ටසි නැමැති මත් පෙති තොගයක් සොයා ගැනීමට තැපැල් දෙපාර්තමේන්තුව සහ ශ්‍රී ලංකා රේගුව සමත් වී තිබෙනවා.\nඑක්සත් රාජධානියේ සහ කැනඩාවේ සිට මෙරටට එවන ලද මෙම පාර්සල තුළ තිබී සොයා ගත් කුෂ් නැමති මත්ද්‍රව්‍ය ප්‍රමාණය ග්‍රෑම් 1590.\nමීට අමතරව මෙම පාර්සල විවෘත කිරීමේ දී එක්ස්ටසි නැමැති මත් පෙති 601ක් සොයා ගැනීමටත් තැපැල් දෙපාර්තමේන්තුව සහ රේගු පරීක්ෂණ කණ්ඩායම් සමත් වී තිබෙනවා.\nමෙලෙස මෙරටට රැගෙන ආ කුෂ් නැමැති මත්ද්‍රව්‍ය ප්‍රමාණයේ මෙරට වෙළෙඳපොළ වටිනාකම රුපියල් මිලියන විසි 25.44ක් බවයි වාර්ථා වන්නේ.\nමෙහිදී සොයාගත් එක්ස්ටසි මත්පෙතිවල වටිනාකම රුපියල් ලක්ෂ 25කට අධිකයි.\nඅදාල මත්ද්‍රව්‍ය තොගය වැඩිදුර පරීක්ෂණ සඳහා පොලිස් මත්ද්‍රව්‍ය විමර්ශන කාර්යංශයට භාරදුන් බව තැපැල් දෙපාර්තමේන්තු ප්‍රකාශකයෙකු සඳහන් කළා.",
       "URL": "https://www.hirunews.lk/300279/රුපියල්-කෝටි-ගණනක-කුෂ්-හා-වෙනත්-මත්ද්‍රව්‍ය-තොගයක්-‍රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1274"
}