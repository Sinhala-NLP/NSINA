{
       "Source": "hirunews",
       "Timestamp": "Monday, 26 April 2021 - 8:18",
       "Headline": "පුතුගේ උපන් දිනයට ගුරු මවගෙන් මත් සාදයක්",
       "News Content": "තම පුත්‍රයෙකුගේ උපන් දිනය නිමිත්තෙන් මත්ද්‍රව්‍ය සාදයක් පැවැත්වූ ජාත්‍යන්තර පාසලක ඉගැන්වීම් සිදුකරන ගුරු මව ඇතුලු තරුණ තරුණියන් 15 දෙනෙකු අත්අඩංගුවට ගැනීමේ පුවතක් වැල්ලවත්ත පොලීසියෙන් වාර්තා වනවා. අත්අඩංගුවට ගත් එම පිරිස අතර ඇගේ දරුවන් දෙදෙනා ද සිටින බවයි පොලීසිය සදහන් කළේ.\nඅත්අඩංගුවට ගන්නා අවස්ථාවේදී මොවුන් සන්තකයේ තිබී අයිස්, ගංජා සහ මත්පෙති ද සොයාගෙන තිබෙනවා. තරුණ, තරුණියන් පිරිසක් එක්ව වැල්ලවත්ත ප්‍රදේශයේ නිවසක මත්පැන් පානය කරන බවට පොලීසියට ලද තොරතුරකට අනුවයි මෙම වැටලීම සිදුකරනු ලැබුවේ.\nඅත්අඩංගුවට මවගේ වයස අවුරුදු 42 ක් වන අතර, සෙසු පිරිස අවුරුදු 18 ත් 20 ත් යන වයස්වල පසුවනවා. මොවුන් දෙහිවල සහ වැල්ලවත්ත යන ප්‍රදේශවල පදිංචිකරුවන්.",
       "URL": "https://www.hirunews.lk/269541/පුතුගේ-උපන්-දිනයට-ගුරු-මවගෙන්-මත්-සාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1996"
}