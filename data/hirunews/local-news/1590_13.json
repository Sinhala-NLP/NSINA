{
       "Source": "hirunews",
       "Timestamp": "Tuesday, 02 November 2021 - 7:08",
       "Headline": "සතුන්ට බැඳි තුවක්කුවක් පත්තු වී පුද්ගලයෙකු මරුට",
       "News Content": "තිරප්පන පොලිස් වසමේ උට්ටිමඩුව ප්‍රදේශයේ දී පුද්ගලයෙකු විසින් බඳින ලද තුවක්කුවක් පත්තු වී පුද්ගලයෙකු මිය ගොස් තිබෙනවා.\nඅදාළ අනතුර සිදුවීමෙන් පසු එම පුද්ගලයා ව පයිරිමඩු රෝහලට ඇතුළත් කර ඇති අතර, එහි දී ඔහු මිය ගිය බවයි වාර්තා වෙන්නේ.\nමෙසේ මිය ගොස් ඇත්තේ, වයස අවුරුදු 70ක උට්ටිමඩුව ප්‍රදේශයේ පදිංචිකරුවෙක්.\nකැති මිටක් කපා ගැනීම සඳහා සියඹලා වැව කැලෑ ප්‍රදේශයට ගිය අවස්ථාවේ දී මෙසේ එම පුද්ගලයා අනතුරකට මුහුණ පා තිබෙනවා.\nතිරප්පනේ පොලිසිය විසින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/286743/සතුන්ට-බැඳි-තුවක්කුවක්-පත්තු-වී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1590"
}