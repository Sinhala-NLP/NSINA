{
       "Source": "hirunews",
       "Timestamp": "Sunday, 16 April 2017 - 13:42",
       "Headline": "වව්නියාවේ නිවසක මිදුලෙන් බෝම්බයක් මතුවෙයි",
       "News Content": "වව්නියාව - උක්කුලාන්කුලම් ප්‍රදේශයේ නිවසක මිදුලේ වළ දමා තිබූ අධි බලැති පීඩන බෝම්බයක් සොයා ගෙන තිබෙනවා.\nවාහන පිපිරවීම සදහා යොදා ගනු ලබන මෙම බෝම්බයේ බර කිලෝග්‍රෑම් 15 යි ග්‍රෑම් 150 ක් වන බවයි පොලිසිය පැවසුවේ.\nඅදාළ නිවසේ කාන්තාව මිදුලේ කිසියම් කාර්යයක් සදහා වළක් හැරීමට උත්සාහ කිරීමේදී මෙම බෝම්බය හමුවීමෙන් පසු වව්නියාව පොලිසියට ඒ බව දැනුම් දී ඇති බව සදහන්.\nඅනතුරුව එම ස්ථානයට පැමිණි පොලිස් විශේෂ කාර්ය බලකා නිලධාරින් විසින් වව්නියාව අධිකරණයෙන් ලබා ගත් නියෝගයකට අනුව බෝම්බය නිෂ්ක්‍රිය කර තිබෙනවා.\nමෙම අධිබලැති බෝම්බය කොටි සංවිධානය විසින් යුද සමයේදී ප්‍රභූ වාහන පුපුරුවා හැරීම සදහා රැගෙන එන ලද බෝම්බයක් බවට ද සැක පළ කරන බවයි පොලිසිය සදහන් කළේ.\nඑහි කැප්ටන් රාජා 99 වශයෙන් වූ සටහනක් ද දක්නට ලැබෙන බව සදහන්.",
       "URL": "https://www.hirunews.lk/159296/වව්නියාවේ-නිවසක-මිදුලෙන්-බෝම්බයක්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4561"
}