{
       "Source": "hirunews",
       "Timestamp": "Saturday, 07 January 2017 - 9:39",
       "Headline": "මත්තල සහ කඩුවෙල සිදුවූ රිය අනතුරුවලින් 4 දෙනෙකු ජීවිතක්ෂයට",
       "News Content": "මත්තල සහ කඩුවෙල ප්‍රදේශවල සිදුවූ රිය අනතුරුවලින් 4 දෙනෙකු ජීවිතක්ෂයට පත්වී තිබෙනවා.\nඊයේ පස්වරුවේ මත්තල ගුවන් තොටුපළ මාර්ගයේ පඩවුගම ප්‍රදේශයේ සිදුවූ රිය අනතුරකින් කාන්තාවන් දෙදෙනෙකු ජීවිතක්ෂයට පත්ව තවත් පුද්ගලයෙකු තුවාල ලැබුවා.\nත්‍රිරෝද රථයක් මාර්ගයෙන් ඉවතට පැන අසළ පිහිටි ගසක ගැටීමෙනුයි මෙම අනතුර සිදුව ඇත්තේ.\nමේ අතර, කඩුවෙල-ඉන්ධන පිරවුම්හල අසළ සිදුවූ අනතුරකින් ද දෙදෙනෙකු ජීවිතක්ෂයට පත්වුණා.\nකොන්ක්‍රීට් රැගෙන යන ට්‍රක් රථයක් සහ කුඩා ලොරි රථයක් මුහුණට මුහුණලා ගැටී සිදුවූ මෙම අනතුරෙන් කඩුවෙල සහ පාදුක්ක ප්‍රදේශවල පදිංචි පුද්ගලයින් දෙදෙනෙකුයි ජීවිතක්ෂයට පත්වුණේ.",
       "URL": "https://www.hirunews.lk/151485/මත්තල-සහ-කඩුවෙල-සිදුවූ-රිය-අනතුරුවලින්-4-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4720"
}