{
       "Source": "hirunews",
       "Timestamp": "Friday, 02 March 2018 - 18:38",
       "Headline": "කෝටියක් වටිනා වාලම්පූරියක් ළග තබාගෙන සිටි පොලිසියේ 4 ක් කොටු (ඡායාරූප)",
       "News Content": "රුපියල් කෝටියකට වැඩි වටිනාකමින් යුත් වාලම්පුරියක් ළග තබාගෙන සිටි පොලිස් නිලධාරීන් 4 දෙනෙකු පොලිස් අත්අඩංගුවට ගෙන තිබෙනවා.\nඊයේ රාත්‍රී 9.15 ට පමණ හික්කඩුව පොල අසලදී වාලම්පුරියක් විකිණීමට යන බවට හික්කඩුව පොලිසියට ලැබුනු තොරතුරකට අනුව නිලධාරීන් 4 දෙනෙකු එම ස්ථානයට ගොස් වාලම්පුරිය සිය භාරයට ගෙන සැකකරුවන් පළවාහැර ඇති බවට ගාල්ල සහකාර පොලිස් අධිකාරීවරයාට තොරතුරක් ලැබී තිබෙනවා.\nඒ අනුව සිදු කළ විමර්ශණයකදී එම වාලම්පුරිය ළග තබාගෙන සිටි උප පොලිස් පරීක්ෂකවරයෙක් සහ කොස්තාපල්වරුන් 3 දෙනෙකු අද සවස 2.40 ට පමණ අත්අඩංගුවට ගෙන ඇත්තේ.\nසැකකරුවන් ගාල්ල පොලිස් ස්ථානයට ඉදිරිපත් කර තිබෙනවා.\nඔවුන් හෙට ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nගාල්ල පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/184958/කෝටියක්-වටිනා-වාලම්පූරියක්-ළග-තබාගෙන-සිටි-පොලිසියේ-4-ක්-කොටු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4055"
}