{
       "Source": "hirunews",
       "Timestamp": "Monday, 23 August 2021 - 14:06",
       "Headline": "ශ්‍රී ලංකාවේ ඉන්දියානු මහකොමසාරිස් ගෝපාල් බග්ලේ විදේශ ඇමති ජී.එල්. හමුවෙයි",
       "News Content": "ශ්‍රී ලංකාවේ ඉන්දියානු මහකොමසාරිස් ගෝපාල් බග්ලේ, විදේශ අමාත්‍ය මහාචාර්ය ජී.එල්.පීරිස් හමුවී තිබෙනවා.\nනව විදේශ අමාත්‍ය ජී.එල්.පීරිස් සිය ධුරයේ වැඩ භාර ගැනීමෙන් පසු ඉන්දියානු මහකොමසාරිස් ගෝපාල් බග්ලේ හමුවූ පළමු අවස්ථාව මෙයයි.\nඑහිදී කොවිඩ් වසංගතයට එරෙහිව ඉන්දියාව ලබාදෙන සහයෝගය අගය කළ විදේශ අමාත්‍යවරයා ප්‍රකාශ කළේ ඉන්දු - ලංකා ධීවර ගැටලු සම්බන්ධයෙන් ඉන්දියානු රජය ලබාදෙන සහය බෙහෙවින් වැදගත් බවයි.\n2016 වසරේ අවසන් වරට කැඳවනු ලැබූ ඉන්දු - ලංකා ඒකාබද්ධ කොමිසම කඩිනමින් යළි කැඳවීමේ හැකියාව පිළිබඳව ද දෙපාර්ශවයම මෙම හමුවේදී සාකච්ඡා කර තිබෙනවා.",
       "URL": "https://www.hirunews.lk/280418/ශ්‍රී-ලංකාවේ-ඉන්දියානු-මහකොමසාරිස්-ගෝපාල්-බග්ලේ-විදේශ-ඇමති-ජී-එල්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1736"
}