{
       "Source": "hirunews",
       "Timestamp": "Friday, 26 August 2022 - 19:05",
       "Headline": "බෙලරුසියාව මොකට ද මේ සැරසෙන්නේ?",
       "News Content": "බෙලරුසියානු ජනාධිපති ඇලෙක්සැන්ඩර් ලුකෂෙන්කෝ තම හමුදාවේ SU-24 ප්‍රහාරක ගුවන් යානා න්‍යෂ්ටික අවි රැගෙන යාමට හැකි ආකාරයට නවීකරණය කර ඇති බවත් බටහිරයන් එයට කිසියම් ගැටළුවක් ඇති කළහොත් වහා ම ප්‍රතිචාර දක්වන බවත් අද (26) ප්‍රකාශ කළා.\nබෙලරුසියානු යුද ගුවන් යානා නවීකරණය කිරීමේ පියවරට තමා රුසියානු ජනාධිපති ව්ලැඩිමීර් පුටින් සමඟ එකඟ වූ බව ලුකෂෙන්කෝ පැවසූ බව බෙල්ටා පුවත් ඒජන්සිය වාර්තා කළා.\nකෙසේ නමුත් දැඩි රුසියානු මිත්‍රයෙකු වන බෙලරුසියාවට තමන්ගේ ම කියා න්‍යෂ්ටික අවි නො මැත.\nනේටෝ සාමාජිකයෙකු වන අසල්වැසි පෝලන්තයෙන් විය හැකි අනාගත තර්ජනයක් පිළිබඳ සාකච්ඡා කළ ජනපති ලුකාෂෙන්කෝ වැඩිදුරටත් සඳහන් කර ඇත්තේ, පෝලන්ත හමුදාව, වෝර්සෝ දේශපාලඥයින් මෙන් නොව, බෙලරුසියාව ඕනෑ ම උත්සන්නවීමකට ප්‍රතිචාර දැක්විය හැකි ආකාරය පිළිබඳ තමා අවබෝධයෙන් සිටින බවයි.",
       "URL": "https://www.hirunews.lk/313811/බෙලරුසියාව-මොකට-ද-මේ-සැරසෙන්නේ",
       "Category": "Local News",
       "Parent URL": "https://www.hirunews.lk/local-news.php?pageID=911"
}