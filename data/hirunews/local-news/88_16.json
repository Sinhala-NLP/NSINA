{
       "Source": "hirunews",
       "Timestamp": "Friday, 18 August 2023 - 15:36",
       "Headline": "විදුහල්පතිවරයකු ඉල්ලා නොච්චියාගම විරෝධතාවක්",
       "News Content": "විදුහල්පතිවරයකු නොමැති වීම නිසා පාසල වැසී යාමේ තර්ජනයකට ලක්ව ඇතැයි පවසමින් නොච්චියාගම, ඉහළ කොඩිතොක්කුව විදුහලේ ඉගෙනුම ලබන දරුවන්ගේ\nමවුපියන් අද (18) එම විදුහල ඉදිරිපිට විරෝධතාවයක නිරත වුණා.\nඊට සිසුන් පිරිසක් ද එක්ව සිටීම විශේෂත්වයක්.\nබොහෝ ගුරුවරුන් එම නිවාඩුව ලබාගෙන විදේශ රැකියා සඳහා පිටත්ව යෑමේ ප්‍රවණතාවක් පෙන්නුම් කරන බවයි ලංකා ගුරු සංගමයේ ලේකම් ජෝෂප් ස්ටාලින් කියා සිටියේ.\nමේ අතර, ගුරුවරුන් 5000කට වැඩි ප්‍රමාණයක් පාසල් හැර යාමට හේතුව රාජ්‍ය සේවකයන්ට වසර 5ක නිවාඩුවක් අයදුම් කිරීමට රජය ලබා දුන් පහසුකම බව ගුරු සංගම් පවසනවා.\nපසුගිය කාලසීමාවේ සිසුන් ප්‍රචණ්ඩකාරී ලෙස හැසිරීමේ සිද්ධීන් ඇතැම් පාසල්වලින් වාර්තා වුණා.\nපහරදීම්, දේපළවලට හානී කිරීම් මෙන්ම ජලයට වස මිශ්‍ර කිරීමේ සිද්ධියක් ද දින දෙකකට පෙර කුරුණෑගල ප්‍රදේශයෙන් වාර්තා වුණා.\nළමයින්ගේ ආකල්ප වර්ධනය වන අධ්‍යාපන ක්‍රමයක් ක්‍රියාත්මක නොවීම මෙලෙස ප්‍රචණ්ඩත්වය ඉහළ යාමට හේතු වී ඇති බවයි සාම්ප්‍රදායික විද්‍යාව පිළිබඳ උසස් අධ්‍යාපන ආයතනයේ මහාචාර්ය සමන් වීරක්කොඩි හිරු ප්‍රවෘත්ති අංශයට අදහස් දක්වමින් කියා සිටියේ.",
       "URL": "https://www.hirunews.lk/345287/විදුහල්පතිවරයකු-ඉල්ලා-නොච්චියාගම-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=88"
}