{
       "Source": "hirunews",
       "Timestamp": "Tuesday, 14 July 2020 - 7:32",
       "Headline": "පොල්පිතිගම දුම්රිය මාර්ගයේ පුද්ගල මළ සිරුරක්",
       "News Content": "දුම්රියේ ගැටීමෙන් ජීවිතක්ෂයට පත් වූ පුද්ගලයෙකුගේ මළ සිරුරක් කොළඹ සිට පොළොන්නරුව බලා ධාවනය වූ සීඝ්‍රගාමී දුම්රිය කාර්යමණ්ඩලය විසින් ඊයේ (13) රාත්‍රියේ කලාවැව දුම්රිය ස්ථානය වෙත භාර දී ඇති බව ඉපලෝගම පොලීසිය පවසනවා.\nපොලීසිය වැඩිදුරටත් පවසන්නේ පොල්පිතිගම ප්‍රදේශයේදී එම පුද්ගලයා කොළඹ සිට පොළොන්නරුව බලා ධාවනය වූ දුම්රියේ ගැටී අනතුරට ලක් වූ බවට තොරතුරු ලැබී ඇති බවයි.\nඅනතුරින් ජීවිතක්ෂයට පත්ව ඇත්තේ පොල්පිතිගම ප්‍රදේශයේ පදිංචිකරුවෙක්.\nඅදාළ සිරුර කලාවැව රෝහල වෙත ගෙන යෑමට පොලීසිය කටයුතු කර ඇති අතර සිද්ධිය සම්බන්ධයෙන් පොල්පිතිගම සහ ඉපලෝගම පොලීසිය විසින් වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/245438/පොල්පිතිගම-දුම්රිය-මාර්ගයේ-පුද්ගල-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=2588"
}