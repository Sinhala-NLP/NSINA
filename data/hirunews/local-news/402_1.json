{
       "Source": "hirunews",
       "Timestamp": "Thursday, 20 April 2023 - 17:30",
       "Headline": "මීගමුවේ විරෝධතාවයට එරෙහි පොලිසියේ ඉල්ලීම අධිකරණයෙන් ඉවතට",
       "News Content": "මීගමුව - සෙල්ලන්දූව මංසන්ධියේ පැවැත්වීමට සැළසුම්කර ඇති විරෝධතා පෙළපාලියක් වළක්වාලන නියෝගයක් නිකුත්කරන ලෙස ඉල්ලා පොලිසිය කළ ඉල්ලීමක් මීගමුව මහේස්ත්‍රාත් අධිකරණය අද ප්‍රතික්ෂේප කළා.\nජාතික ජනබලවේගය විසින් හෙට පස්වරුවේ එම විරෝධතා පෙළපාලිය සංවිධානය කර ඇති බවට ලද බුද්ධි තොරතුරක් මත එම ඉල්ලීම සිදුකළ බවයි පොලිසිය සඳහන් කළේ.\nඅදාළ විරෝධතාව සඳහා පොලිස් ස්ථාන වෙත දැනුම්දීමක් සිදුකර අවසර ගැනීමක් සිදුකර නොමැති බව පොලිසිය අධිකරණයට පෙන්වා දුන්නා.\nකෙසේ වෙතත් මීගමුව වැඩබලන මහේස්ත්‍රාත් ඉන්දික ද සිල්වා එම ඉල්ලීම ප්‍රතික්ෂේප කරමින් සඳහන් කළේ එවැනි නියෝගයක් නිකුත් කිරීමට ඉදිරිපත් වී ඇති කරුණු ප්‍රමාණවත් නොමැති බවයි.",
       "URL": "https://www.hirunews.lk/333012/මීගමුවේ-විරෝධතාවයට-එරෙහි-පොලිසියේ-ඉල්ලීම-අධිකරණයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=402"
}