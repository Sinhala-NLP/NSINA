{
       "Source": "hirunews",
       "Timestamp": "Sunday, 23 August 2020 - 18:43",
       "Headline": "බාල වයස්කාර දැරියක් අපයෝජන කළ අයෙක් සහ එයට ආධාර අනුබල දුන් මව රක්ෂිත බන්ධනාගාරයට",
       "News Content": "බාල වයස්කාර දැරියකට බරපතල ලිංගික අපයෝජන සිදුකිරීම සම්බන්ධයෙන් සැකකරුවෙකු සහ එම අපරාධයට ආධාර අනුබලදීම සම්බන්ධයෙන් දැරියගේ මව ද රක්ෂිත බන්ධනාගාර කළ පුවතක් ගාල්ල ප්‍රදේශයෙන් වාර්තා වනවා.\nසැකකරු සහ දැරියගේ මව ලබන සැප්තැම්බර් 03 වන දින දක්වා රක්ෂිත බන්ධනාගාර ගත කිරීමටයි ගාල්ල අතිරේක මහේස්ත්‍රාත්වරිය නියෝග කර ඇත්තේ.\nමෙලෙස රක්ෂිත බන්ධනාගාර ගත කරනු ලැබුවේ ඉමදුව, කෝඹල ප්‍රදේශයේ පදිංචි 24 හැවිරිදි තරුණයෙක් සහ ඉමදුව, වල්පල පාර ප්‍රදේශයේ පදිංචි 35 හැවිරිදි තිදරු මවක්.\nමෙලෙස අපයෝජනය ලක්ව ඇත්තේ අවුරුදු 15,10,සහ 06 යන වයස් කාණ්ඩවල පසුවන එකම පවුලේ දැරියන් තිදෙනෙකුගෙන් වැඩිමල් දැරියයි.\nඅතවරයට ලක්වූ දැරිය සහ ඇයගේ නැගණියන් දෙදෙනාද පරිවාස භාරයේ ළමා නිවාස ගතකිරීමට ද මහේස්ත්‍රාත්වරිය නියෝග කළ බවයි අප වාර්තාකරු පැවසුවේ.",
       "URL": "https://www.hirunews.lk/248469/බාල-වයස්කාර-දැරියක්-අපයෝජන-කළ-අයෙක්-සහ-එයට-ආධාර-අනුබල-දුන්-මව-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2503"
}