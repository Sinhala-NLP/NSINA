{
       "Source": "hirunews",
       "Timestamp": "Wednesday, 24 July 2019 - 13:23",
       "Headline": "update :- අප්‍රේල් 21 ප්‍රහාරයට අයි.එස්. සංවිධානයේ සෘජු සම්බන්ධයක් ඇති බවට තවමත් සාක්ෂි නැහැ - රහස් පොලීසියේ ප්‍රධානියා කියයි",
       "News Content": "පාස්කු ඉරිදා ත්‍රස්ත ප්‍රහාරයට අයි.එස්.අයි.එස් ත්‍රස්ත සංවිධානයේ ඍජු සම්බන්ධයක් ඇති බවට තවමත් සාක්ෂි ඉදිරිපත් වී නොමැති බව අපරාධ පරීක්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්න ප්‍රකාශ කළා.\nඒ පාස්කු ප්‍රහාරය සම්බන්ධයෙන් සොයා බැලීම සදහා පත් කළ පාර්ලිමේන්තු විශේෂ තේරීම්කාරක සභාව හමුවේ සාක්ෂි දෙමින්.\nසාක්ෂි විමසීමේ කටයුතු අද දහවල් 12.30 සිට මාධ්‍යයට විවෘත කෙරුණු අතර, ඉන් අනතුරුවයි අපරාධ පරීක්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පතිවරයා සාක්ෂි ලබාදීම ආරම්භ කළේ.\n2:02 PM, Wednesday, July 24, 2019\n..........................................\nජ්‍යෙෂ්ඨ නියෝජ්‍ය පොලිස්පති රවී සෙනෙවිරත්න සාක්ෂි ලබාදීම අරඹයි\nඅපරාධ පරීක්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්න, පාස්කු ප්‍රහාරය සම්බන්ධයෙන් සොයා බැලීම සදහා පත් කළ විශේෂ තේරීම්කාරක සභාව හමුවේ සාක්ෂි ලබාදීම මේ වනවිට ආරම්භ කර තිබෙනවා.\nසාක්ෂි විමසීමේ කටයුතු අද දහවල් 12.30 සිට මාධ්‍යයට විවෘත කෙරුණු අතර, ඉන් අනතුරුවයි අපරාධ පරීක්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පතිවරයා සාක්ෂි ලබාදීම ආරම්භ කරනු ලැබුවේ.",
       "URL": "https://www.hirunews.lk/220928/update-අප්‍රේල්-21-ප්‍රහාරයට-අයි-එස්-සංවිධානයේ-සෘජු-සම්බන්ධයක්-ඇති-බවට-තවමත්-සාක්ෂි-නැහැ-රහස්-පොලීසියේ-ප්‍රධානියා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3231"
}