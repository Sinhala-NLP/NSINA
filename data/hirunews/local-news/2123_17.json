{
       "Source": "hirunews",
       "Timestamp": "Friday, 26 February 2021 - 13:25",
       "Headline": "කිලෝමීටරයට අඩු මාර්ග ප්‍රතිසංස්කරණය අප්‍රේල් මාසය අවසානයට පෙර",
       "News Content": "ගම සමඟ පිළිසඳරක්, වැඩ සමඟ යළි ගමට වැඩසටහන යටතේ කිලෝමීටරයට අඩු මාර්ගයක් හෝ දෙකක් ලබන අප්‍රේල් මාසය අවසන් වීමට පෙර සෑම ග්‍රාම සේවා වසමකම ක්‍රියාත්මක කෙරෙනවා.\nවැඩ සමඟ යළි ගමට වැඩසටහන යටතේ ග්‍රාම නිලධාරි කොට්ඨාශ 14,022 සඳහා එක් කොට්ඨාශයකට රුපියල් ලක්ෂ 20 බැගින් ලබාදීමට කටයුතු යොදවා ඇති බවයි ග්‍රාමීය මාර්ග හා අවශේෂ යටිතල පහසුකම් රාජ්‍ය අමාත්‍යාංශය නිවේදනය කළේ.\nවැඩසටහන ක්‍රියාත්මක වන්නේ ආර්ථික පුනර්ජනනීය හා දරිද්‍රතාවය පිටුදැකීම සඳහා වන ජනාධිපති කාර්ය සාධක බලකායේ ප්‍රධානී හිටපු අමාත්‍ය බැසිල් රාජපක්ෂගේ උපදෙස් මතයි.",
       "URL": "https://www.hirunews.lk/263729/කිලෝමීටරයට-අඩු-මාර්ග-ප්‍රතිසංස්කරණය-අප්‍රේල්-මාසය-අවසානයට-පෙර",
       "Category": "Local News",
       "Parent URL": "https://www.hirunews.lk/local-news.php?pageID=2123"
}