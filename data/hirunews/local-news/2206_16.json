{
       "Source": "hirunews",
       "Timestamp": "Sunday, 17 January 2021 - 16:25",
       "Headline": "වැලිකන්ද කොවිඩ් ප්‍රතිකාර මධ්‍යස්ථානයෙන් පැන්න ආසාදිතයා වෙල්යායක සැඟව සිටියදී අල්ලයි",
       "News Content": "පොළොන්නරුව, වැලිකන්ද කොවිඩ් ප්‍රතිකාර මධ්‍යස්ථානයේ ප්‍රතිකාර ලබමින් සිටි ආසාදිතයෙකු අද (17) පස්වරුවේ එම ප්‍රතිකාර මධ්‍යස්ථානයෙන් පැනගොස් තිබෙනවා.\nමීගමුව බන්ධනාගාරයේ සිට කොවිඩ් වෛයිරසය ආසාදනය වී පසුගිය 07 වනදා ප්‍රතිකාර සඳහා එම ප්‍රතිකාර මධ්‍යස්ථානය වෙත ඇතුළත් කර සිටි රැඳවියෙකුයි මෙලෙස පලාගොස් ඇත්තේ.\nවැලිකන්ද පොලිසිය පැවසුවේ පැනගිය ආසාදිතයා අසල වෙල්යායක සැඟව සිටියදී අත්අඩංගුවට ගෙන සෞඛ්‍යාරක්ෂිතව නැවත ප්‍රතිකාර මධ්‍යස්ථානය වෙත භාරදීමට කටයුතු කළ බවයි.",
       "URL": "https://www.hirunews.lk/259944/වැලිකන්ද-කොවිඩ්-ප්‍රතිකාර-මධ්‍යස්ථානයෙන්-පැන්න-ආසාදිතයා-වෙල්යායක-සැඟව-සිටියදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2206"
}