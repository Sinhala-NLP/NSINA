{
       "Source": "hirunews",
       "Timestamp": "Tuesday, 21 March 2017 - 12:08",
       "Headline": "පොළට ගිය පුද්ගලයා කිඹුලෙකු සමඟ දිය යට සැඟවෙයි",
       "News Content": "කොග්ගල කලපුව අශ්‍රිත වැලිකොන්ද, අතුරු ඇළ මාර්ගයේදී කිඹුලෙකුට ගොදුරුව පුද්ගලයෙකු අතුරුදහන්ව තිබෙනවා.\nබෝගහගොඩ සති පොළට පැමිණි පුද්ගලයෙක් මෙලෙස කිඹුලෙකුගේ ග්‍රහණයට නතුව ඇති බවයි වාර්තා වන්නේ.\nමෙලෙස අතුරුදහනව ඇත්තේ 60 හැවිරිදි පුද්ගලයෙකු බවයි අප වාර්තාකරු පැවසුවේ.\nඅතුරුදහනවූ පුද්ගලයා සොයා පොලිසිය සහ නාවික හමුදාව විසින් මෙහෙයුම් ක්‍රියාත්මක කර තිබෙනවා.\nප්‍රදේශවාසින් පවසන්නේ මස් පිණිස මරනු ලබන කුකුළන්ගේ කොටස් මෙම ඇළ මාර්ගයට ගෙනත් දැමීමට ඇතැමුන් පුරුදු වී ඇති බවයි.",
       "URL": "https://www.hirunews.lk/157360/පොළට-ගිය-පුද්ගලයා-කිඹුලෙකු-සමඟ-දිය-යට-සැඟවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4603"
}