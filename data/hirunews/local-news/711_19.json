{
       "Source": "hirunews",
       "Timestamp": "Thursday, 24 November 2022 - 18:44",
       "Headline": "රටේ මූල්‍ය ස්ථාවරයට බැංකු පද්ධතිය ශක්තිමත් කළ යුතුයි - ජනපති",
       "News Content": "රටේ මූල්‍ය ස්ථාවරය ඇති කිරීම සඳහා බැංකු පද්ධතිය ශක්තිමත් කරමින් විධිමත් වැඩපිළිවෙළකට රජය අවතීර්ණ වී ඇති බව ජනාධිපති රනිල් වික්‍රමසිංහ පවසනවා.\nදිවංගත අමාත්‍ය ලලිත් ඇතුලත්මුදලිගේ ජන්ම දින සැමරුම් උත්සවයට ඊයේ (23) එක්වෙමින් ජනාධිපතිවරයා මේ බව සඳහන් කළා.\nශ්‍රී ලංකාව හිඟාකන රාජ්‍යයක් බවට පත් කිරීමට තමන් කිසිලෙසකින් සූදානම් නොමැති බවත්, මෙම අවස්ථාවේ දී කෙසේ හෝ ස්වෝත්සහායෙන් නැගී සිටිය යුතු බවත් මෙහිදී ජනාධිපතිවරයා කියා සිටියා.\nදිවංගත අමාත්‍ය ලලිත් ඇතුලත්මුදලිගේ 86 වැනි ජන්ම දින සැමරුම කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ දී පැවැත්වුණු අතර, ජනාධිපතිවරයා කියා සිටියේ ලලිත් ඇතුලත්මුදලිගේ සංකල්පය ශ්‍රී ලංකාව ජාත්‍යන්තරයේ ඉහළටම ඔසවා තැබීමට සමත් වූ බවයි.",
       "URL": "https://www.hirunews.lk/321184/රටේ-මූල්‍ය-ස්ථාවරයට-බැංකු-පද්ධතිය-ශක්තිමත්-කළ-යුතුයි-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=711"
}