{
       "Source": "hirunews",
       "Timestamp": "Tuesday, 01 August 2017 - 15:05",
       "Headline": "වෘත්තීය ක්‍රියාමාර්ගයකට නොයන බව තෙල් වෘත්තිය සමිති කියයි",
       "News Content": "ජනාධිපති මෛත්‍රිපාල සිරිසේන සමග අද පැවති සාකච්ඡාවෙන් අනතුරුව වෘත්තිය ක්‍රියාමාර්ගයකට අවතිීර්ණ නොවන බව ඛනිජ තෙල් වෘත්තිය සමිති එකමුතුව ප්‍රකාශ කළා.\nඛනිජතෙල් වෘත්තිය සමිති එකමුතුව පසුගිය 24 වනදා මධ්‍යම රාත්‍රියේ ආරම්භ කළ වර්ජනය තාවකාලිව අත්හිටුවනු ලැබුවේ ජනාධිපතිවරයා අද දිනයේ සාකච්ඡාවක් ලබාදීම හේතුවෙන්. ඒ අනුව ජනාධිපති ලේකම් කාර්යාලයේ අද පැවති සාකච්ඡාවට ඛනිජ තෙල් වෘත්තිය සමිති නියෝජිතයින් එක්වුණා.\nමේ අතර පසුගියදා පැවති වර්ජනය අතරතුර ඛනිජතෙල් සේවකයින්ට පහරදුන් පුද්ගලයින් සම්බන්ධයෙන් කොළොන්නාව ප්‍රදේශවාසියෙකු වන ඩෑන් ප්‍රියසාද් නැමැත්තා අද වැල්ලම්පිටිය පොලීසියට පැමිණිල්ලක් ඉදිරිපත් කළා.\nඅනතුරුව මාධ්‍ය වෙත පහරදීමට පැමිණි පුද්ගලයින්ගේ ඡායාරූප ඉදිරිපත් කරමින් ඔහු කියා සිටියේ මොවුන් පාර්ලිමේන්තු මන්ත්‍රී එස්.එම්. මරික්කාර් ගේ ආධාරකරුවන් සමග සමීප සබඳතා පවත්වන බවයි.\n‘‘මේ සේවකයින් කියනවා මේ පහරදුන්නේ කොලොන්නාවේ මැරයින් කියලා. එතකොට මේ මැරවරයන්ව බිහි කරන්නේ කවුද ? එතකොට මේ පහර දුන්නේ කවුද ? මේ කුඩු කාරයන් තමයි මේ පහර දුන්නේ මිනිස්සුන්ට. ඉතිං මේ ඉන්නේ මීතොටමුල්ල රේල් පාර වත්තේ ඉන්න දර්ශන කියන පුද්ගලයා.\nඑතකොට මේ දර්ශන කියන පුද්ගලයාගේ සොහොයුරෙක් කියන දිවා කියන පුද්ගලයා තමයි මේ ඉන්නේ. එතකොට මේ කුඩු රාජා කියන පුද්ගලයා නලින් විජේසිංහ කියන මහතාගේ ගෙදර තමයි දැන් මොහු ඉන්නේ. එතකොට අපි දැක්කා එස්.එම්.මරික්කාර් ඒ මන්ත්‍රීවරයා කියනවා ඔහු මේ දේට සම්බන්ධතාවයක් නෑ ඔහුගේ කවුරුත්ම මෙතන නෑ කියලා. අපි පෙන්වනවා ඔබතුමත් එක්ක හිටිය මෙවර කොලොන්නාව නගර සභාවට ඡන්දේ ඉල්ලන්න තේරී පත්වෙන්න නලින් විජේසිංහ කියන පුද්ගලයත් සමඟ මේ ඔබ ඉන්න ආකාරය. මේ තියෙන්නේ නලින් විජේසිංහ කියන කෙනයි, මේ ඉන්නේ එස්.එම්.මරික්කාර් මන්ත්‍රීතුමා. මේ තියෙන්නේ ඒ මන්ත්‍රීතුමා සහභාගි වෙච්ච උත්සව අවස්ථාවලදී, සියලූම තැන්වල මේ නලින් විජේසිංහ නියෝජනය කරනවා. එතකොට මේ නලින් විජේසිංහ කියන පුද්ගලයත් එක්ක මේ කවුද ඉන්නේ. මේ ඉන්නේ කුඩු රාජා කියන පුද්ගලයා. එතකොට මොහු එදා තෙල් සේවකයින්ට පහරදෙන්න ආවේ කොහොමද ? එතකොට මේ දේට නලින් විජේසිංහ කියන පුද්ගලයා ඇතුළු මේ එස්.එම්.මරික්කාර් කියන මන්ත්‍රීවරයාගේ පැහැදිලිවම සම්බන්ධතාවයක් තියෙනවා. එතකොට ඊයේ දිනයේ මට තර්ජනය කරපු ඒ කුඩු රාජා කියන පුද්ගලයා කියනවා පුළුවන් නම් පොලිසියට ගිහිල්ලා පැමිණිලි දාලා පෙන්වන්නලූ, ඒ ගොල්ලන්ගේ මන්ත්‍රීතුමා හරහා ගන්න  ඕන ක්‍රියාමාර්ග ගන්නවා කියලා. නිරායුධ මිනිස්සුන්ට පහරදීපු පුද්ගලයින්ව වහාම අත්අඩංගුවට ගන්න  ඕන. අපි කියනවා කොලොන්නාවේ ජනතාවට කොලොන්නාවට නැවත වතාවක් හොඳ මන්ත්‍රී ධුරයක් ලැබෙන කෙනෙක්ව තෝර ගන්න  ඕනේ. ජනතා සේවයට සුදුසු මන්ත්‍රී ගොල්ලන්ව තෝර ගන්න  ඕන. මේ කාර් ආපු දවසේ ඉඳන් මේ කොලොන්නාව විනාශ කරා විතරයි.’’ යනුවෙන් ඔහු වැඩිදුරටත් එහිදී සඳහන් කළා.",
       "URL": "https://www.hirunews.lk/167334/වෘත්තීය-ක්‍රියාමාර්ගයකට-නොයන-බව-තෙල්-වෘත්තිය-සමිති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4391"
}