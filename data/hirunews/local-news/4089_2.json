{
       "Source": "hirunews",
       "Timestamp": "Wednesday, 07 February 2018 - 19:11",
       "Headline": "කොළඹ වරාය නගර ව්‍යාපෘති පෙත්සම සළකා බැලීම 21 වනදා",
       "News Content": "කොළඹ වරාය නගර ව්‍යාපෘතිය නීත්‍යානුකූල පාරිසරික බලපෑම් තක්සේරුවකින් තොරව ක්‍රියාත්මක කරන බව පවසමින් එය අත්හිටුවන ලෙස ඉල්ලා ගොනුකර ඇති පෙත්සම සැප්තැම්බර් 21 වනදා සළකා බැලීමට අභියාචනාධිකරණය අද තීරණය කළා.\nපරිසර යුක්ති කේන්ද්‍රය විසින් ගොනුකර ඇති පෙත්සමේ වගඋත්තරකරුවන් ලෙස නම් කර ඇත්තේ මධ්‍යම පරිසර අධිකාරිය, ශ්‍රී ලංකා වරාය අධිකාරිය, වෙරළ සංරක්ෂණ දෙපාර්තමේන්තුව, ඇතුලූ පාර්ශව කිහිපයක්.\nමේ අතර උමාඔය බහුකාර්ය ව්‍යාපෘතිය හේතුවෙන් සිදුව ඇති වගා හානි සහ නිවාස හානි ඇතුළු සියලූ කරුණු සම්බන්ධයෙන් මාර්තු මස 27 වනදාට පෙර අධිකරණයට කරුණු ඉදිරිපත් කරන ලෙස ශ්‍රේෂ්ඨාධිකරණය අද රජයට නියෝග කර තිබෙනවා.",
       "URL": "https://www.hirunews.lk/183159/කොළඹ-වරාය-නගර-ව්‍යාපෘති-පෙත්සම-සළකා-බැලීම-21-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4089"
}