{
       "Source": "hirunews",
       "Timestamp": "Tuesday, 17 October 2017 - 11:51",
       "Headline": "පාසල් ළමුන්ට අත්වැලක් වූ  පුලියන්කුලම පොලීසිය (ඡායාරූප)",
       "News Content": "වවුනියාව, පුලියන්කුලම් ප්‍රදේශයේ දුර සිට පාසල් පැමිණෙන අඩු ආදායම්ලාභී සිසු දරු දැරියන්ට අවශ්‍ය පහසුකම් සැපයීමට පුලියන්කුලම් ප්‍රජා පොලිස් ඒකකය විසින් වැඩසටහනක් ආරම්භ කර තිබෙනවා.\nඑහි මූලික පියවරක් වශයෙන් පුලියන්කුලම් ප්‍රජා පොලිස් ඒකකය විසින් පුලියන්කුලම් ප්‍රදේශයේ ඉතා දුර බැහැර සිට පාසල් වෙත පැමිණෙන අඩු ආදායම්ලාභි පවුල්වල දූ දරුවන් 06 දෙනෙකු තෝරා ඔවුනට අලුත්ම පාපැදි 06ක් සහ අධ්‍යාපනික උපකරණ ද රුපියල් 5000ක් වටිනා වියළි සලාකද ලබාදීම සිදුකළා.\nවන්නි දිසාව භාර නියෝජ්‍ය පොලිස්පති දේශබන්ධු තෙන්නකෝන්ගේ උපදෙස් පරිදි පුලියන්කුලම් පොලිස් ස්ථානාධිපති පොලිස් පරික්ෂක සුපුල් විදානගේ ගේ ප්‍රධානත්වයෙන් මෙම වැඩසටහන දියත් කෙරුනා.\nඉදිරියේදී ද මෙවැනි වූ සත්කාරයන් සිදුකිරීමට පුලියන්කුලම් ප්‍රජා පොලිස් ඒකකය විසින් පියවර ගන්නා බව පුලියන්කුලම් පොලිස් ස්ථානාධිපතිවරයා පාපැදි පාසල් ළමයින්ට බෙදා දීමේ අවස්ථාවට සහභාගීවෙමින් කියා සිටියා.\nඡායාරූප - වන්නි, රොමේෂ් මධුසංක",
       "URL": "https://www.hirunews.lk/173704/පාසල්-ළමුන්ට-අත්වැලක්-වූ-පුලියන්කුලම-පොලීසිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4268"
}