{
       "Source": "hirunews",
       "Timestamp": "Friday, 03 June 2022 - 16:42",
       "Headline": "අගමැති සහ එක්සත් ජාතින්ගේ ආහාර සහ කෘෂිකර්ම සංවිධානයේ මෙරට නියෝජිතයා අතර හමුවක් (වීඩියෝ)",
       "News Content": "ආහාර හිඟයක් ඇතිවීමේ තර්ජනය හමුවේ කෘෂිකර්ම දෙපාර්තමේන්තුවේ නිලධාරින් එක්ව ආහාර සුරක්ෂිතතා වැඩසටහනක් සම්පාදනය කරමින් සිටින බව අග්‍රාමාත්‍ය රනිල් වික්‍රමසිංහ පවසනවා.\nඑක්සත් ජාතීන්ගේ ආහාර හා කෘෂිකර්ම සංවිධානයේ මෙරට නියෝජිත විමලේන්ද්‍රන් ශරන් සහ එක්සත් ජාතීන්ගේ සංවර්ධන වැඩසටහනේ නියෝජිත මාලින් හර්වික් සමග අද පැවති සාකච්ඡාවකදීයි අග්‍රාමාත්‍යවරයා මෙම අදහස් පළ කර ඇත්තේ.\nකෘෂිකර්මාන්තය දැනට මුහුණදී ඇති ප්‍රධානතම ගැටලුව පොහොර සහ ඉන්ධන හිඟය බව ද අග්‍රාමාත්‍යවරයා ඔවුන්ට පෙන්වා දී තිබෙනවා.\nඊට කඩිනමින් පියවර ගතහොත් මාස 5 ක් සහ 6 ක් ඇතුළත දැනට පවතින ආහාර හිඟය මාස 5 ක් 6 ක් තුලදී පාලනය කර ගත හැකි බවයි අග්‍රාමාත්‍ය රනිල් වික්‍රමසිංහ එම නියෝජිතයින්ට වැඩිදුරටත් පෙන්වා දී ඇත්තේ.",
       "URL": "https://www.hirunews.lk/306136/අගමැති-සහ-එක්සත්-ජාතින්ගේ-ආහාර-සහ-කෘෂිකර්ම-සංවිධානයේ-මෙරට-නියෝජිතයා-අතර-හමුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1121"
}