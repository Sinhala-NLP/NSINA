{
       "Source": "hirunews",
       "Timestamp": "Friday, 30 June 2017 - 14:47",
       "Headline": "උදයංග වීරතුංගගේ රාජ්‍ය තාන්ත්‍රික විදෙස් ගමන් බලපත්‍රය සහ තවත් ගමන් බලපත්‍රයක් තහනම් කරයි",
       "News Content": "රුසියාවේ හිටපු තානාපති උදයංග වීරතුංගට නිකුත් කර ඇති රාජ්‍ය තාන්ත්‍රික විදෙස් ගමන් බලපත්‍රය සහ තවත් විදෙස් ගමන් බලපත්‍රයක් තහනම් කරමින් අද කොළඹ කොටුව ප්‍රධාන මහේස්ත්‍රාත් ලංකා ජයරත්න නියෝගයක් නිකුත් කළා.\nඒ, පොලිස් මූල්‍ය අපරාධ කොට්ඨාශයේ නිලධාරීන් අධිකරණයට කරුණු දැක්වීමෙන් අනතුරුවයි.\nඑහිදී පොලිස් මූල්‍ය අපරාධ කොට්ඨාශය ප්‍රකාශ කර ඇත්තේ උදයංග වීරතුංග මෙම ගමන් බලපත්‍ර භාවිතා කරමින් විවිධ  රටවලට ගමන් කරන බවයි.\nමිග්යානා ගණුදෙනුව සම්බන්ධයෙන් මුදල් විශුද්ධිකරණ පනත යටතේ අක්‍රමිකතාවක් සිදුකිරීම සම්බන්ධයෙන් රුසියාවේ හිටපු තානාපති උදයංග වීරතුංගට එරෙහිව පොලිස් මූල්‍ය අපරාධ විමර්ශන කොට්ඨාශය විමර්ශනයක් සිදුකරනු ලබනවා.\nඔහු අත්අඩංගුවට ගැනීමට කොටුව මහේස්ත්‍රාත් අධිකරණය ජාත්‍යන්තර වරෙන්තුවක්ද මීට පෙර නිකුත් කළා.",
       "URL": "https://www.hirunews.lk/164780/උදයංග-වීරතුංගගේ-රාජ්‍ය-තාන්ත්‍රික-විදෙස්-ගමන්-බලපත්‍රය-සහ-තවත්-බලපත්‍රයක්-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4444"
}