{
       "Source": "hirunews",
       "Timestamp": "Tuesday, 21 May 2019 - 9:12",
       "Headline": "පාසල්වලට සිසුන්ගේ පැමිණීම සාමාන්‍ය පරිදි",
       "News Content": "අද දිනයේ සිසුන් පාසල් වෙත පැමිණීම සාමාන්‍ය පරිදි සිදුවූ බව වාර්තා වනවා.\nකොළඹ ප්‍රදේශයේ ප්‍රධාන පාසල් රැසකම සිසුන් සාමාන්‍ය පරිදි පැමිණ ඇති බවටයි අප කළ සොයා බැලීමකදී වාර්තා වූයේ.\nමේ අතර, වතුකරයේ පාසල්වලට සිසුන් පැමිණීම ද සාමාන්‍ය පරිදි සිදුවු බවයි හිරු වාර්තාකරුවන් සඳහන් කළේ.\nඅද දිනයේදීත් දිවයිනේ සියළුම පාසල් අවට දෙමව්පියන් සහ ආරක්ෂක අංශ එක්ව විශේෂ ආරක්ෂක වැඩපිළිවෙලක් ක්‍රියාත්මක කර තිබුණා.\nමේ අතර, පාසල් ළමයින් දිරිගැන්වීම සහ ආරක්ෂක තත්ත්වය සම්බන්ධයෙන් සොයා බැලීමට විපක්ෂ නායක මහින්ද රාජපක්ෂ ඇතුළු විපක්ෂයේ මන්ත්‍රීවරුන් අද උදෑසන පාසල්වල නිරීක්ෂණ චාරිකාවකට එක්වුණා.",
       "URL": "https://www.hirunews.lk/216786/පාසල්වලට-සිසුන්ගේ-පැමිණීම-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=3342"
}