{
       "Source": "hirunews",
       "Timestamp": "Sunday, 19 December 2021 - 9:51",
       "Headline": "ඉදිරි දෙසතිය තුළ තවත් නැනෝ දියර පොහොර තොගයක් (වීඩියෝ)",
       "News Content": "ඉන්දියාවේ සිට නැනෝ දියර පොහොර රැගත් තවත් නෞකාවක් ඉදිරි දෙසතිය තුළ මෙරටට ලඟා වීමට නියමිත බව පොහොර ලේකම් කාර්යාලය පවසනවා.\nඑහි අධ්‍යක්ෂ චන්දන හේවගේ හිරු ප්‍රවෘත්ති අංශයට කියා සිටියේ කොමර්ෂල් පොහොර සමාගම මගින් එම පොහොර ආනයනය සිදු කරන බවයි.\nඒ අනුව නැනෝ දියර පොහොර ලීටර ලක්ෂ 5 ක් එම නෞකාව මගින් මෙරටට ගෙන ඒමට නියමිත බවයි අප කළ විමසීමකදී කොමර්ෂල් පොහොර සමාගමේ සභාපති මෙත්සිරි විජේකුමාර සඳහන් කළේ.\nඒ යටතේ නැනෝ දියර පොහොර බෝතල් මිලියනයක් මෙරට ගොවීන්ට බෙදා දීමට හැකි වන බව ඔහු ප්‍රකාශ කළා.",
       "URL": "https://www.hirunews.lk/291482/ඉදිරි-දෙසතිය-තුළ-තවත්-නැනෝ-දියර-පොහොර-තොගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1484"
}