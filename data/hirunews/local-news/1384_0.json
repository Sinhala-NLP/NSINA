{
       "Source": "hirunews",
       "Timestamp": "Tuesday, 01 February 2022 - 6:57",
       "Headline": "දුරදිග ගිය ආරවුල",
       "News Content": "මාලඹේ පොලිස් වසමේ කැකිරිහේන - පොතුඅරාව පාර, තලංගම උතුර ප්‍රදේශයේ දී ඊයේ (31) පස්වරුවේ පුද්ගලයින් දෙදෙනකු අතර සිදු වූ පෞද්ගලික ආරවුලක් දුරදිග යාමෙන් ඝාතනයක් සිදු වුණා.\nමෙම ආරවුල දුරදිග යාමෙන් පුද්ගලයෙකු විසින් අනෙක් තැනැත්තාට තියුණු ආයුධයකින් පහරදීමෙන් බරපතළ තුවාල සිදු කෙරුණු අතර, බරපතළ තුවාල ලැබූ ඔහු කොස්වත්ත රෝහලට ඇතුළත් කිරීමේ දී ජීවිතක්ෂයට පත් වුණා.\nමෙලෙස මියගොස් ඇත්තේ 19 හැවිරිදි වියෙහි පසු වූ උතුර මාලඹේ ප්‍රදේශයේ ම පදිංචිකරුවෙක්.\nඝාතනයට හේතුව මෙතෙක් අනාවරණ වී නොමැති අතර ,සැකකරු මේ වනවිට එම ප්‍රදේශයෙන් පලා ගොස් තිබෙනවා.\nමාලඹේ පොලීසිය සිද්ධිය සම්බන්ධයෙන් වැඩිදුර විමර්ශන කටයුතු සිදු කරනවා.",
       "URL": "https://www.hirunews.lk/295830/දුරදිග-ගිය-ආරවුල",
       "Category": "Local News",
       "Parent URL": "https://www.hirunews.lk/local-news.php?pageID=1384"
}