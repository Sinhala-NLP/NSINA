{
       "Source": "hirunews",
       "Timestamp": "Monday, 09 January 2017 - 11:22",
       "Headline": "හම්බන්තොට සිද්ධිය පාර්ලිමේන්තුව උණුසුම් කරයි",
       "News Content": "හම්බන්තොට - මාගම්පුර වරාය, චීන සමාගමකට පැවරීමට පවතින සූදානම සහ  කර්මාන්ත ඉදිකිරීමට ඉඩම් පවරාගැනීම සම්බන්ධයෙන් පාර්ලිමේන්තුව තුළ අද උණුසුම් තත්ත්වයක් ඇතිවුණා.\nඒ, ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන ස්ථාවර නියෝග 23 - 2 යටතේ පසුගියදා හම්බන්තොටදී පැවති විරෝධතාවට එල්ලවූ පහරදීම සම්බන්ධයෙන්  ප්‍රශ්න කිරීමත් සමඟයි.\nඊට පිළිතුරු ලබාදුන් අග්‍රාමාත්‍ය රනිල් වික්‍රමසිංහ කියා සිටියේ ඒ සම්බන්ධයෙන් විරෝධතාවක් පවතින්නේ නම් හිටපු ජනාධිපති මහින්ද රාජපක්ෂගේ අත්සනින් යුතුව යෝජනාවක් පාර්ලිමේන්තුවට ඉදිරිපත් කරන්නේ නම් ඒ පිළිබඳව සළකා බැලීමට කටයුතු කරන බවයි.\nකෙසේ වෙතත් අද පෙරවරු 9.30 ට පාර්ලිමේන්තුවේ කටයුතු ආරම්භ වී පැයකට පමණ පසු එය මේ මස 24 වනදා දක්වා කල් තැබුණා.",
       "URL": "https://www.hirunews.lk/151628/හම්බන්තොට-සිද්ධිය-පාර්ලිමේන්තුව-උණුසුම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4717"
}