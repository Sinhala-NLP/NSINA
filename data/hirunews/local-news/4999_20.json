{
       "Source": "hirunews",
       "Timestamp": "Sunday, 19 June 2016 - 12:55",
       "Headline": "ජනපතිගෙන් ආරක්ෂක අංශවලට උපදෙස් මාලාවක්",
       "News Content": "ත්‍රස්තවාදී සැකකරුවන් අත්අඩංගුවට ගැනීමේදී සහ රදවා තබා ගැනීමේදී අනුගමනය කළ යුතු ක්‍රියාමාර්ග සම්බන්ධයෙන් ජනාධිපති මෛත්‍රීපාල සිරිසේන විසින් පොලීසිය සහ ආරක්ෂක හමුදා වෙත උපදෙස් මාලාවක් නිකුත් කර තිබෙනවා.\nවිශේෂයෙන් එවැනි චෝදනා යටතේ අත්අඩංගුවට ගන්නා සැකකරුවන් පහරදීමට ලක් කිරීම හෝ ඔවුන්ට නිගරු වන ලෙස කටයුතු නොකළ යුතු බවටයි ජනාධිපතිවරයා උපදෙස් ලබාදී ඇත්තේ.\nජනාධිපතිවරයාගේ මෙම උපදෙස් මාලාව ජිනිවා මානව හිමිකම් සැසි වාරය පැවැත්වෙන අවස්ථාවක නිකුත් කිරීම ද විශේෂත්වයක්.\nශ්‍රී ලංකාව පිළිබඳ ජගත් මානව හිමිකම් කොමසාරිස් සෙයිද් රාද් අල් හුසේන් කුමරුගේ වාචික වාර්තාව ලබන 27 වන දා ජිනිවා මානව හිමිකම් සැසිය වෙත ඉදිරිපත් කිරීමට නියමිතයි.\nත්‍රස්තවාදී සැකකරුවන් සම්බන්ධයෙන් කටයුතු කළ යුතු ආකාරය පිළිබදව ශ්‍රී ලංකා මානව හිමිකම් කොමිසමට පියවර ගත හැකියි.\nජනාධිපතිවරයා විසින් නිකුත් කළ අදාළ චක්‍රලේඛය මානව හිමිකම් කොමිසමේ නිර්දේශ අනුව සැකසී තිබෙනවා.\nපසුගිය 28 වන දා එම චක්‍රලේඛය මානව හිමිකම් කොමිසම විසින් නිකුත් කරනු ලැබුවා.",
       "URL": "https://www.hirunews.lk/135930/ජනපතිගෙන්-ආරක්ෂක-අංශවලට-උපදෙස්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=4999"
}