{
       "Source": "hirunews",
       "Timestamp": "Wednesday, 10 March 2021 - 17:14",
       "Headline": "බාමියන් පිළිම වහන්සේ ත්‍රිමාණව ප්‍රතිනිර්මාණය කෙරේ",
       "News Content": "මීට විසි වසරකට පෙර තලෙයිබාන් ත්‍රස්තවාදීන් විසින් පුපුරුවා හරින ලද බාමියන් බුද්ධ ප්‍රතිමා අතරින් එක් ප්‍රතිමා වහන්සේ නමක ඊයේ යළි ප්‍රතිනිර්මාණය කෙරුණා.\nඒ ත්‍රිමාණ, ප්‍රක්ෂේපන ස්වරූපයෙන්. 2001 වසරේ මාර්තු මාසයේ සිදුවූ බාමියන් බුද්ධ ප්‍රතිමා විනාශය සිහිපත් කරමින් පැවැත්වුණු උත්සවයකදී මෙම කටයුතු සිදුවූ බව විදෙස් මාධ්‍ය වාර්තා කළා.\nක්‍රිස්තු වර්ෂ 6 - 7 සියවස් වල නිර්මාණය කළ බාමියන් බුද්ධ ප්‍රතිමා ඩයිනමයිඩ් සහ කාල තුවක්කු යොදා ගනිමින් තලේබාන් ත්‍රස්තයන් විසින් විනාශ කළේ 2001 වසරේ මාර්තු දෙවනදා සිටයි.",
       "URL": "https://www.hirunews.lk/264949/බාමියන්-පිළිම-වහන්සේ-ත්‍රිමාණව-ප්‍රතිනිර්මාණය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2097"
}