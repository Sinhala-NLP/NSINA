{
       "Source": "hirunews",
       "Timestamp": "Wednesday, 17 November 2021 - 11:10",
       "Headline": "පනාමුර පොලිසිය තුළ පුද්ගලයෙකු මියයාමට එරෙහිව විරෝධතාවක් (වීඩියෝ)",
       "News Content": "ඇඹිලිපිටිය - පනාමුර පොලීසිය විසින් අත්අඩංගුවට ගත් පුද්ගලයෙකු පොලිස් සිරමැදිරිය තුළ මියයාමේ සිද්ධියට විරෝධය පළ කරමින් ඔහුගේ ඥාතීන් සහ ප්‍රදේශවාසීන් මේ වනවිට (17) එම පොලිස් ස්ථානය ඉදිරිපිට විරෝධතාවක නිරත වනවා.\nහිරු වාර්තාකරු සඳහන් කළේ, විරෝධතාවයේ නිරත වන පිරිස් පොලීසිය දෙසට ගල් මුල් ප්‍රහාරයක් ද එල්ල කළ බවයි.\nඔවුන්ගේ මෙම විරෝධතාවය හේතුවෙන් කොළොන්න - ඇඹිලිපිටිය මාර්ගයේ ගමනාගමනයට බාධා එල්ල වී තිබෙනවා.\nමෙම පුද්ගලයා ඊයේ (16) දිනයේදී අත්අඩංගුවට ගනු ලැබුවේ තමන්ට සහ දරුවාට පහරදෙන බවට මියගිය පුද්ගලයාගේ බිරිඳ පොලීසියට කළ පැමිණිල්ලකට අනුවයි.\nකෙසේ වෙතත් ඔහු අද (17) අලුයම සිරමැදිරිය තුළ ගෙල වැළලාගෙන මියගොස් සිටි බව පොලීසිය සඳහන් කළා.\nඑහෙත් විරෝධතාවයට එක්ව සිටින පිරිස් චෝදනා කළේ පොලීසිය මෙම පුද්ගලයාට පහර දී ඝාතනය කර ඇති බවයි.\nමේ අතර මෙම සිද්ධියට විරෝධය පළ කරමින් සමගි ජන බලවේගයේ මන්ත්‍රීවරුන් පිරිසක් අද (17) දින පාර්ලිමේන්තු සභා ගැබේ විරෝධතාවක නිරත වුණා.",
       "URL": "https://www.hirunews.lk/288285/පනාමුර-පොලිසිය-තුළ-පුද්ගලයෙකු-මියයාමට-එරෙහිව-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1556"
}