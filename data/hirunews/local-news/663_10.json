{
       "Source": "hirunews",
       "Timestamp": "Friday, 16 December 2022 - 12:45",
       "Headline": "ශිෂ්‍යත්ව විභාගයට සියල්ල සූදානම් බවට විභාග දෙපාර්තමේන්තුවෙන් ප්‍රකාශයක් (වීඩියෝ)",
       "News Content": "ලබන ඉරිදා පැවැත්වෙන ශිෂ්‍යත්ව විභාගය සඳහා සියලු කටයුතු මේ වනවිට සුදානම් කර අවසන් බව විභාග දෙපාර්තමේන්තුව පවසනවා.\nමේ අතර, විභාගයට පෙනී සිටින දරුවන් සඳහා විශේෂ ආශිර්වාදාත්මක බෝධි පුජාවක් ඊයේ පැවැත්වුනේ අනුරාධපුර රුවන්වැලි මහ සෑය පුජා භුමියේදියි.\nඑහිදී අදහස් දැක්වූ රුවන්වැලි සෑ විහාරාධිකාරී ආචාර්ය පූජ්‍ය ඊතලවැටුණුවැවේ ඥාණතිලක නාහිමියන් කියා සිටියේ, දරුවන් මත්ද්‍රව්‍යවලින් ආරක්ෂා කරගැනීම සඳහා කටයුතු කළ යුතු බවයි.\nඑසේම ඉගෙනීම දරුවන්ට ලබාගත හැකි හොඳම දායාදයක් බවද උන්වහන්සේ පෙන්වා දුන්නා.",
       "URL": "https://www.hirunews.lk/322805/ශිෂ්‍යත්ව-විභාගයට-සියල්ල-සූදානම්-බවට-විභාග-දෙපාර්තමේන්තුවෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=663"
}