{
       "Source": "hirunews",
       "Timestamp": "Thursday, 11 November 2021 - 10:32",
       "Headline": "රදගුරු පියතුමන්ලා පිරිසක් සහ ස්විට්සර්ලන්ත තානාපති අතර හමුවක්",
       "News Content": "උතුර - නැගෙනහිර පළාත් නියෝජනය කරන රදගුරු පියතුමන්ලා සහ මෙරට ස්විට්සර්ලන්ත තානාපති ඩොමිනික් පාක්ක්ලර් අතර හමුවක් ඊයේ (10) සිදුවුණා.\nඒ, යාපනයේ පිහිටි රදගුරු නිවසේදියි.\nයාපනය දිසාව භාර රදගුරු ජස්ටින් ඥානප්‍රකාශම්, මන්නාරම දිසාව භාර රදගුරු ඉමානුවෙල් ප්‍රනාන්දු සහ ත්‍රිකුණාමල දිසාව භාර රදගුරු නොයෙල් ඉමානුවෙල් යන පියතුමන්ලා මෙම සාකච්ඡාවට එක්ව සිටි බවයි වාර්තා වන්නේ.\nඋතුර - නැගෙනහිර ක්‍රියාත්මක සංවර්ධන ව්‍යාපෘති සහ යුද්ධයෙන් පසු අවතැන්වූවන්ගේ වර්තමාන තත්ත්වය සම්බන්ධයෙන් මෙහිදී සාකච්ඡාවට ලක්ව තිබෙනවා.",
       "URL": "https://www.hirunews.lk/287674/රදගුරු-පියතුමන්ලා-පිරිසක්-සහ-ස්විට්සර්ලන්ත-තානාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1569"
}