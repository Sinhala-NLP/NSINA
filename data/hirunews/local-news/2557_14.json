{
       "Source": "hirunews",
       "Timestamp": "Monday, 27 July 2020 - 12:48",
       "Headline": "දේශපාලන පක්ෂ ලේකම්වරුන් සහ කොමිසම සාකච්ඡාවක",
       "News Content": "නිරෝධායනයට ලක් කර සිටින පුද්ගලයින් සඳහා මෙවර මහ මැතිවරණය වෙනුවෙන් ලබන 31 වනදා ඡන්දය භාවිත කිරීමට අවස්ථාව ලබාදීම සම්බන්ධයෙන් අවසන් තීරණයක් ගැනීමට මැතිවරණ කොමිසන් සභාව සහ දේශපාලන පක්ෂ ලේකම්වරුන් ඇතුලූ පාර්ශව කිහිපයක් අතර මේ වනවිට සාකච්ඡාවක් පැවැත්වෙනවා.\nපෙරවරු 10.30 ට පමණ මෙම සාකච්ඡාව මැතිවරණ කොමිසන් සභාවේදී ආරම්භ වුණේ එහි සභාපති මහින්ද දේශප්‍රියගේ ප්‍රධානත්වයෙන්.\nඅදාළ සාකච්ඡාවට දේශපාලන පක්ෂ ලේකම්වරුන්ට අමතරව දේශපාලන පක්ෂ නිත්‍ය නියෝජිතයන් මෙන්ම මැතිවරණ නිරීක්ෂණ සංවිධානද එක්ව සිටිනවා.\nඡන්දය ගණන් කිරීම සහ පාලිත කොරෝනා තත්ත්වය යටතේ මහ මැතිවරණය පැවැත්වීම පිළිබඳව වැඩිදුරටත් දැනුවත් කිරීමද මෙම සාකච්ඡාවේදී සිදු කෙරෙනු ඇති.",
       "URL": "https://www.hirunews.lk/246503/දේශපාලන-පක්ෂ-ලේකම්වරුන්-සහ-කොමිසම-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=2557"
}