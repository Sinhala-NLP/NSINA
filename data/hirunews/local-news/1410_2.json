{
       "Source": "hirunews",
       "Timestamp": "Friday, 21 January 2022 - 10:47",
       "Headline": "ලියාපදිංචි අපරාධකරුවෙකු අත් අඩංගුවට",
       "News Content": "නුවරඑළියේ මතුරට ප්‍රදේශයේ සිට මහනුවර පුජාපිටිය ප්‍රදේශයට මහ රෑ පැමිණ වෙළඳසැල් හතක් බිඳ දේපළ සොරා ගත් දිවයිනේ ලියාපදිංචි අපරාධකරුවකු පූජාපිටිය පොලිසිය මගින් අත් අඩංගුවට ගෙන තිබෙනවා.\nමතුරට ප්‍රදේශයේ සිට මහනුවරට පැමිණ ඇති මෙම සැකකරු එදිනම රාත්‍රියේ පූජාපිටිය නගරයේ බස් රථයකින් පැමිණ රාත්‍රී 12ට පමණ පූජාපිටිය නගරයේ වෙළෙඳසලක් බිඳ මුදල් සහ භාණ්ඩ සොරාගෙන ඇති අතර, පසු ව පූජාපිටිය නගරයේ සිට කිලෝ මීටර් හයක් පමණ දුරින් පිහිටි මැදවෙල නගරයට පයින්ම ගොස් එහි දී මාර්ගය දිගේ වෙළෙඳසල් හයක් කඩා මුදල් සහ දේපළ සොරා ගෙන ඇති බව වාර්තා වෙනවා.\nමැදවෙල නගරයේ ව්‍යාපාරිකයෙකු අලුයම හතරට පමණ සිය වෙළෙඳසලට පැමිණි අවස්ථාවේ දී සැක කටයුතු පුද්ගලයෙකු සිටිනු දැක ඒ ගැන විමසා බැලීමේ දී ඔහු පැන දුවන්නට සූදානම් වී ඇති අතර, ඒ අවස්ථාවේ අසල්වැසි කිහිප දෙනෙකු ද සම්බන්ධ කරගෙන සැකකරු අල්ලා පොලිසියට භාර දුන් බව යි වාර්තා වෙන්නේ.\nපූජාපිටිය පොලිසිය සැකකරු සම්බන්ධයෙන් කළ විමර්ශණයේ දී සැකකරු පූජාපිටිය පොලිස් බල ප්‍රදේශයේ එදින පමණක් වෙළෙඳසල් හතක් බිඳ දේපළ සහ මුදල් සොරා ගෙන ඇති බවත් මෙයට අමතරව උඩදුම්බර ඇතුළුව ප්‍රදේශ ගණනාවක ද වෙළෙඳසල් බිඳ මුදල් සහ දේපළ සොරාගෙන ඇති බවත් පොලිසිය සොයාගෙන තිබෙනවා.\nඅත් අඩංගුවට ගත් සැකකරු නුවරඑළිය මතුරට ප්‍රදේශයේ පදිංචි 27 හැවිරිදි ලියාපදිංචි අපරාධකරුවෙක්.\nසැකකරු, ගලගෙදර මහේස්ත්‍රාත් අධිකරණය වෙත ඉදිරිපත්කිරීමට නියමිත අතර, පූජාපිටිය පොලිසිය මඟින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/294662/ලියාපදිංචි-අපරාධකරුවෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1410"
}