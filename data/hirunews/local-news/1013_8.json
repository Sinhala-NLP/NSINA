{
       "Source": "hirunews",
       "Timestamp": "Sunday, 17 July 2022 - 18:32",
       "Headline": "අද රාත්‍රියේ සිට ඉන්ධන මිල පහළට (වීඩියෝ)",
       "News Content": "අද රාත්‍රි 10 සිට ඉන්ධන මිල පහත දැමීමට ලංකා ඛනිජ තෙල් නීතිගත සංස්ථාව පියවර ගෙන තිබෙනවා.\nඒ අනුව ඔක්ටේන් 92 වර්ගයේ පෙට්‍රල් ලීටරයක මිල රුපියල් 20කින් සංශෝධනය වී ඇති අතර එහි නව මිල රුපියල් 450ක්.\nලංකා පෙට්‍රල් 95 ඔක්ටේන් යුරෝ 4 මිල රුපියල් 10කින් පහත දමා ඇති අතර එහි නව මිල රුපියල් 540ක්.\nලංකා සුදු ඩීසල් මිල රුපියල් 20කින් පහත දමා ඇති අතර එහි නව මිල රුපියල් 440ක් වනවා.\nලංකා සුපිරි ඩීසල් 4 ස්ටාර් යුරෝ 4 ලීරයක මිල ද රුපියල් 10කින් පහත දමා ඇති අතර එහි නව මිල වන්නේ රුපියල් 510ක්.\nලංකා ඛනිජ තෙල් නීතිගත සංස්ථාව කියාසිටියේ ලබන 21 වනදා සිට ලංකා පෙට්‍රල් ඔක්ටේන් 92 හා ලංකා සුදු ඩීසල් අඛණ්ඩව පාරිභෝගිකයන්ට ජනතාවට නිකුත් කිරීමට විධිමත් වැඩපිළිවෙලක් සකස් කර ඇති බවයි.\nඑබැවින් ඉන්ධන පිරවුම්හල් අසල රැස්ව නොසිටින ලෙසත් මාර් දෙපස වාහන පෝලිම්කර තැබීමෙන් වලකින ලෙසටත් සිපෙට්කෝ පාරිභෝගිකයන්ගෙන් එම සමාගම ඉල්ලීමක් කරනවා.\nමෙම මිල ගණන්වලට සාපේක්ෂව තම ඉන්ධන මිල ගණන් ද අඩු කරන බවයි ලංකා ඉන්දියන් ඔයිල් සමාගම නිවේදනය කළේ.",
       "URL": "https://www.hirunews.lk/310231/අද-රාත්‍රියේ-සිට-ඉන්ධන-මිල-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1013"
}