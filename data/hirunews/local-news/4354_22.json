{
       "Source": "hirunews",
       "Timestamp": "Friday, 25 August 2017 - 7:26",
       "Headline": "විස්සට උතුරත් කැමති නැහැ",
       "News Content": "සියලූම පළාත් සභාවල ඡන්දය එකම දිනයකදී පැවැත්වීම සදහා වන විසිවන ආණ්ඩුක්‍රම ව්‍යවස්ථා සංශෝධන පනත් කෙටුම්පතට සහයෝගය ලබාදීමට හැකියාවක් නොමැති බව උතුර පළාත් ප්‍රධාන අමාත්‍ය සී.වී.විග්නේෂ්වරන් පවසනවා.\nඋතුර පළාත් සභාව ඊයේ (24) රැස්වූ අවස්ථාවේදී ඔහු වැඩිදුරටත් සඳහන් කළේ නව ව්‍යවස්ථා සංශෝධනය තුළින් පළාත් සභා බලතල පාර්ලිමේන්තුව වෙත පවරා ගැනීමට සූදානම් වන බවයි.\nමේ හේතුවෙන් අදාළ සංශෝධනය පිළිබඳව පළාතේ ජනතාවගෙන් සහ මන්ත්‍රීවරුන්ගෙන් මතය විමසිය යුතු බවද ඔහු පෙන්වා දුන්නා.\nමේ අතර, ඊයේ දිනයේදී ඌව පළාත් සභාවට අදාළ පනත ඉදිරිපත් කළ අතර, එහිදී වැඩි ඡන්ද 07 කින් එය ජය පරාජයට පත්වුණා.\nමීට පෙර උතුරුමැද පළාත් සභාවට මෙම කෙටුම්පත ඉදිරිපත් කළ අවස්ථාවේ එය සම්මත වුණේ වැඩි ඡන්ද දෙකකින්.",
       "URL": "https://www.hirunews.lk/169307/විස්සට-උතුරත්-කැමති-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4354"
}