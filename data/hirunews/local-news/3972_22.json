{
       "Source": "hirunews",
       "Timestamp": "Thursday, 26 April 2018 - 19:05",
       "Headline": "වියානා ඇළට වැටුණු ටියුෂන් ගුරුවරයා තවමත් අතුරුදන් (ඡායාරූප)",
       "News Content": "මහියංගනය - මාපාකඩවැව -  17 කණූව අසලදී වියානා ඇළට පෙරලූණු සුඛෝපභෝගී ජීප් රථයේ ගමන් කළ පුද්ගලයා තවමත් අතුරුදන් වී සිටිනවා.\nඔහු සොයා බෝට්ටු 2 ක් යොදා ගෙන ප්‍රදේශවාසීන්ගේ සහය ඇතිව මෙහෙයුමක් දියත් කර ඇති බවයි පොලීසිය සදහන් කළේ.\nබදුල්ල - මහියංගනය මාර්ගයේ ධාවනය වෙමින් තිබූ අදාළ සුඛෝපභෝගී ජීප් රථය අද අලූයම වියානි ඇළට පෙරළී තිබූ අතර, එය ගොඩට ගනු ලැබුවා.\nපසුව අදාළ ජීප් රථයේ අංකය ඔස්සේ සිදුකළ පරීක්ෂණවලදී අනාවරණ වී තිබුණේ හිඟුරක්ගොඩ ප්‍රදේශයේ පදිංචි ප්‍රභාත් විතානගේ නමැති උපකාරක පන්ති පවත්වන ගුරුවරයෙකු එය පදවා ඇති බවයි.\nඅලූයම දෙකට පමණ කතරගම යන බව පවසමින් ඔහු ගෙදරින් පිටත්ව ඇති අතර, පසුව හිගුරක්ගොඩ නගරයේ ඉන්ධන පිරවුම්හලකින් වාහනයට ඉන්ධන ද ලබාගෙන තිබෙනවා.\nඔහු පිරවුම්හලේ සේවකයාට ද පවසා ඇත්තේ තමන් කතරගම යාම සදහා පිටත්ව යන බවයි.\nඡායාරූප - මහියංගණය රංජිත් කරුණාවීර",
       "URL": "https://www.hirunews.lk/189331/වියානා-ඇළට-වැටුණු-ටියුෂන්-ගුරුවරයා-තවමත්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3972"
}