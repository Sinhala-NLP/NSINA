{
       "Source": "hirunews",
       "Timestamp": "Friday, 02 July 2021 - 8:30",
       "Headline": "රජයට බදු වංචා කර විදෙස් මත්පැන් සහ දුම්වැටි ගෙන්වීමේ ජාවාරමක්",
       "News Content": "මීගමුව - දළුපොත  ප්‍රදේශය කේන්ද්‍ර කරගනිම්න් ක්‍රියාත්මක වු රජයට තීරුබදු වංචා කර මත්පැන් සහ දුමිවැටි මෙරටට ගෙන්විමේ මහා පරිමාණ ජවාරමක තොරතුරු හෙලි වි තිබෙනවා.\nඒ දළුපොත ප්‍රදේශයේ නිවසකින් පොලිස් විශේෂ කාර්යය බලකාය ඊයේ රුපියල් කෝටියකට අධික වටිනාකමින් විදේශයන්හි නිෂ්පාදිත මත්පැන් සහ දුම්වැටි තොගයක් සොයා ගැනිමේ සිද්ධියක් සමඟයි.\nඑහිදි එක් සැකකරුවෙක් ද අත්අඩංගුවට ගනු ලැබු අතර, මෙම ජාවාරමට සම්බන්ධ තවත් පුද්ගලයින් තුන්දෙනෙක් සම්බන්ධ තොරතුරු ලැබි ඇති බවයි පොලිස් විශේෂ කාර්ය බලකාය සඳහන් කළේ.\nමෙම වැටලිමේදි දුම්වැටි එක්ලක්ෂ 25,000 ක් සහ විදේශීය මත්පැන් බෝතල් 450 ක් අත්අඩංගුවට ගනු ලැබුවා.\nඡාවාරම්කරුවන් දළුපොත මන්ත්‍රිවත්ත ප්‍රදේශයේ නිවසක් කුලි පදනම මත ලබා ගෙන ඒවා ගබඩා කර තිබෙනවා.\nරජය විසින් ආනයන සිමා කර ඇති අවස්ථාවක තීරුබදු වංචා කරමින් හොර රහසේ රේගුවෙන් මෙම මත්පැන් සහ දුම්වැටි තොගය රට තුළට ගෙන්වා ගත්තේ කෙසේ දැයි විශේෂ විමර්ශණයක් ක්‍රියාත්මකයි.\nමීගමුව පොලිසිය වැඩිදුර පරික්ෂණ මෙහෙය වන අතර පොලිස් විශේෂ කාර්යය බලකායේ උසස් නිළධාරියෙකු සඳහන් කළේ පොලිස්පතිවරයාගේ අනුමැතිය මත වැඩිදුර පරීක්ෂණ අපරාධ පරික්ෂණ දෙපාර්තමේන්තුව වෙත භාරදීමට නියමිත බවයි.",
       "URL": "https://www.hirunews.lk/275845/රජයට-බදු-වංචා-කර-විදෙස්-මත්පැන්-සහ-දුම්වැටි-ගෙන්වීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=1847"
}