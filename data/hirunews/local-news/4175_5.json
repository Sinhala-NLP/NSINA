{
       "Source": "hirunews",
       "Timestamp": "Wednesday, 13 December 2017 - 7:50",
       "Headline": "කැබිනට් අනුමැතිය ලැබුණු අවම සුදුසුකම",
       "News Content": "වෛද්‍ය අධ්‍යාපනයේ අවම සුදුසුකම ප්‍රකාශයට පත් කිරීමට අමාත්‍ය මණ්ඩලයේ අනුමැතිය හිමිව තිබෙනවා.\nවෛද්‍ය අධ්‍යාපනයේ අවම ප්‍රමිතිය සකස් කිරීම සඳහා පත් කළ කමිටු නිර්දේශවලට අනුව උසස් පෙළ විද්‍යා විෂය ධාරාව යටතේ සම්මාන සාමාර්ථ දෙකක් සහ සාමාන්‍ය සාමාර්ථයක් ලබාතිබීම අවම අධ්‍යාපන සුදුසුකම ලෙස සැලකීමට ඊයේ පැවැති කැබිනට් රැස්වීමේදී අනුමැතිය හිමි වූ බවයි රජයේ ජ්‍යෙෂ්ඨ අමාත්‍යවරයෙකු කියා සිටියේ.\nමේ අනුව මෙම සුදුසුකම ඇති සයිටම් ආයතනයේ ඉගෙනුම ලබන ශිෂ්‍ය ශිෂ්‍යාවන්ට රජයේ වෛද්‍ය පීඨයකට හෝ රජය මැදිහත්ව සකස් කරන  වෛද්‍ය පීඨයක් තුළ අධ්‍යාපනය ලබා ගැනීමට අවස්ථාව හිමි වනු ඇති.\nකෙසේ වෙතත්, වෛද්‍ය පීඨවලට බදවා ගන්නා අවම සුදුසුකම, සම්මාන සාමාර්ථ දෙකක් සහ සාමාන්‍ය සාමාර්ථයක් යන්න දේශපාලනඥයින්ට තීරණය කළ නොහැකි බව රජයේ වෛද්‍ය නිලධාරීන්ගේ සංගමය පවසනවා.\nමේ සම්බන්ධයෙන් අද පැවැත්වෙන එම සංගමයේ විධායක කමිටුවේදී දීර්ඝ ලෙස සාකච්ඡා කර තීරණයක් ගන්නා බවයි රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ සඳහන් කළේ.",
       "URL": "https://www.hirunews.lk/178243/කැබිනට්-අනුමැතිය-ලැබුණු-අවම-සුදුසුකම",
       "Category": "Local News",
       "Parent URL": "https://www.hirunews.lk/local-news.php?pageID=4175"
}