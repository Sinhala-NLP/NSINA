{
       "Source": "hirunews",
       "Timestamp": "Saturday, 18 November 2017 - 13:29",
       "Headline": "පොලිස්පති ගාල්ලේ සංචාරයක",
       "News Content": "ගාල්ල - පොලිස් වසමේ ස්ථාන කිහිපයක ඇති වූ නොසන්සුතාව සම්පූර්ණයෙන්ම පාලනය කිරීමෙන් පසු පොලිස්පති පූජිත් ජයසුන්දර මේ වන විට එම ප්‍රදේශවල සංචාරයක නිරතව සිටිනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පොලිස්පතිවරයා උසස් පොලිස් නිලධාරීන් පිරිසක් ද සමඟ අද පෙරවරුවේ මෙම නිරීක්ෂණ චාරිකාව ආරම්භ කළ බවයි.\nගාල්ල පොලිස් වසමේ ගිංතොට නැගෙනහිර, ගිංතොට - බටහිර, වැලිපිටිමෝදර, මහ හපුගල, රුක්වත්ත, පියදිගම සහ කුරුඳුවත්ත ප්‍රදේශවල ඇති වූ නොසන්සුන්කාරී තත්ත්වයක් හේතුවෙන් ඊයේ රාත්‍රියේ එම ප්‍රදේශවලට පොලිස් ඇඳිරි නීතිය පනවනු ලැබුවා.\nතත්ත්වය සාමකාමී හෙයින් අද පෙරවරු 9ට එම පොලිස් ඇදිරි නීතිය ඉවත් කෙරුණා.",
       "URL": "https://www.hirunews.lk/176338/පොලිස්පති-ගාල්ලේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4212"
}