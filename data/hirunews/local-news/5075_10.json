{
       "Source": "hirunews",
       "Timestamp": "Sunday, 24 April 2016 - 15:48",
       "Headline": "හෙරොයින් සමඟ බන්ධනාගාර නියාමකවරයෙකු අත්අඩංගුවට",
       "News Content": "රුපියල් ලක්ෂ 3කට අධික හෙරොයින් සමඟ බන්ධනාගාර නියාමකවරයෙකු සහ තවත් පුද්ගලයෙකු බණ්ඩාරගම - වීදාගම ප්‍රදේශයේදී අද අත්අඩංගුවට ගෙන තිබෙනවා.\nපොලීසිය සදහන් කළේ මොවුන් හෙරොයින් මෝටර් රථයකින් ප්‍රවාහනය කරමින් සිටියදී මෙලෙස අත්අඩංගුවට ගෙන ඇති බවයි.\nදීර්ඝ කාලයක සිට මෙම බන්ධනාගාර නියාමකවරයා සම්බන්ධ කර ගනිමින් හෙරොයින් බෙදා හැර ඇති බවට ද තොරතුරු අනාවරණය වනවා.\nඅත්අඩංගුවට ගත් අනෙක් සාමාජිකයා පාතාල ක්‍රියාකාරකම්වලට සම්බන්ධ අයෙකු බවට ද අනාවරණ වී ඇති බවයි පොලීසිය සඳහන් කළේ.",
       "URL": "https://www.hirunews.lk/131628/හෙරොයින්-සමඟ-බන්ධනාගාර-නියාමකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5075"
}