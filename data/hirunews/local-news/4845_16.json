{
       "Source": "hirunews",
       "Timestamp": "Sunday, 09 October 2016 - 6:49",
       "Headline": "පොල්ගොල්ල වේල්ලේ පහළ ප්‍රදේශයේ ජනතාවට අනතුරු ඇඟවීමක්",
       "News Content": "පොල්ගොල්ල ජලාශයේ වාර්ෂික පරීක්ෂණ කටයුතු සඳහා වාන් දොරටු සියල්ල විවෘත කර ජලාශය හිස් කිරීම අද සිදු කෙරෙනවා.\nඒ අනුව අද රාත්‍රි 10 සිට හෙට උදෑසන හය දක්වා එම කටයුතු සිදු කෙරෙන අතර අදාළ කාලය තුළ පොල්ගොල්ල වේල්ලේ පහළ ප්‍රදේශය ඉතා අවදානම් වන බවයි මහවැලි අධිකාරිය ප්‍රකාශ කළේ.\nඑම නිසා අදාළ ප්‍රදේශයේ මහවැලි ගඟ භාවිත කිරීමෙන් වළකින්නැයි ජලාශය භාර ඉංජිනේරු අතුල පුෂ්පකුමාර ජනතාවගෙන් ඉල්ලීමක් කළා.\nපොල්ගොල්ල ජලාශයේ වාර්ෂික නිරීක්ෂණ කටයුතු සහ නඩත්තු කටයුතු ඉදිරි මෝසම් වැසිවලට පෙර සිදුකළ යුතු බවද ඔහු කියා සිටියා.",
       "URL": "https://www.hirunews.lk/144771/පොල්ගොල්ල-වේල්ලේ-පහළ-ප්‍රදේශයේ-ජනතාවට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4845"
}