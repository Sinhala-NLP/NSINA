{
       "Source": "hirunews",
       "Timestamp": "Wednesday, 16 August 2023 - 17:16",
       "Headline": "යතුරුපැදි අනතුරකින් දරුවෙක් ජීවිතක්ෂයට",
       "News Content": "යතුරුපැදි අනතුරකින් තුවාල ලැබූ 08 හැවිරිදි දරුවෙකු අනුරාධපුර මහරෝහලෙහි ප්‍රතිකාර ලබමින් සිටියදී ජිවිතක්ෂයට පත්ව ඇති බව ඉපලෝගම පොලීසිය පවසනවා.\nමෙලෙස මියගොස් ඇත්තේ මරදන්කඩවල හිනුක්වෑගම පදිංචි දරුවෙක් බව සඳහන්.\nමැයි මස පළමුවෙනිදා මරදන්කඩවල පුංචිකුලම මාර්ගය අයිනේ දරුවා රැදී සිටියදී මෙම අනතුරට මුහුණ පා තිබෙනවා.\nපසුව දරුවා රෝහල්ගත කර සැත්කමකට භාජනය කිරීමෙන් අනතුර ජීවිතක්ෂයට පත්ව ඇති බවයි පොලීසිය වාර්තා කොට සිටින්නේ.\nමරණ පරීක්ෂණයේදී තහවුරු වී ඇත්තේ විෂබීජයක් ශරීරගත වීමෙන් දරුවා ජීවිතක්ෂයට පත්ව ඇති බවයි.\nඅනතුර සිදුකළ 19 හැවිරිදි යතුරුපැදිකරු අත් අඩංගුවට ගෙන ඇති අතර ඉපලෝගම පොලීසිය විසින් වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/345027/යතුරුපැදි-අනතුරකින්-දරුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=93"
}