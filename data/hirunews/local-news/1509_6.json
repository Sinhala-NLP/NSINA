{
       "Source": "hirunews",
       "Timestamp": "Wednesday, 08 December 2021 - 11:45",
       "Headline": "බිරිඳගේ පහරදීමෙන් සැමියා ජීවිතක්ෂයට",
       "News Content": "නවගමුව - රණාල ප්‍රදේශයේ කාන්තාවක් විසින් තියුණු ආයුධයකින් පහර දී සැමියා ඝාතනය කර තිබෙනවා.\nඊයේ අදාළ පුද්ගලයා බීමතින් නිවසට පැමිණ ඇති අතර, සිදු වූ බහින්බස්වීමක් දුරදිග යාම හේතුවෙන් සැමියා, බිරිඳට පොල් ගෙඩියකින් හිසට පහර දී ඇති බවයි පොලිසිය සඳහන් කළේ.\nඉන් කෝපයට පත් බිරිඳ තියුණු ආයුධයකින් සැමියාට පහර දී තිබෙනවා.\nඅදාළ සිදුවීමෙන් දෙදෙනා ම තුවාල ලබා සිටිය දී අසල්වාසීන් විසින් නවගමුව රෝහලට ඇතුළත් කෙරුණා.\nපසුව 50 හැවිරිදි අදාළ පුද්ගලයා කොළඹ ජාතික රෝහලට මාරු කර යැවුණු අතර, එහි දී ඔහු ජීවිතක්ෂයට පත්ව තිබෙනවා.\nකෙසේ වෙතත්, පසුව සිදුකළ පරීක්ෂණයකදී අනාවරණ වී ඇත්තේ, ඔවුන් නීත්‍යානුකූලව විවාහ වී නොමැති බවයි.",
       "URL": "https://www.hirunews.lk/290386/බිරිඳගේ-පහරදීමෙන්-සැමියා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1509"
}