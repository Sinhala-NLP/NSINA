{
       "Source": "hirunews",
       "Timestamp": "Friday, 27 January 2023 - 14:22",
       "Headline": "උසස් පෙළ විභාගය අවසන් වන තෙක් අඛණ්ඩ විදුලි සැපයීමක් ගැන විදුලිබල මණ්ඩලයේ සභාපතිගෙන් ප්‍රකාශයක් (වීඩියෝ)",
       "News Content": "උසස් පෙළ විභාගය අවසන් වන තෙක් අඛණ්ඩ ව විදුලිය ලබාදීමට නම් එම පිරිවැය සපයා ගැනීමට අවශ්‍ය ගාස්තු සංශෝධනය ක්‍රියාත්මක කළ යුතු බව ලංකා විදුලිබල මණ්ඩලයේ සභාපති නලින්ද ඉලංගකෝන් පවසනවා.\nඑතෙක් කප්පාදුවකින් තොරව විදුලිය ලබාදීමේ හැකියාවක් නොමැති බවයි ඔහු කියා සිටියේ.\n​ශ්‍රී ලංකා මානව හිමිකම් කොමිෂන් සභාවේ පසුගිය 25 වැනි දා පැවති සාකච්ඡාවකදී විදුලිබල හා බලශක්ති අමාත්‍යංශය, මහජන උපයෝගිතා කොමිෂන් සභාව, විදුලිබල මණ්ඩලය සහ ඛණිජ තෙල් නීතිගත සංස්ථාව සමථයකට එළැඹුනේ විදුලිය කප්පාදු නො කිරීමට යි.\nඑය උසස් පෙළ විභාගය අවසන් වන පෙබරවාරි මස 17 වනදා දක්වා ක්‍රියාත්මක කිරීම සඳහා සමථයකටද එළැඹුනු අතර එය විධානයක් ලෙසද මානව හිමිකම් කොමිෂන් සභාව විසින් නිකුත් කරනු ලැබුවා.\nකෙසේ වෙතත් ශ්‍රී ලංකා මානව හිමිකම් කොමිෂන් සභාව සහ ශ්‍රී ලංකා මහජන උපයෝගිතා කොමිෂන් සභාව ලබාදුන් විධාන කඩකරමින් ලංකා විදුලිබල මණ්ඩලය ඊයේ දිනයේත් විදුලිය කප්පාදු කිරීමට පියවර ගත්තේ එවන් පසුබිමක් හමුවේයි.",
       "URL": "https://www.hirunews.lk/326018/උසස්-පෙළ-විභාගය-අවසන්-වන-තෙක්-අඛණ්ඩ-විදුලි-සැපයීමක්-ගැන-විදුලිබල-මණ්ඩලයේ-සභාපතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=576"
}