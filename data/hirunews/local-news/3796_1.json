{
       "Source": "hirunews",
       "Timestamp": "Thursday, 16 August 2018 - 17:24",
       "Headline": "ඉපලෝගම නිවසකින් ගෙළ වැලලා ගෙන මියගිය තරුණ හිමිනමකගේ දේහයක් හමුවෙයි -(ඡායාරූප)",
       "News Content": "කැකිරාව, ඉපලෝගම හිරිපිටියාගම ප්‍රදේශයේ නිවසක වහළයේ එල්ලෙමින් තිබු මියගිය තරුණ හිමිනමකගේ දේහයක් පොලිසිය විසින් අද (16) සොයාගෙන තිබෙනවා.\nමෙලෙස මිය ගොස් ඇත්තේ මරදන්කඩවල තෝරුවැව ප්‍රදේශයේ ආරණ්‍ය සේනාසනයක වැඩ සිටි 27 හැවිරිදි හිමිනමක බවයි පොලිසිය පැවසුවේ.\nඅපවත්ව වූ හිමිනම කුඩා කල එම නිවසේ වාසය කර ඇති බවත් ඊයේ (15) එම හිමිනම අදාළ නිවසට පැමිණ ඇති බවත් සිදුකළ මුලික පොලිස් විමර්ශණවලදී අණාවරණය වී තිබෙනවා.\nමරණය සම්බන්ධයෙන් වූ මහේස්ත්‍රාත් පරීක්ෂණය කැකිරාව දිසා මහේස්ත්‍රාත් දුලාන් වීරවර්ධන විසින් සිදුකල බවයි අප වාර්තාකරු පැවසුවේ.\nදේහය, පශ්චාත් මරණ පරීක්ෂණය සදහා අනුරාධපුර මහරෝහලේ අධීකරණ වෛද්‍ය නිලධාරීවරයා වෙත යොමු කරන ලෙස මහේස්ත්‍රාත්වරයා එහිදී පොලිසියට නියෝග කර තිබෙනවා.\nමෙම මරණය සිය දිවි නසා ගැනීමක් ද නැතහොත් ඝාතනයක්ද යන්න පිලිබඳව මෙතෙක් අනාවරණය වී නැහැ .\nසිද්ධිය සම්බන්ධයෙන් ඉපලෝගම පොලිසිය වැඩිදුර විමර්ශන සිදුකරනවා.\n(ඡායාරූප - කුෂාන් ජයවර්ධන)",
       "URL": "https://www.hirunews.lk/197688/ඉපලෝගම-නිවසකින්-ගෙළ-වැලලා-ගෙන-මියගිය-තරුණ-හිමිනමකගේ-දේහයක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3796"
}