{
       "Source": "hirunews",
       "Timestamp": "Monday, 15 January 2018 - 8:14",
       "Headline": "දංකොටුවේදී ප්‍රදේශවාසීන් වනජීවී ඇමතිගේ මග හරස් කරයි",
       "News Content": "දංකොටුව - සෙන්දිරියාමුල්ල ප්‍රදේශයේ පොල්වත්තක සිදුවන බොරලු කැපීමකට එරෙහිව ප්‍රදේශවාසීන් ඊයේ (14) විරෝධතාවක නිරත වුණා.\nඅප වාර්තාකරු සඳහන් කළේ දංකොටුව - රටමැද මාර්ගය අවහිර කරමින් මොවුන් මෙලෙස විරෝධතාවයේ නිරත වූ බවයි.\nකෙසේ වෙතත්, එම අවස්ථාවේදී තිරසර සංවර්ධන හා වනජීවි අමාත්‍ය ගාමිණී ජයවික්‍රම පෙරේරා ඇතුළු පිරිසක් එම මාර්ගයෙන් ගමන් කරමින් සිටියා.\nඑහිදී විරෝධතාකරුවන් අමාත්‍යවරයාගේ රථ පෙළට යාමට අවස්ථාව නොදී විරෝධතාව පළ කළ බවයි අප වාර්තාකරු සඳහන් කළේ.\nපසුව අමාත්‍යවරයා තම නිළ රථයෙන් බැස විරෝධතාකරුවන් සමඟ මෙලෙස සංවාදයේ නිරත වුණා.",
       "URL": "https://www.hirunews.lk/181056/දංකොටුවේදී-ප්‍රදේශවාසීන්-වනජීවී-ඇමතිගේ-මග-හරස්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4125"
}