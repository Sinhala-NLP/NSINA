{
       "Source": "hirunews",
       "Timestamp": "Thursday, 30 August 2018 - 20:06",
       "Headline": "වියළි කාලගුණය නිසා අනුරාධපුරයේ උග්‍ර ජල හිගයක්",
       "News Content": "පවතින වියළි කාලගුණික තත්වය හමුවේ අනුරාධපුර ප්‍රදේශයේ ජනතාව උග්‍ර ජල හිගයකට මුහුණ පා සිටිනවා.\nජාතික ජලසම්පාදන හා ජල ප්‍රවාහන මණ්ඩලය සදහන් කළේ මේ හේතුවෙන් අනුරාධපුර නගරයේ පානීය ජල අවශ්‍යතාවය අඛණ්ඩව සැපියීමද ගැටලුවක්ව ඇති බවයි.\nඅනුරාධපුර දිස්ත්‍රික් ආපදා කළමනාකරණ මධ්‍යස්ථානය පවසන්නේ ප්‍රාදේශිය ලේකම් කොට්ඨාශ 11ක පවුල් 11,000ක පමණ පිරිසක් මේ වන විට වියළි කාලගුණික තත්ත්වයෙන් පීඩාවට පත්ව ඇති බවයි.\nවසර කිහිපයකින් අනුරාධපුර දිස්ත්‍රික්කයට සැලකිය යුතු වර්ශාපතනයක් නොලැබීම හේතුවෙන් දිස්ත්‍රික්කයේ සියලුම ජලාශවල ජලමට්ටම සීඝ්‍රෙයන් පහළ බැස තිබෙනවා.\nජාතික ජල සම්පාදන මණ්ඩලය හරහා ජලය බෙදා හැරීම සිදුවන ප්‍රධාන මුලාශ්‍ර වන තුරුවිල වැව, තිසා වැව සහ නුවර වැව යන වැව් ත්‍රිත්වයන්ට මෙම තත්වයෙන් බලපෑම් එල්ලවී තිබෙනවා.",
       "URL": "https://www.hirunews.lk/198809/වියළි-කාලගුණය-නිසා-අනුරාධපුරයේ-උග්‍ර-ජල-හිගයක්",
       "Category": "Local News",
       "Parent URL": "https://www.hirunews.lk/local-news.php?pageID=3772"
}