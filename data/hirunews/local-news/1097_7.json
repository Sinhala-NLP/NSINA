{
       "Source": "hirunews",
       "Timestamp": "Tuesday, 14 June 2022 - 7:53",
       "Headline": "21 සම්මත කර ගැනීම කල් යයි",
       "News Content": "ආණ්ඩුක්‍රම ව්‍යවස්ථාවේ 21 වන ව්‍යවස්ථා සංශෝධන පනත් කෙටුම්පත කැබිනට් මණ්ඩලයේ සම්මත කර ගැනීම තවදුරටත් කල්දමා තිබෙනවා.\n21 වන ව්‍යවස්ථා සංශෝධනය සම්බන්ධයෙන් දේශපාලන පක්ෂ නායකයින් තවදුරටත් දැනුවත් කිරීමට අවශ්‍ය බැවින් ඊයේ (13) කැබිනට් මණ්ඩලයේදී සම්මතකර නොගත් බව අධිකරණ අමාත්‍ය විජේදාස රාජපක්ෂ සඳහන් කළා.\nඒ අනුව, ලබන බ්‍රහස්පතින්දා දිනයේ නව ව්‍යවස්ථා සංශෝධනය සම්බන්ධයෙන් පක්ෂ කිහිපයක නායකයින් දැනුවත් කිරීමට නියමිතයි.\nඑම දැනුවත් කිරීමෙන් අනතුරුව ලබන සඳුදා දිනයේ පැවැත්වෙන කැබිනට් මණ්ඩලයේදී අදාළ පනත් කෙටුම්පත සඳහා අනුමැතිය ලබා ගැනීමට බලාපොරොත්තු වන බව අධිකරණ අමාත්‍ය විජේදාස රාජපක්ෂ සඳහන් කළේ.",
       "URL": "https://www.hirunews.lk/307066/21-සම්මත-කර-ගැනීම-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1097"
}