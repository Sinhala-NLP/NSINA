{
       "Source": "hirunews",
       "Timestamp": "Saturday, 03 August 2019 - 19:10",
       "Headline": "ජේලර්වරයෙකු වෙඩි තබා ඝාතනය කෙරේ",
       "News Content": "වැලිකඩ බන්ධනාගාර පුහුණු පාසලේ ප්‍රධාන ජේලර්වරයා අම්බලන්ගොඩ - කුලීගොඩ මංසන්ධියේදී වෙඩි තබා ඝාතනය කර තිබෙනවා.\nඅද පස්වරු 6 ට පමණ යතුරුපැදියකින් පැමිණි පුද්ගලයන් දෙදෙනෙකු විසින් මෙම වෙඩි තැබීම සිදුකර ඇති බවයි වාර්තා වන්නේ.\nවෙඩි වැදීමෙන් තුවාල ලැබූ ඔහු බලපිටිය රෝහලට ඇතුළත් කරන අවස්ථාවේදී ජීවිතක්ෂයට පත්ව තිබෙනවා.\nවැලිකඩ බන්ධනාගාර පුහුණු පාසලේ ප්‍රධාන ජේලර්වරයා වන 44 හැවිරිදි තිළිණ රුවන් තිහාර ජයරත්න, කුලීගොඩ ප්‍රදේශයේම පදිංචිකරුවෙකු බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/221483/ජේලර්වරයෙකු-වෙඩි-තබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3218"
}