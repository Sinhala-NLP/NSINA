{
       "Source": "hirunews",
       "Timestamp": "Saturday, 10 December 2016 - 17:14",
       "Headline": "පොදු සමා කාලයේදී 1400 දෙනෙකු නීත්‍යානුකූලව හමුදා සේවයෙන් ඉවත්වෙයි",
       "News Content": "මේ වනවිට ක්‍රියාත්මක පොදු සමා කාලය යටතේ මේ දක්වා ත්‍රිවිධ හමුදාවේ 1400 කට ආසන්න පිරිසක් නීත්‍යානුකූල ලෙස හමුදා සේවයෙන් ඉවත්වී ඇති බව හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න පවසනවා.\nපසුගිය දෙසැම්බර් මස පළමුවනදා සිට ක්‍රියාත්මක මෙම පොදු සමාකාලය දෙසැම්බර් 31 වනදායින් අවසන්වීමට නියමිතයි.\nඒ අනුව මේ දක්වා ගතවූ දින 10 ක කාලය ඇතුළත යුද හමුදාවේ සෙබළුන් 1186 දෙනෙකු නීත්‍යානුකූලව ඉවත්වී තිබෙනවා.\nඑමෙන්ම නාවික හමුදාවේ සෙබළුන් 161 දෙනෙක් සහ ගුවන් හමුදාවේ සෙබළුන් 67 දෙනෙකු මෙලෙස නීත්‍යානුකූල ලෙස හමුදා සේවයෙන් ඉවත්ව ගොස් ඇති බවයි හමුදා මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/149395/පොදු-සමා-කාලයේදී-1400-දෙනෙකු-නීත්‍යානුකූලව-හමුදා-සේවයෙන්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4759"
}