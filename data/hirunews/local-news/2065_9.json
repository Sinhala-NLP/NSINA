{
       "Source": "hirunews",
       "Timestamp": "Thursday, 25 March 2021 - 7:34",
       "Headline": "ඇස්ට්‍රාසෙනෙකා එන්නතේ දෙවන මාත්‍රා තොගය මෙරටට ලැබීම ප්‍රමාද වන ලකුණු",
       "News Content": "කොවිඩ් 19 වසංගතය පාලනය කිරිම සඳහා භාවිත කෙරෙන ඇස්ට්‍රාසෙනෙකා එන්නතේ දෙවන මාත්‍රා තොගය මෙරටට ලැබීම ප්‍රමාද විය හැකි බවට තොරතුරු වාර්තා වනවා.\nමීට හේතු වී ඇත්තේ මෙම එන්නත නිෂ්පාදනය කරන ඉන්දියාව තුළ එයට ඇති ඉහළ ඉල්ලුමයි.\nඉන්දියාව තුළ ඇති ඉල්ලුම සපුරාලන තෙක් එම එන්නත් මාර්තු සහ අප්‍රේල් මාසවල දී අපනයනය සීමා කිරීමට ඉන්දීය  රජය තීරණය කර තිබෙන බවයි ජාත්‍යන්තර මාධ්‍ය පවසන්නේ.\nලෝක සෞඛ්‍ය සංවිධාන එන්නත් කරන ආධාර පහසුකම හෙවත් COVAX පහසුකම යටතේ ඇස්ට්‍රාසෙනෙකා එන්නතේ මාත්‍රා ලක්ෂ පහක් මෙරටට ප්‍රදානය කෙරුණා.\nඑහි පළමු මාත්‍රා තොගය මේ වන විටත්  මෙරට තුළ භාවිත කරන අතර දෙවන මාත්‍රා තොගය අප්‍රේල් මස මැද භාගයේ දී මෙරටට ලැබීමටයි නියමිතව තිබුණේ.",
       "URL": "https://www.hirunews.lk/266450/ඇස්ට්‍රාසෙනෙකා-එන්නතේ-දෙවන-මාත්‍රා-තොගය-මෙරටට-ලැබීම-ප්‍රමාද-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=2065"
}