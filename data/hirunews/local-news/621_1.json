{
       "Source": "hirunews",
       "Timestamp": "Thursday, 05 January 2023 - 15:05",
       "Headline": "පුංචි ඡන්දෙට ආණ්ඩුවේ බාධාවක් නෑ! - විජේදාස",
       "News Content": "පළාත් පාලන මැතිවරණය පැවැත්වීමේ දී ශ්‍රී ලංකා මැතිවරණ කොමිසමට ඇති බලයට ආණ්ඩුව කිසිදු බාධාවක් සිදුනොකරන බව අධිකරණ අමාත්‍ය ආචාර්ය විජයදාස රාජපක්ෂ පවසනවා.\nඅද පාර්ලිමේන්තුවේ දී අමාත්‍යවරයා ඒ බව ප්‍රකාශ කළ අතර, අග්‍රාමාත්‍ය දිනේෂ් ගුණවර්ධන විසින් පළාත් පාලන මැතිවරණ සංශෝධන පනත් කෙටුම්පතට අදාළ තරුණ නියෝජනය වැඩි කිරීම පිළිබඳව වාර්තාවක් අද සභාවට ඉදිරිපත් කළා.\nකෙසේ නමුත් අග්‍රාමාත්‍යවරයා ඉදිරිපත් කළ යෝජනාවට පිළිතුරු වශයෙන් විපක්ෂයේ ප්‍රධාන සංවිධායක ලක්ෂ්මන් කිරිඇල්ල කියා සිටියේ\n\"මෙතුමාගේ මේ පෞද්ගලික මන්ත්‍රීවරුන්ගේ යෝජනාව ඉදිරිපත් කරන්න මාස 6කට කලින් ඒ යෝජනාව ඉම්තියාස් බාකීර් මාකර් මහතා ගෙනාවා. ඒක පස්සට දාලා. අග්‍රාමාත්‍යවරයාගේ කාර්යාලය ඒක පස්සට දාලා මම කණගාටුවෙනවා මේ නොවැම්බර් මාසයේ ඉදිරිපත් කරපු යෝජනාව ඉස්සරහට ගත්තා. ඉතාමත් නින්ධිත ක්‍රියාවක්.\"\nයනුවෙන්.",
       "URL": "https://www.hirunews.lk/324356/පුංචි-ඡන්දෙට-ආණ්ඩුවේ-බාධාවක්-නෑ-විජේදාස",
       "Category": "Local News",
       "Parent URL": "https://www.hirunews.lk/local-news.php?pageID=621"
}