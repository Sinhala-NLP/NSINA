{
       "Source": "hirunews",
       "Timestamp": "Monday, 02 November 2020 - 11:30",
       "Headline": "දුම්රියක ගැටී එක් දරු පියෙකු ජීවිතක්ෂයට",
       "News Content": "එළුවන්කුලම අරුවක්කාඩු ප්‍රදේශයේ සිට හුණු ගල් ප්‍රවාහනය කරමින් තිබූ දුම්රියක ගැටීමෙන් එක් දරු පියෙකු ජීවිතක්ෂයට පත්ව තිබෙනවා.\nඒ අද (02) අළුයම අරුවක්කාඩුව සිට පාලවිය සිමෙන්ති කම්හල දක්වා හුණුගල් ප්‍රවාහනය කළ දුම්රියේ ගැටීමෙන්.\nඅනතුරෙන් හිස්ට  බරපතල තුවාල සිදු ව අධික ලෙස රුධිරය වහනය වීමෙන් මෙම මරණය සිදුව ඇති බවට වනාතවිල්ලුව පොලීසිය සැකපළ කරනවා.\nමියගිය පුද්ගලයා වනාතවිල්ලුව මිදිවත්ත ප්‍රදේශයේ පදිංචි 27 හැවිරිදි එක්දරු පියෙකු බව සඳහන්.\nදේහය පිළිබඳ පශ්චාත් මරණ පරික්ෂණය සිදු කිරීමට නියමිතයි\nසිද්ධිය සම්බන්ධයෙන් වනාතවිල්ලුව පොලීසිය විසින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/253835/දුම්රියක-ගැටී-එක්-දරු-පියෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2356"
}