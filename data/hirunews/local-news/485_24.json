{
       "Source": "hirunews",
       "Timestamp": "Friday, 10 March 2023 - 12:59",
       "Headline": "හිඟ ඖෂධ 151න් 81ක් ලැබී තියෙනවා - සෞඛ්‍ය ඇමති",
       "News Content": "ආර්ථික අර්බුදය හමුවේ සෞඛ්‍ය ක්‍ෂේත්‍රයට උපරිම සහයෝගය ලබාදීමට මුදල් අමාත්‍යාංශය එකඟතාව පළ කර ඇති බව සෞඛ්‍ය අමාත්‍ය කෙහෙලිය රඹුක්වැල්ල අද (10) පාර්ලිමේන්තුවේදී ප්‍රකාශ කළා.\nඔහු කියා සිටියේ හිඟ ඖෂධ 151 න් 81 ක් මේ වනවිටත් සපයා ගැනීමට හැකිවී ඇති බවයි.\nමේ අතර පළාත්පාලන ඡන්දය කල් දැමීම සම්බන්ධයෙන් කැබිනට් විවාදයේ දෙවන දිනය මේ වනවිට පැවැත්වෙනවා.\nමේ අතර ආචාර ධර්ම හා වරප්‍රසාද පිළිබඳ කාරක සභාවේ සභාපති ලෙස පාරේලිමේන්තු මන්ත්‍රී චමල් රාජපක්ෂ නිතරගයෙන් පත්ව තිබෙනවා.\nජාත්‍යන්තර සබඳතා පිළිබඳ ආංශික අධීක්ෂණ කමිටුවේ සභාපති ධුරයට පාර්ලිමේන්තු මන්ත්‍රී නාමල් රාජපක්ෂ පත් කර ඇති බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.",
       "URL": "https://www.hirunews.lk/329526/හිඟ-ඖෂධ-151න්-81ක්-ලැබී-තියෙනවා-සෞඛ්‍ය-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=485"
}