{
       "Source": "hirunews",
       "Timestamp": "Wednesday, 24 November 2021 - 13:29",
       "Headline": "ජාතික තෙල් වායු සමාගමක් පිහිටුවීමට අමාත්‍ය මණ්ඩල අනුමැතිය",
       "News Content": "මන්නාරම් ද්‍රෝණියේ සිදුකළ ගවේෂණය දී හඳුනා ගත් ඛනිජ තෙල් සහ ස්වභාවික වායු නිධිවලින් ස්වභාවික වායු නිපදවා ගැනීම සඳහා ජාතික තෙල් වායු සමාගම පිහිටුවීමට අමාත්‍ය මණ්ඩල අනුමැතිය හිමිව තිබෙනවා.\nඊයේ (23) රැස්වූ අමාත්‍ය මණ්ඩල හමුවේදී බලශක්ති අමාත්‍ය උදය ගම්මන්පිළ විසින් මෙම යෝජනාව ඉදිරිපත් කර ඇති අතර එහි සදහන් වන්නේ ලංකා ඛනිජ තෙල් නීතිගත සංස්ථාවේ පාලිත සමාගමක් ලෙස මෙම ජාතික තෙල් වායු සමාගම ස්ථාපිත කිරීමට සැලසුම් කර ඇති බවයි.",
       "URL": "https://www.hirunews.lk/289014/ජාතික-තෙල්-වායු-සමාගමක්-පිහිටුවීමට-අමාත්‍ය-මණ්ඩල-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1540"
}