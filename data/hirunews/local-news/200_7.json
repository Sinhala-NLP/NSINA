{
       "Source": "hirunews",
       "Timestamp": "Sunday, 09 July 2023 - 12:55",
       "Headline": "මුහුදු සීමාව උල්ලංඝනය කළ ධීවරයන් 15ක් නාවික හමුදා භාරයට",
       "News Content": "මෙරට මුහුදු සීමාව උල්ලංඝනය කළ ඉන්දීය බහුදින යාත්‍රා දෙකක් නාවික හමුදා භාරයට ගෙන තිබෙනවා.\nඒ ඉන්දීය ධීවරයින් 15 දෙනෙකු ද සමගයි.\nයාපනය, ඩෙල්ෆ්ට් දූපත ආසන්නයේදී මොවුන් සිය භාරයට ගත් බවයි නාවික හමුදාව ප්‍රකාශ කළේ.\nඉන්දීය ධීවරයන් පිරිස වැඩිදුර පරීක්ෂණ සඳහා කන්කසන්තුරය වරාය වෙත රැගෙන විත් තිබෙනවා.\nමේ වසරේ ගත වූ කාලසීමාව තුළ මෙරට මුහුදු සීමා උල්ලංඝනය කළ ධීවර යාත්‍රා 12 ක් සමඟ ඉන්දීය ධීවරයින් 74 ක් නාවික හමුදා භාරයට ගෙන ඇති බව සඳහන්.",
       "URL": "https://www.hirunews.lk/340574/මුහුදු-සීමාව-උල්ලංඝනය-කළ-ධීවරයන්-15ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=200"
}