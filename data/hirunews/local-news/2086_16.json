{
       "Source": "hirunews",
       "Timestamp": "Monday, 15 March 2021 - 17:57",
       "Headline": "අනවසරයෙන් වැලි ප්‍රවාහනය කළ 17 දෙනෙකු අත්අඩංගුවට",
       "News Content": "පසුගිය පැය 24 ක කාලය තුළ කිලිනොච්චිය දිස්ත්‍රික්කයේ බලපත්‍ර නොමැතිව අනවසරයෙන් වැලි ප්‍රවාහනය කළ පුද්ගලයින් 17 දෙනෙකු අත්අඩංගුවට ගත්  බව කිලිනොච්චිය පොලිසිය පවසනවා.\nමෙහිදී සැකකරුවන් සතුව තිබී ට්‍රැක්ටර් රථ අටක් සහ ටිපර් රථ නමයක්ද අත්අඩංගුවට ගෙන තිබෙනවා.\nපොලිසිය පැවසූවේ කිලිනොච්චිය උමයාල්පුරම්, මුරුසමොටෙයි, උරුත්තිපුරම් ,තිරුවේයාරු ආදි ප්‍රදේශවල සිදුකළ විශේෂ සෝදිසි මෙහෙයුමකදී සැකකරුවන් සහ අදාළ වාහන පොලිස් භාරයට ගත් බවයි.\nඅත්අඩංගුවට ගත් සැකකරුවන් සහ වාහන කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත අතර, කිලිනොච්චිය පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/265421/අනවසරයෙන්-වැලි-ප්‍රවාහනය-කළ-17-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2086"
}