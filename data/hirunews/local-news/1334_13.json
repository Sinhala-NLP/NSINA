{
       "Source": "hirunews",
       "Timestamp": "Friday, 25 February 2022 - 14:07",
       "Headline": "යුක්‍රේන අර්බුදයෙන් ගෝලීය ආර්ථිකයට දැඩි බලපෑමක්",
       "News Content": "රුසියාව විසින් යුක්රේනය ආක්‍රමණය කිරීම ගෝලීය ආර්ථිකය ප්‍රකෘතිමත් වීමට දැඩි සේ අහිතකර ලෙස බලපාන බව ජාත්‍යන්තර මූල්‍ය අරමුදල සහ ලෝක බැංකුව ප්‍රකාශ කළා.\nඅයි.එම්එ.එෆ්. කළමනාකාර අධ්‍යක්ෂිකා ක්‍රිස්ටලීනා ජියෝජියේවා කියා සිටියේ එමඟින් යුරෝපා කලාපයේ පමණක් නොව ලොව පුරා ආර්ථික අවදානම ඉහළ නංවන බවයි.\nයුක්රේනය සඳහා මූල්‍ය අරමුදල ලබාදෙන ඩොලර් බිලියන 2.2 ක ණය වැඩසටහන තවදුරටත් ක්‍රියාත්මක බව ද ඇය සඳහන් කළා.\nමේ අතර ලෝක බැංකු සභාපති ඩේවිඩ් මල්පාස් කියා සිටියේ යුක්රේනයේ ගැටුම් සහ ජීවිත හානි සම්බන්ධයෙන් දැඩි කම්පනයට පත්වූ අතර, එමගින් දැවැන්ත ආර්ථික සහ සාමාජයීය බලපෑමක් එල්ල වන බවයි.\nයුක්රේන අර්බුදය හමුවේ ලෝක වෙළඳපොලේ තෙල් මිල ද මේ වනවිට 2014 වසරෙන් පසු ඉහළම අගයට පත්ව ඇති අතර, බ්‍රෙන්ට් වර්ගයේ බොරතෙල් බැරලයක මිල අද (25) ඩොලර් 105 ඉක්මවූවා.",
       "URL": "https://www.hirunews.lk/298006/යුක්‍රේන-අර්බුදයෙන්-ගෝලීය-ආර්ථිකයට-දැඩි-බලපෑමක්",
       "Category": "Local News",
       "Parent URL": "https://www.hirunews.lk/local-news.php?pageID=1334"
}