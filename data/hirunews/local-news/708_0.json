{
       "Source": "hirunews",
       "Timestamp": "Saturday, 26 November 2022 - 8:34",
       "Headline": "පුටින් රුසියානු සෙබළුන්ගේ මවුපියන් හමුවෙයි",
       "News Content": "රුසියානු ජනාධිපති ව්ලැදිමීර් පුටින්, යුක්රේන සටන් බිමේ සිටින සොල්දාදුවන්ගේ මව්වරුන් පිරිසක් මුණගැසී තිබෙනවා.\nමේ වනවිට රුසියානු සොල්දාදුවන්ගේ මව්වරුන්ගෙන් ජනාධිපතිවරයාට එල්ලවී ඇති චෝදනා කිහිපයක් සම්බන්ධයෙන් මෙහි දී සාකච්ඡා වූ බවයි විදෙස් වාර්තා සඳහන් කළේ.\nසීත ඍතුව ආරම්භවීමත් සමඟ අධික ශීතලක් පැවතීම, ප්‍රමාණවත් පුහුණුවක් ලබා නොදීම සහ ආයුධ ප්‍රමාණවත් නොවීම ඇතුලු කාරණා කිහිපයක් රුසියානු සොල්දාදුවන්ගේ මව්වරුන් විසින් ජනාධිපතිවරයාට පැමිණිලි කර තිබෙනවා.\nයුක්රේන යුද්ධය ආරම්භයේ සිට මේ දක්වා රුසියානු සොල්දාදුවන් ලක්ෂයක් සහ යුක්රේන සොල්දාදුවන් මියගොස් හෝ තුවාල ලබා ඇති බවද එම සාකච්ඡාවේදී හෙළිවූ බවයි විදෙස් වාර්තා වැඩිදුරටත් සඳහන් කළේ.\nජනාධිපතිවරයා සමඟ එකම මේසයක හිඳ ගනිමින් රුසියානු සොල්දාදුවන්ගේ මව්වරුන් 17 දෙනෙකු මෙම සාකච්ඡාවට එක්වූ බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/321306/පුටින්-රුසියානු-සෙබළුන්ගේ-මවුපියන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=708"
}