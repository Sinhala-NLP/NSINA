{
       "Source": "hirunews",
       "Timestamp": "Tuesday, 13 December 2022 - 11:56",
       "Headline": "පාර්ලිමේන්තු මැතිවරණ පනත සංශෝධනය කිරීමට අනුමැතිය",
       "News Content": "මැතිවරණය සඳහා තරග කරන දේශපාලන පක්ෂ ස්වාධින කණ්ඩායම් හා අපේක්ෂකයින්ගේ හැසිරීමට අදාළ චර්යාමය සංග්‍රහයක් මැතිවරණ කොමිෂන් සභාව විසින් විශේෂ ගැසට් නිවේදනයක් මගින් ප්‍රකාශයට පත් කර තිබෙනවා.\nඑම චර්යාධර්ම සංග්‍රහය උල්ලංඝණය කර ඇති අවස්ථාවක ගත හැකි පියවර සහ එම පියවරයන් ධූර කාලය දක්වාම බලාත්මකව පවතින බව සඳහන් කරමින් විධිවිධාන ඇතුලත් කිරීමටත්, හඳුනාගත් විශේෂිත තනතුරු දරනු ලබන පුද්ගලයින්ට තමන් වෙත වෙන් කර ඇති ඡන්ද පොළෙන් බැහැරව විශේෂිත මධ්‍යස්ථානයක දී මැතිවරණ දින ඡන්දය ප්‍රකාශ කිරීමට අවකාශය සකසා දීමටත් හැකි වන පරිදි පාර්ලිමේන්තු මැතිවරණ පනත සංශෝධනය කිරීම යෝග්‍ය බව හඳුනා ගෙන තිබුණා.\nඒ අනව, ඒ සඳහා වන විධිවිධාන ඇතුළත් කරමින් එම පනත සංශෝධනය කිරීමට නීති කෙටුම්පත් සංශෝධකට උපදෙස් දීමට ජනාධිපති විසින් ඉදිරිපත් කළ යෝජනාව අමාත්‍ය මණ්ඩලය විසින් අනුමත කර තිබෙනවා.",
       "URL": "https://www.hirunews.lk/322590/පාර්ලිමේන්තු-මැතිවරණ-පනත-සංශෝධනය-කිරීමට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=669"
}