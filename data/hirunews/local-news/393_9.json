{
       "Source": "hirunews",
       "Timestamp": "Monday, 24 April 2023 - 23:25",
       "Headline": "අමෙරිකානු තානාපති ජූලි චන්ග් හබරණ සංචාරයක",
       "News Content": "ශ්‍රී ලංකාවේ අමෙරිකානු තානාපති ජූලි චන්ග් අද(24) හබරණ ප්‍රදේශයේ සංචාරය කළා.\nපළුගස්වැව ප්‍රදේශයට ගිය තානාපතිවරිය යකාගස්වැව හා එම වැවෙන් පෝෂණය වන ගොවිබිම් නිරීක්ෂණය කළ අතර ගොවීන් සමඟ සුහද කතා බහක ද නිරත වුණා.\nඑහිදී මෙරට ගොවින්ගේ ගැටලු හදුනාගෙන ඉදිරියේදි එම ගැටලු සම්බන්ධයෙන් ශ්‍රී ලංකා රජය සමග සාකච්ඡා කර නියමිත වෙලාවට විසදුම් ලබා දීමට බලාපොරොත්තුවන බවත් තානාපතිනිය පැවසුවා.\nතවද මෙම සංචාරය තුලදී ලංකාවේ ගොවින් මේ වන විට මුහුණ පා ඇති ගැටලු රැසක් හදුනාගත් බවත් ප්‍රධාන වශයෙන් මෙරට ගොවීන් පොහොර ගැටලුව නිසා පීඩාවට පත්ව සිටින බැවින් එයට විසදුමක් ලෙස ලෝක කෘෂිකර්ම හා ආහාර සංවිධානය හරහා මෙරට ගොවින්ට පොහොර ලබාදීමට කටයුතු කළ බවත් ඇය සිහිපත් කළා.",
       "URL": "https://www.hirunews.lk/333371/අමෙරිකානු-තානාපති-ජූලි-චන්ග්-හබරණ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=393"
}