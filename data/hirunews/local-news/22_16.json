{
       "Source": "hirunews",
       "Timestamp": "Monday, 18 September 2023 - 13:54",
       "Headline": "අමාත්‍ය හරීන් ප්‍රනාන්දු මූලික අයිතිවාසිකම් පෙත්සමක් ඉල්ලා අස්කරගනී",
       "News Content": "පාස්කු ඉරුදින ත්‍රස්ත ප්‍රහාර සිද්ධිය සම්බන්ධයෙන් සිදුකළ විමර්ශනවලට අදාළව තමන්ව අත්අඩංගුවට ගැනීම වැළැක්වීමේ නියෝගයක් ඉල්ලා අමාත්‍ය හරීන් ප්‍රනාන්දු ගොනුකර තිබූ මූලික අයිතිවාසිකම් පෙත්සම ඉල්ලා අස්කරගෙන තිබෙනවා.\nඒ පිළිබඳ අමාත්‍යවරයා වෙනුවෙන් පෙනී සිටි නීතීඥවරයා ශ්‍රේෂ්ඨාධිකරණයට දැනුම් දුන් බවයි හිරු අධිකරණ වාර්තාකරු කියා සිටියේ.\nඑහිදී එම නීතීඥවරයා දැනුම්දී ඇත්තේ පාස්කු ඉරුදින ත්‍රස්ත ප්‍රහාර සිද්ධිය සම්බන්ධයෙන් ප්‍රකාශයක් සටහන් කර ගැනුනු අමාත්‍ය හරින් ප්‍රනාන්දුට එරෙහි විමර්ශන කටයුතු අවසන් කරන ලෙස පොලීසිය වෙත නීතිපතිවරයා විසින් උපදෙස් නිකුත් කර ඇති බැවින් අදාළ පෙත්සම ඉල්ලා අස්කර ගන්නා බවයි.\nඒ අනුව අදාළ පෙත්සම ඉල්ලා අස්කර ගැනීමට අවසර දුන් විනිසුරු මඩුල්ල පසුව එය නිෂ්ප්‍රභ කිරීමට තීන්දු කළා.\nමෙම පෙත්සම අද කැඳවනු ලැබුවේ ගාමිණී අමරසේකර, මහින්ද සමයවර්ධන සහ අර්ජුන ඔබේසේකර ගෙන් සමන්විත අභියාචනාධිකරණ විනිසුරු මඩුල්ල හමුවේයි.",
       "URL": "https://www.hirunews.lk/348643/අමාත්‍ය-හරීන්-ප්‍රනාන්දු-මූලික-අයිතිවාසිකම්-පෙත්සමක්-ඉල්ලා-අස්කරගනී",
       "Category": "Local News",
       "Parent URL": "https://www.hirunews.lk/local-news.php?pageID=22"
}