{
       "Source": "hirunews",
       "Timestamp": "Wednesday, 09 August 2017 - 14:58",
       "Headline": "නාවික හමුදාව විසින් අද උදෙන්ම ගොඩබිමට ගෙන ආ දේ (ඡායාරූප)",
       "News Content": "සති 3 කට ආසන්න කාලයක් දකුණු මුහුදේ අනතුරට ලක්ව පාවෙමින් තිබූ, දිනූ පුතා 01 නමැති බහුදින යාත්‍රාවේ සිටි ධීවරයිරන් 6 දෙනා නාවික හමුදාව අද අලූයම නිරුපද්‍රිතව ගොඩබිම වෙත රැගෙනවිත් තිබෙනවා.\nපසුගිය මස 21 වනදා හම්බන්තොට වරායෙන් පිටත්ව ගිය මෙම බහුදින යාත්‍රාව නාවික සැතපුම් 240 ක් පමණ දුරකදී එහි එන්ජිමේ ඇති වූ දෝෂයක් හේතුවෙන් අනතුරකට ලක්වුණා.\nඒ අනුව නාවික හමුදාවට කළ දැනුම්දීමකින් පසු හම්බන්තොට වරාය වෙත මෙම ධීවරයින් අද දිනයේ රැගෙන ආ බවයි නාවික හමුදාව ප්‍රකාශ කළේ.\nමේ අතර, ඩෙල්ෆ් මුහුදු තීරයේදී ඊයේ අත්අඩංගුවට ගත් ඉන්දීය ධීවරයින් 49 දෙනා ලබන මස 22 වන දින දක්වා රක්ෂිත බන්ධනාගාර ගත කර තිබෙනවා.\nඒ ඔවුන් ගමන් ගත් ඉන්දීය ධීවර යාත්‍රා 12 ක් සමඟ කයිට්ස් අධිකරණයට ඉදිරිපත් කළ අවස්ථාවේදීයි.",
       "URL": "https://www.hirunews.lk/168010/නාවික-හමුදාව-විසින්-අද-උදෙන්ම-ගොඩබිමට-ගෙන-ආ-දේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4379"
}