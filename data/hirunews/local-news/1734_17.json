{
       "Source": "hirunews",
       "Timestamp": "Tuesday, 24 August 2021 - 8:49",
       "Headline": "ඊශ්‍රායලයෙන් ගසා තීරයට යළි ගුවන් ප්‍රහාර",
       "News Content": "පලස්තීන ගසා තීරයේ හමාස් ඉලක්ක වෙත ඊශ්‍රායලය ගුවන් ප්‍රහාරයක් දියත් කර ඇති බවට විදෙස් වාර්තා සඳහන් කළා.\nඊයේ සන්ධ්‍යාවේ එල්ල කළ මෙම ගුවන් ප්‍රහාරයෙන් සිදු වූ හානි පිළිබඳ ව මෙතෙක් වාර්තා වි නැහැ.\nඊශ්‍රායල හමුදාව ප්‍රකාශ කළේ හමාස් සංවිධානයේ ආයුධ නිෂ්පාදනාගාරයක් මෙම ප්‍රහාරයේ ඉලක්කය වූ බවයි.\nගසා තීරයේ සිට හමාස් සංවිධානය විසින් එවනු ලබන ගිනි දැල් සහිත උණුසුම් බැලුන මඟින් දකුණු දිග ඊශ්‍රායලේ ලැව් ගිනි ඇති වී තිබෙන අතර, ඊට ප්‍රතිචාර ලෙසයි මෙම ගුවන් ප්‍රහාරය දියත් කර ඇත්තේ.",
       "URL": "https://www.hirunews.lk/280475/ඊශ්‍රායලයෙන්-ගසා-තීරයට-යළි-ගුවන්-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=1734"
}