{
       "Source": "hirunews",
       "Timestamp": "Monday, 28 June 2021 - 9:43",
       "Headline": "'අවමන් සහගත පරාජය ගැන වගේ වගක් නැහැ' - ශ්‍රී ලංකා ක්‍රීඩකයින්ගේ  මහ රෑ මහ මග සෙල්ලම (වීඩියෝ)",
       "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන එක්දින ක්‍රිකට් තරගාවලියේ පළමු තරගය හෙට දිනයේදී රිවර්සයිඩ් ක්‍රීඩා පිටියේදී ආරම්භ වීමට නියමිතව තිබෙනවා.\nකෙසේ වෙතත්, දෙරට අතර පැවැති විස්සයි විස්ස ක්‍රිකට් තරගාවලිය ශ්‍රී ලංකා ක්‍රිකට් කණ්ඩායම පූර්ණ පරාජයට පත් වුණා.\nමෙරට ක්‍රිකට් ක්‍රීඩකයින්ගේ වගකීම් විරහිත ක්‍රීඩා විලාශය මෙම පරාජයට හේතුව බවයි, ක්‍රිකට් විචාරකයින් කියා සිටියේ.\nමේ අතර ශ්‍රී ලංකා කණ්ඩායමේ උපනායක කුසල් මෙන්ඩිස් සහ නිරෝෂන් දික්වැල්ල විදී සංචාරයක නිතර වන වීඩියෝ පටයක් මේ වනවිට සමාජ මාධ්‍ය තුළ සංචරණය වෙමින් පවතිනවා.\nඅදාළ වීඩියෝව සමඟ සටහනක් එක් කරමින්, සමාජ මාධ්‍ය පරිශීලකයා කියා සිටියේ, ඉරිදා දින රාත්‍රී 23.28ට මෙය පටිගත කළ බවයි.\nශ්‍රී ලංකා ක්‍රිකට් රසිකයින්ගේ බලාපොරොත්තු සුන් කළ ද, ඔවුන් සිය සතුට සැමරීමට අමතක නොකළ බව ද එහි දක්වා තිබෙනවා.\nහෙට ආරම්භ වීමට නියමිතව තිබෙන, එක්දින ක්‍රිකට් තරගය නැරඹීමට ශ්‍රී ලංකා ක්‍රීඩා ලෝලීන් සූදානම් වනවිට මෙම ක්‍රීඩකයින්, තරගය ගැන නොසිතා, දුම්වැටි පානය කරමින්, වීථි සංචරයේ නිතරවීම විහිළු සහගත බව ද එහි සඳහන්.",
       "URL": "https://www.hirunews.lk/275514/අවමන්-සහගත-පරාජය-ගැන-වගේ-වගක්-නැහැ-ශ්‍රී-ලංකා-ක්‍රීඩකයින්ගේ-මහ-රෑ-මහ-මග-සෙල්ලම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1855"
}