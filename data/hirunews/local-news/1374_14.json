{
       "Source": "hirunews",
       "Timestamp": "Saturday, 05 February 2022 - 14:27",
       "Headline": "තේ මිලේ පහත වැටීමක්",
       "News Content": "පසුගිය සතියේ තේ වෙන්දේසිය සඳහා තේ කිලෝග්‍රෑම් මිලියන 6.6 ක් ඉදිරිපත් වූ අතර එහි දී තේ මිලෙහි පහත වැටීමක් දක්නට ලැබුණු බව තේ අපනයනකරුවන්ගේ සම්මේලනය පවසනවා.\nමෙලෙස තේ මිල පහත වැටී ඇත්තේ ජනවාරි මාසයේ අවසන් සති දෙක තුළ කැපී පෙනෙන ඉහළ යාමක් වාර්තා කිරීමෙන් අනතුරුවයි.\nඉහළ ප්‍රමිතියේ බෙස්ට් - වෙස්ටර්න් තේ මිල තවදුරටත් ඉහළ මට්ටමක පැවති අතර, ඊට පහළ වර්ගවල තේ කිලෝග්‍රෑමයක මිල රුපියල් විස්සක් තිහත් අතර ප්‍රමාණයකින් පහත වැටී තිබෙනවා.\nපහත රට තේ කිලෝග්‍රෑම් මිලියන 2.7 ක් වෙන්දේසියට ඉදිරිපත් වී ඇති අතර, සී.ටී.සී. වර්ගවල තේ මිල ද කිලෝග්‍රෑමයකට රුපියල් 30 කින් පමණ පහත වැටුණු බවයි තේ අපනයනකරුවන්ගේ සම්මේලනය සඳහන් කළේ.",
       "URL": "https://www.hirunews.lk/296235/තේ-මිලේ-පහත-වැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=1374"
}