{
       "Source": "hirunews",
       "Timestamp": "Thursday, 31 August 2023 - 21:28",
       "Headline": "අප්‍රේල් මාසයේ අක්ෂි සායනවලින් පුද්ගලයින් දෙදෙනෙකු සම්පුර්ණ අන්ධභාවයට",
       "News Content": "නුවරඑළිය දිස්ත්‍රික් මහ රෝහලේ අප්‍රේල් මාසයේ දී සිදු කළ අක්ෂි සායනවලින් පුද්ගලයින් 17 දෙනෙකුට සංකුලතා සහ පුද්ගලයින් දෙදෙනෙකු සම්පුර්ණයෙන්ම අන්ධභාවයට පත්ව තිබෙනවා.\nමේ බව සඳහන් කළේ අද (31) නුවරඑළිය දිස්ත්‍රික් මහ රෝහලේ දී රජයේ වෛද්‍යවරුන්ගේ සංගමයේ විසින් පැවති මාධ්‍ය හමුවේ දී.\nඅක්ෂි විශේෂඥ වෛද්‍ය කණිෂ්ක පැවසුවේ නොයෙක් තොරතුරු සමාජගත වුවත් මෙහි සත්‍යතාවය හෙළිදරව් කිරීමට නොයෙක් පුද්ගලයන් බිය වීම හමුවේ මහජනතාවයට දැන ගැනීම පිණිස මෙය හෙළි කරන බවයි.\nඔහු පවසන්නේ ඇස්වලට දමන බෙහෙත් වැරදීම්ට ලක් වුවහොත් එය වෛද්‍යවරුන්ගේ වරදක් නොවන බවත්,මෙම වගකීම වෛද්‍යවරුන්ට භාරගත නොහැකි ලෙසත් එය රජය විසින් භාරගත යුතු බවයි.\nබාල බෙහෙත් ගෙන්වනු ලබන්නේ රජයේ ලාභ ප්‍රයෝජන සඳහා වන අතර, බෙහෙත් වර්ග හදිසි මිල දී ගැනීම් යටතේ ගෙන්වන බහුතරක්ම බාල බෙහෙත් වන බවයි ඔවුන් සඳහන් කරන්නේ.\nරජයේ වෛද්‍යවරුන්ගේ සංගමය පවසන්නේ නිසියාකාරව වෛද්‍යවරුන්ට පහසුකම් ලබා නොදෙන නිසා වෛද්‍යවරුන් විශාල පිරිසක් රට අතහැර යාමෙන් ඉතිරිවන වෛද්‍යවරුන්ට දවසකට වෛද්‍යවරු දෙදෙනෙකු තුන්දෙනෙකු සිදුකරන වැඩ සිදු කිරීමට සිදුවන බවයි.\nමේ හේතුවෙන් වෛද්‍යවරු දැඩි අපහසුතාවයට පත්වීම නිසා සෞඛ්‍ය ක්ෂේත්‍රය කඩා වැටෙන අතර, මහාජනතාවයට රටේ සෞඛ්‍ය ක්ෂේත්‍රය ගැන විශ්වාසය අන්තිම බිංදුවට බහින බව වෛද්‍යවරුන් පවසනවා.\nමෙම වෛද්‍යවරුන් වැඩිදුරටත් පවසන්නේ අක්ෂි සායනවලින් අගතියට පත් වූවන්ට රජයෙන් කිසිදු වන්දියක් ලබා නොදෙන බැවින් ඒ සඳහා ඔවුන්ට වන්දියක් ලබා දිය යුතු බවයි.",
       "URL": "https://www.hirunews.lk/346755/අප්‍රේල්-මාසයේ-අක්ෂි-සායනවලින්-පුද්ගලයින්-දෙදෙනෙකු-සම්පුර්ණ-අන්ධභාවයට",
       "Category": "Local News",
       "Parent URL": "https://www.hirunews.lk/local-news.php?pageID=59"
}