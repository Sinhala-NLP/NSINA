{
       "Source": "hirunews",
       "Timestamp": "Thursday, 31 March 2016 - 12:58",
       "Headline": "තොරතුරු දැනගැනීමේ පනත් කෙටුම්පතට එරෙහිව පෙත්සමක්",
       "News Content": "තොරතුරු දැනගැනීමේ පනත් කෙටුම්පතට එරෙහිව ශ්‍රේෂ්ඨාධිකරණයට පෙත්සමක් ඉදිරිපත්ව තිබෙනවා.\nතොරතුරු තාක්ෂණ වෘත්තීය සංගමයේ සභාපති බෙන්තරගමගේ ඉන්දික සහ එහි සහකාර ලේකම් ඉසුරු බුද්ධික ශ්‍රී නිමල් යන දෙදෙනා විසිනුයි මෙම පෙත්සම ඉදිරිපත් කර ඇත්තේ.\nතොරතුරු දැනගැනීමේ පනත් කෙටුම්පත ආණ්ඩුක්‍රම ව්‍යවස්ථාවට පටහැනි බවට නියෝගයක් නිකුත් කරන ලෙස මෙම පෙත්සමෙන් වැඩිදුරටත් දක්වා තිබෙනවා.\nඑමෙන්ම මෙම පනත් කෙටුම්පතේ ඇතැම් වගන්ති ආණ්ඩුක්‍රම ව්‍යවස්ථාවට පටහැනි බවත්, එබැවින් මේ සම්බන්ධයෙන් ශ්‍රේෂ්ඨාධිකරණයේ මතය ඉදිරිපත් කරන ලෙසත් අද ඉදිරිපත් කළ පෙත්සමේ තවදුරටත් දැක්වෙනවා.\nවත්මන් ආණ්ඩුව මෙම පෙත්සමේ වගඋත්තරකරුවන් ලෙස නම් කර  තිබෙනවා.\nතොරතුරු දැනගැනීමේ පනත් කෙටුම්පත පසුගිය සතියේ ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක විසින් පාර්ලිමේන්තුවට ඉදිරිපත් කරනු ලැබුවා.",
       "URL": "https://www.hirunews.lk/129800/තොරතුරු-දැනගැනීමේ-පනත්-කෙටුම්පතට-එරෙහිව-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=5108"
}