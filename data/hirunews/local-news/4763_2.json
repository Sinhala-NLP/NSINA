{
       "Source": "hirunews",
       "Timestamp": "Thursday, 08 December 2016 - 12:15",
       "Headline": "අයවැයෙන් පසු බැඳුම්කර සිද්ධිය යළි පාර්ලිමේන්තුවට - රජය කියයි",
       "News Content": "අයවැයෙන් පසු ලබන ජනවාරියේදී බැඳුම්කර සිද්ධිය යළි පාර්ලිමේන්තුවේ විවාදයට ලක් කරන බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන පවසනවා.\nකොළඹ අද පැවති මාධ්‍ය හමුවකට එක්වෙමින් ඔහු සඳහන් කළේ බැඳුම්කර වංචාව යටගැසීමට ශ්‍රී ලංකා නිදහස් පක්ෂය කිසිදු අයුරකින් අවස්ථාවක් ලබා නොදෙන බවයි.\nසුපිරි ඇමතිවරුන් බිහිකිරීමට කිසිදු අවස්ථාවක් නොමැති බව ද රාජ්‍ය අමාත්‍ය ලක්ෂ්මන් යාපා අබේවර්ධන ප්‍රකාශ කළා.\nයම් අයෙකු එවැනි කටයුතු සඳහා සූදානම් වන්නේ නම් ඊට නිසි ප්‍රතිචාර ලැබෙනු ඇති බවද ඔහු සඳහන් කළා.",
       "URL": "https://www.hirunews.lk/149230/අයවැයෙන්-පසු-බැඳුම්කර-සිද්ධිය-යළි-පාර්ලිමේන්තුවට-රජය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4763"
}