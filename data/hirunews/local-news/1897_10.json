{
       "Source": "hirunews",
       "Timestamp": "Wednesday, 09 June 2021 - 8:23",
       "Headline": "නව ආසාදිතයින් 2,682 ක් - තවත් මරණ 54 ක් තහවුරු වෙයි",
       "News Content": "ඊයේ දිනයේ මෙරටින් කොරෝනා ආසාදිතයින් 2,682 ක් වාර්තා වූ අතර ඒ අනුව මෙරටින් වාර්තාවන සමස්ත ආසාදිත සංඛ්‍යාව දෙලක්ෂ දස දහස් හයසිය හැට එක දක්වා ඉහළ යනවා.\nඑමෙන්ම ඊයේ කොරෝනා මරණ 54 ක් තහවුරු කරනු  ලැබුවා.\nඒ අනුව මෙරට සමස්ත කොරෝනා මරණ සංඛ්‍යාව 1,843 දක්වා ඉහළ යනවා.\nමේ අතර, ස්පුට්නික් එන්නත් පළමු මාත්‍රාව ලබා දුන් සියළු දෙනාට එහි දෙවන මාත්‍රාව ද ලබා දෙන බව රාජ්‍ය අමාත්‍ය මහාචාර්ය චන්න ජයසුමන ඊයේ පාර්ලිමේන්තුවේදි ප්‍රකාශ කළා.\nඑසේම ඇස්ට්‍රාසෙනෙකා දෙවන මාත්‍රාව ලබාදීම සම්බන්ධයෙන් ලෝක සෞඛ්‍ය සංවිධානය සමග මෙන්ම ඇමෙරිකානු ෆයිසර් ආයතනය සමග ද සාකච්ඡා පවත්වා ඇති බවයි ඔහු සඳහන් කළේ.\nරුසියාවේ නිෂ්පාදිත ස්පුටිනික් එන්නත් මාත්‍රා 65,000 ක් ද සිකුරාදා මෙරටට ලැබීමට නියමිතයි.",
       "URL": "https://www.hirunews.lk/273785/නව-ආසාදිතයින්-2682-ක්-තවත්-මරණ-54-ක්-තහවුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1897"
}