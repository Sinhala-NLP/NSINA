{
       "Source": "hirunews",
       "Timestamp": "Monday, 18 September 2023 - 9:59",
       "Headline": "දකුණේ සිට උතුරේ සේවයට ගිය වෛද්‍යවරයාට ඇගයීම්",
       "News Content": "දකුණේ සිට මන්නාරම, ඉරණෙයිඉලුප්පකුලම් ගම්මානයේ ඇති ග්‍රාමීය රෝහල නඟා සිටුවීමට ගිය වෛද්‍යවරයාගේ හා සෙසු රෝහල් කාර්ය මණ්ඩලයේ සේවාවන් උතුරු පළාත් සෞඛ්‍ය සේවා අධ්‍යක්ෂවරයාගේ ප්‍රශංසාවට ලක්ව තිබෙනවා.\nඅප වාර්තාකරු පවසන්නේ අදාළ වෛද්‍යවරයා මෙම රෝහලේ සේවයට ගිය පසු වවුනියාව සහ මන්නාරම යන නගරවලට ඈතින් ඇති ගම්මානවල ජනතාවට හොඳ සෞඛ්‍ය සේවාවක් ලබා දී ඇති බවයි.\nඋතුරු පළාත් සෞඛ්‍ය සේවා අධ්‍යක්ෂ පී.සත්‍ය මූර්ති වෛද්‍යවරයාගේ හා කාර්ය මණ්ඩලයේ සේවාවන් ඇගයීමකට ලක්කොට මෙම රෝහලට අවශ්‍ය පහසුකම් සලසා දීමටද එකඟ වී තිබෙනවා.",
       "URL": "https://www.hirunews.lk/348618/දකුණේ-සිට-උතුරේ-සේවයට-ගිය-වෛද්‍යවරයාට-ඇගයීම්",
       "Category": "Local News",
       "Parent URL": "https://www.hirunews.lk/local-news.php?pageID=23"
}