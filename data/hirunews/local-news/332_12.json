{
       "Source": "hirunews",
       "Timestamp": "Friday, 19 May 2023 - 16:56",
       "Headline": "උපදෙස් දුන් පොලිස් නිලධාරීන් හට බැන වදී",
       "News Content": "පාපැදිට ඩයිනමෝවක් සවිකරගෙන රාත්‍රියේ ගමන් කරන ලෙස උපදෙස් දුන් පොලිස් නිලධාරීන් හට බැන තර්ජනය කළ පුද්ගලයින් තිදෙනෙකු ලබන 20 වැනිදා දක්වා රක්ෂිත බන්ධනාගාර ගත කිරීමට කළුතර මහේස්ත්‍රාත් අධිකරණය අද (19) නියෝග කර තිබෙනවා.\nඊයේ (18) රාත්‍රියේ කළුතර නගරයේ දී ජංගම මුර සේවයේ යෙදී සිටී නිලධාරීන් දෙදෙනෙකු පාපැදියක් නවත්වා මෙලෙස උපදෙස් දී ඇති බවයි වාර්තා වන්නේ.\nඒ අවස්ථාවේ එම පුද්ගලයා ජංගම දුරකථනයෙන් ඔහුගේ තවත් මිතුරන් දෙදෙනෙකුට ඇමතුමක් ලබා දී එම ස්ථානයට ගෙන්වාගෙන තර්ජනාත්මකව බලපෑම් කර රාජකාරියට බාධා කර ඇති බව පොලිසිය පවසනවා.",
       "URL": "https://www.hirunews.lk/335647/උපදෙස්-දුන්-පොලිස්-නිලධාරීන්-හට-බැන-වදී",
       "Category": "Local News",
       "Parent URL": "https://www.hirunews.lk/local-news.php?pageID=332"
}