{
       "Source": "hirunews",
       "Timestamp": "Thursday, 09 December 2021 - 15:50",
       "Headline": "ළමා රෝග සඳහා අධි සත්කාර ඒකකයක්  IDH රෝහලට   (ඡායාරූප)",
       "News Content": "ළමා රෝග සඳහා අධි සත්කාර වෛද්‍ය ඒකකයක් ජාතික බෝ නොවන රෝග විද්‍යා ආයතනයේ දී විවෘත කෙරුණා.\nජාතික බෝ නොවන  රෝග  විද්‍යා ආයතනයට විශාල අඩුපාඩුවක්ව පැවති මෙම ළමා දැඩිසත්කාර ඒකකය සඳහා ළමා රෝග ඒකකයේ තිබුණු ගොඩනැගිල්ලක් අති නවීන ලෙස සකසා මෙම දැඩි සත්කාර ඒකකය ආරම්භ කළා.\nසෞඛ්‍ය අධ්‍යක්ෂ ජනරාල් වෛද්‍ය අසේල ගුණවර්ධන, අයි ඩී එච් රෝහලේ අධ්‍යක්ෂ වෛද්‍ය හසිත අත්තනායක, ළමා රෝග විශේෂඥ වෛද්‍යවරුන් ඇතුළු පිරිසක් මෙම අවස්ථාවට එක් වුණා.\nඅසාධ්‍ය දරුවන් සඳහා ඉහළ ගුණාත්මක ප්‍රතිකාර ලබාදීම අරමුණු කරගනිමින් ආරම්භ කළ මෙම ඒකකය තුළ නවීන තාක්ෂණයෙන් යුත් උපකරණ ද විවිධ පරිත්‍යාගශීලීන් විසින් ලබා දී තිබෙනවා.\nමෙහි ඉදිකිරීම් සඳහා ශ්‍රී ලංකා යුද හමුදාව ද දායකත්වය සපයා තිබෙනවා.\nඋතුරු කොළඹ වෛද්‍ය විද්‍යාලයේ ආදී ශිෂ්‍යයන්ගේ පරිත්‍යාග ලෙස ඉදිකළ මෙම අධි සත්කාර ඒකකය ශ්‍රී ලංකා ළමා රෝග විශේෂඥ වෛද්‍ය වරුන්ගේ සංගමේ  මූලිකත්වයෙන් මෙම කටයුතු සිදුකර තිබුණා.",
       "URL": "https://www.hirunews.lk/290508/ළමා-රෝග-සඳහා-අධි-සත්කාර-ඒකකයක්-idh-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1506"
}