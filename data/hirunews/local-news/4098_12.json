{
       "Source": "hirunews",
       "Timestamp": "Thursday, 01 February 2018 - 12:53",
       "Headline": "නිදහස් පක්ෂය තුළ බණ්ඩාරනායක ප්‍රතිපත්ති නැහැ",
       "News Content": "ආණ්ඩුවේ සිටින ශ්‍රී ලංකා නිදහස් පක්ෂ ඇමතිවරුන් තුළ බණ්ඩාරනායක ප්‍රතිපත්ති නොමැති බව ඒකාබද්ධ විපක්ෂයේ පාර්ලිමේන්තු මන්ත්‍රී රෝහිත අබේගුණවර්ධන පවසනවා.\nඔහු මේ බව කියා සිටියේ කොළඹ අද(01) පැවති මාධ්‍ය හමුවකට එක්වෙමින්.\nලබන 6 වනදා පාර්ලිමේන්තුවේ පැවැත්වෙන බැදුම්කර විවාදයේදී ජනාධිපති කොමිෂන් වාර්තාවේ පිටු අඩුවීමට හේතුව සහ පිටුවල අන්තර්ගතය හෙළි කිරීමට සූදානම් බව දමන්ත්‍රී රෝහිත අබේගුණවර්ධන ප්‍රකාශ කළා.\nමේ අතර හිටපු ජනාධිපතිවරයාගේ ප්‍රජා අයිතිය අහිමි කරන ලෙස බරපතළ දූෂණ විමර්ශන ජනාධිපති කොමිෂන් වාර්තාවේ නිර්දේශ වී ඇති පිටු හැකිනම් පෙන්වන ලෙස පිවිතුරු හෙළ උරුමයේ නායක උදය ගම්මන්පිළ මහතා අභියෝග කරනවා.\nඔහු මේ අදහස් පළ කළේ අද පැවති ප්‍රවෘත්ති සාකච්ඡාවකට එක් වෙමින්.",
       "URL": "https://www.hirunews.lk/182589/නිදහස්-පක්ෂය-තුළ-බණ්ඩාරනායක-ප්‍රතිපත්ති-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4098"
}