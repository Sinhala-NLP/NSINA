{
       "Source": "hirunews",
       "Timestamp": "Friday, 31 December 2021 - 6:49",
       "Headline": "කුමාරි ඇල්ලට බිලි වූ 16 හැවිරිදි සිසුවියගේ සිරුර සොයාගැනෙයි (වීඩියෝ)",
       "News Content": "හංවැල්ල - තුම්මෝදර - කුමාරි ඇල්ලේ දිය නෑමට ගොස් දැරියන් දෙදෙනෙකු සහ තරුණියක් දියේ ගිලී අතුරුදන් වී තිබෙනවා.\nවයස අවුරුදු 14ක සහ 16 ක දැරියන් දෙදෙනෙකු මෙන්ම 29 හැවිරිදි තරුණියක් මෙලෙස අතුරුදන්ව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nහැඳල සහ යාපනය ප්‍රදේශවල පදිංචි මොවුන් තවත් පිරිසක් සමඟ ඊයේ පස්වරුවේ දිය නෑමට ගොස් ඇති අතර, එම අවස්ථාවේදීයි ඔවුන් දියේ ගිලී අතුරුදන්ව ඇත්තේ.\nඅතුරුදන්වූ 16 හැවිරිදි දැරියගේ මෘත ශරීරය සොයාගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඇය, යාපනය ප්‍රදේශයේ පදිංචිකාරියක වන අතර, අතුරුදන්වූ 14 හැවිරිදි දැරිය සහ 29 හැවිරිදි තරුණිය සොයා මෙහෙයුම් තවදුරටත් ක්‍රියාත්මකයි.\nඒ සඳහා පොලීසිය, යුද හමුදාව සහ ප්‍රදේශවාසීන් එක්ව සිටින බව පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළා.",
       "URL": "https://www.hirunews.lk/292616/කුමාරි-ඇල්ලට-බිලි-වූ-16-හැවිරිදි-සිසුවියගේ-සිරුර-සොයාගැනෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1458"
}