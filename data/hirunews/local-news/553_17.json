{
       "Source": "hirunews",
       "Timestamp": "Monday, 06 February 2023 - 18:28",
       "Headline": "ඇමරිකාවේත් භූමිකම්පාවක්",
       "News Content": "දශක 50කට පසු ඇමරිකාවෙන් වාර්තා වූ දරුණුතම හිම පතන තත්ත්වය ඉදිරියේ දැඩි ලෙස අපහසුතාවට පත්ව ඇති ඇමරිකාවේ බටහිර නිව්යෝර්ක් බෆලෝ ප්‍රදේශයට අද (06) අලුයම කාලයේ රිච්ටර් මාපකයේ 3.8ක ප්‍රභලත්වයකින් යුත් භූමිකම්පාවක් හටගෙන ඇති බව වාර්තා වනවා.\nබරපතළ ශීත කාලයකට මුහුණ දී සිටින බටහිර නිව් යෝර්ක්හි වසර 30කින් පසු සිදු වූ විශාලතම භූමිකම්පාව ද මෙයයි.\nඋදෑසන 6.15ට බෆලෝ නිවැසියන්ට සෙලවීමක් දැනුණු බවත් එය නිවැසියන් කම්පනයකින් අවදි කරවීමට තරම් ප්‍රභල වූ බවත් ජාතික කාලගුණ සේවය තහවුරු කරනවා.\nකෙසේ වෙතත් මෙම භූමිකම්පාවෙන් යම් ජීවිත හානියක් සිදු වී ඇත්ද යන්න මෙතෙක් අනාවරණය වී නැහැ.",
       "URL": "https://www.hirunews.lk/326829/ඇමරිකාවේත්-භූමිකම්පාවක්",
       "Category": "Local News",
       "Parent URL": "https://www.hirunews.lk/local-news.php?pageID=553"
}