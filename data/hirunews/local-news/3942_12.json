{
       "Source": "hirunews",
       "Timestamp": "Wednesday, 16 May 2018 - 15:42",
       "Headline": "රත්‍රං බිස්කට් 22 ක් අත්අඩංගුවට",
       "News Content": "නීතිවිරෝධී ලෙස මෙරටට රැගෙන ආ එක්කෝටි හතලිස් තුන් ලක්ෂයකට අධික වටිනාකමකින් යුත් රත්‍රං බිස්කට් 22 ක් සමග පුද්ගලයින් 3 දෙනෙකු රේගුව අද අත්අඩංගුවට ගෙන තිබෙනවා.\nඉන් දෙදෙනෙකු හම්බන්තොට ප්‍රදේශයේ පදිංචි ඥාති සොහොයුරන් වන අතර සිංගප්පූරුවේ සහ චෙන්නායි සිට පැමිණි මොවුන්ගේ ගුද මාර්ගවල සගවා තිබී රත්‍රං බිස්කට් 20 ක් සොයා ගත් බවයි රේගුව සදහන් කළේ.\nඔවුන් සිය ව්‍යාපාරික කටයුතු සඳහා දෙමටගොඩ ප්‍රදේශයේ නවාතැන්ගෙන සිටින බවටයි හෙළිවී ඇත්තේ.\nඔවුන්ගේ ගමන් විලාසය පිළිබඳ ඇතිවූ සැකයක් මත රේගු නිලධාරීන් කළ පරීක්ෂාවේ දී ගුද මාර්ගයේ රත්‍රන් සගවාගෙන සිටින බවට හෙළිවී තිබෙනවා.\nඑම රත්‍රන්වල බර කිලෝ දෙකක් බව සඳහන්.\nමුම්බායි නුවර සිට පැමිණි වැල්ලම්පිටිය ප්‍රදේශයේ පදිංචි 31 හැවිරිදි විවාහක පුද්ගලයෙකු සන්තකයේ තිබී අනෙක් රත්‍රං බිස්කට් 2 ක සොයා ගෙන තිබෙනවා.",
       "URL": "https://www.hirunews.lk/190886/රත්‍රං-බිස්කට්-22-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3942"
}