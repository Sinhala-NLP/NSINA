{
       "Source": "hirunews",
       "Timestamp": "Thursday, 01 June 2023 - 14:19",
       "Headline": "උත්තර පත්‍ර රැගෙන ගිය වෑන් රථයක් අනතුරකට ලක් වෙයි",
       "News Content": "අපොස සාමාන්‍ය පෙළ උත්තර පත්තර රැගෙන ගිය වෑන් රථයක් කාහිංගල ප්‍රදේශයේ දී ඊයේ (31) සවස අනතුරට පත් වී තිබුණා.\nඅනතුරින් තුවාල ලැබූ නියෝජ්‍ය අධ්‍යාපන අධ්‍යක්ෂකවරයෙකු සහ පොලිස් සැරයන්වරයෙකු ප්‍රතිකාර සඳහා කරාපිටිය රෝහලට ඇතුළත් කර ඇති බවයි වාර්තා වෙන්නේ.\nපොලීසිය පවසන්නේ, රියදුරුට වෑන් රථය පාලනය කර ගැනීමට නොහැකිව එය මාර්ගයෙන් ඉවතට පැන තාප්පයක ගැටී ඇති බවයි.\nඅනතුරෙන් පසුව එම වෑන් රථයේ තිබූ උත්තර පත්‍ර ආරක්ෂිතව අදාළ ස්ථානවලට පිටත් කර හැරීමට පොලීසිය පියවර ගෙන තිබෙනවා.",
       "URL": "https://www.hirunews.lk/336777/උත්තර-පත්‍ර-රැගෙන-ගිය-වෑන්-රථයක්-අනතුරකට-ලක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=301"
}