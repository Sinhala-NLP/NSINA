{
       "Source": "hirunews",
       "Timestamp": "Saturday, 30 April 2022 - 11:08",
       "Headline": "සාම සාකච්ඡා බිඳ වැටීමේ අවදානමක් - යුක්රේන ජනපති",
       "News Content": "රුසියාව සමඟ සාම සාකච්ඡා බිඳ වැටීමේ අවදානමක් පවතින බව යුක්රේන ජනාධිපති වොල්ඩිමියර් සෙලෙන්ස්කි පවසනවා.\nදෙපාර්ශ්වය අතර මුහුණට මුහුණලා සාකච්ඡා මාසයක පමණ කාලයක සිට නතර වී ඇති අතර, ඒ සම්බන්ධයෙන් ඔහු චෝදනා කළේ රුසියානු පාර්ශ්වයටයි.\nසාකච්ඡා ඉදිරියට ගෙන යාම දුෂ්කර වී ඇති බව රුසියානු විදේශ අමාත්‍ය සර්ජි ලැව්රොෆ් ද ප්‍රකාශ කළා.\nමේ වනවිට තුන්වන මාසයට එළඹී ඇති යුක්රේන යුද්ධයේදී රුසියාවේ අවධානය යොමුව ඇත්තේ නැගෙනහිර ප්‍රදේශයේ බලය තහවුරු කරගැනීමටයි.\nඒ, යුක්රේනයට දැවැන්ත යුද ආධාර පැකේජයක් ලබාදීමට ඇමරිකාව සූදානම් වන මොහොතකයි.",
       "URL": "https://www.hirunews.lk/303157/සාම-සාකච්ඡා-බිඳ-වැටීමේ-අවදානමක්-යුක්රේන-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=1200"
}