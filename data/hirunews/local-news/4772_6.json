{
       "Source": "hirunews",
       "Timestamp": "Thursday, 01 December 2016 - 15:47",
       "Headline": "නෝර්වුඩ් රිය අනතුරකින් 3 දෙනෙකුට තුවාල (ඡායාරූප)",
       "News Content": "නෝර්වුඩ් දියසිරිගම ප්‍රදේශයේ සිදුවු රිය අනතුරකින් පුද්ගලයන් 3 දෙනෙකු බරපතල තුවාල ලබා තිබෙනවා.\nහැටන් සිට නෝර්වුඩ් දක්වා ගමන් කරමින් තිබු කුඩා ලොරියක් සහ බගවන්තලාව සිට හැටන් දක්වා ධාවනය වු ත්‍රී රෝද රථයක් මුහුණට මුහණලා ගැටීමෙන් මෙම අනතුර සිදුව ඇති බවයි අප වාර්තාකරු සඳහන් කලේ.\nඅද දහවල් 12 ට පමණ සිදුවු අනතුරින් තුවාල ලබා ඇත්තේ ත්‍රී රෝද රථයේ ගමන් කල 3 දෙනෙක්. ඔවුන් ලැබුවන් දික්ඔය රෝහලේ ප්‍රතිකාර ලබනවා.\nකුඩා ලොරි රථයට ඉදිරියෙන් ධාවනය වු ලොරියක් පසුකර යාමට උත්සාහ කිරීමේදීයි ප්‍රතිවිරුද්ධ දෙසින් පැමිණි ත්‍රී රෝද රථයේ ගැටී ඇත්තේ.\nලොරියේ රියදුරා පොලිස් අත්අඩංගුවට ගෙන තිබෙනවා.\nඔහු හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/148736/නෝර්වුඩ්-රිය-අනතුරකින්-3-දෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4772"
}