{
       "Source": "hirunews",
       "Timestamp": "Saturday, 19 August 2023 - 12:32",
       "Headline": "පෑලියගොඩ ප්‍රදේශයේ නිවසක ගින්නක්",
       "News Content": "පෑලියගොඩ- පෙතියාගොඩ ප්‍රදේශයේ  ඊයේ(18)  නිවසක ගින්නක් හටගෙන තිබෙනවා.\nමෙහි විමර්ශන කටයුතු සිදුකර ඇත්තේ පෑලියගොඩ පොලිසියට ලද තොරතුරක් මතයි.\nපොලිසිය පැවසුවේ ඉහත නිවසේ පළමු මහලේ කාමරයක් තුළ ගින්න හටගෙන ඇති බවත‍යි.\nගින්න හටගෙන ඇති අවස්ථාවේ නිවසේ හිමිකරු හා ඔහුගේ පුතා පමණක් සිට ඇති අතර ඔවුන් දෙදෙනා පිළිස්සුම් තුවාල ලබා කොළඹ ජාතික රෝහලට ඇතුළු කර තිබෙන බවයි වාර්තා වන්නේ.\nමෙම ගින්න ඇතිවීමට හේතු වී ඇත්තේ නිවසේ හිමිකරු ලිහිසි තෙල් බෝතල්වලට දමා අලෙවි කිරීම් සිදුකර ඇති අතර, එම බෝතල් ඇසුරීම් කිරීමට යාමේ දී ගින්න හටගෙන ඇති බවයි.\nපොලිසිය වැඩිදුරටත් පැවසුවේ මේ පිළිබඳව වැඩිදුර පරික්ෂණ පෑලියගොඩ පොලිසිය විසින් සිදු කරන බවයි.",
       "URL": "https://www.hirunews.lk/345374/පෑලියගොඩ-ප්‍රදේශයේ-නිවසක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=87"
}