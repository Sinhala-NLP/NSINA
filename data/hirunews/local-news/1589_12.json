{
       "Source": "hirunews",
       "Timestamp": "Tuesday, 02 November 2021 - 12:56",
       "Headline": "ජාන විකෘති 3ක් සහිත කොරෝනා අනු ප්‍රභේදයේ සාම්පල පරීක්ෂණ සඳහා හොංකොං රාජ්‍යයට",
       "News Content": "දැනට වැඩි වශයෙන් කතාබහට ලක්වන ඒ - 30 කොරෝනා අනු ප්‍රභේදය ලොව දැන් පවත්නා ප්‍රභේදයක් නොවන බව විද්‍යාඥ මතය යැයි ශ්‍රී ජයවර්ධනපුර විශ්ව විද්‍යාලයේ ආසාත්මිකතා ප්‍රතිශක්ති විද්‍යා හා සෛල ජෛව විද්‍යා ඒකකයේ අධ්‍යක්ෂ ආචාර්ය චන්දිම ජීවන්දර පවසනවා.\nමෙරට වැඩි වශයෙන් පැතිර යන්නේ ජාන විකෘති 3ක් සහිත ඒ - 28 කොරෝනා අනු ප්‍රභේදයයි. එම සාම්පල පිළිබද වැඩිදුර පරීක්ෂණ සඳහා හොංකොං රාජ්‍යයට යවා ඇති බවයි ආචාර්ය චන්දිම ජීවන්දර වැඩිදුරටත් සදහන් කළේ.\nමේ අතර, ගැබිනි මව්වරුන් යම් යම් සීමාවන්ට යටත්ව සේවයට කැඳවන බව රාජ්‍ය පරිපාලන අමාත්‍යාංශ ලේකම් ජේ.ජේ.රත්නසිරි පවසනවා.\nඇතැම් ආයතන පවත්වාගෙන යාමේදී මතුවන ගැටලු පිළිබඳ අවධානය යොමුකර එම තීරණයට එළඹි බවයි ලේකම්වරයා වැඩිදුරටත් සඳහන් කළේ.\nඑමෙන්ම අමාත්‍යාංශ මට්ටමින් මහජන දින යළි පැවැත්වීම ද සීමාවන්ට යටත්ව සිදුකෙරෙනු ඇති.\nඅවශ්‍යතාවන් මත දින හා වේලාවන් වෙන් කර ගැනීමෙන් පසු අමාත්‍යාංශ නිලධාරින් හමුවීමට ද ජනතාවට අවස්ථාව ලැබෙන බවයි එම අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/286779/ජාන-විකෘති-3ක්-සහිත-කොරෝනා-අනු-ප්‍රභේදයේ-සාම්පල-පරීක්ෂණ-සඳහා-හොංකොං-රාජ්‍යයට",
       "Category": "Local News",
       "Parent URL": "https://www.hirunews.lk/local-news.php?pageID=1589"
}