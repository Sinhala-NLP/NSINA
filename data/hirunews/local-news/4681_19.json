{
       "Source": "hirunews",
       "Timestamp": "Wednesday, 01 February 2017 - 19:45",
       "Headline": "වාහන අඩු මිළට දෙන බව පවසා කල ජාවාරමක් හෙළිවෙයි",
       "News Content": "හයිබ්‍රිඩ් වර්ගයේ මෝටර් රථ ඇතුළු නවීනපන්නයේ රථවාහන අඩු මිලගණන්වලට ලබාදෙන බව පවසා මුදල් වංචා කිරීමේ ජාවාරමක් මේවන විට දිවයින පුරා ක්‍රියාත්මක වනවා.\nහිරු සී.අයි.ඒ කළ ගවේෂණයේදී හෙළිවූයේ මෙම ජාවාමට කුරුණෑගල ප්‍ර දේශයේ විහාරස්ථානයක හිමිනමක්ද හසුවී ඇති බවයි.\nකුරුණෑගල ප්‍ර දේශයේ විහාරස්ථානයක් වෙත පසුගිය දිනෙක පැමිණි මෙම කාන්තාව පෙනී සිට ඇත්තේ ධනවත් ව්‍යාපාරික කාන්තාවක් ලෙසයි.\nතම ස්වාමිපුරුෂයා ජීවත්ව සිටියදී මෙරටට ගෙන්වූ නවීන පන්නයේ මෝටර් රථ 200 ක් ඇති බවත් එම රථ ඉතා අඩු මිලට ලබාදිය හැකි බව විහාරාධිපති හිමියන්ට පවසා තිබෙනවා.\nමෙම කාන්තාවගේ වංචනික බසට හසුවූ විහාරාධිපති හිමියන් තම හිතවතුන් කිහිප දෙනෙකුද සමග පන්නිපිටිය ප්‍ර දේශයේ නිවසක් වෙත ළඟා වූයේ අත්තිකාරම් මුදල් ගෙවා මෝටර් රථයක් ලබා ගැනීම සඳහායි.\nමෙය වංචාවක් බව මුලසිටම දැන සිටි හිරු සීගඅයිගඒග කණ්ඩායම අදාළ නිවස වෙත මෙලෙස ළඟා වුණා.\nඅදාළ කාන්තාවගේ ලේකම්වරයා ලෙස පෙනී මෙම පුද්ගලයා රථවාහනවල මිල ගණන් මෙලෙස පවසා සිටියා.",
       "URL": "https://www.hirunews.lk/153460/වාහන-අඩු-මිළට-දෙන-බව-පවසා-කල-ජාවාරමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4681"
}