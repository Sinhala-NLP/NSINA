{
       "Source": "hirunews",
       "Timestamp": "Monday, 27 June 2022 - 16:30",
       "Headline": "පුරන් කුඹුරු අක්කර දෙදහස් අටසීයයක් අස්වැද්දීමේ කටයුතු ආරම්භ වෙයි (ඡායාරූප)",
       "News Content": "වැලිගම ප්‍රාදේශී සභා බල ප්‍රදේශයේ පුරන් වූ කුඹුරු අක්කර දෙදහස් අටසීයකකට ආසන්න භූමි ප්‍රමාණයක් අස්වැද්දීමේ කටයුතු ආරම්භ කර ඇති බව වැලිගම ප්‍රාදේශීය සභාවේ සභාපති පුෂ්පකුමාර බැටිටගේ පවසනවා.\nවැලිගම ප්‍රාදේශීය සභාවේ සභාපති පුෂ්පකුමාර බැටිටගේගේ සංකල්පයක් මත යි මෙම කටයුතු සිදු කෙරෙන්නේ.\nමෙසේ යළි අස්වැද්දෙන්නේ, වැලිගම ප්‍රාදේශීය සභා බල ප්‍රදේශයේ වසර දහයක් පහළොවක් පමණ වාරිමාර්ග ගැටලු හේතුවෙන් පුරන් ව තිබූ කුඹුරු අක්කර 2800ක්.\nඑහි පළමු පියවර ලෙස වැලිගම ජඹුරෙගොඩ පුරන් වූ කුඹුරු අක්කර හත්සියක් නැවත අස්වැද්දීමේ කටයුතු (26) දින ආරම්භ වූ බව සඳහන්.",
       "URL": "https://www.hirunews.lk/308324/පුරන්-කුඹුරු-අක්කර-දෙදහස්-අටසීයයක්-අස්වැද්දීමේ-කටයුතු-ආරම්භ-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1064"
}