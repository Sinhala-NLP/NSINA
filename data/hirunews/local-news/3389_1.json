{
       "Source": "hirunews",
       "Timestamp": "Tuesday, 23 April 2019 - 11:35",
       "Headline": "පාසල් ආරම්භයත් 29 තෙක් කල් යයි - තැපෑලෙනුත් දැනුම් දීමක්",
       "News Content": "හෙට දිනයේ ආරම්භ කිරීමට නියමිතව තිබූ රජයේ සියලූම පාසල් දෙවන වාරය සදහා යළි ආරම්භ කිරීම ලබන සදුදා දක්වා කල් දමා තිබෙනවා.\nඅධ්‍යාපන අමාත්‍ය අකිල විරාජ් කාරියවසම් සදහන් කළේ පවතින තත්ත්වය සැලකිල්ලට ගනිමින් අදාළ තීරණයට එළඹුනු බවයි.\nසියලූම රජයේ විශ්වවිද්‍යාලය ද තවදුරටත් වසා තබන අතර, ඒවායේ විභාග නැවත දැනුම් දෙනතුරු කල් දමන බව විශ්වවිද්‍යාල ප්‍රතිපාදන කොමිසම නිවේදනය කළා.\nමේ අතර, පවතින ආරක්ෂක තත්ත්වය සැලකිල්ලට ගෙන බැහැර සිට ඇසුරුම් කර තැපැල් කිරීමට පාර්සල් ඉදිරිපත් නොකරන ලෙස තැපැල් දෙපාර්තමේන්තුව ජනතාවට දැනුම් දෙනවා.\nතැපැල්පති රංජිත් ආරියරත්න සඳහන් කළේ තැපැල් කාර්යාලයේ කවුළු නිලධාරියෙකු හෝ බලයලත් නිලධාරියෙකු ඉදිරියේ ඇසුරුම් කර බාරදෙන පාර්සල් පමණක් තැපැල් කාර්යාලය වෙත භාර ගන්නා ලෙස සියලූ තැපැල් ස්ථානාධිපතිවරුන් වෙත දැනුම් දී ඇති බවයි.\nඑමෙන්ම පාර්සල් භාර දෙනු ලබන පුද්ගලයින් තම අන්‍යතාවය තහවුරු කිරීම අත්‍යවශ්‍ය බවද තැපැල්පතිවරයා සඳහන් කළා.",
       "URL": "https://www.hirunews.lk/215010/පාසල්-ආරම්භයත්-29-තෙක්-කල්-යයි-තැපෑලෙනුත්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=3389"
}