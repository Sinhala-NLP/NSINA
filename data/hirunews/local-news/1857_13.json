{
       "Source": "hirunews",
       "Timestamp": "Sunday, 27 June 2021 - 12:56",
       "Headline": "යාපනයේ නාගරික මන්ත්‍රීවරයෙකුට සභාව තහනම් කෙරේ",
       "News Content": "දෙමළ ජාතික ජනතා පෙරමුණේ නාගරික මන්ත්‍රි රාජිව් ගාන්ධි සභාවාර සඳහා සහභාගි වීම මාසක කාලයකට අත්හිටුවිමට යාපනය නාගරාධිපති වී.මනිවන්නන් තීිරණය කර තිබෙනවා.\nපසුගිය 25 වනදා නගර සභාවේ සැසි වාරය පැවැති අතර, එහිදි නාගරික මන්ත්‍රි රාජිව් ගාන්ධිගේ විනය පරික්ෂණයක් සම්බන්ධයෙන් වන රහස් ලියවිල්ලක තොරතුරු නාගරික මන්ත්‍රි වී.පාර්තිබන් විසින් සභාවේදී ප්‍රකාශ කර තිබෙනවා.\nඑම අවස්ථාවේදි රාජිව් ගාන්ධි මන්ත්‍රිවරයා , වී.පාර්තිබන් මන්ත්‍රිවරයාට පරුෂ වචනයෙන් බැන වැදි ඇති බවයි හිරු වාර්තාකරු සඳහන් කළේ.\nතමන්ට පරුෂ වචනයෙන් සභාවේදි බැන වැදිම නිසා සමාව ගන්නා ලෙසට වී.පාර්තිබන් මන්ත්‍රිවරයා රාජිව් ගාන්ධි මන්ත්‍රිවරයාට ඉල්ලිමක් කරනු ලැබුවා.\nඊට එකඟ නොවු රාජිව් ගාන්ධි මන්ත්‍රිවරයා තවදුරටත් සභාවේදි පරුෂ වචනයෙන් අදාළ මන්ත්‍රිවරයාට බැන වැදි ඇති බවයි වාර්තාවන්නේ. ඉන් අනතුරුව සභාවාරය ද සතියකට කල් දැමුණා.",
       "URL": "https://www.hirunews.lk/275454/යාපනයේ-නාගරික-මන්ත්‍රීවරයෙකුට-සභාව-තහනම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1857"
}