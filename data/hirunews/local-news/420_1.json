{
       "Source": "hirunews",
       "Timestamp": "Tuesday, 11 April 2023 - 17:56",
       "Headline": "මහ බැංකුවේ හොරකමක්",
       "News Content": "ශ්‍රී ලංකා මහ බැංකුවේ සේප්පුවක තිබුණු යම් මුදලක් අස්ථාන ගත වී ඇති බව ශ්‍රී ලංකා මහ බැංකු ආරංචිමාර්ග පවසනවා.\nරුපියල් ලක්ෂ 50ක පමණ මුදලක් මෙසේ අස්ථාන ගත වී ඇති බවයි සඳහන් වන්නේ.\nඅදාළ සිද්ධිය සම්බන්ධයෙන් මහ බැංකුවේ නිලධාරින් කිහිප දෙනෙක් කොටුව පොලිසියේ පැමිණිල්ලක් ගොනු කිරීමට අද (11) දහවල් පැමිණ ඇති අතර පසුව තවදුරටත් පරික්ෂා කර බලා එන බව පවසමින් ඔවුන් පොලිසියෙන් ආපසු ගොස් තිබෙන බව පොලිස් ආරංචිමාර්ග සඳහන් කළා.\nමේවන වන විට බැංකුවේ ආරක්ෂක අංශ සහ කොටුව පොලිසිය එක්ව සිද්ධිය පිළිබඳව පරීක්ෂණයක් ආරම්භකර ඇති බවයි මහ බැංකුවේ ආරංචි මාර්ග වැඩි දුරටත් සඳහන් කළේ.",
       "URL": "https://www.hirunews.lk/332309/මහ-බැංකුවේ-හොරකමක්",
       "Category": "Local News",
       "Parent URL": "https://www.hirunews.lk/local-news.php?pageID=420"
}