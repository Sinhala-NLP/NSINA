{
       "Source": "hirunews",
       "Timestamp": "Saturday, 06 October 2018 - 21:58",
       "Headline": "පහන්තුඩා ඇල්ලේ දිය  නෑමට ගිය තරුණයෙක් මරුට",
       "News Content": "බලංගොඩ බෙලිහුල්ඔය පහන්තුඩා ඇල්ලේ දිය නෑමට ගිය තරුණයෙකු ඇල්ල අසල දිය පිරුනු වලකට ඇද වැටීමෙන් මියගොස් තිබෙනවා.\nඅප වාර්තාකරු සඳහන් කළේ සෙල්ෆි ඡායාරූපයක් ගැනීමට යාමේදී මෙම තරුණයා අනතුරට ලක්ව ඇති බවයි.\nදිය වලට වැටුනු තරුණයා බේරා ගැනීමට ගිය තවත් තරුණයෙකු ද දියේ ගිලීමෙන් පසු බේරාගෙන ඇති අතර ඔහු මේ වන විට බලංගොඩ රෝහලේ ප්‍රතිකාර ලබනවා.\nමියගොස් ඇත්තේ අවුරුදු 22 ක තරුණයෙක් වන අතර ඔහු තවත් යහලුවන් පිරිසක් සමග අද පෙරවරුවේ දිය නෑමට පැමිණ තිබුනා.\nඑහිදීයි මෙම අනතුර සිදුවී ඇත්තේ.",
       "URL": "https://www.hirunews.lk/201551/පහන්තුඩා-ඇල්ලේ-දිය-නෑමට-ගිය-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3712"
}