{
       "Source": "hirunews",
       "Timestamp": "Wednesday, 14 July 2021 - 7:56",
       "Headline": "ජෝශප් ස්ටාලින් විධිමත් පරීක්ෂණයක් ඉල්ලයි",
       "News Content": "තමන් ඇතුළු පිරිස නිරෝධායනයට යොමු කිරීමේ සිද්ධිය සම්බන්ධව විධිමත් පරීක්ෂණයක් පවත්වන ලෙස ලංකා ගුරු සංගමයේ ප්‍රධාන ලේකම් ජෝශප් ස්ටාලින් ඉල්ලීමක් කරනවා.\nමේ අතර, ඔහු ඇතුළු පිරිස යොමු කර සිටින මුලතිව් නිරෝධායන මධ්‍යස්ථානය වෙත ඊයේ දිනයේදී මානව හිමිකම් කොමිසමේ යාපනය කාර්යාලයේ නිලධාරීන් පිරිසක් පැමිණ ඇති බවටද වාර්තා වුණා.\nමේ සම්බන්ධයෙන් අප මානව හිමිකම් කොමිසමේ යාපනය කාර්යාලයෙන් විමසීමක් කළා. එහි උසස් නිලධාරියෙකු පැවසුවේ මීට අදාළව ප්‍රධාන කාර්යාලය වෙත වාර්තාවක් යොමුකළ බවයි.\nමේ අතර, කොතලාවල පනත් කෙටුම්පතට එරෙහිව විරෝධතා දැක්වීමේදී නිරෝධායන නීති කඩකළ බවට ලංකා ගුරු සංගමයේ ලේකම් ජෝශප් ස්ටාලින් ඇතුළු පිරිසක් අත්අඩංගුවට ගෙන නිරෝධායනයට යොමු කිරීම ඇතුළු ගැටළු කිහිපයක් මුල් කරගනිමින් ගුරු වෘත්තිය සමිති පෙරේදා ආරම්භ කළ වර්ජනය තවදුරටත් ක්‍රියාත්මකයි.",
       "URL": "https://www.hirunews.lk/276913/ජෝශප්-ස්ටාලින්-විධිමත්-පරීක්ෂණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1821"
}