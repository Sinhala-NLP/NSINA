{
       "Source": "hirunews",
       "Timestamp": "Sunday, 19 November 2017 - 7:32",
       "Headline": "බැඳුම්කර සිද්ධියට නම් හෙළිවූ මන්ත්‍රීවරු ගැන මැති සබයේදී යළිත් කථා",
       "News Content": "බැදුම්කර කොමිසමේදී නම් හෙළිවී ඇති මැති ඇමතිවරුන් පිළිබදව ඊයේ පාර්ලිමේන්තුවේදී විවිධ අදහස් පළ වුණා.\nඑහිදී අදහස් දැක්වූ නියෝජ්‍ය අමාත්‍ය අජිත් පී. පෙරේරා කියා සිටියේ බැඳුම්කර සිදුවීම සම්බන්ධයෙන් පරික්ෂණ සිදුකළ කොමිසමේදී පාර්ලිමේන්තු මන්ත්‍රීවරුන් 41 දෙනෙකු පර්පෙචුවෙල් ටෙ‍්‍රෂරීස් සමාගමේ හිමිකරු අර්ජුන් ඇලෝසියස් සමග සංවාදවල නිරතවූ බවට අනාවරණ වී ඇති බවයි.\nඒ අනුව පස්දෙනෙකුගේ තොරතුරු පමණක් මාධ්‍ය වෙත ලබාදී ඇති බව සඳහන් කළ නියෝජ්‍ය අමාත්‍යවරයා කියා සිටියේ එය වැරදි සහගත බවයි.\nපාර්ලිමේන්තු මන්ත්‍රී විමල් වීරවංශ මෙහිදී අදහස් දක්වමින් කියා සිටියේ සොරුන් අත්අඩංගුවට ගන්නා බව පවසමින් පැමිණි යහපාලන රජය මෙම සිදුවීම හරහා අපකීර්තියට පත්ව ඇති බවයි.\nබැඳුම්කර ගණුදෙනුවට අදාළ සියලූ කරුණු හෙළි කළ යුතු බවයි අනුර කුමාර දිසානායක මන්ත්‍රීවරයා පෙන්වා දුන්නේ.\nඑහිදී අදහස් දැක්වූ අමාත්‍ය දයාසිරි ජයසේකර කියා සිටියේ බැඳුම්කර ගණුදෙනුව සම්බන්ධ සියල්ලන්ට දඩුවම් ලබාදිය යුතු බවයි.",
       "URL": "https://www.hirunews.lk/176368/බැඳුම්කර-සිද්ධියට-නම්-හෙළිවූ-මන්ත්‍රීවරු-ගැන-මැති-සබයේදී-යළිත්-කථා",
       "Category": "Local News",
       "Parent URL": "https://www.hirunews.lk/local-news.php?pageID=4211"
}