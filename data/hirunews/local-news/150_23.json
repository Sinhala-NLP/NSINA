{
       "Source": "hirunews",
       "Timestamp": "Wednesday, 26 July 2023 - 11:00",
       "Headline": "වවුනියාව උපන්දින සාදයේදී මිය ගිය කාන්තාවගේ සැමියාත් මරුට",
       "News Content": "වවුනියාව, තෝනික්කල් ප්‍රදේශයේදී උපන්දින සාදයකට පිරිසක් විසින් එල්ල කළ ප්‍රහාරයෙන් තුවාල ලබා සිටි තවත් අයකු අද අලුයම යාපනය ප්‍රදේශයේ පෞද්ගලික රෝහලක ප්‍රතිකාර ලබමින් සිටියදී මිය ගොස් තිබෙනවා.\nමෙසේ මිය ගොස් ඇත්තේ 34 හැවිරිදි ඕමන්ත ප්‍රදේශයේ පදිංචිකරුවෙක් වන අතර ඔහු මිය ගිය කාන්තාවගේ ස්වාමීපුරුෂයායි.\nමේ වන විට සිද්ධියෙන් තුවාල ලැබූ නව දෙනෙකු වවුනියාව මහ රෝහලේ ප්‍රතිකාර ලබනවා.\nඔවුන් දෙදෙනෙකුගේ තත්ත්වය බරපතළ බවයි රෝහල් ආරංචි මාර්ග සඳහන් කළේ.\nමෙම ප්‍රහාරය පසුගිය 23 වන දා අලුයම කාලයේදී එල්ල වී තිබුණා.",
       "URL": "https://www.hirunews.lk/342562/වවුනියාව-උපන්දින-සාදයේදී-මිය-ගිය-කාන්තාවගේ-සැමියාත්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=150"
}