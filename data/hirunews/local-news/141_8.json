{
       "Source": "hirunews",
       "Timestamp": "Saturday, 29 July 2023 - 17:45",
       "Headline": "මොරටුව විශ්ව විද්‍යාලය කළ අලුත්ම අත්හදා බැලීම (වීඩියෝ)",
       "News Content": "මොරටුව විශ්ව විද්‍යාලය විසින් ශ්‍රී ලංකාවේ ප්‍රථම වරට විශ්ව විද්‍යාලයක් තුළ කිරි පිටි නිෂ්පාදනය කරන ආකාරය අත්හදා බලා තිබෙනවා.\nමොරටුව විශ්ව විද්‍යාලයේ පැවැති EXMO 2023 තාක්ෂණික ප්‍රදර්ශණයේද මෙම අවස්ථාව සියැසින් දැකබලා ගැනීමට පාසල් සිසුන්ට සහ මහජනතාවට අවස්ථාව හිමිවුණා.\nමොරටුව විශ්වවිද්‍යාලය විසින් සංවිධාන කරනු ලැබූ ප්‍රමුඛතම තාක්ෂණික ප්‍රදර්ශනය වන EXMO 2023 තෙදිනක් පුරා මොරටුව විශ්වවිද්‍යාලයීය පරිශ්‍රයේදී පැවැත්වුණා.\nEXMO 2023 තාක්ෂණික ප්‍රදර්ශනය මොරටුව විශ්වවිද්‍යාලයේ ඉංජිනේරු තාක්ෂණ පීඨයේ ප්‍රධානත්වයෙන් සංවිධාන කර තිබුණා.\nමෙහිදී ශ්‍රී ලංකාවේ ප්‍රථම වරට විශ්ව විද්‍යාලයක් තුළ දියර කිරි භාවිතයෙන් කිරි පිටි නිෂ්පාදනය කරන ආකාරය අත්හදා බැලුනු අතර මෙම අවස්ථාව සියැසින් දැකබලා ගැනීමට පාසල් සිසුන්ට සහ මහජනතාවට අවස්ථාව හිමිවුණා.",
       "URL": "https://www.hirunews.lk/342967/මොරටුව-විශ්ව-විද්‍යාලය-කළ-අලුත්ම-අත්හදා-බැලීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=141"
}