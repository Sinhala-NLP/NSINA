{
       "Source": "hirunews",
       "Timestamp": "Saturday, 12 May 2018 - 18:05",
       "Headline": "බේරුවල සිදුවූ අනතුරකින් අවුරුදු 05ක දැරියකට දිවි අහිමි වෙයි",
       "News Content": "ගාල්ල - කොළඹ ප්‍රධාන මාර්ගයේ බේරුවල, මරක්කලාවත්ත ප්‍රදේශයේදී අද (12) සිදුවූ රිය අනතුරකින් අවුරුදු 05යි මාස 06ක් වයසැති දැරියක් ජීවිතක්ෂයට පත්ව තිබෙනවා.\nපොලිසිය පවසන්නේ ගාල්ල දෙසට ධාවනය වූ කැබ් රථයක ඊට ප්‍රතිවිරුද්ධ දෙසින් පැමිණි යතුරුපැදියක් සහ ත්‍රිරෝද රථයක් ගැටීමෙන් මෙම අනතුර සිදුව ඇති බවයි.\nඅනතුරෙන් තුවාල ලැබූ යතුරුපැදියේ ගමන් ගත් කාන්තාව සහ ඇයගේ දියණිය බේරුවල රෝහලට ඇතුලත්කර ඇති අතර දියණිය වැඩිදුර ප්‍රථිකාර සඳහා නාගොඩ රෝහලට මාරුකර යවා තිබෙනවා.\nපොලීසය පැවසුවේ නාගොඩ රෝහලේ ප්‍රථිකාර ලබමින් සිටි දැරිය මිය ගිය බවයි.\nඅනතුරෙන් තුවාල ලැබූ  ත්‍රිරෝද රථයේ පිටුපස ගමන්ගත් අයෙක්ද නාගොඩ රෝහලට ඇතුළත් කළ බවයි පොලිසිය වැඩිදුරටත් සඳහන් කළේ.\nබොගල්ල, බේරුවෙල ප්‍රදේශයේ පදිංචිව සිටි කිතුමි අමාෂා නමැති දැරියක් අනතුරෙන් මියගොස් තිබෙනවා.\nමියගිය දැරියගේ පශ්චාත් මරණ පරීක්ෂණය හෙට (13) දින සිදුකිරීමට නියමිත අතර කැබ් රථයේ රියදුරු අත්අඩංගුවට ගෙන ඇති බව සඳහන්.",
       "URL": "https://www.hirunews.lk/190584/බේරුවල-සිදුවූ-අනතුරකින්-අවුරුදු-05ක-දැරියකට-දිවි-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3948"
}