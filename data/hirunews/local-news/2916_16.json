{
       "Source": "hirunews",
       "Timestamp": "Wednesday, 05 February 2020 - 19:12",
       "Headline": "විරෝධතාවලට කොළඹ වෙනම ස්ථානයක් - HND සිසුන් ජනාධිපති කාර්යාලය ඉදිරිපිටට",
       "News Content": "එච්.එන්.ඩී.ඒ හෙවත් උසස් තාක්ෂණ ඩිප්ලෝමා සිසුන් ජනාධිපති කාර්යාලය ඉදිරිපිට මේ වනවිටත් විරෝධතාවයක නිරත වනවා.\nඒ උසස් අධ්‍යාපන අමාත්‍යාංශය යටතේ පැවති උසස් තාක්ෂණ ආයතන, නවෝත්පාදන හා තාක්ෂණ අමාත්‍යංශයට මාරු කිරීමට විරෝධය පළකරමින්.\nවිරෝධතාව හේතුවෙන්, ගලු‍මුවදොරට පිවිසෙන කොටුව - ලෝටස් මාර්ගය තාවකාලිකව වසා දැමුණු අතර කොළඹ - කොටුව අවට දැඩි රථවාහන තදබදයක් ද හට ගත්තා.\nපසුව, විරෝධතාකරුවන් කිහිපදෙනෙකුට ජනාධිපති ලේකම් කාර්යාලයේ නිලධාරින් සමඟ සාකච්ඡාවකට අවස්ථාව හිමිවුවත් සාකච්ඡාව අසාර්ථක වූ බවයි එම ස්ථානයේ සිටින හිරු වාර්තාකරු සඳහන් කළේ.\nනිරතුරුව කොළඹ නගරයේ පැවැත්වෙන උද්ඝෝෂණ හේතුවෙන් විශාල ජනතාවක් අපහසුතාවට පත්වන අතර, එවැනි තත්ත්වයක් තුළ කොළඹ ගාලු‍ මුවදොර පිටියට යාබදව උද්ඝෝෂණ පැවැත්වීමට වෙනම ස්ථානයක් වෙන් කර ඇති බව ද වාර්තා වුණා.",
       "URL": "https://www.hirunews.lk/233782/විරෝධතාවලට-කොළඹ-වෙනම-ස්ථානයක්-hnd-සිසුන්-ජනාධිපති-කාර්යාලය-ඉදිරිපිටට",
       "Category": "Local News",
       "Parent URL": "https://www.hirunews.lk/local-news.php?pageID=2916"
}