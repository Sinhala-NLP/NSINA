{
       "Source": "hirunews",
       "Timestamp": "Friday, 14 April 2023 - 16:00",
       "Headline": "සත්ත්ව ආහාර සඳහා සෝයා භාවිතය අවම කිරීමට සැලැස්මක්",
       "News Content": "සත්ත්ව ආහාර ලෙස සෝයා, භාවිතයට ගැනීම අවම කිරීම සඳහා චීන කෘෂිකර්ම අමාත්‍යාංශය තුන් අවුරුදු ක්‍රියාකාරි සැලැස්මක් එළිදක්වා තිබෙනවා.\nමේ වන විට සියයට 14.5 ක්ව පවතින එරට සත්ත්වයින් සඳහා සෝයා භාවිතයට ගන්නා ප්‍රතිශතය 2025 වසර වන විට සියයට 13.5 අගයක පවත්වාගෙන යාම මෙහි අරමුණයි.\nලෝක වෙළඳපලේ සියයට 60කට අධික සෝයා බෝංචි මිලදී ගනු ලබන්නේ චීනය වන අතර වසරකට ඔවුන් ඇමරිකා එක්සත් ජනපදයෙන් සහ බ්‍රසීලයෙන් සෝයා බෝංචි ටොන් මිලියන 90කට අධික ප්‍රමාණයක් මිල දී ගන්නා බවයි විදෙස් වාර්තා පෙන්වා දෙන්නේ.",
       "URL": "https://www.hirunews.lk/332524/සත්ත්ව-ආහාර-සඳහා-සෝයා-භාවිතය-අවම-කිරීමට-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=414"
}