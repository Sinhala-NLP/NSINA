{
       "Source": "hirunews",
       "Timestamp": "Saturday, 01 May 2021 - 12:17",
       "Headline": "දින 105කට පසු වල්සපුගල සත්‍යග්‍රහය අවසන්",
       "News Content": "හම්බන්තොට යෝජිත වන අලි කළමණාකරණ රක්ෂිතය ගැසට් කිරීම ඇතුළු ඉල්ලීම් කිහිපයක් මුල් කරගනිමින් වල්සපුගල ගොවි සත්‍යග්‍රහය දින 105කට පසු අද (01) අවසන් කෙරුණා.\nඒ, අමාත්‍ය නාමල් රාජපක්ෂ සමඟ හම්බන්තොට දිස්ත්‍රික් ලේකම් කාර්යාලයේ පැවති සකච්ඡාවකින් අනතුරුවයි.\nමොවුන් සත්‍යග්‍රහය අවසන් කරන අවස්ථාවේ මහා සංඝරත්නය සෙත් පිරිත්\nසජ්ජායන\nයද කරනු ලැබුවා.\nහම්බන්තොට යෝජිත වන අලි කළමනාකරණ රක්ෂිත ගැසට් පත්‍රය පසුගිය 12 වන දා නිකුත් කෙරුණු අතර, හෙක්ටයාර 23,746ක භුමි ප්‍රමාණයක් යෝජිත වන අලි කළමනාකරණ රක්ෂිතයට අයත් වනවා.\nකෙසේ නමුත් එම භුමිය තුළ පිහිටා ඇති හෙක්ටයාර 886කින් යුතු මත්තල ගුවන්තොටුපල සඳහා වෙන්කර තිබු භුමි ප්‍රමාණය ඉන් ඉවත් කිරීමටයි කටයුතු කර ඇත්තේ.\nඑහෙත් අදාල ගැසට් පත්‍රය මගින් සිය ඉල්ලීම් සදහා සාධනීය විසදුම් නොලැබීම හේතුවෙන් තවදුරටත් සිය සත්‍ර්‍යග්‍රහය සිදුකරන බවයි වලව වම් ඉවුර එකාබද්ධ ගොවි සංවිධානය ප්‍රකාශ කළේ.",
       "URL": "https://www.hirunews.lk/270080/දින-105කට-පසු-වල්සපුගල-සත්‍යග්‍රහය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1983"
}