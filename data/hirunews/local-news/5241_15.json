{
       "Source": "hirunews",
       "Timestamp": "Sunday, 20 December 2015 - 19:14",
       "Headline": "අයාලේ යන ගවයන් නිසා පාරක් වැසේ",
       "News Content": "අයාලේ යන මී ගවයින්ගේ සහ එළගවයින්ගේ හිමිකරුවන්ට විරෝධය පළ කරමින් වව්නියාව ප්‍රදේශවාසීන් පිරිසක් අද දහවල් වව්නියාව - ත්‍රිකුණාමලය ප්‍රධාන මාර්ගය අවහිර කරමින් විරෝධතාවයක නිරත වුණා.\nපොලීසිය සදහන් කළේ විරෝධතාවය හේතුවෙන් පැයක පමණ කාලයක් ප්‍රධාන මාර්ගයේ ගමනාගමනයට බාධා එල්ල වූ බවයි. විරෝධතාවයට එක්වූවන් සදහන් කළේ අයාලේ යන මී ගවයින් සහ එළගවයින් තම වගාබිම්වලට දැඩි අලාභ හානි සිදුකරන බවයි.\nඅයිතිකරුවන් ගවයින් නිදැල්ලේ ඇරීම නිසා මෙම ගැටළුව මතුව ඇති බවයි හිරු ප්‍රවෘත්ති අංශයට අදහස් දැක්වූ විරෝධතාකරුවන් වැඩිදුරටත් සදහන් කළේ.\nඡායාරූප - වන්නි රොමේෂ්",
       "URL": "https://www.hirunews.lk/122465/අයාලේ-යන-ගවයන්-නිසා-පාරක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=5241"
}