{
       "Source": "hirunews",
       "Timestamp": "Sunday, 10 July 2022 - 22:24",
       "Headline": "අයි.ඕ.සී.ය ඉන්ධන ලීටර මිලියන එකහමාරක් නිකුත් කරයි - ගිලන් රථවලට ප්‍රමුඛතාව",
       "News Content": "ලංකා අයි.ඕ.සී සමාගමේ ත්‍රිකුණාමලය පර්යන්තයෙන් ඉන්ධන ලීටර් මිලියන එකහමාරක් නිකුත් කර තිබෙනවා.\nඒ, අද (11) දිනයේ දිවයින පුරා බෙදා හැරීම සඳහායි.\nලංකා අයි.ඕ.සී සමාගමේ විධායක අධ්‍යක්ෂ මනෝජ් ගුප්තා ට්විටර් සටහනක් තබමින් සඳහන් කළේ ඒ අනුව බෙදා හැරීම් සදහා බවුසර් 100කට පෙට්‍රල් හා ඩීසල් නිකුත් කළ බවයි.\nමෙම ඉන්ධන බෙදා හැරීමේදී ගිලන්රථවලට ප්‍රමුඛතාව ලබා දෙන ලෙස සියලු‍ අලෙවි නියෝජිතයන්ට උපදෙස් දී ඇති බව ද ඔහු කියා සිටියා.\nමේ අතර ගෑස් මෙට්‍රික් ටොන් 3700ක් රැගත් නෞකාවක් ඊයේ (10) දිවයිනට පැමිණි අතර එහි බෙදා හැරීමේ කටයුතු අද පස්වරුවේ සිට ආරම්භ කිරීමට අපේක්ෂා කරන බවයි ලිට්රෝ සමාගම ප්‍රකාශ කළේ.\nඒ අනුව ලිට්රෝ ගෑස් යළි බෙදා හැරීම් ආරම්භ වන්නේ සති දෙකකට පමණ පසුවයි.\nඑමෙන්ම ගෑස් මෙට්‍රික් ටොන් 3,740 ක් රැගත් දෙවන නෞකාව අද පස්වරුවේ මෙරටට පැමිණීමට නියමිත බව ද ඊයේ ප්‍රකාශ කෙරුණා.",
       "URL": "https://www.hirunews.lk/309652/අයි-ඕ-සී-ය-ඉන්ධන-ලීටර-මිලියන-එකහමාරක්-නිකුත්-කරයි-ගිලන්-රථවලට-ප්‍රමුඛතාව",
       "Category": "Local News",
       "Parent URL": "https://www.hirunews.lk/local-news.php?pageID=1030"
}