{
       "Source": "hirunews",
       "Timestamp": "Tuesday, 29 November 2022 - 19:21",
       "Headline": "ඉන්දීය රුපියලට ශ්‍රී ලංකාවේ අවසර?",
       "News Content": "ඉන්දීය මධ්‍යම රජය ශ්‍රී ලංකාවේ සිටින ඉන්දීය ජාතිකයන්ට ඇමරිකානු ඩොලර් 10,000ක් වටිනා රුපියල් ඉන්දීය මුදලින් තබා ගැනීමට අවසර දී තිබෙනවා.\nපහල වැටී ඇති ඩොලර් ද්‍රවශීලතාවය මධ්‍යයේ ශ්‍රී ලංකාවට සිය ආර්ථික අර්බුදයෙන් මිදීමට මෙය බෙහෙවින් අවශ්‍ය ද්‍රවශීලතා සහාය ලබා දෙනු ඇති.\nකෙසේ වෙතත් ශ්‍රී ලංකාව තුළ තවමත් ඉන්දියානු රුපියල නීත්‍යානුකූල නොවන නමුත්, ඉන්දීය රුපියල විදේශ මුදල් ඒකකයක් ලෙස නම් කිරීම සඳහා ශ්‍රී ලංකාවෙන් ලද ඉල්ලීමක් ඉන්දියාව අනුමත කිරීමෙන් පසුවයි, මෙලෙස ඇමරිකානු ඩොලර් 10,000 ක් වටිනා ඉන්දීය රුපියල් භෞතික ස්වරූපයෙන් තබා ගත හැකි වන්නේ.\nඑමෙන්ම මෙම පියවර ඉන්දියානු රුපියල ආසියාතික රටවල් අතර ජනප්‍රිය කිරීමට සහ ඩොලරයේ යැපීම අඩු කිරීමට ඉන්දීය රජය දරන උත්සාහයේ තවත් එක් පියවරක්.\nමෙම තීරණයත් සමග මෙරට පදිංචි ඉන්දියානුවන්ට දැන් ඉන්දීය රුපියල් වෙනත් මුදල් ඒකකයකට පරිවර්තනය කිරීමට හැකි වනු ඇති අතර මෙය සක්‍රීය කිරීම සඳහා ශ්‍රී ලංකා බැංකුව විසින් \"INR nostro ගිණුම්\" විවෘත කිරීම සඳහා ඉන්දියානු බැංකුවක් සමඟ ගිවිසුමක් අත්සන් කළ යුතුයි.\nමෙම විධිවිධානය මීට මාස කිහිපයකට පෙර ඉන්දියාව විසින් අනුමත කරන ලද අතර, ශ්‍රී ලංකා මහ බැංකුව විසින් ඉන්දීය රුපියල නම් කරන ලද විදේශ මුදල් ඒකකයක් ලෙස තවමත් දැනුම් දී නැහැ.",
       "URL": "https://www.hirunews.lk/321589/ඉන්දීය-රුපියලට-ශ්‍රී-ලංකාවේ-අවසර",
       "Category": "Local News",
       "Parent URL": "https://www.hirunews.lk/local-news.php?pageID=699"
}