{
       "Source": "hirunews",
       "Timestamp": "Thursday, 25 April 2019 - 7:29",
       "Headline": "පොලිස් ඇඳිරි නීතිය අලූයම 4 න් අවසන්",
       "News Content": "ඊයේ රාත්‍රී 10 සිට දිවයින පුරා ක්‍රියාත්මක වූ පොලිස් ඇදිරි නීතිය අද අලූයම 4 ට අවසන් වුණා.\nපාස්කු ඉරිදා ප්‍රහාර සඳහා එක්වූ ත්‍රස්තවාදියෙකු 2006/2007 කාලවකවානුවේදී බ්‍රිතාන්‍යයේ අධ්‍යාපනය ලැබූ අබ්දුල් ලතීෆ් ජමීල් මොහොමඞ් බව බ්‍රිතාන්‍ය ආරක්ෂක අංශ උපුටා දක්වමින් සී.එන්.එන්. ප්‍රවෘත්ති සේවාව වාර්තා කළා.\nමේ අතර සිනමන් ග්‍රෑන්ඩ් සහ ෂැංග්‍රිලා හෝටල්වලට ප්‍රහාර එල්ල කිරීමට පැමිණි මරාගෙන මැරෙන බෝම්බකරුවන්ගේ ඡායාරූප ඩේලි මේල් පුවත්පත මගින් ප්‍රසිද්ධියට පත්කර තිබෙනවා.\nඉන්ෂාෆ් අහමඩ් සහ ඉල්හාම් යන නම්වලින් හඳුන්වන මොවුන් දෙදෙනා සහෝදරයන් වන අතර, ඉන් ඉන්ෂාෆ් අහමඩ් නැමැත්තා ව්‍යාපාරිකයෙක්.\nඔහුගේ බිරිඳ ඊයේ දිනයේ ඩේලි මේල් පුවත්පත වෙත සම්මුඛ සාකච්ඡාවක්ද ලබාදී තිබුණා.",
       "URL": "https://www.hirunews.lk/215122/පොලිස්-ඇඳිරි-නීතිය-අලූයම-4-න්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3386"
}