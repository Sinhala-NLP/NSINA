{
       "Source": "hirunews",
       "Timestamp": "Sunday, 19 September 2021 - 9:03",
       "Headline": "කොන්ත්‍රාත්තුවක් නිසා පාරිභෝගික අධිකාරියේ අධ්‍යක්ෂ ජනරාල්, ඉල්ලා අස්වීමේ තීරණයක",
       "News Content": "පාරිභෝගික සේවා අධිකාරියේ අධ්‍යක්ෂ ජනරාල් තුෂාන් ගුණවර්ධන සිය තනතුරෙන් ඉල්ලා අස්වීමට තීරණය කර තිබෙනවා.\nසිය ඉල්ලා අස්වීමේ ලිපිය පාරිභෝගික සේවා පිළිබද රාජ්‍ය අමාත්‍ය ලසන්ත අලගියවන්න වෙත ලබන අගහරුවාදා භාරදීමට තීරණය කර ඇති බවයි ඔහු කියා සිටියේ.\nභාණ්ඩ මිලදී ගැනීමට අදාළ කොන්ත්‍රාත් ගිවිසුමකට අත්සන් කිරීමට බලපෑම් කිරීම, අක්‍රමිකතාවලට විරුද්ධ වීම සහ සුදුළුෑණු කන්ටේනර් දෙකක් නීතිවිරෝධී ලෙස පිට කිරීමේ සිද්ධිය ඇතුළු සිද්ධි ගණනාවක් සම්බන්ධයෙන් තමන් වෙත බලපෑම් පැමිණි බවයි හිරු ප්‍රවෘත්ති අංශය කළ විමසීමකදී පාරිභෝගික සේවා අධිකාරියේ අධ්‍යක්ෂ ජනරාල්වරයා කියා සිටියේ.\nසීනි, උදු පිටි ඇතුළු පාරිභෝගික භාණ්ඩ රැසක් මෙසේ වංචාසහගත ලෙස වෙනත් මාර්ගවලින් පිටතට යන බවත් සුදුළුෑණු සිද්ධියේදී සිදුව ඇත්තේ සතොස මගින් ගෙන්වූ සුදුළුෑණු වෙනත් ආයතනයකට විකුණා එයින්ම යළි සතොසට මිලදී ගැනීම යැයි ද ඔහු ප්‍රකාශ කළා.\nදේශපාලන පත්වීමක් වුවත් තමා හැකි අන්දමින් වංචා දූෂණ මැඩලීමට උත්සාහ කළ නමුත් ඇතැම් දේශපාලනඥයින් සමග එය කළ නොහැකි බව පැහැදිලි බැවින් තවදුරටත් මෙම තනතුරේ සිටීමෙන් ඵලක් නොවන බවයි අධ්‍යක්ෂ ජනරාල්වරයා කියා සිටියේ.",
       "URL": "https://www.hirunews.lk/282623/කොන්ත්‍රාත්තුවක්-නිසා-පාරිභෝගික-අධිකාරියේ-අධ්‍යක්ෂ-ජනරාල්-ඉල්ලා-අස්වීමේ-තීරණයක",
       "Category": "Local News",
       "Parent URL": "https://www.hirunews.lk/local-news.php?pageID=1682"
}