{
       "Source": "hirunews",
       "Timestamp": "Monday, 31 May 2021 - 16:59",
       "Headline": "වැඩිහිටි නිවාසයක 29 දෙනෙකුට කොරෝනා- එක් වැඩිහිටියෙක් කොරෝනා ආසාදනය වී මියයයි",
       "News Content": "අංගොඩ සිරිපැරකුම් මාවතේ පවත්වාගෙන යන වැඩිහිටි නිවාසයක එක් පුද්ගලයෙක් කොරෝනා ආසාදනය වී මිය යාමෙන් අනතුරුව එහි සිටි සෙසු වැඩිහිටියන් පී.සී ආර්.පරීක්ෂණයකට යොමු කර තිබෙනවා.\nඒම පරීක්ෂණ  මඟින් තහවුරු වී ඇත්තේ එම වැඩිහිටි නිවාසයේ සිටී සියලු දෙනාටම කොරෝනා ආසාදනය වී ඇති බවටයි.\n29 දෙනෙකු මෙලෙස කොරෝනා රෝගීන් ලෙස හඳුනාගෙන ඇති අතර ඔවුන් විවිධ ආබාධ වලින් පෙළිම හේතුවෙන් ප්‍රතිකාර මධ්‍යස්ථාන වලට රැගෙන යෑමේ අපහසුතාවක් මතුව ඇති බවටයි වාර්තා වන්නේ.\nඑම හේතුවෙන් ගොතටුව මහජන පරීක්ෂකවරුන් තීරණය කළේ ඔවුන් එම වැඩිහිටි නිවාසය තුළම රඳවා ප්‍රතිකාර ලබා දීමටයි.\nකෙසේ වෙතත් මහජන සෞඛ්‍ය පරීක්ෂකවරයා චෝදනා කරන්නේ මෙම පුද්ගලයින්ට කොරෝනා ආසදනය  වී ඇත්තේ වැඩිහිටි නිවාසයෙන් පිටතට යන පුද්ගලයේකුගේ අයහපත් සෞඛ්‍යය පිළිවෙත් නිසා බවයි.",
       "URL": "https://www.hirunews.lk/272979/වැඩිහිටි-නිවාසයක-29-දෙනෙකුට-කොරෝනා-එක්-වැඩිහිටියෙක්-කොරෝනා-ආසාදනය-වී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1916"
}