{
       "Source": "hirunews",
       "Timestamp": "Monday, 30 May 2022 - 11:29",
       "Headline": "රාජ්‍ය ඖෂධ නීතිගත සංස්ථාව සහ වෛද්‍ය සැපයුම් අංශය වහාම කෝප් කමිටුවට",
       "News Content": "රාජ්‍ය ඖෂධ නීතිගත සංස්ථාව සහ වෛද්‍ය සැපයුම් අංශය වහාම කෝප් කමිටුව හමුවට කැඳවීමට එම කමිටුව තීරණය කර තිබෙනවා.\nඒ අනුව සෞඛ්‍ය අමාත්‍යාංශය වෛද්‍ය සැපයුම් අංශය සහ රාජ්‍ය ඖෂධ නීතිගත සංස්ථාවේ නිලධාරීන් සියල්ල හෙට පෙරවරු දහයට පොදු ව්‍යාපාර පිළිබඳ කාරක සභාව හෙවත් කෝප් කමිටුව හමුවට කැඳවනු ඇති.\nමෙහිදී එම ආයතන වල වර්තමාන කාර්ය සාධනය පිළිබඳව දීර්ඝව සාකච්ඡා කිරීමට නියමිතව ඇති අතර මේ වනවිට උද්ගතව ඇති ඖෂධ හිගය සහ එම ඖෂධ හිඟය මඟහරවා ගැනීමට ගනු ලබන ක්‍රියාමාර්ග පිළිබඳව මෙහිදී ප්‍රශ්න කිරීමට නියමිත බවයි වාර්තා වන්නේ.\nඖෂධ ගෙන්වීමේදී සහ ගබඩා කර තැබීමේ දී සිදුවූ අක්‍රමිකතා හේතුවෙන් ඖෂධ තොග ගණනාවක් තත්තවයෙන් බාල වීම සම්බන්ධයෙන් ද මෙහිදී අදහස් විමසීමට නියමිත බවයි කෝප් කමිටුවට සම්බන්ධ ආරංචි මාර්ග සඳහන් කරන්නේ.",
       "URL": "https://www.hirunews.lk/305687/රාජ්‍ය-ඖෂධ-නීතිගත-සංස්ථාව-සහ-වෛද්‍ය-සැපයුම්-අංශය-වහාම-කෝප්-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=1133"
}