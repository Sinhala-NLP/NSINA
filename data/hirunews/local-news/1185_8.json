{
       "Source": "hirunews",
       "Timestamp": "Saturday, 07 May 2022 - 16:49",
       "Headline": "දකුණු අන්දමන් මුහුදේ අඩු පීඩන කලාපය සුළි කුණාටුවක් වන ලකුණු",
       "News Content": "දකුණු අන්දමන් මුහුදේ සහ ඒ අවට පැවති අඩු පීඩන කලාපය ඉදිරි පැය කිහිපය තුලදී නැගෙනහිර, මධ්‍යම බෙංගාල බොක්ක ආශ්‍රිත සුළු කුණාටුවක් දක්වා වර්ධනය වනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ මේ හේතුවෙන් උතුරු අක්ෂාංශ 4 ත් නැගෙනහිර දේශාංශ 80 ත් 95 ත් අතර මුහුදු ප්‍රදේශවල සුළගේ වේගය විටින් විට පැයට කිලෝමීටර් 70 80 දක්වා ඉහළ යා හැකි බවයි.\nඒ හේතුවෙන් නැවත දැනුම්දෙනතුරු ධීවර හා නාවික කටයුතු වලින් වළකින ලෙස කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/303763/දකුණු-අන්දමන්-මුහුදේ-අඩු-පීඩන-කලාපය-සුළි-කුණාටුවක්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1185"
}