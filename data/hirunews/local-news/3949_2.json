{
       "Source": "hirunews",
       "Timestamp": "Saturday, 12 May 2018 - 12:28",
       "Headline": "රුපියල් කෝටි එකහමාරකට වාලම්පූරියක් විකිනීමට සුදානම් වූ දෙදෙනෙකු අත්අඩංගුවට (ඡායාරූප)",
       "News Content": "රුපියල් කෝටි එකහමාරක මුදලකට අලෙවි කිරීම සදහා නීති විරෝධී ලෙස වාලම්පුරියක් ප්‍රවාහනය කල පුද්ගලයින් දෙදෙනෙකු අද අලුයම වවුනියාව නොච්චිමොටෙයි ප්‍රදේශයේදී පොලිසිය විසින් අත්අඩංගුවට ගෙන තිබෙනවා.\nසැකකරුවන් මෙම වාලම්පුරිය මෝටර් රථයකින් කිලිනොච්චියේ සිට දඹුල්ල දක්වා ප්‍රවාහනය කිරීමට සැලසුම් කර ඇත්තේ දඹුල්ල ප්‍රදේශයේ ව්‍යාපාරිකයෙකුට විකිනීම සදහායි.\nකෙසේ නමුත් වවුනියාව පොලිස් දූෂණ මර්දන ඒකකයේ නිළධාරීන් සිදුකළ සොදිසි මෙහෙයුමකදී මේ වාලම්පුරිය සොයාගෙන තිබෙනවා.\nසැකකරුවන් කිලිනොච්චිය ප්‍රදේශයේ පදිංචිකරුවන් බවයි පොලිසිය පැවසුවේ.\nසැකකරුවන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත අතර,සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ සිදුකරනවා.\n(ඡායාරූප - මාධව කුලසුරිය)",
       "URL": "https://www.hirunews.lk/190562/රුපියල්-කෝටි-එකහමාරකට-වාලම්පූරියක්-විකිනීමට-සුදානම්-වූ-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3949"
}