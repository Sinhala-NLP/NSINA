{
       "Source": "hirunews",
       "Timestamp": "Tuesday, 31 May 2022 - 9:38",
       "Headline": "වැසි නොතකා දහසකට අධික පිරිසක් හෝමාගම ගෑස් පෝලිමේ",
       "News Content": "හෝමාගම නගර මධ්‍යයේ ඇති ගෑස් අලෙවි නියෝජිත මධ්‍යස්ථානයෙන් ගෑස් ලබා ගැනීමේ අරමුණින් දහසකට ආසන්න පිරිසක් අදත් (31) රැඳී සිටින බව වාර්තා වෙනවා.\nඅද දිනයේ මෙම පිරිස ගෑස් ලබා ගැනීමේ අරමුණින් රැඳී සිටින්නේ හයවැනි දිනටයි.\nමෙලෙස රැඳී සිටින පිරිස අතර ගෑස් ලබා ගැනීම සඳහා සඳහා ටෝකන් ලද අය සහ ටෝකන් නොලද අයද සිටින බවයි වාර්තා වන්නේ.\nතව ද මෙම ස්ථානයෙන් ගෑස් ලබා ගැනීමට ටෝකන් පතක් ලබා ගැනීමට නම් ජාතික හැඳුනුම්පතේ ඡායාපිටපතක් ඉදිරිපත් කිරීම අනිවාර්‍ය කර තිබූ බවර ද වාර්තා වනවා.\nඅදාළ ගෑස් පෝලිමේ දින ගණනක් තිස්සේ රැඳී සිටිම නිසා, ඇතැම් තරුණයන් පාළුව මකා ගැනීමට කාඩ් සෙල්ලම් කරන බවද වාර්තා වනවා.\nමෙම ගෑස් පෝලිමේ ජනතාව රැඳී සිටින්නේ මේ දිනවල පවතින අධික වර්ෂාව පවා නොතකමින්.",
       "URL": "https://www.hirunews.lk/305768/වැසි-නොතකා-දහසකට-අධික-පිරිසක්-හෝමාගම-ගෑස්-පෝලිමේ",
       "Category": "Local News",
       "Parent URL": "https://www.hirunews.lk/local-news.php?pageID=1130"
}