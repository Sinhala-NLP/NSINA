{
       "Source": "hirunews",
       "Timestamp": "Saturday, 11 February 2023 - 16:56",
       "Headline": "දින 5 කට පසු තුර්කි සුන්බුන් අතර සිරවූ කාන්තාවන් දෙදෙනෙකු මුදා ගනී",
       "News Content": "තුර්කියේ භූ කම්පනයෙන් දින 5 කට පසු සුන්බුන් අතර සිරවී සිටි කාන්තාවන් දෙදෙනෙකුගේ දිවි බේරා ගෙන තිබෙනවා. පැය 122 ක පමණ කාලයක් සුන්බුන් අතර සිරවී සිටි මෙම කාන්තාවන් දෙදෙනාගෙන් අයෙක් 70 හැවිරිදි වියේ පසුවන අයෙක් බවයි විදෙස් වාර්තා සඳහන් කළේ.\nඅනෙක් කාන්තාව 50 හැවිරිදි වියේ පසුවනවා.\nතුර්කි උප ජනාධිපති ෆුවාට් ඕක්ටේ සඳහන් කර ඇත්තේ මේ වනවිට තුර්කියේ රෝහල්වල පුද්ගලයින් 80,000 ක් පමණ ප්‍රතිකාර ලබන බවයි.\nඑමෙන්ම, භූ කම්පනයෙන් එරට මිලියනයකට අධික පිරිසකට නිවාස අහිමිවී ඇති බව ද ඔහු සඳහන් කර තිබෙනවා.",
       "URL": "https://www.hirunews.lk/327179/දින-5-කට-පසු-තුර්කි-සුන්බුන්-අතර-සිරවූ-කාන්තාවන්-දෙදෙනෙකු-මුදා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=543"
}