{
       "Source": "hirunews",
       "Timestamp": "Wednesday, 13 April 2022 - 16:13",
       "Headline": "ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධනට ස්ථාන මාරුවක්",
       "News Content": "මධ්‍යම පළාත භාර නියෝජ්‍ය පොලිස්පතිවරයා ලෙස කටයුතු කළ ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධන, නියෝජ්‍ය පොලිස්පති සහායක සේවා ලෙස වහාම ක්‍රියාත්මක පරිදි ස්ථාන මාරු කර තිබෙනවා.\nරාජ්‍ය සේවා කොමිෂන් සභාවේ ආවරණ අනුමැතියට යටත්ව මහජන ආරක්ෂක අමාත්‍යාංශ ලේකම්වරයාගේ අනුමැතිය පරිදි සේවා අවශ්‍යතාව සලකා මෙම ස්ථාන මාරු වීම සිදුකර ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\nඒ අනුව, ජ්‍යෙෂ්ඨ නියෝජ්‍ය පොලිස්පති සහායක සේවා තනතුරේ කටයුතු කළ ජ්‍යෙෂ්ඨ නියෝජ්‍ය පොලිස්පති ප්‍රියන්ත වීරසූරිය මධ්‍යම පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලෙස ස්ථාන මාරු කර තිබෙනවා.",
       "URL": "https://www.hirunews.lk/301891/ජ්‍යෙෂ්ඨ-නියෝජ්‍ය-පොලිස්පති-නිලන්ත-ජයවර්ධනට-ස්ථාන-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=1232"
}