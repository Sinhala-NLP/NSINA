{
       "Source": "hirunews",
       "Timestamp": "Tuesday, 25 January 2022 - 15:19",
       "Headline": "ආසාදිතයින් 216ක් පූර්ණ සුව අතට",
       "News Content": "කොරෝනා ආසාදිතයින් 216 දෙනෙකු අද (25) දිනයේ දී පූර්ණ සුවය ලබා ඇති බව සෞඛ්‍ය අමාත්‍යාංශය පවසනවා.\nඒ සමග මෙරට වෛරසය ආසාදිත ව සුවය ලද සමස්ත සංඛ්‍යාව 576,540ක්.\nකෙසේවෙතත් වෛරසය ආසාදිතව තවදුරටත් රෝහල්ගතව සහ අතරමැදි ප්‍රතිකාර මධ්‍යස්ථානවල ප්‍රතිකාර ලබන මුළු සංඛ්‍යාව 10,910ක් වන අතර, ඊයේ (24) දින වන විට වාර්තා වූ සමස්ත වෛරස ආසාදිතයින් සංඛ්‍යාව 602,763ක් බවයි වසංගත රෝග විද්‍යා අංශය නිවේදනය කළේ.\nමෙරට සිදුව ඇති මරණ සංඛ්‍යාව ද 15,313ක්.\nකෙසේවෙතත් වෛරසය මර්දනය කිරීමට මෙන්ම ව්‍යාප්තිය අවම කිරීමට මේ වනවිට දිවයින පුරා කොවිඩ් මර්දන එන්නත්කරණ වැඩපිළිවෙළ ක්‍රියාත්මක අතර, එය පූර්ණ සෞඛ්‍ය අමාත්‍යාංශයේ අනුදැනුම සහ මැදිහත් වීම මත ත්‍රිවිධ හමුදාවේ වෛද්‍ය අංශවල ද මැදිහත් වීමෙන් සිදු වනවා.",
       "URL": "https://www.hirunews.lk/295146/ආසාදිතයින්-216ක්-පූර්ණ-සුව-අතට",
       "Category": "Local News",
       "Parent URL": "https://www.hirunews.lk/local-news.php?pageID=1399"
}