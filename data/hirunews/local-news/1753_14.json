{
       "Source": "hirunews",
       "Timestamp": "Sunday, 15 August 2021 - 12:55",
       "Headline": "දියේ ගිලී තරුණයන් තුන්දෙනෙකු මරුට (වීඩියෝ)",
       "News Content": "බුත්තල බඩල්කුඹුර කටුගහ ගල්ගේ වැවේ දිය නෑමට ගිය තරුණයින් තිදෙනෙකු ජිවිතක්ෂයට පත්ව තිබෙනවා.\nඑලෙස මියගොස් ඇත්තේ මොණරාගල ප්‍රදේශයේ පදිංචිව සිටි උසස් පෙළ සිසුන් තිදෙනෙක්.\nමෙම තරුණයින් තිදෙනා ඊයේ පෙරවරුවේ සිය නිවෙස්වලින් පිටව ගොස් ඇති අතර ඔවුන් යලි නිවෙස් වෙත නොපැමිණිම හේතුවෙන් ඔවුන්ගේ මව්පියන් දරුවන් සෙවිම ආරම්භ කර තිබුණා.\nපසුව අද පෙරවරුවේ තරුණයින් ගමන් ගත් යතුරු පැදි දෙක බුත්තල කටුගහ ගල්ගේ වැව අසල තිබියදි සොයා ගත්තා.\nපොලිසිය සහ ප්‍රදේශවාසින් එක්ව තරුණයින් සොයා වැව ආශ්‍රිතව මෙහෙයුම් ආරම්භ කළේ ඒ අනුවයි.\nඑහිදි දියේ ගිලිමෙන් මිය ගිය තරුණයින් තිදෙනාගේ සිරුරු සොයා ගැනිමට හැකි වුණා.",
       "URL": "https://www.hirunews.lk/279750/දියේ-ගිලී-තරුණයන්-තුන්දෙනෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1753"
}