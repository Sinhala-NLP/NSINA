{
       "Source": "hirunews",
       "Timestamp": "Sunday, 04 June 2023 - 10:47",
       "Headline": "එළවළු සහ මාළුවල මිල ගණන් අහස උසට නැඟලා",
       "News Content": "අද වන විට මෙරට වෙළෙඳපළේ එළවළු සහ මාළුවල මිල ගණන් අහස උසට නැඟ ඇති බව පාරිභෝගිකයන් මෙන්ම ආපනශාලා හිමිකරුවන් ද චෝදනා කරනවා.\nකුණු බක්කිවල තිබෙන එළවළු සෝදා කෑමට ගැනීමට පවා සිදු වී ඇතැයි ජනතාව මැසිවිලි නඟන්නේ දේශපාලකයන්ට ද දොස් තබමින්.\nකුඩා ආපන ශාලා හිමියන් චෝදනා කරන්නේ සාම්බාරු හොද්ද සාදා ගැනීමට ද අද වන විට හැකියාවක් නැතැයි පවසමින්.\nවිදුලි බිල සහ වතුර බිල ගෙවා ගැනීමට ද දැන් හැකියාවක් නැති බවත් සිල්ලර වෙළෙදුන් හෝ පාරිභෝගික ජනතාව ද නැතිව වෙළෙඳපොළ හිස්ව පවතින බව වෙළෙඳසල් හිමියන් මැසිවිලි නඟනවා.",
       "URL": "https://www.hirunews.lk/336999/එළවළු-සහ-මාළුවල-මිල-ගණන්-අහස-උසට-නැඟලා",
       "Category": "Local News",
       "Parent URL": "https://www.hirunews.lk/local-news.php?pageID=295"
}