{
       "Source": "hirunews",
       "Timestamp": "Monday, 29 May 2023 - 8:00",
       "Headline": "වසර විස්සකට පසු සක්සුරින් හස්තියා යළි තායිලන්තයට",
       "News Content": "වසර 20කට පෙර තායිලන්තයෙන් මෙරටට ප්‍රධානයක් ලෙස ලද සක්සුරින් නම් හස්තියා ජූලි මස 1 වනදා යලි එරටට රැගෙන යාමට තීරණය කර තිබෙනවා.\nඒ එම සත්වයාගේ අයහපත් සෞඛ්‍ය තත්වය සැළකිල්ලට ගෙන වෛද්‍ය ප්‍රතිකාර ලබා දීම සඳහායි.\nඒ අනුව සක්සුරින් රුසියානු ගුවන් සේවයට අයත් විශේෂ යානයකින් තායිලන්තයට රැගෙන යාමට නියමිතයි.\nඑම ගුවන් යානයේ සක් සුරින් හස්තියා වෙනුවෙන් විශේෂ කූඩුවක් ද ඉදිකර අවසන් බව තායිලන්තයේ හිටපු මන්ත්‍රීවරියක වන කාන්චනා ශිල්පා සිය මුහුණු පොතට සටහනක් එක්කරමින් සඳහන් කර තිබෙනවා.\nටොන් තුන හමාරක් බරැති සක්සුරින්ගේ වයස අවුරුදු 35ක්.\nපසුගිය වසරේ මැද භාගයේ සක්සුරින් පිළිබඳ වැඩි කතා බහක් ඇතිවුණේ ජාත්‍යන්තර සත්ව හිමිකම් සංවිධානයක් එම සත්වයාගේ සෞඛ්‍ය තත්වය පිරිහී ඇති බවට කරුණු අනාවරණ කරනු ලැබුවා.\nඒ අනුව පසුගිය නොවැම්බර් මාසයේ සක්සුරින්ට ප්‍රතිකාර කිරීම සඳහා තායිලන්ත පශූ වෛද්‍ය කණ්ඩායමක් ශ්‍රී ලංකාවට පැමිණ, මාස 6ක කාලයක් ප්‍රතිකාර කර තිබුණා.",
       "URL": "https://www.hirunews.lk/336485/වසර-විස්සකට-පසු-සක්සුරින්-හස්තියා-යළි-තායිලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=310"
}