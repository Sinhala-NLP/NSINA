{
       "Source": "hirunews",
       "Timestamp": "Friday, 08 December 2017 - 13:05",
       "Headline": "පක්ෂ ලේකම්වරු, ඡන්ද කොමිසමේ",
       "News Content": "පළාත් පාලන මැතිවරණය පැවැත්වීමට අදාළ විශේෂ සාකච්ඡාවක් මැතිවරණ කොමිෂන් සභා කාර්යාලයේදී මේ වනවිට පැවැත්වෙනවා.\nඒ පිළිගත් දේශපාලන පක්ෂ ලේකම්වරුන් හා එම පක්ෂ නිත්‍ය නියෝජිතයින්ගේ සහභාගිත්වයෙන්.\nඒ සදහා මැතිවරණ කොමිසමේ සාමාජිකයින් ද  එක්ව සිටින බවයි කොමිසමේ ආරංචි මාර්ග සදහන් කළේ.\nඅද (08) පැවැත්වෙන සාකච්ඡාවේදී මැතිවරණයට අදාළව නාම යෝජනා භාරදීම පිළිබදව සාකච්ඡා කිරීමට නියමිත බව සදහන්.\nමේ අතර, එළඹෙන පලාත් පාලන මැතිවරණය සදහා එක්සත් ජාතික පක්ෂය කොළඹ දිස්ත්‍රික්කය සදහා පළාත් පාලන ආයතන 3 කට අද ඇප මුදල් තැන්පත් කළා.\nඒ දෙහිවල - ගල්කිස්ස මහනගර සභාව, බොරලැස්ගමුව සහ මහරගම යන නගර සභා සදහායි.\nඇප මුදල් තැන්පත් කිරීම සිදුකෙරුණේ රාජ්‍ය අමාත්‍ය ඉරාන් වික්‍රමරත්නගෙන් ප්‍රධානත්වයෙන් කොළඹ දිස්ත්‍රික් මැතිවරණ ලේකම් කාර්යාලයේදීයි.\nමේ අතර, එක්සත් ජනතා නිදහස් සන්ධානය එළඹෙන පළාත් පාලන මැතිවරණය සදහා කළුතර දිස්ත්‍රික්කයට අද ඇප මුදල් තැන්පත් කළේ අමාත්‍ය මහින්ද සමරසිංහගේ ප්‍රධානත්වයෙන්.\nඒ කළුතර දිස්ත්‍රික් ලේකම් කාර්යාලයේදීයි.\nඑමෙන්ම තවත් දිස්ත්‍රික්ක කිහිපයක් සදහා ප්‍රධාන දේශපාලන පක්ෂ සහ ස්වාධීන කණ්ඩායම් අද දිනයේදී ඇප මුදල් තැන්පත් කිරීමට නියමිතයි.",
       "URL": "https://www.hirunews.lk/177902/පක්ෂ-ලේකම්වරු-ඡන්ද-කොමිසමේ",
       "Category": "Local News",
       "Parent URL": "https://www.hirunews.lk/local-news.php?pageID=4181"
}