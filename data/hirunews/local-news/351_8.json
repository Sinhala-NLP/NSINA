{
       "Source": "hirunews",
       "Timestamp": "Thursday, 11 May 2023 - 16:37",
       "Headline": "ඉතාලියේ මිලානෝහි පිපුරුමක් - වාහන ගණනාවක් ගිනිබත් වෙයි",
       "News Content": "පිපිරීමකින් පසු මිලානෝ නගර මධ්‍යයේ වාහන ගිනිගනිමින් පවතින බව වාර්තා වෙනවා. විදෙස් මාධ්‍ය වාර්තාකළේ පිපිරීම නගරයේ වෑන් රථයකින් සිදු වී ඇති බවයි.\nඔක්සිජන් සිලින්ඩර රැගෙන යමින් සිටි වාහනයක් මෙලෙස පිපුරුමකට ලක් ව ඇති බවයි සඳහන්.\nවාහන ගණනාවක් ගිනිබත් වෙමින් පවතින අතර සුන්බුන්වලට ඉහළින් ඝන කළු දුමාරයක් නැඟී ඇති බවද ජාත්‍යන්තර මාධ්‍ය වාර්තා කරනවා.\nමෙම ගින්න නිවාස සංකීර්ණයක් සහ ඔසුසලක් දෙසට පැතිරෙමින් පවතින බවද වාර්තා වී තිබෙනවා.\nප්‍රදේශයේ පාසලක සහ සාත්තු නිවාසයක සිටි පුද්ගලයින් ඉවත් කිරීමට එරට පොලිසිය කටයුතු කර ඇති බවද වාර්තා වෙනවා.",
       "URL": "https://www.hirunews.lk/334906/ඉතාලියේ-මිලානෝහි-පිපුරුමක්-වාහන-ගණනාවක්-ගිනිබත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=351"
}