{
       "Source": "hirunews",
       "Timestamp": "Saturday, 14 August 2021 - 10:12",
       "Headline": "ශ්‍රී ලංකා පොලිසියේ එන්නත් කරන වැඩපිළිවෙළ අදත් කොළඹ ස්ථාන දෙකක දී",
       "News Content": "ශ්‍රී ලංකා පොලීසිය සහ කොළඹ මහ නගර සභාවේ සෞඛ්‍ය අංශ ඒකාබද්ධව සිදු කරනු ලබන කොවිඩ් මර්ධන එන්නත් කරන වැඩ වැඩසටහන් දෙකක් අදත් කොළඹ නගරයේ ස්ථාන දෙකක ක්‍රියාත්මක වන බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nඅද උදෑසන 08.00 සිට සවස 05.00 දක්වා ක්‍රියාත්මක වන මෙම මධ්‍යස්ථානවලදී මෙතෙක් කිසිදු කොවිඩ් මර්දන එන්නතක් ලබා නොගත් වයස අවුරුදු 30ට වැඩි කොළඹ නගරයේ ජීවත්වන ඕනෑම කෙනෙකුට එන්නත්කරණය සිදු කරණ බවයි පොලිස් මාධ්‍ය ප්‍රකාශකවරයා පවසන්නේ.\nමෙම එන්නත් කරන කඳවුරු කොටහේන ශාන්ත ලුසියා දෙව් මැදුර පරිශ්‍රයේදී සහ මෝදර බොන්ස්ටාර් ක්‍රීඩාංගණයේදී අද දිනය පුරා ක්‍රියා ක්‍රියාත්මක වනවා.\nලබන සැප්තැම්බර් මස 15 වැනිදා සිට මහජනයා ගැවසෙන පොදු ස්ථානවලට පැමිණෙන වයස අවුරුදු 30ට වැඩි සෑම පුද්ගලයෙකුම එන්නත් කරන මාත්‍රා දෙකම ලබාගෙන සිටිය යුතු බවට රජය විසින් ඊයේ නිවේදනය කරනු ලැබුවා.\nමෙලෙස පොදු ස්ථානවලට පැමිණෙන වයස අවුරුදු 30ට වැඩි පුද්ගලයින් ආරක්ෂක අංශවල පරීක්ෂාවට ලක්වන අතර හිදී එන්නත් මාත්‍රා දෙකම ලබා නොගත්\nපුද්ගලයින් සම්බන්ධයෙන් නීතිමය ක්‍රියාමාර්ග ගැනෙනු ඇති.",
       "URL": "https://www.hirunews.lk/279662/ශ්‍රී-ලංකා-පොලිසියේ-එන්නත්-කරන-වැඩපිළිවෙළ-අදත්-කොළඹ-ස්ථාන-දෙකක-දී",
       "Category": "Local News",
       "Parent URL": "https://www.hirunews.lk/local-news.php?pageID=1755"
}