{
       "Source": "hirunews",
       "Timestamp": "Sunday, 20 February 2022 - 15:56",
       "Headline": "ජාත්‍යන්තර හමුදා ක්‍රීඩා කවුන්සල දින ධාවනය උත්සවශ්‍රීයෙන් (වීඩියෝ)",
       "News Content": "2022 වසරේ ජාත්‍යන්තර හමුදා ක්‍රීඩා කවුන්සල දින ධාවනය අද (20) පෙරවරුවේ ශ්‍රී ලංකා ගුවන් හමුදා කොළඹ කඳවුරු රයිෆල් ග්‍රීන් ක්‍රීඩාංගණය ඉදිරිපිටදී ආරම්භ කෙරුණා.\n“ක්‍රීඩාව තුළින් මිත්‍රත්වය” යන්න තේමා කරගෙන ජාත්‍යන්තර හමුදා ක්‍රීඩා කවුන්සලය 1948 පෙබරවාරී මස ආරම්භ කර ඇති අතර සෑම වසරකම පෙබරවාරී 18 වැනිදා ජාත්‍යන්තර හමුදා ක්‍රීඩා කවුන්සල දිනය සැමරෙනවා.\nජාත්‍යන්තර හමුදා ක්‍රීඩා කවුන්සලයේ මහලේකම් කාර්යාලය බෙල්ජියම්හි බ්‍රසල්ස්හිදී පිහිටා ඇති අතර රටවල් 133ක සන්ද්ධ හමුදාවන් සාමාජිකත්වය දරණ මෙමගින් විවිධ ක්‍රීඩා අවස්ථාවන් සංවිධාන කරනු ලබනවා.",
       "URL": "https://www.hirunews.lk/297532/ජාත්‍යන්තර-හමුදා-ක්‍රීඩා-කවුන්සල-දින-ධාවනය-උත්සවශ්‍රීයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1345"
}