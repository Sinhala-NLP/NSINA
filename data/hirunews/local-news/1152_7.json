{
       "Source": "hirunews",
       "Timestamp": "Sunday, 22 May 2022 - 9:16",
       "Headline": "විදෙස් දුම්වැටි තොගයක් එස්.ටී.එෆ්. භාරයට",
       "News Content": "තීරුබදු නොගෙවා මෙරටට නීති විරෝධීව ආනයනය කරන ලද විවිධ වර්ගයේ විදෙස් දුම්වැටි තොගයක් විශේෂ කාර්යය බලකායේ නිලධාරින් විසින් සිදු කරන ලද වැටලීමක දී පුද්ගලයෙකු සමග අත්අඩංගුවට ගෙන තිබෙනවා.\nඑහිදී හෙළි වී ඇත්තේ අදාළ සැකකරු එම දුම්වැටි තොගය අලෙවි කිරීමට සූදානම් කර තිබූ බවයි.\nඅත්අඩංගුවට ගන්නා අවස්ථාවේ දී සැකකරු සන්තකයේ තිබී දුම්වැටි 65,000ක් සොයා ගැනුණා.\nරජයේ අවවාදමය රූප සටහන් හෝ සංකේත රහිතවයි මෙම දුම්වැටි තොගය අලෙවි කිරීමට සූදානම් කර ඇත්තේ.\nඊයේ (21) පස්වරුවේ වත්තල - මහබාගේ ප්‍රදේශයේ දී මෙම වැටලීම සිදු කර තිබෙනවා.\nසැකකරු කෑගල්ල ප්‍රදේශයේ පදිංචි 37 හැවිරිදි අයෙකු වන අතර, සිද්ධිය සම්බන්ධයෙන් මහබාගේ පොලීසිය පරීක්ෂණ සිදු කරනවා.\nමෙම දුම්වැටි තොගයේ වටිනාකම රුපියල් හතළිස් පන්ලක්ෂ පනස්දහසකට අධික බවයි අනාවරණ වී ඇත්තේ.",
       "URL": "https://www.hirunews.lk/304967/විදෙස්-දුම්වැටි-තොගයක්-එස්-ටී-එෆ්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1152"
}