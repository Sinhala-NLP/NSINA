{
       "Source": "hirunews",
       "Timestamp": "Friday, 04 August 2017 - 6:55",
       "Headline": "කතරගම රිය අනතුරකින් 17 කට තුවාල",
       "News Content": "බුත්තල කතරගම මාර්ගයේ ගල්ගේ ප්‍රදේශයේදී සිදුවු රිය අනතුරකින් පුද්ගලයන් 17 දෙනෙකු තුවාල ලබා තිබෙනවා.\nඔවුන් කතරගම රෝහලට ඇතුලත් කර ඇති බවයි පොලිසිය කියාසිටියේ.\nඊයේ පස්වරුවේ අනතුර සිදුව ඇත්තේ කතරගම දෙසට ධාවනය වෙමින් තිබු කුඩා ලොරියක් එම දිශාවටම ධාවනය වු වෑන් රථයක ගැටීමෙන්.\nඅනතුරින් වාහන දෙක මාර්ගයෙන් ඉවතට පැන පෙරලී තිබෙනවා.\nතුවාලකරුවන් අතර ලොරියේ සහ වෑන් රථයේ ගමන් කළ 17 දෙනෙකු වන බව සඳහන්.\nඔවුන් පොතුවිල් ප්‍රදේශයේ සිට කතරගම ඇසළ පෙරහැර නැරඹීමට පැමිණි පිරිසක් බවට අනාවරණ වී තිබෙනවා.\nතුවාල ලැබු 7 දෙනෙකු වෛද්‍ය ප්‍රතිකාර ලබා රෝහලින් පිටව ගොස් ඇති අතර අනෙක් පිරිස නේවාසිකව ප්‍රතිකාර ලබනවා.",
       "URL": "https://www.hirunews.lk/167564/කතරගම-රිය-අනතුරකින්-17-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4387"
}