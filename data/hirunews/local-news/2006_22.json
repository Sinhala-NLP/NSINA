{
       "Source": "hirunews",
       "Timestamp": "Wednesday, 21 April 2021 - 7:50",
       "Headline": "නැවතත් ගෙල බැඳි රන් මාල කඩා ගැනීමේ ප්‍රවණතාවක්",
       "News Content": "ගෙවී ගිය පැය 24ක කාලය තුළ දිවයිනේ විවිධ ප්‍රදේශවලින් ගෙල බැඳි රන් මාල කඩා ගැනීමේ සිද්ධීන් හතරක් වාර්තා වන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහන මහතා පවසනවා.\nමෙම සිද්ධීන් වාර්තා වන්නේ යක්කල,කල්මුණේ, වලස්මුල්ල සහ වැල්ලව යන පොලිස් වසම් වලින්.\nමෙම මාල කඩාගැනීම් හතරම යතුරුපැදිකරුවන් විසින් එකම ආකාරයට සිදු කර ඇති බවයි පොලිස් මාධ්‍ය ප්‍රකාශක වරයා පවසන්නේ\nරන් ආභරණ පැළඳ මගතොට ගමන් ගන්නා කාන්තාවන් නිරීක්ෂණය කරනා මෙම  යතුරුපැදිකරුවන් ඔවුන් අසලට පැමිණ  ඔවුන්ගෙන් යම්කිසි තොරතුරක් විමසන මුවාවෙන් මෙම මාල කඩා ගැනීම සිදුව තිබෙනවා.\nඑහෙයින් නියෝජ්‍ය පොලිස්පතිවරයා කාන්තාවන්ට අවවාද කර සිටින්නේ රන් ආභරණ පැලඳ මගතොට ගමන් බිමන් යාමේදී මේ පිළිබඳව විශේෂයෙන් සැලකිලිමත් වන ලෙසයි.",
       "URL": "https://www.hirunews.lk/269035/නැවතත්-ගෙල-බැඳි-රන්-මාල-කඩා-ගැනීමේ-ප්‍රවණතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2006"
}