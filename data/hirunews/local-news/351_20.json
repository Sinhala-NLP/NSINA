{
       "Source": "hirunews",
       "Timestamp": "Thursday, 11 May 2023 - 13:58",
       "Headline": "\"ආරාම මල්ලි\" අත්අඩංගුවට (ඡායාරූප)",
       "News Content": "කොට්ටාව, මහරගම, බොරලැස්ගමුව, හෝමාගම ප්‍රදේශවල නිවාස හතළිහක් පමණ බිඳ රුපියල් කෝටි දෙකකට අධික භාණ්ඩ සොරාගත් \"ආරාම මල්ලි\" නැමැති අන්වර්ථ නාමයෙන් හැඳින්වෙන සැකකරු කොට්ටාව පොලිසිය විසින් අද (11) අත්අඩංගුවට ගෙන තිබෙනවා.\nසැකකරු විසින් නිවෙස්වලින් සොරාගන්නා ලද රන් පවුම් 120ක ප්‍රමාණයක් හෙට්ටිවීදිය ප්‍රදේශයේ රන් ආභරණ වෙළඳසැලකට විකුණා තිබිය දී සොයා ගත් බවයි පොලිසිය පවසන්නේ.\nසැකකරු සතුව තිබී ලැප්ටොප් පරිගණක 6ක් සහ මුදලින් රුපියල් 50,000ක් ද පොලිස් භාරයට ගෙන තිබෙනවා.\nදිනකට රුපියල් ලක්ෂයක හෙරොයින් පානය කරන සැකකරු සතුව තිබී හෙරොයින් ග්‍රෑම් 5යි මිලිග්රැම් 200ක් ද පොලිස් නිලධාරීන් විසින් සොයාගෙන තිබුණා.\nසැකකරු රන් භාණ්ඩ උගස් කර ගත් රුපියල් කෝටියකට අධික මුදල් හෙරොයින් භාවිත කිරීමට වියදම් කර ඇති බවයි විමර්ශනවල දී අනාවරණය වී ඇත්තේ.",
       "URL": "https://www.hirunews.lk/334889/ආරාම-මල්ලි-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=351"
}