{
       "Source": "hirunews",
       "Timestamp": "Monday, 21 December 2020 - 15:08",
       "Headline": "විදේශවලින් පැමිණෙන්නන්ට නව වැඩපිළිවෙලක්",
       "News Content": "විදේශ රටවල සිට මෙරටට පැමිණෙන මගීන් සඳහා ක්‍රියාත්මක වැඩපිළිවල සංශෝධනය කර තිබෙනවා.\nඒ අනුව ලබන 26 වනදා සිට නව මාර්ගෝපදේශනය ක්‍රියාත්මක බවයි විදේශ අමාත්‍යාංශය නිවේදනය කළේ.\nමේ අනුව ලක් රජය, විදේශ රටවල සිටින මෙරට දූත මණ්ඩල සමඟ සම්බන්ධීකරණයෙන් මෙරට ශ්‍රමිකයින්, සිසුන්, රෝගීන්, කෙටිකාලීන වීසා බලපත්‍ර ලාභීන්, රජයේ සහ හමුදා නිලධාරීන්ට රජයේ නිරෝධායන පහසුකම් සඳහා සියරට පැමිණීමේ ගුවන් ගමන් සංවිධානය කරන බව එහි සඳහන්.\nකෙසේ වෙතත් ශ්‍රී ලාංකිකයින් හෝ මෙරට සම්භවයක් ඇති විදේශිකයන් එනම්, ද්විත්ව පුරවැසිභාවය දරන්නන්, නම් කරන ලද හෝටලයකදී මුදල් ගෙවා නිරෝධායනය වීමට යටත්ව වාණිජ හෝ සිය රට පැමිණීම සඳහා වෙන් නොවූ ගුවන් ගමනකින් මෙරටට පැමිණීම සඳහා අවසර ලබාදෙන බවයි විදේශ අමාත්‍යාංශය කියා සිටියේ.\nකෙසේ වෙතත්, ගුවන් යානයට නැගීමට අවසර දෙනු ලබන මගීන් මුදල් ගෙවා නිරෝධායනය වීම දැඩි ලෙස පිළිපදින බවට සහතික කිරීම ගුවන් සමාගමේ වගකීම වන බව විදේශ අමාත්‍යාංශය ප්‍රකාශ කළා.",
       "URL": "https://www.hirunews.lk/257576/විදේශවලින්-පැමිණෙන්නන්ට-නව-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=2261"
}