{
       "Source": "hirunews",
       "Timestamp": "Saturday, 22 October 2022 - 11:52",
       "Headline": "බ්‍රෙට් ලී ගැන පුවත අසත්‍යයක් - ක්‍රිකට් ආයතනය",
       "News Content": "ඔස්ට්‍රේලියානු ක්‍රිකට් කණ්ඩායමේ හිටපු සුපිරි වේග පන්දු යවන්නෙකු වන බ්‍රෙට් ලී ශ්‍රී ලංකා ක්‍රිකට් කණ්ඩායමේ වේගපන්දු උපදේශකවරයා වශයෙන් පත්කර ඇති බව ට සමාජ මාධ්‍ය තුළ සංසරණය වන පුවතෙහි කිසිදු සත්‍යතාවක් නොමැති බව ශ්‍රී ලංකා ක්‍රිකට් ආයතනය පවසනවා.\nඅප මේ සම්බන්ධයෙන් ශ්‍රී ලංකා ක්‍රිකට් ආයතනයේ ප්‍රධාන විධායක ඈෂ්ලි ද සිල්වා ගෙන් සිදුකළ විමසීමකදී ඔහු කියා සිටියේ ශ්‍රී ලංකා කළමනාකාරීත්වය බ්‍රෙට් ලී සමග එවැනි කිසිදු සාකච්ඡාවක් පවත්වා හෝ ඔහුව වේගපන්දු උපදේශක පුහුණුකරු ලෙස එකතු කර ගැනීමට හෝ කිසිදු අදහසක් නොමැති බවයි.",
       "URL": "https://www.hirunews.lk/318530/බ්‍රෙට්-ලී-ගැන-පුවත-අසත්‍යයක්-ක්‍රිකට්-ආයතනය",
       "Category": "Local News",
       "Parent URL": "https://www.hirunews.lk/local-news.php?pageID=786"
}