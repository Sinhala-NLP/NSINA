{
       "Source": "hirunews",
       "Timestamp": "Wednesday, 31 January 2018 - 18:46",
       "Headline": "රටේ ආදායම් සහ ආයෝජන දෙගුණ කළ යුතු බව අගමැති කියයි",
       "News Content": "රටේ පවතින අපනයන ආදායම සහ ආයෝජන දෙගුණ කළ යුතු බව අග්‍රාමාත්‍ය රනිල් වික්‍රමසිංහ පවසනවා.\nවව්නියාව නගරයේ අද පැවති එක්සත් ජාතික පක්ෂ ජනරැලියට එක්වෙමින් අග්‍රාමාත්‍යවරයා මේ බව කියා සිටියා.\nඅතුරුදන්වූවන් ගැන තවදුරටත් සෙවීමට කටයුතු කරන බවද අග්‍රාමාත්‍යවරයා එහිදී සඳහන් කළා.\nයුද්ධය නිසා වන්නියට ගොඩක් ප්‍රශ්න ඇතිවී තිබෙන බවත් පැය 24 න් සියලූ ප්‍රශ්න විසඳිය නොහැකි බවත් අග්‍රාමාත්‍යවරයා වැඩිදුරටත් සඳහන් කළා.",
       "URL": "https://www.hirunews.lk/182541/රටේ-ආදායම්-සහ-ආයෝජන-දෙගුණ-කළ-යුතු-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4099"
}