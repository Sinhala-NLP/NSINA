{
       "Source": "hirunews",
       "Timestamp": "Sunday, 05 March 2017 - 15:18",
       "Headline": "නාවික හමුදා මෝටර් රථයක ගැටී 12 හැවිරිදි පාසල් සිසුවෙකු මරුට",
       "News Content": "අනුරාධපුර - ත්‍රිකුණාමලය ප්‍රධාන මාර්ගයේ මැකිච්චාව ප්‍රදේශයේදී යතුරුපැදියක්, නාවික හමුදාවට අයත් මෝටර් රථයක ගැටී අද අලූයම සිදුවූ අනතුරකින් 12 හැවිරිදි පාසල් සිසුවෙකු ජීවිතක්ෂයට පත්වී තිබෙනවා.\nසිය මව සමඟ යතුරුපැදියකින් ගමන් කරමින් සිටියදී මෙම අනතුර සිදුව ඇත්තේ.\nනාවික හමුදා මෝටර් රථය, යතුරුපැදිය පසුකර යාමට උත්සාහ කළ අවස්ථාවේදී මෙම අනතුර සිදුව තිබෙනවා.\nඅනතුරෙන් 38 හැවිරිදි මව  ද තුවාල ලබා අනුරාධපුර ශික්ෂණ රෝහලට ඇතුළත් කර තිබෙනවා.\nඅදාළ මෝටර් රථය පැදවූ නාවික හමුදා සෙබලා කහටගස්දිගිලිය පොලීසිය අත්අඩංගුවට ගෙන ඇති අතර, ඔහු අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/156112/නාවික-හමුදා-මෝටර්-රථයක-ගැටී-12-හැවිරිදි-පාසල්-සිසුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4630"
}