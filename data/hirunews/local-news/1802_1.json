{
       "Source": "hirunews",
       "Timestamp": "Friday, 23 July 2021 - 7:55",
       "Headline": "හිරු සීල පාරමිතාව ඓතිහාසික යුදගනාව රජමහා විහාරස්ථානයේදී",
       "News Content": "අදට යෙදෙන ඇසළ පුර පසලොස්වක පොහෝ දිනය නිමිත්තෙන් ඓතිහාසික යුදගනාව රජමහා විහාරස්ථානය කේන්ද්‍ර කර ගනිමින් හිරු සීල පාරමිතා වැඩසටහන මේ වන විට ක්‍රියාත්මක වනවා.\nඋදෑසන 05.30ට උවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව ආරම්භ වුණා.\nඑම කටයුතු සහ ධර්මානුශාසනාව සිදු කළේ ඓතිහාසික යුදගනාව රජමහා විහාරයේ විහාරාධිපති අස්ගිරි විහාර පාර්ශවයේ මොණරාගල දිස්ත්‍රික් ප්‍රධාන සංඝනායක පූජ්‍ය ගල්ටැන්වත්තේ නන්දරතන හිමියන් විසින්.\nඋදෑසන 7.30ට පෝදා ධර්ම දේශනය සිදුකරන්නේ ලඹුනෝරුව කන්ද ආරණ්‍ය සේනාසනාධිපති පූජ්‍ය කොත්මලේ කුමාර කස්සප හිමියන් විසිනුයි.\nමීට අමතරව, විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙනවා.\nඒ පූජ්‍ය වල්පොළ ගෝතම හිමියන් සහ පූජ්‍ය මිරිස්සේ ධම්මික හිමියන්  විසින්.\nඉන් අනතුරුව, කාව්‍යමය ධර්ම දේශනාව කාව්‍ය විශාරද පූජ්‍ය මාම්පිටියේ සිරිසුමන හිමියන් විසින් පවත්වනු ලබනවා.\nඅනතුරුව, දහවල් 12.30ට තවත් විශේෂ ධර්ම සාකච්ඡාවක් පැවැත්වීමට නියමිතයි.",
       "URL": "https://www.hirunews.lk/277756/හිරු-සීල-පාරමිතාව-ඓතිහාසික-යුදගනාව-රජමහා-විහාරස්ථානයේදී",
       "Category": "Local News",
       "Parent URL": "https://www.hirunews.lk/local-news.php?pageID=1802"
}