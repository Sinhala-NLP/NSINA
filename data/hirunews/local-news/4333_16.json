{
       "Source": "hirunews",
       "Timestamp": "Thursday, 07 September 2017 - 18:34",
       "Headline": "මැදිරිගිරියේ ඇලක් ප්‍රතිසංස්කරණය කිරීමේදි බුදු පිළිමයක් මතුවෙයි (ඡායාරූප)",
       "News Content": "මැදිරිගිරිය කවුඩුල්ල වාන් ඇළ සංවර්ධන කටයුතුවලදී ඉපැරණි බුද්ධ ප්‍රතිමාවක් හමුවී තිබෙනවා.\nපොළොන්නරුව පුරාවිද්‍යා කාර්යාලය සඳහන් කළේ ඊයේ පස්වරුවේ බැකෝ යන්ත්‍ර මගින් වාන් ඇලේ පස් ඉවත් කිරීමේදී බුදු පිළිමය මතුවී ඇති බවයි.\nඑය ශෛලමය හිටි පිළිමයක් වන අතර එහි උස අඩි 6 හමාරක් පමණ වනවා.\nමෙම බුද්ධ ප්‍රතිමාව කුමන කාලයකට අයත් ද යන්න අනාවරණ කර ගැනීම සඳහා පරීක්ෂණ සිදු කරන බවයි පොළොන්නරුව පුරා විද්‍යා කලාප කාර්යාලය කියාසිටියේ.\nඑතෙක් එය මැදිරිගිරිය වටදාගෙයට අයත් පුරා විද්‍යා කාර්යාලයේ තැන්පත් කිරීමට කටයුතු කර තිබෙනවා.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/170376/මැදිරිගිරියේ-ඇලක්-ප්‍රතිසංස්කරණය-කිරීමේදි-බුදු-පිළිමයක්-මතුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4333"
}