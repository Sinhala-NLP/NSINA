{
       "Source": "hirunews",
       "Timestamp": "Tuesday, 07 February 2023 - 7:51",
       "Headline": "පෙම් සබඳතාවක් මුල් කරගනිමින් පුද්ගලයෙකු ගිනි තබා ගෙන මිය යයි",
       "News Content": "පොළොන්නරුව - මැදිරිගිරිය නගරයේ පොදු ක්‍රීඩාංගනය තුළදී පුද්ගලයෙකු පෙට්‍රල් සිය සිරුරට දමා ගිනි තබා ගෙන සිය දිවි හානි කරගෙන තිබෙනවා.\nමෙලෙස මියගොස් ඇත්තේ පොළොන්නරුව - ලංකාපුර ප්‍රදේශයේ පදිංචි 39 හැවිරිදි පෙදරේරුවෙක්.\nපෙම් සබඳතාවක් මුල් කරගනිමින් මෙම ගිනි තබා ගැනීම සිදු කර තිබෙනවා.\nමේ අතර තන්තිරිමලේ - නිල්මල්ගොඩ වැවේ දිය නෑමට ගිය 74 හැවිරිදි කාන්තාවක් කිඹුල් ප්‍රහාරයකට ලක්ව ඊයේ (06) ජීවිතක්ෂයට පත්වුණා.\nකිඹුලා මෙම කාන්තාව ඩැහැගෙන යමින් සිටියදී ප්‍රදේශවාසීන් ඇයව මුදවාගෙන තන්තිරිමලේ රෝහලට ඇතුලත් කිරීමේදී ජීවිතක්ෂයට පත්ව ඇති බවයි වාර්තා වන්නේ.\nමෙලෙස මියගියේ තන්තිරිමලය - බූගොඩ ප්‍රදේශයේ පදිංචිකාරිණියක්.",
       "URL": "https://www.hirunews.lk/326855/පෙම්-සබඳතාවක්-මුල්-කරගනිමින්-පුද්ගලයෙකු-ගිනි-තබා-ගෙන-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=553"
}