{
       "Source": "hirunews",
       "Timestamp": "Wednesday, 08 September 2021 - 11:00",
       "Headline": "ඒ-9 මාර්ගයේ කනගරායන්කුලම් ප්‍රදේශයේ සිදු වූ අනතුරකින් දෙදෙනෙකු මරුට",
       "News Content": "ඒ-9 මාර්ගයේ වව්නියාව - කනගරායන්කුලම් ප්‍රදේශයේ දී ටිපර් රථයක් සහ කැබ් රථයක් එකිනෙක ගැටී අද පෙරවරුවේ සිදු වූ අනතුරකින් පුද්ගලයන් දෙදෙනෙකු ජීවිතක්ෂයට පත් ව තිබෙනවා.\nපොලිසිය සඳහන් කළේ, වව්නියාවේ සිට මාන්කුලම් දෙසට ධාවනය වෙමින් තිබූ කැබ් රථයක් සහ ඊට ප්‍රතිවිරුද්ධ දෙසට ධාවනය වෙමින් තිබූ ටිපර් රථයක් මෙලෙස මුහුණට මුහුණ ලා ගැටී ඇති බවයි.\nඅනතුරින් බරපතල තුවාල ලැබූ කැබ් රථයේ රියදුරු සහ එහි ගමන් ගත් තවත් පුද්ගලයෙකු රෝහල්ගත කිරීමෙන් පසු මිය ගොස් ඇති බව පොලීසිය ප්‍රකාශ කළා.\nමෙලෙස මිය ගොස් ඇත්තේ මැල්සිරිපුර ප්‍රදේශයේ පදිංචි 32 සහ 42 යන වයස්වල පසුවන පුද්ගලයන් දෙදෙනෙක්.",
       "URL": "https://www.hirunews.lk/281663/ඒ-9-මාර්ගයේ-කනගරායන්කුලම්-ප්‍රදේශයේ-සිදු-වූ-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1705"
}