{
       "Source": "hirunews",
       "Timestamp": "Tuesday, 31 October 2017 - 19:45",
       "Headline": "අනුරාධපුර පොලිස් රථවාහන කොට්ඨාශයේ සියලූ නිලධාරීන් ඉවත් කෙරේ",
       "News Content": "අනුරාධපුර පොලිස් රථවාහන කොට්ඨාශයට අනුයුක්තව රාජකාරි කළ පොලිස් නිලධාරීන් සියලූදෙනා අද සිට ක්‍රියාත්මක වන පරිදි ඉවත් කර තිබෙනවා.\nඋතුරුමැද සහ වයඹ පළාත් භාර ජ්‍යෙෂ්ඨ නියෝජ්‍ය පොලිස්පති ජගත් අබේසිරි ගුණවර්ධනගේ නියෝගයකට අනුව සේවා අවශ්‍යතා මත මෙලෙස ඉවත් කර ඇති නිලධාරීන් සංඛ්‍යාව 59 ක්.\nඔවුන් මීට පෙර සේවය කළ පොලිස් ස්ථානවල සේවය සඳහා නැවත යොදවා ඇති අතර, ඒ සඳහා සම්මුඛ පරීක්ෂණ සිදුකිරීමෙන් අනතුරුව නව නිලධාරීන් බඳවා ගැනීමට කටයුතු කළ බවයි අනුරාධපුර ප්‍රදේශය භාර උසස් නිලධාරියෙකු සඳහන් කළේ.",
       "URL": "https://www.hirunews.lk/174934/අනුරාධපුර-පොලිස්-රථවාහන-කොට්ඨාශයේ-සියලූ-නිලධාරීන්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4242"
}