{
       "Source": "hirunews",
       "Timestamp": "Saturday, 26 August 2023 - 9:11",
       "Headline": "බලහත්කාරයෙන් බියර් ලබා ගැනීමට ගිය pc රෝහලට",
       "News Content": "බියර් වෙළඳසැලකට පැමිණ මුදල් නොගෙවා බියර් ලබා ගැනීමට තැත් කළ පොලිස් කොස්තාපල්වරයෙකු වෙළඳසැල් සේවකයින්ගේ පහරකෑමට ලක්ව නිකවැරටිය රෝහලට ප්‍රතිකාර සඳහා ඇතුළත් කර ඇති බව කොබෙයිගනේ පොලීසිය පවසනවා.\nමෙලෙස පහර කෑමට ලක්ව ඇත්තේ කොළඹ මධ්‍යම කොට්ඨාසයේ විශේෂ කාර්යාංශයට අනුයුක්තව රාජකාරි කරන පොලිස් කොස්තාපල්වරයෙක් බව වාර්තා වෙනවා.\nමෙම පොලිස් කොස්තාපල්වරයා ඔහුගේ මිතුරන් කිහිප දෙනෙකු සමඟ බියර් හලට පැමිණ මෙලෙස බලහත්කාරයෙන් බියර් ඉල්ලීමේදී මෙම ආරවුල ඇති වී ඇති බව පොලීසිය පවසනවා.\nපොලිස් කොස්තාපල්වරයා පැලඳ සිටී රන් මාලයක් හා අත් පළඳනාවක්  පහර දුන් පිරිස පැහැර ගත් බවට පවසා තිබුණද  පොලිසිය  විසින් සිදුකළ සීසීටීවී දර්ශන පරීක්ෂාවෙන් අනාවරණය වී ඇත්තේ පොලිස් කොස්තාපල්වරයා රන් භාණ්ඩ පැළඳ ගෙන එම ස්ථානයට නොපැමිණි බවය .\nමෙම සම්බන්ධයෙන් කොබෙයිගනේ පොලීසිය ඉදිරි විමර්ශන කටයුතු කරන සිදුකරන බව වාර්තා වෙනවා.",
       "URL": "https://www.hirunews.lk/346134/බලහත්කාරයෙන්-බියර්-ලබා-ගැනීමට-ගිය-pc-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=72"
}