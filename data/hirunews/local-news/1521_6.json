{
       "Source": "hirunews",
       "Timestamp": "Friday, 03 December 2021 - 8:34",
       "Headline": "ලංකා ගුරු සේවා සංගම‍යෙන් විශේෂ ප්‍රකාශයක්",
       "News Content": "පාසල් සිසුන්ගේ මේ වසරේ විෂය නිර්දේශ සම්පූර්ණයෙන් ආවරණය කළ යුතු බවට අධ්‍යාපන අමාත්‍යංශය නිකුත් කර ඇති නව ලිපිය හේතුවෙන් ගුරුවරුන් සහ සිසුන් දැඩි අපහසුතාවට පත් ව ඇති බව ලංකා ගුරු සේවා සංගමය පවසනවා.\nඑහි ලේකම් මහින්ද ජයසිංහ කොළඹ පැවති මාධ්‍ය හමුවකදී කියා සිටියේ, අදාළ ලිපියේ සඳහන් වන පරිදි විෂය නිර්දේශ සම්පූර්ණ කිරීමට ප්‍රමාණවත් කාලයක් නොමැති බවයි.\nමේ අතර, තමන්ට හිමි රුපියල් දසදහසේ දීමනාව ලබාදෙන ලෙස ඉල්ලා අධ්‍යාපන සමූපකාර පොදු සේවක සංගමය ආරම්භ කර ඇති වර්ජන ක්‍රියාමාර්ගය ඉදිරියේදී තවදුරටත් දැඩි කරන බව එම සංගමයේ සභාපති නන්දන හේවගේ ප්‍රකාශ කළා.\nවර්ජනය ආරම්භ කර අදට දින 17ක් ගත වූව ද මේ දක්වා කිසිදු සාකච්ඡාවක් ලබා දී නොමැති බවයි ඔහු කියා සිටියේ.",
       "URL": "https://www.hirunews.lk/289879/ලංකා-ගුරු-සේවා-සංගම‍යෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1521"
}