{
       "Source": "hirunews",
       "Timestamp": "Sunday, 07 August 2022 - 10:27",
       "Headline": "වත්මන් පාලන තන්ත්‍රය හා ආණ්ඩුක්‍රමය අනිවාර්යෙන්ම වෙනස් කරනවා - අගමැති (වීඩියෝ)",
       "News Content": "රටේ සුබසිද්ධිය හා යහපත වෙනුවෙන් අනිවාර්යෙන්ම ඉදිරියේ දී පාලන තන්ත්‍රය හා ආණ්ඩුක්‍රමය වෙනස් කිරීමට කටයුතු කරන බව අග්‍රාමාත්‍ය දිනේෂ් ගුණවර්ධන පවසනවා.\nඊයේ (06) දිනයේ දි කොස්ගම - බොරළුගොඩ පිහිටි ශ්‍රී වර්ධනාරාම විහාරස්ථානයේ වැඩ වසන භික්ෂූන් වහන්සේලාගේ සුවදුක් විමසීමට පැමිණි අවස්ථාවේදි‍යි අග්‍රාමාත්‍යවරයා මේ බව පැවසුවේ.\nමෙහිදී විහාරාධිපති පූජ්‍ය හෙවෙල්වෙල ඥානානද ස්වාමීන් වහන්සේ ඇතුළු මහ සංඝරත්නය විසින් සෙත් පිරිත් දේශනා කොට ආශිර්වාද ද අග්‍රාමාත්‍යවරයා වෙත පළ කළා.\nඉන් පසුව අග්‍රාමාත්‍යවරයා විසින් පැමිණ සිටි ගම්වාසීන් සමග සුහද පිළිසඳරක ද නිරත වුණා.",
       "URL": "https://www.hirunews.lk/312134/වත්මන්-පාලන-තන්ත්‍රය-හා-ආණ්ඩුක්‍රමය-අනිවාර්යෙන්ම-වෙනස්-කරනවා-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=958"
}