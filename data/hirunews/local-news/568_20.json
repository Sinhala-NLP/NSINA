{
       "Source": "hirunews",
       "Timestamp": "Tuesday, 31 January 2023 - 11:55",
       "Headline": "මත්පැන් බී වෙරි වුණු බදුල්ලේ පුද්ගලයෙක් මිතුරාගේ ලිංගේන්ද්‍රිය කපා දමයි",
       "News Content": "ලිංගික අවයවය තියුණූ ආයුධයකින් කැපීමෙන් බරපතල තුවාල ලැබූ පුද්ගලයෙකු අද (31) දහවල් මීගහකිවුල දිසා රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා බදුල්ල පළාත් මහ රෝහල වෙත යවා තිබෙනවා.\nමෙලෙස රෝහල් ගතකර ඇත්තේ වියළුව තල්දෙන ප්‍රදේශයේ පදිංචි වයස අවුරුදු 55ක පුද්ගලයෙක්.\nඔහු ඊයේ (30) රාත්‍රියේ අධීක ලෙස මත්පැන් පානය කිරීම හේතුවෙන් සිහි විකල්ව සිටිය දී ඔහු සමග එකට මත් පැන් පානය\nකළ තවත් මිතුරෙකු විසින්ම විහිළුවකට මෙන් මෙලෙස අත තිබූ පිහියකින් ලිංගික අවයවය කපා දමා ඇති බවටයි තොරතුරු වාර්තා වෙන්නේ.\nලිංගික අවයවය කැපීම නිසා බරපතළ තුවාල සහිතව වැටී සිටි මෙම පුද්ගලයාව ඔහුගේ තවත් මිතුරන් පිරිසක් එක්ව පසුව රෝහල්ගත කිරීමට පියවර ගෙන තිබුණා.\nසිද්ධිය සම්බන්ධයෙන් බදුල්ල පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/326298/මත්පැන්-බී-වෙරි-වුණු-බදුල්ලේ-පුද්ගලයෙක්-මිතුරාගේ-ලිංගේන්ද්‍රිය-කපා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=568"
}