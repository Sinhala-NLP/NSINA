{
       "Source": "hirunews",
       "Timestamp": "Sunday, 18 July 2021 - 10:23",
       "Headline": "ඉන්දියාවේ නව කොරෝනා ආසාදිතයන් 41,000ක්",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් 41,157 ක් වාර්තා වී තිබෙනවා.\nඑය පෙර දිනයට වඩා සියයට 7යි දශම 4ක වැඩිවීමක් බවයි ඉන්දීය මාධ්‍ය සඳහන් කළේ.\nඑමෙන්ම, ගත වූ පැය 24 තුල සිදුවූ මරණ 518ක් සමගින් ඉන්දියාවේ සමස්ත කොරෝනා මරණ සංඛ්‍යාව ද 413,609 දක්වා ඉහළ ගියා.\nමේ අතර, එක්සත් රාජධානියේ ද ඊයේ දිනයේ කොරෝනා ආසාදිත සංඛ්‍යාව 54,674 දක්වා ඉහළ ගොස් ඇති අතර, බ්‍රසීලයෙන් නව ආසාදිතයන් 34,000 ක් සහ රුසියාවෙන් 25,000ක් වාර්තා වුණා.\nඇමෙරිකා එක්සත් ජනපදයේ දෛනික ආසාදිත සංඛ්‍යාව 24,000 ඉක්මවූවා.\n823 ක් වන වැඩිම කොරෝනා මරණ බ්‍රසීලයෙන් වාර්තා වූ අතර, රුසියාවෙන් ද කොරෝනා මරණ 787 ක් වාර්තා වී තිබෙනවා.\nමෙලෙස ලොව පුරා කොරෝනා ආසාදිතයන් සහ මරණ සංඛ්‍යාව ඉහළ යාමට වැඩි සම්ප්‍රේෂණ හැකියාවක් සහිත ඩෙල්ටා කොරෝනා ප්‍රභේදය හේතුවී ඇති බව සඳහන්.",
       "URL": "https://www.hirunews.lk/277298/ඉන්දියාවේ-නව-කොරෝනා-ආසාදිතයන්-41000ක්",
       "Category": "Local News",
       "Parent URL": "https://www.hirunews.lk/local-news.php?pageID=1813"
}