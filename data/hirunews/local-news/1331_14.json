{
       "Source": "hirunews",
       "Timestamp": "Saturday, 26 February 2022 - 17:41",
       "Headline": "ගාල්ලේ රිය අනතුරකින් 3කට තුවාල -රුසියානු ජාතිකයෙකු අත්අඩංගුවට",
       "News Content": "ගාල්ල - බස්නැවතුම්පොල අසල අද සිදුවූ රිය අනතුරකින් පුද්ගලයින් 3 දෙනෙකු තුවාල ලැබීමේ සිද්ධියකට රුසියානු ජාතිකයෙකු අත්අඩංගුවට ගෙන තිබෙනවා.\nමෝටර් රථයක් සහ යතුරුපැදියක් ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nයතුරුපැදියේ ගමන්ගත් තුන් දෙනෙකු අනතුරින් තුවාල ලබා කරාපිටිය ශික්ෂණ රෝහලට ඇතුළත් කර ඇති අතර, රුසියානු ජාතිකයා විසින් මෝටර් රථය පදවා ඇති බව සඳහන්.\nපොලීසිය සිදුකළ විමර්ශනවලදී අනාවරණ වී ඇත්තේ අපරීක්ෂාකාරි ලෙස යතුරුපැදිය ධාවනය කිරීමෙන් මෙම අනතුර සිදුව ඇති බවයි.\nඑමෙන්ම, අනතුර සිදුවන අවස්ථාවේ යතුරුපැදියේ 3 දෙනෙකු ගමන් කිරීම සම්බන්ධයෙන් ද විමර්ශන ආරම්භ කර ඇති බවයි පොලීසිය සඳහන් කළේ.\nකෙසේ වෙතත්, අනතුරට අදාළව මේ වනවිට රුසියානු ජාතිකයා අත්අඩංගුවට ගෙන සිටිනවා.",
       "URL": "https://www.hirunews.lk/298120/ගාල්ලේ-රිය-අනතුරකින්-3කට-තුවාල-රුසියානු-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1331"
}