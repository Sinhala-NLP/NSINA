{
       "Source": "hirunews",
       "Timestamp": "Sunday, 14 November 2021 - 10:19",
       "Headline": "උතුර පළාතේ ප්‍රජා පොලිස් ඒකක ස්ථාපිත කිරීමට පියවර",
       "News Content": "උතුර පළාතේ රැකියා විරහිත තරුණයින්  නිවැරදි මගට යොමුකිරීමේ අරමුණින් එම පළාත තුළ ප්‍රජා පොලිස් ඒකක ස්ථාපිත කිරීමට කටයුතු කර තිබෙනවා.\nඋතුර පළාත් ආණ්ඩුකාර කාර්යාලයේ මෙහෙයවීම යටතේ සිදු කෙරෙන මෙම ප්‍රජා පොලිස් සේවාව හරහා විවිධ ක්‍රියාකාරකම්වලට රැකියා විරහිත තරුණයින් සම්බන්ධ කරගැනීමට නියමිතයි.\nඊට සුදුසු තරුණයින් තෝරාගැනීම යාපනය, කන්කසන්තුරෙයි, කිලිනොච්චිය, මුලතිව්, මන්නාරම දිස්ත්‍රික් කොට්ඨාස භාර පොලිස් නිලධාරීන් මගින් සිදු කෙරෙනවා.\nඊට සහභාගිවන තරුණ පිරිසට විශේෂ සහතික පත්‍රයක්ද පිරිනැමීමට කටයුතු ඇති බවයි උතුර පළාත් ආණ්ඩුකාර කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/287959/උතුර-පළාතේ-ප්‍රජා-පොලිස්-ඒකක-ස්ථාපිත-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1562"
}