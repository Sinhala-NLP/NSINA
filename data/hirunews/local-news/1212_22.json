{
       "Source": "hirunews",
       "Timestamp": "Sunday, 24 April 2022 - 9:21",
       "Headline": "දේශීය සම්බා සහල් හිඟයක් ? (වීඩියෝ)",
       "News Content": "දිවයිනේ ඇතැම් ප්‍රදේශවල වෙළඳපොලේ දේශීය සම්බා සහල්වල හිඟයක් පවතින බවට වාර්තා වනවා.\nහිරු ප්‍රාදේශිීය වාර්තාකරුවන් සඳහන් කළේ දේශීය සම්බා සහල් කිලෝවක මිලද රුපියල් 280 ක් පමණ දක්වා ඉහළ ගොස් ඇති බවයි.\nකෙසේ වෙතත් සහල් මෝල් මගින් දේශීය සම්බා සහල් කිලෝවක් රුපියල් 220 ක මිලකට නිකුත් කෙරෙන බවටද වාර්තා වනවා.\nමෙම මිල ඉහළ යාමත් සමග දේශීය සම්බා සහල් මිලදී ගන්නා පාරිභෝගිකයන්ගේද අඩුවක් පවතින බවයි වෙළදුන් සඳහන් කරන්නේ.\nමේ සම්බන්ධයෙන් අප කළ විමසීමකදී වෙළඳ අමාත්‍ය ශෙහාන් සේමසිංහ කියා සිටියේ දේශීය සම්බා සහල් හිඟයක් සම්බන්ධයෙන් තමන්ට මෙතෙක් වාර්තා වී නොමැති බවයි.\nඒ සම්බන්ධයෙන් අද දින සොයා බැලීමට කටයුතු කරන බව අමාත්‍යවරයා කියා සිටියා.",
       "URL": "https://www.hirunews.lk/302672/දේශීය-සම්බා-සහල්-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1212"
}