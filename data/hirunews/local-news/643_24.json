{
       "Source": "hirunews",
       "Timestamp": "Sunday, 25 December 2022 - 15:12",
       "Headline": "කච්චුවත්තේ විහාරස්ථානයේ පෞරාණික භාණ්ඩ සොරාගත් දෙදෙනෙකු අත්අඩංගුවට",
       "News Content": "ගාල්ල - කච්චුවත්ත පුරාණ විහාරස්ථානයේ තිබූ මිලකල නොහැකි පිළිම, සළඹ 52 ක්, සීනු 32 ක් සහ පහන් 08 ක් සොරකම් කිරීමේ සිද්ධියට දෙදෙනෙකු අත්අඩංගුවට ගෙන තිබෙනවා.\nඅක්මීමන පදිංචි 39 හැවිරිදි සහ පානදුර පදිංචි සාමිවරයෙකු අද (25) මෙලෙස අත්අඩංගුවට ගෙන ඇති බවයි පොලිසිය සඳහන් කළේ.\nකච්චුවත්ත පුරාණ විහාරස්ථානයේ තිබූ පෞරාණික භාණ්ඩ මෙලෙස සොරාගෙන ඇති බවට පැමිණිල්ලක් ලැබී තිබුණේ පසුගිය 19 වනදායි.\nඑහිදී අනාවරණය වූයේ විහාරස්ථානයේ දේවාලයේ තිබූ පිත්තල පිළිමයක්, සරස්වතී සහ විශ්ණු දෙවියන්ගේ පිළිම, සලඹ 52 ක් , සීනි 32 ක් සහ පිත්තල පහන් 08 ක් සොරාගෙන ගොස් ඇති බවටයි.\nඅවස්ථා තුනකදී මෙම පිළිම ඇතුළු අනෙකුත් මිලකළ නොහැකි භාණ්ඩ සොරාගෙන ගොස් ඇති බව මූලික පරීක්ෂණවලදී අනාවරණය වී තිබෙනවා.",
       "URL": "https://www.hirunews.lk/323524/කච්චුවත්තේ-විහාරස්ථානයේ-පෞරාණික-භාණ්ඩ-සොරාගත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=643"
}