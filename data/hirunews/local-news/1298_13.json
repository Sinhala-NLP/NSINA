{
       "Source": "hirunews",
       "Timestamp": "Saturday, 12 March 2022 - 16:51",
       "Headline": "සමන්තරේ අනවසර විදුලි රැහැනක ගැටී ළමයින් දෙදෙනෙකු ජිවිතක්ෂයට",
       "News Content": "සමන්තුරේ - නෙයිනකාඩු ප්‍රදේශයේදී අනවසර විදුලි රැහැනක ගැටීමෙන් එකම පවුලේ වයස අවුරුදු 13 ක පිරිමි දරුවන් දෙදෙනෙකු ජිවිතක්ෂයට පත්ව තිබෙනවා.\nදර කැඩීම සඳහා නිවස ආසන්නයේ තිබූ ඉඩමකට මෙම දරුවන් දෙදෙනා අද දහවල් ගිය අවස්ථාවේ මෙම අනතුරට මුහුණදී ඇති බවයි පොලීසිය සඳහන් කළේ.\nඅදාළ ඉඩම පොල් වගා කර තිබූ ඉඩමක් වන අතර, වන අලින්ගෙන් ආරක්ෂා කර ගැනීම සඳහා එහි මෙලෙස විදුලි වැටක් අනවසරයෙන් ඉදිකර ඇති බවට පොලීසිය සිදුකළ මූලික විමර්ශනවලදී අනාවරණ වී තිබෙනවා.",
       "URL": "https://www.hirunews.lk/299315/සමන්තරේ-අනවසර-විදුලි-රැහැනක-ගැටී-ළමයින්-දෙදෙනෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1298"
}