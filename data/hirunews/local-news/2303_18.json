{
       "Source": "hirunews",
       "Timestamp": "Monday, 30 November 2020 - 7:49",
       "Headline": "අසංක ගුරුසිංහ, නයිජීරියානු ක්‍රිකට් පිලේ ප්‍රධාන පුහුණුකරු ධූරයට",
       "News Content": "දකුණු අප්‍රිකාව සමඟ පාල් හිදී ඊයේ පැවති දෙවන විස්සයි විස්ස ජාත්‍යන්තර තරඟයෙන් කඩුළු 04 ක ජයක් වාර්තා කිරීමට සංචාරක එංගලන්ත පිල සමත් වුණා.\nදකුණු අප්‍රිකාව සිය පන්දුවාර විස්ස තුළ කඩුළු 06 ක් දැවී ලකුණු 146 ක් රැස්කළ අතර, එංගලන්තය පන්දුවාර 19 යි පන්දු 05 කදී කඩුළු 06 ක් දැවී ලකුණු 147 ක් ලබමින් තරඟයේ ජය හිමිකර ගත්තා. මෙම ජයග්‍රහණයත් සමඟ එංගලන්තයට දෙකට බිංදුවක් ලෙස විස්සයි විස්ස ජාත්‍යන්තර තරඟාවලියේ ජයග්‍රහණය හිමි වනවා.\nමේ අතර, නයිජීරියානු ජාතික ක්‍රිකට් කණ්ඩායමේ ප්‍රධාන පුහුණුකරු ලෙස ප්‍රවීන ශ්‍රී ලංකා ක්‍රීඩක අසංක ගුරුසිංහ පත්කර තිබෙනවා.\nහෙට සිට වසර 03 ක කාලයක් ඔහු නයිජීරියානු ජාතික ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කරනු ඇති.\nඅසංක ගුරුසිංහ, 1996 වසරේ ලෝක කුසලානය ජයග්‍රහණය කළ ශ්‍රී ලංකා ක්‍රිකට් කණ්ඩායමේ සාමාජිකයෙක්.",
       "URL": "https://www.hirunews.lk/255935/අසංක-ගුරුසිංහ-නයිජීරියානු-ක්‍රිකට්-පිලේ-ප්‍රධාන-පුහුණුකරු-ධූරයට",
       "Category": "Local News",
       "Parent URL": "https://www.hirunews.lk/local-news.php?pageID=2303"
}