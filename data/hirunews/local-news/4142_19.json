{
       "Source": "hirunews",
       "Timestamp": "Thursday, 04 January 2018 - 13:01",
       "Headline": "ශ්‍රී ලංකන් අධ්‍යක්ෂ මණ්ඩල ඉවත්වීම අනුකමිටුව පිළිගනී",
       "News Content": "ශ්‍රී ලන්කන් ගුවන් සමාගමේ අධ්‍යක්ෂ මණ්ඩල සාමාජිකයින් 6 දෙනෙකු ඉල්ලා අස්වීම එම ගුවන් සමාගම නැවත ගොඩනැගීම සඳහා පත් කළ අමාත්‍ය අනු කමිටුව විසින් පිළිගෙන තිබෙනවා.\nඑම කමිටුව ඊයේ (03) රැස්වුණේ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nමෙම අධ්‍යක්ෂ මණ්ඩල සාමාජිකයින් 6 දෙනා පසුගියදා සිය ධුර වලින් ඉල්ලා අස්වුණේ ශ්‍රී ලන්කන් ගුවන් සමාගම ප්‍රතිව්‍යුහගත කිරීමේ  වැඩසටහන යටතේයි.\nඒ අනුව, නව අධ්‍යක්ෂ මණ්ඩලය ඉදිරි දින කිහිපය තුළ පත් කිරීමට නියමිත බවයි ශ්‍රී ලංකන් ගුවන් සමාගමේ උසස් නිලධාරියෙකු කියා සිටියේ.",
       "URL": "https://www.hirunews.lk/180133/ශ්‍රී-ලංකන්-අධ්‍යක්ෂ-මණ්ඩල-ඉවත්වීම-අනුකමිටුව-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4142"
}