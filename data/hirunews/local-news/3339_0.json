{
       "Source": "hirunews",
       "Timestamp": "Thursday, 23 May 2019 - 10:08",
       "Headline": "තියුණු ආයුධයකින් පහරදී පුද්ගලයෙකු ඝාතනය කරයි",
       "News Content": "පැල්මඩුල්ල කුට්ටාපිටිය ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nඊයේ (22)රාත්‍රී 10ට පමණ මෙම ඝාතනය සිදුව ඇති බවයි පොලිසිය පැවසුවේ.\nමෙලෙස ජිවිතක්ෂයට පත්ව ඇත්තේ 38 හැවිරිදි තිදරු පියෙක්.\nඔහුගේ බිරිද විදෙස් ගත වී ඇති අතර ඇය විසින් එවන ලද මුදල් සම්බන්ධයෙන් ඥාතීන් පිරිසක් සමඟ ඇති වූ බහින් බස්වීමක් දුරදීග යෑමෙන් මෙම ඝාතනය සිදුව ඇති බවයි මුලික පොලිස් විමර්ශන වලදී අනාවරණය වී ඇත්තේ.\nඝාතනය සම්බන්ධයෙන් සැකකරුවෙකු අත්අඩංගුවට ගෙන තිබෙනවා.\nඔහු අද(23) දින පැල්මඩුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර පැල්මඩුල්ල පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/216929/තියුණු-ආයුධයකින්-පහරදී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3339"
}