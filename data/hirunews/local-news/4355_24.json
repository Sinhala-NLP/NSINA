{
       "Source": "hirunews",
       "Timestamp": "Thursday, 24 August 2017 - 13:32",
       "Headline": "ළමා අපයෝජනයකට උපකාරක පන්ති ගුරුවරයෙක් අත්අඩංගුවට",
       "News Content": "ළමා අපයෝජන සිද්ධියකට සම්බන්ධ උපකාරක පන්ති ගුරුවරයෙකු ජාතික ළමාරක්ෂණ අධිකාරිය විසින් අත්අඩංගුවට ගෙන තිබෙනවා.\nඒ, එම අධිකාරිය විසින් සිදුකළ දීර්ඝ විමර්ශනයකදී හෙළිවූ තොරතුරුවලට අනුවයි.\nමෙම උපකාරක පන්ති ගුරුවරයා අසභ්‍ය දර්ශන පෙන්වමින් 15 හැවිරිදි ශිෂ්‍යයෙකු අපයෝජන කර ඇති බවයි වාර්තාවන්නේ.\nඒ පිළිබඳව අදාළ ශිෂ්‍යයා විසින් පවුලේ සාමාජිකයන්ට කළ දැනුම්දීමකට අනුව ඔවුන් ජාතික ළමාරක්ෂක අධිකාරිය වෙත පැමිණිලි කර තිබෙනවා.\nඉන්පසු ජාතික ළමාරක්ෂණ අධිකාරිය රහසිගත විමර්ශනයක් ආරම්භ කළ අතර, එහිදී අදාළ උපකාරක පන්ති ගුරුවරයාගේ අපචාර ක්‍රියාව පිළිබඳ තොරතුරු අනාවරණ කර ගනු ලැබුවා.",
       "URL": "https://www.hirunews.lk/169249/ළමා-අපයෝජනයකට-උපකාරක-පන්ති-ගුරුවරයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4355"
}