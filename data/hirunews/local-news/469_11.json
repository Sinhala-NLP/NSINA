{
       "Source": "hirunews",
       "Timestamp": "Saturday, 18 March 2023 - 11:20",
       "Headline": "පයාගල ගෙවල් බින්ද හොරු බඩුත් එක්ක මාට්ටු (වීඩියෝ)",
       "News Content": "පයාගල ප්‍රදේශයේ නිවෙස් බිඳීම් රැසකට සම්බන්ධ පුද්ගලයින් දෙදෙනකු රුපියල් ලක්ෂ පනහකට ආසන්න වටිනාකමින් යුත් භාණ්ඩ තොගයක් සමග අත්අඩංගුවට ගෙන තිබෙනවා.\nඒ කළුතර කොට්ඨාස අපරාධ විමර්ශන ඒකකය විසින්.\nමෙසේ අත්අඩංගුවට ගෙන ඇත්තේ පයාගල, මයිටියවත්ත සහ ගබඩාගොඩ ප්‍රදේශයේ පදිංචි 23 සහ 19 හැවිරිදි පුද්ගලයන් දෙදෙනෙකු බවයි පොලිසිය සදහන් කළේ.\nඅගල් 55 රූපවාහිනී යන්ත්‍රයක්, රෙදිසෝදන යන්ත්‍රයක්, විදුලි පංකා දෙකක් ග්‍රයින්ඩර් දෙකක්, ග්‍රිල් මැෂින් දෙකක්, ඇලෝවීල් තුනක්, පලංචි දෙකක්, ගෑස් ලිපක්, ගෑස් සිලින්ඩරයක් කායවර්ධන උපකරණ කට්ටලයක් මෙලෙස පොලිස් අත්අඩංගුවට පත් භාණ්ඩ අතර වනවා.\nසැකකරුවන් කළුතර මහේස්ත්‍රාත් අධිකරණයට ඉදිරිපත් කිරිමට නියමිතයි.",
       "URL": "https://www.hirunews.lk/330248/පයාගල-ගෙවල්-බින්ද-හොරු-බඩුත්-එක්ක-මාට්ටු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=469"
}