{
       "Source": "hirunews",
       "Timestamp": "Saturday, 09 September 2017 - 16:41",
       "Headline": "පොලිසියේ තවත් ජ්‍යෙෂ්ඨයන් පිරිසකට මාරුවීම්",
       "News Content": "සේවා අවශ්‍යතාවය මත වහාම ක්‍රියාත්මක වන පරිදි ජ්‍යෙෂ්ඨ පොලිස් අධිකාරිවරුන් 4 දෙනෙකුට සහ පොලිස් අධිකාරිවරුන් 5 දෙනෙකුට ස්ථානමාරු වීම් ලබාදී තිබෙනවා.\nපොලිස් මූලස්ථානය නිවේදනයක් නිකුත් කරමින් සදහන් කළේ ජාතික පොලිස් කොමිෂන් සභාවේ අනුමැතියට යටත්ව එම ස්ථානමාරු වීම් ලබාදී ඇති බවයි.\nඑමෙන්ම, නියෝජ්‍ය පොලිස්පතිවරුන් දස දෙනෙකු, පොලිස් අධිකාරීවරයෙකු සහ සහකාර පොලිස් අධිකාරීවරයෙකුට වහාම ක්‍රියාත්මක වන පරිදි ස්ථාන මාරුවීම් ලබාදීමට පියවර ගත් බව ද පොලිස් මූලස්ථානය මීට පෙර නිවේදනය කළා.",
       "URL": "https://www.hirunews.lk/170522/පොලිසියේ-තවත්-ජ්‍යෙෂ්ඨයන්-පිරිසකට-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=4330"
}