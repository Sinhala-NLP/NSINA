{
       "Source": "hirunews",
       "Timestamp": "Tuesday, 22 January 2019 - 13:02",
       "Headline": "කෝටි 100 කට අධික වටිනාකමකින් යුත් මත්කුඩු සමඟ පස්දෙනෙකු අත්අඩංගුවට",
       "News Content": "මිලියන 1080 ක් පමණ වටිනා හෙරොයින් මත්කුඩු සමඟ පුද්ගලයින් 5 දෙනෙකු පොලීසිය අද පෙරවරුවේ අත්අඩංගුවට ගෙන තිබෙනවා.\nකොල්ලූපිටිය ප්‍රදේශයේ සුපිරි නිවාස සංකීර්ණයක් තුළදී අත්අඩංගුවට ගත් සැකකරුවන් අතර ඇමරිකානු ජාතිකයින් දෙදෙනෙකු සහ ඇෆ්ගනිස්ථාන ජාතිකයෙකු ද සිටින බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සඳහන් කළේ.\nඅත්අඩංගුවට ගත් ඉතිරි සැකරුවන් ගාල්ල - හික්කඩුව ප්‍රදේශයේ පදිංචිකරුවන්.\nඅදාළ සුපිරි නිවාස සංකීර්ණයේ පළමුවන මහලේදී සැකකරුවන් අත්අඩංගුවට ගැනුණේ පොලිස් විශේෂ කාර්ය බලකාය සහ පොලිස් මත්ද්‍රව්‍ය නාශක ඒකකය ඒකාබද්ධව සිදුකළ වැටලීමකදීයි.",
       "URL": "https://www.hirunews.lk/208778/කෝටි-100-කට-අධික-වටිනාකමකින්-යුත්-මත්කුඩු-සමඟ-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3541"
}