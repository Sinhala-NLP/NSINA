{
       "Source": "hirunews",
       "Timestamp": "Saturday, 15 January 2022 - 10:19",
       "Headline": "නීතිවිරෝධී කැණීම් ස්ථානයක් වටලා පුද්ගලයින් දෙදෙනෙකු අත්අඩංගුවට",
       "News Content": "බලපත්‍ර කොන්දේසි උල්ලංගණය කර කළුගල් කැණීම් කරන ස්ථානයක් පවත්වාගෙන යමින් හා අවසරයක් නො මැති ව පුපුරණ ද්‍රව්‍ය අනාරක්ෂිත ලෙස සන්තකයේ තබාගෙන සිටි පුද්ගලයින් දෙදෙනෙකු විශේෂ කාර්ය බලකාය නිලධාරීන්ගේ අත්අඩංගුවට.\n14 වැනි දින අනුරාධපුර පොලිස් වසමේ අංක 260, මණ්ඩාගල, ශ්‍රාවස්තිපුර යන ලිපිනයේ පිහිටි කළුගල් කැණීමේ ස්ථානයේදි යි මෙම වැටලීම සිදු කර තිබෙන්නේ.\nමෙසේ අත් අඩංගුවට ගෙන ඇත්තේ, වයස අවුරුදු 53ක් සහ 34ක් වන අනුරාධපුර සහ ශ්‍රාවස්තිපුර ප්‍රදේශවල පදිංචි පුද්ගලයින් දෙදෙනෙක්.\nඅත්අඩංගුවට ගත් භාණ්ඩ\nහැමර් යන්ත්‍ර 01යි\nවිවිධ ප්‍රමාණයේ විදුම් කටු 03යි\nකළු කුඩු හෙවත් බ්ලාස්ටර් පවුඩර් ග්‍රෑම් 300යි\nවෝටර් ජේල් කරල් 10යි\nවිදුලිමය නොවන ඩෙටනේටර් 14යි\nසාමාන්‍ය සේවා නුල් අඩි 90යි\nඇමෝනියම් නයිට්‍රේට් කි.ග්‍රෑ. 7.8යි\nකාර්මික කැණීම් බලපත්‍ර 01යි\nවැඩිදුර විමර්ශන කටයුතු අනුරාධපුර පොලිසිය මඟින් මෙහෙයවෙනු ඇති.",
       "URL": "https://www.hirunews.lk/294068/නීතිවිරෝධී-කැණීම්-ස්ථානයක්-වටලා-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1423"
}