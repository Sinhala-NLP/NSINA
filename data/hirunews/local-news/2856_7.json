{
       "Source": "hirunews",
       "Timestamp": "Thursday, 12 March 2020 - 22:32",
       "Headline": "රොෂාන් රණසිංහ කණගාටුවෙන්",
       "News Content": "පොළොන්නරුව දිස්ත්‍රික් නාම යෝජනා පත්‍ර අත්සන් කිරීමට ඊයේ තමන්ට ආරාධනා නොකිරීම සම්බන්ධයෙන් කනගාටු වන බව හිටපු පාර්ලිමේන්තු මන්ත්‍රී රොෂාන් රණසිංහ මහතා පවසනවා.\nඔහු මේ බව සඳහන් කළේ,  පොළොන්නරුව ප්‍රදේශයේ අද පැවති  ප්‍රවෘත්ති සාකච්ඡාවකට එක්වෙමින්.\nශ්‍රී ලංකා පොදුජන පෙරමුණේ පොළොන්නරු දිස්ත්‍රික් ආසන බල මණ්ඩල රැස්වීම අද පොළොන්නරුවේදී පැවැත්වුණා.\nඑහිදී හිටපු පාර්ලිමේන්තු මන්ත්‍රී සිරිපාල ගම්ලත් මහතා පොළොන්නරුව දිස්ත්‍රික් නායකත්වයට හිටපු පාර්ලිමේන්තු මන්ත්‍රී රෝෂාන් රණසිංහ මහතාගේ නම යෝජනා කළා.\nකෙසේ වෙතත්, ආසන බල මණ්ඩල රැස්වීමෙන් අනතුරුව ප්‍රවෘත්ති සාකච්ඡාවක් කැඳවමින් හිටපු පාර්ලිමේන්තු මන්ත්‍රී රොෂාන් රණසිංහ මහතා තමන්ට නාම යෝජනා පත්‍ර අත්සන් කිරීමට ඊයේ ආරාධනා නොකිරීම සම්බන්ධයෙන් තම කනගාටුව පළ කළා.",
       "URL": "https://www.hirunews.lk/236378/රොෂාන්-රණසිංහ-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2856"
}