{
       "Source": "hirunews",
       "Timestamp": "Wednesday, 21 June 2023 - 12:46",
       "Headline": "මුදල් වලට වෙට්ටු දැමූ සැරයන් අත්අඩංගුවට",
       "News Content": "පැමිණිලි කරුවෙකුට ලැබිය යුතු මුදල් රුපියල් ලක්ෂ එකහමාරක්  සඟවාගෙන සිටි පොලිස් සැරයන්වරයෙකු බණ්ඩාරවෙල විශේෂ අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nපසුගිය මැයි මස 18 වැනිදා ඇල්ල පොලීසියට මුදල් ආරවුලක් සම්බන්ධව පැමිණිල්ලක් ලැබී තිබුණා.ඒ අනුව පැමිණිල්ල විසදීමට දායක වූ පොලිස් සැරයන්වරයා වගඋත්තරකරු විසින්  පැමිණිල්ලට ලබාදීමට දුන් ලක්ෂ එකහමාරක මුදලක් මෙලෙස සඟවාගෙන තිබී ඇත.\nවගඋත්තරකරු විසින් කිහිප අවස්ථාවකදී සැරයන්වරයා සම්බන්ධ කර ගත්ත ද එම මුදල් ලබා දීම ඔහු විසින් පැහැර හැර තිබුණි.ඒ අනුව විමර්ශන සිදුකර විශේෂ අපරාධ විමර්ශන ඒකකය විසින් සාපරාධී විශ්වාසය කඩ කිරීමේ චෝදනාව මත අත්අඩංගුවට ගැනීම සිදු කර ඇත.",
       "URL": "https://www.hirunews.lk/338599/මුදල්-වලට-වෙට්ටු-දැමූ-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=249"
}