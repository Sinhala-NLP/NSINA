{
       "Source": "hirunews",
       "Timestamp": "Tuesday, 06 June 2017 - 16:53",
       "Headline": "නීතිවිරෝධී ධීවර කටයුතුවල යෙදුණු 26 දෙනෙකු අත්අඩංගුවට",
       "News Content": "නීතිවිරෝධී අන්දමින් ධීවර කටයුතුවල නිරතවූ  ධීවරයින් 21 දෙනෙකු ත්‍රිකුණාමලය - නෝවේ දුපත ආසන්න මුහුදු ප්‍රදේශයේදී අත්අඩංගුවට ගෙන තිබෙනවා.\nඅදාළ ධීවරයින් සමග ධීවර කටයුතු සඳහා යොදාගත් ඩිංගි යාත්‍රා දෙකක්, තහනම් දැල් ආම්පන්න තොගයක් සහ මසුන් කිලෝග්‍රෑම් 294 ක්ද, අත්අඩංගුවට ගත් බවයි නාවික හමුදා මාධ්‍ය අංශය සඳහන් කළේ.\nමේ අතර තහනම් දැල් ආම්පන්න යොදාගනිමින් ධීවර කටයුතුවල නිරතවූ තවත් ධීවරයින් පස්දෙනෙකු වංකාලේ - නාරපාඩු මුහුදු ප්‍රදේශයේදී අත්අඩංගුවට ගත් බවයි නාවික හමුදාව ප්‍රකාශ කළේ.",
       "URL": "https://www.hirunews.lk/162973/නීතිවිරෝධී-ධීවර-කටයුතුවල-යෙදුණු-26-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4481"
}