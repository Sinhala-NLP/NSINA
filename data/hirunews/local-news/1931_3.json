{
       "Source": "hirunews",
       "Timestamp": "Tuesday, 25 May 2021 - 7:10",
       "Headline": "එක්ස්ප්‍රස් පර්ල් නෞකාවේ ගින්න තවත් වර්ධනය වෙයි (වීඩියෝ)",
       "News Content": "කොළඹ වරායේ සිට නාවික සැතපුම් නවයක් පමණ දුරින් නැංගුරම් ලා ඇති එක්ස්ප්‍රස් පර්ල් නෞකාවේ ගින්න මේ වන විට තවදුරටත් වර්ධනය වෙමින් පවතින බව වාර්තා වනවා.\nසිංගප්පූරුවේ සිට ඉන්දියාව බලා රසායන ද්‍රව්‍ය තොගයක් රැගෙන යාත්‍රා කරමින් තිබූ මෙම නෞකාව කොළඹ වරායට පැමිණීමට පිටත වරායේ නැංගුරම්ලා තිබියදී ගිනි ගැනීමට ලක් වුණේ මීට දින 5 කට පෙරයි.\nනෞකාවේ හටගෙන ඇති ගින්න පාලනය කිරීම සඳහා ශ්‍රී ලංකා නාවික හමුදාව, ශ්‍රී ලංකා වරාය අධිකාරිය සහ සිංගප්පූරු සමාගමක් ද හවුල් වී තිබෙනවා.",
       "URL": "https://www.hirunews.lk/272349/එක්ස්ප්‍රස්-පර්ල්-නෞකාවේ-ගින්න-තවත්-වර්ධනය-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1931"
}