{
       "Source": "hirunews",
       "Timestamp": "Monday, 04 January 2021 - 7:12",
       "Headline": "කංසා සම්බන්ධ නීති ලිහිල් කරන ලෙස ඉල්ලීමක් (වීඩියෝ)",
       "News Content": "කංසා සම්බන්ධයෙන් මෙරට පවතින නීති ලිහිල් කරන ලෙසට රජයෙන් ඉල්ලා සිටි බව සමස්ත ලංකා දේශීය වෛද්‍ය සංගමය පවසනවා.\nකොළඹ දී ඊයේ (03) පැවති ප්‍රවෘත්ති සාකච්ඡාවකදී එම සංගමය මේ බව සඳහන් කර සිටියා.\nනීති සම්බන්ධයෙන් ක්‍රියාත්මක කරන බලධාරීන් විද්‍යාත්මක සාක්ෂි පදනම් කර ගැනීමකින් තොරව නීතිය සම්බන්ධයෙන් පමණක් කල්පනා කර එම තීරණ ගන්නා බවයි එම සංගමය එහිදී වැඩිදුරටත් පවසා සිටියේ.\nලෝකයේ සෙසු රටවල් මෙන් ඖෂධ ඇතුළු කංසා නිෂ්පාදන නීතිගත කරමින් ආර්ථිකය ශක්තිමත් කිරීමට පියවර ගත යුතු බව සමස්ත ලංකා දේශීය වෛද්‍ය සංගමය පවසා සිටියා.",
       "URL": "https://www.hirunews.lk/258703/කංසා-සම්බන්ධ-නීති-ලිහිල්-කරන-ලෙස-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2235"
}