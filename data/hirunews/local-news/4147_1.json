{
       "Source": "hirunews",
       "Timestamp": "Monday, 01 January 2018 - 19:24",
       "Headline": "හම්බන්තොට වරායේ චීන ධඡය එසවේ",
       "News Content": "හම්බන්තොට - මාගම්පුර වරාය චීන සමාගමකට බදු දීමෙන් අනතුරුව ප්‍රථම වතාවට අද එහි චීන ජාතික ධජය ඔසවනු ලැබුවා.\nහම්බන්තොට වරාය සංවර්ධනය සහ මෙහෙයුම් කටයුතු චීන - ශ්‍රී ලංකා හවුල් ව්‍යාපාරයක් ලෙස සිදුකිරීම සදහා චයිනා මර්චන්ට් පෝට් හෝල්ඩින් සමාගමට නිල වශයෙන් භාර දෙනු ලැබුවේ පසුගිය දෙසැම්බර් 9 වනදායි.\nඒ අනුව, එම සමාගම විසින් හම්බන්තොට වරායේ මෙහෙයුම් කටයුතු මේ වනවිට සිදුකරමින් පවතිනවා.\nමීට පෙර වරාය අධිකාරියේ ධඡුය, වරාය බදු දුන් චීන සමාගමේ ධඡය, එහි ඔසවා තිබූ නමුත් ශ්‍රී ලංකා ධඡය ඔසවා තිබුණේ සෙසු ධඡ වලට වඩා වැඩි උසකින්.\nඑහෙත්, අද ඔසවනු ලැබූ චීන ධඡය, ශ්‍රී ලංකා ධඡය ඇතුළු සියලූ කොඩි කණු එක හා සමානව සකස් කිරීමට බලධාරින් පියවර ගෙන තිබෙනවා.\nමේ අතර, හම්බන්තොට වරාය සේවකයින් තම සේවය ස්ථිර කරන ලෙස ඉල්ලා ආරම්භ කළ සත්‍යග්‍රහය අද (01)  42 වන දිනටත් ක්‍රියාත්මකයි.\nනව වසරේ ආරම්භයත් සමග කිරිබත් වෙනුවට ඔවුන් උදෑසන ආහාරයට කොස් එක් කර ගැනීමට කටයුතු කළා.",
       "URL": "https://www.hirunews.lk/179881/හම්බන්තොට-වරායේ-චීන-ධඡය-එසවේ",
       "Category": "Local News",
       "Parent URL": "https://www.hirunews.lk/local-news.php?pageID=4147"
}