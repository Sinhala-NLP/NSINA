{
       "Source": "hirunews",
       "Timestamp": "Sunday, 08 October 2017 - 11:41",
       "Headline": "හෙරොයින් සමඟ පුද්ගලයෙකු අත්අඩංගුවට",
       "News Content": "ශ්‍රාවස්තිපුර මොරගොඩ තුරුලිය සෙවන අසලදී ඊයේ (07) සවස හෙරොයින් මත්කුඩු ග්‍රෑම් හයක් සමග තිස් පස් හැවිරිදි ව්‍යාපාරිකයෙකු අනුරාධපුර පොලිසිය විසින් අත්අඩංගුවට ගෙන තිබෙනවා.\nඅනුරාධපුර පොලිස් ස්ථානයේ දුෂණ මර්දන අංශයේ නිලධාරීන් කණ්ඩායමක් විසින් සිදු කළ වැටලීමකදීයි මත් කුඩු සමඟ මෙම සැකකරු අත්අඩංගුවට ගෙන ඇත්තේ.\nඑම පුද්ගලයා එප්පාවල ඇඳගල 14 කණුව ප්‍රදේශයේ පදිංචිකරුවෙකු බව පොලිස් පරීක්ෂණ වලදී අනාවරණය වී තිබෙනවා.\nසැකකරු අද (08) අනුරාධපුර මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.\nඅනුරාධපුර පර්සි කුරුනේරු",
       "URL": "https://www.hirunews.lk/172902/හෙරොයින්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4283"
}