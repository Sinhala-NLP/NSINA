{
       "Source": "hirunews",
       "Timestamp": "Saturday, 28 January 2017 - 12:20",
       "Headline": "හෙටින් පසු යළි වියලි කාලගුණයක්",
       "News Content": "හෙට සිට පවතින වැසි සහිත කාලගුණ තත්ත්වයේ අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඒ අනුව මාර්තු මාසය අවසන් වන තෙක් යළි වියළි කාලගුණ තත්ත්වයක් පවතින බවයි එහි අනාවැකිකරණ අංශයේ අධ්‍යක්ෂක අතුල කරුණානායක සඳහන් කළේ.\nඅද පෙරවරු 8.30 අවසන් වු ගත වුණූ පැය 24 තුළ වැඩිම වර්ෂාපතනය කන්තලේ ප්‍රදේශයෙන් වාර්තා වනවා.\nඑය මිලිමිටර් 144 දශම 4ක්. වාකරේ ප්‍රදේශයෙන් මිලිමිටර් 114 දශම 4ක වර්ෂාපතනයක් වාර්තා වු බව කාලගුණ විද්‍යා දෙපාර්තමේන්තුව සඳහන් කළා.\nමේ අතර  දිවයිනේ නැගෙනහිර ප්‍රදේශයට ලැබුණු අධික වර්ෂාව හේතුවෙන් සියයට 23 ක් දක්වා පහත බැස තිබු ජලාශ රැසක ජල මට්ටම සියයට 32 දක්වා ඉහල ගොස් ඇති බව වාරිමාර්ග දෙපාර්තමේන්තුව ප්‍රකාශ කළා.\nඒ අනුව මහඔය, රඹකැන් ඔය ජලාශයේ වාන් දොරටු දෙකක් අඩි හයකින් සහ රූගම් ජලාශයේ වාන්  දොරටු දෙකක් අඩි හත බැගින් විවෘත කර තිබෙනවා.\nපරාක්‍රම සමුද්‍රය ඇතුලූ ත්‍රිකුණාමල ප්‍රදේශයේ තවත් ජලාශ කිහිපයක් වාන් මට්ටමට පැමිණ ඇති බවයි වාරිගමාර්ග දෙපාර්තමේන්තුවේ අධ්‍යක්ෂක ජනරාල් සමන් විරසිංහ කියා සිටියේ.",
       "URL": "https://www.hirunews.lk/153111/හෙටින්-පසු-යළි-වියලි-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=4688"
}