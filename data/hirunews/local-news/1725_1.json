{
       "Source": "hirunews",
       "Timestamp": "Sunday, 29 August 2021 - 9:22",
       "Headline": "ඇෆ්ඝන් සරණාගත කතකට ගුවනේදි දරු ප්‍රසුතියක්",
       "News Content": "ඇෆ්ඝනිස්ථානයේ තලෙයිබාන් පාලනය හමුවේ රටින් පලා යන ඇෆ්ඝන් කාන්තාවකට ගුවනේදි දරු ප්‍රසුතියන් සිදු වි තිබෙනවා.\nබ්‍රිතාන්‍යයේ අනුග්‍රහයෙන් කාබුල් ගුවන් තොටුපළ හරහා ඉවත් කරගනු ලැබු ඇය එංගලන්තයේ බර්මින්හැම් වෙත යන අතරතුරයි අඩි 30000ක් ඉහළ අහසේදි මෙලෙස දියණියක් ප්‍රසුත කර ඇත්තේ.\nතුර්කි ගුවන් සේවයට අයත් යානයේ වෛද්‍යවරයෙකු නොසිටි නමුදු කාර්ය මණ්ඩලයේ සහයෙන් අදාළ කටයුතු  සිදු කෙරුණු අතර, 26 හැවිරිදි  මව සහ දරුවා නිරෝගි තත්ත්වයෙන් පසුවන බව සඳහන්.\nමෙම කාන්තාවට ප්‍රසව වේදනා ඇතිවන අවස්ථාවේ ගුවන්යානය ඇෆ්ගනිස්ථානයේ සිට ඩුබායි හරහා බර්මින්හැම් දක්වා ගමන් කරමින් සිට තිබෙනවා.\nඇය බර්මින්හැම් දක්වා යමින් සිට ඇත්තේ 30 හැවිරිදි සැමියා මෙන්ම අනෙක් දරුවන් දෙදෙනා ද සමගින්.\nදරු ප්‍රසූතියෙන් පසු යානය කුවේට් රාජ්‍යයේ ගොඩබස්වා තිබෙනවා.\nසන්ධ්‍යා කාලයේ  ගුවනේදි උපත ලද දියණියට තබා ඇත්තේ සන්ධ්‍යාව යන අරුත් ඇති හවා යන නමයි.\nතලේබාන් සංවිධානය ඇෆ්ගනිස්ථානයේ බලය තහවුරු කර ගැනීමෙන් අනතුරුව මේවන විට එහි සිටින විශාල පිරිසක් රටින් පළායමින් සිටිනවා.",
       "URL": "https://www.hirunews.lk/280836/ඇෆ්ඝන්-සරණාගත-කතකට-ගුවනේදි-දරු-ප්‍රසුතියක්",
       "Category": "Local News",
       "Parent URL": "https://www.hirunews.lk/local-news.php?pageID=1725"
}