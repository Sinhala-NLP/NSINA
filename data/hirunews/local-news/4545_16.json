{
       "Source": "hirunews",
       "Timestamp": "Wednesday, 26 April 2017 - 18:54",
       "Headline": "නිදහස් පක්ෂයේ සංවිධායකවරු ඉවත් කිරීම ගැන ඒකාබද්ධයෙන් චෝදනා",
       "News Content": "ශ්‍රි ලංකා නිදහස් පක්ෂයේ ආසන සංවිධායකවරුන් තීරණාත්මක මොහොතකදි නෙරපා හැරීම එක්සත් ජාතික පක්ෂයේ අවශ්‍යතාවය මත සිදුවන්නක් බව පාර්ලිමේන්තු මන්ත්‍රි ඩලස් අලහප්පෙරුම පවසනවා.\nඔහු මේ බව කියා සිටියේ ඒකාබද්ධ විපක්ෂය කැඳවා තිබු මාධ්‍ය හමුවකට කොළඹදී අද (26) එක්වෙමින්.\nමාධ්‍ය හමුවට එක්වෙමින් අදහස් දැක්වූ පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල ඉන්දියාව සමඟ අත්සන් කරන බවට පැවසෙන ගිවිසුම් පිළිබඳ අදහස් පළ කළා.\nඔහු එහිදී කියා සිටියේ අග්‍රාමාත්‍යවරයා ඉන්දියාවේදී කරුණු 12 ක් සම්බන්ධයෙන් සාකච්ඡා කිරීමට නියමිත බවයි.\nගාලූමුවදොර පිටියේ පැවැත්වෙන ඒකාබද්ධ විපක්ෂයේ මැයි දින සැමරුම පිළිබඳ එහිදි අදහස් දැක්වූ පාර්ලිමේන්තු මන්ත්‍රි දිනෙෂ් ගුණවර්ධන කියා සිටියේ ගාලූමුවදොර පිටියේ පැවැත්වෙන ඒකාබද්ධ විපක්ෂයේ මැයි රැළිය මෙවර පැවැත්වෙන දැවැන්තම මැයි රැළිය බවයි.",
       "URL": "https://www.hirunews.lk/160043/නිදහස්-පක්ෂයේ-සංවිධායකවරු-ඉවත්-කිරීම-ගැන-ඒකාබද්ධයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4545"
}