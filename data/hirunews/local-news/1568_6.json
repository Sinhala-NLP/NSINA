{
       "Source": "hirunews",
       "Timestamp": "Thursday, 11 November 2021 - 14:58",
       "Headline": "අවසන් තරගයට යන ඔස්ට්‍රේලියා - පාකිස්තාන ගැටුම රාත්‍රියේ",
       "News Content": "නවසීලන්තය සමඟ පන්දුවාර විස්ස ලෝක කුසලාන තරගාවලියේ අවසන් තරඟයට ක්‍රීඩා කරන්නේ ඔස්ට්‍රේලියාව ද පාකිස්තානය ද යන්න අද (11) රාත්‍රියේ පැවැත්වෙන දෙවන අවසන් පූර්ව තරගයේදී තීරණය වනවා.\n2009 පන්දු වාර විස්ස ලෝක ශුරයන් වූ පාකිස්තානය ලෝක කුසලාන තරගාවලියක අවසන් පූර්ව වටයට පිවිසි 5 වන අවස්ථාව මෙය වන අතර, ඔවුන් මීට පෙර සහභාගි වූ තරඟ 4න් ජය වාර්තා කර ඇත්තේ තරග දෙකක් පමණයි.\nඔස්ට්‍රේලියාව ද පන්දු වාර 20 ලෝක කුසලාන තරගාවලියක අවසන් පූර්ව වටයට සුදුසුකම් ලැබූ 4 වන අවස්ථාව මෙය වනවා.\nඩුබායිහි පැවැත්වෙන දෙවන අවසන් පූර්ව තරගයේදී පාකිස්තානය සහ ඔස්ට්‍රේලියානු කණ්ඩායම් දෙකෙහි පිතිකරුවන් සහ පන්දු යවන්නන් ඉහළ දක්ෂතා අතර සිටීම හේතුවෙන් අද තරගය සටන්කාමී තරගයක් වනු ඇති බවයි ක්‍රිකට් විචාරකයින් සදහන් කර ඇත්තේ.",
       "URL": "https://www.hirunews.lk/287706/අවසන්-තරගයට-යන-ඔස්ට්‍රේලියා-පාකිස්තාන-ගැටුම-රාත්‍රියේ",
       "Category": "Local News",
       "Parent URL": "https://www.hirunews.lk/local-news.php?pageID=1568"
}