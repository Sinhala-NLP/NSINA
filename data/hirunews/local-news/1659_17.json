{
       "Source": "hirunews",
       "Timestamp": "Thursday, 30 September 2021 - 10:18",
       "Headline": "මෙරට දිනකට ආහාර මෙට්‍රික් ටොන් 5,000 ක් අපතේ යයි",
       "News Content": "මෙරට තුළ දිනකට ආහාර මෙට්‍රික් ටොන් 5000ක් කසළ ලෙස බැහැර කරන බව පරිසර අමාත්‍ය මහින්ද අමරවීර ප්‍රකාශ කළා.\nආහාර අපතේ යාම සහ ආහාර අපද්‍රව්‍ය අවම කිරීම පිළිබද ජාත්‍යන්තර දැනුවත් කිරීමේ දිනයට සමගාමී ව ඊයේ පරිසර අමාත්‍යාංශයේ පැවති වැඩසටහනකට එක්වෙමිනුයි ඔහු මේ බව කියා සිටියේ.\nලෝකයේ මිනිසුන්ගේ පරිභෝජනය සඳහා නිෂ්පාදනය කරන ආහාරවලින් තුනෙන් එකක් පමණ ප්‍රයෝජනයක් නො ගෙන අපතේ යන බව ලෝක ආහාර හා කෘෂිකාර්මික සංවිධානයේ තොරතුරු මගින් අනාවරණ වී තිබෙනවා.\nඑය වසරකට ටොන් බිලියන 1.3ක් බව සඳහන්.\nමෙරට තුළ ද නිෂ්පාදනය කරන භෝගවලින් සියයට 40ක් අපතේ යන අතර මෙය රටට විශාල ආර්ථික අලාභයක් බවයි පරිසර අමාත්‍යවරයා පෙන්වා දෙන්නේ.",
       "URL": "https://www.hirunews.lk/283634/මෙරට-දිනකට-ආහාර-මෙට්‍රික්-ටොන්-5000-ක්-අපතේ-යයි",
       "Category": "Local News",
       "Parent URL": "https://www.hirunews.lk/local-news.php?pageID=1659"
}