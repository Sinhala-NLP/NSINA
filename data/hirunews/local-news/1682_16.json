{
       "Source": "hirunews",
       "Timestamp": "Sunday, 19 September 2021 - 8:04",
       "Headline": "සුප්‍රසිද්ධ ඩුයින් බිස්නස් වාර්තාව නිකුත් කිරීම අත්හිටුවයි",
       "News Content": "ලෝක බැංකුව මගින් වාර්ෂිකව නිකුත් කරන සුප්‍රසිද්ධ ඩුයින් බිස්නස් වාර්තාව අඛණ්ඩව පළ කිරීම අත්හිටුවීමට තීරණය කර තිබෙනවා.\n2018 - 2020 අතර කාලයේ මෙම වාර්තාව සකස් කිරීමේ දී ඇති වූ දත්ත විකෘති කිරීම් පිළිබද අක්‍රමිකතා සම්බන්ධයෙන් සිදුකරන ලද විමර්ශනයකින් අනතුරුවයි ලෝක බැංකුව මෙම තීරණයට එළඹ ඇත්තේ.\nමෙම දත්ත විකෘති කිරීම් පිළිබද මුලින්ම වාර්තා වූයේ පසුගිය 2020 වසරේ ජුනි මාසයේදීයි.\nඑවකට ලෝක බැංකුවේ ප්‍රධාන විධායක නිලධාරිනිය වූ වත්මන් ජාත්‍යන්තර මූල්‍ය අරමුදලේ කළමණාකාර අධ්‍යක්ෂවරිය වන ක්‍රිස්ටලිනා ජෝර්ජියේවා සහ හිටපු ලෝක බැංකු සභාපතිවරයෙකු වන යොන්ග් කිංග්ගේ බලපෑම් මත මෙම දත්ත විකෘති කිරීම් සිදුකර ඇති බවටයි චෝදනා එල්ල වන්නේ.\nකෙසේ වෙතත් වොෂින්ටන් හි විල්මර්හෙල් නම් නීති සමාගම මගින් මේ පිළිබදව විමර්ශන සිදුකළා. එහිදී අනාවරණ වී ඇත්තේ විවිධ රටවල් මෙම වාර්තාවේ දත්ත වෙනස් කිරීම සදහා බලපෑම් කර ඇති බවයි.\nචීනය, එක්සත් ආරාබි එමීර් රාජ්‍යය, සෞදි අරාබිය සහ අසර්බයිජානය යන රටවල් මෙම වාර්තාවේ වර්ගීකරණයන් හි ඉහළට පැමිණීම සඳහා අභ්‍යන්තර මැදිහත්වීම් සිදුකර ඇති බව සදහන්.",
       "URL": "https://www.hirunews.lk/282613/සුප්‍රසිද්ධ-ඩුයින්-බිස්නස්-වාර්තාව-නිකුත්-කිරීම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1682"
}