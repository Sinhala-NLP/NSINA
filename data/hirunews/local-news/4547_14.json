{
       "Source": "hirunews",
       "Timestamp": "Tuesday, 25 April 2017 - 19:08",
       "Headline": "නිනිදහස් පක්ෂයේ අවශ්‍යතා අනුව කැබිනට් සංශෝධන බැහැ - එජාපයෙන් ප්‍රකාශයක්",
       "News Content": "නිදහස් පක්ෂයේ අභිමතය පරිදි පමණක් කැබිනට් සංශෝධනයක් සිදුකළ නොහැකි බව එක්සත් ජාතික පක්ෂය පවසනවා.\nසිරිකොත එක්සත් ජාතික පක්ෂ මූලස්ථානයේ අද කැඳවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී නලින් බණ්ඩාර මේ බව සඳහන් කළා.\nජනාධිපතිවරයා සහ අග්‍රාමාත්‍යවරයා සාකච්ඡා කර රටේ අවශ්‍යතාවය මත කැබිනට් සංශෝධනයක් සිදුකිරීම ගැටලූවක් නොවන බව සඳහන් කළ ඔහු කියා සිටියේ ශ්‍රී ලංකා නිදහස් පක්ෂයේ හෝ එක්සත් ජාතික පක්ෂයේ අමාත්‍යවරුන්ට අවශ්‍ය පරිදි කැබිනට් සංශෝධනයක් සිදුනොකළ යුතු බවයි.\nමෙවර මැයි දිනය වෙනුවෙන් ඒකාබද්ධ විපක්ෂය වැය කරන්නේ පසුගිය ආණ්ඩු සමයේදී වංචා සහගත ලෙස රැස් කරගත් මුදල් බවයි මන්ත්‍රීවරයා එහිදී කියා සිටියේ.\nඒකාබද්ධ විපක්ෂය ප්‍රකාශ කරන පරිදි ලක්ෂ 20 ක ජනතාවක් ගාලූ මුවදොර පිටියට ගෙනවිත් පෙන්වන ලෙසයි ඔහු වැඩිදුරටත් කියා සිටියේ.",
       "URL": "https://www.hirunews.lk/159966/නිනිදහස්-පක්ෂයේ-අවශ්‍යතා-අනුව-කැබිනට්-සංශෝධන-බැහැ-එජාපයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4547"
}