{
       "Source": "hirunews",
       "Timestamp": "Tuesday, 11 August 2020 - 12:39",
       "Headline": "සහල් මිශ්‍ර කර සැකසූ සත්ව ආහාර තොගයක් ඒකලින් සොයා ගැනේ",
       "News Content": "ඒකල ගුවන් හමුදා කඳවුර ආසන්නයේ පිහිටි සත්ව ආහාර නිෂ්පාදන ආයතනයක තිබී, සහල් මිශ්‍ර කර සැකසූ සත්ව ආහාර මෙට්‍රික් ටොන් 30කට අධික ප්‍රමාණයක් සොයා ගත් බව පාරිභෝගික අධිකාරිය පවසනවා.\nඑම අධිකාරිය ප්‍රකාශ කළේ ප්‍රධාන කාර්යාලයට ලද තොරතුරකට අනුව අද (11) පෙරවරුවේ මෙම වැටලීම සිදුකළ බවයි.\nසත්ත්ව ආහාර සඳහා සහල් හෝ වී යොදා ගත යුතු නොවන බව පාරිභෝගික කටයුතු පිළිබද අධිකාරිය මේ වන විට ගැසට් නිවේදනයක්  මගින් ද දැනුම් දී තිබෙනවා.\nඒ අනුව විදේශීය සමාගමකට අයත් අදාළ සත්ත්ව ආහාර නිෂ්පාදන ආයතනයට එරෙහිව නඩු පැවරීමට කටයුතු කළ බවයි පාරිභෝගික කටයුතු පිළිබද අධිකාරිය වැඩිදුරටත් කියා සිටියේ.",
       "URL": "https://www.hirunews.lk/247573/සහල්-මිශ්‍ර-කර-සැකසූ-සත්ව-ආහාර-තොගයක්-ඒකලින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2527"
}