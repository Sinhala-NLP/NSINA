{
       "Source": "hirunews",
       "Timestamp": "Friday, 15 July 2022 - 8:13",
       "Headline": "ජනපතිගේ ඉල්ලා අස්වීම ගැන කථානායකගේ නිල නිවේදනය තවත් සුළු මොහොතකින් (වීඩියෝ)",
       "News Content": "ජනාධිපති ගෝඨාභය රාජපක්ෂගේ ඉල්ලා අස්වීම පිළිබඳ කථානායක මහින්ද යාපා අබේවර්ධනගේ නිල නිවේදනය තවත් සුළු මොහොතකින් ප්‍රකාශයට පත් කිරීමට නියමිත යි.\nඒ, කථානායක නිල නිවසේදී පැවැත්වෙන විශේෂ මාධ්‍ය හමුවකදී යි.\nකථානායකවරයාගේ මෙම නිල ප්‍රකාශය හිරු ටී.වී ඔස්සේ සජීවීව තවත් සුළු මොහොතකින් විකාශය කිරීමට නියමිත යි.\nජනාධිපති ගෝඨාභය රාජපක්ෂගේ ඉල්ලා අස්වීමේ ලිපිය, විද්්‍යුත් තැපෑල මගින් ඊයේ කථානායකවරයා වෙත ලැබී තිබුණා.\nකෙසේ වෙතත් ඉන් පසුව කථානායක කාර්යාලය නිවේදනයක් නිකුත් කරමින් සඳහන් කළේ, එහි නිරවද්‍යතාව තහවුරු කරගැනීමෙන් පසුව සහ සියලු නීතිමය කටයුතු අවසන් කිරීමෙන් අනතුරු ව අද ඒ පිළිබඳ නිල නිවේදනය ප්‍රකාශයට පත් කරන බවයි.",
       "URL": "https://www.hirunews.lk/310022/ජනපතිගේ-ඉල්ලා-අස්වීම-ගැන-කථානායකගේ-නිල-නිවේදනය-තවත්-සුළු-මොහොතකින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1020"
}