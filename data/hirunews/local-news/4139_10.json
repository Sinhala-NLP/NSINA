{
       "Source": "hirunews",
       "Timestamp": "Saturday, 06 January 2018 - 13:03",
       "Headline": "දෙල්තොට නගරයේ සුනඛයන් හදිසියේ මිය යයි (ඡායාරූප)",
       "News Content": "දෙල්තොට නගරයේ මස්මාංශ අලෙවි කරන වෙළඳසැල් ආසන්නයේ සුනඛයන් රැසක් හදිසියේ මිය යාම පිළිබඳව නගරවාසීන් කුතුහලයට පත්වී තිබෙනවා.\nකෙසේ වෙතත්, මෙම සිද්ධියට හේතුව මෙතෙක් අනාවරණ කරගෙන නැහැ.\nරෝගී තත්ත්වයකින් තොරව මෙලෙස හදිසියේම සුනඛයින් මියයාම සැක සහිත බවයි දෙල්තොට නගරවාසීන් හිරු ප්‍රවෘත්ති අංශයට සඳහන් කළේ.\nකෙසේ වෙතත්, අප මේ සම්බන්ධයෙන් දෙල්තොට මහජන සෞඛ්‍ය පරීක්ෂක එච්.එම්.සී. බණ්ඩාරගෙන් විමසීමක් කළා.\nවිෂ ශරීරගතවීමෙන් සුනඛයින් මෙලෙස මියයන්නට ඇති බවට සැක පළ කරන බවයි ඔහු කියා සිටියේ.\nඡායාරූප - තලාතුඔය, අසේල වික්‍රමාරච්චි",
       "URL": "https://www.hirunews.lk/180333/දෙල්තොට-නගරයේ-සුනඛයන්-හදිසියේ-මිය-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4139"
}