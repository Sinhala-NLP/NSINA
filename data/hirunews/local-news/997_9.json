{
       "Source": "hirunews",
       "Timestamp": "Sunday, 24 July 2022 - 10:15",
       "Headline": "අන්තරායකාරී ලෙස ඉන්ධන ප්‍රවාහනය කළ පුද්ගලයෙකු එස්.ටී.එෆ්. භාරයට",
       "News Content": "විශේෂ කාර්ය බලකාය සියඹලාණ්ඩුව නිලධාරින්ට ලද තොරතුරකට අනුව බලපත්‍ර රහිතව ඉතා අන්තරායකාරී ලෙසින් ඉන්ධන ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබෙනවා.\nඒ සියඹලාණ්ඩුව ප්‍රදේශයේදියි.\nමෙම සැකකරු අන්තරායකාරී ලෙසින් ප්‍රවාහනය කරමින් සිටි ඩීසල් ලීටර් 420 අඩංගු ප්ලාස්ටික් ටැංකියක්, පෙට්‍රල් ලීටර් 120ක් අඩංගු ගැලුම් 06ක් සහ එය ප්‍රවාහනයට යොදාගත් ලොරි රථයක් ද පොලිස් භාරයට ගැනුණා.\nමෙලෙස අත් අඩංගුවට ගෙන ඇත්තේ 56 හැවිරිදි සියඹලාණ්ඩුව - දෙවිනුවර පදිංචිකරුවෙක්.\nවැඩිදුර විමර්ශන කටයුතු සියඹලාණ්ඩුව පොලිසිය සිදු කරනවා.",
       "URL": "https://www.hirunews.lk/310812/අන්තරායකාරී-ලෙස-ඉන්ධන-ප්‍රවාහනය-කළ-පුද්ගලයෙකු-එස්-ටී-එෆ්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=997"
}