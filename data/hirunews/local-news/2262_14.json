{
       "Source": "hirunews",
       "Timestamp": "Monday, 21 December 2020 - 11:32",
       "Headline": "බලපත්‍ර ලබාගෙන ඛනිජ සම්පත් ගවේෂණ සිදුනොකරන අයගේ බලපත්‍ර අහෝසියි",
       "News Content": "ඛනිජ සම්පත් ගවේෂණ බලපත්‍ර ලබාගෙන අදාළ ගවේෂණයන් සිදුනොකරන පුද්ගලයින්ගේ බලපත්‍ර අහෝසි කිරීමට පරිසර අමාත්‍යාංශය, භූ විද්‍යා සමීක්ෂණ හා පතල් කාර්යාංශයට උපදෙස් ලබාදී තිබෙනවා.\nග්‍රැෆයිට්, ඉල්මනයිට්, රූටයිල්, සර්කෝන් හා ගානට් යන ඛනිජ ගවේෂණයන් සඳහායි භූ විද්‍යා සමීක්ෂණ හා පතල් කාර්යාංශය විසින් මේ වන විට බලපත්‍ර නිකුත් කර ඇත්තේ.\nඑම බලපත්‍ර ලබාගෙන කිසිදු ගවේෂණයක් සිදුනොකරන පුද්ගලයින් ඒවා වැඩි මිලට විදේශ සමාගම්වලට හා වෙනත් පුද්ගලයන්ට අලෙවි කිරීම් සිදුවන බවට ලැබී ඇති පැමිණිලි සලකා අදාළ තීරණය ගෙන තිබෙනවා.",
       "URL": "https://www.hirunews.lk/257543/බලපත්‍ර-ලබාගෙන-ඛනිජ-සම්පත්-ගවේෂණ-සිදුනොකරන-අයගේ-බලපත්‍ර-අහෝසියි",
       "Category": "Local News",
       "Parent URL": "https://www.hirunews.lk/local-news.php?pageID=2262"
}