{
       "Source": "hirunews",
       "Timestamp": "Tuesday, 07 June 2022 - 22:47",
       "Headline": "මහ බැංකු අධිපති ඉවත් කිරීමේ සුදානමක් ? (වීඩියෝ)",
       "News Content": "ජනාධිපතිවරයාගේ අනුදැනුමකින් තොරව ආචාර්ය නන්දලාල් වීරසිංහ මහ බැංකු අධිපති ධුරයෙන් ඉවත් කිරීමේ සූදානමක් ඇති බව මහ බැංකුවේ විශ්‍රාම ලත් විධායක නිලධාරීන්ගේ සංසදය පවසනවා.\nජනාධිපති ගෝඨාභය රාජපක්ෂ මහතා වෙත ලිපියක් යොමු කරමින් ඔවුන් ඉල්ලා සිටින්නේ එය වහාම නැවැත්වීමට කටයුතු කරන ලෙසයි.\nආචාර්ය නන්දලාල් වීරසිංහ මහතා මහ බැංකු අධිපති ධුරයෙන් ඉවත් කිරීමේ සූදානමක් පිළිබඳ තොරතුරු වාර්තා වන බව මහ බැංකුවේ විශ්‍රාම ලත් විධායක නිලධාරීන්ගේ සංසදය පවසනවා.\nඔවුන් ජනාධිපතිවරයා වෙත ලිපියක් යොමුකරමින් පවසන්නේ ජනාධිපතිවරයාගේ අනුදැනුමකින් තොරව ආචාර්ය නන්දලාල් වීරසිංහ මහතා මහ බැංකු අධිපති ධුරයෙන් ඉවත් කිරීමේ සූදානමක් ඇති බවත් එය වහාම නැවැත්වීමට කටයුතු කරන\nලෙසයි.\nරට මුහුණදී ඇති මෙම බැරෑරුම් තත්ත්වය හමුවේ අත්හදා බැලීම් කළ නොහැකි බවද අදාළ ලිපියේ සඳහන්.\nහිටපු මහබැංකු අධිපතිවරයා ඉල්ලා අස්වීමෙන් පසුව ඔහුගේ ඉතිරි ධුර කාලය සඳහා වීරසිංහ මහතා පත් කර ඇති බවත් ජූලි පළමු වැනිදා සිට වසර 6ක ධුර කාලයක් සඳහා ඔහු යලි පත් කළ යුතු බවත් මහ බැංකුවේ විශ්‍රාම ලත් විධායක\nනිලධාරීන්ගේ සංසදය ජනාධිපතිවරයාගෙන් ඉල්ලා සිටිනවා.\nඔවුන් පෙන්වා දෙන්නේ ආචාර්ය නන්දලාල් වීරසිංහ මහතාට මහ බැංකුවේ විශ්වාසනීයත්වය සහ වෘත්තීය ගෞරවය රැක ගනිමින් මේ මොහොතේ ක්‍රියා කිරීමේ හැකියාවක් ඇති බවයි.\nමේ අතර මහ බැංකු අධිපති ආචාර්ය නන්දලාල් වීරසිංහ හා අග්‍රාමාත්‍ය රනිල් වික්‍රමසිංහ යන මහත්වරුන් අතර විරසකයක් ඇති බවට පළවන ඇතැම් වාර්තා තරයේ ප්‍රතික්ෂේප කරන බව ශ්‍රී ලංකා මහ බැංකුව අද ට්විටර් පණිවුඩයක් නිකුත්\nකරමින් අවධාරණය කළා.\nඑහි සඳහන් වුණේ ශ්‍රී ලංකාවේ ආර්ථිකය නැවත නගා සිටුවීම වෙන්වෙන් අග්‍රාමාත්‍යවරයා හා මහ බැංකුවේ අධිපතිවරයා අතර සුහදශීලී සම්බන්ධයක් පවත්වාගෙන යන බවයි.",
       "URL": "https://www.hirunews.lk/306509/මහ-බැංකු-අධිපති-ඉවත්-කිරීමේ-සුදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1112"
}