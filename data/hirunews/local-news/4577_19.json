{
       "Source": "hirunews",
       "Timestamp": "Wednesday, 05 April 2017 - 12:08",
       "Headline": "ෆවුසිට චෝදනා කියවා දෙයි",
       "News Content": "පසුගිය රජය සමයේ අපදා කළමනාකරණ අමාත්‍යංශය සදහා නෙදර්ලන්තයෙන් පරිත්‍යාගයක් ලෙස ලැබුණු රුපියල් කෝටි 02ක් පමණ වටිනා වහනයක් සිය පෞද්ගලික පරිහරණයට යොදාගැනීම සම්බන්ධයෙන් රාජ්‍ය අමාත්‍ය ඒ.එච්.එම් ෆවුසිට විරුද්ධව ගොනුකර තිබු නඩුව අද කැඳවනු ලැබුවා.\nඒ කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර ඉදිරියේ.\nඑහිදී අධිකරණයේ භාෂා පරිවර්තක විසින් සැකකරුට විවෘත අධිකරණය ඉදිරියේ චෝදනා 04කින් යුත් චෝදනා පත්‍රය කියවා දුන්නා.\nසැකකරු වෙනුවෙන් පෙනී සිටි නීතීඥවරයා අධිකරණය හමුවේ කරුණු දක්වමින් පෙන්වා දුන්නේ එම චෝදනා පත්‍රය ගොනුකර ඇත්තේ නීතියේ ප්‍රතිපාදන වලට පටහැනිව බවයි.\nසිය සේවා දායකයට විරුද්ධව පැමිණිල්ල ගොනුකර ඇති පුද්ගලයා පැමිණිල්ලේ පිටපත් තමන් වෙත භාරදී නොමැති බවටද මුලික විරෝධතාවයක් දක්වමින් නීතීඥවරයා අධිකරණයට පෙන්වා දුන්නා.\nඒ අනුව එම මුලික විරෝධතාව පිළිබද නියෝගය ලබන මැයි මස 05 වනදා ප්‍රකාශ කිරීමට අධිකරණය තීරණය කළා.\nඅල්ලස් හෝ දුෂණ විමර්ශන කොමිෂන් සභාව විසින් මෙම නඩුව ගොනුකර තිබෙනවා.",
       "URL": "https://www.hirunews.lk/158540/ෆවුසිට-චෝදනා-කියවා-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4577"
}