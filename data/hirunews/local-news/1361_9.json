{
       "Source": "hirunews",
       "Timestamp": "Saturday, 12 February 2022 - 10:21",
       "Headline": "ඉන්දියානු සංචාරකයන්ට වරප්‍රසාදයක්",
       "News Content": "කොරෝනා වසංගතයෙන් අඩාල වූ මෙරට සංචාරක කර්මාන්තය යළි පණ ගැන්වීමේ පියවරක් ලෙස ඉන්දියානු සංචාරකයන්ට ශ්‍රී ලංකාවට පැමිණ සිය වීසා බලපත් ලබා ගැනීමේ පහසුකම ලබාදීමට රජය තීරණය කර තිබෙනවා.\nඉන්දියාව මෙරට විශාලතම සංචාරක වෙළඳපොල වන අතර, පසුගිය වසරේදී ද මෙරටට පැමිණි සංචාරකයන්ගෙන් සියයට 42 ක් ඉන්දියානුවන්.\nශ්‍රී ලංකාවට පැමිණ වීසා බලපත් ලබා ගැනීමේ පහසුකම මීට පෙර යුරෝපීය රටවලට ලබා දී තිබූ අතර ඉන්දියාව ද ඒ සඳහා එක් කළ බවයි ශ්‍රී ලංකා සංචාරක ප්‍රවර්ධන ආයතනයේ සභාපතිනි කිමාලි ප්‍රනාන්දු සඳහන් කළේ.",
       "URL": "https://www.hirunews.lk/296808/ඉන්දියානු-සංචාරකයන්ට-වරප්‍රසාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1361"
}