{
       "Source": "hirunews",
       "Timestamp": "Tuesday, 18 June 2019 - 12:43",
       "Headline": "පාස්කු ප්‍රහාරය ගැන සොයන, තේරීම් කාරක සභාව කථානායක හමුවේ",
       "News Content": "පාස්කු ඉරිදා ප්‍රහාරය පිළිබදව සොයා බැලීමට පත් කළ පාර්ලිමේන්තු තේරීම් කාරක සභාවේ නියෝජිතයින් කථානායක කරු ජයසූරිය සමඟ කථානායක කාර්යාලයේ මේ වන විට සාකච්ඡාවක නිරත වනවා.\nතේරීම් කාරක සභාවේ ඉදිරි වැඩපිළිවෙල සහ ක්‍රියාකාරීත්වය පිළිබදව මෙහිදී අවධානය යොමු කෙරෙනු ඇති.\nමේ අතර, පාස්කු ඉරිදා ප්‍රහාරය පිළිබදව සොයා බැලීමට පත් කළ පාර්ලිමේන්තු තේරීම් කාරක සභාව අද යළි පස්වරු 2ට රැස්වීමට නියමිතයි.\nඅද දිනයේදී කාත්තන්කුඩි පොලීසියේ හිටපු ස්ථානාධිපතිවරයා සහ සුෆී මුස්ලිම් සංවිධානයට අයත් සාමාජිකයන් කිහිප දෙනෙකු ද අද දිනයේ සාක්ෂි විමසීම සඳහා මෙම පාර්ලිමේන්තු තේරීම් කාරක සභාව හමුවට කැදවා තිබෙනවා.",
       "URL": "https://www.hirunews.lk/218626/පාස්කු-ප්‍රහාරය-ගැන-සොයන-තේරීම්-කාරක-සභාව-කථානායක-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3294"
}