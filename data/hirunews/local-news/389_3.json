{
       "Source": "hirunews",
       "Timestamp": "Wednesday, 26 April 2023 - 18:46",
       "Headline": "පාසල් දරුවන්ට දිවා ආහාර වේල ලබා නොදෙන බව අධ්‍යාපන ඇමති පිළිගනී",
       "News Content": "බස්නාහිර හැර සෙසු සියලු පළාත්වල පාසල් දරුවන්ට ආහාර සැපයීම, සැපයුම්කරුවන්ට මුදල් ගෙවීම ප්‍රමාද වීම හේතුවෙන් නතර වී ඇති බව අධ්‍යාපන අමාත්‍ය සුසිල් ප්‍රේමජයන්ත අද (26) පාර්ලිමේන්තුවේදී ප්‍රකාශ කළා.\nඅමාත්‍යවරයා මේ බව සඳහන් කළේ ජාතික ජනබලවේගයේ නායක පාර්ලිමේන්තු මන්ත්‍රී අනුර කුමාර දිසානායක ස්ථාවර නියෝග යටතේ යොමුකළ ප්‍රශ්නයකට පිළිතුරු ලබාදෙමින්.\nමේ අතර, පාසල් බෑග් සහ සපත්තු මිල පහත හෙලීමට දේශීය නිෂ්පාදකයින් එකඟත්වය පළ කර ඇති බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඒ අනුව, මිල පහත හෙලීමේ ප්‍රතිශතය එළැඹෙන මස 23 වැනිදා නිල වශයෙන් දැනුම්දීමට නියමිතයි.\nමුදල් රාජ්‍ය අමාත්‍යවරයා මේ බව සඳහන් කළේ දේශීය පාසල් පාවහන් සහ බෑග් නිෂ්පාදකයින්ගේ සහභාගීත්වයෙන් මුදල් අමාත්‍යාංශයේ පැවති සාකච්ඡාවක දීයි.",
       "URL": "https://www.hirunews.lk/333520/පාසල්-දරුවන්ට-දිවා-ආහාර-වේල-ලබා-නොදෙන-බව-අධ්‍යාපන-ඇමති-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=389"
}