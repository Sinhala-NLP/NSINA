{
       "Source": "hirunews",
       "Timestamp": "Friday, 28 August 2020 - 8:34",
       "Headline": "2020 සාමාන්‍ය පෙළ විභාගය 2021 ජනවාරි 18 සිට 27 දක්වා (වීඩියෝ)",
       "News Content": "මේ වසරේ පැවැත්වීමට නියමිතව තිබූ සාමාන්‍ය පෙළ විභාගය ලබන වසරේ ජනවාරි 18 වනදා සිට 27 වනදා දක්වා පැවැත්වෙන බව අධ්‍යාපන අමාත්‍ය මහාචාර්ය ජී.එල්. පීරිස් ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් අමාත්‍යවරයා කියා සිටියේ සෞඛ්‍ය නිර්දේශ අනුව මෙම තීරණයට එළඹුනු බවයි.\nකොරෝනා වෛරසය ව්‍යාප්තිය පාලන කිරීමේ ක්‍රියාමාර්ග හේතුවෙන් මේ වසරේ දෙසැම්බර් මස නියමිත පරිදි විභාගය පැවැත්වීමට බාධා එල්ලවූ අතර, ඒ සම්බන්ධයෙන් ඊයේ පස්වරුවේ විශේෂ සාකච්ඡාවක් අධ්‍යාපන අමාත්‍යාංශයේදී පැවැත්වුණා.\nඑමෙන්ම තුන්වන පාසල් වාරය දෙසැම්බර් 24 වනදායින් අවසන් වන අතර, ලබන වසරේ පළමු පාසල් වාරය ජනවාරි 4 වනදා ආරම්භ කිරීමට නියමිතයි.",
       "URL": "https://www.hirunews.lk/248820/2020-සාමාන්‍ය-පෙළ-විභාගය-2021-ජනවාරි-18-සිට-27-දක්වා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2493"
}