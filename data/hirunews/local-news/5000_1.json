{
       "Source": "hirunews",
       "Timestamp": "Sunday, 19 June 2016 - 10:05",
       "Headline": "බගවන්තලාව පොලිස් නිලධාරීන් පිරිසකට බඹර ප්‍රහාරයක්",
       "News Content": "බඹර ප්‍රහාරයක් එල්ලවීම හේතුවෙන් බගවන්තලාව - පොලිස් ස්ථානාධිපති කේ සී ධර්මප්‍රිය රෝහල්ගත කර තිබෙනවා.\nශාරීරික ව්‍යායාම් සඳහා අද උදෑසන ඔහු තවත් නිලධාරීන් කිහිප දෙනෙකු සමඟ කොටියාගල වතුයාය ප්‍රදේශයට ගොස් ඇති අතර එහිදීයි මෙම බඹර ප්‍රහාරය එල්ල වී ඇත්තේ.\nඔහුට අමතරව තවත් පොලිස් නිලධාරීන් දෙදෙනෙකුට මෙම බඹර ප්‍රහාරය එල්ල වී තිබෙනවා.\nගසක බැද තිබූ බඹර කූඩුවක් එක්වරම ඇවිස්සීමෙන් මෙම බඹර ප්‍රහාරය එල්ල වී ඇති අතර බගවන්තලාව රෝහලේ ප්‍රතිකාර ලබන පොලිස් නිලධාරීන්ගේ තත්ත්වය බරපතල නොවන බව රෝහල් ප්‍රකාශකයෙකු සදහන් කළා.",
       "URL": "https://www.hirunews.lk/135919/බගවන්තලාව-පොලිස්-නිලධාරීන්-පිරිසකට-බඹර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=5000"
}