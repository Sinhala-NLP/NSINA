{
       "Source": "hirunews",
       "Timestamp": "Tuesday, 16 March 2021 - 15:02",
       "Headline": "අවුරුදු සමයේ සහල් හිඟයක් ඇති වෙන්නේ නැහැ කෘෂිකර්ම ඇමති කියයි",
       "News Content": "වී අලෙවි මණ්ඩලය මඟින් මිලදී ගත් වී තොග සතොසට සහ සමුපකාර දෙපාර්තමේන්තුවට මුදාහැරීමට තීරණය කළ බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nඒ අනුව වී අලෙවි මණ්ඩලය මගින් මිලදි ගත් වී මෙට්‍රික් ටොන් 20000ක් සතොසට සහ සමුපකාරයට මුදා හැරෙනු ඇති.\nනව වසර සඳහා පාරිභෝගිකයන්ට අඩු මිලට සහල් ලබාදීමට මෙම වී තොග භාවිත කරන බවයි කෘෂිකර්ම අමාත්‍යවරයා පවසන්නේ.\nමෙම පියව‍රත් සමඟ මේ වනවිට කෘත්‍රිමව ඉහළ දමා ඇති සහල් මිල පහත වැටෙන බවත් ඒ අනුව සහල් තොග සඟවාගෙන සිටින මහා පරිමාණ ව්‍යාපාරිකයන්ට සිය තොග වෙළෙඳපොළට නිකුත් කිරීමට සිදුවන බවත් අමාත්‍යවරයා වැඩිදුරටත් පැවසුවා.\nඒ අනුව උත්සව සමයේදී සහල් මිල වැඩිවීමක් හෝ සහල් හිඟයක් ඇති නොවන බවටයි අමාත්‍යවරයා විශ්වාසය පළ කරන්නේ.",
       "URL": "https://www.hirunews.lk/265505/අවුරුදු-සමයේ-සහල්-හිඟයක්-ඇති-වෙන්නේ-නැහැ-කෘෂිකර්ම-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2084"
}