{
       "Source": "hirunews",
       "Timestamp": "Friday, 16 September 2022 - 10:15",
       "Headline": "බාලවයස්කාර දැරියකට ලිංගික අතවර කළ පුද්ගලයකු අත් අඩංගුවට (වීඩියෝ)",
       "News Content": "තමාගේ ජංගම දුරකථනයේ අඩංගු අසභ්‍ය දර්ශන නැරඹීම ප්‍රතික්ෂේප කළ හොත් විශ්ව ශක්තියෙන් බන්ධනයක් සිදු කර කුසට දරුවකු ලබාදෙන බවට තර්ජනය කරමින් වයස අවුරුදු 12ක බාලවයස්කාර දැරියකට ලිංගික අතවර කළ විශ්ව ශක්තියෙන් ලෙඩ සුව කරන වෛද්‍යායතනයක් පවත්වාගෙන ගිය පුද්ගලයකු අත්අඩංගුවට ගෙන තිබෙනවා.\nඑසේ අත්අඩංගුවට ගෙන තිබුණේ, කුලියාපිටිය - පල්ලේවෙල ප්‍රදේශයේ වෙදමැදුරක් පවත්වාගෙන යමින් සුව මෙහෙයන් සිදු කරන විලපොළ ප්‍රදේශයේ පදිංචිකරුවක්.\nසැකකරු බාලවයස්කාර දැරියට වසර දෙකක කාලයක් තිස්සේ අසභ්‍ය දර්ශන ජංගම දුරකථනය මඟින් පෙන්වා ලිංගික අතවර සිදු ක‍ර ඇති බව යි වාර්තා වන්නේ.",
       "URL": "https://www.hirunews.lk/315528/බාලවයස්කාර-දැරියකට-ලිංගික-අතවර-කළ-පුද්ගලයකු-අත්-අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=865"
}