{
       "Source": "hirunews",
       "Timestamp": "Thursday, 26 August 2021 - 11:14",
       "Headline": "දකුණු කොරියාවත් පොලී අනුපාත ඉහළ නංවයි",
       "News Content": "කොරෝනා වෛරස් ගෝලීය වසංගතය ආරම්භ වීමෙන් පසු ප්‍රතිපත්ති පොලී අනුපාත ඉහළ නැං වූ ප්‍රථම ආසියාතික රට වූයේ ශ්‍රී ලංකාවයි.\nඒ මහබැංකුව මඟින් පසුගිය සතියේ ප්‍රතිපත්ති පොලී අනුපාත පදනම් ඒකක 50කින් ඉහළ නැංවීමත් සමඟයි.\nඒ අනුව, මහබැංකුවේ නිත්‍ය තැන්පතු පහසුකම් අනුපාතිකය සියයට 5 දක්වා සහ නිත්‍ය ණය පහසුකම් අනුපාතිකය සියයට 6 දක්වා ඉහළ ගියා.\nදකුණු කොරියාව ද අද එරට ප්‍රතිපත්ති පොලී අනුපාත සියයට දශම 5 සිට සියයට දශම 7යි 5 දක්වා ඉහළ නංවනු ලැබුවා.\nඒ අනුව, කොරෝනා වසංගතයෙන් පසු ප්‍රතිපත්ති පොලී අනුපාත ඉහළ නැංවූ ආසියාකරයේ ප්‍රධාන පෙළේ ආර්ථිකයක් හිමි පළමු රට වන්නේ දකුණු කොරියාවයි.\nඋද්ධමනය ඉහළ යාම ඇතුළු කොරෝනා වසංගතයෙන් ඇති වන ආර්ථික අවදානම අවම කිරීම එහි අරමුණයි.",
       "URL": "https://www.hirunews.lk/280640/දකුණු-කොරියාවත්-පොලී-අනුපාත-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=1730"
}