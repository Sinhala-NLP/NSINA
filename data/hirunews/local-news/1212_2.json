{
       "Source": "hirunews",
       "Timestamp": "Sunday, 24 April 2022 - 18:06",
       "Headline": "උත්සව ශාලා ගාස්තුත් ඉහළ නංවයි - සබන් මිලත් අහස උසට",
       "News Content": "භාණ්ඩ මිල ඉහළ යෑමේ තත්වය තුළ සිය ඇණවුම් ගාස්තු සියයට 40කින් ඉහළ දැමීමට තීරණය කළ බව සමස්ත ලංකා උත්සව ශාලා සහ ආහාර සපයන්නන්ගේ සංගමය ප්‍රකාශ කළා.\nඑහි සභාපති අතුල කළුආරච්චි කියා සිටියේ මෙතෙක් ඇණවුම් ලබාදී ඇති අය වෙනුවෙන් සියයට විස්සකින් පමණක් ගාස්තු ඉහළ නංවන බවයි.\nඑමෙන්ම, අමුද්‍රව්‍ය ආනයන සීමා හේතුවෙන් ඡායාරූපකරණ කටයුතුවල මිල ගණන් සියයට 40 කින් ඉහළ දැමීමට සිදුව ඇති බවද ජාතික ඡායාරූප උපදේශක සභාව මීට පෙර සදහන් කළා.\nමේ අතර, වෙළදපොළේ සබන් මිල ඉහළ ගොස් ඇති බවට සමාජ මාධ්‍ය ඔස්සේ මෙන්ම ඇතැම් මාධ්‍ය වාර්තා මගින් අනාවරණ කර තිබුණා.\nමේ පිළිබදව අප සොයා බැලීමක් කළ අතර එහිදී අනාවරණ වූයේ රුපියල් 70ක්ව පැවති රෙදි සෝදන සබන් කැටයක මිල රුපියල් 100 ඉක්මවා ඇති බවයි.\nඑමෙන්ම ළදරුවන් සදහා භාවිත කරන සබන් කැටයක මිල රුපියල් 75 සිට 175 දක්වාත් ඉහළ ගොස් තිබෙනවා.\nමීට අමතරව ඇග ගල්වන අනෙකුත් සබන් කැටයක මිල ද රුපියල් 100 දක්වා ඉහළ ගොස් ඇති බවයි වෙළදපොළ ආරංචි මාර්ග සදහන් කළේ.\nඇතැම් සුපිරි වෙළදසැලවල සහ සාමාන්‍ය වෙළදසැලවල්වල මේ වන විට අලෙවි කිරීම සදහා සබන් නොමැති බවට ද වාර්තා වනවා.",
       "URL": "https://www.hirunews.lk/302708/උත්සව-ශාලා-ගාස්තුත්-ඉහළ-නංවයි-සබන්-මිලත්-අහස-උසට",
       "Category": "Local News",
       "Parent URL": "https://www.hirunews.lk/local-news.php?pageID=1212"
}