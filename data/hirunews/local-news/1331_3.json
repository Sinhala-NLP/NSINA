{
       "Source": "hirunews",
       "Timestamp": "Saturday, 26 February 2022 - 20:10",
       "Headline": "හිරු CIA අනාවරණයෙන් පසු බලධාරී දෙඇස් විවර වෙයි (වීඩියෝ)",
       "News Content": "දඹදෙණිය, වඩුවාකෙටු ගල විනාශ කිරීමට බලපත්‍ර ලබා දුන් භූ විද්‍යා හා පතල් කැණීම් කාර්යාංශයේ නිලධාරීන්ගෙන්ම මෙම විනාශය පිළිබඳ වාර්තා කැදවීම විමතියට කරුණක් බව පුජ්‍ය පාහියංගල ආනන්ද සාගර හිමියන් පවසනවා.\nහිරු සී.අයි.ඒ.අනාවරණයෙන් පසු වඩුවා කෙටු ගලට සිදු වු විනාශය සම්බන්ධයෙන් පරිසර අමාත්‍යවරයාගේ මැදිහත්වීම සම්බන්ධයෙන් අදහස්\nපළ කරමින් උන්වහන්සේ මේ පිළිබද අදහස් පළ කළා.\nමෙරට තුන් වැනි රාජධානිය වන දඹදෙණියට අයත් ඓතිහාසික වඩුවා කෙටු ගලේ පාදම සුණුවිසුණු කරමින් ගල් කොරියක් පවත්වාගෙන යන බව හිරු සී.අයි.ඒ.හරහා අප පසුගිය 23 වැනිදා හෙළි කළා.\nඒ අනුව මෙහි සිදුව ඇති නිදන් හෑරීම් සම්බන්ධයෙන් ස්ථානීය පරීක්ෂණයක් සිදු කිරීම සදහා ඊයේ (25) ගිරිඋල්ල පොලිස් ස්ථානාධිපතිවරයා ඇතුළු නිලධාරීන් කණ්ඩායමක් මෙම ස්ථානයට පැමිණියා.\nනිදන් හෑරීම් සම්බන්ධයෙන් ප්‍රශ්න කිරීම සඳහා ගල් කොරියේ සේවය කළ පුද්ගලයන් තුන් දෙනෙකු ඊයේ ගිරිඋල්ල පොලිසිය වෙත කැදවා තිබුණා.\nමේ අතර, දඹදෙණිය - වඩුවා කෙටු ගල සම්බන්ධයෙන් හිරු සී.අයි.ඒ. කළ අනාවරණයට ඊයේ පාර්ලිමේන්තුවේ අවධානයට ද යොමු වුණා.",
       "URL": "https://www.hirunews.lk/298139/හිරු-cia-අනාවරණයෙන්-පසු-බලධාරී-දෙඇස්-විවර-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1331"
}