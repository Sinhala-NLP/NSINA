{
       "Source": "hirunews",
       "Timestamp": "Sunday, 25 December 2022 - 19:32",
       "Headline": "ලොව වැඩිම නිවාඩු ඇති රාජ්‍යයන් අතර ශ්‍රී ලංකාවට 5 වැනි තැන",
       "News Content": "ලෝකයේ වැඩිම ප්‍රමාණයක් නිවාඩු සහිත රාජ්‍යයන් ලැයිස්තුගත කර තිබෙනවා.\nඑහි ශ්‍රී ලංකාවට හිමිව ඇත්තේ 5 වැනි ස්ථානයයි.\nශ්‍රී ලංකාවට ඉදිරියෙන් සිටින රාජ්‍යය වන්නේ ඉරාකයයි.\nඉරාකය නිවාඩු 26කට හිමිකම් කියන අතර, ශ්‍රී ලංකාව හෙටට (26) යෙදී ඇති විශේෂ නත්තල් නිවාඩුවත් සමග වාර්ෂික නිවාඩු 25කට හිමිකම් කියනවා.\n2019 වර්ෂය වනවිට කාම්බෝජය වැඩිම නිවාඩු සහිත රාජ්‍යය බවට පත් වී ඇති අතර, ශ්‍රී ලංකාව ඒ වසරේ දී මෙම ලැයිස්තුවේ දෙවැනි ස්ථානයට පත්ව ඇත්තේ ඉන්දියාව තුන්වැනි තැනට ඇද දමමින්.\nඑම වසර වනවිට ද ශ්‍රී ලංකාව සතුව නිවාඩු 26ක් ප්‍රකාශයට පත් කර තිබෙනවා.\nවසර තුනකුත් ගතවනවිට ද ශ්‍රී ලංකාව මෙම ලැය්ස්තුවේ පස්වැනියා වී ඇත්තේ පෙර තිබූ නිවාඩු ඒ අයුරින් ම ඉතිරි කර තබමින් වීම ද සුවිශේෂී කරුණක්.",
       "URL": "https://www.hirunews.lk/323541/ලොව-වැඩිම-නිවාඩු-ඇති-රාජ්‍යයන්-අතර-ශ්‍රී-ලංකාවට-5-වැනි-තැන",
       "Category": "Local News",
       "Parent URL": "https://www.hirunews.lk/local-news.php?pageID=643"
}