{
       "Source": "hirunews",
       "Timestamp": "Tuesday, 28 September 2021 - 6:47",
       "Headline": "හෙරොයින් සමඟ සැකකාරියක් අත්අඩංගුවට",
       "News Content": "මට්ටක්කුලිය පොලිස් වසමේ සමිත්පුර ප්‍රදේශයේ දී කොළඹ උතුර අපරාධ විමර්ශන ඒකකයේ නිලධාරින් විසින් සිදු කළ වැටලීමක දී හෙරොයින් සමඟ කාන්තාවක් අත්අඩංගුවට පත් වී තිබෙනවා.\nඅත්අඩංගුවට ගන්නාවිට සැකකාරිය සතු ව හෙරොයින් ග්‍රෑම් 25යි මිලිග්‍රෑම් 280ක් තිබී ඇති අතර, ඇය වයස අවුරුදු 32ක් වූ මට්ටක්කුලිය ප්‍රදේශයේ පදිංචිකාරිනියක්.\nසැකකාරිය අත්අඩංගුවට ගෙන මෝදර පොලිස් ස්ථානයට භාර දී තිබෙන අතර, අද (28) දින මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධ ව වැඩිදුර පරීක්ෂණ මෙහෙයවන්නේ මෝදර පොලිසිය යි.\nමීට අමතර ව ග්‍රෑන්පාස් සහ බොරැල්ල යන ප්‍රදේශවලින් ද හෙරොයින් ජවාරමේ නිරත වූ සැකකරුවන් හතර දෙනෙකු අත්අඩංගුවට ගත් බවයි, පොලිස් මාධ්‍ය ඒකකය වාර්තා කළේ.",
       "URL": "https://www.hirunews.lk/283415/හෙරොයින්-සමඟ-සැකකාරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1664"
}