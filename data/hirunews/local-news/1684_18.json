{
       "Source": "hirunews",
       "Timestamp": "Saturday, 18 September 2021 - 7:11",
       "Headline": "මුනුබුරාගේ පිහි ප්‍රහාරයෙන් මිත්තණිය මරු වැළඳ ගනී",
       "News Content": "මුනුබුරා විසින් පිහියකින් පහර දී සිය මිත්තණිය ඝාතනය කළ පුවතක් වැලිවේරිය, නැදුන්ගමුව, කොච්චි වත්ත ප්‍රදේශයෙන් වාර්තා වනවා.\nවැලිවේරිය පොලිසිය පැවසුවේ 74 හැවිරිදි කාන්තාවක් මෙලෙස ඝාතනයට ලක්ව ඇති අතර ඊයේ (17) පස්වරුවේ මෙම ඝාතනය සිදුව ඇති බවයි.\nනිවසේ දී ඇති ඇති වූ ආරවුලක දී මුනුබුරා විසින් පහර දීමට තැත් කරන අවස්ථාවේ අදාල කාන්තාව නිවසින් පිටතට දුවමින් සිටින අවස්ථාවේ ඇය පසුපස එලවා ගොස් ඇති මුනුබුරා අතේ තිබූ පිහියෙන් මිත්තණියගේ හිසට පහර දී තිබෙනවා.\nඝාතනයට ලක්වූ කාන්තාවගේ මෘත ශරීරය ගම්පහ රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය සහ මහේස්ත්‍රාත් පරීක්ෂණය අද (18) දිනයේ දී සිදු කිරීමට නියමිතව ඇති බවයි අප වාර්තාකරු පැවසුවේ.\nඅපරාධය සිදු කළ සැකකරු වැලිවේරිය පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/282522/මුනුබුරාගේ-පිහි-ප්‍රහාරයෙන්-මිත්තණිය-මරු-වැළඳ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1684"
}