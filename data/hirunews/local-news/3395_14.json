{
       "Source": "hirunews",
       "Timestamp": "Friday, 19 April 2019 - 15:02",
       "Headline": "ගම්පහ - විගොඩ සණස සභාපති අත්අඩංගුවට",
       "News Content": "රුපියල් කෝටි 100 කට ආසන්න මූල්‍ය වංචාවක් සම්බන්ධයෙන් චෝදනා එල්ලවූ ගම්පහ - විගොඩ සණස සමිතියේ සභාපති සමීර සේනානායක අත්අඩංගුවට ගෙන තිබෙනවා.\nඅද පෙරවරුවේ විශේෂ පොලිස් කණ්ඩායමක් විසින් පොලීසිය මගහරිමින් සිටි ඔහු ගම්පහ ප්‍රදේශයේ රථ ගාලකදී අත්අඩංගුවට ගෙන ඇත්තේ ප්‍රජා පොලිස් ඒකකය ලබාදුන් තොරතුරකට අනුවයි.\nවැඩිදුර පරීක්ෂණ සඳහා සැකකාර සභාපතිවරයා අපරාධ පරීක්ෂණ දෙපාර්තමේන්තුවට භාරදෙන බව ප්‍රදේශය භාර උසස් පොලිස් නිලධාරියෙකු සඳහන් කළා.\nවිගොඩ සණස සමිතියේ මුදල් වංචනික අයුරින් විවිධ ව්‍යාපෘතිවල යෙදවීම සහ තැන්පතුකරුවන්ට මුදල් ලබා නොදීමට එරෙහිව එම තැන්පපතුකරුවන් පසුගියදා උද්ඝෝෂණයකද නිරතවුණා.",
       "URL": "https://www.hirunews.lk/214766/ගම්පහ-විගොඩ-සණස-සභාපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3395"
}