{
       "Source": "hirunews",
       "Timestamp": "Wednesday, 16 October 2019 - 18:46",
       "Headline": "මැර ප්‍රහාරයට එරෙහිව ආබාධිත රණවිරුවන් අදත් විරෝධතාවයේ",
       "News Content": "අමාත්‍ය මංගල සමරවීරගේ ආධාරකරුවන් බවට පැවසෙන මැර පිරිසක් ආබාධිත සෙබලෙකුට පහරදීම ඇතුළු හේතු කිහිපයක් මුල් කර ගනිමින් රණවිරු අයිතිවාසිකම් සුරැකීමේ ජාතික බලවේගය අදත් කොටුව දුම්රියපොල ඉදිරිපිට විරෝධතාවක නිරත වුණා.\nකොටුව දුම්රියපොල ඉදිරිපිට පැවති ආබාධිත රණවිරුවන්ගේ සත්‍යග්‍රහය අමාත්‍ය මංගල සමරවීරට දෝෂාරෝපණය කළ බවට චෝදනා කරමිනුයි පසුගිය 7 වනදා කොල්ලූපිටිය ප්‍රදේශයේදී අදාළ සෙබලාට පහරදී තිබුණේ.\nපහරදුන් පිරිස අත්අඩංගුවට ගෙන අධිකරණයට ඉදිරිපත් කිරීමෙන් පසු ඇප මත මුදා හැරියා.\nවිරෝධතාවයේ යෙදුණු පිරිස පසුව, ජනාධිපති ලේකම් කාර්යාලයට ගොස් සංදේශයක් භාර දුන් අතර පොලිස් මූලස්ථානයට ද පැමිණිල්ලක් ඉදිරිපත් කර තිබුණා.",
       "URL": "https://www.hirunews.lk/226381/මැර-ප්‍රහාරයට-එරෙහිව-ආබාධිත-රණවිරුවන්-අදත්-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=3094"
}