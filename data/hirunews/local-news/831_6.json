{
       "Source": "hirunews",
       "Timestamp": "Sunday, 02 October 2022 - 0:32",
       "Headline": "ඉන්දීය ලෙජන්ඩ්ස් කණ්ඩායමට ලකුණු 33ක ජයක්",
       "News Content": "රෝඩ් සේෆ්ටි ලෝක ක්‍රිකට් තරගාවලියේ අවසන් මහා තරගය ලකුණු 33කින් ජය ගැනීමට ඉන්දීය ලෙජන්ඩ්ස් කණ්ඩායම අද සමත්වුණා.\nරායිපූර් හිදී යි තරගය පැවැත්වුණේ.\nජායිපූර්හිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ඉන්දීය ලෙජන්ඩ්ස් කණ්ඩායම නියමිත පන්දුවාර 20 අවසානයේ කඩුලු 6ක් දැවී ලබාගත් ලකුණු සංඛ්‍යාව 195 ක්.\nආරම්භක පිතිකරු නාමන් ඕජා නොදැවී ලකුණු 108යි. නායක සචින් තෙන්ඩුල්කාර් කිසිදු ලකුණක් නොලබා සිටියදී පිටියෙන් ඉවත් කිරීමට නුවන් කුලසේකර සමත්වුණා.\nවිනේ කුමාර් ලකුණු 36යි. යුවරාජ් සිං ලකුණු 19ක් ලබාගත්තා. ඉර්ෆාන් පතන් ලකුණු 11යි.\nයුසුෆ් ෆතාන් කිසිදු ලකුණක් නොලබා දැවී ගියා.\nමේ අනුව රෝඩ් සේෆ්ටි ක්‍රිකට් තරගාවලියේ අවසන් මහා තරගය ජය ගැනීමට ශ්‍රී ලංකා ලෙජන්ඩ්ස් කණ්ඩායමට හිමිවූ ඉලක්කය ලකුණු 196ක්.\nපිළිතුරු ඉනිම වෙනුවෙන් පිටියට පිවිසි ශ්‍රී ලංකා ලෙජන්ඩ්ස් කණ්ඩායමට පන්දුවාර 18යි පන්දු 5ක් අවසානයේ සියලුදෙනා දැවී ලබාගැනීමට හැකිවුයේ ලකුණු 162ක් පමණයි.\nජීවන් මෙන්ඩිස් ලකුණු 20ක් අසේල ගුණරත්න ලකුණු 19 ක් නායක තිලකරත්න දිල්ෂාන් ලකුණු 11ක් සහ උපුල් තරංග ලකුණු 10ක් ලබාගත්තා. දිල්ෂාන් මුණවීර ලකුණු 9යි.\nඉෂාන් ජයරත්න ලකුණු 51ක් සහ මහේල උඩවත්ත ලකුණු 26ක් ලබාගත්තා.",
       "URL": "https://www.hirunews.lk/316821/ඉන්දීය-ලෙජන්ඩ්ස්-කණ්ඩායමට-ලකුණු-33ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=831"
}