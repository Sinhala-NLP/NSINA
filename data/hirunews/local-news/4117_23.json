{
       "Source": "hirunews",
       "Timestamp": "Friday, 19 January 2018 - 18:46",
       "Headline": "තුන්කොන් විරසකය ගැන ඒකාබද්ධයට සැකයක්",
       "News Content": "ශ්‍රී ලංකා නිදහස් පක්ෂය, එක්සත් ජාතික පක්ෂය සහ ජනතා විමුක්ති පෙරමුණ ව්‍යාජ විරසකයක් පෙන්නුම් කරමින් සිටින බව ඒකාබද්ධ විපක්ෂය පවසනවා.\nපාර්ලිමේන්තු මන්ත්‍රී රංජිත් සොයිසා මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමහබැංකු බැඳුම්කර වංචාවට සම්බන්ධ අර්ජුන ඇලෝසියස් සහ පර්පෙචුවල් සමාගම සතු සියලූ වත්කම් එක් රැයකින් රාජසන්තක කළ යුතු බව ද එහිදී රංජිත් සොයිසා මන්ත්‍රීවරයා ප්‍රකාශ කළා.\nරත්නපුර - රක්වාන නිදහස් පක්ෂ ආසන සංවිධායක ධුරයෙන් මන්ත්‍රීවරයා ඉවත් කිරීම පිළිබඳව එහිදී මාධ්‍යවේදීන් ප්‍රශ්න කළා.\nමන්ත්‍රීවරයා කියා සිටියේ තමන් ආසන සංවිධායක ධුරයෙන් ඉවත් කිරීම සම්බන්ධයෙන් තමන්ට ලිඛිත දැනුම් දීමක් සිදුකර නොමැති බවයි.\nනිදහස් පක්ෂ මන්ත්‍රීවරයෙකු ලෙස පක්ෂය, එක්සත් ජාතික පක්ෂය සමඟ කටයුතු කරන තෙක් හිටපු ජනාධිපතිවරයා සමඟ ජනතාව වෙනුවෙන් ඉදිරියට කටයුතු කරන බවයි මන්ත්‍රීවරයා එහිදී කියා සිටියේ.\nඑම මාධ්‍ය හමුවට එක්වූ පාර්ලිමේන්තු මන්ත්‍රී විජිත බේරුගොඩ කියා සිටියේ බැඳුම්කර පිළිබඳ ජනාධිපති කොමිසම අග්‍රාමාත්‍යවරයාගෙන් ප්‍රශ්න කළ ආකාරය ගැටළු සහගත බවයි.\nබැඳුම්කර ජනපති කොමිසමට අග්‍රාමාත්‍යවරයා කරුණු දැක්වීම පමණක් සිදුකළ බව ද මන්ත්‍රීවරයා ප්‍රකාශ කළේ ඒ හේතුවෙන් නීතියේ, සාධාරණත්වය බැඳුම්කර ජනපති කොමිසම තුළින් ඉටු නොවූ බව ප්‍රකාශ කරමින්.",
       "URL": "https://www.hirunews.lk/181498/තුන්කොන්-විරසකය-ගැන-ඒකාබද්ධයට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=4117"
}