{
       "Source": "hirunews",
       "Timestamp": "Monday, 10 December 2018 - 10:10",
       "Headline": "පිළියන්දලදී කාන්තාවක් ඝාතනය කිරීමේ  සිද්ධියේ ප්‍රධාන සැකකරු අත්අඩංගුවට",
       "News Content": "පිළියන්දල - මාවිත්තර ප්‍රදේශයේදී තියුණු ආයුධයකින් ගෙළ කපා කාන්තාවක් ඝාතනය කිරීමේ සිද්ධියේ ප්‍රධාන සැකකරු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අත්තිඩිය ප්‍රදේශයේදී ඊයේ මෙම සැකකරු පිළියන්දල පොලීසිය අත්අඩංගුවට ගෙන ඇති බවයි.\nසැකකරු ඝාතන සිද්ධීන් සහ කොල්ලකෑම් රැසකට සම්බන්ධ බවට මූලික පරීක්ෂණවලදී අනාවරණ වී තිබෙනවා.\nඝාතනය සඳහා යොදාගත් තියුණු ආයුධය සහ අදාළ කාන්තාවගෙන් කොල්ලකන ලද රන් භාණ්ඩ අලෙවි කළ පත්‍රිකාද සැකකරු සතුව තිබියදී පොලිස් භාරයට ගනු ලැබුවා.\nපසුව එම රන් භාණ්ඩ මිලදී ගත් 57 හැවිරිදි කෝට්ටේ ප්‍රදේශයේ පදිංචිකරුවෙකුද අත්අඩංගුවට ගනු ලැබූ බවයි පොලීසිය සඳහන් කළේ.",
       "URL": "https://www.hirunews.lk/205845/පිළියන්දලදී-කාන්තාවක්-ඝාතනය-කිරීමේ-සිද්ධියේ-ප්‍රධාන-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3612"
}