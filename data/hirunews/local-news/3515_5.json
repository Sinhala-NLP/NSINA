{
       "Source": "hirunews",
       "Timestamp": "Wednesday, 06 February 2019 - 20:10",
       "Headline": "හිරු CIA වැටලූ රණවිරුවන් සූරාකෑම",
       "News Content": "මියගිය හා ආබාධිත රණවිරු පවුල්වල සාමාජිකයින් වෙත රුපියල් ලක්ෂ 30 ක මුදලක් ලබා දෙන බව පවසමින් මුදල් එක් රැස් කරන සංවිධානයකට රණවිරුවන් පිරිසක් ඊයේ එප්පාවල අධිරාණිගම ප්‍රදේශයේදී  විරෝධතා එල්ල කළා.\nඔවුන් චෝදනා කලේ අදාල සංවිධානය ලියාපදිංචි ගාස්තු ලෙස රුපියල් 3,000 ද ලබාගෙන වසර තුනක සිට රණවිරුවන් රවටන බවයි.\nඅනුරාධපුර , එප්පාවල, අධිරාණිගම ප්‍රදේශයේ පවත්වාගෙන යන  මානව හිමිකම් හා ස්වාභාවික සම්පත් සුරැකීමේ ජාතික සංවිධානය නම් කාර්යලයක් මගින් කලක සිට මිය ගිය හා ආබාධිත රණවිරුවන්ගේ තොරතුරු ලබා ගෙන තිබුනා.\nඒ රණවිරුවෙකු සදහා රුපියල් ලක්ෂ 30 ක මුදලක් එක්සත් ජාතීන්ගේ සංවිධානය හරහා ලබාදෙන බවට පොරොන්දු වෙමින්.\nඑම මුදල ලබාදීම සදහා රණවිරුවන්ගේ තොරතුරු මෙන්ම රුපියල් 3,000 ක මුදලක් ද අය කර තිබෙනවා.\nමෙහි සාමාජිකත්වය ගැනීමට පැමිණෙන රණවිරුවන්ට සංවිධානයේ නිලධාරීන් පවසා ඇත්තේ මේ වනවිට රුපියල් කෝටි 31 ක චෙක්පතක් ද ලැබී ඇති බවයි.",
       "URL": "https://www.hirunews.lk/209866/හිරු-cia-වැටලූ-රණවිරුවන්-සූරාකෑම",
       "Category": "Local News",
       "Parent URL": "https://www.hirunews.lk/local-news.php?pageID=3515"
}