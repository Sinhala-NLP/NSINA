{
       "Source": "hirunews",
       "Timestamp": "Friday, 11 August 2017 - 13:13",
       "Headline": "උමා ඔය ව්‍යාපෘතිය වහාම අත්හිටුවන්නැයි ඉල්ලා දිවුරුම් ප්‍රකාශයක්",
       "News Content": "උමා ඔය බහු කාර්ය ව්‍යාපෘතිය වහාම අත්හිටුවන ලෙසට නියෝගයක් නිකුත් කරන ලෙස ඉල්ලා පරිසර යුක්ති කේන්ද්‍රය හා බණ්ඩාරවෙල ප්‍රදේශවාසීන් සිව් දෙනෙකු අද ශ්‍රේෂ්ඨාධිකරණයට දිවුරුම් ප්‍රකාශයක් ඉදිරිපත් කර තිබෙනවා.\nඑහි සදහන් කර ඇත්තේ නිසි පරිසර ඇගයීම් වාර්තාවක් නොමැතිව ව්‍යාපෘතිය ආරම්භ කර ඇති බව මේ වනවිට තහවුරු වී ඇති බවයි.\nඒ හේතුවෙන් ප්‍රදේශයේ ජනතාවගේ ජන ජීවිතයට බාධා එල්ල වී ඇති බව ද එහි වැඩිදුරටත් සදහන් කර තිබෙනවා.\nඋමාඔය ව්‍යාපෘතිය සම්බන්ධයෙන් මෙම පිරිස මීට පෙර ගොනුකර තිබූ නඩුව ශ්‍රේෂ්ඨාධිකරණයේදී අද විභාගයට ගත් අතර එහිදී නිීතිපතිවරයා විසින් ඉදිරිපත් කරන බවට සදහන් කළ ව්‍යාපෘතියට අදාළ වාර්තාවන් ඉදිරිපත් කර තිබුණේ නැහැ.\nඅද දිනය තුළ එය ඉදිරිපත් කරන ලෙස නියෝග කළ ත්‍රිපුද්ගල විනිසුරු මඩුල්ල නඩුව යළි ලබන මස 29 වනදා කැදවීමට තීරණය කළා.",
       "URL": "https://www.hirunews.lk/168178/උමා-ඔය-ව්‍යාපෘතිය-වහාම-අත්හිටුවන්නැයි-ඉල්ලා-දිවුරුම්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4376"
}