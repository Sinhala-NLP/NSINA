{
       "Source": "hirunews",
       "Timestamp": "Thursday, 25 July 2019 - 8:31",
       "Headline": "රාජ්‍ය බුද්ධි ප්‍රධානියාගෙන් වෙනත් ස්ථානයකදී ප්‍රකාශ ගනී",
       "News Content": "රාජ්‍ය බුද්ධි සේවයේ ප්‍රධානී, ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධනගෙන් පාර්ලිමේන්තුවෙන් පිටත ස්ථානයකදී පාස්කු ඉරිදා ප්‍රහාරය සම්බන්ධයෙන් සොයාබැලෙන විශේෂ තේරීම් කාරක සභාව ප්‍රකාශයක් ලබාගෙන තිබෙනවා.\nඑම කාරක සභාවේ සභාපති නියෝජ්‍ය කථානායක ආනන්ද කුමාරසිරි හිරු ප්‍රවෘත්ති අංශයට කියා සිටියේ පැය 4 කාලයක් ඔහු කාරක සභාව හමුවේ සාක්ෂි ලබාදුන් බවයි.\nමේ අතර පොලිස් විශේෂ කාර්ය බලකායේ අණදෙන නිලධාරී ජ්‍යෙෂ්ඨ නියෝජ්‍ය පොලිස්පති එම්.ආර්. ලතීෆ්, හිටපු පොලිස්පති එන්.කේ.ඉලංගකෝන්, විශ්‍රාමික මේජර් ජෙනරාල් ලාල් පෙරේරා, හිටපු අමාත්‍යාංශ ලේකම් පද්මසිරි ජයමාන්න සහ බොදුබල සේනා සංවිධානයේ විධායක අධ්‍යක්‍ෂ ඩිලන්ත විතානගේ මෙම කාරක සභාව හමුවේ අද සාක්ෂි ලබාදීමට නියමිතයි.",
       "URL": "https://www.hirunews.lk/220979/රාජ්‍ය-බුද්ධි-ප්‍රධානියාගෙන්-වෙනත්-ස්ථානයකදී-ප්‍රකාශ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3230"
}