{
       "Source": "hirunews",
       "Timestamp": "Saturday, 09 September 2023 - 14:05",
       "Headline": "අද්භූත බලවේගයකට බිය වූ දැරියක් සිය දිවි හානි කර ගනී",
       "News Content": "අද්භූත බලවේගයක් සම්බන්ධයෙන් ඇතිවූ බියක් හේතුවෙන් මානසික ව්‍යාකූලත්වයට පත් වූ දොළොස් හැවිරිදි  දැරියක් පදිංචිව සිටි නිවසේ කාමරයක් තුළ  ගෙළ වැළලාගෙන සියදිවි හානි කරගෙන තිබෙන බව පෑලියගොඩ පොලිසිය පවසනවා.\nමෙලෙස සියදිවි හානි කරගෙන ඇත්තේ කැලණිය හිඹුටුවැල්ගොඩ ප්‍රදේශයේ පදිංචි දොළොස් හැවිරිදි පාසල් සිසුවියක බව පොලීසිය වැඩිදුරටත් අනාවරණය කරනවා.\nමෙම දැරිය සියදිවි හානිකර ගැනීමට පෙර ලිපියක් ලියා ඇති අතර එහි ඇය පත්ව ඇති අපහසුතාවය සහ පවුලේ විස්තර සියලුම දෑ සටහන් කර තිබෙන බව පොලීසිය පවසනවා.\nමෙම සම්බන්ධයෙන් වැඩිදුර විමර්ශන පෑලියගොඩ පොලිසිය විසින් සිදුකරන බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/347701/අද්භූත-බලවේගයකට-බිය-වූ-දැරියක්-සිය-දිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=41"
}