{
       "Source": "hirunews",
       "Timestamp": "Friday, 02 July 2021 - 20:28",
       "Headline": "තඹුත්තේගම කේන්ද්‍ර කරගත්, කාන්තාවක් ජයටම කරගෙන ගිය මුදල් වංචාව කොටුවෙයි (වීඩියෝ)",
       "News Content": "රුපියල් ලක්ෂයක මුදලක් සඳහා, 30% ක ඉහළ පොළී මුදලක් ලබාදෙන බව පවසමින් අනුරාධපුර - තඹුත්තේගම ප්‍රදේශය කේන්ද්‍ර කර ගනිමින් සිදුකෙරුණු රුපියල් කෝටි 10කට ආසන්න මුදල් වංචාවක් පිළිබද හිරු සී.අයි.ඒ. තොරතුරු අනාවරණය කර ගත්තා.\nතඹුත්තේගම පොලිසියේ උසස් නිලධාරියෙකු පැවසුවේ අදාළ කාන්තාවගේ මුදල් ගනුදෙනු සම්බන්ධයෙන් මේ වනවිට පැමිණිලි රැසක් ලැබී ඇති බවයි.\nඅනුරාධපුර - තඹුත්තේගම ප්‍රදේශය ආශ්‍රිතව සිදුව ඇති මෙම මහා පරිමාණ මුදල් වංචාවට වැඩි වශයෙන් හසුව ඇත්තේ ආරක්ෂක අංශවල සාමාජිකයන් පිරිසක් බවයි හිරු සී.අයි.ඒ. සිදුකළ සොයා බැලීමේදී හෙළිවුයේ.",
       "URL": "https://www.hirunews.lk/275896/තඹුත්තේගම-කේන්ද්‍ර-කරගත්-කාන්තාවක්-ජයටම-කරගෙන-ගිය-මුදල්-වංචාව-කොටුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1845"
}