{
       "Source": "hirunews",
       "Timestamp": "Thursday, 08 June 2023 - 19:57",
       "Headline": "වරප්‍රසාද රකින්නැයි ගජේන්ද්‍ර කුමාර් කතානායකගෙන් ඉල්ලයි - පාර්ලිමේන්තුවත් උණුසුම්",
       "News Content": "තම අයිතිවාසිකම් සහ වරප්‍රසාද සුරක්ෂිත කිරීම සදහා වන සුදුසු යැයි හැගෙන ක්‍රියාමාර්ග ගන්නා ලෙස දෙමළ ජාතික ජනතා පෙරමුණේ පාර්ලිමේන්තු මන්ත්‍රී ගජේන්ද්‍රකුමාර් පොන්නම්බලම් කතානායකවරයාගෙන් ඉල්ලීමක් කර තිබෙනවා.\nකතානායක මහින්ද යාපා අබේවර්ධන වෙත පිටු පහකින් යුත් දීර්ඝ ලිපියක් යොමු කරමින් ඔහු පෙන්වා දී ඇත්තේ පසුගියදා තමන් අත්අඩංගුවට ගැනීම සහ ඊට අදාළ ක්‍රියාවලිය තුළ තම වරප්‍රසාද සහ අයිතිවාසිකම් කඩවීමක් සිදුව ඇති බවයි.\nඅදාළ ලිපිය මගින් මන්ත්‍රීවරයා මෙම අත්අඩංගුවට ගැනීමට මුල්වූ සිදුවීම සම්බන්ධයෙන් දීර්ඝ පැහැදිළි කිරීමක් කර තිබෙනවා.\nඑසේම ඔහු මේ සම්බන්ධයෙන් අද පාර්ලිමේන්තුවේදී විශේෂ ප්‍රකාශයක්ද සිදුකළා.\nඉන් අනතුරුව මහජන ආරක්ෂක අමාත්‍ය ටිරාන් අලස් ඊට පිළිතුරු ලබාදීමේදී උණුසුම් සංවාදයක්ද ඇතිවුණා.",
       "URL": "https://www.hirunews.lk/337399/වරප්‍රසාද-රකින්නැයි-ගජේන්ද්‍ර-කුමාර්-කතානායකගෙන්-ඉල්ලයි-පාර්ලිමේන්තුවත්-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=284"
}