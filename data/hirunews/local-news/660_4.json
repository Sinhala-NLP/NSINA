{
       "Source": "hirunews",
       "Timestamp": "Saturday, 17 December 2022 - 23:27",
       "Headline": "ගෙවුණු වසරේ ලොව වැඩිම ආදායම්ලාභියා අදානි",
       "News Content": "ඉන්දීය ප්‍රකෝටිපතියෙකුවන ගෞතම් අදානිගේ වත්කම් ගෙවුණු වසර තුළ කැපී පෙනෙන අන්දමින් ඉහළ ගොස් තිබෙනවා.\nබ්ලූම්බර්ග් සගරාව නිකුත් කළ නවතම වාර්තාවකට අනුව මෙම වසර තුළ ලොව වැඩි ම ආදායමක් උපයා ඇත්තේ අදානි විසිනුයි.\nඔහුගේ අදානි සමාගම මෙම වසරේදී පමණක් උපයාගෙන ඇති මුදල අමෙරිකානු ඩොලර් බිලියන 44ක්.\n‍\nෆෝබ්ස් වාර්තාවට අනුව ඔහු සතු සමස්ත ධනය අමෙරිකානු ඩොලර් බිලියන 132.6ක් වන අතර ඔහු ලොව තෙවැනි ධනවතා ලෙසයි හඳුන්වන්නේ.\nඔහු අබිබවා ඇත්තේ ලොව ධනවත්ම මිනිසාවන බර්නාඩ් ආනෝල්ට් සහ ඉලොන් මස්ක් සතුව පමණයි.",
       "URL": "https://www.hirunews.lk/322936/ගෙවුණු-වසරේ-ලොව-වැඩිම-ආදායම්ලාභියා-අදානි",
       "Category": "Local News",
       "Parent URL": "https://www.hirunews.lk/local-news.php?pageID=660"
}