{
       "Source": "hirunews",
       "Timestamp": "Sunday, 12 February 2023 - 19:51",
       "Headline": "වසන්ත මුදලිගේ නිදහස් කිරීමේ නියෝගය බලරහිත කරන්නැයි ඉල්ලා නීතිපතිගෙන් ප්‍රතිශෝධන අයදුම්පතක්",
       "News Content": "අන්තර් විශ්ව විද්‍යාල ශිෂ්‍ය බලමණ්ඩලයේ කැදවුම්කරු වසන්ත මුදලිගේ චෝදනා වලින් නිදහස් කරමින් කොළඹ ප්‍රධාන මහේස්ත්‍රාත් ප්‍රසන්න අල්විස් විසින් ලබාදී තිබූ නියෝගය බලරහිත කරන ලෙස ඉල්ලා නීතිපතිවරයා කොළඹ මහාධිකරණය හමුවේ ප්‍රතිශෝධන අයදුම්පතක් ගොනු කර තිබෙනවා.\nත්‍රස්තවාදය වැළැක්වීමේ පනත යටතේ අත්අඩංගුවට ගෙන නීතිපති උපදෙස් ලැබෙන තෙක් රක්ෂිත බන්ධනාගාර ගත කර සිටි එම සැකකරුට නීතිපතිවරයා වෙනුවෙන් පෙනී සිටි නීතිඥවරුන් දැක්වූ විරෝධතා පිළි නොගෙන නීතිපති උපදෙස් ලැබීමට පෙර ඇප දීමට බලයක් මහේස්ත්‍රාත් අධිකරණයට නොමැති බවයි නීතිපතිවරයා පෙන්වා දී ඇත්තේ.\nඑසේ තිබියදීත් නඩුවකින් සැකකරු නිදහස් කිරිම නීතියට පටහැනි බැවින් ප්‍රධාන මහේස්ත්‍රාත්වරයාගේ නියෝගය අවලංගු කරන ලෙසයි ප්‍රතිශෝධන අයදුමෙන් ඉල්ලා ඇත්තේ.\nඑමෙන්ම නඩුව පෙර තිබූ තත්ත්වයේම පවත්වා ගෙන යාමට නියෝගයක් නිකුත් කරන ලෙසද ඉල්ලා තිබෙනවා.",
       "URL": "https://www.hirunews.lk/327254/වසන්ත-මුදලිගේ-නිදහස්-කිරීමේ-නියෝගය-බලරහිත-කරන්නැයි-ඉල්ලා-නීතිපතිගෙන්-ප්‍රතිශෝධන-අයදුම්පතක්",
       "Category": "Local News",
       "Parent URL": "https://www.hirunews.lk/local-news.php?pageID=540"
}