{
       "Source": "hirunews",
       "Timestamp": "Sunday, 05 February 2023 - 10:26",
       "Headline": "ව්‍යවස්ථා සභාව හෙට තුන්වන වරටත් රැස්වෙයි",
       "News Content": "ආණ්ඩුක්‍රම ව්‍යවස්ථා සභාව තුන්වන වරටත් හෙට (06) රැස්වනවා.\nකථානායක මහින්ද යාපා අබේවර්ධනගේ ප්‍රධානත්වයෙන් පස්වරු 3 ට එය රැස්වීමට නියමිත බවයි වාර්තාවන්නේ.\nපසුගිය 30 වනදා සහ 25 වනදා ව්‍යවස්ථා සභාව රැස්වූ අවස්ථාවේදී කොමිෂන් සභා සඳහා නව සාමාජිකයින් පත් කිරීමේ ක්‍රමවේදය පිළිබඳ සාකච්ඡාවට ලක්වුණා.\nඒ අනුව පුවත්පත් දැන්වීම් මගින් පෙබරවාරි මස 1 වනදා සිට 15 වනදා දක්වා එම කොමිෂන් සභා සඳහා සාමාජිකයින් පත් කිරීමට අයදුම්පත් කැඳවීමටයි තීරණය කෙරුණේ.\nඒ අනුව මැතිවරණ, රාජ්‍ය සේවා, ජාතික පොලිස්, විගණන සේවා, මානව හිමිකම්, අල්ලස් හෝ දූෂණ චෝදනා විමර්ශනය, මුදල්, සීමානිර්ණය සහ ජාතික ප්‍රසම්පාදන යන කොමිෂන් සභා සඳහා සුදුසුකම් ලත් පුද්ගලයන්ට ඒ සඳහා අයදුම්පත් යොමුකිරීමට හැකිවනවා.",
       "URL": "https://www.hirunews.lk/326698/ව්‍යවස්ථා-සභාව-හෙට-තුන්වන-වරටත්-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=557"
}