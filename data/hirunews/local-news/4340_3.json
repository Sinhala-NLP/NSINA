{
       "Source": "hirunews",
       "Timestamp": "Sunday, 03 September 2017 - 15:49",
       "Headline": "නිදහස් පක්ෂ 66 වන සංවත්සරය ජනපතිගේ ප්‍රධානත්වයෙන් ඇරඹේ",
       "News Content": "ශ්‍රී ලංකා නිදහස් පක්ෂයේ 66 වන සංවත්සර සැමරුම පක්ෂ සභාපති ජනාධිපති මෛත්‍රීපාල සිරිසේනගේ ප්‍රධානත්වයෙන් බොරැල්ල කැම්බල් පිටියේදී මේ වනවිට ආරම්භ වී තිබෙනවා.\nනිදහස් පක්ෂයේ මහ ලේකම් අමාත්‍ය දුමින්ද දිසානායක සහ නිදහස් සන්ධානයේ මහ ලේකම් අමාත්‍ය මහින්ද අමරවීර විසින් ජනාධිපතිවරයා පිළිගනු ලැබුවා.\nනිදහස් පක්ෂ සංවත්සරයේ මෙවර  තේමාව ‘‘ජනබලය හරි අතට’’ යන්නයි. දිවයිනේ නන් දෙසින් නිදහස් පාක්ෂිකයන් විශාල සංඛ්‍යාවක් සංවත්සර සැමරුමට එක්ව සිටින අතර, බොරැල්ල මංසන්ධියේ සිට තවමත් ජනතාව කැම්බල් පිටියට පා ගමනින් පැමිණෙමින් සිටින බවයි එහි සිටින හිරු වාර්තාකරුවන් සඳහන් කළේ.",
       "URL": "https://www.hirunews.lk/170063/නිදහස්-පක්ෂ-66-වන-සංවත්සරය-ජනපතිගේ-ප්‍රධානත්වයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4340"
}