{
       "Source": "hirunews",
       "Timestamp": "Friday, 09 June 2023 - 19:40",
       "Headline": "ලංකාවෙන් රිලව් ඉල්ලා චීනය කළ ඉල්ලීම තවමත් පවතින බව කෘෂිකර්ම ඇමති පවසයි",
       "News Content": "ශ්‍රී ලංකාවෙන් රිලවුන් ලක්ෂයක් ලබා ගැනීමට චීන සමාගමක් කළ ඉල්ලීම තවමත් පවතින බව කෘෂිකර්ම අමාත්‍ය මහින්ද අමරවීර අද (09) පාර්ලිමේන්තුවේදී ප්‍රකාශ කර තිබෙනවා.\nප්‍රදර්ශන කටයුතු සඳහා රිලවුන් ලක්ෂයෙක් චීනයේ සත්ව උද්‍යාන වෙන අපනයනය කරන ලෙස චීන සමාගමක් කෘෂිකර්ම අමාත්‍යාංශයෙන් ඉල්ලීමක් කර ඇති බවයි අමාත්‍යවරයා වැඩිදුරටත් ප්‍රකාශකර සිටියේ.\nඅමාත්‍ය මහින්ද අමරවීර වැඩිදුරටත් සඳහන් කර සිටියේ ඒ සම්බන්ධයෙන් කමිටුවක් පත්කර සාකච්ඡා කරමින් සිටින අතර වනජීවී සංරක්ෂණ දෙපාර්තමේන්තුව මගින් අවශ්‍ය පියවර ගත යුතු බව එහිදී නිරීක්ෂණය වූ බවයි.\nශ්‍රී ලංකාවෙන් රිලවුන් ලබා ගැනීමට චීන සමාගම තවමත් උනන්දු වන බැවින් ව්‍යාජීවී සංරක්ෂණ දෙපාර්තමේන්තුව සමඟ සාකච්ඡා කර අවසන් තීරණයක් ගන්නා බව නිලධාරීන් දක්වා ඇති බවයි අමාත්‍ය අමරවීර පාර්ලිමේන්තුවේදී සදහන් කර සිටියේ.\nරට මුහුණ දී ඇති මහා පරිමාණ වගා විනාශයට විසදුමක් ලෙස රිලවුන් අපනයනය කිරීමට ශ්‍රී ලංකා බලධාරීන් විසින් අවධානය යොමු කර ඇති අතර එය සම්පූර්ණ විසඳුමක් නොව විකල්පයක් පමණක් බවයි අමාත්‍යවරයා වැඩිදුරටත් සඳහන් කර සිටියේ.",
       "URL": "https://www.hirunews.lk/337500/ලංකාවෙන්-රිලව්-ඉල්ලා-චීනය-කළ-ඉල්ලීම-තවමත්-පවතින-බව-කෘෂිකර්ම-ඇමති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=281"
}