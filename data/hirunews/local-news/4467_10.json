{
       "Source": "hirunews",
       "Timestamp": "Friday, 16 June 2017 - 12:20",
       "Headline": "ප්‍රදේශ කිහිපයකට මිලිමීටර් 100 ඉක්මවු තද වැසි",
       "News Content": "දිවයිනේ නිරිතදිග ප්‍රදේශවල වැසි තත්වය තවදුරටත් බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nබස්නාහිර / සබරගමුව / මධ්‍යම / දකුණ සහ වයඹ  පළාත්වල විශේෂයෙන් උදෑසන සහ රාත්‍රී කාලයේ විටින් විට වැසි හෝ ගිගුරුම් සහිත වැසි ඇතිවිය හැකියි.\nකොළඹ / කලුතර / ගාල්ල සහ මාතර දිස්ත්‍රික්වල මිලිමීටර් 100 ක පමණ තද වැසි ද බලාපොරොත්තුවන බවයි දෙපාර්තමේන්තුව කියාසිටියේ.\nඌව පළාතේත් අම්පාර සහ මඩකලපුව දිස්ත්‍රික්කවලත් තැනින් තැන සවස 2 න් පසුව වැසි හෝ ගිගුරුම් සහිත වැසි ඇති වනවා.\nමේ අතර පුත්තලම සිට මන්නාරම හරහා කන්කසන්තුරය දක්වා සහ හම්බන්තොට සිට පොතුවිල් හරහා මඩකලපුව දක්වා වන මුහුදු ප්‍රදේශවල සුළගේ වේගය විටෙක පැයට කිලෝමීටර් 60 දක්වා වැඩි විය හැකි බව ද කාලගුණ විද්‍යා දෙපාර්තමේන්තුව සඳහන් කළා.\nඑබැවින් එම මුහුදු ප්‍රදේශ විටින් විට රලු විය හැකියි.",
       "URL": "https://www.hirunews.lk/163687/ප්‍රදේශ-කිහිපයකට-මිලිමීටර්-100-ඉක්මවු-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4467"
}