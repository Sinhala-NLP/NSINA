{
       "Source": "hirunews",
       "Timestamp": "Thursday, 27 April 2023 - 16:19",
       "Headline": "විදේශගත ශ්‍රමිකයින්ට ලබාදෙන තීරු බදු සහනය ඉහළට",
       "News Content": "විදේශගත ශ්‍රමිකයින් නැවත ලංකාවට පැමිණීමේ දී ගුවන්තොටුපොළ තුළ ලබාදෙන තීරු බදු සහනය මැයි 1 වනදා සිට ඉහළ නැංවීමට තීරණය කර තිබෙනවා.\nරජයේ ප්‍රවෘත්ති දෙපාර්තමේන්තුවේ දී අද (27) පැවති ප්‍රවෘත්ති සාකච්ඡාවකට එක්වෙමින් අමාත්‍ය මනූෂ නානායක්කාර සඳහන් කර සිටියේ, ඒ සඳහා වන චක්‍රලේඛය නිකුත් කර ඇති බවයි.\nනීත්‍යානුකූලව බැංකු ක්‍රමය හරහා මෙරටට මුදල් එවන විදේශ ශ්‍රමිකයින් ඉහළ නැංවූ තීරුබදු සහනය ලබාගැනීමට සුදුසුකම් ලබා තිබෙනවා.\nපසුගිය වසරේ මැයි පළමු වැනිදා සිට එවනු ලැබූ මුදල් ප්‍රමාණය මේ සඳහා සැලකිල්ලට ගනු ලබන අතර කාණ්ඩ පහක් යටතේ මෙම සහනය හිමිවන බවයි වාර්තා වෙන්නේ.",
       "URL": "https://www.hirunews.lk/333600/විදේශගත-ශ්‍රමිකයින්ට-ලබාදෙන-තීරු-බදු-සහනය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=386"
}