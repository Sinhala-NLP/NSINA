{
       "Source": "hirunews",
       "Timestamp": "Tuesday, 02 February 2021 - 7:41",
       "Headline": "අලුත්ගමදී පොලීසියට පහරදුන් එකම පවුලේ පහක් අත්අඩංගුවට",
       "News Content": "අලුත්ගම පොලීසියේ ස්ථානාධිපතිවරයා ඇතුලු පොලිස් නිලධාරීන් පිරිසකගේ රාජකාරියට බාධාකිරීම සහ පහරදීමේ සිද්ධියක් සම්බන්ධයෙන් එකම පවුලේ පස්දෙනෙකු අත්අඩංගුවට ගෙන තිබෙනවා.\nඅධිකරණ නියෝගයක් ක්‍රියාත්මක කිරීම සඳහා අලුත්ගම, මොරගල්ල ප්‍රදේශයේ නිවසකට ගිය අවස්ථාවේදී මෙම පහරදීම සිදුව ඇති බවටයි වාර්තාවන්නේ.\nඅත්අඩංගුවට ගත් පිරිස අතර කාන්තාවන් දෙදෙනෙකු ද සිටිනවා.\nඅදාළ අධිකරණ නියෝගය ක්‍රියාත්මක කිරීම සඳහා ප්‍රථමයෙන් අධිකරණ නිලධාරීන් සහ පොලිස් නිලධාරීන් කිහිපදෙනෙකු එම නිවසට ගොස් ඇති අතර, එහිදී රාජකාරියට බාධා කළ බැවින් ඒ පිළිබඳව පරීක්ෂණ කිරීම සඳහායි ස්ථානාධිපතිවරයා ඇතුලු පිරිසක් යළිත් එම නිවසට පැමිණ ඇත්තේ.\nඑහිදී නිවසේ පදිංචිව සිටි පිරිස ආවේගශීලීව පොලිස් නිලධාරීන්ගේ රාජකාරියට බාධා කර තිබෙනවා.",
       "URL": "https://www.hirunews.lk/261386/අලුත්ගමදී-පොලීසියට-පහරදුන්-එකම-පවුලේ-පහක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2174"
}