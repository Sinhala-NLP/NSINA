{
       "Source": "hirunews",
       "Timestamp": "Sunday, 02 April 2023 - 7:03",
       "Headline": "ඉන්දු - ශ්‍රී ලංකා සමුද්‍ර අභ්‍යාසයට සියල්ල සූදානම්",
       "News Content": "ඉන්දු - ශ්‍රී ලංකා වාර්ෂික ද්විපාර්ශවීය සමුද්‍ර අභ්‍යාසය හෙට (03) ආරම්භ වනවා.\nඅදියර දෙකක් යටතේ මෙවර එය පැවැත්වෙන අතර, ඉන්දීය නාවික හමුදාව නියෝජනය කරමින් කිල්තාන් සහ සාවිත්‍රි නෞකා අභ්‍යාසයට එක්වනු ඇති.\nශ්‍රී ලංකා නාවික හමුදාව වෙනුවෙන් සමුදුර සහ විජයබාහු නෞකා අභ්‍යාසයට එක්වීමට නියමිතයි.\nඊට අමතරව හෙලිකොප්ටර් යානා, ඩ්‍රෝන යානා මෙන්ම දෙරටේ නාවික හමුදාවන් නියෝජනය කරමින් විශේෂ බලකායන්ද ඊට සහභාගි වන බවයි වාර්තා වන්නේ.\nදෙරට අතර හවුල්කාරීත්වය වර්ධනය කිරීමේ අරමුණින් සිදුවන මෙම සමුද්‍ර අභ්‍යාසයට එක්වන ඉන්දීය නෞකා දෙකම වරායේදී පාසල් සිසුන් සහ අමුත්තන් වෙනුවෙන් විවෘතව තැබීම ද විශේෂත්වයක්.",
       "URL": "https://www.hirunews.lk/331494/ඉන්දු-ශ්‍රී-ලංකා-සමුද්‍ර-අභ්‍යාසයට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=440"
}