{
       "Source": "hirunews",
       "Timestamp": "Thursday, 01 October 2020 - 14:08",
       "Headline": "ශිෂ්‍යත්ව විභාග අපේක්ෂකයන්ට මෙවර ප්‍රවේශ පත්‍රයක්",
       "News Content": "5 ශ්‍රේණියේ ශිෂ්‍යත්ව විභාගයට පෙනී සිටින සියලුම විභාග අපේක්ෂකයින් සඳහා මෙවර විභාග ප්‍රවේශ පත්‍රයක් නිකුත් කිරීමට විභාග දෙපාර්තමේන්තුව පියවර ගෙන තිබෙනවා.\nමේ වනවිටත් අදාළ ප්‍රවේශ පත්‍ර දිවයිනේ සියලුම පාසල්වල විදුහල්පතිවරුන්ට යොමුකර ඇති බවයි අධ්‍යාපන අමාත්‍යාංශය නිවේදනයක කළේ.\nප්‍රවේශ පත්‍රයෙහි විභාග මධ්‍යස්ථානය සහ විභාග අංකය සඳහන් කර ඇති අතර, ජාතික ශිෂ්‍ය අනන්‍යතාවය දැක්වෙන අංකය ද එම ප්‍රවේශපත්‍රයට ඇතුළත්.\nලබන 11 වනදා ශිෂ්‍යත්ව විභාගය දිවයින පුරා විභාග මධ්‍යස්ථාන 2936 කදී පැවැත්වීමට නියමිත අතර, ඒ සඳහා අපේක්ෂකයින් තුන්ලක්ෂ 31,694 ක් පෙනී සිටිනවා.",
       "URL": "https://www.hirunews.lk/251554/ශිෂ්‍යත්ව-විභාග-අපේක්ෂකයන්ට-මෙවර-ප්‍රවේශ-පත්‍රයක්",
       "Category": "Local News",
       "Parent URL": "https://www.hirunews.lk/local-news.php?pageID=2417"
}