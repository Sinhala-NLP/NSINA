{
       "Source": "hirunews",
       "Timestamp": "Tuesday, 12 April 2022 - 7:34",
       "Headline": "ඉම්රාන් ඛාන් කඩිනම් මහමැතිවරණයක් ඉල්ලයි",
       "News Content": "පාකිස්තානයේ කඩිනම් මහ මැතිවරණයක් පවත්වන ලෙස විශ්වාසභංගයකින් බලයෙන් පහ කෙරුණු හිටපු අග්‍රාමාත්‍ය ඉම්රාන් ඛාන් බල කර සිටිනවා.\nඔහුට සහාය පළ කරමින් රට පුරා උද්ඝෝෂණ රැල්ලක් ද පැන නැගී ඇති බවයි විදෙස් වාර්තා සදහන් කළේ.\nපාකිස්තාන තෙහෙරීක් - ඊ - ඉන්සාෆ් පක්ෂ නායකයා වන ඉම්රාන් ඛාන් ට්විටර් පණිවුඩයක් නිකුත් කරමින් කියා සිටියේ, රටේ අග්‍රාමාත්‍යවරයා කවුරුන් ද යන්න තීරණය කිරීම ජනතාවට භාර දිය යුතු බවයි.\nපෙශාවර් හි දී හෙට දිනයේ දැවැන්ත රැළියක් පවත්වන බව ද ඔහු සදහන් කළා.\nඉම්රාන් ඛාන් තවදුරටත් කියා සිටින්නේ ඇමරිකාව ප්‍රමුඛ විදේශ බලවේග මගින් මෙහෙය වනු ලැබූ කුමන්ත්‍රණයක් හරහා තමා බලයෙන් පහ කෙරුණු බවයි.\nඔහුට එරෙහි විශ්වාසභංගය මෙහෙය වූ පාකිස්තාන විපක්ෂ නායක සහ මුස්ලිම් ලීගයේ නවාස් පාර්ශවයේ නායක ෂෙබාස් නවාස් පාකිස්තානයේ 23 වන අග්‍රාමාත්‍යවරයා ලෙස ඊයේ දිවුරුම් දුන්නා.\nඔහු තුන් වරක් පාකිස්තානයේ අග්‍රාමාත්‍ය ධුරය හෙබවූ නවාස් ශරීෆ්ගේ සොහොයුරායි.\nෂෙබාස් නවාස්ට ලබන වසරේ ඔක්තෝම්බරයේ මහ මැතිවරණයක් පවත්වන තුරු අග්‍රාමාත්‍ය ධුරයේ රැදී සිටිය හැකියි.\nකෙසේ නමුත් හිටපු අග්‍රාමාත්‍ය ඉම්රාන් ඛාන් සිය පක්ෂයේ මන්ත්‍රීවරුන් සමග පාකිස්තාන ජාතික සභාව හෙවත් පාර්ලිමේන්තුවෙන් ඉල්ලා අස්වූයේ කඩිනම් මැතිවරණයකට බල කරමින්.",
       "URL": "https://www.hirunews.lk/301768/ඉම්රාන්-ඛාන්-කඩිනම්-මහමැතිවරණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1235"
}