{
       "Source": "hirunews",
       "Timestamp": "Monday, 19 July 2021 - 13:24",
       "Headline": "සමගි ජනබලවේගය පාර්ලිමේන්තු වටරවුමේ උද්ඝෝෂණයක (වීඩියෝ)",
       "News Content": "තෙල් මිල ඉහළ දැමූ ගම්මන්පිල නෙරපමු - සහන කපන රට වනසන ආණ්ඩුව එලවමු යන මැයෙන් සමගි ජනබලවේගය අද පාර්ලිමේන්තු වටරවුම් පරිශ්‍රයේදී උද්ඝෝෂණයක නිරතවුණා.\nවිපක්ෂ නායක සජිත් ප්‍රේමදාස ඇතුලු මන්ත්‍රීවරුන් රැසක් ඊට එක්ව සිටි බවයි හිරු වාර්තාකරු සඳහන් කළේ.\nඔවුන් එහිදී ඉල්ලා සිටියේ තෙල් මිල පහත දමා ජනතාවට සහන සළසන ලෙසටයි.\nගම්මන්පිලගේ විශ්වාසභංගය ගැන සභා ගර්භයේ සංවාදාත්මක තත්ත්වයක්\nකෙසේ වෙතත් අමාත්‍ය උදය ගම්මන්පිලට එරෙහිව ඉදිරිපත් කර ඇති විශ්වාසභංග යෝජනාව නිසි පරිදි විපක්ෂය විසින් ඉදිරිපත් නොකිරීම සම්බන්ධයෙන් ආණ්ඩු පක්ෂය ප්‍රශ්න කිරීමත් සමග සභා ගර්භයේ සංවාදාත්මක තත්ත්වයක් ඇති වුණා.\nසමගි ජන බලවේගය විසින් ගෙන එන ලද විශ්වාසභංග යෝජනාව එම පක්ෂයේ මන්ත්‍රීවරයෙකු විසින් යෝජනා පිළිබද දැනුම්දීම සහ දිනට නියමිත කටයුතු අවස්ථාවේදී ඉදිරිපත් කිරීමට නියමිතව තිබුණ ද අදාළ මන්ත්‍රීවරයා යෝජනාව ඉදිරිපත් නොකර අදහස් දක්වා සිටි බවයි ආණ්ඩු පක්ෂය එහිදී චෝදනා කළේ.\nඑක්සත් ජාතික පක්ෂ නායක පාර්ලිමේන්තු මන්ත්‍රී රනිල් වික්‍රමසිංහ විශ්වාසභංග යෝජනාවට සංශෝධනයක් ඉදිරිපත් කිරීමත් සමඟයි ඒ පිළිබද සංවාදාත්මක තත්ත්වයක් පාර්ලිමේන්තුවේදී ඇති වූයේ.",
       "URL": "https://www.hirunews.lk/277395/සමගි-ජනබලවේගය-පාර්ලිමේන්තු-වටරවුමේ-උද්ඝෝෂණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1810"
}