{
       "Source": "hirunews",
       "Timestamp": "Friday, 27 January 2017 - 12:14",
       "Headline": "ස්වර්ණා මල්ලවාරච්චිගේ සිනමා ජීවිතයේ 50 වසරට ජනපතිගෙන් උපහාර තිලිණයක්",
       "News Content": "ප්‍රවීන සිනමා නිළි ස්වර්ණා මල්ලවාරච්චිගේ සිනමා ජීවිතයට 50 වසරක් සපිරීම නිමිතෙන් ජාතික චිත්‍රපට සංස්ථාවේ තරංගනී ශාලාවේ ඊයේ පැවති උපහාර උත්සවයට ප්‍රධාන ආරාධිතයා ලෙසින් ජනාධිපති මෛත්‍රීපාල සිරිසේන සහභාගි වුණා.\nඇගේ සිනමා රංගන ජීවිතය තුළ සිදුකළ සේවාව අගයමින් උපහාර තිලිණයක් පිළිගැන්වීම ද එහිදී ජනාධිපතිවරයා අතින් සිදුවුණා.\nඇගේ සිනමා දිවිය පිළිබද සමරු ග්‍රන්ථයක් ස්වර්ණා මල්ලවාරච්චි විසින් එහිදී ජනාධිපතිවරයා වෙත පිළිගැන්වූ බවයි ජනාධිපති මාධ්‍ය අංශය සදහන් කළේ.\nමෙම අවස්ථාවට ජනමාධ්‍ය අමාත්‍ය ගයන්ත කරුණාතිලක මෙන්ම සිනමා අධ්‍යක්ෂවරුන්, රංගන ශිල්පීන් ඇතුළු කළාකරුවන් රැසක් සහභාගි වී තිබෙනවා.",
       "URL": "https://www.hirunews.lk/153033/ස්වර්ණා-මල්ලවාරච්චිගේ-සිනමා-ජීවිතයේ-50-වසරට-ජනපතිගෙන්-උපහාර-තිලිණයක්",
       "Category": "Local News",
       "Parent URL": "https://www.hirunews.lk/local-news.php?pageID=4690"
}