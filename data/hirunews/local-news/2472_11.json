{
       "Source": "hirunews",
       "Timestamp": "Monday, 07 September 2020 - 7:29",
       "Headline": "තමිල්නාඩුවේ සිට මෙරටට පැමිණීමට තැත් කළ ශ්‍රී ලාංකිකයෙකු ඇතුළු 3 දෙනෙකු අල්ලයි",
       "News Content": "තමිල්නාඩුවේ සිට මන්නාරම් බොක්ක හරහා නීතිවිරෝධී ලෙස මෙරටට පැමිණීමට උත්සාහ කළ ශ්‍රී ලාංකිකයෙකු ඇතුළු 3 දෙනෙකු අත්අඩංගුවට ගෙන තිබෙනවා.\nඔවුන් යෙර්වාඩි වෙරළ තීරයේ ප්ලාස්ටික් බට භාවිතයෙන් පාවීම සඳහා කිසියම් උපකරණයක් සාදා මෙරටට පැමිණීමට උත්සාහ කළ අවස්ථාවේදී ඉන්දීය ධීවරයින් පිරිසක් ඒ පිළිබදව ආරක්ෂක අංශ වෙත දැනුම් දී තිබෙනවා.\nඒ අනුවයි සැකකරුවන් අත්අඩංගුවට ගෙන ඇත්තේ.\nඅම්පාර ප්‍රදේශයේ පදිංචි මෙම ශ්‍රී ලාංකිකයා මෙරට යුද්ධය පැවති සමයේ තමිල්නාඩුව වෙත ගොස් ඇති අතර, පසුව වීසා බලපත්‍ර ඉකුත්වීම නිසා තමිල්නාඩුවේ සරණාගත කදවුරුවල වාසය කර ඇති බව සඳහන්.\nඔවුන්ට එරෙහිව ඉන්දීය ආරක්ෂක අංශ විසින් නඩු පවරා රාමනාථපුරම් අධිකරණයට ඉදිරිපත් කිරීමෙන් අනතුරුව බන්ධනාගාර ගත කර තිබෙනවා.",
       "URL": "https://www.hirunews.lk/249582/තමිල්නාඩුවේ-සිට-මෙරටට-පැමිණීමට-තැත්-කළ-ශ්‍රී-ලාංකිකයෙකු-ඇතුළු-3-දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2472"
}