{
       "Source": "hirunews",
       "Timestamp": "Friday, 25 November 2022 - 8:38",
       "Headline": "කිරි ගවයින් ආනයනයට අත්තිකාරම් ගෙවීම ගැන කෝප් කමිටුව වාර්තාවක් කැඳවයි",
       "News Content": "ජාතික පශු සම්පත් සංවර්ධන මණ්ඩලයට කිරි ගවයින් ආනයනය කිරීම සඳහා අත්තිකාරම් ලෙස ගෙවූ ඇමරිකානු ඩොලර් මිලියන 11.09ක මුදල සම්බන්ධයෙන් කෝප් කමිටුව විගණකාධිපතිවරයාගෙන් වාර්තාවක් කැඳවා තිබෙනවා.\n2018 වසරේ දී වෙලාඩ් ව්‍යාපෘතිය යටතේ මෙම අත්තිකාරම් මුදල් ගෙවා ඇති බව යි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nකෙසේ වෙතත්, කිරි ගවයන් ලබා ගැනීමක් හෝ එම මුදල් ආපසු අය කර ගැනීමට කටයුතු කිරීමක් තවමත් සිදු ව නොමැති බව කෝප් කමිටුව හමුවේ අනාවරණ වී තිබෙනවා.\nඑමෙන්ම, 2012, 2013 සහ 2015 වසරවල ඇමරිකානු ඩොලර් මිලියන 33.7ක් වැය කර ඕස්ටේ්‍රලියාවෙන් ආනයනය කළ කිරි ගවයින් 4495න්, 3,991 දෙනෙකු මිය ගොස් ඇති බවයි කෝප් කමිටුවේ දී අනාවරණ වී ඇත්තේ.",
       "URL": "https://www.hirunews.lk/321219/කිරි-ගවයින්-ආනයනයට-අත්තිකාරම්-ගෙවීම-ගැන-කෝප්-කමිටුව-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=710"
}