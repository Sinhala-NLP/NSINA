{
       "Source": "hirunews",
       "Timestamp": "Wednesday, 22 January 2020 - 11:01",
       "Headline": "සමන්තුරේ සුසාන භූමියකින් ගිනි අවියක් ඇතුළු පතොරොම් හමුවෙයි",
       "News Content": "සමන්තුරේ - උප්පිරිමලෙයි මුහල්ලා සුසාන භූමියේ වළ දමා තිබියදී ටී - 56 වර්ගයේ ස්වක්‍රීය ගිනි අවියක් හා පතොරොම් කිහිපයක් පොලිස් විශේෂ කාර්ය බලකාය සොයාගෙන තිබෙනවා.\nඒ, අම්පාර පොලිස් විශේෂ බලකා කදවුරේ නිලධාරීන්ට ඊයේ ලද තොරතුරකට අනුවයි. ටී - 56 ගිනි අවි සදහා යොදන හිස් පතොරොම් ගැබක්, 84 එස් වර්ගයේ ගිනි අවි සඳහා යොදන හිස් පතොරොම් ගැබක් ද මෙහිදී සොයා ගැනුණා.\nසමන්තුරෙයි පොලීසිය සදහන් කළේ සොයා ගත් ගිනි අවිය වසර 5ක් පමණ පැරණි බවට සැක කරන බවයි. මේවා වළ දැමුවේ කවුරුන්ද යන්න සෙවීම සඳහා විමර්ශනයක් ද ආරම්භ කර තිබෙනවා.",
       "URL": "https://www.hirunews.lk/232794/සමන්තුරේ-සුසාන-භූමියකින්-ගිනි-අවියක්-ඇතුළු-පතොරොම්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2941"
}