{
       "Source": "hirunews",
       "Timestamp": "Saturday, 13 November 2021 - 9:50",
       "Headline": "මාරවිල දී කල් ඉකුත් වූ සහල් තොගයක් විනාශ කෙරෙයි",
       "News Content": "කාණ්ඩ අංක, නිෂ්පාදිත දිනය සහ කල් ඉකුත්වීමේ දිනය නොමැතිව අලෙවි කිරීම සඳහා තිබූ සහල් තොගයක් මාරවිල - කටුනේරිය ප්‍රදේශයේදී ඊයේ විනාශ කර තිබෙනවා.\nඒ, මාරවිල මහේස්ත්‍රාත්වරයා ලබාදුන් නියෝගයකට අනුවයි.\nමාරවිල මහජන සෞඛ්‍ය පරීක්ෂකවරුන් කටුනේරිය ප්‍රදේශයේ පිහිටි වෙළෙඳසැලක තිබී සහල් මලු 45ක් සිය භාරයට ගනු ලැබූ අතර, ඒ සම්බන්ධයෙන් මාරවිල මහේස්ත්‍රාත් අධිකරණයේ නඩුවක්ද පවරනු ලැබුවා.\nඒ අනුව වෙළෙඳසැල් හිමිකරුට රුපියල් 3,000ක දඩයක්ද නියම කළ මහේස්ත්‍රාත්වරයා ඒවා විනාශ කරන ලෙසටයි නියෝග කරනු ලැබුවේ.",
       "URL": "https://www.hirunews.lk/287870/මාරවිල-දී-කල්-ඉකුත්-වූ-සහල්-තොගයක්-විනාශ-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1564"
}