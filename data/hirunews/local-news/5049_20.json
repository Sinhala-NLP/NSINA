{
       "Source": "hirunews",
       "Timestamp": "Thursday, 12 May 2016 - 11:05",
       "Headline": "පොදු සමා කාලය තුළ පමණක් ගිනි අවි 423ක් එළියට",
       "News Content": "පොදු සමා කාලය තුළදී පමණක් අනවසර ගිනි අවි 423ක් භාරදී ඇති බව යුද හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර  පවසනවා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ ගිනි අවි භාරදීමට ලබාදී තිබූ කාලය පසුගිය 6 වනදායින් අවසන් වූ බවයි.\nඅප්‍රේල් 25 වනදා සිට මැයි 6 වනදා දක්වා මෙම පොදු සමාකාලය ක්‍රියාත්මක වූ අතර එම කාලසීමාවේදී ළඟම ඇති පොලිස් ස්ථානයට හෝ ප්‍රාදේශීය ලේකම් කාර්යාලයට අනවසර ගිනි අවි භාරදෙන ලෙසටයි ආරක්ෂක අමාත්‍යාංශය දැනුම් දී තිබුණේ.",
       "URL": "https://www.hirunews.lk/133032/පොදු-සමා-කාලය-තුළ-පමණක්-ගිනි-අවි-423ක්-එළියට",
       "Category": "Local News",
       "Parent URL": "https://www.hirunews.lk/local-news.php?pageID=5049"
}