{
       "Source": "hirunews",
       "Timestamp": "Monday, 28 November 2022 - 19:56",
       "Headline": "පාස්කු ප්‍රහාරයේ සැකකරුවෙකු මට්ටක්කුලියේ දී කපාකොටා ඝාතනය කරයි",
       "News Content": "පාස්කු ප්‍රහාරය සම්බන්ධයෙන් අත්අඩංගුවට ගෙන ඇප මත මුදාහැර සිටි පුද්ගලයෙකු අද දහවල් මට්ටක්කුලිය - සාවියා පටුමඟ අසළදී තියුණු ආයුධවලින් පහරදී ඝාතනය කර තිබෙනවා.\nමෝටර් රථයකින් පැමිණි පුද්ගලයින් දෙදෙනෙකු විසින් මෙම පහරදීම සිදුකර ඇති අතර පසුව ඔවුන් හැඳල දෙසට පළාගොස් ඇති බවයි පොලිසිය සඳහන් කළේ.\nපහරකෑමෙන් බරපතල තුවාල ලැබූ මෙම පුද්ගලයා කොළඹ ජාතික රෝහලට ඇතුළත් කිරීමෙන් පසු ජීවිතක්ෂයට පත්ව තිබෙනවා.\nරෝහල් ප්‍රකාශකයෙකු සඳහන් කළේ මියගිය පුද්ගලයාගේ හිස සහ ගෙළ ප්‍රදේශයයේ බරපතල කැපුම් තුවාල පැවති බවයි.\nමොහු මට්ටක්කුලිය- සාවියා පටුමගේ පදිංචි මොහොමඩ් බදුර්දීන් මොහොමඩ් හානාස් නැමැති 38 හැවිරිදි පුද්ගලයෙකු වන අතර ඔහු දරුවන් 04 දෙනෙකුගේ පියෙක්.\nමෙලෙස මියගොස් ඇත්තේ පාස්කු ඉරිදා ත්‍රස්ත ප්‍රහාරයේ විමර්ශනවලට අදාළව අත්අඩංගුවට ගෙන රක්ෂිත බන්ධනාගාරගතව සිට පසුගිය 2021 වසරේ මාර්තු මස ඇප මත මුදාහැර සිටි පුද්ගලයෙකු බවයි පොලිසිය සඳහන් කළේ.\nඝාතනය සිදුකරන ආකාරය අසළ වෙළදසැල්වල සීසීටීවී කැමරාවලද සටහන්වී ඇති අතර ඒවා ඔස්සේද සැකකරුවන් අත්අඩංගුවට ගැනීම සඳහා වැඩිදුර පරීක්ෂණ ක්‍රියාත්මක බවයි පොලිසිය සඳහන් කළේ.",
       "URL": "https://www.hirunews.lk/321525/පාස්කු-ප්‍රහාරයේ-සැකකරුවෙකු-මට්ටක්කුලියේ-දී-කපාකොටා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=701"
}