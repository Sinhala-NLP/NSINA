{
       "Source": "hirunews",
       "Timestamp": "Wednesday, 28 October 2020 - 16:11",
       "Headline": "මෙරට කොරෝනා පාලන වැඩපිළිවෙලට ජාත්‍යන්තර සංවිධානයකින් ලක්ෂ 22ක උපකරණ පරිත්‍යාගයක්",
       "News Content": "කොරෝනා වසංගතය හමුවේ රුපියල් ලක්ෂ 22 ක වටිනාකමකින් යුතු සෞඛ්‍යාරක්ෂිත උපකරණ පරිත්‍යාගයක් අද (28) සෞඛ්‍ය අමාත්‍යාංශයේදී සිදුකෙරුණා.\n\"කුසගින්නෙන් පෙලෙන ජාත්‍යන්තරයට කොරියා ආධාර\" සංවිධානය විසින් අදාළ පරිත්‍යාගය සෞඛ්‍ය ඇමතිනි පවිත්‍රා වන්නිආරච්චි වෙත මෙලෙස පිරිනැමූ බවයි එම අමාත්‍යාංශය නිවේදනය කළේ.\nසෞඛ්‍ය කාර්ය මණ්ඩලවල පරිහරණය සඳහා ආරක්ෂිත ඇඳුම් කට්ටල 1008ක්, ආරක්ෂිත ගොගල්ස් 480ක් හා ආරක්ෂිත අත් ආවරණ කට්ටල 200 ක් එම පරිත්‍යාග අතර වනවා.",
       "URL": "https://www.hirunews.lk/253511/මෙරට-කොරෝනා-පාලන-වැඩපිළිවෙලට-ජාත්‍යන්තර-සංවිධානයකින්-ලක්ෂ-22ක-උපකරණ-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=2364"
}