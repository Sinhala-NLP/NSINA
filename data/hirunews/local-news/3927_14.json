{
       "Source": "hirunews",
       "Timestamp": "Friday, 25 May 2018 - 15:32",
       "Headline": "අයහපත් කාලගුණයෙන් පීඩාවට පත්වූවන්ගේ සංඛ්‍යාව 138,000 ඉක්මවයි",
       "News Content": "දිස්ත්‍රික්ක 20 කට බලපෑ වැසි සහිත කාලගුණ තත්ත්වයත් සමඟ මේ වනවිට පවුල් 35,129 කට අයත් පුද්ගලයින් එක්ලක්ෂ තිස් අටදහස් දෙසිය අනූ දෙදෙනෙකු පීඩාවට පත්ව සිටිනවා.\nආපදා කළමනාකරණ මධ්‍යස්ථානය ප්‍රකාශ කළේ පුද්ගලයින් 16 දෙනෙකු මියගොස් ඇති බවයි.\nපවුල් 13,199 කට අයත් පුද්ගලයින් 53,616 දෙනෙකු ආරක්ෂිත ස්ථාන 231 ක රඳවා සිටිනවා.\nනිවාස 3841 කට අර්ධ හානි සිදුව ඇති අතර, තවත් නිවාස 64 ක් සම්පූර්ණයෙන් විනාශ වී ඇති බව සඳහන්.\nමේ අතර, මධ්‍යම කඳුකරයට ඇදහැලෙන අධික වර්ෂාවත් සමඟ ලක්ෂපාන ජලාශයේ එක් වාන් දොරටුවක් අද දහවල් යළි විවෘත කරනු ලැබුවා.",
       "URL": "https://www.hirunews.lk/191552/අයහපත්-කාලගුණයෙන්-පීඩාවට-පත්වූවන්ගේ-සංඛ්‍යාව-138000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=3927"
}