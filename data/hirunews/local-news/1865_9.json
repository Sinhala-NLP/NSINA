{
       "Source": "hirunews",
       "Timestamp": "Wednesday, 23 June 2021 - 17:15",
       "Headline": "හබරණ මව සහ පුතුගේ මරණය ඝාතනයක් බව හෙළිවේ",
       "News Content": "විදුලි කාන්දුවක් හේතුවෙන් මියගිය බවට පැවසුණු පොළොන්නරුව - හබරණ - කිතුල්උතුව ප්‍රදේශයේ මව සහ පුතු වෙඩි තබා ඝාතනය කර ඇති බවට හෙළ වී තිබෙනවා.\nඑම වෙඩි තැබීම සිදුකළ 24 හැවිරිදි තරුණයා අද අත්අඩංගුවට ගත් බවයි පොලිසිය සදහන් කළේ.\nපසුගිය 20 වනදා අලුයම 45 හැවිරිදි මව සහ 13 හැවිරිදි ඇගේ දරුවා පැල් රකිමින් සිටියදී එය ගිනිගෙන තිබූ අතර, විදුලි රැහැනකින් සිදුවූ විදුලි කාන්දුවකින් එය සිදුව තිබූ බව එදින ප්‍රකාශ වුණා.\nකෙසේ වෙතත්, මව සහ පුතා සම්බන්ධයෙන් සිදුකළ පශ්චාත් මරණ පරීක්ෂණයේදී අනාවරණ වී තිබුණේ මියයෑමට හේතුව වෙඩි තැබීමක් බවයි.",
       "URL": "https://www.hirunews.lk/275143/හබරණ-මව-සහ-පුතුගේ-මරණය-ඝාතනයක්-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=1865"
}