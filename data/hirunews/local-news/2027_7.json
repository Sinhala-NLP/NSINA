{
       "Source": "hirunews",
       "Timestamp": "Sunday, 11 April 2021 - 13:00",
       "Headline": "ප්‍රධාන පක්ෂ හතරක් පිළිගත් දේශපාලන ලැයිස්තුවෙන් ඉවත් කිරීමේ අවදානමක්",
       "News Content": "2019 වර්ෂයට අදාළව ගිණුම් වාර්තා ඉදිරිපත් කරන ලෙස ප්‍රධාන දේශපාලන පක්ෂ හතරකට මැතිවරණ කොමිසන් සභාව දැනුම්දීමක් සිදුකර තිබෙනවා.\nඑහි සභාපති නීතීඥ නිමල් පුංචිහේවාගෙන් හිරු ප්‍රවෘත්ති අංශය සිදුකළ විමසීමකදී ඔහු කියා සිටියේ මෙරට ලියාපදිංචි දේශපාලන පක්ෂ 76 න් 72 ක් පමණක් 2019 වසරට අදාල විගණනය කළ ගිණුම් වාර්තා ඉදිරිපත් කර ඇති බවයි.\nඒ අනුව මීට දින කිහිපයකට පෙර අදාළ පක්ෂ හතරට ලබන 22 වනදාට  පෙර අදාළ ගිණුම් වාර්තා ලබා දෙන ලෙස දැනුම්දී ඇති අතර, එසේ කිරීමට අපොහොසත් වුවහොත් එම දේශපාලන පක්ෂ හතර පිලිගත් දේශපාලන පක්ෂ ලැයිස්තුවෙන් ඉවත් කරන  බවද ඔහු කියා සිටියා.\nඒ අනුව ඉදිරි මැතිවරණ සඳහා ඔවුන්ට ඉදිරිපත් වීමේ ගැටලුවක්ද ඉන් මතුවන බවයි මැතිවරණ කොමිසමේ සභාපති නීතීඥ නිමල් පුංචිහේවා සඳහන් කළේ.",
       "URL": "https://www.hirunews.lk/268146/ප්‍රධාන-පක්ෂ-හතරක්-පිළිගත්-දේශපාලන-ලැයිස්තුවෙන්-ඉවත්-කිරීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2027"
}