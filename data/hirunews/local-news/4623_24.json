{
       "Source": "hirunews",
       "Timestamp": "Thursday, 09 March 2017 - 7:53",
       "Headline": "බලපත්‍ර නොමැති ඩීසල් සහ පෙට්‍රල් බියගමින් අල්ලයි",
       "News Content": "බියගම ප්‍රදේශයේ ඉතා රහසිගතව බලපත්‍ර නොමැතිව ඉන්ධන එක් රැස් කළ ස්ථානයක් වලාන දුෂණ මර්ධන ඒකකයේ නිලධාරීන් විසින් වටලා තිබෙනවා.\nඑහිදී නීතිවිරෝධීව එක් රැස් කළ ඩීසල් ලීටර 6730 ක්, පෙට්‍රල් ලීටර 175 ක්, තෙල් බවුසර දෙකක් සහ උපකරණ කිහිපයක්ද පොලිස් භාරයට ගෙන ඇති බවයි පොලිස් මාධ්‍ය ප්‍රකාශ කාර්යාලය සඳහන් කළේ.\nසිද්ධිය සම්බන්ධයෙන් වයස අවුරුදු 34 ක සැකකරුවෙකුද අත්අඩංගුවට ගෙන ඇති අතර, ඔහු හෙයියන්තුඩුව ප්‍රදේශයේ පදිංචිකරුවෙක්.",
       "URL": "https://www.hirunews.lk/156416/බලපත්‍ර-නොමැති-ඩීසල්-සහ-පෙට්‍රල්-බියගමින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4623"
}