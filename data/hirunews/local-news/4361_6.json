{
       "Source": "hirunews",
       "Timestamp": "Monday, 21 August 2017 - 10:48",
       "Headline": "අම්මාගේ නොසැලකිල්ලෙන් තොටිල්ලත් සමඟ ගිනි ගෙන දැවුණු පුංචි \"අනූෂා\" (ඡායාරූප)",
       "News Content": "බගවන්තලාව පොලිස් වසමට අයත් ලින්ස්ටඩි වතුයායේ පහළ කොටසේ වතු නිවාස පෙළක ජීවත් වු වතුකමිකරු පවුලකට අයත් මාස දෙකක් වයසැති සිඟිතියක් තොටිල්ලේ නිදාගෙන සිටියදී තොටිල්ල ගිනි ගැනිමෙන් බරපතල ලෙස පිලිස්සි තුවාල ලබා බගවන්තලාව රෝහල වෙත ඇතුලත් කර තිබෙනවා.\nපසුව ඇයගේ තත්වය බරපතල වීම හේතුවෙන් එම දැරිය මහනුවර ශික්ෂණ රෝහල වෙත මාරු කර යැවූ බව බගවන්තලාව පොලිසිය පවසනවා.\nඊයේ (20) පස්වරුවේ මව විසින් ඉටි මලු වලින් සකස් කරන ලද අනාරක්‍ෂිත තොටිල්ලේ සිය දැරිය  නිදි කරවා නිවසින් මදක් බැහැරව සිටින අවස්ථාවේ  නිවසේ ලිප ආසන්නයේම සවිකර තිබු තොටිල්ල ගිනි ගැනිමෙන් මෙම අනතුරු සිදුවි ඇති බවයි පරික්‍ෂණ පවත්වන බගවන්තලාව පොලිසිය පවසන්නේ.\nමෙම අනතුරෙන් තුවාල ලබා ඇත්තේ අනුෂා කුමාරි නැමැති මාස 02ක් වයසැති දියණියක්.\nතොටිල්ල ගිනි ගන්නා අවස්ථාවේ එය ආසන්නයේ කිසිවෙක් නොසිට ඇති බවත් පසුව මව නිවසට පැමිණෙන අවස්ථාවේ ගිනි  ඇවිලී තිබු තොටිල්ලේ  බරපතල පිලිස්සුම් සහිතව සිටි දැරිය බගවන්තලාව රෝහල වෙත රැගෙනවිත් ඇති බවයි එමදැරියගේ මව බගවන්තලාව පොලිසියට පවසා ඇත්තේ.\nපිලිස්සුමි තුවාල ලැබු දැරියට වැඩිමහල් අවුරුදු හතරක සොහොයුරෙකු සහ අවුරුදු දෙකක සොයුරියක් සිටින බවත් පිලිස්සුම් තුවාල ලැබු දැරියගේ පියා කොළඹ ප්‍රදේශයේ රැකියාවක නිරත වන බවයි සිද්ධිය පිළිබද පරික්‍ෂණ පවත්වන බගවන්තලාව පොලිසිය පවසන්නේ.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/168962/අම්මාගේ-නොසැලකිල්ලෙන්-තොටිල්ලත්-සමඟ-ගිනි-ගෙන-දැවුණු-පුංචි-අනූෂා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4361"
}