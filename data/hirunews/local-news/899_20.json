{
       "Source": "hirunews",
       "Timestamp": "Wednesday, 31 August 2022 - 16:05",
       "Headline": "ඊයේ අත්අඩංගුවට ගත් 28 දෙනෙකුට ඇප",
       "News Content": "උද්ඝෝෂණයක් සිදු කරමින් මහජන පීඩාවක් සිදු කළ බවට අත්අඩංගුවට ගෙව අධිකරණයට ඉදිරිපත් කළ අන්තර් විශ්ව විද්‍යාල ශීෂ්‍ය බල මණ්ඩල සාමාජිකයක් 28 දෙනා පුද්ගලික ඇප මත මුදා හරින ලෙස මාළිකාන්ද මහේස්ත්‍රාත් අධිකරණය නියෝග කර තිබෙනවා.\nසැකකරුවන් වෙනුවෙන් පෙනී සිටි ජනාධිපති නීතිඥ එම් ඒ සුමන්තිරන්, සාලිය පීරිස් ඇතුළු නීතිඥ මඩුල්ලක් සිදු කළ ඇප ඉල්ලීම සලකා බැලූ මාලිගාකන්ද මහේස්ත්‍රාත් තනූජා ජයතුංග මෙම සැකකරුවන් ඇප මත මුදා හරින ලෙස නියෝග කළා.\nපොලිස් ආඥා පනත යටතේ මහජන පීඩාවක් සිදු කරමින් සිදු කළ උද්ඝෝෂණයේදී විසුරුවා හරින ලද මෙම පිරිස කලහකාරි ලෙස හැසිරීම හේතුවෙන් මරදාන පොලිසිය විසින් අත්අඩංගුවට ගෙන අධිකරණයට ඉදිරිපත් කිරිමෙන් අනතුරුව මෙලෙස ඇප මත මුදා හැරුණා.\nසිද්ධිය සම්බන්ධයෙන් නඩුව ලබන නොවැම්බර් මස 23 යළි කැදවන ලෙස මහේස්ත්‍රාත් වරිය නියෝග කළා.",
       "URL": "https://www.hirunews.lk/314219/ඊයේ-අත්අඩංගුවට-ගත්-28-දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=899"
}