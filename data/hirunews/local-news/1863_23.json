{
       "Source": "hirunews",
       "Timestamp": "Thursday, 24 June 2021 - 10:04",
       "Headline": "මෙරට තායිලන්ත තානාපති කාර්යාලයට අයත් ඉඩමකට ව්‍යාජ ඔප්පු සැකසූ නීතීඥවරයෙකු අත්අඩංගුවට",
       "News Content": "මෙරට පිහිටි තායිලන්ත තානාපති කාර්යාලයට අයත් ඉඩමක් ව්‍යාජ ඔප්පු සකස් කර විකිණීම සම්බන්ධයෙන් නීතීඥවරයෙකු අපරාධ පරීක්ෂණ දෙපාර්තමේන්තුව අත්අඩංගුවට ගෙන තිබෙනවා.\nඒ, කූට  ලේඛන සකස් කිරීම, ආධාර අනුබලදීම හා නොතාරිස් ආඥාපනතේ ප්‍රතිපාදන යටතේ නීතිපතිවරයාගේ උපදෙස් මතයි.\nකොළඹ හත සී ඩබ්ලිව්.ඩබ්ලිව්. කන්නන්ගර මාවතේ පිහිටි රුපියල් කෝටි 50 ක් වටිනා පර්චස් විස්සක ඉඩමක් පුද්ගලයෙකු විසින් තවත් පුද්ගලයෙකුට අදාළ නීතීඥවරයා හරහා ව්‍යාජ ඔප්පු සකසා අලෙවි කර තිබෙනවා.\nසිද්ධිය සම්බන්ධයෙන් මීට පෙර ඉඩමේ විකිණුම්කරු හා ගැනුම්කරු ද අත්අඩංගුවට ගෙන ඇති බවයි  පොලිස් මාධ්‍ය ප්‍රකාශක ජේ්‍යෂ්්‍ය නියෝජ්‍ය පොලිස්පති අජිත් රෝහණ කියා සිටියේ.",
       "URL": "https://www.hirunews.lk/275205/මෙරට-තායිලන්ත-තානාපති-කාර්යාලයට-අයත්-ඉඩමකට-ව්‍යාජ-ඔප්පු-සැකසූ-නීතීඥවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1863"
}