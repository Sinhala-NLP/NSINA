{
       "Source": "hirunews",
       "Timestamp": "Wednesday, 29 January 2020 - 19:16",
       "Headline": "රනිල්, සජිත් රහසේ හමුවෙයි",
       "News Content": "එක්සත් ජාතික පක්ෂ නායක රනිල් වික්‍රමසිංහ සහ විපක්ෂ නායක සජිත් ප්‍රේමදාස අතර හමුවක් අද පස්වරුවේ සිදුව තිබෙනවා.\nඑක්සත් ජාතික පක්ෂ නායක රනිල් වික්‍රමසිංහගේ නිවසේ පැවති හමුව පැය එකහමාරකට ආසන්න කාලයක් සිදුවු බව එම පක්ෂයේ ප්‍රකාශකයෙකු සඳහන් කළා.\nඉදිරියේදී ගොඩනැගීමට නියමිත සන්ධානයේ කටයුතු සහ මැතිවරණයට තරඟ කරන ආකාරය සම්බන්ධයෙන් සාකච්ඡාවේදී වැඩි අවධානයක් යොමු වූ බව වාර්තාවනවා.\nමේ අතර, අද පෙරවරුවේ විපක්ෂ නායක කාර්යාලයේ අද පැවති මාධ්‍ය හමුවකදී පාර්ලිමේන්තු මන්ත්‍රී අශෝක් අබේසිංහ කියා සිටියේ ඉදිරියේදී විපක්ෂ නායක සජිත් ප්‍රේමදාසගේ නායකත්වයෙන් සහ නව ලාංඡනයක් යටතේ ගොඩනගන සන්ධානයක් මගින් මැතිවරණයට තරඟ කරන බවයි.",
       "URL": "https://www.hirunews.lk/233335/රනිල්-සජිත්-රහසේ-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2927"
}