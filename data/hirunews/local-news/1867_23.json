{
       "Source": "hirunews",
       "Timestamp": "Tuesday, 22 June 2021 - 15:11",
       "Headline": "රක්ෂිතයක් එළිපෙහළි කළ භික්ෂූන් වහන්සේ දෙනමක් ඇතුළු 4ක් අත්අඩංගුවට",
       "News Content": "කුරුණෑගල - ගිරිබාව ප්‍රාදේශීය ලේකම් කොට්ඨාශයට අයත් කලාඔය ඉවුරු රක්ෂිතයේ කැළෑ ප්‍රදේශයක් එළිපෙහෙළි කළ භික්ෂූන් වහන්සේලා දෙනමක් ඇතුළු 4 දෙනෙකු අත්අඩංගුවට ගෙන තිබෙනවා.\nපුත්තලම - කුරුණෑගල සහ අනුරාධපුර යන දිස්ත්‍රික් 3ට මායිම්ව පිහිටා ඇති අදාළ රක්ෂිතය එළිපෙහෙළි කරන බවට සාලියවැව පොලීසියට ලද තොරතුරකට අනුව වන සංරක්ෂණ දෙපාර්තමේන්තුවේ නිලධාරීන් ද එක්ව මෙම වැටලීම සිදුකළා.\nකාබනික වගාවක් සහ ඖෂධ වගාවක් සිදුකිරීමට මෙම එළිපෙහෙළි කිරීම සිදුකළ බව අත්අඩංගුවට ගත් පිරිස ප්‍රකාශ කර තිබෙනවා.",
       "URL": "https://www.hirunews.lk/275025/රක්ෂිතයක්-එළිපෙහළි-කළ-භික්ෂූන්-වහන්සේ-දෙනමක්-ඇතුළු-4ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1867"
}