{
       "Source": "hirunews",
       "Timestamp": "Wednesday, 17 March 2021 - 7:57",
       "Headline": "ස්වර්ණමහල් පෞද්ගලික සමාගමේ හිටපු අධ්‍යක්ෂවරුන් අධිකරණයට",
       "News Content": "මුදල් විශුද්ධිකරණ චෝදනාව මත අත්අඩංගුවට ගනු ලැබූ ස්වර්ණමහල් පෞද්ගලික සමාගමේ හිටපු අධ්‍යක්ෂවරුන් වන ජීවක එදිරිසිංහ, නාලක එදිරිසිංහ, අසංක එදිරිසිංහ සහ දීපා එදිරිසිංහ අද කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඅපරාධ පරීක්ෂණ දෙපාර්තමේන්තුව ඊයේ මොවුන් අත්අඩංගුවට ගනු ලැබුවේ නීතිපතිවරයාගේ උපදෙස් මතයි.\nඊ.ටි.අයි ආයතනය පවත්වාගෙන යමින් යම් යම් පුද්ගලයන්ගේ මුදල් සාපරාධි ලෙස පරිහණය කිරීම, මුදල් සම්බන්ධයෙන් සාපරාධි විශ්වාසය කඩ කිරීම සහ මුදල් විශූද්ධිකරණය වැලැක්වීමේ පණත යටතේ මොවුන්ට චෝදනා එල්ල වී ඇති බවයි පොලිස් මාධ්‍ය ප්‍රකාශකවරයා කියා සිටියේ.\nමීට පෙර රුපියල් බිලියන 13.7ක මුදලක් තැන්පතු ලෙස නීතිවිරෝධීව ලබා ගැනීම සහ මුදල් විශුද්ධිකරණ චෝදනා මත ඊ.ටී.අයි සහ ස්වර්ණමහල් ආයතනවල හිටපු අධක්ෂ මණ්ඩලය ජනවාරි මස 05 වනදා අත්අඩංගුවට ගෙන පසුව ඇප මත මුදා හැරුණා.",
       "URL": "https://www.hirunews.lk/265576/ස්වර්ණමහල්-පෞද්ගලික-සමාගමේ-හිටපු-අධ්‍යක්ෂවරුන්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2083"
}