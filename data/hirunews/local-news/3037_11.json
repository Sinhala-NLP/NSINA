{
       "Source": "hirunews",
       "Timestamp": "Thursday, 21 November 2019 - 22:03",
       "Headline": "AHM ෆවුසි පක්ෂ සාමාජිකත්වයෙන් නෙරපීමට නිදහස් පක්ෂය තීරණය කරයි",
       "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී ඒ.එච්.එම්. ෆවුසි මහතා පක්ෂ සාමාජිකත්වයෙන් නෙරපා හැරීමට ශ්‍රී ලංකා නිදහස් පක්ෂයේ මධ්‍යම කාරක සභාව තීරණය කර තිබෙනවා.\nඅද පස්වරුවේ මධ්‍යම කාරක සභාව රැස්වූ අවස්ථාවේදී මෙම තීරණය ගත් බවයි පක්ෂ මහලේකම් දයාසිරි ජයසේකර යාසිටියේ.\nඑම තීරණය පාර්ලිමේන්තු මහලේකම්වරයාට සහ මැතිවරණ කොමිසමේ සභාපතිවරයාට දැන්වීමට කටයුතු කරන බව ඔහු සඳහන් කළා.\nමීට අමතරව ප්‍රාදේශීය සභා මන්ත්‍රීවරුන් කිහිප දෙනෙකුගේ ද පක්ෂයෙන් නෙරපා හැරීමට කටයුතු කළ බව ද දයාසිරි ජයසේකර ප්‍රකාශ කළා.",
       "URL": "https://www.hirunews.lk/228714/ahm-ෆවුසි-පක්ෂ-සාමාජිකත්වයෙන්-නෙරපීමට-නිදහස්-පක්ෂය-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3037"
}