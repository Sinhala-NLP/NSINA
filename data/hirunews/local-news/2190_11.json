{
       "Source": "hirunews",
       "Timestamp": "Monday, 25 January 2021 - 9:58",
       "Headline": "විදේශයන්හි සිරවී සිටි තවත් ශ්‍රී ලාංකිකයින් 195 දෙනෙකු දිවයිනට",
       "News Content": "කොරෝනා ව්‍යාප්තිය හේතුවෙන් විදේශයන්හි සිරවී සිටි තවත් ශ්‍රී ලාංකිකයින් 195 දෙනෙකු කටුනායක ගුවන්තොටුපල හරහා දිවයිනට පැමිණ තිබෙනවා.\nඅද (25) පෙරවරු 8.30න් අවසන් වූ ගෙවුණු පැය 24 තුළ ගුවන් මෙහෙයුම් 08ක් මගින් මෙම පිරිස පැමිණ ඇති අතර, ඉන් 75 දෙනෙකු සෞදි අරාබියේ සිට පැමිණි ශ්‍රී ලාංකිකයින් බවයි හිරු ගුවන්තොටුපල වාර්තාකරු සඳහන් කළේ.\nඑමෙන්ම, එම කාලසීමාව තුළ ගුවන් ගමන් 09 කින් මගීන් 659 දෙනෙකු කටුනායක ගුවන්තොටුපල හරහා විදේශ රටවල් බලා පිටත්ව ගොස් තිබෙනවා.\nඉන් 277 දෙනෙකු සෞදි අරාබියේ - රියාද් බලා පිටත්ව ගොස් ඇති බව සඳහන්.",
       "URL": "https://www.hirunews.lk/260642/විදේශයන්හි-සිරවී-සිටි-තවත්-ශ්‍රී-ලාංකිකයින්-195-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2190"
}