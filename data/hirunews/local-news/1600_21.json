{
       "Source": "hirunews",
       "Timestamp": "Thursday, 28 October 2021 - 9:23",
       "Headline": "අත්අඩංගුවට ගත් ඉන්දීය ධීවරයින් දෙදෙනෙකුට නිදහස",
       "News Content": "මෙරට මුහුදු සීමා උල්ලංඝණය කිරීම හේතුවෙන් අත්අඩංගුවට ගත් ඉන්දීය ධීවරයින් දෙදෙනෙකු කයිට්ස් අධිකරණය මඟින් නිදහස් කර තිබෙනවා.\nඉන්දියාවේ නාගපට්නම් ප්‍රදේශයේ සිට පැමිණි මොවුන් උතුරු මුහුදේ පසුගියදා ධීවර කටයුතුවල නිරතව තිබුණා.\nකෙසේ වෙතත්, ඔවුන්ගේ ධීවර යාත්‍රාව අනතුරට පත්වීම හේතුවෙන් එහි සිටි 3 දෙනෙකු මුහුදට වැටුණු අතර ඉන් එක් අයෙකු මිය ගියා.\nපසුව ඉතිරි දෙදෙනා නාවික හමුදා භාරයට ගෙන කයිට්ස් පොලිසිය අධිකරණයට ඉදිරිපත් කර තිබුණා.",
       "URL": "https://www.hirunews.lk/286259/අත්අඩංගුවට-ගත්-ඉන්දීය-ධීවරයින්-දෙදෙනෙකුට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=1600"
}