{
       "Source": "hirunews",
       "Timestamp": "Friday, 07 December 2018 - 17:03",
       "Headline": "විදුලිබල මණ්ඩලයේ නිළධාරින් දෙදෙනෙකුට පහරදුන් ව්‍යාපාරිකයෙකු රිමාන්ඩ්",
       "News Content": "ලංකා විදුලිබල මණ්ඩලයේ නිළධාරින් දෙදෙනෙකුට පහරදීම සම්බන්ධයෙන් අත්අඩංගුවට ගත් තඹුත්තේගම ප්‍රදේශයේ පිහිටි හෝටලයක හිමිකරුවෙකු රක්ෂිත බන්ධනාගාර ගත කර තිබෙනවා.\nකැකිරාව විදුලි අධිකාරිවරයාගේ නියෝගයක් මත විදුලි බිල් ගෙවීම පැහැර හැරිම නිසා එය විසන්ධි කිරීමට පැමිණි අවස්ථාවේදී මෙම පහරදීම සිදුකර ඇති බවයි පොලිසිය සඳහන් කළේ.\nපසුව පහරකෑමට ලක්වු ලංකා විදුලි බල මණ්ඩලයේ නිළධාරි කළ පැමිණිල්ලකට අනුව අද පෙරවරුවේ ව්‍යාපාරිකයා අත්අඩංගුවට ගෙන තිබුණා.\nසැකකරු තඹුත්තේගම වැඩබලන මහේස්ත්‍රාත් මහින්ද කිත්සිරි සිල්වා හමුවට ඉදිරිපත් කිරීමෙන් අනතුරුවයි ලබන 10 වන දා දක්වා රක්ෂිත බන්ධනාගාර ගත කෙරුණේ.",
       "URL": "https://www.hirunews.lk/205686/විදුලිබල-මණ්ඩලයේ-නිළධාරින්-දෙදෙනෙකුට-පහරදුන්-ව්‍යාපාරිකයෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3615"
}