{
       "Source": "hirunews",
       "Timestamp": "Monday, 26 September 2022 - 11:27",
       "Headline": "බොලිවුඩ් නිලි ජැකලීන්ට ඉන්දීය රුපියල් 50000ක අතුරු ඇපයක්",
       "News Content": "සුකේෂ් චන්ද්‍රසේකර්ට එරෙහි ඉන්දීය රුපියල් කෝටි 200 ක මුදල් විශුද්ධිකරණ නඩුවේ චූදිතයෙකු ලෙස නම් කර සිටින ශ්‍රී ලාංකික බොලිවුඩ් රංගන ශිල්පිනී ජැක්ලීන් ෆර්ඩිනැන්ඩස් අතුරු ඇපයක් මත මුදාහැර තිබෙනවා.\nදිල්ලි - පට්යාලා හවුස් අධිකරණය ඉන්දීය රුපියල් 50,000 ක බැඳුම්කරයක් මතයි මෙලෙස අතුරු ඇප නියම කර ඇත්තේ.\nඇය සුදු කමිසයක් සහ කළු කළිසමකින් සැරසී නීතීඥයෙකු ලෙස වෙස් වලාගෙන අධිකරණ ශාලාවට හොර රහසේ ඇතුලු වී ඇති බවයි ඉන්දිය වාර්තා සඳහන් කළේ.\nකෙසේ වෙතත් මීළඟ නඩු විභාගය එළඹෙන ඔක්තෝම්බර් මස 22 වනදා පැවැත්වීමට නියමිතයි.\nසුකේෂ් චන්ද්‍රසේකර් විසින් ජැක්ලීන්ට කප්පම් ගැනීම් ඇතුළු අපරාධ ක්‍රියාවලින් උපයාගත් මුදලින් ඉන්දීය රුපියල් කෝටි 5.71ක ත්‍යාගයක් ලබා දී ඇති බවටයි ඉන්දීය මාධ්‍ය වාර්තා කරන්නේ.\nමෙම ත්‍යාග අතර ඉන්දීය රුපියල් ලක්ෂ 52 ක් වටිනා අශ්වයෙකු සහ ඉන්දීය රුපියල් ලක්ෂ 9 ක් වටිනා පර්සියානු බළලෙකු ද සිටිනවා.",
       "URL": "https://www.hirunews.lk/316342/බොලිවුඩ්-නිලි-ජැකලීන්ට-ඉන්දීය-රුපියල්-50000ක-අතුරු-ඇපයක්",
       "Category": "Local News",
       "Parent URL": "https://www.hirunews.lk/local-news.php?pageID=843"
}