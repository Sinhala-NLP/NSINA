{
       "Source": "hirunews",
       "Timestamp": "Tuesday, 28 June 2022 - 7:54",
       "Headline": "ඉන්ධන සොයා ඇමතිවරු විදෙස්ගත වෙති (වීඩියෝ)",
       "News Content": "ශ්‍රී ලංකාවේ ඉන්ධන අර්බුදයට විසදුම් සොයා ඇමතිවරුන් කිහිප දෙනෙකු කටුනායක ගුවන් තොටුපළෙන් ඊයේ රාත්‍රි සහ අද අලුයම විදෙස්ගතව තිබෙනවා.\nවිදුලිබල සහ බලශක්ති අමාත්‍ය කංචන විජේසේකර සහ පරිසර අමාත්‍ය නසීර් අහමඩ් ඊයේ රාත්‍රි කටාර් රාජ්‍යයේ දෝහා වෙත පිටත්ව ගොස් ඇති බවයි කටුනායක හිරු වාර්තාකරු සදහන් කළේ.\nකටාර් රාජ්‍යයේ නිත්‍ය ඉන්ධන සැපයුම්කරුවෙකු සොයා ගැනීම මෙම සංචාරයේ අරමුණ වනවා.\nමීට අමතරව අමාත්‍ය සුසිල් ප්‍රේම්ජයන්ත් අද අලුයම ප්‍රංශයට යාම සදහා ඩුබායි වෙත පිටත්ව ගොස් තිබෙනවා.\nකෙසේ වෙතත් ලබන මස 03 වනදා අමාත්‍ය සුසිල් ප්‍රේම්ජයන්ත් සහ රුසියාවේ හිටපු ශ්‍රී ලංකා තානාපති වෛද්‍ය සමන් වීරසිංහ ඇතුළු කණ්ඩායමක් ශ්‍රී ලංකාවේ ඉන්ධන අර්බුදයට විසදුම් සොයා රුසියාවේ මොස්කව් නුවර බලා පිටත්ව යාමට නියමිත යි.",
       "URL": "https://www.hirunews.lk/308367/ඉන්ධන-සොයා-ඇමතිවරු-විදෙස්ගත-වෙති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1063"
}