{
       "Source": "hirunews",
       "Timestamp": "Friday, 08 September 2023 - 14:12",
       "Headline": "මාලිගාවත්තේ වෙඩි තැබීමට සම්බන්ධ සැකකරුවෙකු අත්අඩංගුවට",
       "News Content": "පසුගිය පළමුවැනිදා මාලිගාවත්ත ප්‍රදේශයේ වෙඩි තබා  පුද්ගලයෙකුට බරපතළ තුවාල සිදුකළ සිදුවීමේ වෙඩික්කරු පැමිණි  යතුරුපැදිය පැදවූ පුද්ගලයා කොළඹ අපරාධ කොට්ඨාසයේ සංවිධානාත්මක අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරු කොළඹ  කෙසෙල්වත්ත ප්‍රදේශයේ පදිංචි විසි එක් හැවිරිදි අයෙකු බව වාර්තා වෙනවා.\nමත්ද්‍රව්‍ය භාවිතයට ඇබ්බැහි වී ඇති මෙම සැකකරු සතුව තිබී හෙරොයින් ග්‍රෑම් 5 මිලිග්‍රෑම්  180 ක් ද සොයාගත් සොයාගත් බව පොලීසිය වැඩිදුරටත් අනාවරණය කරනවා.\nදැනට ඩුබායි රාජ්‍යයේ සැඟව සිටින කවි නැමැත්තාගේ  ගෝලයකු ලෙස  සැකකරු කටයුතු කර ඇති බවද විමර්ශනවලදී අනාවරණය වූ බව පොලිසිය පවසනවා.",
       "URL": "https://www.hirunews.lk/347583/මාලිගාවත්තේ-වෙඩි-තැබීමට-සම්බන්ධ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=43"
}