{
       "Source": "hirunews",
       "Timestamp": "Thursday, 10 February 2022 - 7:46",
       "Headline": "අදත් විදුලි කප්පාදුවක් නැහැ",
       "News Content": "අද දිනයේ දී දිවයිනේ කිසිදු ප්‍රදේශයකට විදුලි කප්පාදුවක් සිදු නො කිරීමට අපේක්ෂා කරන බව විදුලිබල අමාත්‍යංශය ප්‍රකාශ කළා.\nඑහි ලේකම් වසන්තා පෙරේරා හිරු ප්‍රවෘත්ති අංශයට කියා සිටියේ, විදුලිය ලබා දීම සඳහා අද දිනට අවශ්‍ය ඉන්ධන ලංකා විදුලිබල මණ්ඩලය වෙත සැපයීමට ඛණිජ තෙල් සංස්ථාව එකඟතාව පළ කර ඇති බව යි.\nකෙසේ වෙතත් ලෝක වෙළෙඳපොළේ ඉන්ධන මිල ඉහළ යාම හේතුවෙන් ඉදිරියේ දී ඉන්ධන ලබා ගැනීම සීමා කිරීමට සිදු විය හැකි බවයි ඇය කියා සිටියේ.\nඒ අනුව අඛණ්ඩ ව විදුලි සැපයුමයක් ලබාදීම සඳහා අංශ රැසක් සමග මේ වන විටත් දීර්ඝ සාකච්ඡා ආරම්භ කර ඇති බව විදුලිබල අමාත්‍යංශයේ ලේකම්වරිය සඳහන් කළා.\nඇය වැඩිදුරටත් අවධාරණය කලේ අඛණ්ඩ විදුලි සැපයුමක් පවත්වා ගැනීම සඳහා විදුලිය අරපිරිමැස්මෙන් භාවිතා කිරීමට සියලු පුරවැසියන් සහයෝගය ලබා දිය යුතු බවයි.\nමේ අතර විදුලි ජනන අර්බුද හේතුවෙන් විදුලි කප්පාදුවක් සිදු නො කෙරුණු ද නඩත්තු කටයුතු හේතුවෙන් සිදු කරන කප්පාදු සහ හදිසි විදුලි බිඳවැටීම් අහඹු ලෙස සිදුවිය හැකි බව විදුලිබල මණ්ඩලය සඳහන් කළා.",
       "URL": "https://www.hirunews.lk/296623/අදත්-විදුලි-කප්පාදුවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1365"
}