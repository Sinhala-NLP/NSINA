{
       "Source": "hirunews",
       "Timestamp": "Saturday, 27 March 2021 - 7:50",
       "Headline": "මතභේදයට තුඩු දුන් පොල්තෙල් පිළිබඳ පාරිභෝගික අධිකාරියේ වාර්තාව ඉදිරි සතියේ",
       "News Content": "ආනයනික පොල්තෙල් බහාලුම් 13ක පිළිකා කාරක අඩංගු බවට වන හෙළිදරව්ව සම්බන්ධයෙන් පාරිභෝගික අධිකාරියේ පරීක්ෂණ වාර්තාව ලබන සතියේ මැද වන විට ප්‍රකාශයට පත් කිරීමට නියමිතයි.\nඑහි උසස් නිලධාරියෙකු හිරු ප්‍රවෘත්ති අංශයට සඳහන් කළේ දිවයින පුරා වෙළඳසැල් රැසකින් ඊට අදාල සාම්පල ලබා ගැනීම මේ දිනවල සිදුකෙරෙන බවයි.\nමේ සම්බන්ධයෙන් තවත් පාර්ශව කිහිපයක් විසින් පරීක්ෂණ සිදුකරනු ලබනවා.\nආනයනය කළ පොල්තෙල් බහලුම් 13ක ඇෆ්ලටොක්සීන් නම් පිළිකා කාරක අඩංගු බව සෞඛ්‍ය අමාත්‍යාංශයේ ආහාර ආරක්ෂණ ඒකකය මගින් මීට පෙර රේගුවට දැනුම් දී තිබුණා.\nඑය මුල්වරට හෙළිදරව් කල සමස්ථ ලංකා පාරම්පරික පොල් තෙල් නිෂ්පාදකයින්ගේ සංගමයේ කැඳවුම්කරු බුද්ධික ද සිල්වා කියා සිටියේ අදාල පොල් තෙල් බහලුම් සියල්ල විනාශ කිරීමට වහා කටයුතු කළ යුතු බවයි.",
       "URL": "https://www.hirunews.lk/266670/මතභේදයට-තුඩු-දුන්-පොල්තෙල්-පිළිබඳ-පාරිභෝගික-අධිකාරියේ-වාර්තාව-ඉදිරි-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=2060"
}