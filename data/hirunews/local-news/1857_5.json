{
       "Source": "hirunews",
       "Timestamp": "Sunday, 27 June 2021 - 14:16",
       "Headline": "එළවළු මුවාවෙන් කොළඹ සිට හෙරොයින් ප්‍රවාහනය කළ දෙදෙනෙකු මැදිරිගිරියේදී අත්අඩංගුවට",
       "News Content": "කොළඹ සිට එළවළු ප්‍රවාහනය කරන මුවාවෙන් හෙරොයින් ප්‍රවාහනය කළ පුද්ගලයින් දෙදෙනෙකු ඊට යොදා ගත් කැබ් රථයක් ද සමග අත්අඩංගුවට ගැනීමට මැදිරිගිරිය පොලීසිය සමත් වී තිබෙනවා.\nමැදිරිගිරිය ප්‍රදේශයේදී ඔවුන් අද (27) අත්අඩංගුවට ගෙන ඇති අතර, එහිදී ඔවුන් ළඟ තිබී හෙරොයින් ග්‍රෑම් 3 කට වැඩි ප්‍රමාණයක් ද සොයා ගැණුනා.\nපොලීසිය පැවසුවේ පළාත් අතර සංචරණය කිරීම සඳහා ඔවුන් අත්‍යාවශ්‍ය සේවා බලපත්‍රයක් උපයෝගි කරගෙන ඇති බවයි.\nඅත්අඩංගුවට ගත් පුද්ගලයින් 24 සහ 37 හැවිරිදි වියේ පසුවන අතර, ඔවුන්ට මීට පෙර ද මත්ද්‍රව්‍ය චෝදනා එල්ල වී ඇතැයි සඳහන්.",
       "URL": "https://www.hirunews.lk/275467/එළවළු-මුවාවෙන්-කොළඹ-සිට-හෙරොයින්-ප්‍රවාහනය-කළ-දෙදෙනෙකු-මැදිරිගිරියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1857"
}