{
       "Source": "hirunews",
       "Timestamp": "Tuesday, 09 November 2021 - 16:17",
       "Headline": "මාඔය පිටාර ගලයි (ඡායාරූප)",
       "News Content": "මේ දිනවල දිවයින පුරා ඇද හැලෙන අධික වර්ෂාපතනය හේතුවෙන් මහා මාර්ග බොහොමයක් ජලයෙන් යටවී තිබෙන අයුරු දැක ගන්නට පුළුවන්.\nඑමෙන්ම ගංගා ඇළ දොළ ආශ්‍රිතව පිහිටා ඇති නගර බොහොමයක් ද ඉහළ ගිය ජළ කඳ හේතුවෙන් යට වී ගියා.\nදිවයිනට මෑත ඉතිහාසයේ බලපෑ වැඩිම වර්ෂාපතනය වාර්තා වන්නේ ද මෙම කාල සීමාව තුළදීයි.\nසතියකට ආසන්න කාලයක් අඛණ්ඩව ඇද හැලෙන මෙම වර්ෂාව හේතුවෙන් අද උදෑසන වනවිට ගිරිඋල්ල නගරය ජලයෙන් යට වී තිබුණේ මේ ආකාරයටයි.\nමා ඔය පිටාර ගැලීම හේතුවෙන් මෙලෙස නගරයේ ව්‍යාපාරික ස්ථාන බොහොමයක් අඩි 4 ක පමණ ජල කඳකින් වැසී ගොස් තිබුණු අතර නගරය හරහා ගමනාගමන කටයුතුවලට ද බරපතළ බාධා එල්ල වී තිබුණා.",
       "URL": "https://www.hirunews.lk/287494/මාඔය-පිටාර-ගලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1572"
}