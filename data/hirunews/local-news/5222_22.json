{
       "Source": "hirunews",
       "Timestamp": "Monday, 04 January 2016 - 18:38",
       "Headline": "ඇමති ලේකම්වරයකු තරුණයකුගේ මුහුණ සපා කයි",
       "News Content": "ගාල්ල දිස්ත්‍රික්කයේ ප්‍රබල අමාත්‍යවරයකුගේ සම්බන්ධීකරණ ලේකම්වරයකු පහරදුන් බව පවසමින් පුද්ගලයකු කරාපිටිය රෝහලට ඇතුලත් වී තිබෙනවා.\nපෙරේදා රාත්‍රී අහංගම නගරයේ අවන්හලක් අසලදී තමාට ලේකම්වරයා සහ තවත් පුද්ගලයකු පහරදුන් බවයි ඔහු ප්‍රකාශකර ඇත්තේ.\nඅහංගම මුණිදාස මාවතේ පදිංචි මෙම තරුණයා මේවන විට කරාපිටිය රෝහලේ 58 වන වාට්ටුවේ ප්‍රතිකාර ලබනවා.\nතරුණයා ප්‍රකාශකර ඇත්තේ ප්‍රබල අමාත්‍යවරයකුගේ සම්බන්ධීකරණ ලේකම්වරයකු තමාට පහරදුන් අතර ලේකම්වරයා තමාගේ මුහුණ සපා කෑ බවයි.\nතුවාල ලැබු තමා රෝහලට ඇතුලත් වු අතර තම සොහොයුරිය සිද්ධිය පිළිබඳ අහංගම පොලිසියට පැමිණිලි කල බවයි මෙම තරුණයා පවසන්නේ.\nමේ සම්බන්ධයෙන් අදාළ අමාත්‍ය සම්බන්ධීකරණ ලේකම්වරයාගෙන් කල විමසීමකදී ඔහු කියාසිටියේ එවැනි පහරදීමක් සිදු නොවු බවයි.\nඑම තරුණයා බීමත්ව ඇද වැටීමෙන් තුවාල ලබන්නට ඇතැයි ද සම්බන්ධීකරණ ලේකම්වරයා ප්‍රකාශ කලා.\nසිද්ධිය පිළිබඳ අහංගම පොලිසියයි විමර්ශණ මෙහෙයවන්නේ.\nඡායාරූප - ගාල්ල රවින්ද්‍ර ලියනගේ",
       "URL": "https://www.hirunews.lk/123381/ඇමති-ලේකම්වරයකු-තරුණයකුගේ-මුහුණ-සපා-කයි",
       "Category": "Local News",
       "Parent URL": "https://www.hirunews.lk/local-news.php?pageID=5222"
}