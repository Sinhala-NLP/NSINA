{
       "Source": "hirunews",
       "Timestamp": "Thursday, 02 March 2017 - 20:11",
       "Headline": "ලැප්ටොප් සිහිනයක් පෙන්වා කල මුදල් වංචාව",
       "News Content": "වෙළෙඳපොළේ ඉහළ වටිනාකමක් ඇති ලැප් ටොප් පරිගණක අඩු මුදලට ලබාදෙන බව පවසා මුදල් වංචා කර පලා යන පුද්ගලයෙකු පිළිබදව කොට්ටාව ප්‍රදේශයෙන් වාර්තා වනවා.\nඅද සී.අයි.ඒ හෙළිදරව්ව එම වංචාව පිළිබඳව අනාවරණ කිරීම සඳහායි.\nඅත්තිකාරම් මුදල් රැගෙන පරිගණක අලෙවි සැලට ගියවිට ඔහු මුදල් ලබාගත් බවට ලියවිල්ලක් ද ලබාදෙනවා.\nඔහු පැවසුවේ අඩු මිලට ලබාදෙන මෙම පරිගණක නිරන්තරයෙන් විදේශගත වන පුද්ගලයෙකු හරහා තමාට ලැබෙන බවයි.\nඅත්තිකාරම් ලබා දුන් පුද්ගලයන් දින ගණන් මගහරිමින් ලක්ෂ ගණනින් මුදල් රැස්කර ගන්නා මෙම පුද්ගලයා බද්දට ලබාගත් කඩ කාමරය වසා දමා ප්‍රදේශයෙන් පලා යනවා.\nකොට්ටාව ප්‍රදේශයේ පිහිටි පරිගණක අලෙවි සැල වසාදමා මේ වනවිටත් මොහු පලාගොස් තිබෙනවා.\nමෙම වෙළෙඳසැල මාසික කුලී පදනම මත ලබාගත් එකක් වූ අතර, එහි හිමිකරුවන් පැවසුවේ ඔවුන්ට ද මොහුගෙන් තවත් මුදල් ලබා ගැනීමට ඇති බවයි.\nහිරු සී.අයි.ඒ කළ සොයා බැලීමේදී හෙළි වූණේ තවත් ප්‍රදේශ රැසක මෙලෙස ජනතා මුදල් කොල්ලකා මොහු පලාගොස් ඇති බවයි.\nඅපගේ මෙම අනාවරණය හෙට දවසේ මොහුගේ ගොදුර ඔබ නොවීම සඳහායි.",
       "URL": "https://www.hirunews.lk/155894/ලැප්ටොප්-සිහිනයක්-පෙන්වා-කල-මුදල්-වංචාව",
       "Category": "Local News",
       "Parent URL": "https://www.hirunews.lk/local-news.php?pageID=4634"
}