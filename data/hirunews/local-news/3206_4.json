{
       "Source": "hirunews",
       "Timestamp": "Saturday, 10 August 2019 - 13:57",
       "Headline": "DIG ඇතුළු පොලිස් ප්‍රධානීන් 49 කට මාරු",
       "News Content": "වහාම ක්‍රියාත්මක වන පරිදි සේවා අවශ්‍යතා මත පොලිස් කොමිසමේ අනුමැතිය යටතේ ජ්‍යෙෂ්ඨ පොලිස් නිලධාරින් 49 දෙනෙකුට ස්ථානමාරු වීම් ලබාදී තිබෙනවා.\nඅපරාධ පරීක්ෂණ, සංවිධානාත්මක අපරාධ, රථවාහන ඇතුළු කොට්ඨාශ කිහිපයක නියෝජ්‍ය පොලිස්පතිවරුන් ද මෙම පිරිසට අයත්.\nඒ අනුව නියෝජ්‍ය පොලිස්පතිවරුන් 9 දෙනෙකු, ජ්‍යෙෂ්ඨ පොලිස් අධිකාරිවරයෙකු, පොලිස් අධිකාරිවරුන් 10 දෙනෙකු, සහකාර පොලිස් අධිකාරිවරුන් 12 දෙනෙකු, ප්‍රධාන පොලිස් පරීක්ෂකවරුන් 9 දෙනෙකු සහ පොලිස් පරීක්ෂකවරුන් 8 දෙනෙකු මෙලෙස ස්ථාන මාරු කර ඇති බව පොලිස් මූලස්ථානය නිවේදනය කළා.\nමෙතෙක්, රථ වාහන පාලන සහ මාර්ග ආරක්ෂක දිසාව භාරව කටයුතු කළ නියෝජ්‍ය පොලිස්පති අජිත් රෝහණ, නීති විනය සහ කල්ක්‍රියා දිසාව භාර නියෝජ්‍ය පොලිස්පතිවරයා ලෙස මාරු කර තිබෙනවා.\nරථවාහන අංශයට පත් කර ඇති නව නියෝජ්‍ය පොලිස්පතිවරයා වන්නේ ඩබ්ලිව්.එම්.එම්. වික්‍රමසිංහයි.\nඅපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පති බී.ආර්.එස්.ආර්. නාගහමුල්ල , ත්‍රිකුණාමලය දිසාවට මාරු කර යවා ඇති අතර, මූල්‍ය අපරාධ විමර්ශන කොට්ඨාශයේ නියෝජ්‍ය පොලිස්පති පී.කේ.ඩී. ප්‍රියන්ත අපරාධ පරීක්ෂණ දෙපාර්තමේන්තුව සහ මූල්‍ය අපරාධ විමර්ශන දිසාවේ නියෝජ්‍ය පොලිස්පතිවරයා ලෙසයි මාරු කර ඇත්තේ.\nඅපරාධ සහ සංවිධානාත්මක අපරාධ දිසාව භාර නව නියෝජ්‍ය පොලිස්පතිවරයා වන්නේ ජේ.ඒ.ඩී.එම්.පී.එන් ජයකොඩියි.\nපොලිස් මත්ද්‍රව්‍ය නාශක කාර්යාංශයේ නියෝජ්‍ය පොලිස්පති ටී.සී.ඒ. ධනපාල විශේෂ කාර්යාංශ දිසාවට මාරු කර යවා තිබෙනවා.",
       "URL": "https://www.hirunews.lk/221952/dig-ඇතුළු-පොලිස්-ප්‍රධානීන්-49-කට-මාරු",
       "Category": "Local News",
       "Parent URL": "https://www.hirunews.lk/local-news.php?pageID=3206"
}