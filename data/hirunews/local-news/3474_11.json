{
       "Source": "hirunews",
       "Timestamp": "Sunday, 03 March 2019 - 6:43",
       "Headline": "කෝටි 3ක වාලම්පුරියක් විකිණීමට තැත් කළ අයෙකු අත්අඩංගුවට (ඡායාරූප)",
       "News Content": "රුපියල් කෝටි 03කට මිලකර තිබූ වාලම්පුරියක් රුපියල් දෙකෝටි අනූපන් ලක්ෂයකට අලෙවි කිරීමට උත්සාහ කළ පුද්ගලයෙකු හාලිඇල - උඩුවර - හතේ කණුව ප්‍රදේශයේදී පොලිසිය අත්අඩංගුවට ගෙන තිබෙනවා.\nතේ වත්තක කම්කරු නිවාසයකදී එම වාලම්පුරිය සමඟ සැකකරු අත්අඩංගුවට ගෙන ඇති අතර, උපාය දූතයෙකු යොදවා මෙම වැටලීම සිදුකර ඇති බව සඳහන්.\nනාවලපිටියේ පදිංචිකරුවෙකු වන 40 හැවිරිදි සැකකරු මෙම වාලම්පුරිය යාපනයේ සිට රැගෙන ආ බව පොලිසියට ප්‍රකාශ කර තිබෙනවා.\nසංරක්ෂිත ටයිටන් වර්ගයේ බෙල්ලෙකු වන මෙම වාලම්පුරිය සමඟ සැකකරු අද බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nඡායාරූප - බදුල්ල පාලිත ආරියවංශ",
       "URL": "https://www.hirunews.lk/211583/කෝටි-3ක-වාලම්පුරියක්-විකිණීමට-තැත්-කළ-අයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3474"
}