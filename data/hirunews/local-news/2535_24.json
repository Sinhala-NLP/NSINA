{
       "Source": "hirunews",
       "Timestamp": "Thursday, 06 August 2020 - 22:59",
       "Headline": "පොළොන්නරුවේ ජය තහවුරු කළ පොදුජන පෙරමුණට ආසන 4ක්",
       "News Content": "පොළොන්නරුව දිස්ත්‍රික්කයේ ආසන තුනේම බලය තහවුරු කර ගැනීමට ශ්‍රී ලංකා පොදුජන පෙරමුණ සමත්වුනා.\nඔවුන් එම දිස්ත්‍රික්කයෙන් ලබාගත් ඡන්ද සංඛ්‍යාව 180847ක්.\nසමගි ජන බලවේගය ඡන්ද 47781ක් ලබාගත් අතර ජාතික ජන බලවේගය ඡන්ද 6792ක් ලබාගත්තා.\nඑක්සත් ජාතික පක්ෂයට පොළොන්නරුව දිස්ත්‍රික්කයෙන් ලැබී ඇත්තේ ඡන්ද 6525ක්.\nඒ අනුව පොළොන්නරුව දිස්ත්‍රික්කයෙන් පොදුජන පෙරමුණට මන්ත්‍රී ආසන 4ක් ලැබී තිබෙනවා.\nසමගි ජන බලවේගය පොළොන්නරුව දිස්ත්‍රික්කයේ එක් මන්ත්‍රී ආසනයකට හිමිකම් කියන අතර ජාතික ජන බලවේගයට සහ එක්සත් ජාතික පක්ෂයට කිසිදු ආසනයක් ලැබී නැහැ.\nපොළොන්නරුව දිස්ත්‍රික්කයේ ලියාපදිංචි ඡන්ද සංඛ්‍යාව 311559ක් වන අතර ප්‍රකාශිත ඡන්ද සංඛ්‍යාව 261539ක්.\nඡන්ද 16020ක් ප්‍රතික්ෂේප වී ඇති අතර වලංගු ඡන්ද සංඛ්‍යාව 245519ක්.\nපොළොන්නරුව දිස්ත්‍රික්කයේ තැපැල් ඡන්ද ප්‍රතිඵල වලට අනුව පළමු ස්ථානය හිමිවුයේ ද පොදුජන පෙරමුණටයි.\nඔවුන් ඡන්ද 13627ක් ලබාගත්තා.\nසමගි ජන බලවේගය පොළොන්නරුව දිස්ත්‍රික්කයෙන් ඡන්ද 2518ක් ලබාගත් අතර ජාතික ජන බලවේගය ඡන්ද 823ක් හිමිකරගෙන තිබෙනවා.\nඑක්සත් ජාතික පක්ෂයට පොළොන්නරුව දිස්ත්‍රික්කයෙන් ලැබී ඇත්තේ තැපැල් ඡන්ද 602ක් පමණයි.\nපොළොන්නරුව දිස්ත්‍රික්කයේ මින්නේරිය ආසනයේ ශ්‍රී ලංකා පොදුජන පෙරමුණ ඡන්ද 46632ක් ලබාගත්තා.\nසමගි ජන බලවේගය ඡන්ද 9463ක් ලබාගත් අතර ජාතික ජන බලවේගය ලබාගත් ඡන්ද සංඛ්‍යාව 1948ක්.\nඑක්සත් ජාතික පක්ෂයට මින්නේරිය ආසනයෙන් ඡන්ද 1577ක් හිමිවුනා.\nමැදිරිගිරිය ආසනයේ ද පෙරමුණට පැමිණි ශ්‍රී ලංකා පොදුජන පෙරමුණ ඡන්ද 40864ක් ලබාගත්තා.\nසමගි ජන බලවේගය ඡන්ද 12811ක් ලබාගත්තා.\nජාතික ජන බලවේගය ඡන්ද 1605ක් ලබාගෙන ඇති අතර එක්සත් ජාතික පක්ෂය ඡන්ද 1520ක් ලබාගෙන තිබෙනවා.\nපොළොන්නරුව දිස්ත්‍රික්කයේ පොළොන්නරුව ආසනයේ ශ්‍රී ලංකා පොදුජන පෙරමුණ ඡන්ද 79724ක් ලබාගත්තා.\nසමගි ජන බලවේගය ඡන්ද 22989ක් ලබාගෙන ඇති අතර එක්සත් ජාතික පක්ෂය ඡන්ද 2826ක් ලබාගත්තා.\nජාතික ජන බලවේගයට පොළොන්නරුව ආසනයෙන් ලැබී ඇති ඡන්ද සංඛ්‍යාව 2416ක්.",
       "URL": "https://www.hirunews.lk/247255/පොළොන්නරුවේ-ජය-තහවුරු-කළ-පොදුජන-පෙරමුණට-ආසන-4ක්",
       "Category": "Local News",
       "Parent URL": "https://www.hirunews.lk/local-news.php?pageID=2535"
}