{
       "Source": "hirunews",
       "Timestamp": "Thursday, 31 August 2023 - 16:23",
       "Headline": "ශ්‍රී ලංකාවේ උද්ධමනය පහත වැටෙයි",
       "News Content": "ජනලේඛන හා සංඛ්‍යා ලේඛන දෙපාර්තමේන්තුව විසින් මිල දර්ශක මත පදනම් වු උද්ධමනය පිළිබඳ නවතම සංඛ්‍ය ලේඛන ප්‍රකාශයට පත්කොට තිබෙනවා.\nකොළඹ පාරිභෝගික මිල දර්ශකය මත පදනම් වූ උද්ධමනය අගෝස්තු මාසයේ සියයට 04 ක් දක්වා අඩුවී තිබෙනවා.\nජුලි මාසයේ එය දැක්වුණේ සියයට 6.3 ලෙසයි. එමෙන්ම ජුලි මාසයේදී සියයට සෘණ 1.04 ක් ලෙස පැවති ආහාර කාණ්ඩයේ උද්ධමනය අගෝස්තු මාසයේදී සියයට සෘණ 04.8 ක් දක්වා පහත බැස තිබෙනවා.\nජූලි මාසයේ සියයට 10.5 ක් පැවති ආහාර නොවන කාණ්ඩයේ උද්ධමනය අගෝස්තු මාසයේදී සියයට 8.7 ක් දක්වා අඩු වී ඇති බවයි ජන ලේඛන හා සංඛ්‍යාලේඛන දෙපාර්තමේන්තුව සඳහන් කරන්නේ.",
       "URL": "https://www.hirunews.lk/346728/ශ්‍රී-ලංකාවේ-උද්ධමනය-පහත-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=60"
}