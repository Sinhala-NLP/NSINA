{
       "Source": "hirunews",
       "Timestamp": "Tuesday, 12 September 2023 - 16:48",
       "Headline": "දුනිත් වෙල්ලාලගේ ප්‍රේමදාස පිටිය පන්දුවෙන් වර්ණවත් කරයි",
       "News Content": "ආසියානු කුසලාන 2023 තරගාවලියේ සුපිරි 4 දෙනාගේ වටයේ 10 වන තරගය ලෙස ශ්‍රී ලංකා කණ්ඩායම හා ඉන්දීය කණ්ඩායම අතර තරගල අද (12) කොළඹ ආර්. ප්‍රේමදාස ක්‍රීඩාංගනයේදී පස්වරු 3.00 ට ආරම්භ වීමට උනා.\nඅද තරගයේ කාසියේ වාසිය ඉන්දීය නායක රෝහිත් ෂර්මා විසින් දිනාගත් අතර ඔහු තීරණය කළේ ඉන්දී්‍ය කණ්ඩායම පළමුව පන්දුවට පහර දීමට පිටියට පිවිසීමටයි.\nමේ අනුව ඉන්දීය ඉනිම ආරම්භ කරමින් පිටියට පිවිසි Rohit Sharma හා Shubman Gill ඉන්දීය කණ්ඩායමට සාර්ථක ආරම්භයක් ලබාදුන්නත් ලකුණු 19 ක් ලබා සිටියදී තරගයේ 11 වන පන්දු ඕවරයේ 1 වන පන්දුවේදී Shubman Gill ට ක්‍රීඩාගාරය වෙත යෑමට සිදුවුයේ දුනිත් වෙල්ලාගේ පන්දුව කෙලින්ම කඩුල්ල වෙත යොමු කිරීම නිසයි.\nඉන් අනතුරුව Virat Kohli පිටියට පිවිස Rohit Sharma සමග ඉනිම යලි ඇරඹීමට උත්සාහ ගනිමින් සිටියදී තරගයේ 13 වන පන්දු ඕවරයේ 5 වන පන්දුවේදී ලකුණු 3 ක් ලබා සිටි Virat Kohli ට ක්‍රීඩාගාරය වෙත යෑමට සිදුවුයේ යලිත් දුනිත් වෙල්ලාලගේගේ ඉන්දුවක් උඩ පන්දුවක් ලෙස ශ්‍රී ලංකා නායක දසුන් ශානකගේ අතට පත්වීම නිසයි.\nRohit Sharma සමග ඉන්දීය ඉනිම ගොඩනගන්නට පිටියට පිවිසියේ KL Rahul, එහෙත් තරගයේ 29 වන ඕවරයේ දී දුනිත් වෙල්ලාලගේ ඉන්දීය නායකයාටද ප්‍රේමදාස පිටියේ ක්‍රීඩාගාරයේ සුවපහසු අසුනක් වෙන් කර දුන්නේ තරගයේ 15 වන පන්දු ඕවරයේ 1 වන පන්දුවේදීය. ඒ ඉන්දීය නායකයා ලකුණු 53 ක් ලබා සිටියදීයි.\nKL Rahul ට පිටියේ රැදී සිටීමට හැකි වූයේ 29 වන පන්දු ඕවරය වනතෙක් පමණි. ලකුණු 39 ක් ලබා සිටි ඔහුටද ක්‍රීඩාගාරය වෙත යන්නට සිදුවුයේ නැවත දුනිත් වෙල්ලාලගේ ගේ පන්දුව කඩුල්ලේ වැදීම නිසයි.\nIshan Kishan සහ Hardik Pandya බිදවැටෙන ඉන්දීය ඉනිම ගොඩ නැගීමට මේ මොහොතේදී වෙහෙස දරමින් සිටියදී දුනිත් වෙල්ලාලගේ අද දවසේ සුපිරි ඉන්දීය ක්‍රීඩකයින් තිදෙනෙකුටම ක්‍රීඩාගාරය වෙත යන්නට ඉඩ හසර ලබා දෙමින් ප්‍රේමදාස පිටිය තම පන්දුවෙන් වර්ණවත් කරන අයුරු දෙස් විදෙස් ක්‍රීඩාලෝලීන්ගේ අවදානයට ලක් වෙමින් තිබෙනවා.",
       "URL": "https://www.hirunews.lk/348059/දුනිත්-වෙල්ලාලගේ-ප්‍රේමදාස-පිටිය-පන්දුවෙන්-වර්ණවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=34"
}