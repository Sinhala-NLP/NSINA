{
       "Source": "hirunews",
       "Timestamp": "Monday, 31 August 2020 - 14:24",
       "Headline": "අග්‍රාමාත්‍යවරයා සංස්කෘතික කටයුතු අමාත්‍යාංශය නිරීක්ෂණය කරයි",
       "News Content": "සංස්කෘතික කටයුතු අමාත්‍යාංශය ඉදිරියේදී ක්‍රියාත්මක කිරීමට නියමිත කටයුතු සොයාබැලීමට අග්‍රාමාත්‍ය මහින්ද රාජපක්ෂ අද උදෑසන එහි නිරීක්ෂණ චාරිකාවක නිරතවුණා.\nඅග්‍රාමාත්‍ය කාර්යාලය නිවේදනය කළේ මෙතෙක් අඩුවක්ව පැවති විශ්වකෝෂය හා ශබ්ද කෝෂය පවත්වාගෙන යාමට අවශ්‍ය පහසුකම්වලින් සැදුම්ලත් ස්ථිර කාර්යාල ගොඩනැගිල්ලක් වහාම ලබාදීමට අවශ්‍ය කටයුතු සිදුකරන්නැයි නාගරික සංවර්ධන අධිකාරියේ අධ්‍යක්‍ෂ ජනරාල්වරයාට දැනුම්දුන් බවයි.\nඑමෙන්ම ජෝන් ද සිල්වා සමරු රඟහල හා කලාභවන ප්‍රතිසංස්කරණ කටයුතු සොයාබැලීමට ගිය අග්‍රාමාත්‍යවරයා නිලධාරීන්ට උපදෙස් ලබාදී ඇත්තේ දෙවන අදියරයේ පිළිසකර කටයුතු සඳහා ශ්‍රී ලංකා නාවික හමුදාව හෝ යුද හමුදාව සම්බන්ධ කරගන්නා ලෙසයි.",
       "URL": "https://www.hirunews.lk/249076/අග්‍රාමාත්‍යවරයා-සංස්කෘතික-කටයුතු-අමාත්‍යාංශය-නිරීක්ෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2486"
}