{
       "Source": "hirunews",
       "Timestamp": "Friday, 01 September 2023 - 19:51",
       "Headline": "දිස්ත්‍රික්ක 4කට නාය යෑමේ අවදානම් (වීඩියෝ)",
       "News Content": "බස්නාහිර, සබරගමුව, දකුණ, මධ්‍යම සහ වයඹ පලාත්වලට තවදුරටත් මිලිමීටර් 100 ඉක්මවු තද වැසි ඇතිවිය හැකි බව කාළගුණ විද්‍යා දෙපාර්තමේන්තුව පවසනවා.\nඑමෙන්ම නිරිතදිග කොටසේ පවතින වැසි තත්ත්වයේ වර්ධනය හේතුවෙන් කළුතර, කෑගල්ල, රත්නපුර සහ ගාල්ල දිස්ත්‍රික්ක වලට නායයෑමේ අනතුරු ඇඟවිමේ නිවේදන නිකුත් කෙරුණා.\nමේ අතර, ගතවු පැය 24 ක කාළය තුළ දිවයිනේ වැඩිම වර්ෂාපතනය වාර්තා වී තිබණේ, ගාල්ල ප්‍රදේශයෙන් වන අතර එය සටහන් වී තිබුනේ මිලිමීටර් 127 යි දශම 7ක් ලෙසයි.\nඑසේම වැසි සහිත කාලගුණය හේතුවෙන්, බේරුවල - පොල්කොටුව විද්‍යාලයේ පාසලට පැමිණි සිසුන් නැවත නිවෙස්කරා යැවීමට විදුහල්පතිවරයා කටයුතු කර තිබුණේ පන්ති කාමර\nකිහිපයක් අබලන්ව පැවතීම හේතුවෙන්.",
       "URL": "https://www.hirunews.lk/346837/දිස්ත්‍රික්ක-4කට-නාය-යෑමේ-අවදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=57"
}