{
       "Source": "hirunews",
       "Timestamp": "Friday, 03 February 2017 - 13:42",
       "Headline": "වගකීම් ඉටු කිරීමේදී දැනුමට ප්‍රමුඛතාවය - ජනපති",
       "News Content": "19 වන ආණ්ඩුක්‍රම ව්‍යවස්ථා සංශෝධනය තුළින් ජාතික සමගිය සහ සංහිඳියාව පිළිබද අමාත්‍යාංශයක් ඇති කොට එය රාජ්‍ය නායකයා වෙත පවරා ඇත්තේ සියල්ලන්ටම සමානාත්මතාව ක්‍රියාත්මක කිරිමට බව ජනාධිපති මෛත්‍රීපාල සිරිසේන පවසනවා.\nකොළඹ බණ්ඩාරණායක අනුස්මරණ සම්මන්ත්‍රණශාලවේ අද (03) උදෑසන පැවති සර්ව ආගමික දහම්පාසල් කතිකාවට එක්වෙමින් ජනාධිපතිවරයා මේ බව කියා සිටියා.\nදරුවන්ට සහ සමාජයට දැනුම ලබාදීම සඳහා වගකීම ඉටු කිරීමේදී ප්‍රමුඛතාවය ලබාදිය යුතු බව ද එහිදී ජනාධිපතිවරයා සඳහන් කළා.\nමෙම අවස්ථාවට එක්වු හිටපු ජනපතිනි චන්ද්‍රිකා බණ්ඩාරනායක කුමාරණතුංග කියා සිටියේ වසර 70 කට අධික කාලයක් අයිතිවාසිකම් තහවුරු නොවූ සුළු ජනකොටස්වලට ඒ පිලිබඳව සහතිකයක් ලබාදීම අවශ්‍ය බවයි.\nඑය ආණ්ඩුක්‍රම ව්‍යවස්ථාව තුළින් තහවුරු කළ යුතු බව පෙන්වා දුන් ඇය නව ව්‍යවස්ථාව හරහා එම කටයුතු අත්‍යාවශ්‍ය ලෙස සිදුවිය යුතු බවයි සඳහන් කළේ.\nඒ සඳහා අභියෝග රාශියක් පවතින බව ද ඇය කියා සිටියා.",
       "URL": "https://www.hirunews.lk/153585/වගකීම්-ඉටු-කිරීමේදී-දැනුමට-ප්‍රමුඛතාවය-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4679"
}