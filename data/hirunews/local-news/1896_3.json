{
       "Source": "hirunews",
       "Timestamp": "Wednesday, 09 June 2021 - 15:25",
       "Headline": "හෝමාගම පාර මාරකයක් වෙයි (වීඩියෝ)",
       "News Content": "හෝමාගම ප්‍රදේශයේ අතුරු මාර්ගයක් අසල ඉඩමක පස් කැපීමක් හේතුවෙන් එම මාර්ගය භාවිත කරන තමන් ජීවිත තර්ජනයකට මුහුණ පා ඇති බව ගම්වැසියන් පවසනවා.\nඔවුන් පෙන්වා දෙන්නේ එම මාර්ගයේ මේ වනවිට නායයාමේ අවදානමක් මතුව ඇති බවයි.\nහෝමාගම - බටවල සම්පත් මාවත ආසන්නයෙන් ඇති පෞද්ගලික ඉඩමක මෙම පස් කැපීම සිදුව තිබෙනවා.\nමෙම මාර්ගය අයත් වන්නේ හෝමාගම ප්‍රාදේශීය සභාවටයි.\nඅඩි 20 ක මාර්ගය අසලින්ම අඩි 70 ක් පමණ යටට වන්නට මෙම පස් කැපීම සිදුකර තිබෙනවා.\nමෙම ස්ථානය රූගත කිරීමට අප වාර්තාකරු ගිය අවස්ථාවේදී එම ඉඩමේ හිමිකාරියගෙන් දැඩි විරෝධයක් එල්ල වුණා.\nකෙසේ වෙතත් ප්‍රදේශවාසීන් පෙන්වා දෙන්නේ මේ හේතුවෙන් තමන් දැඩි අවදානමකට මුහුණ පා ඇති බවයි.",
       "URL": "https://www.hirunews.lk/273839/හෝමාගම-පාර-මාරකයක්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1896"
}