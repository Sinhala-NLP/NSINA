{
       "Source": "hirunews",
       "Timestamp": "Thursday, 09 December 2021 - 7:21",
       "Headline": "ප්‍රියන්තගේ ඝාතනයෙන් පසු විදෙස් ගණකාධිකාරීවරුන්, පාකිස්තානයට පැමිණීම ප්‍රතික්ෂේප කරයි (වීඩියෝ)",
       "News Content": "පාකිස්තානයේ සියල්කෝට්හිදී අන්තවාදීන් විසින් අමානුෂික ලෙස ප්‍රියන්ත කුමාර දියවඩනගේ ඝාතනය කිරීමත් සමඟ ජාත්‍යන්තර ප්‍රමිතීන්ට අනුකූල ව නිෂ්පාදන කටයුතු සිදු කරන එරට ආයතනවල විගණන කටයුතු සඳහා විදෙස් ගණකාධිකාරීවරුන් පැමිණීම ප්‍රතික්ෂේප කර තිබෙනවා.\nපාකිස්තාන මාධ්‍ය වාර්තා කළේ, එරට පිහිටි ඇතැම් ආයතනවල විගණන කටයුතු සඳහා පැමිණ ඇත්තේ, ශ්‍රී ලාංකික විගණන ආයතන බැවින් මෙම සිද්ධියෙන් පසු එම ආයතන පාකිස්තානයට පැමිණීම ප්‍රතික්ෂේප කර ඇති බවයි.\nමේ අතර, ඊයේ රාත්‍රියේ ඉස්ලාමාබාද් හි ජනතාව ඝාතනයට ලක් වූ ප්‍රියන්ත කුමාර සිහිකරමින් ඉටිපන්දම් දල්වා ශෝකය පළ කළා.\nප්‍රියන්ත කුමාරගේ දේහය පිළිබඳ අවසන් කටයුතු ඊයේ සිදු කෙරුණේ, ගනේමුල්ල - පොල්හේන පොදු සුසාන භූමියේදීයි.",
       "URL": "https://www.hirunews.lk/290457/ප්‍රියන්තගේ-ඝාතනයෙන්-පසු-විදෙස්-ගණකාධිකාරීවරුන්-පාකිස්තානයට-පැමිණීම-ප්‍රතික්ෂේප-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1507"
}