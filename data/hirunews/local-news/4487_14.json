{
       "Source": "hirunews",
       "Timestamp": "Friday, 02 June 2017 - 14:01",
       "Headline": "ආයුර්වේද වෛද්‍යවරුන් ලෙස ලියාපදිංචි කිරීමේ සම්මුඛ පරීක්ෂණ අවලංගු කෙරේ",
       "News Content": "පාරම්පරික ආයුර්වේද වෛද්‍යවරයෙකු වශයෙන් ලියාපදිංචි කිරීමේ සම්මුඛ පරීක්ෂණ, අයහපත් කාලගුණය හේතුවෙන් අවලංගු කර තිබෙනවා.\nපසුගිය මැයි මස 30 වන දා සිට ජුනි 7 වන දා දක්වා මෙම සම්මුඛ පරීක්ෂණ පැවැත්වීමට නියමිතව තිබූ බවයි ආයුර්වේද වෛද්‍ය සභාව නිවේදනය කළේ.\nඑමෙන්ම කැළණිය විශ්වවිද්‍යාලයේ සියලූම බාහිර උපාධි පරීක්ෂණ මේ මස 17 වන දා සිට නිකුත් කර ඇති කාලසටහන අනුව පැවැත්වීමට කටයුතු යොදා ඇති බව එහි විවෘත හා දුරස්ථ අධ්‍යයන කේන්ද්‍රයේ අධ්‍යක්ෂවරයා ප්‍රකාශ කළා.",
       "URL": "https://www.hirunews.lk/162678/ආයුර්වේද-වෛද්‍යවරුන්-ලෙස-ලියාපදිංචි-කිරීමේ-සම්මුඛ-පරීක්ෂණ-අවලංගු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4487"
}