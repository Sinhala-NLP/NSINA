{
       "Source": "hirunews",
       "Timestamp": "Thursday, 03 February 2022 - 17:14",
       "Headline": "රාගම වෛද්‍ය පීඨයේ සිද්ධියට අද අත්අඩංගුවට ගත් වෛද්‍ය සිසුන් 3 දෙනාට ඇප (වීඩියෝ)",
       "News Content": "රාගම වෛද්‍ය පීඨයේ සිද්ධියට අදාළව අත්අඩංගුවට ගත් වෛද්‍ය සිසුන් 3 දෙනා ඇප මත මුදා හැර තිබෙනවා.\nඒ ඔවුන් අද වැලිසර මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nඑහිදී මහේස්ත්‍රාත්වරයා නියෝග කළේ රුපියල් 2000 ක මුදල් ඇපයක් සහ රුපියල් ලක්ෂ 5ක ශරීර ඇපයක් මත ඔවුන්ව මුදා හරින ලෙසයි.\nමේ අතර, සිද්ධියට අදාළව මීගමුව රෝහලේ ප්‍රතිකාර ලබමින් සිටියදී අත්අඩංගුවට ගත් වෛද්‍ය සිසුවා ද මේ මස 7 වනදා දක්වා රක්ෂිත බන්ධනාගාර ගත කරන ලෙස මීගමුව වැඩබලන මහේස්ත්‍රාත් ඉන්දික ද සිල්වා අද නියෝග කළා.\nඒ මහේස්ත්‍රාත්වරයා විසින් මීගමුව රෝහලට පැමිණ සැකකරු පරීක්ෂා කිරීමෙන් අනතුරුවයි.",
       "URL": "https://www.hirunews.lk/296080/රාගම-වෛද්‍ය-පීඨයේ-සිද්ධියට-අද-අත්අඩංගුවට-ගත්-වෛද්‍ය-සිසුන්-3-දෙනාට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1378"
}