{
       "Source": "hirunews",
       "Timestamp": "Sunday, 26 April 2020 - 19:14",
       "Headline": "‘‘රට වෙනුවෙන් හිරු’’ සහන යාත්‍රා ක්‍රියාන්විතය අදත් (වීඩියෝ)",
       "News Content": "කොරෝනා වෛරසය ව්‍යාප්තවීමත් සමඟ දැඩි දුෂ්කරතා මැද, සරණක් අවැසිව සිටින අපේම ජනතාව වෙනුවෙන් ක්‍රියාත්මක ‘‘රට වෙනුවෙන් හිරු’’ සහන යාත්‍රා ක්‍රියාන්විතය මේ වනවිට ගම්, නගර සිසාරා සාර්ථකව ක්‍රියාත්මක වනවා.\nමේ අතර, සහන යාත්‍රා ක්‍රියාන්විතයට සමගාමීව පොදු ස්ථාන විෂබීජහරණය කිරීම ඇතුළු වැඩසටහන් කිහිපයක් අදත් ක්‍රියාත්මක වුණා.\nකොරෝනා වෛරසය ව්‍යාප්තවීමත් සමඟ දුෂ්කරතා රැසකට මුහුණ පා සිටින අපේම ජනතාවගේ සුව සහනය වෙනුවෙන් ඇරඹි හිරු සහන යාත්‍රා ක්‍රියාන්විතය අද දිනයේ් ක්‍රියාත්මක වුණේ කොළඹ සහ ගම්පහ දිස්ත්‍රික්ක ආවරණය කරමින්.\nමේ අතර, කොරෝනා වෛරසය ආසාදනය වීමේ වැඩි අවදානමක් ඇති වැඩිහිටියන් ඉන් ආරක්ෂා කර ගැනීමේ අරමුණින් හිරු මාධ්‍ය ජාලය ආරම්භ කළ වැඩිහිටි නිවාස විෂබීජහරණය කිරීමේ වැඩසටහන අද කළුතර දිස්ත්‍රික්කයේ ක්‍රියාත්මක වුණා.\nඑහිදී විෂබීජහරණයට ලක් කෙරුණේ වස්කඩුව - ජයසිරි ද සිල්වා අනුස්මරණ ජ්‍යෙෂ්ඨ පුරවැසි නිවාසය සහ මතුගම - මයුර වැඩිහිටි නිවාසයයි.\n077 30 35 930 දුරකථන අංකය ඇමතීමෙන් අවශ්‍යතාව ඇති වැඩිහිටි නිවාස වෙත මෙම සේවාව සපයා ගත හැකියි.\nඑමෙන්ම, හිරු සහන යාත්‍රා ක්‍රියාන්විතයට සමගාමීව හිරු මාධ්‍ය ජාලය ශ්‍රී ලංකා රතු කුරුස සමාජය හා එක්ව ක්‍රියාත්මක කරන පොදු ස්ථාන විෂබීජහරණය කිරීමේ වැඩසටහන් අද ගම්පහ සහ මහනුවර දිස්ත්‍රික්කයන් හි ක්‍රියාත්මක වුණා.\nඒ අනුව අදාළ දිස්ත්‍රික්කවල පොලිස් ස්ථාන රැසක් විෂබීජහරණයට කිරීමටයි පියවර ගැනුණේ.",
       "URL": "https://www.hirunews.lk/239493/රට-වෙනුවෙන්-හිරු-සහන-යාත්‍රා-ක්‍රියාන්විතය-අදත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2771"
}