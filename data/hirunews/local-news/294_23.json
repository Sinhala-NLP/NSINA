{
       "Source": "hirunews",
       "Timestamp": "Sunday, 04 June 2023 - 21:26",
       "Headline": "මදුරු මර්දන සහකයන් ලෙස වෙස්වලාගෙන පැමිණ රන් භාණ්ඩ කොල්ල කයි",
       "News Content": "මදුරු මර්දන සහයකයන් ලෙස නිවසකට වෙස්වලා ගෙන පැමිණ පුද්ගලයන් තිදෙනෙකු එහි සිටි 73 හැවිරිදි වයෝවෘද්ධ කාන්තාවකගේ අත් පා බැඳ දමා රන් භාණ්ඩ කොල්ලකා පලායෑමේ පුවතක් කැස්බෑව - බටුවන්දර ප්‍රදේශයෙන් වාර්තා වනවා.\nකොල්ලකරුවන් විසින් රුපියල් ලක්ෂ 13 කට අධික වටිනා රන්භාණ්ඩ සහ ජංගම දුරකථනයක් මෙලෙස කොල්ල කා පලාගොස් ඇති බවටයි පොලිසිය සඳහන් කළේ.\nහොඳින් හැඳ පැළඳ අත ෆයිල් කවර සහ ලිපිලේඛන අතැතිව පැමිණ තිබූ මෙම කොල්ල කරුවන් තිදෙනා අසල්වාසීන්ට කිසිදු සැකයක් ඇති නොවන පරිදි තවත් නිවාස කිහිපයකට ගොස් ඇති බවටයි වාර්තා වන්නේ.",
       "URL": "https://www.hirunews.lk/337044/මදුරු-මර්දන-සහකයන්-ලෙස-වෙස්වලාගෙන-පැමිණ-රන්-භාණ්ඩ-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=294"
}