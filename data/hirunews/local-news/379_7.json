{
       "Source": "hirunews",
       "Timestamp": "Sunday, 30 April 2023 - 17:48",
       "Headline": "ලක් මාතාවට තවත් ලෝකඩ පදක්කමක් (වීඩියෝ)",
       "News Content": "මේ දිනවල (30) උස්බෙකිස්තානයේ පැවැත්වෙන 18න් පහළ ආසියානු මලල ක්‍රීඩා තරගයෙන් තවත් ලෝකඩ පදක්කමක් දිනා ගැනීමට ශ්‍රී ලංකාව සමත්ව තිබෙනවා.\nඒ බාලක මීටර් 400 කඩුලු මතින් දිවීමේ ඉසව්වෙන්.\nඑම තරගය තත්පර 51.40කින් නිමා කරමින් ලෝකඩ පදක්කමට හිමිකම් කීවේ අයෝමාල් අකලංක යි.\nමෙම තරගය උස්බෙකිස්තානයේ පැවැත්වෙන අතර, ඊයේ දිනයේ දී මෙන්ම පෙරේදා දිනයේ දී ශ්‍රී ලංකාවට රන්, රිදී හා ලෝකඩ පදක්කම් හිමිවුණා.\nඒ උස පැනීමේ තරග ඉසව්වෙන් හා බාලිකා මීටර් 800 ඉසව්වෙන්.\nනිලුපුල් තේජන සහ කසුනි නිර්මලී විසිනුයි එම ජයග්‍රහණයන් හිමිකරගනු ලැබුවේ.\nනිලුපුල් තේජන විසින් බාලක උස පැනීමේ ඉසව්වෙන් මීටර් 2.01ක අගයක් වාර්තා කරමින් රිදී පදක්කම දිනා ගැනීමට සමත් වූ අතර කසුනි නිර්මලී බාලිකා මීටර් 800 තරග ඉසව්වෙන් ලෝකඩ පදක්කම ශ්‍රී ලංකාව වෙනුවෙන් දිනා ගැනීමට සමත් වුණා.\nඑමෙන්ම රන් පදක්කමක් ද ශ්‍රී ලංකා මාතාවට දිනා දෙන්නට තුෂාන් සිල්වා සමත් වූයේ රිටි පැනීමේ තරග ඉසව්වෙන්.",
       "URL": "https://www.hirunews.lk/333875/ලක්-මාතාවට-තවත්-ලෝකඩ-පදක්කමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=379"
}