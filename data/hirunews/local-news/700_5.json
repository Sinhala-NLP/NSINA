{
       "Source": "hirunews",
       "Timestamp": "Tuesday, 29 November 2022 - 15:47",
       "Headline": "වෙළඳ භාණ්ඩ අපනයන ඉපයීම් ඔක්තෝම්බර් මාසයේ දී සියයට අටකින් පහළට",
       "News Content": "පසුගිය ඔක්තෝම්බර් මාසයේදී වෙළඳ භාණ්ඩ අපනයන ඉපයීම් ඇමරිකානු ඩොලර් මිලියන 1,094 යි දශම අට දක්වා පහළ ගොස් ඇති බව අපනයන සංවර්ධන මණ්ඩලය පවසනවා.\nඑය අටයි දශම එකයි අටක පහළ යෑමක්.\nඊට ප්‍රධාන වශයෙන් හේතුවී ඇත්තේ ඇඟළුම් සහ රෙදිපිලි, තේ, රබර් ආශ්‍රිත නිෂ්පාදන, පොල් ආශ්‍රිත නිෂ්පාදන, කුළුබඩු සහ සගන්ධ තෙල් සහ ධීවර අංශයේ අපනයන ආදායම අඩුවීමයි.\nඑසේ ම ගෝලීය අර්බුදවල බලපෑම ප්‍රධාන නිෂ්පාදනවල අපනයන ආදායම අඩුවීමටද බලපා තිබෙනවා.\nපසුගිය වසරේ ඔක්තෝම්බර් මාසයේදී ඇඟළුම් සහ රෙදිපිළි අපනයනයෙන් ඇමරිකානු ඩොලර් මිලියන 509 ක ආදායමක් ලබාගෙන තිබූ අතර, එය මේ වසරේ ඔක්තෝම්බර් මාසයේ දී සටහන්ව ඇත්තේ ඇමරිකානු ඩොලර් මිලියන 441 ක් ලෙසයි.\nශ්‍රී ලංකාවෙන් වැඩිම අපනයන සිදුකර ඇත්තේ ඇමරිකා එක්සත් ජනපදයට වන අතර, පසුගිය ඔක්තෝම්බරයේ දී ඇමරිකාවට අපනයනය කළ භාණ්ඩවල වටිනාකම ඩොලර් මිලියන 239.98ක්.",
       "URL": "https://www.hirunews.lk/321572/වෙළඳ-භාණ්ඩ-අපනයන-ඉපයීම්-ඔක්තෝම්බර්-මාසයේ-දී-සියයට-අටකින්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=700"
}