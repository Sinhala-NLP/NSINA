{
       "Source": "hirunews",
       "Timestamp": "Thursday, 24 November 2016 - 17:07",
       "Headline": "අල්ලස් කොමිසමේ නව අධ්‍යක්ෂ ජනරාල් සරත් ජයමාන්න වැඩ භාරගනී",
       "News Content": "අල්ලස් හෝ දුෂණ චෝදනා විමර්ශන කොමිෂන් සභාවේ නව අධ්‍යක්ෂ ජනරාල්වරයා ලෙස පත් වූ ජනාධිපති නීතීඥ සරත් ජයමාන්න අද එම තනතුරේ වැඩභාර ගනු ලැබුවා.\nජනාධිපති මෛත්‍රීපාල සිරිසේන විසින් ඔහුව අල්ලස් කොමිසමේ අධ්‍යක්ෂ ජනරාල්වරයා ලෙස පත් කරනු ලැබුවේ එම තනතුරේ කටයුතු කළ දිල්රුක්ෂි ඩයස් වික්‍රමසිංහ ඉල්ලා අස්වීමෙන් අනතුරුවයි.\nවසර 25 කට අධික කාලයක් නීතිපති දෙපාර්තමේන්තුවේ සේවය කර ඇති සරත් ජයමාන්න මෙම ධුරයට පත් කරන විට නීතිපති දෙපාර්තමේන්තුවේ අතිරේක සොලිස්ටර් ජනරාල්වරයෙකු ලෙස සේවය කරනු ලැබුවා.\nවෝහාරික විද්‍යාව පිළිබද ශ්‍රී ජයවර්ධනපුර විශ්වවිද්‍යාලයෙන් උපාධියක් ලබා ඇති සරත් ජයමාන්න ඔක්ස්ෆර්ඞ් විශ්වවිද්‍යාලයේ පශ්චාත් උපාධිධාරියෙකු වන අතර, ශ්‍රී ලංකාවේ නීතිමය ක්‍රියාවලිය සදහා ඩී.එන්.ඒ සහ දුරකථන සාක්ෂි හදුන්වාදීමට මූලික වී කටයුතු කළ අයෙක්.",
       "URL": "https://www.hirunews.lk/148248/අල්ලස්-කොමිසමේ-නව-අධ්‍යක්ෂ-ජනරාල්-සරත්-ජයමාන්න-වැඩ-භාරගනී",
       "Category": "Local News",
       "Parent URL": "https://www.hirunews.lk/local-news.php?pageID=4782"
}