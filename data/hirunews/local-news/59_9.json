{
       "Source": "hirunews",
       "Timestamp": "Friday, 01 September 2023 - 7:30",
       "Headline": "බදුල්ලේදී තියුණු ආයුධ ප්‍රහාරයකින් පුද්ගලයෙකු ජීවිතක්ෂයට",
       "News Content": "බදුල්ල - එගොඩවෙල ප්‍රදේශයේදී පුද්ගලයෙකුට තියුණු ආයුධයකින් පහරදී ඝාතනය කර තිබෙනවා.\nසිද්ධියෙන් තවත් කාන්තාවක සහ පුද්ගලයෙකු තුවාල ලබා බදුල්ල මහ රෝහලට ඇතුළත් කර ඇති බවයි පොලිස් මාධ්‍ය කොට්ඨාසය සඳහන් කළේ.\nඊයේ (31) රාත්‍රියේ මෙලෙස මියගොස් ඇත්තේ 43 හැවිරිදි ගල්කොටුවේගම - දඹගහවත්ත ප්‍රදේශයේ පදිංචිකරුවෙක්.\nබහින්බස්වීමක් දුරදිගයාමෙන් පුද්ගලයින් දෙදෙනෙකු විසින් මියගිය පුද්ගලයාට මෙලෙස පහරදී තිබෙනවා.\nසිද්ධියෙන් තුවාල ලබා ඇත්තේ එම ආරවුල සමථයකට පත් කිරීම සඳහා උත්සාහ කළ මියගිය පුද්ගලයාගේ සහෝදරයා සහ සහෝදරයාගේ බිරිඳයි.\nපහරදීමෙන් පසු පලාගිය සැකකරුවන් අත්අඩංගුවට ගැනීම සඳහා බදුල්ල පොලිසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/346765/බදුල්ලේදී-තියුණු-ආයුධ-ප්‍රහාරයකින්-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=59"
}