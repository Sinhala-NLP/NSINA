{
       "Source": "hirunews",
       "Timestamp": "Wednesday, 30 October 2019 - 13:54",
       "Headline": "මත්ද්‍රව්‍ය ජාවාරම්කරුවෙකුට මරණ දඬුවම",
       "News Content": "මත්ද්‍රව්‍ය ලඟ තබාගෙන ජාවාරම් කිරීමේ චෝදනාවට වරදකරු වූ පුද්ගලයෙකුට කොළඹ මහාධිකරණ විනිසුරු ගිහාන් කුලතුංග අද මරණ දඩුවම නියම කළා.\nමෙලෙස මරණ දඩුවම නියම වූයේ රාජගිරිය බණ්ඩාරනායකපුර ප්‍රදේශයේ පදිංචි අවුරුදු 38ක් වයසැති දෙදරු පියෙකුටයි. හෙරොයින් ග්‍රෑම් 9 යි දශම 6 ක් ලඟ තබාගෙන ජාවාරම් කිරීමේ චෝදනාව මත සැකකරුව කොළඹ අපරාධ කොට්ඨාශය අත්අඩංගුවට ගනු ලැබුවේ 2017 වසරේ මැයි මස 17 වනදායි.\nමොහු මත්ද්‍රව්‍ය සහ ගංජා ලඟ තබාගෙන ජාවාරම් කිරීම සම්බන්ධයෙන් මීට පෙර නඩු 06කට වරදකරු වී තිබෙනවා.",
       "URL": "https://www.hirunews.lk/227276/මත්ද්‍රව්‍ය-ජාවාරම්කරුවෙකුට-මරණ-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=3072"
}