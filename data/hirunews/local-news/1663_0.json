{
       "Source": "hirunews",
       "Timestamp": "Tuesday, 28 September 2021 - 19:45",
       "Headline": "පොදු ප්‍රවාහනය සිදුකරන්නේ කෙසේ ද?  (වීඩියෝ)",
       "News Content": "රට යළි විවෘත කිරීමෙන් පසු පොදු ප්‍රවාහනය සිදුකරන ආකාරය සම්බන්ධයෙන් යෝජනා මාලාවක් සෞඛ්‍ය අමාත්‍යාංශය වෙත භාරදුන් බව ප්‍රවාහන රාජ්‍ය අමාත්‍ය දිලුම් අමුණුගම ප්‍රකාශ කළා.\nකෙසේ වෙතත්, ඔක්තෝම්බර් 1 වන දා සිට රාජ්‍ය සේවකයින් සියළු දෙනා සේවයට කැදවීමට මෙතෙක් තීරණයක් ගෙන නොමැති බවයි රජය ප්‍රකාශ කළේ.\nමේ අතර, අද දිනයේ මේ දක්වා කොරෝනා ආසාදිතයින් 642 ක් වාර්තා වී ඇති බව යුද හමුදාපති ජෙනරාල් ශවේන්ද්‍ර සිල්වා සඳහන් කළා.\nඑසේම ඊයේ දිනයට අදාළව සෞඛ්‍ය සේවා අධ්‍යක්ෂ ජනරාල්වරයා විසින් අද නව මරණ 55ක් තහවුරු කළ අතර, ඒ අනුව මෙරට මුළු මරණ සංඛ්‍යාව මේ වන විට දැක්වෙන්නේ 12,786 ක් ලෙසයි.",
       "URL": "https://www.hirunews.lk/283493/පොදු-ප්‍රවාහනය-සිදුකරන්නේ-කෙසේ-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1663"
}