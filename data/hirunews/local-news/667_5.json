{
       "Source": "hirunews",
       "Timestamp": "Wednesday, 14 December 2022 - 16:37",
       "Headline": "කිංග්ස්බරි වෙත එල්ල කළ බෝම්බ ප්‍රහාරයේ බෝම්බකරුගේ බිරිය සහ තවත් අයෙක් තවදුරටත් රිමාන්ඩ්",
       "News Content": "2019 අප්‍රේල් මස 21 වැනි ඉරු දින කොළඹ කිංග්ස්බරි හෝටල් පරිශ්‍රයට එල්ල වූ මරාගෙන මැරෙන ත්‍රස්ත ප්‍රහාරය සම්බන්ධයෙන් එහි ස්වයං ඝාතක, බෝම්බකරු මොහොමඩ මුබාරක් නමැති ත්‍රස්තවාදියාගේ බිරිද වන අයේෂා සිද්ධිකා සහ මොහොමඩ වසීම් ෆස්ෘල් රහුමාන් යන සැකකරුවන් තවදුරටත් රක්ෂිත බන්ධනාගාරගත කර තබන ලෙසට අධිකරණය නියෝග කර තිබෙනවා.\nඅද (14) පෙරවරුවේ මෙම සැකකරුවන් දෙදෙනා සම්බන්ධ වන නඩුව කොටුව මහේස්ත්‍රාත් තිළිණ ගමගේ සලකා බැලීමෙන් අනතුරුව ලබන 23 තෙක් රක්ෂිඅත බන්ධනාගාරගත කරන ලෙසටයි නියෝග කෙරුණේ.\nසැකකරුවන් සම්බන්ධයෙන් නීතිපති උපදෙස් ලැබීමට නියමිත බව අපරාධ පරීක්ෂණ දෙපාර්තමේන්තුව අධිකරණයට දන්වා සිටියා.\nඑහිදී මහේස්ත්‍රාත්වරයා නියෝග කළේ එතෙක් මෙම සැකකරුවන්ව රක්ෂිත බන්ධනාගාරගත කර තබන ලෙසටයි.\nකෙසේවෙතත් සැකකරුවන් අද සජීවීව අධිකරණයට ඉදිරිපත් කර තිබුණේ නැහැ.\nසැකකරුවන් ස්කයිප් තාක්ෂණය ඔස්සේ නිරීක්ෂණය කරමිනුයි මහේස්ත්‍රාත්වරයා අදාළ නියෝගය නිකුත් කළේ.\nසිද්ධියේ අටවන සැකකරු සම්බන්ධයෙන් නීතිපති උපදෙස් කැදවන ලෙසට ද මහේස්ත්‍රාත්වරයා අදාළ පාර්ශ්ව වෙත දැනුම්දෙනු ලැබුවා.",
       "URL": "https://www.hirunews.lk/322676/කිංග්ස්බරි-වෙත-එල්ල-කළ-බෝම්බ-ප්‍රහාරයේ-බෝම්බකරුගේ-බිරිය-සහ-තවත්-අයෙක්-තවදුරටත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=667"
}