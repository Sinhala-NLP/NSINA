{
       "Source": "hirunews",
       "Timestamp": "Monday, 14 November 2022 - 7:31",
       "Headline": "යූරියා පොහොර මෙ.ටො. 22,000ක් ගොඩබෑම ඇරඹේ (වීඩියෝ)",
       "News Content": "ලෝක බැංකුවේ ආධාර යටතේ, මෙරටට ලබාදුන් යූරියා පොහොර මෙට්‍රික් ටොන් 22,000ක් රැගෙන කොළඹ වරායට පැමිණි දෙවන නෞකාවෙන් පොහොර ගොඩබෑමේ කටයුතු ආරම්භ කර තිබෙනවා.\nකෘෂිකර්ම අමාත්‍ය මහින්ද අමරවීර ලබාදුන් උපදෙස් මත පොහොර ගොඩබෑමේ කටයුතු ඊයේ රාත්‍රි 8 සිට අරම්භ කළ බවයි කොමර්ෂල් පොහොර සමාගමේ සභාපති ජගත් පෙරේරා සඳහන් කළේ.\nමෙවර මහකන්නයේ වී සහ බඩඉරිඟු වගාවන් සඳහා අවශ්‍ය යූරියා පොහොර මිලදී ගැනීම සඳහා ලෝක බැංකුව ඩොලර් මිලියන 105ක මූල්‍ය ප්‍රතිපාදනයක් ලබා දුන්නා.\nඒ යටතේ පොහොර මෙටි්‍රක් ටොන් 13,000 ක් මීට පෙර මෙරටට ආනයනය කර තිබුණා.\nමේ අතර රජය මගින් ලබාදෙන කාබනික පොහොර නිසි ප්‍රමිතියකින් තොර බවට ගොවීන් චෝදනා කරනවා.",
       "URL": "https://www.hirunews.lk/320329/යූරියා-පොහොර-මෙ-ටො-22000ක්-ගොඩබෑම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=736"
}