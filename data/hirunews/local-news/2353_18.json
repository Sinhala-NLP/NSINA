{
       "Source": "hirunews",
       "Timestamp": "Tuesday, 03 November 2020 - 15:33",
       "Headline": "ඉසඩ් ඩී ඇළට වැටුණු වන අලියා ගොඩගත් මෙහෙයුම (ඡායාරූප)",
       "News Content": "වැලිකන්ද, කාසන් වැවේ සිට ඕමාඩියාමඩු දක්වා ජලය ගෙන යන ඉසඩ් ඩී ඇළට වැටුණු වන අලියෙකු පැය 07ක පමණ මෙහෙයුමකින් පසු අද (03) දහවල් ගොඩ ගැනීමට හැකිව තිබෙනවා.\nවැලිකන්ද, නාගස්තැන්න ප්‍රදේශයෙන් අද (03) අලුයම කාලයේදී මෙම සත්වයා ඉසඩ් ඩී ඇලට වැටී ඇති අතර අනතුරුව පොළොන්නරුව වනජීවී කාර්යාලයේ නිලධාරින් අලියා ගොඩගැනීමේ මෙහෙයුමක් ආරම්භ කළා.\nවයස අවුරුදු 35ක් පමණ වන අලියෙක් මෙලෙස ඇලට වැටී ඇති අතර වන ජීවී නිලධාරින් ප්‍රදේශවාසින් හා එක්ව කඹවලින් ඉනිමන් තනා අලියා ගොඩගැනීමට කටයුතු කළ බවයි අප වාර්තාකරු පැවසුවේ.\nඡායාරූප - පොළොන්නරුව - රොෂාන් තුෂාර තෙන්නකෝන්",
       "URL": "https://www.hirunews.lk/253925/ඉසඩ්-ඩී-ඇළට-වැටුණු-වන-අලියා-ගොඩගත්-මෙහෙයුම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2353"
}