{
       "Source": "hirunews",
       "Timestamp": "Tuesday, 29 March 2022 - 10:13",
       "Headline": "බිම්ස්ටෙක් සමුළුවේ අමාත්‍ය මණ්ඩල රැස්වීම ඇරඹේ (වීඩියෝ)",
       "News Content": "බහු තාක්ෂණික හා ආර්ථික සහයෝගිතාව සදහා බෙංගාල බොක්ක ආශ්‍රිත රටවල සංවිධානයේ සමුළුව හෙවත් බිම්ස්ටෙක් සමුළුවට සමගාමීව පැවැත්වෙන අමාත්‍ය මණ්ඩල රැස්වීම අද (29) පෙරවරුවේ දී බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ දී ආරම්භ වුණා.\nවිදේශ අමාත්‍ය මහාචාර්ය ජී.එල්.පීරිස්ගේ ප්‍රධානත්වයෙන් පැවැත්වෙන සමුළුවට ඉන්දීය විදේශ කටයුතු අමාත්‍ය ආචාර්ය එස්.ජයිශංකර් ද එක්ව සිටින බවයි එහි සිටින හිරු මාණ්ඩලික වාර්තාකරු සඳහන් කළේ.\nමෙම රැස්වීම සඳහා බිම්ස්ටෙක් සාමාජික රටවල විදේශීය ලේකම්වරුන් ද එක්ව සිටිනවා.",
       "URL": "https://www.hirunews.lk/300676/බිම්ස්ටෙක්-සමුළුවේ-අමාත්‍ය-මණ්ඩල-රැස්වීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1263"
}