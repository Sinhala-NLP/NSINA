{
       "Source": "hirunews",
       "Timestamp": "Thursday, 18 May 2023 - 10:39",
       "Headline": "පිරිමි දරුවෙකු බරපතල ලිංගික අපයෝජනයට ලක්වේ (වීඩියෝ)",
       "News Content": "වයස අවුරුදු 14ක පිරිමි දරුවෙකු යන්තම්පලාව නගරයේ දී බරපතල ලෙස ලිංගික අපයෝජනයට ලක්වී තිබෙනවා\nකාත්තන්කුඩිය ප්‍රදේශයේ සිට සිය මස්සිනා බැලීම සදහා කුරුණෑගල රෝහලට පැමිණ තිබු අදාළ දරුවා ආපසු යාමට උත්සහ කිරීමේ දී නොදැනුවත්කම හේතුවෙන් බස් රථය වැරදී තිබෙනවා.\nඑහිදී නැවත කුරුණෑගලට යන ආකාරය විමසීමට අසල වූ ලීසිං සමාගමකට මෙම දරුවා ගොස් ඇති අතර එහි සේවය කල සේවකයින් තිදෙනෙකු විසින් මෙම දරුවාව බරපතල ලිංගික අපයෝජනයන්ට ලක් කර තිබෙන බවයි වාර්තා වන්නේ.\nමෙම සිද්දිය සැල වීමත් සමග ප්‍රදේශයේ තරුණයින් විසින් අදාළ ලිසින් සමාගම වටකරමින් සිද්ධිය සම්බන්ධයෙන් පොලීසිය දැනුවත් කිරීමටයි කටයුතු කර ඇත්තේ.\nපොලිසිය පැමිණිමේ ප්‍රමාදයත් සමග සැකකරුවන් එම ස්ථානයෙන් පලාගොස් ඇති බවටයි තරුණයින් චෝදනා කරන්නේ.",
       "URL": "https://www.hirunews.lk/335527/පිරිමි-දරුවෙකු-බරපතල-ලිංගික-අපයෝජනයට-ලක්වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=335"
}