{
       "Source": "hirunews",
       "Timestamp": "Thursday, 01 December 2022 - 13:27",
       "Headline": "ඕමානයේ සිද්ධියට අදාළ උපඒජන්තවරයා ඇතුළු 03ක් යළි රිමාන්ඩ් (වීඩියෝ)",
       "News Content": "ඕමානයේ රැකියා සඳහා ගිය කාන්තාවන් ලිංගික කටයුතුවලට සහ මිනිස් ජාවාරම් වලට යෙදවීමේ සිද්ධියට අදාළව අත්අඩංගුවට ගෙන සිටින මරදාන ප්‍රදේශයේ විදේශ රැකියා ආයතනයේ උපඒජන්තවරයා ඇතුලු තුන්දෙනා ලබන 13 වනදා දක්වා යළි රක්ෂිත බන්ධනාගාරගත කර තිබෙනවා.\nඒ ඊට අදාළ නඩුව කොළඹ ප්‍රධාන මහේස්ත්‍රාත් නන්දන අමරසිංහ හමුවේ අද කැඳවූ අවස්තාවේදීයි.\nමේ අතර සිද්ධියට අදාළව අත්අඩංගුවට ගෙන ඇප මත මුදා හැර සිටි ආශා දිසානායක නැමැති කාන්තාවගේ ඇප අවළංගු කිරීමටද ප්‍රධාන මහේස්ත්‍රාත්වරයා අද (01) නියොග කළා.\nඒ අනුව ඇයද ලබන 13 වන දා දක්වා රක්ෂිත බන්ධනාගාර ගත කර තිබෙනවා.\nමෙම කාන්තාවගේ ඇප අවලංගු කර ඇත්තේ අපරාධ විමර්ශණ දෙපාරතමේන්තුවේ විමර්ශන මත අධිකරණයට ඉදිරිපත් වූ කරුණු සැළකිල්ලට ගනිමින්.",
       "URL": "https://www.hirunews.lk/321722/ඕමානයේ-සිද්ධියට-අදාළ-උපඒජන්තවරයා-ඇතුළු-03ක්-යළි-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=695"
}