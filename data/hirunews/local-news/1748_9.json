{
       "Source": "hirunews",
       "Timestamp": "Tuesday, 17 August 2021 - 14:36",
       "Headline": "ගෑස් හිඟය සාමාන්‍ය තත්ත්වයට පත්වීමට තවත් සතියක් (වීඩියෝ)",
       "News Content": "මේ දිනවල වෙළඳසැළේ පවතින ගෑස් හිඟය සාමාන්‍ය තත්ත්වයට පත්වීමට තවත් සතියක් පමණ ගතවන බව පාරිභෝගික සේවා කටයුතු පිළිබඳ රාජ්‍ය අමාත්‍ය ලසන්ත අලගියවන්න මහතා පවසනවා.\nඊයේ රාත්‍රි විකාශය වූ හිරු ටී.වී සලකුණ සංවාදාත්මක වැඩසටහනට එක්වෙමින් රාජ්‍ය අමාත්‍යවරයා මේ බව ප්‍රකාශ කළා.\nආනයනික වියදම් සැලකිල්ලට ගනිමින් ගෑස් මිල ඉහළ නැංවීමට ගෑස් සමාගම් අවස්ථා කිහිපයකදී අවසරඉල්ලා සිටියද රජයෙන් ඊට අවසර හිමි වූයේ නැහැ.\nඒ අනුව ලාෆ් ගෑස් සමාගම මීට සති කිහිපයකට පෙර ගැස් ආනයනය අත්හිටුවීමට තීරණය කළා.\nවෙළඳ පොළ තුළ ගෑස් හිඟයක් මතු වූයේ ඒ අනුවයි.\nලිට්‍රෝ ගෑස් සමාගම හරහා ඕනෑම වර්ණයක ගෑස් සිලින්ඩරයක් සඳහා ගෑස් නිකුත් කරන බව ප්‍රකාශ කළද එම තීරණය ක්‍රියාවට නැංවූයේ නැහැ.\nඒ අනුව වෙළඳ පොළ තුළ පසුගිය දින කිහිපය තුළ උග්‍ර ගෑස් අර්බුදයක් ඇති වුණා.\nමේ සම්බන්ධයෙන් ඊයේ පැවති සලකුණ දේශපාලන සංවාද වැඩසටහනේදී විෂය භාර අමාත්‍ය ලසන්ත අලගියවන්න මහතාගෙන් ප්‍රශ්න කෙරුණා.",
       "URL": "https://www.hirunews.lk/279934/ගෑස්-හිඟය-සාමාන්‍ය-තත්ත්වයට-පත්වීමට-තවත්-සතියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}