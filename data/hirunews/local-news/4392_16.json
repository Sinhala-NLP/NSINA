{
       "Source": "hirunews",
       "Timestamp": "Tuesday, 01 August 2017 - 10:08",
       "Headline": "ඛනිජ තෙල් බෙදා හැරීම මුළුමනින්ම සාමාන්‍ය අතට",
       "News Content": "පසුගිය දා පැවැති ඛනිජ තෙල් සේවක වැඩ වර්ජනයෙන් පසු දිවයින පුරා තෙල් බෙදා හැරීමේ කටයුතු මේ වන විට මුළුමනින්ම යථා තත්වයට පත්වී ඇති බව ලංකා ඛනිජ තෙල් තොග ගබඩා පර්යන්ත සමාගම පවසනවා.\nඑහි කළමනාකාර අධ්‍යක්ෂ සංජීව විජේරත්න හිරු ප්‍රවෘත්ති අංශයට කියා සිටියේ දිවයිනේ සෑම ප්‍රදේශයකටම මේ වන විට අවශ්‍ය තරම් තෙල් තොග බෙදා හැර ඇති බවයි.\nඛනිජ තෙල් වෘත්තීය සමිති සිය වර්ජනය අත්හිටවනු ලැබුවේ ජනාධිපතිවරයා සමඟ සාකච්ඡාවක් ලබාදීමේ ප්‍රතිඥාවෙන්.\nඑම සාකච්ඡාව අද පැවැත්වීමට නියමිතයි.\nලංකා ඛනිජ තෙල් තොග ගබඩා පර්යන්තයේ කළමනාකාර අධ්‍යක්ෂ සංජීව විජේරත්න කියා සිටියේ එය සාමාන්‍ය සාකච්ඡාවක් වන අතර, නැවතත් වර්ජන ආරම්භ කරන බවට වෘත්තීය සමිති දැනුම් දී නොමැති බවයි.",
       "URL": "https://www.hirunews.lk/167292/ඛනිජ-තෙල්-බෙදා-හැරීම-මුළුමනින්ම-සාමාන්‍ය-අතට",
       "Category": "Local News",
       "Parent URL": "https://www.hirunews.lk/local-news.php?pageID=4392"
}