{
       "Source": "hirunews",
       "Timestamp": "Tuesday, 08 February 2022 - 15:28",
       "Headline": "ශ්‍රී ලංකා කණ්ඩායම ඉතාමත් හොඳ සූදානමකින් - දසුන් ශානක (වීඩියෝ)",
       "News Content": "ලෝක ශූර ඔස්ට්‍රේලියානු කණ්ඩායම සමඟ පන්දුවාර 20 තරගාවලියකට එක් වීම සඳහා මේ වන විට ඕස්ට්‍රෙලියාවට ගොස් සිටින ශ්‍රී ලංකා කණ්ඩායමේ නායක දසුන් ශානක ලබන 11 වන දා පැවැත් වෙන පළමු තරගයට පෙර පවත්වන මාධ්‍ය හමුවට අද එක්වුණා.\nඑහිදී දහස් දක්වමින් ඔහු කියා සිටියේ ශ්‍රී ලංකා කණ්ඩායම මෙම තරගාවලිය සඳහා ඉතාමත් හොඳ සූදානමකින් සිටින බවයි.\nමේ වන විට ඕස්ට්‍රෙලියාවේ කාලගුණ තත්වය තරමක් වැහි බර නමුත් තරග පටන් ගන්න විට ඒ තත්ත්වය වෙනස් වෙයි කියා විශ්වාස කරන බවත් ඔහු පවසා සිටියා.\nලසිත් මාලිංග පුහුණුකරුවෙකු ලෙස කණ්ඩායමට එකතු වෙලා ඉන්න එක ගොඩාක් හොඳ අවස්ථාවක්.\nඒක කණ්ඩායමට ලොකු ශක්තියක්. මොකද මාලිංගට මේ තණතීරු ගැන මේ තරග වල තියෙන තත්වයන් ගැන ඉතාම හොඳ අවබෝධයක් තියෙනවා.\nඔහු නායකයෙක් සහ ලෝක මට්ටමේ ක්‍රීඩකයෙක් විදිහට ඔහුගෙන් අපේ කණ්ඩායමේ අලුත් ක්‍රීඩකයින්ට ගන්ඩ තියෙන උපදෙස් සහ දැනුම ඉතාම වැදගත් වෙයි ඔහු තව දුරටත් කියා සිටියා.\nහැම ජාත්‍යන්තර තරගයක්ම අපිට විශාල අභියෝගයක්. එහෙම තමයි අපි ඒක ගන්නෙ ඔස්ට්‍රෙලියානු කණ්ඩායම ලෝක ශූරයන් බව ඇත්ත, ඔවුන් පසුගිය කාලසීමාවේ හොඳින් ක්‍රීඩා කළ බවත් ඇත්ත.\nනමුත් අපේ කණ්ඩායමත් අපේ තරුණ ක්‍රීඩකයෝත් ඔවුන්ගේ දක්ෂතා උපරිම මට්ටමට ඇවිල්ලා ඉන්නේ.\nඒක නිසා අපේ බලාපොරොත්තුව හොඳම දේ කරන්න, ශ්‍රී ලංකා කණ්ඩායමේ නායකයා බලාපොරොත්තු සහගතව කියා සිටියා.\nඅපේ කණ්ඩායමේ ආරම්භක පිතිකරුවන් ගැන කතා කරනවා නම් ලෝක කුසලාන තරගාවලියේ දී පැතුම් නිශ්ශංක එක් අන්තයකින් ආරම්භක පිතිකරු ලෙස කටයුතු කළා.\nමේ තරගාවලිය තුළ දී ඔහුත් සමග ක්‍රීඩා කරන අනෙක් ක්‍රීඩකයා සම්බන්ධයෙන් තමයි අවසන් තීරණයක් ගත යුතුව තියෙන්නේ.\nඒක තරගයේ දී බලාගන්න පුළුවන් වෙයි.\nචාමික කරුණාරත්න අද රෑට කණ්ඩායමත් සමග එකතු වෙනවා, එතකොට ඔහුට තියෙනවා තවත් දවස් තුනක පමණ කාලයක් කණ්ඩායමත් සමඟ එකතුවෙලා පුහුණු කරන්න.\nමං විශ්වාස කරනවා ඒ ලබාගන්න පුහුණුව ඔහුට හොඳටම ප්‍රමාණවත් වෙයි කණ්ඩායමත් එක්ක එකතු වෙන්න.\nඅපේ කණ්ඩායමේ දඟ පන්දු යවන්නන් තරගයෙන් තරගයට ප්‍රතිවාදී කණ්ඩායමේ සංයුතිය සලකා බලලා තීරණය කරනවා.\nවනිදු සහ මහීෂ් තීක්ෂණ අපේ පළමු තෝරා ගැනීම, ඔස්ට්‍රේලියාවේ කොහොමත් සැක්සෙන්නෙ වේගපන්දු යවන්නන්ට ගැලපෙන තනණතීරු.ලෝක කුසලානය පැවැත්වෙන රටේම එම තනතීරුවල ම තරග පහක් ක්‍රීඩා කරන්න ලැබෙන එක ඉතාම වැදගත්.\nඒක ඉතාම වටිනා අවස්ථාවක්, පිතිකරුවන්ට සහ පන්දු යවන්නන්ට මෙහෙ තනතීරු පිලිබඳ ඉතාම හොඳ අවබෝධයක් ලබා ගන්න මේ තතරගාවලිය හරහා පුළුවන් වෙයි කියලා අපි විශ්වාස කරනවා.\nඅංක 3 ක්‍රීඩකයා ගැන කතා කරනවා නම් චරිත් අසලංක බොහෝවිට අංක 3 ස්ථානයම ක්‍රීඩා කරයි.\nනමුත් සමස්ථ කණ්ඩායමේ සංයුතිය බලලා ඒ ස්ථානය එහෙ මෙහෙ වෙන්න පුළුවන්.\nනමුත් මම වඩාත් සැලකිලිමත් වෙන්නේ ඔහු අංක 3 ක්‍රීඩකයා විදිහට ගෙනෙන එක සම්බන්ධවයි.",
       "URL": "https://www.hirunews.lk/296492/ශ්‍රී-ලංකා-කණ්ඩායම-ඉතාමත්-හොඳ-සූදානමකින්-දසුන්-ශානක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1368"
}