{
       "Source": "hirunews",
       "Timestamp": "Tuesday, 29 November 2022 - 23:20",
       "Headline": "නේටෝවෙන් පුටින්ට චෝදනා",
       "News Content": "රුසියානු ජනාධිපති ව්ලැදිමීර් පුටින් යුක්රේනයේ ශීත ඍතුව යුද අවියක් ලෙස භාවිතා කිරීමට උත්සාහ දරණ බවට නේටෝ සංවිධානය චෝදනා එල්ල කර තිබෙනවා.\nනේටෝ මහ ලේකම් ජෙන්ස් ස්ටොල්ටන්බර්ග් මෙම ප්‍රකාශය සිදුකර ඇත්තේ රුමේනියාවේ පැවැත්වෙන නේටෝ සංවිධානයේ විදේශ අමාත්‍යවරුන්ගේ සමුළුවට සහභාගිවීමට පැමිණි අවස්ථාවේදී මාධ්‍යවේදීන් අමතමින්.\nමේ වනවිට යුක්රේනයේ උෂ්ණත්වය සෙල්සියස් අංශක බින්දුවක් දක්වා පහළ බැස ඇති අතර, රුසියානු හමුදාව සති ගණනක් පුරා යුක්රේනයේ විදුලිබල පද්ධතියට ගුවන් ප්‍රහාර එල්ල කරමින් සිටින බව සඳහන්.\nමේ හේතුවෙන් මිලියන සංඛ්‍යාත ජනතාවකට විදුලි බලය අහිමි වී ඇති බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/321604/නේටෝවෙන්-පුටින්ට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=699"
}