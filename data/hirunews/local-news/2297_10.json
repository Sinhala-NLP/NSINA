{
       "Source": "hirunews",
       "Timestamp": "Thursday, 03 December 2020 - 17:07",
       "Headline": "පරිශීලකයින් මිලියනය ඉක්මවූ ශ්‍රී ලංකාවේ ප්‍රථම සහ එකම රියැලටි තරගාවලි ජංගම යෙදවුම බවට හිරු ස්ටාර් පත් වේ (වීඩියෝ)",
       "News Content": "ශ්‍රී ලාංකේය ටෙලිවිෂන් රියැලිටිකරණයේ ප්‍රථම සහ එකම සජීවී ගායනා තරගාවලිය වන හිරු ස්ටාර් සිය ගමනේ තවත් අද්විතීය සන්ධිස්ථානයක් පසු කළා.\nඒ, හිරු ස්ටාර් සමග මෙරට සුවහසක් ප්‍රේක්ෂක ජනතාව බද්ධ කරන ජංගම දුරකථන යෙදවුම බාගත කිරීම් මිලියනයක් ඉක්මවමින්.\nමෙරට රියැලිටි තරඟාවලියකට යොදා ගැනෙන ජංගම දුරකථන යෙදවුමක් බාගත කිරීම් මිලියනයේ සීමාව ඉක්මවා ගිය ප්‍රථම සහ එකම අවස්ථාව මෙයයි.\nසජීවී රියැලිටි ටෙලිවිෂන්කරණයේ හිරු ටී.වී නිර්වචනය, හිරු ස්ටාර් මෙරට රියැලිටි ටෙලිවිෂන් තරග කලාව නවමු මානයකට ඔසවා තබන්නට සමත් වුණා.\nඒ, නවීන තාක්ෂණය, ආකර්ශනීය තරග රටාව සහ විනිවිදභාවයෙන් යුතු ජනතා පරමාධිපත්‍ය මත පදනම් වූ විශ්වසනීය තරග විනිශ්චයන් පෙරමුණට ගෙන එමින්.\nශ්‍රී ලාංකේය රියැලිටි තරග බිමට සන්නිවේදන තාක්ෂණයේ නැවුම් මුහුණතක් විවර කරමින් ජංගම දුරකථන යෙදවුමක් හරහා ප්‍රේක්ෂකයින්ට තමන්ගේ මනාපය සෘජුවම තරගකරුවන් වෙනුවෙන් පළකිරීමට පළමු අවස්ථාව විවර කරදුන්නේ හිරු ස්ටාර් රියැලිටි වැඩසටහනයි.\nමෙරට රූපවාහිනී ප්‍රේක්ෂකයින්ට නවමු අත්දැකීමක් වූ හිරු ස්ටාර් ජංගම දුරකථන යෙදවුම ප්‍රේක්ෂකයන්ගේ ඉහළ ප්‍රතිචාර දිනාගත් බව තහවුරු කෙරුණේ ඉතා කෙටිකලක් තුල එහි බාගත කිරීම් මිලියනයේ සීමාව පසුකිරීමත් සමගයි.\nහිරු ස්ටාර් පසුකළ මෙම සුවිශේෂී කඩඉම සජීවී රියැලිටි වැඩසටහනක් ලෙස මෙම වැඩසටහන ලබා ඇති අද්විතීය ප්‍රේක්ෂක ප්‍රසාදය තව තවත් තහවුරු කරනවා.\nහිරු ස්ටාර් සජීවි රියැලිටි වැඩසටහන මෙලෙස ඉහළට ඔසවා තැබුවේ හිරු වටා සිටින මහා වත්කම වූ සුවහසක් ප්‍රේක්ෂක ජනතාවයි.",
       "URL": "https://www.hirunews.lk/256222/පරිශීලකයින්-මිලියනය-ඉක්මවූ-ශ්‍රී-ලංකාවේ-ප්‍රථම-සහ-එකම-රියැලටි-තරගාවලි-ජංගම-යෙදවුම-බවට-හිරු-ස්ටාර්-පත්-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2297"
}