{
       "Source": "hirunews",
       "Timestamp": "Wednesday, 29 March 2017 - 20:20",
       "Headline": "දිස්ත්‍රික්ක දෙකක මන්ත්‍රී ධුර වෙනස් වෙයි",
       "News Content": "වාර්ෂිකව සිදුකෙරෙන ඡන්ද හිමි නාමලේඛන ප්‍රතිශෝධනයට අනුව දිස්ත්‍රික්ක 2 ක පාර්ලිමේන්තු මන්ත්‍රී ධුර සංඛ්‍යාවේ වෙනසක් සිදුව තිබෙනවා.\nඒ අනුව, බදුල්ල දිස්ත්‍රික්කයෙන් එක් මන්ත්‍රීධුරයක් අඩුවී ඇති අතර, යාපනය දිස්ත්‍රික්කයට එක් මන්ත්‍රී ධුරයක් වැඩවී තිබෙනවා.\nමීට පෙර බදුල්ල දිස්ත්‍රික්කය සඳහා හිමිව තිබූ පාර්ලිමේන්තු මන්ත්‍රී ධුර සංඛ්‍යාව 9 ක් වූ අතර, දිස්ත්‍රික්කයේ ලියාපදිංචි ඡන්ද හිමියන්ගේ සංඛ්‍යාව 636,047ක්.\n2016 ඡන්ද හිමි නාමලේඛන ප්‍රතිශෝධනයට අනුව දිස්ත්‍රික්කයේ මන්ත්‍රී ධුර සංඛ්‍යාව 8 ක් දක්වා අඩුවී තිබෙනවා.\nමීට පෙර යාපනය දිස්ත්‍රික්කයේ ලියාපදිංචි ඡන්ද හිමියන් 539,641 ක් වෙනුවෙන් හිමිව තිබූ පාර්ලිමේන්තු මන්ත්‍රී ධුර සංඛ්‍යාව 6 ක්.\nප්‍රතිශෝධනයට අනුව එම මන්ත්‍රී ධුර සංඛ්‍යාව 7 ක් දක්වා ඉහළ යනු ඇති.\nමැතිවරණ කොමිසම පැවසුවේ ඡන්ද හිමි නාමලේඛන ප්‍රතිශෝධනයට අනුව වාර්ෂිකව මෙය සිදුවන බවයි.",
       "URL": "https://www.hirunews.lk/158060/දිස්ත්‍රික්ක-දෙකක-මන්ත්‍රී-ධුර-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4589"
}