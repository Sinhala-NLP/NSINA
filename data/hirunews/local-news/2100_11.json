{
       "Source": "hirunews",
       "Timestamp": "Tuesday, 09 March 2021 - 10:56",
       "Headline": "ගානියා බැරිස්ටර්ට අධිචෝදනා",
       "News Content": "කිසියම් පිරිසක් තමන්ව පැහැරගෙන ගොස්  හිරිහැරවලට ලක්කළ බවට අසත්‍ය ප්‍රකාශ සිදුකළ ස්විට්සර්ලන්ත තානාපති කාර්යාලයේ නිලධාරිනී ගානියා බැනිස්ටර් ෆ්‍රැන්සිස්ට කොළඹ මහාධිකරණය හමුවේ අද අධිචෝදනා භාර දෙනු ලැබුවා.\nකොළඹ මහාධිකරණ විනිසුරුවරයා හමුවේ නඩුව කැදවූ අවස්ථාවේදී නීතිපතිවරයා විසින් ගොනු කළ අධිචෝදනා විත්තිකාරියට භාර දුන් අතර අනතුරුව ඇය ඇප මත මුදා හැරීමටයි පියවර ගනු ලැබුවේ.\n2019 වසරේ නොවැම්බර් මස 25 වනදා මෙම කාන්තාව කුරුඳුවත්ත ප්‍රදේශයේදී සුදු පැහැති මෝටර් රථයකින් පැමිණි පස්දෙනෙකු විසින් පැහැරගෙන ගිය බවට අපරාධ පරීක්ෂණ දෙපාර්තමේන්තුවට පැමිණිලි කරනු ලැබුවේ ස්විට්සර්ලන්ත තානාපති කාර්යාලයේ නිලධාරීන් විසින්.\nපැහැරගෙන ගොස් ලිංගික අතවර කර අපරාධ පරීක්ෂණ දෙපාර්තමේන්තුවේ හිටපු පොලිස් පරික්ෂකවරයෙකු වන නිශාන්ත සිල්වාට වීසා ලබාදීම පිළිබඳව ප්‍රශ්න කර පසුව මුදාහැරි බවයි පැමිණිල්ලෙන් දක්වා තිබුණේ.",
       "URL": "https://www.hirunews.lk/264792/ගානියා-බැරිස්ටර්ට-අධිචෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2100"
}