{
       "Source": "hirunews",
       "Timestamp": "Monday, 21 August 2023 - 18:19",
       "Headline": "ගුවන් ගමන් බලපත්‍ර 04 ක් සමඟ කාන්තාවක් අත්අඩංගුවට",
       "News Content": "ගුවන් ගමන් බලපත්‍ර 04 ක් ඉන්දියාවේ සිට සාරි තොගයක් තුළ සඟවා නීතිවිරෝධී ලෙස මෙරටට රැගෙන ආ ව්‍යාපාරික කාන්තාවක් අද (21) අලුයම කටුනායක ගුවන් තොටුපොළ පොලිස් මත්ද්‍රව්‍ය නාශක අංශයේ නිලධාරීන් පිරිසක් විසින් අත්අඩංගුවට ගෙන තිබෙනවා.\nඅත්අඩංගුවට ගත් මෙම ව්‍යාපාරික කාන්තාව ව්‍යාපාරික කාන්තාව ප්‍රදේශයේ පදිංචි 48 හැවිරිදි අයෙක්.\nමෙම කාන්තාව අද අලුයම 04.14 ට ඉන්දියාවේ චෙන්නායි සිට ශ්‍රී ලන්කන් ගුවන් සේවයේ යූ.එල්.- 126 දරන ගුවන් යානයෙන් කටුනායක ගුවන් තොටුපොළ වෙත පැමිණ ඇති අතර, ඇය විසින් රැගෙන විත් තිබූ සාරි තොගයක් අතර, මෙම ගුවන් ගමන් බලපත්‍ර 04 සගවා ගෙන සිටියදී පොලිස් මත්ද්‍රව්‍ය නාශක අංශයේ නිලධාරීන් විසින් අත්අඩංගුවට ගෙන තිබෙනවා.\nමේ වනවිට මෙම ව්‍යාපාරික කාන්තාව සහ ඇය විසින් නීතිවිරෝධී ලෙස රැගෙන විත් තිබූ ගුවන් ගමන් බලපත්‍ර 04, වැඩිදුර විමර්ශන කටයුතු සදහා කටුනායක ගුවන් තොටුපොළ අපරාධ පරීක්ෂණ දෙපාර්තමේන්තු නිලධාරීන් වෙත භාර දී තිබෙනවා.",
       "URL": "https://www.hirunews.lk/345608/ගුවන්-ගමන්-බලපත්‍ර-04-ක්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=83"
}