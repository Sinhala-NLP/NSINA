{
       "Source": "hirunews",
       "Timestamp": "Friday, 24 March 2023 - 15:10",
       "Headline": "ව්‍යවසාය අලෙවි ප්‍රදර්ශනය 31 වනදා සිට",
       "News Content": "තරුණ ව්‍යවසායකයින් බලගැන්වීමේ අරමුණින් ක්‍රීඩා හා යෞවන කටයුතු අමාත්‍යංශය සංවිධාන කරන “ව්‍යවසාය ” අලෙවි හා අධ්‍යාපනික ප්‍රදර්ශනය ලබන 31 වනදා සිට දින තුනක කාලයක් බණ්ඩාරනායක ජාත්‍යන්තර සම්මන්ත්‍රණ ශාලාවේ දී පැවැත්වෙනවා.\nදේශීය ව්‍යවසායකයින් 300කට පමණ මෙහිදී සිය නිෂ්පාදන ප්‍රදර්ශනය සඳහා ඉදිරිපත් කිරීමේ අවස්ථාව ලබා දී ඇති බවයි ක්‍රීඩා හා යෞවන කටයුතු අමාත්‍ය රොෂාන් රණසිංහ සඳහන් කළේ.\nඇගලුම්, විසිතුරු නිර්මාණ, බෑග්, සපත්තු, ආභරණ, ආයුර්වේද නිෂ්පාදන, වගාවන් සහ ආහාර මෙම ප්‍රදර්ශන සඳහා ඉදිරිපත් කිරීමට නියමිතයි.",
       "URL": "https://www.hirunews.lk/330814/ව්‍යවසාය-අලෙවි-ප්‍රදර්ශනය-31-වනදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=456"
}