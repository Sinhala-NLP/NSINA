{
       "Source": "hirunews",
       "Timestamp": "Thursday, 01 June 2017 - 16:36",
       "Headline": "කෝටි 14ක් පෙන්නා කොළඹදී VOC භාණ්ඩය කොල්ල කෑ කල්ලිය මෙන්න",
       "News Content": "වසර 300ක් පැරණි VOC සලකුණ තිබු ඓතිහාසික වටිනාකමක් තිබු බව කියන අකුණු සන්නායකයක් රු කෝටි 14කට මිලදී ගැනීමේ මුවාවෙන් කොළඹ කුරුඳුවත්ත බෞද්ධාලෝක මාවතේ නිවසකට පොලිස් නිල ඇඳුමින් සිටිපුද්ගලයෙකු ද සමග පැමිණ එම සන්නායකය කොල්ල කා පලා ගිය සැකකරුවන් 4ක් කිරුලපන පාලු නිවසක සැඟව සිටියදී අත්අඩංගුවට ගැනුනා.\nසිද්ධියට සම්බන්ධයයි කියන කොළඹ පොලිසියක පොලිස් නිලධාරියකුද ඉදිරියේ දී අත්අඩංගුවට ගැනීමට නියමිත බව වාර්තා වනවා.\nඑමෙන්ම කොල්ලකෑමට ලක්වූ පිරිස සමග පැමිණ අදාළ නිවසට නොපැමිණ එළියේ රැඳී සිටි බව කියන පළාත් සභා මන්ත්‍රීවරයෙකු සාක්ෂියට කැඳවීමට නියමිත බවත් සඳහන්.\nපැරණි භාණ්ඩ ව්‍යාපාරිකයෙකුට මෙම සන්නායකය ලැබුණු පසු එය අලෙවි කරන බවට ප්‍රචාරය කර ඇති අතර එහිදී වනාතමුල්ලේ අපරාධ රැසකට සම්බන්ධ අයෙකු මහ මොළකරු ලෙස සැලසුම සකසා එය කෝටි 14කට ගන්නා මුවාවෙන් පොලිස් නිල ඇඳුම ඇඳ සිටි පුද්ගලයෙකුද සමග අලෙවිකරුවන් ගනුදෙනුවට යොදාගත් කුරුඳුවත්තේ නිවසට පැමිණ ඔවුන්ව කාමරයකට දමා සන්නායකය කොල්ල කෑවේ පසුගිය 23 වනදායි.\nපොලිස් නිල ඇඳුම සහිත අයෙකු එන බව දැක එළියේ සිටි විකුණුම්කරුවන් සමග පැමිණි පළාත් සභා මන්ත්‍රීවරයා කල්තියාම එම ස්ථානයෙන් ඉවත්ව ගොස් ඇති බව ද වාර්තා වනවා.",
       "URL": "https://www.hirunews.lk/162618/කෝටි-14ක්-පෙන්නා-කොළඹදී-voc-භාණ්ඩය-කොල්ල-කෑ-කල්ලිය-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4488"
}