{
       "Source": "hirunews",
       "Timestamp": "Wednesday, 08 June 2022 - 8:04",
       "Headline": "ජංගම දුරකතනයක් නිසා රාගමදී පියා ඝාතනය කරයි - පුතුන් දෙදෙනා රෝහලේ",
       "News Content": "ජංගම දුරකතනයක් සොරා ගැනීම සම්බන්ධයෙන් ඇති වූ ආරවුලක් හේතුවෙන් පියා ඝාතනය කර පුතුන් දෙදෙනාට තුවාල සිදු කිරීමේ පුවතක් රාගම කැන්දලියද්දපාළුව ප්‍රදේශයෙන් වාර්තා වනවා.\nඊයේ සිදුවූ මෙම සිද්ධියෙන් මියගොස් ඇත්තේ 55 හැවිරිදි ගනේමුල්ල ප්‍රදේශයේ පදිංචිකරුවෙක්.\nඔහුගේ ජංගම දුරකතනය කිසියම් පුද්ගලයෙකු විසින් සොරාගෙන ඇති අතර ඒ පිළිබදව විමසීමට ගිය අවස්ථාවේදී සැකකරු විසින් තියුණු ආයුධයකින් පහරදී මෙම ඝාතනය සිදුකර තිබෙනවා.\nපසුව ඊට මැදිහත්වූ පුතුන් දෙදෙනා ද පහරදීමෙන් තුවාල ලබා මේ වනවිට රාගම රෝහලේ ප්‍රතිකාර ලබනවා.\nඝාතනය සිදුකළ පුද්ගලයාට ද තුවාල සිදුවීම හේතුවෙන් ඔහුද පොලිස් ආරක්ෂාව යටතේ කොළඹ ජාතික රෝහලේ ප්‍රතිකාර ලබන බවයි පොලිසිය කියා සිටියේ.\nමේ අතර එප්පාවල - ඇදගල මංසන්ධියේ නිවසක ඊයේ අලුයම සිදුවූ ද්විත්ව ඝාතනයට සම්බන්ධ සැකකරුවන් අත්අඩංගුවට ගැනීම සඳහා පොලිස් කණ්ඩායම් 3 ක් යොදවා තිබෙනවා.\nඑප්පාවල පොලිසියේ උසස් නිලධාරියෙකු සඳහන් කළේ සිද්ධියට සම්බන්ධ බවට සැක කෙරෙන පුද්ගලයින් කිහිපදෙනෙකු හඳුනාගෙන ඇති බවයි.",
       "URL": "https://www.hirunews.lk/306527/ජංගම-දුරකතනයක්-නිසා-රාගමදී-පියා-ඝාතනය-කරයි-පුතුන්-දෙදෙනා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=1111"
}