{
       "Source": "hirunews",
       "Timestamp": "Wednesday, 23 February 2022 - 9:04",
       "Headline": "බැසිල් - ආටිගල රට හැර යයි ?",
       "News Content": "මුදල් අමාත්‍ය බැසිල් රාජපක්ෂ සහ මහා භාණ්ඩාගාර ලේකම් එස්.ආර්.ආටිගල විදෙස් සංචාරයක නිරත වීමට නියමිත බවට තොරතුරු වාර්තා වනවා.\nඒ එළඹෙන සිකුරාදා (25) දින ඉන්දියාවේ යි.\nඑහිදී ශ්‍රී ලංකාව මුහුණ දී ඇති ආර්ථික අර්බුද සම්බන්ධයෙන් දෙරට අතර සහයෝගීතාව වර්ධනය කරගනිමින් සාකච්ඡා සිදු කෙරෙන අතර, ඊට ඉන්දියාව ලබාදෙන සහාය පිළිබඳ ව ද මෙහිදී සාකච්ඡා වනු ඇති.\nමේ වනවිට ශ්‍රී ලංකාව රටක් ලෙස දැඩි ආර්ථික අර්බුද රැසකට මුහුණ පා ඇති අතර, එහි ප්‍රධානතම අභියෝග වන්නේ ඉන්ධන අර්බුදය සහ විදුලි අර්බුදය විසඳා ගැනීම උදෙසා රට තුළට ඩොලර් ගලා ඒම යළි සක්‍රීය තත්ත්වයට පත් කරගැනීමයි.\nඑය මේ වනවිට සංවර්ධනය වෙමින් පවතින මැදි ආදායම් උපයන රටක් ලෙස ශ්‍රී ලංකාව ඉදිරියේ පවතින විශාලතම ආර්ථික අභියෝගය ද වනවා.\nඒ සඳහා වත්මන් රජය විවිධ අවස්ථාවලදී සිය මිතුරු රාජ්‍යයන් සමග විදෙස් සබඳතාවල නිරත වන්නේ පුළුල් රාජ්‍ය තාන්ත්‍රික සබඳතා හරහා රට වැටී ඇති ආගාදයෙන් ගොඩගැනීම සඳහා උපදෙස් ද ලබා ගැනීම පිණිස බවයි රජයේ විද්වත් පාර්ශ්වයන් විසින් විව්ධ අවස්ථාවලදී පෙන්වා දුන්නේ.",
       "URL": "https://www.hirunews.lk/297780/බැසිල්-ආටිගල-රට-හැර-යයි",
       "Category": "Local News",
       "Parent URL": "https://www.hirunews.lk/local-news.php?pageID=1339"
}