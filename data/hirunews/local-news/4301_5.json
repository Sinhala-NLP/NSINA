{
       "Source": "hirunews",
       "Timestamp": "Wednesday, 27 September 2017 - 12:04",
       "Headline": "කුඩා දරුවෙකු ඝාතනය කර රහසිගතව භූමදානය කිරීම ගැන විමර්ශන",
       "News Content": "මන්නාරම - සිලාවතුර - අලකට්ටු ප්‍රදේශයේදී පහරදීමකින් මියගිය කුඩා දරුවෙකු රහසිගතව භූමදානය කිරීමේ සිද්ධියක් සම්බන්ධයෙන් පොලිසිය විමර්ශනයක් ආරම්භ කර තිබෙනවා.\nඊයේ දිනයේදී මෙලෙස පහරදීමෙන් ජීවිතක්ෂයට පත්ව ඇත්තේ අවුරුදු එකයි මාස 9 ක් පමණ වයසැති සරුක් කේලස් නමැති කුඩා පිරිමි දරුවෙක්.\nපහරදීමෙන් අනතුරුව දරුවාව මෙලෙස රහසිගතව භූමදානය කර ඇති බවට පොලිස් හදිසි ඇමතුම් අංකයට තොරතුරක් ලැබී තිබූ අතර ඒ අනුවයි පොලිසිය විමර්ශන ආරම්භ කර ඇත්තේ.\nඑම දරුවාගේ මවගේ අනියම් සැමියා මෙය කරන්නට ඇතැයි විශ්වාස කෙරෙන අතර සැකපිට ඔහු අත්අඩංගුවට ගැනුනා.",
       "URL": "https://www.hirunews.lk/171959/කුඩා-දරුවෙකු-ඝාතනය-කර-රහසිගතව-භූමදානය-කිරීම-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=4301"
}