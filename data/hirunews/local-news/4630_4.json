{
       "Source": "hirunews",
       "Timestamp": "Sunday, 05 March 2017 - 17:34",
       "Headline": "බුදුන් වහන්සේගේ දකුණු දළදාව තැන්පත් කළ මුල් ස්ථානය සොයාගැනේ (ඡායාරූප)",
       "News Content": "බුදුන් වහන්සේගේ දකුණු දළදා වහන්සේ සෝමාවතිය චෛත්‍ය තුළ තැම්පත් කිරීමට ප්‍රථම තැම්පත් කළා යැයි පැවසෙන ස්ථානය සොයාගෙන තිබෙනවා.\nඒ මැදිරිගිරිය මහා තලකොළ වැව පුරාණ රජමහා විහාරස්ථානයෙන්.\nමධ්‍යම සංස්කෘතික අරමුදල මගින් ක්‍රියාත්මක කර ඇති පුරා විද්‍යා හා මානව වංශ විද්‍යා නම් ගවේෂණයක් ඔස්සේ මෙම ස්ථානය හඳුනාගෙන ඇති බවයි අප වාර්තාකරු සඳහන් කලේ.\nඑහි කාල වකවානුව  ඇතුළු වැදගත් තොරතුරු රැසක් අනාවරණය කර ගැනීම සදහා කැනීම් කටයුතු ආරම්භ කිරීම අද පෙරවරුවේ සිදු කෙරුණු බවයි සඳහන්.\nමධ්‍යම සංස්කෘතික අරමුදලේ අධ්‍යක්ෂක ජනරාල් මහාචාර්ය ප්‍රිශාන්ත ගුණවර්ධන මහතා සඳහන් කළේ කැනීම් කටයුතු සිදු කිරීමෙන් අනතුරුව එම ස්ථානයේ ඇති සියලුම සංස්කෘතික අංගයන් සංරක්ෂණය කිරීමට පියවර ගන්නා බවයි.\nඡායාරූප - පොලොන්නරුව රොෂාන් තුෂාර තෙන්නකෝන්",
       "URL": "https://www.hirunews.lk/156119/බුදුන්-වහන්සේගේ-දකුණු-දළදාව-තැන්පත්-කළ-මුල්-ස්ථානය-සොයාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4630"
}