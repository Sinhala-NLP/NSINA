{
       "Source": "hirunews",
       "Timestamp": "Sunday, 18 June 2023 - 12:42",
       "Headline": "උතුරේ ඩිප්ලෝමාධාරී ගුරුවරුන් 350ට ස්ථිර පත්වීම්",
       "News Content": "උතුරු පළාතේ ජාතික අධ්‍යාපන විද්‍යා පීඨ ඩිප්ලෝමාධාරී ගුරුවරුන් 350 දෙනෙකුට ස්ථිර ගුරු පත්වීම් ප්‍රදානය කෙරුණා.\nමෙම පත්වීම් ප්‍රදානය සිදු කෙරුණේ යාපනය විද්‍යා පීඨ ප්‍රධාන ශාලාවේදී උතුරු පළාත් ආණ්ඩුකාරවරිය වන පී.එම්.එස්.චාර්ල්ස් අතින්.\nමේ අවස්ථාවට ග්‍රාමීය ආර්ථික කටයුතු පිළිබද රාජ්‍ය අමාත්‍ය කාදර් කාදර් මස්තාන්, උතුරු පළාත් ප්‍රධාන අමාත්‍යංශයේ ලේකම් සමන් බන්ධුලසේන උතුරු පළාත් සභාවේ හිටපු සභාපති සී.වී.කේ. ශිවඥානම් යන මහත්වරුන් ඇතුළු අධ්‍යාපන බලධාරීන් රැසක් සහභාගි වී සිටියා.\nමෙම පත්වීම් උතුරු ප්‍රදේශයේ දුෂ්කර හා අති දුෂ්කර පළාත්වල සේවය කිරීම සඳහා ලබා දී තිබුණ බවයි වාර්තා වන්නේ.",
       "URL": "https://www.hirunews.lk/338301/උතුරේ-ඩිප්ලෝමාධාරී-ගුරුවරුන්-350ට-ස්ථිර-පත්වීම්",
       "Category": "Local News",
       "Parent URL": "https://www.hirunews.lk/local-news.php?pageID=258"
}