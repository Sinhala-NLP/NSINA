{
       "Source": "hirunews",
       "Timestamp": "Sunday, 08 January 2023 - 7:20",
       "Headline": "මිනිස් ජාවාරම්වලට හසුවීමෙන් වළකින ලෙස නාවික හමුදාවෙන් දැනුම්දීමක්",
       "News Content": "නීතිවිරෝධී ලෙස මෙරටින් සංක්‍රමණය වීමට උත්සාහ කර මිනිස් ජාවාරම්වලට හසුවීමෙන් වළකින්නැයි නාවික හමුදාව ජනතාවට දැනුම් දෙනවා.\nනාවික හමුදාව සහ පොලීසිය එක්ව කළ මෙහෙයුමකදී එලෙස මිනිස් ජාවාරම්වලට සම්බන්ධ සැකකරුවන් දෙදෙනෙකු අත්අඩංගුවට ගෙන තිබුණා. ඒ, මීගමුව ප්‍රදේශයේදීයි.\nමෙම සැකකරුවන් පුද්ගලයින් විසි දෙදෙනෙකුගෙන් රුපියල් ලක්ෂ පනහකට අධික මුදලක් ලබාගෙන ඇති අතර, ඔවුන් හලාවත සහ කිලිනොච්චිය ප්‍රදේශවල පදිංචිකරුවන්.\nපසුගිය කාලය තුළ නීතිවිරෝධී ලෙස මුහුදු මාර්ගයෙන් සංක්‍රමණයවීමට උත්සාහ කළ කණ්ඩායම් කිහිපයක්ම ආරක්ෂක අංශ භාරයට ගැනුණා.\nඑලෙස සංක්‍රමණය වීමට ගිය ශ්‍රී ලාංකිකයන් 300කට අධික පිරිසක් වියට්නාම මුහුදේ අතරමංව සිටියදී නොවැම්බර් මාසයේ මුදාගත් අතර, ඉන් එකසිය පනස් දෙදෙනෙකු දෙසැම්බර් 27 වනදා යළි ශ්‍රී ලංකාවට පැමිණියේ ජාත්‍යන්තර සංක්‍රමණික සංවිධානයේ මැදිහත්වීම මතයි.",
       "URL": "https://www.hirunews.lk/324523/මිනිස්-ජාවාරම්වලට-හසුවීමෙන්-වළකින-ලෙස-නාවික-හමුදාවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=616"
}