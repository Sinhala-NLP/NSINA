{
       "Source": "hirunews",
       "Timestamp": "Friday, 25 August 2017 - 18:03",
       "Headline": "ගල්ගමුව සිසුවිය දූෂණයකර මරා දැමූ ඝාතකයාගේ ජංගම දුරකථනයෙන් හමුවූ දේ (ඡායාරූප)",
       "News Content": "ගල්ගමුව - රාජාංගනය ප්‍රදේශයේ අවුරුදු 17ක සිසුවියක් අමානුෂික ලෙස දුෂණය කර ඝාතනය කළ පුද්ගලයා ගැන තවත් තොරතුරු රැසක් පොලිසිය සොයාගෙන තිබෙනවා.\nමෙම සහාසික අපරාධය සිදුවූයේ පසුගිය 23 වැනි දින ද දහවල් ගල්ගමුව - රාජාංගනය ප්‍රදේශයේ නිවසකයි.\nරාජාංගනය වම් ඉවුර, සාලිය අශෝකපුර, සුධර්මාරාම මාවතේ පදිංචිව සිටි ඒකනායක මුදියන්සේලාගේ සන්ධ්‍යා මධුශානි ඒකනායක නම් 17 හැවිරිදි පාසල් සිසුවිය මෙසේ දුෂණය කර මරා දමා තිබුනේ අසල්වැසි තරුණයෙකුවිසින්.\nඇය ඒ කාමාතුරයා සමඟ පොර බදා ඇති බව ද පොලිස්‌ පරීක්‍ෂණවලින් අනාවරණය වුණා.\nඇයගේ දෑත් රෙදි පටියකින් ගැට ගසා තිබු අතර ශරීරය පුරාම කාමාතුරයාගේ නිය වැදී තුවාල සිදුවී තිබුනා.\nඇගේ උඩු තොලෙහි දත් පහරවලින් වූ තුවාල ද දක්නට ලැබුනා.\nකාමාතුරයා පාලුවැව හංදියෙන් බසයක නැඟ පලා යැමට සූදානම් වූ මොහොතේ සැකසිතී තරුණ පිරිසක්‌ ඔහු අල්ලා ගත අතර පසුව ඔහු පොලිස්‌ භාරයට පත් කෙරුනා.\nඔහු  නිවස අසලම පදිංචිව සිටි  මත්පෙති හා මත්ද්‍රව්‍යවලට ඇබ්බැහිවූ අයෙක්‌ බව හෙළිවී තිබෙනවා.\nඔහුගේ ජංගම දුරකථනය තුළ තිබී අසභ්‍ය වීඩියෝ පට 300 කට අධික සංඛ්‍යාවක් පොලිසිය සොයාගෙන ඇති බවටයි තොරතුරු අනාවරණය වන්නේ.\nදැරිය දුෂණය කර ඝාතනය කිරීමෙන් අනතුරුව නිවසට පැමිණි මව දැක ඇත්තේ ඇද මත වැටී සිටි දැරියගේ දෙඅත් රෙදි පටියකින් බැද  දමා ඇති බවයි.\nඇගේ ශරීරයේ ස්ථාන කිහිපයකම සීරීම් තුවාල දක්නට ලැබී ඇති අතර ඇගේ උඩු තොලේ තද දත් පහරක් ද තිබී තිබෙනවා.\nසිද්ධියෙන් පසු සිසුවියගේ මරණය සම්බන්ධයෙන් මහේස්ත්‍රාත් පරීක්ෂණය කළ අතර වැඩිදුර පරීක්ෂණ කටයුතු සදහා ඇගේ මෘත ශරීරය අනුරාධපුර ශික්ෂණ රෝහලේ විශේෂඥ අධිකරණ වෛද්‍ය නිලධාරී වෙත යවා තිබුනා.\nඡායාරූප - ගල්ගමුව අරෝෂන",
       "URL": "https://www.hirunews.lk/169362/ගල්ගමුව-සිසුවිය-දූෂණයකර-මරා-දැමූ-ඝාතකයාගේ-ජංගම-දුරකථනයෙන්-හමුවූ-දේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4353"
}