{
       "Source": "hirunews",
       "Timestamp": "Tuesday, 01 November 2022 - 18:39",
       "Headline": "නවසීලන්ත මහ කොමසාරිස් සහ ජාතික ජන බලවේගය අතර හමුවක්",
       "News Content": "ශ්‍රී ලංකාවේ නවසීලන්ත මහ කොමසාරිස් මයිකල් ඇපල්ටන් (Michael Appleton) සහ නවසීලන්තයේ හිටපු වැඩ බලන මහ බැංකු අධිපති ග්‍රාන්ට් ස්පෙන්සර් (Grant Spencer) හා ජාතික ජන බලවේගය අතර හමුවක් අද (31) පස්වරුවේ ජනතා විමුක්ති පෙරමුණේ ප්‍රධාන කාර්යාලයේදී සිදු වුනා.\nමෙම අවස්ථාවට ජාතික විධායක සභිකයින් වන පාර්ලිමේන්තුවේ මුදල් කමිටුවේ සාමාජික පාර්ලිමේන්තු මන්ත්‍රී විජිත හේරත් සහ කෝප් කමිටුවේ හිටපු සභාපති සුනිල් හඳුන්නෙත්ති සහභාගි වුවා.\nමෙහිදී පාර්ලිමේන්තුවේ මුදල් කමිටුවේ කටයුතු සහ පාර්ලිමේන්තුවේ කෝප් කමිටුවේ කටයුතු සම්බන්ධයෙන් සාකච්ඡාවට බඳුන් වුනා.\nඑමෙන්ම ශ්‍රී ලංකාවේ වත්මන් ආර්ථික තත්වය පිළිබඳවත් වංචා-දූෂණ සම්බන්ධයෙනුත් සාකච්ඡා වූ අතර ජාතික ජන බලවේගයේ පාලනයක් තුළ වංචා-දූෂණවලින් තොරවීම, බදු ප්‍රතිපත්තිය සහ ජාතික ජන බලවේගය විසින් ඉදිරිපත් කර තිබෙන ආර්ථික ප්‍රතිපත්ති සම්බන්ධයෙන් මෙහිදී දීර්ඝ ලෙස සාකච්ඡා වී තිබෙනවා.",
       "URL": "https://www.hirunews.lk/319401/නවසීලන්ත-මහ-කොමසාරිස්-සහ-ජාතික-ජන-බලවේගය-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=763"
}