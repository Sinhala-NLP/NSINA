{
       "Source": "hirunews",
       "Timestamp": "Thursday, 22 June 2023 - 7:37",
       "Headline": "පේරාදෙණිය රෝහලේ සිදුවූ මරණ ගැන අහන්න අධ්‍යක්ෂවරු කොළඹට කැඳවයි",
       "News Content": "පේරාදෙණිය බන්ඩාරණායක ශික්ෂණ ළමා රෝහලේදී සහ පේරාදෙණිය ශික්ෂණ රෝහලේදී සිදුකළ ශල්‍යකර්මයන් අතරතුර දරුවන් දෙදෙනෙකු ඇතුළු 4 දෙනෙකු මියයාමේ සිද්ධිය පිළිබද සොයා බැලීම සදහා එම රෝහල්වල අධ්‍යක්ෂකවරු මෙන්ම එම ශල්‍යකර්ම සිදුකළ වෛද්‍යවරු සෞඛ්‍ය අමාත්‍යාංශය වෙත අද (22) පෙරවරුවේ කැදවා තිබෙනවා.\nඑහිදී අදාළ ශල්‍යකර්මයන්ට යොදාගත් ඖෂධ වර්ග සම්බන්ධයෙන් සොයාබැලීමක්ද සිදු කිරීමට නියමිතයි.\nපේරාදෙණිය ළමා රෝහලේ සිදුකළ ශල්‍යකර්මයක් අතරතුර දී නිර්වින්දනය කිරීම සඳහා ලබාදුන් ඖෂධය හෝ එහි උපකරණවල පවතින ගැටලුකාරි තත්ත්වය හේතුවෙන් කුඩා දරුවන් දෙදෙනෙකු ජීවිතක්ෂයට පත්වූ බවට හිරු ප්‍රවෘත්ති අංශය ඔස්සේ මීට පෙර කරුණු අනාවරණය කළා.\nඑම දරුවන්ගේ දෙමාපියන් කියා සිටියේ නිර්වින්දනය කිරීමේදී ඇති වූ අසාත්මිකතාවයක් හේතුවෙන් තම දරුවන් මියගිය බවට, රෝහලේ වෛද්‍යවරු ප්‍රකාශ කළ බවයි.\nදරුවන්ට අමතරව තවත් කාන්තාවන් දෙදෙනෙකු මියගිය බවට තොරතුරු අනාරණය වූයේ නිර්වින්දනයේ දී ඇති වූ ආසාත්මික තත්ත්වයන් හේතුවෙන්.\nකෙසේ වෙතත් මෙම කරුණු සම්බන්ධයෙන් කරුණු පැහැදිලි කර ගැනීම සදහායි අදාළ රෝහල්වල අධ්‍යක්ෂකවරු සහ වෛද්‍යවරුන් අද (22) සෞඛ්‍ය අමාත්‍යාංශය වෙත කැදවා ඇත්තේ.\nඒ පිළිබදව මහනුවර ඊයේ (21) පැවති වැඩසටහනකින් අනතුරුව සෞඛ්‍ය අමාත්‍ය කෙහෙළිය රඹුක්වැල්ල මෙලෙස අදහස් පළකළා.",
       "URL": "https://www.hirunews.lk/338665/පේරාදෙණිය-රෝහලේ-සිදුවූ-මරණ-ගැන-අහන්න-අධ්‍යක්ෂවරු-කොළඹට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=248"
}