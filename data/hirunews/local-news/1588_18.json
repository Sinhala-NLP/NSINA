{
       "Source": "hirunews",
       "Timestamp": "Tuesday, 02 November 2021 - 17:59",
       "Headline": "බදුලු දුම්රිය තවත් පමාවන ලකුණු",
       "News Content": "ගම්පොල සහ උලපනේ දුම්රිය ස්ථාන අතර ප්‍රදේශයේ පාලමක කොටසක් කැඩී යාම නිසා කොළඹ - කොටුව සහ බදුල්ල අතර දුරගමන් සේවා දුම්රිය ධාවනය දින කිහිපයක් ප්‍රමාද වනු ඇති බව දුම්රිය ස්ථානාධිපති සංගමය ප්‍රකාශ කළා.\nදුම්රිය ධාවන කටයුතු මේ වනවිට ක්‍රියාත්මක වුවත් මෙතෙක් බදුල්ල දක්වා දුම්රිය ධාවනය සිදුවන්නේද නැහැ.\nපාලමේ අලුත්වැඩියා කටයුතු අවසන් වූ පසු කොළඹ - කොටුව සහ බදුල්ල අතර දුම්රිය ධාවනය ආරම්භ කෙරෙනු ඇතැයි අපේක්ෂිතයි.\nඑසේම පවතින කාලගුණ තත්වය ද උඩරට මාර්ගයේ දුම්රිය ධාවන කටයුතුවලට බාධා මතුකර ඇති බව දුම්රිය ස්ථානාධිපති සංගමය සඳහන් කළා.",
       "URL": "https://www.hirunews.lk/286814/බදුලු-දුම්රිය-තවත්-පමාවන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1588"
}