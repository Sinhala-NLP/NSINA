{
       "Source": "hirunews",
       "Timestamp": "Thursday, 04 August 2022 - 7:50",
       "Headline": "බරණ හස්තියාගේ ඝාතනයට පොලිස් කොස්තාපල්වරයෙකු ගැන සැක",
       "News Content": "‘බරණ’ හස්තියාගේ ඝාතනයේ ප්‍රධාන සැකකරු පොලිස් කොස්තාපල්වරයෙකු බවත් ඔහු ප්‍රදේශයෙන් පළා ගොස් සැඟ ව සිටින බවත් වනජීවි නිලධාරීන් පවසනවා.\nසැකකාර පොලිස් කොස්තාපල්වරයා ගල්කිරියාගම පොලිසියට අනුයුක්ත ව සේවය කර ඇති අතර, ඔහු සම්බන්ධයෙන් සොයා බැලීම සඳහා වනජීවි නිලධාරීන් අදාළ පොලිස් ස්ථානය වෙත ගොස් ඒ පිළිබඳ සොයා බැලීමට කටයුතු කර ඇති බව සඳහන්.\nමේ අතර, ‘බරණ’ හස්තියාගේ ඝාතනය සම්බන්ධයෙන් වනජීවි නිලධාරීන් අධිකරණයට කරුණු වාර්තා කර ඇති අතර, කැකිරාව දිසා විනිසුරු සහ මහේස්ත්‍රාත් සමන් වැරණියගොඩ නියෝග කර ඇත්තේ, ඒ පිළිබඳව පුළුල් විමර්ශනයක් පවත්වා සැකකරුවන් අත්අඩංගුවට ගැනීමට කටයුතු කරන ලෙස යි.",
       "URL": "https://www.hirunews.lk/311834/බරණ-හස්තියාගේ-ඝාතනයට-පොලිස්-කොස්තාපල්වරයෙකු-ගැන-සැක",
       "Category": "Local News",
       "Parent URL": "https://www.hirunews.lk/local-news.php?pageID=967"
}