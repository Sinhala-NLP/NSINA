{
       "Source": "hirunews",
       "Timestamp": "Monday, 10 October 2022 - 16:08",
       "Headline": "ආර්ථික විද්‍යාව සඳහා වන නොබෙල් ත්‍යාගය ආර්ථික විද්‍යාඥයන් තිදෙනකුට",
       "News Content": "හිටපු ඇමරිකානු ෆෙඩරල් සංචිත ප්‍රධානී බෙන් බර්නැන්කේ ප්‍රමුක ඩග්ලස් ඩයමන්ඩ් සහ පිලිප් ඩිබ්විග් 2022 නොබෙල් ආර්ථික විද්‍යා ත්‍යාගය හිමිකරගෙන තිබෙනවා.\nමෙම ආර්ථික විද්‍යාඥයින් තිදෙනා එක්ව සකස් කළ \"බැංකු සහ මූල්‍ය අර්බුද පිළිබඳ පර්යේෂණ පත්‍රිකාව සඳහා\" මෙවර නොබෙල් ආර්ථික විද්‍යා ත්‍යාගය ලබාදීමට තීරණය කළ බව රාජකීය ස්වීඩන් විද්‍යා ඇකඩමිය අද (10 සඳුදා) ප්‍රකාශ කළා.\nමෙහිදී සැලකිල්ලට ගෙන ඇත්තේ බෙන් බර්නාන්කේ 1983 සකසන ලද පත්‍රිකාවක අන්තර්ගත සංඛ්‍යාලේඛන, විශ්ලේෂණ සහ ඓතිහාසික මූලාශ්‍ර හරහා පෙන්වා දී ඇති පුරෝකථනයන් ය.\n\"බෙන් බර්නාන්කේ 1983 සැකසූ එම පත්‍රිකාවක සංඛ්‍යානමය විශ්ලේෂණ ද සහිතව මේ තත්ත්වය පෙන්වා දී තිබෙනවා. ඔහු මීට දශක තුනකට පෙර පෙන්වා දුන් බැංකු පද්ධති වල අතිධාවනකාරී ක්‍රියා කලාපය අද පවතින බැංකු අසාර්ථකත්වයට හේතු වූ බවත්, එය නූතන ඉතිහාසයේ අප දැක ඇති ලෝකයේ වඩාත්ම නාටකාකාර සහ දරුණු ආර්ථික අර්බුදය\" යැයි ආර්ථික විද්‍යාව සඳහා වූ නොබෙල් ත්‍යාග කමිටුවේ සාමාජික ජෝන් හැස්ලර් පැවසුවා.",
       "URL": "https://www.hirunews.lk/317501/ආර්ථික-විද්‍යාව-සඳහා-වන-නොබෙල්-ත්‍යාගය-ආර්ථික-විද්‍යාඥයන්-තිදෙනකුට",
       "Category": "Local News",
       "Parent URL": "https://www.hirunews.lk/local-news.php?pageID=813"
}