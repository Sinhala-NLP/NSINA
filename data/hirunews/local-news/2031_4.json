{
       "Source": "hirunews",
       "Timestamp": "Friday, 09 April 2021 - 16:28",
       "Headline": "දුම්රිය ධාවනය යළි ඇරඹේ (වීඩියෝ)",
       "News Content": "දුම්රිය එන්ජින් රියදුරන් සහ දුම්රිය නියාමකවරුන් අදත් හදිසි වර්ජනයක් ක්‍රියාත්මක කළා.\nදුම්රිය දෙපාර්තමේන්තුවේ තුලින්ම නව සාමාන්‍යාධිකාරිවරයෙකු පත් කිරීමට ගෙන ඇති තිීරණයට විරෝධය පළ කිරීම එහි අරමුණ බවයි දුම්රිය එන්ජින් රියදුරු සංගමයේ ලේකම් ඉන්දික දොඩංගොඩ ප්‍රකාශ කළේ.\nකෙසේ වෙතත්, පස්වරුවේ ඔවුන් වර්ජනය අවසන් කර තිබූ අතර, දුම්රිය ධාවනය යථා තත්ත්වයට පත්වූ බව දුම්රිය පාලක මැදිරිය ප්‍රකාශ කළා.\nවැඩිදුර තොරතුරු විමසීමට දුම්රිය රියදුරු සහ නියාමකවරුන් නියෝජනය කරන වෘත්තීය සමිති නියෝජිතයන් සම්බන්ධ කර ගැනීමට අවස්ථා කිහිපයකදී අප උත්සාහ කළත් ඔවුන් දුරකථන වලට ප්‍රතිචාර දැක්වූයේ නැහැ.\nපෙර දැනුවත් කිරීමකින් තොරව හදිසියේ ආරම්භ කර නොකියාම අවසන් කරන මෙවැනි වර්ජනය හේතුවෙන් සතියේ වැඩ කරන අවසන් දිනය මෙන්ම අලුත් අවුරුද්ද වෙනුවෙන් ද ගම්බිම් බලා යන ජනතාව දැඩි අපහසුතාවයකට පත්වුණා.",
       "URL": "https://www.hirunews.lk/267990/දුම්රිය-ධාවනය-යළි-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2031"
}