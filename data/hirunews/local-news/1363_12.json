{
       "Source": "hirunews",
       "Timestamp": "Friday, 11 February 2022 - 7:50",
       "Headline": "මහජන පෙත්සම් පිළිබඳ කාරක සභාවට නව සභාපතිවරයෙක්",
       "News Content": "මහජන පෙත්සම් පිළිබඳ කාරක සභාවේ නව සභාපතිවරයා ලෙස පාර්ලිමේන්තු මන්ත්‍රී ජගත් පුෂ්පකුමාර තේරී පත්වුණා.\nඒ අදාළ කාරක සභාව පාර්ලිමේන්තුවේ දී ඊයේ රැස් වූ අවස්ථාවේදීයි.\nකාරක සභාවට ඉදිරිපත් කර ඇති මහජන පෙත්සම් සම්බන්ධයෙන් ඔවුන් සමඟ ඍජු ව සම්බන්ධ වන ආකාරය පිළිබඳව ද මෙහි දී විශේෂයෙන් සාකච්ඡා වී තිබෙනවා.\nමේ අතර, අධිකරණ සංවිධාන සංශෝධන පනත් කෙටුම්පත, සිවිල් නඩු විධාන සංග්‍රහය සංශෝධන පනත් කෙටුම්පත, පුද්ගල නාශක බිම්බෝම්බ තහනම් කිරීමේ පනත් කෙටුම්පත සහ පළාත් සභා මුද්දර ගාස්තු මාරු කිරීමේ සංශෝධන පනත් කෙටුම්පත් ඊයේ සංශෝධන සහිත ව පාර්ලිමේන්තුවේ දී සම්මත වුණා.",
       "URL": "https://www.hirunews.lk/296709/මහජන-පෙත්සම්-පිළිබඳ-කාරක-සභාවට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=1363"
}