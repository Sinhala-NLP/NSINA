{
       "Source": "hirunews",
       "Timestamp": "Thursday, 25 May 2023 - 12:34",
       "Headline": "බිම වැටී තිබූ දුරකථන පාර්සලය ළඟ තබා ගත් උප පොලිස් පරීක්ෂකගේ වැඩ තහනම්",
       "News Content": "මාර්ගයේ වැටී තිබූ ජංගම දුරකථන 13ක් සහිත පාර්සලයක් පොලිස් පොතේ සටහන් නොකර තමා සන්තකයේ තබාගත් පෑලියගොඩ පොලිසියේ උපපොලිස් පරීක්ෂකවරයෙකුගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nපසුගිය 13 වැනිදා රාත්‍රියේ මුර සංචාරයේ යෙදී සිටි කැබ් රථයේ නිලධාරීන්හට පාරේ ගමන් ගත් පුද්ගලයෙකු විසින් ජංගම දුරකතන සහිත පාර්සලය අහුලා ලබා දී තිබෙන බව සඳහන්.\nඉන්පසුව මෙම උප පොලිස් පරීක්ෂකවරයා එම පාර්සලය පොලිස්ථානයට ඉදිරිපත් නොකර ඔහු භාරයේ තබාගෙන තිබෙනවා.\nඒ අනුව මෙම උප පොලිස් පරීක්ෂකවරයාගේ වැඩ තහනම් කර ඇති බවයි වාර්තා වන්නේ.",
       "URL": "https://www.hirunews.lk/336180/බිම-වැටී-තිබූ-දුරකථන-පාර්සලය-ළඟ-තබා-ගත්-උප-පොලිස්-පරීක්ෂකගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=318"
}