{
       "Source": "hirunews",
       "Timestamp": "Wednesday, 13 September 2023 - 8:23",
       "Headline": "අද දුම්රිය ගමන් වාර 13ක් අවලංගුයි",
       "News Content": "අද (13) කාර්යාල දුම්රිය ඇතුළු දුම්රිය ගමන් වාර 13ක් අවලංගු කර තිබෙනවා.\nදුම්රිය වර්ජනය ක්‍රියාත්මක කිරීම හේතුවෙන් මෙම ක්‍රියාමර්ගය ගෙන ඇති බවයි දුම්රිය දෙපාර්තමේන්තුව සඳහන් කරන්නේ.\nපෙරේදා (11) මධ්‍යම රාත්‍රියේ සිට දුම්රිය එන්ජින් ඉංජිනේරුවන් සිදු කළ වැඩ වර්ජන හේතුවෙන් ඊයේ (12) දුම්රිය ගමන් වාර 113ක් අවලංගු කර තිබුණා.\nකොළඹ දුම්රිය අංගණයේ සේවකයන් පිරිසක් ද පසුගිය දා වැඩ වර්ජනයක් ආරම්භ කළ අතර වෘත්තීය සමිති ක්‍රියාකාරිකයන් පිරිසක් බලධාරීන් හමු වී කරන ලද සාකච්ඡා සාර්ථක වීමෙන් පසු එම වැඩ වර්ජනය අත්හිටුවීමට ඔවුන් තීරණය කරනු ලැබුවා.",
       "URL": "https://www.hirunews.lk/348104/අද-දුම්රිය-ගමන්-වාර-13ක්-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=33"
}