{
       "Source": "hirunews",
       "Timestamp": "Friday, 16 December 2022 - 17:45",
       "Headline": "නැවතත් පළාත් අතර මස් ප්‍රවාහනයට අවසර",
       "News Content": "උතුරු පළාත හැර අනෙකුත් සියලුම ප්‍රදේශවල මස් ප්‍රවාහනයට යලි අනුමැතිය ලබා දී තිබෙන බව ජනාධිපති මාධ්‍ය ඒකකය නිවේදනය කරනවා.\nපසුගිය දා උතුරු සහ නැගෙනහිර පළාත්වල ගවයන් සහ එළුවන් මිය යාම හේතු කොටගෙන සියලුම ප්‍රදේශ අතර මස් ප්‍රවාහනය තහනම් කිරීමට කටයුතු කරනු ලැබුණා.\nපළාත් අතර මස් ප්‍රවාහනයට නැවත අවසර දෙමින් පනවා තිබූ තහනම ඉවත් කරමින්, ජනාධිපති මාධ්‍ය ඒකකය නිවේදනය කළේ පසුගිය දිනවල උතුරු සහ නැගෙනහිර පළාත්වල ගවයන් සහ එළුවන් මිය ගියේ අයහපත් කාලගුණික තත්ත්වය නිසා මිස කිසිදු වසංගත රෝගයකින් නොවන බව සත්ත්ව නිෂ්පාදන හා සෞඛ්‍ය දෙපාර්තමේන්තුව තහවුරු කර තිබෙන බවයි.",
       "URL": "https://www.hirunews.lk/322834/නැවතත්-පළාත්-අතර-මස්-ප්‍රවාහනයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=662"
}