{
       "Source": "hirunews",
       "Timestamp": "Friday, 27 July 2018 - 14:19",
       "Headline": "ලක්ෂ 15ක මත්කුඩු සමඟ දෙදෙනෙකු අත්අඩංගුවට",
       "News Content": "මීගමුව බන්ධනාගාරයේ රැදවියන්ට මත්කුුඩු අලෙවි කිරීමේ ජාවාරමක නිරත වු පුද්ගලයින් දෙදෙනෙකු මීගමුව කොට්ඨාශ අපරාධ විමර්ශන ඒකකය අත්අඩංගුවට ගෙන තිබෙනවා.\nඅද සිදුකළ මෙහෙයුමකදී මත්කුඩු ග්‍රෑම් 57යි මිලිග්‍රෑම් 800ක් සමඟ සැකකරුවන් අත්අඩංගුවට ගෙන ඇති අතර, එහි වටිනාකම රුපියල් ලක්ෂ 15කට ආසන්න බවයි පොලීසිය සඳහන් කළේ.\n26 සහ 29 යන වයස්වල පසුවන ඔවුන් මීගමුව - හොරගස්මුල්ල සහ දිවුලපිටිය ප්‍රදේශවල පදිංචිකරුවන්.\nඅත්අඩංගුවට ගත් එක් සැකකරුවෙකු මත්ද්‍රව්‍ය ජාවාරම්කරුවෙකු වන අතර ඔහු වීදුරු කුප්පි තුළ මත්ද්‍රව්‍ය බහා ප්‍රදේශයේ විවිධ ස්ථානවලට අලෙවි කර ඇති බව විමර්ශනවලදී හෙළි වී තිබෙනවා.",
       "URL": "https://www.hirunews.lk/196196/ලක්ෂ-15ක-මත්කුඩු-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3828"
}