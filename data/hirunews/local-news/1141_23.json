{
       "Source": "hirunews",
       "Timestamp": "Thursday, 26 May 2022 - 17:18",
       "Headline": "බලපත්‍ර නොමැතිව පෙට්‍රල් අලෙවි කළ පුද්ගලයෙකු අත්අඩංගුවට",
       "News Content": "බලපත්‍රයක් නොමැතිව නීති විරෝධීව අනාරක්ෂිත ලෙස පෙට්‍රල් ගබඩා කර අලෙවි කළ පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nමුලතිව් කඳවුරේ නිලධාරීන්ට ලැබුනු තොරතුරකට අනුවයි පුදුකුඩිඉරිප්පු වසන්තපුරම් ප්‍රදේශයේදී ඊයේ (25) මෙම වැටලීම සිදුකර ඇත්තේ.\nඑහිදී වෙළඳසැලක් තුල නීති විරෝධීව වැඩි මිලට පෙට්‍රල් අලෙවි කරමින් සිටි 47 හැවිරිදි පුද්ගලයෙකු අත්අඩංගුවට ගෙන තිබෙනවා.\nඑම පුද්ගලයා සතුව තිබූ පෙට්‍රල් ලීටර් 226ක් ද සොයාගෙන ඇති බවයි පොලිස් විශේෂ කාර්ය බලකාය සඳහන් කළේ.\nඅත්අඩංගුවට ගත් සැකකරු ඉදිරි විමර්ශන කටයුතු සඳහා පුදුකුඩිඉරිප්පු පොලිසියට භාරදී තිබෙනවා.",
       "URL": "https://www.hirunews.lk/305361/බලපත්‍ර-නොමැතිව-පෙට්‍රල්-අලෙවි-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1141"
}