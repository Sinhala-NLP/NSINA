{
       "Source": "hirunews",
       "Timestamp": "Tuesday, 04 July 2017 - 16:36",
       "Headline": "කටාර් තානාපතිගෙන් විශේෂ ප්‍රකාශයක්",
       "News Content": "කටාර් හි ශ්‍රී ලංකා තානාපති ඒ එස් පී ලියනගේ හෙට (05) කොළඹ දී විශේෂ ප්‍රකාශයක් කිරීමට නියමිත බව වාර්තා වනවා.\nඑය පොරොන්දුවක් හා නොලැබුන දෙයක් ගැන ප්‍රකාශයක් බවද සඳහන්.\nබලාපොරොත්තුව සිටි දෙයක් නොලැබීම නිසා ඒ ගැන වගකීමෙන් ප්‍රකාශයක් කරන බව ඔහු පවසා ඇතැයි වාර්තා වනවා.\nහෙට පෙරවරුවේ ඔහුට අයත් කොළඹ පීකොක් මන්දිරයේ දී මෙම ප්‍රකාශය මාධ්‍ය හමුවේ ඉදිරිපත් කිරීමට නියමිත බව සඳහන්.\nකටාර් හි සිට පසුගිය දා ඒ එස් පී ලියනගේ දිවයිනට පැමිණියේ විශේෂ අපේක්ෂාවකින් බව ද පැවසෙනවා.\nඔහුට විදේශයක නොව මෙරට තනතුරක් පිළිබඳ බලාපොරොත්තුවක් තිබු බව ද වාර්තා වුනා.\nනැගෙනහිර නව ආණ්ඩුකාරවරයා ලෙස ඔහු පත් කරනු ඇතැයි අද(04) ජාතික පුවත්පතද වාර්තා කර තිබුනා.\nඑහෙත් නැගෙනහිර නව ආණ්ඩුකාරවරයා ලෙස ජනපති විසින් පත් කර තිබුනේ හිටපු අමාත්‍යවරයෙකු වන රෝහිත බෝගොල්ලගමයි.",
       "URL": "https://www.hirunews.lk/165077/කටාර්-තානාපතිගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4438"
}