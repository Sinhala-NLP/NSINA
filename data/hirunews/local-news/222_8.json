{
       "Source": "hirunews",
       "Timestamp": "Saturday, 01 July 2023 - 16:15",
       "Headline": "අභිනව පත්වීම් ලද තානාපතිවරුන් ඇල්ලේ සංචාරයක",
       "News Content": "ඊයේ (30) තානාපතිවරුන් පිරිසකට ජනාධිපති රනිල් වික්‍රමසිංහ මහතා අතින් අක්ත පත්‍ර හිමි වුණා.\nඑම තානාපතිවරුන් විශේෂ දුම්රියකින් අද (01) ඇල්ල දුම්රිය ස්ථානය දක්වා සංචාරයක නිරතව සිට්නවා.\nඑම සංචාරය සඳහා කොළඹ සිට ඇල්ල දක්වා විශේෂ දුම්රියක් ධාවනය වී තිබෙන බවයි වාර්තා වන්නේ.\nතානාපතිවරුන් රැගත් එම ව්ශේෂ දුම්රිය අද නානුඔය දුම්රිය ස්ථානයේ නවතා තිබෙන අතර හෙට එය ඇල්ල දක්වා ධාවනය වීමට නියමිතයි.\nතානාපතිවරුන්ගේ මෙම සංචාරය නිසා උඩරට දුම්රිය මාර්ගයට දැඩි පොලිස් ආරක්ෂාවක් යොදා හිබෙන අතර සංචාරක මණ්ඩලය විසින් මෙරට සංචාරක කර්මාන්තය වැඩි දියුණු කිරීමේ අරමුණින් දුම්රිය දෙපාර්තමේන්තුව හා සහසම්බන්ධ වෙමින් මෙම වැඩසටහන සංවිධානය කර තිබෙනවා.",
       "URL": "https://www.hirunews.lk/339665/අභිනව-පත්වීම්-ලද-තානාපතිවරුන්-ඇල්ලේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=222"
}