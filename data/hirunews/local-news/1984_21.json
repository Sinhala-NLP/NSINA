{
       "Source": "hirunews",
       "Timestamp": "Friday, 30 April 2021 - 20:48",
       "Headline": "අනුරාධපුර දිස්ත්‍රික් මෝටර් රථ ප්‍රවාහන කොමසාරිස් කාර්යාලයේ සේවා සීමා කෙරේ",
       "News Content": "පවතින කොවිඩ් වසංගත තත්වයේ අවධානම හේතුවෙන් අනුරාධපුර දිස්ත්‍රික් මෝටර් රථ කාර්යාලයේ සේවාවන් සීමා කිරීමට තීරණය කර තිබෙනවා.\nඒ අනුව ලබන මැයි මස 3 වනදා සිට 7 වනදා දක්වා වන කාලයට නියමිත රියදුරු බලපත්‍ර ලබාදීමට අදාළ ලිඛිත සහ ප්‍රායෝගික පරීක්ෂණ නොපැවැත්වෙන බවයි එම කාර්යාලය දැනුම්දෙන්නේ.\nරියදුරු බලපත්‍ර අලුත් කිරීමට අදාළ කටයුතු මැයි මස 3 වනදා සිට 7 වනදා දක්වා වන කාලයට අදාළව වෙන්කර දී ඇති අයදුම්කරුවන්ට පමණක් සීමාකර තිබෙනවා.\nරියදුරු බලපත්‍ර ලබාගැනීමට අදාළව නව ලියාපදිංචි කිරීම් ද සීමාවන්ට යටත්ව සිදුකරන බවයි මෝටර් රථ ප්‍රවාහන කොමසාරිස්වරයා දැනුම්දෙන්නේ.\nරථ වාහන පැවරීමට අදාළ කටයුතු ද දින වෙන්කර දී ඇති ඉල්ලුම්කරුවන්ට පමණක් සීමා කරන බව ද දැනුම්දී තිබෙනවා.",
       "URL": "https://www.hirunews.lk/270030/අනුරාධපුර-දිස්ත්‍රික්-මෝටර්-රථ-ප්‍රවාහන-කොමසාරිස්-කාර්යාලයේ-සේවා-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1984"
}