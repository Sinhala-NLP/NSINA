{
       "Source": "hirunews",
       "Timestamp": "Tuesday, 23 May 2017 - 17:45",
       "Headline": "ප්‍රදේශ රැසකට මිලිමීටර් 100 කට වඩා තද වැසි",
       "News Content": "ලබන 25 වනදා සිට දිවයිනේ නිරිතදිග කොටසේ වැසි සහ සුළං තත්වයේ වර්ධනයක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nවිශේෂ නිවේදනයක් නිකුත් කරමින් ඔවුන් සඳහන් කළේ නිරිතදිග මෝසම් තත්වය ඉදිරි දිනවලදී  දිවයින හරහා ස්ථාපිත වන බවයි.\nබස්නාහිර / සබරගමුව / දකුණ / මධ්‍යම සහ වයඹ පළාත්වල විටින් විට වැසි හෝ ගිගුරුම් සහිත වැසි ඇති වනවා.\nඇතැම් ස්ථානවල මිලිමීටර් 100 ට වඩා තද වැසි ද ඇතිවිය හැකි බවයි කාලගුණ විද්‍යා දෙපාර්තමේන්තුව ප්‍රකාශ කළේ.\nබස්නාහිර / සබරගමුව / දකුණ සහ මධ්‍යම පළාත්වලට මෙම තද වැසි ඇතිවන බවයි කාලගුණ විද්‍යා දෙපාර්තමේන්තුව අද පස්වරු 5 ට නිකුත්කළ විශේෂ නිවේදනයේ දැක්වෙන්නේ.\nදිවයින හරහා විශේෂයෙන් මධ්‍යම කඳුකරයේ බටහිර බෑවුම් ප්‍රදේශවල සහ දිවයින වටා වන මුහුදු ප්‍රදේශවල විටින් විට  හමන පැයට කිලේමීටර් 50 ත් 60 ත් දක්වා වන තද සුළං ද අපේක්ෂා කළ හැකියි.",
       "URL": "https://www.hirunews.lk/161980/ප්‍රදේශ-රැසකට-මිලිමීටර්-100-කට-වඩා-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4503"
}