{
       "Source": "hirunews",
       "Timestamp": "Thursday, 03 February 2022 - 16:35",
       "Headline": "සුරංග ලක්මාල් ඩර්බිශයර් ප්‍රාන්ත කණ්ඩායම සමග ගිවිසුම් අත්සන් කරයි",
       "News Content": "ජාත්‍යන්තර ක්‍රිකට් පිටියට සමුදීමට තීරණය කළ ශ්‍රී ලංකා ටෙස්ට් ක්‍රිකට් කණ්ඩායමේ හිටපු නායකයෙකු මෙන්ම වේග පන්දු යවන්නෙකු ද වන සුරංග ලක්මාල් එංගලන්තයේ ඩර්බිශයර් (Derbyshire) ප්‍රාන්ත කණ්ඩායම සමග ගිවිසුම් අත්සන් කර තිබෙනවා.\nඒ වසර දෙකක කාලයක් සඳහායි.\nසුරංග ලක්මාල් සිය සමුදීමේ තීරණය පිළිබඳ දැනුම්දී ඇති බව ශ්‍රී ලංකා ක්‍රිකට් ආයතනය ඊයේ නිවේදනය කළා.\nඒ අනුව ඉන්දියාව සමග පැවැත්වෙන තරඟාවලියෙන් අනතුරුව ඔහු ජාත්‍යන්තර තරග බිමෙන් ඉවත්වීමටයි තීරණය කර ඇත්තේ.\n34 හැවිරිදි සුරංග ලක්මාල් ශ්‍රී ලංකාව වෙනුවෙන් ටෙස්ට් තරග 68කදී කඩුලු 168ක් සහ එක්දින තරග 86කදී කඩුලු 109ක් බිඳහෙලන්නට සමත් වුණා.\nපන්දුවාර 20 තරග 11කදී සුරංගගේ නම ඉදිරියේ ලියවී ඇති කඩුලු සංඛ්‍යාව 8ක්.",
       "URL": "https://www.hirunews.lk/296078/සුරංග-ලක්මාල්-ඩර්බිශයර්-ප්‍රාන්ත-කණ්ඩායම-සමග-ගිවිසුම්-අත්සන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1378"
}