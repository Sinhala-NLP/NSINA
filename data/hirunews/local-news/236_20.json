{
       "Source": "hirunews",
       "Timestamp": "Monday, 26 June 2023 - 8:38",
       "Headline": "අපරාධකරුවන්ට රටින් පැන යාමට ව්‍යාජ විදෙස් ගමන් බලපත්‍ර සැකසූ පිරිසක් අත්අඩංගුවට",
       "News Content": "විවිධ අපරාධකරුවන්ට රටින් පැන යාම සඳහා විදෙස් ගමන් බලපත්‍ර සැකසූ බව කියන පුද්ගලයන් තිදෙනකු අත්අඩංගුවට ගත් බව පොලිස් විශේෂ කාර්ය බළකාය පවසනවා.\nඔවුන් සන්තකයේ තිබී මත්කුඩු මිලි ග්‍රෑම් 10කට අධික ප්‍රමාණයක් ද පොලිස් බාරයට ගෙන තිබෙනවා.\nකඩවත ප්‍රදේශයේ දි සැකකරුවන් දෙදෙනකු අත්අඩංගුවට ගෙන ඇති අතර, ඔවුන්ගෙන් ලද තොරතුරුවලට අනුව ව්‍යාජ ගුවන් ටිකට් පත් සකස් කිරීමට අනුබල දුන් බව කියන තවත් අයෙකු හෝමාගම ප්‍රදේශයෙන් අත්අඩංගුවට ගැනීමට සමත් වී තිබෙනවා.\nසැකකරුවන් රඳවා ගැනීමේ නියෝග මත කොළඹ අපරාධ කොට්ඨාසය භාරයේ රඳවා තබාගෙන වැඩිදුර විමර්ශන සිදු කරනු ලබයි.",
       "URL": "https://www.hirunews.lk/339086/අපරාධකරුවන්ට-රටින්-පැන-යාමට-ව්‍යාජ-විදෙස්-ගමන්-බලපත්‍ර-සැකසූ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=236"
}