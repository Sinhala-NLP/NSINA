{
       "Source": "hirunews",
       "Timestamp": "Wednesday, 30 November 2016 - 7:45",
       "Headline": "එක්නැලිගොඩ සිද්ධිය යළි විභාගයට",
       "News Content": "ප්‍රදීප් එක්නැලිගොඩ අතුරුදන්වීමේ සිද්ධියට අදාළ නඩුව හෝමාගම මහේස්ත්‍රාත් රංග දිසානායක හමුවේ ඊයේ විභාගයට ගැනුනා.\nඊට අදාළව හිටපු යුද හමුදා බුද්ධි අධ්‍යක්‍ෂ බ්‍රිගේඩියර් ටී.සුරේෂ් සලෙයිවර් සහ සිද්ධිය සම්බන්ධයෙන් චෝදනා එල්ලවූ යුද හමුදා බුද්ධි අංශ නිලධාරීන් 9 දෙනා අධිකරණයේ පෙනී සිටි බවයි හිරු අධිකරණ වාර්තාකරු ප්‍රකාශ කළේ.\nඑහිදී මොවුන්ට ගිරිතලේ සහ අක්කරෙයිපත්තුව යුද හමුදා බුද්ධි බලකා කඳවුරුවලට මෙන්ම මරදානේ යුද හමුදා බුද්ධි ආරක්ෂක කොට්ඨාශයට ඇතුලුවීම වැළැක්වීමේ නියෝගයක් නිකුත් කෙරුණා.\nකෙසේ වෙතත්, හිටපු යුද හමුදා බුද්ධි අධ්‍යක්‍ෂවරයා නැවත අධිකරණයට පෞද්ගලිකව පැමිණීම අවශ්‍ය නොවන බවයි මහේස්ත්‍රාත්වරයා මෙහිදී කියා සිටියේ.",
       "URL": "https://www.hirunews.lk/148620/එක්නැලිගොඩ-සිද්ධිය-යළි-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=4774"
}