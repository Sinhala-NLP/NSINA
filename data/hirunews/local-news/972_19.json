{
       "Source": "hirunews",
       "Timestamp": "Tuesday, 02 August 2022 - 12:33",
       "Headline": "මැතිවරණ කොමිෂන් සභාවෙන් සියලු දේශපාලන පක්ෂවලට කැඳවීමක්",
       "News Content": "මැතිවරණ කොමිෂන් සභාව පාර්ලිමේන්තුව නියෝජනය කරන සියලු ම දේශපාලන පක්ෂවලට කැඳවීමක් සිදු කර තිබෙනවා.\nමැතිවරණ කොමිෂන් සභාවේ සභාපති නීතිඥ නිමල් පුංචිහේවා විසින් මෙම කැඳවීම කර ඇති අතර, එළඹෙන සඳුදා පෙරවරු 10.00ට මෙම රැස්වීම පැවැත් වීමට නියමිත බවයි වර්තා වන්නේ.\nමෙම සාකච්ඡාවේ අරමුණ වන්නේ, පසුගිය දා පාර්ලිමේන්තුවට ඉදිරිපත් කළ මැතිවරණ නීති සංශෝධනය සඳහා ක්‍රියාත්මක වූ කාරක සභා වාර්තාවේ යෝජනා පිළිබඳව මෙහි දී පක්ෂ ලේකම්වරුන් සමග සාකච්ජා කිරිමයි.",
       "URL": "https://www.hirunews.lk/311650/මැතිවරණ-කොමිෂන්-සභාවෙන්-සියලු-දේශපාලන-පක්ෂවලට-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=972"
}