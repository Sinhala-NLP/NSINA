{
       "Source": "hirunews",
       "Timestamp": "Sunday, 18 September 2022 - 14:31",
       "Headline": "මුදල් නොගෙවූ බොරතෙල් නෞකා මෙරට මුහුදු සීමාවේ - ඛනිජ තෙල් වෘත්තීය සමිති (වීඩියෝ)",
       "News Content": "මුදල් ගෙවාගැනීමේ ගැටලු මත බොරතෙල් නෞකා මෙරට මුහුදු සීමාවේ තවදුරටත් නැංගුරම් ලා තිබෙනවා.\nමේ සම්බන්ධයෙන් සහ ගෙවීමට සිදුව ඇති අධික ප්‍රමාද ගාස්තු පිළිබඳව වෘත්තීය සමිති අදත් අදහස් පළ කළා.\nඛනිජ තෙල් පොදු සේවක සංගමයේ සභාපති අශෝක රන්වල අද පැවති මාධ්‍ය හමුවකට එක්වෙමින් කියා සිටියේ බොරතෙල් ගොඩබෑම සදහා මහභාණ්ඩාගරයෙන් නිසි පරිදි මුදල් ලබා නොදීම හරහා තෙල් පිරිපහදුව වසා දැමීමට උත්සාහ කරන බවයි.\nමේ අතර ,දෙහිඕවිට ප්‍රදේශයේ පිරවුම්හලක් වෙත පැමිණි පුද්ගලයෙකු කිව්. ආර් කේතයක් නොමැතිව ඉන්ධන ලබාගැනීමට ගොස් එහි සේවකයන් සමඟ ගැටුමක් ඇති කරගෙන තිබුණා.\nපසුව පහරදීමක් ද සිදුව තිබූ බවයි පිරවුම්හල් හිමිකරු සඳහන් කළේ.\nපහරදීම සිදුකළ පුද්ගලයා මේ වන විට අත්අඩංගුවට ගෙන තිබෙනවා.",
       "URL": "https://www.hirunews.lk/315716/මුදල්-නොගෙවූ-බොරතෙල්-නෞකා-මෙරට-මුහුදු-සීමාවේ-ඛනිජ-තෙල්-වෘත්තීය-සමිති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=860"
}