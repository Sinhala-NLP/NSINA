{
       "Source": "hirunews",
       "Timestamp": "Wednesday, 01 November 2017 - 17:36",
       "Headline": "හෙරොයින් රැගෙන ආ පකිස්ථාන යුවළ රඳවාගෙන ප්‍රශ්න කෙරේ",
       "News Content": "හෙරොයින් කිලෝ 2 යි ග්‍රෑම් 766 ක් සමග අත්අඩංගුවට ගැනුනු පකිස්ථාන ජාතික යුවළ දින 7 ක් රඳවාගෙන ප්‍රශ්ණ කිරීමට අධිකරණය අවසර ලබාදී තිබෙනවා.\nපොලිස් මත්ද්‍රව්‍ය නාශක කාර්යාංශය විසින් මෙම යුවළ මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි නියෝගය ලබාදී ඇත්තේ.\nලැබුනු තොරතුරකට අනුව මත්ද්‍රව්‍ය නාශක කාර්යාංශය අද උදෑසන සැකකාර යුවළ අත්අඩංගුවට ගනු ලැබුවේ පකිස්ථානයේ ලාහෝර් නුවර සිට කටුනායකට පැමිණ සිටියදීයි.\nසැකකාර පකිස්ථාන ජාතිකයාගේ වයස අවුරුදු 54 ක් වන අතර සැකකාරියගේ වයස අවුරුදු 30 ක්.\nමෙම යුවළ සතුව තිබු ගමන් බෑගයේ පතුලේ ඉතා සුක්ෂම ලෙස මත්ද්‍රව්‍ය සගවා තිබී ඇතැයි සඳහන්.\nහමුවු හෙරොයින් තොගයේ වටිනාකම රුපියල් මිලියන 30 කට අධික බවටයි අනාවරණ වී ඇත්තේ.\nමේ  සම්බන්ධයෙන් පොලිස් මත්ද්‍රව්‍ය නාශක කාර්යාංශය වැඩිදුර විමර්ශණ ආරම්භ කර තිබෙනවා.",
       "URL": "https://www.hirunews.lk/175024/හෙරොයින්-රැගෙන-ආ-පකිස්ථාන-යුවළ-රඳවාගෙන-ප්‍රශ්න-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4240"
}