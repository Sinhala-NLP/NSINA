{
       "Source": "hirunews",
       "Timestamp": "Friday, 17 February 2023 - 7:30",
       "Headline": "නව විදුලි සම්බන්ධතා ගන්න 36,000ක් පෝලිමේ",
       "News Content": "පුනර්ජනනීය බලශක්තිය භාවිතකර විදුලිය ජනනය සඳහා වැයවන පිරිවැය අවම කරගැනීමට හැකියාව තිබියදී ගාස්තු ඉහළ දමමින් ජනතාව මත බර පටවා ඇති බවට පාර්ලිමේන්තු මන්ත්‍රී දුමින්ද දිසානායක චෝදනා කරනවා.\nකොළඹ ඊයේ (16) පැවති මාධ්‍ය හමුවකට එක්වෙමින් ඔහු කියා සිටියේ විදුලිබල මණ්ඩලය පූර්ණ විගණනයකට ලක් කළ යුතු බවයි.\nමේ අතර විදුලි සැපයුම ලබාදීමට අවශ්‍ය උපකරණ ගෙන්වීම සඳහා බැංකුවලින් ණයවර ලිපි නිකුත් නොකිරීම හේතුවෙන් මේ වනවිට නව විදුලි සම්බන්ධතා 36,000ක් පමණ ලබාදීමට නොහැකි වී ඇති බව ලංකා විදුලිබල මණ්ඩලය පවසනවා.\nඑහි සාමාන්‍යාධිකාරී රොහාන් සෙනෙවිරත්න කියා සිටියේ නව ගෘහස්ථ සබඳතා 36,000ට අමතර ව කර්මාන්ත ඇතුළු බල්ක් සැපයුම් 1,200ක්ද මේ හේතුවෙන් ලබාදීමට නො හැකි ව ගොඩ ගැසී ඇති බවයි.",
       "URL": "https://www.hirunews.lk/327597/නව-විදුලි-සම්බන්ධතා-ගන්න-36000ක්-පෝලිමේ",
       "Category": "Local News",
       "Parent URL": "https://www.hirunews.lk/local-news.php?pageID=531"
}