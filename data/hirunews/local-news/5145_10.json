{
       "Source": "hirunews",
       "Timestamp": "Wednesday, 02 March 2016 - 16:28",
       "Headline": "දෙමටගොඩදී බන්ධනාගාර බස් රථයකට වෙඩි - දෙමටගොඩ චමින්දට තුවාල",
       "News Content": "දෙමටගොඩ - සමන්තා සිනමාශාලාව අසලදී බන්ධනාගාර රැඳවියන් රැගත් බස් රථයකට අද පස්වරුවේ වෙඩි ප්‍රහාරයක් එල්ලවුණා.\nඑහිදී තුවාල ලැබූ දෙමටගොඩ චමින්ද නැමැත්තා ප්‍රතිකාර සඳහා කොළඹ ජාතික රෝහලට ඇතුළත් කළ බවයි බන්ධනාගාර ප්‍රකාශක තුෂාර උපුල්දෙණිය සඳහන් කළේ.\nතුවාලකරුගේ පපුවට වෙඩි වැදී ඇති බවත් මේ වනවිට කඩිනම් ප්‍රතිකාර සිදුකරන බවත් ජාතික රෝහලේ ප්‍රකාශිකාවක හිරු ප්‍රවෘත්ති අංශයට කියා සිටියා.\nපොලිසිය සඳහන් කලේ අලුත්කඩේ මහාධිකරණයට සැකකරුවන් ඉදිරිපත් කර යළිත් ඔවුන් වැලිකඩ බන්ධනාගාරයට රැගෙන යමින් සිටියදී මෙම වෙඩි ප්‍රහාරය එල්ලවී ඇති බවයි.\nමෝටර් රථයක් සහ යතුරුපැදියකින් පැමිණි පිරිසක් බන්ධනාගාර බස් රථයට වෙඩි තබා පළාගොස් තිබෙනවා.\nසැකකරුවන් මෙතෙක් හඳුනාගෙන නොමැති අතර දෙමටගොඩ පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/127620/දෙමටගොඩදී-බන්ධනාගාර-බස්-රථයකට-වෙඩි-දෙමටගොඩ-චමින්දට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=5145"
}