{
       "Source": "hirunews",
       "Timestamp": "Wednesday, 03 May 2023 - 18:15",
       "Headline": "ව්‍යාජ වීසා බලපත්‍රයක් භාවිතා කරමින් විදෙස් ගත වූ පුද්ගලයෙකු අත්අඩංගුවට",
       "News Content": "ව්‍යාජ ඉතාලි වීසා බලපත්‍රයක් භාවිතා කරමින් කටුනායක ගුවන් තොටුපළෙන් විදෙස් ගත වූ පුද්ගලයෙකුව ඩුබායි ගුවන්තොටුපොළෙන් යළි ශ්‍රී ලංකාවට හරවා එවා තිබෙනවා.\nපසුව ඔහුව කටුනායක ගුවන් තොටුපොළේ දී ගුවන්තොටුපල අපරාධ පරීක්ෂණ දෙපාර්තමේන්තු ඒකකය විසින් ඊයේ (02) අත්අඩංගුවට ගෙන ප්‍රශ්න කිරීම් කර ඇති අතර එහිදී තොරතුරු රැසක් අනාවරණය කර ගැනීමට හැකිව වූ බවයි වාර්තා වෙන්නේ.\nමෙලෙස ශ්‍රී ලංකාවට හරවා එවා ඇත්තේ දළුවකොටුව කොච්චිකඩේ ප්‍රදේශයේ පදිංචි 36 හැවිරිදි පුද්ගලයෙක්.\nඔහුට සහාය දුන් ගුවන් තොටුපල නිලධාරීන් සොයා කටුනායක අපරාධ පරීක්ෂණ දෙපාර්තමේන්තු ඒකකය විමර්ශන ආරම්භ කර තිබෙනවා.",
       "URL": "https://www.hirunews.lk/334164/ව්‍යාජ-වීසා-බලපත්‍රයක්-භාවිතා-කරමින්-විදෙස්-ගත-වූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=371"
}