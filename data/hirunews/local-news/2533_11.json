{
       "Source": "hirunews",
       "Timestamp": "Saturday, 08 August 2020 - 7:34",
       "Headline": "ජපානයෙනුත් සුබපැතුම්",
       "News Content": "මහ මැතිවරණයෙන් ශ්‍රී ලංකා පොදුජන පෙරමුණ ලැබු විශිෂ්ට ජයග්‍රහණයට ජපානය ද සුබ පැතුම් එක් කළා.\nජපාන රජය වෙනුවෙන් කොළඹ ජපාන තානාපති කාර්යාලය නිවේදනයක් නිකුත් කරමින් ප්‍රකාශ කළේ ශ්‍රී ලංකාවේ දිගු කාලීන ප්‍රජාතන්ත්‍රවාදී සම්ප්‍රදාය මෙම මැතිවරණයෙන් තවදුරටත් ශක්තිමත් වී ඇති බවයි.\nසාමකාමී, නිදහස් හා සාධාරණ මැතිවරණයක් සාර්ථක අන්දමින් පැවැත්වීම පිළිබඳ සතුට පල කරන අතර, ශ්‍රී ලංකාවේ සංවර්ධනය උදෙසා, තවදුරටත් සහාය වීමට ජපානය සූදානම් බව ද එමගින් අවධාරණය කළා.\nමේ අතර, ඇමරිකාව, ඉන්දියාව, නේපාලය සහ මාලදිවයින යන රටවල් ද, සුභාශිංසන එක් කර තිබෙනවා.\nඅග්‍රාමාත්‍යවරයා වෙත ට්විටර් පණිවිඩයක් යොමු කරමින් ඉන්දීය අග්‍රාමාත්‍ය නරේන්ද්‍ර මෝදි ප්‍රකාශ කළේ දෙරට අතර, සෑම ක්ෂේත්‍රයකම ද්විපාර්ශවීය සබඳතා ඉහළ නැංවීමට එක්ව කටයුතු කළ යුතු බවයි.\nඑමෙන්ම, කොවිඩ් වසංගතය හමුවේ එල්ල අභියෝග තිබියදි සමකාමී සහ ක්‍රමවත් අන්දමින් මැතිවරණයක් පැවැත්වීමට ගැන ශ්‍රි ලංකාවට සුබ පැතුම් එක්කරන බවයි කොළඹ ඇමරිකානු තනාපති කාර්යාලය නිවේදයක් නිකුත් කරමින් ප්‍රකාශ කළේ.",
       "URL": "https://www.hirunews.lk/247335/ජපානයෙනුත්-සුබපැතුම්",
       "Category": "Local News",
       "Parent URL": "https://www.hirunews.lk/local-news.php?pageID=2533"
}