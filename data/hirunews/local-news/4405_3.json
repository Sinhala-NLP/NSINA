{
       "Source": "hirunews",
       "Timestamp": "Tuesday, 25 July 2017 - 9:49",
       "Headline": "නාඋල 14 හැවිරිදි පාසල් සිසුවියක් අතුරුදන් (ඡායාරූප)",
       "News Content": "මාස දෙකක කාලයක සිට 14 හැවිරිදි දියණිය නිවසින් අතුරුදන්ව ඇතැයි ඇයගේ පියා නාඋල පොලිසියට පැමිණිල්ලක් සිදුකර තිබෙනවා.\n2017 - 02 - 07 වන දින නාඋල පොලිසියට සිදුකර ඇති පැමිණිල්ලට අනුව පැමිණිල්ල සිදුකල දින උදෑසන 7.30ට  පමණ පිළිහුඩුගොල්ල පාසලට යමින් සිටිය දී රතු පැහැති ත්‍රිරෝද රථයකින් දැරිය පැහැරගෙන ගොස් ඇති බවටයි සඳහන් කර ඇත්තේ.\nපොලිසිය විසින් සිදුකර ලද පරික්ෂණවලට අනුව දැරිය පදිංචි වී සිටි නිවසට යාබදව සිටි 39 හැවිරිදි විවාහක පුද්ගලයෙක් ද ප්‍රදේශයෙන් අතුරුදන්වී ඇති බව ද අනාවරණය කර ගෙන තිබෙනවා.\nසැකකරු සහ පැහැරගන්නා ලද දැරිය දිවයිනේ ප්‍රදේශ රැසක ජීවත්ව ඇති බවට පොලිසියට තොරතුරු ලැබී තිබෙනවා.\nනාඋල පොලිස්ථානාධිපති සුගත් බණ්ඩාර විජේසුන්දරගේ උපදෙස් පරිදි ළමා හා කාන්තා කාර්යාංශයේ ස්ථානාධිපතිනි මොරගොල්ල මහත්මිය ඇතුළු විශේෂ පොලිස් කණ්ඩායමක් දැරිය සොයා පරික්ෂණ ආරම්භ කළා.\nමීට අමතරව මෙහි පලවන ඡයාරූපයේ සිටින පාසල් දැරිය දුටු  ඕනෑම අවස්ථාවක ලඟම පොලිසිය දැනුවත් කරන ලෙස පොලිසිය මහජනතාවගෙන් ඉල්ලීමක් කරනවා.\nඡායාරූප - නාඋල, ඉන්දික අරුණ කුමාර",
       "URL": "https://www.hirunews.lk/166706/නාඋල-14-හැවිරිදි-පාසල්-සිසුවියක්-අතුරුදන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4405"
}