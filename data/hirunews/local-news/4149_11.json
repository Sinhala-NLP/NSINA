{
       "Source": "hirunews",
       "Timestamp": "Sunday, 31 December 2017 - 6:53",
       "Headline": "පොහොර ලබාගැනීමට ගොවීන්ගේ ගිණුම්වලට මුදල්",
       "News Content": "ගොවි ජනතාවට අවශ්‍ය පොහොර ලබාගැනීම සඳහා රුපියල් කෝටි 250 ක මුදලක් නිදහස් කිරීමට උපදෙස් ලබා දුන් බව ජනාධිපති මෛත්‍රිපාල සිරිසේන පවසනවා.\nපොළොන්නරුව - බැඳිවැව ඊයේ පැවති ජන හමුවකට එක්වෙමින් ජනාධිපතිවරයා කියා සිටියේ ගොවි ජනතාවට පොහොර ලබාගැනීමට බැංකු වෙත මුදල් ලැබී නොමැති බවට ලැබුණු තොරතුරු මත මුදල් අමාත්‍යාංශයෙන් ඒ පිළිබඳ විමසා අදාළ මුදල් ගොවීන්ගේ ගිණුම් වෙත යොමු කිරීමට උපදෙස් දුන් බවයි.\nග්‍රාමීය ජනතාවගේ ගැටළු විසඳීමට කටයුතු කරමින් එම ප්‍රදේශ සංවර්ධනය කරා ගෙන යාමේදී රාජ්‍ය නිලධාරින්ගේ මෙන්ම මහජන නියෝජිතයින්ගේ අදහස් යෝජනා වැදගත් බවයි ජනාධිපතිවරයා එහිදී සඳහන් කළේ.",
       "URL": "https://www.hirunews.lk/179753/පොහොර-ලබාගැනීමට-ගොවීන්ගේ-ගිණුම්වලට-මුදල්",
       "Category": "Local News",
       "Parent URL": "https://www.hirunews.lk/local-news.php?pageID=4149"
}