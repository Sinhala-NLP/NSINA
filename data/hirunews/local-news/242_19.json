{
       "Source": "hirunews",
       "Timestamp": "Friday, 23 June 2023 - 17:39",
       "Headline": "බාටා ක්‍රමයට තෙල් මිල දී ගැනීමට සූදානමක්",
       "News Content": "ශ්‍රී ලංකාව ලබන මාසයේදී ඉරාණයට තෙල් සඳහා ගෙවිය යුතු ඩොලර් මිලියන 250 වෙනුවට තේ හුවමාරු කිරීම ආරම්භ කිරීමට සූදානම් වන බව වාර්තා වෙනවා.\n2012 දී ආනයනය කරන ලද තෙල් සඳහා භාණ්ඩ හුවමාරු ක්‍රමයට 2021 දී එකඟ ව් තිබෙනවා.\nඑහෙත් පසුගිය වසරේ ශ්‍රී ලංකාවේ පෙර නොවූ විරූ ඩොලර් හිඟය දශක හතකට වැඩි කාලයක් තුළ ඇති වුණ ආර්ථිකයේ දරුණුතම මූල්‍ය අර්බුදය වෙනවා. මේ නිසා භාණ්ඩ හුවමාරුව ද ප්‍රමාද වුණ බවයි වාර්තා වන්නේ.\n\"මෙය අපට ඉතා කාලෝචිත වන්නේ අපට වැදගත් වෙළෙඳපළකට ප්‍රවේශය ඉන් ලැබෙන නිසාත් ඉරාණයට සහ ශ්‍රී ලංකාවට ඩොලර් මත යැපීමෙන් තොරව වෙළෙඳාම් කළ හැකි නිසාත්\" යැයි ශ්‍රී ලංකා තේ මණ්ඩලයේ සභාපති නිරාජ් ද මෙල් රොයිටර් පුවත් සේවයට පවසා තිබෙනවා.\nනිරාජ් ද මෙල් වැඩිදුරටත් පවසා තිබුණේ, ගිවිසුම තිබුණේ මාස 48කට බවත් සෑම මසකම අමෙරිකානු ඩොලර් මිලියන 5ක් වටිනා තේ යැවීමට මුත් මසකට ඩොලර් මිලියන 2කින් පමණ ආරම්භ කිරීමට සැලසුම් කර ඇති බවයි.\nගෝලීය වශයෙන් ජනප්‍රිය Ceylon Tea යනු ශ්‍රී ලංකාවේ ඉහළම විදේශ විනිමය උපයන භෝගය වන අතර, රජයේ දත්තවලට අනුව පසුගිය වසරේ මුදල් හිඟ රට සඳහා වන අමෙරිකානු ඩොලර් බිලියන 1.25ක් ලැබී තිබෙනවා.\nඉරාණය ශ්‍රී ලංකාවේ ප්‍රධාන තේ ගැනුම්කරුවන්ගෙන් එකක් වූ නමුත් ඉරාණයට එරෙහි එක්සත් ජනපද සම්බාධක වෙළෙඳාමට පහර දීම නිසා අපනයනය 2018 දී\nඅමෙරිකානු ඩොලර් මිලියන 128 සිට පසුගිය වසරේ ඩොලර් මිලියන 70 දක්වා ක්‍රමයෙන් පහත වැටී ඇති බව වර්තා වෙනවා.\nශ්‍රී ලංකාවේ තේවලින් සැලකිය යුතු කොටසක් දැන් එක්සත් අරාබි එමීර් රාජ්‍යය හරහා ඉරාණයට නැව්ගත කර ඇති බව නිල දත්ත පෙන්වා දෙනවා.\nභාණ්ඩ හුවමාරු වැඩසටහන යටතේ ලංකා ඛනිජ තෙල් සංස්ථාව තෙල් මිල දී ගෙන ශ්‍රී ලංකා අපනයනකරුවන් හරහා තේ නැව්ගත කිරීම සඳහා තේ මණ්ඩලයට රුපියල් ලබා දෙනු ඇති බවයි සඳහන් වන්නේ.\nඉරාන තේ ආනයනකරුවන් විසින් ජාතික ඉරාන තෙල් සමාගමට රියාල් ගෙවන බව ද සඳනන්.",
       "URL": "https://www.hirunews.lk/338858/බාටා-ක්‍රමයට-තෙල්-මිල-දී-ගැනීමට-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=242"
}