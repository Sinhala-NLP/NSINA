{
       "Source": "hirunews",
       "Timestamp": "Thursday, 23 June 2016 - 15:14",
       "Headline": "පුද්ගල ඝාතන 04 කට චෝදනා එල්ල වූ පුද්ගලයෙකු අත්අඩංගුවට",
       "News Content": "පුද්ගලයින් හතරදෙනෙකු වෙඩි තබා ඝාතනය කිරීමේ සිද්ධීන් සම්බන්ධයෙන් චෝදනා එල්ල වූ පුද්ගලයෙකු අද අලූයම ඇල්පිටිය - ඌරගස්මංහන්දිය ප්‍රදේශයේදී අත්අඩංගුවට ගෙන තිබෙනවා.\nපොලිසිය සඳහන් කළේ මෙම පුද්ගලයා පසුගිය අප්‍රේල් මස 11 වනදා  ඌරගස්මංහන්දිය - මීගස්පිටිය ප්‍රදේශයේදී ත්‍රීරෝද රථයකින් ගමන් කරමින් සිටි පුද්ගලයෙකු වෙඩි තබා ඝාතනය කර ඇති බවයි.\nඑමෙන්ම 2010, 2011 සහ 2012 යන වර්ෂවලදීද පුද්ගලයින් තුන් දෙනෙකු විවිධ අවස්ථාවලදී වෙඩි තබා ඝාතනය කර තිබෙනවා.\nකොස්ගොඩ, අහුන්ගල්ල සහ බලපිටිය යන ප්‍රදේශවල පසුගිය කාලසීමාව තුළ ක්‍රියාත්මක වූ අපරාධ කිහිපයක් සම්බන්ධයෙන්ද මොහුට චෝදනා එල්ල වී ඇති බවයි පොලිසිය සඳහන් කළේ.\nඅත්අඩංගුවට ගත් සැකකරු අද ඇල්පිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/136273/පුද්ගල-ඝාතන-04-කට-චෝදනා-එල්ල-වූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4994"
}