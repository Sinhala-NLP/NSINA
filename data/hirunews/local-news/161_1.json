{
       "Source": "hirunews",
       "Timestamp": "Saturday, 22 July 2023 - 16:23",
       "Headline": "වෙස්ටන් බ්‍රීස් ආහාර සැණකෙළිය අද මට්ටක්කුලියේදී",
       "News Content": "බස්නාහිර පළාත් සංචාරක මණ්ඩලය මගින් සංවිධාන කරනු ලබන වෙස්ටන් බ්‍රීස් ප්‍රදර්ශනය සහ ආහාර සැණකෙළියේ අවසන් දිනය අදයි.\nඑය පැවැත්වෙන්නේ මට්ටක්කුලිය ප්‍රදේශයේ ක්‍රීඩාංගණයකදියි.\nසංචාරක කර්මාන්තය යළි නගා සිටුවීමෙන් විදේශීය මුදල් රට තුළට ගලාඒම සහ එම ක්‍රියාවලිය අඛන්ඩව පවත්වාගැනීමේ අරමුණින් මෙම වැඩසටහන ක්‍රියාත්මකයි.\nමේ අතර මේ වසර තුළ දිවයිනට පැමිණි විදෙස් සංචාරකයින් සංඛ්‍යාව ලක්ෂ හතේ සීමාව ඉක්මවා තිබෙනවා.\nශ්‍රී ලංකා සංචාරක සංවර්ධන අධිකාරිය සඳහන් කළේ පෙරේදා වනවිට මෙරටට පැමිණි සංචාරකයින් සංඛ්‍යාව හත් ලක්ෂ 14,598 ක් ලෙස සටහන් වූ බවයි.\nමේ මාසයේ ගතවූ දින විස්ස තුළ පමණක් සංචාරකයින් 89,724 දෙනෙකු දිවයිනට පැමිණ තිබෙනවා.\nඉන් වැඩිම පිරිසක් ඉන්දියානුවන්. ඊට අමතරව බ්‍රිතාන්‍ය සහ චීන සංචාරකයින්ද මෙරටට වැඩි වශයෙන් පැමිණ තිබෙනවා.",
       "URL": "https://www.hirunews.lk/342140/වෙස්ටන්-බ්‍රීස්-ආහාර-සැණකෙළිය-අද-මට්ටක්කුලියේදී",
       "Category": "Local News",
       "Parent URL": "https://www.hirunews.lk/local-news.php?pageID=161"
}