{
       "Source": "hirunews",
       "Timestamp": "Saturday, 18 February 2023 - 15:22",
       "Headline": "ව්‍යාජ රත්ත්‍රන් තොගයක් සමඟ පුද්ගලයින් දෙදෙනකු stf අත්අඩංගුවට",
       "News Content": "අලෙවි කිරීමට සැකසූ ව්‍යාජ රත්තරන් සහ ව්‍යාජ කේරළ ගංජා සමග පුද්ගලයින් දෙදෙනෙකු පොලිස් විශේෂ කාර්ය බළකාය විසින් අත්අඩංගුවට ගෙන තිබෙනවා.\nවිශේෂ කාර්ය බලකාය කිලිනොච්චි කඳවුරේ නිලධාරීන්ට ලද තොරතුරකට අනුව කිලිනොච්චි පොලිස් වසමේ මෙම වැටලීම සිදු කර තිබෙනවා.\nඑහිදී රන් කැබලි ලෙස ව්‍යාජ ආකාරයට සකස් කර අලෙවි කිරීමට සූදානම් කළ රත්තරන් කැබැලි හතළිස් දෙකක් සහ එම රන් කැබලි ව්‍යාජ ආකාරයෙන් සකස් කිරීමට යොදා ගන්නා උපකරණ සහ කේරල ගංජා ලෙස තණකොළ පුරවා සකස් කළ කිලෝ 3ක පාර්සලයක් භාරයට ගෙන තිබෙනවා.\nඅත්අඩංගුවට ගත් මෙම පුද්ගලයින් දෙදෙනා වයස අවුරුදු හතළිස් දෙකක් වන කිලිනොච්චි සහ තිරුනගර් හි පදිංචිකරුවන් දෙදෙනකු වනවා.",
       "URL": "https://www.hirunews.lk/327709/ව්‍යාජ-රත්ත්‍රන්-තොගයක්-සමඟ-පුද්ගලයින්-දෙදෙනකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=528"
}