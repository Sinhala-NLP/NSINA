{
       "Source": "hirunews",
       "Timestamp": "Friday, 10 March 2023 - 17:02",
       "Headline": "මවගෙන් මුදල් ගන්න දියණියට පහර දී වීඩියෝ යැවූ සුළු පියා අත්අඩංගුවට (වීඩියෝ)",
       "News Content": "බාල වයස්කාර දැරියකට ක්‍රෑර වධ හිංසා සිදුකළ සුළු පියෙකු බකමූණ පොලිසිය විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පොලිසියට ලද පැමිණිල්ලක් මත සැකකරු අත්අඩංගුවට ගත් බවයි.\nඅවුරුදු එකහාමාරක් පමණ වයසැති මෙම දැරිය වේයන්ගොඩ පිහිටි සිය මිත්තණියගේ නිවසේ වාසය කර ඇති අතර මව විදෙස්ගතවයි සිට ඇත්තේ.\nකෙසේ වෙතත් මවගේ දෙවන විවාහයේ සැමියා මෙම පුද්ගලයා අදාළ දැරිය රැගෙන ගොස්, අමානුෂික ලෙස පහර දී ඇති අතර ඔහු එම පහරදීම් වීඩියෝ ගතකර දැරියගේ මවට යවා මුදල් ඉල්ලා තිබෙනවා.\nමව විසින් මිත්තණියට මේ පිළිබඳ දැනුම්දීමෙන් පසු මිත්තණිය කළ පැමිණිල්ලකට අනුවයි සැකකරු අත්අඩංගුවට ගෙන ඇත්තේ.\n30 හැවිරිදි සැකකරු හිගුරක්ගොඩ මහේස්ත්‍රාත් අධිකරණයට ඉදිරිපත් කිරීමෙන් පසු ලබන 20 වනදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/329567/මවගෙන්-මුදල්-ගන්න-දියණියට-පහර-දී-වීඩියෝ-යැවූ-සුළු-පියා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=484"
}