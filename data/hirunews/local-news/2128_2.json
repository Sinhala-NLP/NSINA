{
       "Source": "hirunews",
       "Timestamp": "Wednesday, 24 February 2021 - 6:47",
       "Headline": "ඩෙල්ෆ් දූපතෙන් හමුවූ මළසිරුර",
       "News Content": "යාපනය,ඩෙල්ෆ් දූපතෙන් මුහුදු ගොස් අතුරුදහන්ව සිටි ධීවරයින් දෙදෙනාගෙන් අයෙකුගේ මළ සිරුරක් ඊයේ(23) සවස නාගදීප දූපත් වෙරළේ තිබි සොයාගත් බව  යාපනය ඩෙල්ෆ් පොලිසිය පවසනවා .\nපොලිසිය පැවසූවේ යාපනය ඩෙල්ෆ් ප්‍රදේශයේ පදිංචි ඥානසිංගම් රමේෂ් නමැති 41 හැවිරිදි පුද්ගලයෙකු හා රංජන් මයන් නමැති 19 හැවිරිදි තරුණයෙකු පසුගිය 21 වැනිදා මසුන් ඇල්ලීමට ගොස් සිටියදී එලෙස අතුරුදහන්  වී  ඇති බවයි.\nඅතුරුදහන්ව සිටි යාපනය,ඩෙල්ෆ් දූපතේ හයවන පටුමඟ ප්‍රදේශයේ පදිංචි 19 හැවිරිදි තරුණයාගේ මළ සිරුර වෙරළට ගොඩගසා තිබියදී එලෙස සොයාගන තිබෙනවා.\n.\nඅතුරුදහන්වු අනෙක් ධීවරයා සොයා නාවික හමුදා නිළධාරීන්,ප්‍රදේශයේ ධීවරයින් සෝදිසි මෙහෙයුම් සිදුකරමින් පවතින බවද  පොලිසිය සදහන් කළා  .\nඅතුරුදහන්වු ධීවරයින්ගේ යාත්‍රාව පෙරළි ඇති බවට සැක කරන අතර, සිද්ධිය සම්බන්ධයෙන් ඩෙල්ෆ් පොලිසිය හා යාපනය ධීවර පරීක්ෂක කාර්යාලය වැඩිදුර පරීක්ෂණ පවත්වනවා.",
       "URL": "https://www.hirunews.lk/263494/ඩෙල්ෆ්-දූපතෙන්-හමුවූ-මළසිරුර",
       "Category": "Local News",
       "Parent URL": "https://www.hirunews.lk/local-news.php?pageID=2128"
}