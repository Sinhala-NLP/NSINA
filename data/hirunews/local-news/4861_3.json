{
       "Source": "hirunews",
       "Timestamp": "Tuesday, 27 September 2016 - 19:02",
       "Headline": "අධිකරණ විනිසුරුවරුන්ට බලපෑම් වන බවට චෝදනාවක්",
       "News Content": "ඇතැම් මාධ්‍ය රුදුරු ලෙස ආත්මගරුත්වය කෙළෙසමින් අධිකරණ විනිසුරුවරුන්ට බලපෑම් කරන බව ජනාධිපති නීතීඥ හේමන්ත වර්ණකුළසූරිය මහතා පවසනවා.\nතමන් මේ පිළිබඳව ශ්‍රී ලංකා නීතීඥ සංගමයට යෝජනාවක් ඉදිරිපත් කරමින් අදාළ ද්වේශ සහගත වාර්තාකරණය තුළින් අධිකරණයේ ස්වාධීනත්වය ආරක්ෂා කර ගත යුතුයැයි ප්‍රකාශ කළ බව ඔහු සඳහන් කළා.\nමේ අතර ශ්‍රී ලංකා නීතීඥ සංගමයේ සභාපති ජෙෆ්රි අලගරත්නම් මහතාද මාධ්‍ය මගින් විනිසුරුවරුන්ටවන බලපෑම සම්බන්ධයෙන් පියවර ගැනීමට සූදානම් බව ප්‍රකාශ කර තිබෙනවා.\nමේ අතර ශ්‍රී ලංකා නීතීඥ සංගමයේ සභාපති ජෙෆ්රි අලගරත්නම් මහතා ඊයේ අභියාචනාධිකරණයේ පැවති උත්සවයකදී සඳහන් කර තිබුණේ ස්වාධීන\nවිනිසුරුවරුන්ට විද්‍යුත් හා මුද්‍රිත මාධ්‍ය මගින් කරන බලපෑම් සම්බන්ධයෙන් නීතීඥ සංගමය අවධානය යොමු කර ඇති බවයි.\nඅධිකරණයේ ස්වාධීනත්වය අවංකභාවය හා කීර්තියට එල්ලවන මෙවන් වගකීම් විරහිත ප්‍රහාර සම්බන්ධයෙන් සුදුසු පියවර ගැනීමට නීතීඥ සංගමය සූදානම් බව ඔහු වැඩිදුරටත් ප්‍රකාශ කර තිබෙනවා.",
       "URL": "https://www.hirunews.lk/143962/අධිකරණ-විනිසුරුවරුන්ට-බලපෑම්-වන-බවට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4861"
}