{
       "Source": "hirunews",
       "Timestamp": "Monday, 13 February 2023 - 7:50",
       "Headline": "ඝාතන සිද්ධියකට පොලිස් කොස්තාපල්වරයෙකු අත්අඩංගුවට",
       "News Content": "කාන්තාවක් ඝාතනය කිරීමේ සිද්ධියකට අදාළව පොලිස් කොස්තාපල්වරයෙකු අත්අඩංගුවට ගෙන තිබෙනවා.\nමොණරාගල - වෙහෙරගල ප්‍රදේශයේ 45 හැවිරිදි කාන්තාවක් තියුණු ආයුධයකින් පහර දී ඝාතනය කිරීමේ සිද්ධියකට අදාළවයි මෙම පොලිස් කොස්තාපල්වරයා අත්අඩංගුවට ගෙන ඇත්තේ.\nඔහු නවගමුව පොලිසියට අනුයුක්තව සේවය කරන අතර අනියම් සබඳතාවක් මුල් කරගනිමින් මෙම ඝාතනය සිදු කර තිබෙනවා.\nමේ අතර සොරාගත් බව කියන ඩිස්කවරි වර්ගයේ යතුරුපැදියකට ව්‍යාජ අංකයක් යොදාගෙන එම යතුරුපැදිය පරිහරණය කළ බව කියන ආධුනික පොලිස් කොස්තාපල්වරයෙක් ග්‍රෑන්ඩ්පාස් පොලිසිය විසින් සැකපිට අත්අඩංගුවට ගෙන තිබෙනවා.\nඔහු ග්‍රෑන්ඩ්පාස් පොලිසියට අනුයුක්තව රාජකාරි නිරතව සිටි අයෙක්.",
       "URL": "https://www.hirunews.lk/327276/ඝාතන-සිද්ධියකට-පොලිස්-කොස්තාපල්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=540"
}