{
       "Source": "hirunews",
       "Timestamp": "Thursday, 01 June 2017 - 12:54",
       "Headline": "රත්නපුරේදී ජනපති පුත් දහම්ට පවිත්‍රා ආශිර්වාද කරයි (ඡායාරූප)",
       "News Content": "ජනපතිගේ උපදෙස් පරිදි ගංවතුරෙන් අවතැන්වී සිටින ජනතාවට අවශ්‍ය ආහාරද්‍රව්‍ය සහ අනෙකුත් අත්‍යාවශය ද්‍රව්‍ය බෙදා දීම සඳහා දහම් සිරිසේන රත්නපුර අයගම ප්‍රදේශයට ගොස් තිබෙනවා.\nඑහිදී අයගම කොට්ඨාස අධ්‍යාපන කාර්යාලයේ සහ අයගම ගංගාරාම ශ්‍රී මහා විහාරස්ථානයේ අවතැන් වී රැඳී සිටින අයගම ජනතාව වෙත ගොස් ඔවුන්ගේ අවශ්‍යතාවයන් පිළිබඳ එහිදී සොයා බලනු ලැබුවා.\nඑමෙන්ම එම ජනතාවට අවශ්‍ය කෙරෙන ආහාර ද්‍රව්‍ය, ඇඳුම් සහ අනෙකුත් අත්‍යවශ්‍ය ද්‍රව්‍ය බෙදා දෙනු ලැබුවා.\nරත්නපුර නගරයේ විපතට පත් ජනතාවගේ සුවදුක් බලමින් ගමන් ගන්නා විට හිටපු අමාත්‍යවරියක් වන රත්නපුර දිස්ත්‍රික් පාර්ලිමේන්තු මන්ත්‍රිනී පවිත්‍රා වන්නිආරච්චි ජනතාවගේ සුවදුක් විමසමින් ගමන් කරනා දහම් සිරිසේන දැක සිය මෝටර් රථයෙන් බැස දහම් සිරිසේන ට කතා කර තිබෙනවා.\nඑහිදී ඇය ප්‍රකාශ කර සිටියේ , ආ පුතා  වැඩ පටන් ගත්තද? රත්නපුරේ ගොඩක් හොඳයි මේ සමන් දෙවියන්ගේ අඩවිය, යැයි ප්‍රකාශ කරමින් ඉතා සුහදව කතා බහ කරමින් විනාඩි කිහිපයකට පසු ඇය රථයේ නැග නික්ම ගියායා.\nමේ අතර ප්‍රදේශවාසීන් තමන්ට මුහුණ පෑමට සිදුව ඇති ගැටලු කිහිපයක් දහම් සිරිසේනට පවසා එම ගැටලු කෙරෙහි ජනාධිපතිවරයාගේ අවධානයට යොමු කරන ලෙස ඉල්ලා සිටියා.\nඅයගම ග්‍රාමයට රටේ ජනාධිපතිවරයාගේ පුත්‍රයාගේ පැමිණීම ප්‍රදේශවාසීන් ඉතා ඉහළින් අගය කළ බවත් වාර්තාවනවා.",
       "URL": "https://www.hirunews.lk/162597/රත්නපුරේදී-ජනපති-පුත්-දහම්ට-පවිත්‍රා-ආශිර්වාද-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4489"
}