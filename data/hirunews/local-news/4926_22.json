{
       "Source": "hirunews",
       "Timestamp": "Friday, 12 August 2016 - 6:34",
       "Headline": "හිටපු ජනපතිගේ ප්‍රධානත්වයෙන් නිදහස් පක්ෂ සම්මේලනයක් පැවැත්වීමේ සූදානමක්",
       "News Content": "ඉදිරියේදී හිටපු ජනාධිපති මහින්ද රාජපක්ෂගේ ප්‍රධානත්වයෙන් සැබෑ ශ්‍රී ලංකා නිදහස් පාක්ෂිකයින්ගේ පක්ෂ සම්මේලනයක් පවත්වන බව ශ්‍රී ලංකා නිදහස් පක්ෂ පළාත් පාලන නියෝජිතයින්ගේ සංසදය පවසනවා. ඔවුන් මේ බව ප්‍රකාශ කළේ ඊයේ (11) පැවති මාධ්‍ය සාකච්ඡාවකට එක්වෙමින්.\nකෙසේ නමුත්, ශ්‍රී ලංකා නිදහස් පක්ෂ මූලස්ථානයේ ඊයේ පැවති මාධ්‍ය හමුවේදී අමාත්‍ය ජෝන් සෙනෙවිරත්න කියා සිටියේ භේද අමතක කොට සියල්ලන් සැප්තැම්බර් 2 වනදා ජනාධිපති මෛත්‍රීපාල සිරිසේනගේ ප්‍රධානත්වයෙන් කුරුණෑගල පැවැත්වෙන පක්ෂ සම්මේලනයට එක්වනු ඇතැයි අපේක්ෂා කරන බවයි.",
       "URL": "https://www.hirunews.lk/140416/හිටපු-ජනපතිගේ-ප්‍රධානත්වයෙන්-නිදහස්-පක්ෂ-සම්මේලනයක්-පැවැත්වීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4926"
}