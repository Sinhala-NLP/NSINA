{
       "Source": "hirunews",
       "Timestamp": "Tuesday, 23 August 2022 - 21:25",
       "Headline": "ධාන්‍ය රැගත් නෞකා 33 ක් යුක්රේනයෙන් පිටවෙයි",
       "News Content": "ආහාර ද්‍රව්‍ය සහ ධාන්‍ය රැගත් භාණ්ඩ ප්‍රවාහන නෞකා 33 ක් යුක්රේනයේ වරාය තුනකින් වෙනත් රටවලට පසුගිය ජූලි 22 වනදා සිට මේ දක්වා පිටත්ව ගොස් තිබෙනවා.\nඑක්සත් ජාතීන්ගේ සංවිධානයේ සහ තුර්කියේ මැදිහත්වීම මත ආහාර ද්‍රව්‍ය මෙට්‍රික් ටොන් හත්ලක්ෂ 19,549 ක් රැගත් මෙම නෞකා පිටත්ව ගිය බවයි රුසියානු කෘෂිකර්ම අමාත්‍යවරයා ප්‍රකාශ කළේ.\nරුසියානු ආක්‍රමණයත් සමඟ යුක්රේනයෙන් ධාන්‍ය සහ ආහාර අපනයනය පසුගිය පෙබරවාරියේ සිට අඩපණ වුණා.\nඒ සමඟ ලෝක වෙළඳපොලේ ආහාර මිල ගණන් ඉහළ ගිය අතර, අප්‍රිකාවට සහ මැදපෙරදිගට ආහාර හිඟයක අවදානමක්ද පැන නැගුණා.",
       "URL": "https://www.hirunews.lk/313566/ධාන්‍ය-රැගත්-නෞකා-33-ක්-යුක්රේනයෙන්-පිටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=919"
}