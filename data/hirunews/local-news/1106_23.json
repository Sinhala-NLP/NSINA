{
       "Source": "hirunews",
       "Timestamp": "Thursday, 09 June 2022 - 20:39",
       "Headline": "පාසල් ඇරඹුණ ද දරුවන්ගේ පැමිණීම අවම මට්ටමක",
       "News Content": "පාසල් වාරයේ දෙවැනි සමාසිකය ඇරඹි සිව් දිනක් ගත වුව ද මේ වනවිට රටේ සියලුම දරුවන්ට අධ්‍යාපනය ලබා ගැනීමට පාසල් වෙත පැමිණීමේ නොහැකි‍යාවක් ඇති වී තිබෙන බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ පවසනවා.\nලේකම්වරයා පෙන්වා දෙන්නේ, අධ්‍යාපන අමාත්‍යාංශය විසින් උසස් පෙළ විභාගය ඔක්තෝම්බර් මස පැවැත්වෙන බව නිවේදනය කළ ද, දරුවන් පාසලට පැමිණීමේ ප්‍රතිශතය ප්‍රමාණාත්මකව අවම මට්ටමක පවතින බවයි.\nඊට හේතුව වන්නේ ඉන්ධන මිල ඉහළ යාමත් සමග පාසල් වෑන් රථ මෙන් ම පොදු ප්‍රවාහනයේ ගමන් කිරීමට වැයවන මුදල් ප්‍රමාණය සාමාන්‍ය පවුලක දරුවෙකුට දරාගත නොහැකි බවයි.\nමේ වනවිට වෑන් රථ ගාස්තුව රුපියල් 16,000 සිට 20,000 දක්වා ඉහළ ගොස් තිබෙනවා.\nදරුවන් සේම ගුරුවරුන් ද මෙම අර්බුදයෙන් පීඩාවට ලක්ව ඇති අතර, වෙනදා දින පහක් ආ මුදල එක් දිනකට පාසලකට පැමිණීමට වැය කිරීමට සිදුව ඇතැයි ලේකම් මහින්ද ජයසිංහ පෙන්වා දෙනවා.",
       "URL": "https://www.hirunews.lk/306694/පාසල්-ඇරඹුණ-ද-දරුවන්ගේ-පැමිණීම-අවම-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=1106"
}