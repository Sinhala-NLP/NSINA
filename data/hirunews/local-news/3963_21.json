{
       "Source": "hirunews",
       "Timestamp": "Wednesday, 02 May 2018 - 17:52",
       "Headline": "අනිද්දා සිට වැසි වැඩිවෙයි",
       "News Content": "ලබන 4 වනදා සිට දිවයිනේ වැසි සහිත කාලගුණ තත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, දකුණ, මධ්‍යම, වයඹ සහ ඌව පළාත්වලත් අනුරාධපුර සහ වව්නියාව දිස්ත්‍රික්වලත් ස්ථාන ස්වල්පයක සවස 2 න් පසු වැසි හෝ ගිගුරුම් සහිත වැසි ඇතිවිය හැකියි.\nබස්නාහිර සහ දකුණු වෙරළබඩ ප්‍රදේශවල උදෑසන කාලයේදීත් වැසි ඇතිවන බවයි දෙපාර්තමේන්තුව කියාසිටියේ.\nදකුණ සහ ඌව පළාත්වලත් රත්නපුර සහ කලුතර දිස්ත්‍රික්කවලත් මිලිමීටර් 50 ක පමණ සාමාන්‍යයෙන් තද වැසි ඇතිවිය හැකියි.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ද කාලගුණ විද්‍යා දෙපාර්තමේන්තුව ජනතාවට දැනුම් දෙනවා.",
       "URL": "https://www.hirunews.lk/189799/අනිද්දා-සිට-වැසි-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3963"
}