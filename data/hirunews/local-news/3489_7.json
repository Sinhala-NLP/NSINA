{
       "Source": "hirunews",
       "Timestamp": "Friday, 22 February 2019 - 15:57",
       "Headline": "විදේශීය රටක නිෂ්පාදිත ගිනි අවියක් සමඟ පුද්ගලයෙකු අත්අඩංගුවට (ඡායාරූප)",
       "News Content": "විදේශීය රටක නිෂ්පාදිත ගිනි අවියක් සමඟ පුද්ගලයෙකු වැලිගම, මිරිස්ස ප්‍රදේශයේදී අද (23) අත්අඩංගුවට ගෙන තිබෙනවා.\nතම සන්තකයේ තිබූ ගිනි අවියක් පෙන්වා වෙඩි තබන බවට මිරිස්ස ප්‍රදේශයේ ජීවත්වන විශ්‍රාමලත් පොලිස් නිලධාරියෙකුට තර්ජනය කළ බවට වැලිගම පොලිසිය වෙත කළ පැමිණිල්ලකට අනුවයි අදාල සැකකරු අත්අඩංගුවට ගෙන ඇත්තේ.\nමෙලෙස අත්අඩංගුවට ගෙන ඇති පුද්ගලයා 38 හැවිරිදි වියේ පසුවන ව්‍යාපාරිකයෙකු බව සඳහන්.\nසැකකරු මාතර මහේස්ත්‍රාත් අධිකරණයට ඉදිරිපත් කිරීමට නියමිත බවයි අප වාර්තාකරු සඳහන් කළේ.\nඡායාරූප - වැලිගම, තරංග ගුණරත්න",
       "URL": "https://www.hirunews.lk/210965/විදේශීය-රටක-නිෂ්පාදිත-ගිනි-අවියක්-සමඟ-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3489"
}