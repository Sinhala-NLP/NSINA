{
       "Source": "hirunews",
       "Timestamp": "Friday, 15 April 2022 - 10:56",
       "Headline": "මාදම්පේ දී තියුණු ආයුධවලින් පහර දී පුද්ගලයෙකු ඝාතනය කෙරේ (වීඩියෝ)",
       "News Content": "මාදම්පේ - වැල්ලරාවට ප්‍රදේශයේ දී තියුණු ආයුධ සහ පොලු මුගුරුවලින් පහරදීමකින් පුද්ගලයෙකු ජීවිතක්ෂයට පත්ව තිබෙනවා.\nපොලිසිය ප්‍රකාශ කළේ, පුද්ගලයින් පිරිසක් විසින් තවත් පුද්ගලයෙකුට පහර දෙන අවස්ථාවේ එය වැලැක්වීමට උත්සාහ කළ පුද්ගලයෙකු පහරකෑමට ලක්ව රෝහල් ගත කළ බවයි.\nඑහෙත් හලාවත රෝහලේ ප්‍රතිකාර ලබමින් සිටිය දී එම පුද්ගලයා ජීවිතක්ෂයට පත්ව තිබෙනවා.\n39 හැවිරිදි ඔහු දකුණු මහගම - මුගුණුවටවන ප්‍රදේශයේ පදිංචිකරුවෙක් වන අතර සැකකරු අත්අඩංගුවට ගැනීම සඳහා මාදම්පේ පොලිසිය මගින් විමර්ශන ක්‍රියාත්මක යි.",
       "URL": "https://www.hirunews.lk/301990/මාදම්පේ-දී-තියුණු-ආයුධවලින්-පහර-දී-පුද්ගලයෙකු-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1229"
}