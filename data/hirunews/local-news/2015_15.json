{
       "Source": "hirunews",
       "Timestamp": "Saturday, 17 April 2021 - 7:39",
       "Headline": "රිය අනතුරු හේතුවෙන් තවත් ජීවිත දහයක් අහිමි වෙයි",
       "News Content": "ඊයේ දිනයේ තුළදීත් දිවයිනේ විවිධ ප්‍රදේශවලින් වාර්තා වූ රිය අනතුරු හේතුවෙන් මරණ දහයක් සිදුවී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nමේ අතරින් ඊයේ දින සිදු වූ අනතුරු හේතුවෙන් මරණ පහක් වාර්තා වී ඇති අතර අනෙක් මරණ පහ වාර්තා වී ඇත්තේ ඊට පෙර සිදු වූ අනතුරුවලින් තුවාල ලබා රෝහල් ගතව ප්‍රතිකාර ලැබූ පුද්ගලයින්ගෙන්.\nමේ අනුව පසුගිය දින තුන ඇතුළත රිය අනතුර හේතුවෙන් සිදු වූ මරණ සංඛ්‍යාව 40ක් දක්වා ඉහළ යනවා.\nසිංහල හා දමිල අලුත් අවුරුදු දින (14) රිය අනතුරු හේතුවෙන් මරණ දාහතරක් වාර්තා වූ අතර ඊයේ (15) රිය අනතුරු හේතුවෙන් වාර්තා වූ මරණ සංඛ්‍යාව දහසයක්.\nඑම බොහෝ රිය අනතුරුවලට හේතුව අවිනීත  රියදුරන් අධික වේගයෙන් රිය ධාවනය කිරීම සහ නොසැලකිල්ල බවයි පොලිස් මාධ්‍ය ප්‍රකාශකවරයා පවසන්නේ.\nඑබැවින් මේ එළඹ ඇති සති අන්තයේ  මාර්ගයේ ගමන් කිරීමේදී සහ රිය ධාවනයේ දී වඩාත් සැලකිලිමත්ව ජීවිත ආරක්ෂා කර ගැනීමට කැපවන ලෙස පොලිස් මාධ්‍ය ප්‍රකාශකවරයා සියලුම රියැදුරන්ගෙන් සහ යතුරුපැදි කරුවන් ගෙන් ඉල්ලා සිටිනවා.",
       "URL": "https://www.hirunews.lk/268658/රිය-අනතුරු-හේතුවෙන්-තවත්-ජීවිත-දහයක්-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2015"
}