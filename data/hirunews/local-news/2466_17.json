{
       "Source": "hirunews",
       "Timestamp": "Wednesday, 09 September 2020 - 14:11",
       "Headline": "ක්‍රිකට් ක්‍රීඩක කුසල් මෙන්ඩිස්ට ඉතිරි ලක්ෂ 8 ගෙවන්නැයි නියෝග (වීඩියෝ)",
       "News Content": "රිය අනතුරක් සිදුකර පුද්ගලයෙකු ජිවිතක්ෂයට පත්කිරීමේ සිද්ධියට අදාළව පැමිණිලි පාර්ශවයට ඉතිරි රුපියල් ලක්ෂ 8 ක මුදල ලබාදෙන ලෙස පානදුර වැඩබලන මහේස්ත්‍රාත් ජයන්ති පීරිස් අද නියෝග කළා.\nඑම මුදල බැංකුගත කළ බව ලබාදෙන රිසිට්පත මීළඟ නඩු වාරයේදී ඉදිරිපත් කරන ලෙසයි මීට අදාළ නඩුව අද කැදවූ අවස්ථාවේදී වැඩබලන මහේස්ත්‍රාත්වරිය සැකකරුට නියෝග කළේ.\nපානදුර උතුර - හොරේතුඩුව ප්‍රදේශයේ පරණ ගාලුපාරේ දී පසුගිය ජූලි 5 වනදා කුසල් මෙන්ඩිස්ගේ මෝටර් රථයේ ගැටී ජීවිතක්ෂයට පත්වූයේ 64 හැවිරිදි සිව්දරු පියෙක්.\nපැමිණිලි පාර්ශවයට රුපියල් ලක්ෂ 10ක් ගෙවන ලෙස අධිකරණය නියෝග කර තිබූ අතර, රුපියල් ලක්ෂ 2 ක් පැමිණිලි පාර්ශවයට ලබාදීමට කුසල් මෙන්ඩිස් කටයුතු කර තිබුණා.",
       "URL": "https://www.hirunews.lk/249805/ක්‍රිකට්-ක්‍රීඩක-කුසල්-මෙන්ඩිස්ට-ඉතිරි-ලක්ෂ-8-ගෙවන්නැයි-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2466"
}