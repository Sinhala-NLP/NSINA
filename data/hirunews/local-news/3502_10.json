{
       "Source": "hirunews",
       "Timestamp": "Thursday, 14 February 2019 - 14:16",
       "Headline": "නීතිවිරෝධීව විදෙස් ගතවීමට සියඹලාණ්ඩුවේ ලැගුම්හලක සිටි 22ක් අත්අඩංගුවට",
       "News Content": "නීතිවිරෝධී ලෙස විදේශගතවීම සඳහා සියඹලාණ්ඩුව ප්‍රදේශයේ ලැගුම්හලක රැඳී සිටි පුද්ගලයින් විසි දෙදෙනෙකු අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය සහ නාවික හමුදාව එක්ව අද සිදුකළ මෙහෙයුමකදියි මොවුන් අත්අඩංගුවට ගෙන ඇත්තේ.\nඔවුන් සතුව තිබූ වාහන දෙකක්ද පොලිස් භාරයට ගෙන තිබෙනවා.\nමෙම මිනිස් ජාවාරම මෙහෙයවූ ප්‍රධාන සැකකරුවන් දෙදෙනෙකුද තිස්සමහාරාම - පන්නෙගමුව ප්‍රදේශයේදී අද අත්අඩංගුවට ගෙන ඇති බවයි පොලිස් ප්‍රකාශක පොලිස් අධිකාරී රුවන් ගුණසේකර කියා සිටියේ.",
       "URL": "https://www.hirunews.lk/210403/නීතිවිරෝධීව-විදෙස්-ගතවීමට-සියඹලාණ්ඩුවේ-ලැගුම්හලක-සිටි-22ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3502"
}