{
       "Source": "hirunews",
       "Timestamp": "Wednesday, 17 July 2019 - 7:46",
       "Headline": "තැපැල් වර්ජනය තවදුරටත්- විසඳුම් දීමට ඇමති කල් ඉල්ලයි",
       "News Content": "බඳවාගැනීම්, උසස්වීම් සහ වැටුප් තල අහිමි කිරීම ඇතුලූ ඉල්ලීම් කිහිපයක් මුල්කර ගනිමින් කොළඹ මධ්‍යම තැපැල් හුවමාරුවේ සේවකයින් ඊයේ පස්වරු 4 ට ආරම්භ කළ  දින දෙකක වර්ජනය තවදුරටත් ක්‍රියාත්මකයි.\nඒකාබද්ධ තැපැල් වෘත්තිය සමිති පෙරමුණේ කැඳවුම්කරු චින්තක බණ්ඩාර කියා සිටියේ මේ වනවිටත් ගැටළුව විසඳීම සඳහා බලධාරීන් කිසිදු පියවරක් ගෙන නොමැති බවයි.\nකෙසේ වෙතත්, තැපැල් සේවකයින්ගේ ගැටළු සම්බන්ධයෙන් ලබන සිකුරාදා පැවැත්වෙන අමාත්‍ය මණ්ඩල රැස්වීමේදී විසදුමක් ලබා ගැනීමට හැකි වනු ඇතැයි තමා බලාපොරොත්තු වන බව විෂයභාර අමාත්‍ය එම්.එච්.ඒ. හලීම් ප්‍රකාශ ප්‍රකාශ කළා.",
       "URL": "https://www.hirunews.lk/220454/තැපැල්-වර්ජනය-තවදුරටත්-විසඳුම්-දීමට-ඇමති-කල්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3244"
}