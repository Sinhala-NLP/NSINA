{
       "Source": "hirunews",
       "Timestamp": "Tuesday, 01 August 2017 - 10:03",
       "Headline": "පාසල් දැරිය දූෂණයකර මරා දැමූ සිදුවීම සම්බන්ධයෙන් තවත් පොලිස් නිලධාරියෙකුගේ සේවය අත්හිටුවයි",
       "News Content": "යාපනය, කයිට්ස්, පුංකුඩිතිව් ප්‍රදේශයේදී දුෂණය කර ඝාතතනයට ලක්වු ශිවලෝගනාදන් විද්‍යා දැරියගේ ඝාතකයින් වෙත පලායාමට සහයෝගය දුන් උප පොලිස් පරීක්ෂක ශ්‍රිගජන් නමැති නිලධාරියාගේ සේවය අත්හිටුවා ඇති බව පොලිස්පති පූජිත ජයසුන්දර පවසනවා.\nපොලිස්පතිවරයා ඊයේ (31) යාපනය ප්‍රදේශයේ සිදුකළ සංචාරයේදී විද්‍යා දැරියගේ ඝාතනය සම්බන්ධයෙන් මාධ්‍යවේදීන් සිදුකල තොරතුරු විමසීමේදී මේ බව කියා සිටියා.\nවිද්‍යා ඝාතන නඩුවට අදාලව මහාධිකරණයේ විභාග වන නඩු විභාගයේදී ලබාදුන් සාක්ෂි හමුවේ ප්‍රකාශ වු කරුණු පාදක කර ගනිමින් ශ්‍රිගජන් නිලධාරියා අත්අඩංගුවට ගනු ලැබුවා.\nදැරියගේ ඝාතනයට සම්බන්ධ ස්විස් කුමාර් නමැත්තාට පලායාමට හිටපු ජේ්‍යෂ්ඨ නියෝජ්‍ය පොලිස්පති ලලිත් ජයසිංහගේ උපදෙස් පරිදි ශ්‍රිගජන් නිලධාරියා උපකාර කර ඇති බව සාක්ෂිකරුවන් අධිකරණය හමුවේ පවසා තිබෙනවා.\nඅදාල නිලධාරියා සම්බන්ධයෙන් තොරතුරු අධිකරණය හමුවේ ඉදිරිපත්වීමෙන් අනතුරුව ඔහු විදේශ ගතවීමටද උත්සහගෙන තිබු බවට ආරක්ෂක අංශ පවසනවා.\nරොමේෂ් මධුසංක / මාධව කුලසූරිය",
       "URL": "https://www.hirunews.lk/167291/පාසල්-දැරිය-දූෂණයකර-මරා-දැමූ-සිදුවීම-සම්බන්ධයෙන්-තවත්-පොලිස්-නිලධාරියෙකුගේ-සේවය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4392"
}