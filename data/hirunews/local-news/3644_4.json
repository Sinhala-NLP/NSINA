{
       "Source": "hirunews",
       "Timestamp": "Monday, 19 November 2018 - 13:11",
       "Headline": "මුහුදට වැටී ධීවරයෙකු අතුරුදන්",
       "News Content": "බේරුවල ධීවර වරායෙන් මුහුදු ගිය ධීවරයෙකු මුහුදට වැටී අතුරුදන්වී තිබෙනවා.\nතවත් පුද්ගලයින් පස්දෙනෙකු සමඟ පසුගිය 10 වනදා ධීවර කටයුතු සඳහා මොහු පිටව ගොස් ඇත්තේ සුබපැතුම් - 4 බහුදින යාත්‍රාවෙන්.\nධීවර කටයුතුවල නිරතවීමෙන් පසු නැවත ගොඩබිමට පැමිණෙමින් සිටියදී මොහු ශරීර කෘත්‍යයක් සඳහා යාත්‍රාවේ එක් කෙළවරකට පැමිණි අවස්ථාවේදී මෙලෙස මුහුදට වැටී අතුරුදන්වී ඇති බවයි පොලීසිය සඳහන් කළේ.\nඒ සම්බන්ධයෙන් ධීවර යාත්‍රාව හිමි පුද්ගලයා පොලීසියට පැමිණිලි කර ඇති අතර, මෙලෙස අතුරුදන්වී ඇත්තේ 18 හැවිරිදි බේරුවල - බුබුලන්ද ප්‍රදේශයේ පදිංචිකරුවෙක්.",
       "URL": "https://www.hirunews.lk/204504/මුහුදට-වැටී-ධීවරයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3644"
}