{
       "Source": "hirunews",
       "Timestamp": "Sunday, 19 March 2017 - 19:02",
       "Headline": "රහස් සාකච්ඡාවකට සහභාගි නොවූ බව ඇමති සුසිල් කියයි",
       "News Content": "අමාත්‍ය මණ්ඩලය සංශෝධනයක් සම්බන්ධයෙන් පැවැති රහස් සාකච්ඡාවකට තමන් සහභාගි නොවූ බව අමාත්‍ය සුසිල් ප්‍රේමයන්ත පවසනවා.\nබුලත්සිංහල ප්‍රදේශයේ අද පැවැති ජන හමුවකට එක්වෙමින් ඔහු වැඩිදුරටත් කියා සිටියේ පළාත් පාලන මැතිවරණය කල් දමන බවට ඇතැමුන් චෝදනා කළ ද ශ්‍රී ලංකා නිදහස් පක්ෂයට එවැනි අවශ්‍යතාවක් නොමැති බවයි.\nමේ අතර, ගෝනදෙනිය - දෙබොක්කාව මහා විද්‍යාලයේ අද පැවති උත්සවයකට එක්වෙමින් ධීවර හා ජලජ සම්පත් සංවර්ධන අමාත්‍ය මහින්ද අමරවීර කියා සිටියේ කැබිනට් සංශෝධනය සම්බන්ධයෙන් ජනාධිපතිවරයා සහ අගමැතිවරයා විසින් තීරණ ගනු ඇති බවයි.",
       "URL": "https://www.hirunews.lk/157242/රහස්-සාකච්ඡාවකට-සහභාගි-නොවූ-බව-ඇමති-සුසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4605"
}