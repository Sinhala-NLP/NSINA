{
       "Source": "hirunews",
       "Timestamp": "Friday, 08 October 2021 - 6:28",
       "Headline": "දිවයිනේ ප්‍රදේශ කිහිපයකට ම අද දිනයේත් වැසි",
       "News Content": "බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්වලත් සිහින් වැසි වාර කිහිපයක් ඇති විය හැකි බවට කාලගුණ විද්‍යා දෙපාර්තමේන්තුව නිවේදනය කරනවා.\nඌව පළාතේත් මඩකලපුව සහ අම්පාර දිස්ත්‍රික්වල සවස් කාලයේ දී හෝ රාත්‍රී කාලයේ දී ස්ථාන කිහිපයක වැසි හෝ ගිගුරුම් සහිත වැසි ඇති විය හැකියි.\nමධ්‍යම කඳුකරයේ බටහිර බෑවුම ප්‍රදේශවලත් උතුරු සහ උතුරු මැද පළාත්වල හා ත්‍රිකුණාමල දිස්ත්‍රික්කයේත් සුළඟේ වේගය පැ.කි.මී 50 දක්වා වැඩි වෙනු ඇති.\nගිගුරුම් සහිත වැසි සමඟ ඇති විය හැකි තාවකාලික සුළං හා අකුණු මඟින් ඇතිවෙන අනතුරු අවම කරගන්නා ලෙසයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/284386/දිවයිනේ-ප්‍රදේශ-කිහිපයකට-ම-අද-දිනයේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1642"
}