{
       "Source": "hirunews",
       "Timestamp": "Saturday, 01 June 2019 - 18:59",
       "Headline": "අතුරුගිරියේ ෆේස්බුක් සාදයක් - තරුණ තරුණියන් 37 ක් අත්අඩංගුවේ",
       "News Content": "අතුරුගිරිය - කහන්තොට ප්‍රදේශයේ නිවසක් තුළ පැවති ෆේස්බුක් සාදයකදී මත්ද්‍රව්‍ය පානය කර සිටි තරුණ තරුණියන් 37 දෙනෙකු බත්තරමුල්ල සුරාබදු ඒකකය අත්අඩංගුවට ගෙන තිබෙනවා.\nතරුණයින් 31 දෙනෙකු සහ තරුණියන් 6 දෙනෙකු මෙලෙස අත්අඩංගුවට ගෙන ඇත්තේ ඊයේ රාත්‍රියේදීයි.\nපිලියන්දල, කැස්බෑව, කඩුවෙල සහ ජා-ඇල ප්‍රදේශවල පදිංචි වයස අවුරුදු 19 ත් 21 ත් අතර තරුණ තරුණියන් පිරිසකුයි මෙලෙස අත්අඩංගුවට පත්ව ඇත්තේ.\nකඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙම තරුණියන් ඇප මත මුදා හැර තිබෙනවා.",
       "URL": "https://www.hirunews.lk/217531/අතුරුගිරියේ-ෆේස්බුක්-සාදයක්-තරුණ-තරුණියන්-37-ක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=3323"
}