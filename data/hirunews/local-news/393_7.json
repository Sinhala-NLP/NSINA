{
       "Source": "hirunews",
       "Timestamp": "Tuesday, 25 April 2023 - 6:21",
       "Headline": "ඉන්දුනීසියාවේ ප්‍රබල භූ කම්පනයක් සමඟ සුනාමි අවදානමක් (වීඩියෝ)",
       "News Content": "අද (25) දින ඉන්දුනීසියාවේ සුමාත්‍රා දූපතට බටහිර දෙසින් ප්‍රබල භූමිකම්පාවක් ඇති වී තිබෙනවා.\nඑම භූමිකම්පාව රිච්ටර් මාපකයේ 7.3 ක අගයක් ගෙන ඇත.\nප්‍රාදේශීය වේලාවෙන් අලුයම 3 ට පමණ මෙම භූමිකම්පාව කිලෝමීටර 84ක් ගැඹුරට මෙම භූමිකම්පාව විහිදී ඇති බව සඳහන්.\nආපදා කළමණාකරණ මධ්‍යස්ථානය ප්‍රකාශ කළේ, ශ්‍රී ලංකාවේ වෙරළබඩ ප්‍රදේශ ආරක්ෂිත බවට දැනුම් දී ඇති බවයි.\nවිදෙස් වාර්තා සඳහන් කළේ අද අළුයම සිදුවූ මෙම භූචලනය හේතුවෙන් සුමාත්‍රා දිවයින් වෙත සුනාමි අනතුරු ඇගවීම් නිකුත් කර තිබූ අතර පැය දෙකකට පසුව එය ඉවත් කළ බවයි.\nඅදාළ කාලය තුළ වෙරළාසන්නයේ සිටි ජනතාව ආරක්ෂිත ස්ථාන කරා යොමුකර තිබෙනවා.\nයුරේපීය මධ්‍යධරණී භූකම්පන මධ්‍යස්ථාන මෙම භූචලනයේ ප්‍රබලත්වය දැක්වුණේ රිච්ටර් පරිමාණයේ ඒකක 6යි දශම 9ක් ලෙසයි.",
       "URL": "https://www.hirunews.lk/333374/ඉන්දුනීසියාවේ-ප්‍රබල-භූ-කම්පනයක්-සමඟ-සුනාමි-අවදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=393"
}