{
       "Source": "hirunews",
       "Timestamp": "Sunday, 20 January 2019 - 8:36",
       "Headline": "සිංගප්පූරුවේ සිට ගෙනා ස්වර්ණාභරණ තොගයක් සමඟ තුන්දෙනෙකු අත්අඩංගුවට",
       "News Content": "නීතිවිරෝධී ලෙස සිංගප්පූරුවේ සිට මෙරටට රැගෙන ආ ස්වර්ණාභරණ තොගයක් කටුනායක ගුවන් තොටුපල රේගුව ඊයේ සිය භාරයට ගෙන තිබෙනවා.\nඅර්ධ වශයෙන් වැඩ නිමකළ මෙම ස්වර්ණාභරණ තොගය කුරුණෑගල සහ මහනුවර ප්‍රදේශවල පදිංචි ව්‍යාපාරිකයින් තුන්දෙනෙකු විසින් රැගෙන විත් තිබූ බවයි රේගු මාධ්‍ය ප්‍රකාශක සුනිල් ජයරත්න කියා සිටියේ.\nරුපියල් 45 ලක්ෂ 87,000 ක් වටිනා මෙම ස්වර්ණාභරණ තොගයේ බර ග්‍රෑම් 834 ක්.\nස්වර්ණාභරණ තොගය රාජසන්තක කෙරුණු අතර, ඒ සමඟ අත්අඩංගුවට ගනු ලැබූ සැකකරුවන් තුන්දෙනා රුපියල් 30,000 ක දඩයක් මත නිදහස් කර තිබෙනවා.",
       "URL": "https://www.hirunews.lk/208601/සිංගප්පූරුවේ-සිට-ගෙනා-ස්වර්ණාභරණ-තොගයක්-සමඟ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3545"
}