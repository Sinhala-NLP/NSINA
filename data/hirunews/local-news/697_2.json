{
       "Source": "hirunews",
       "Timestamp": "Wednesday, 30 November 2022 - 20:19",
       "Headline": "අතුරුදන් වූ ජැක් මා තෝකියෝවෙන් මතුවෙයි",
       "News Content": "අතුරුදන් ව සිටි Alibaba නිර්මාතෘ ජැක් මා පළමුවරට ටෝටකියෝවේ දී මහජනයා අතරට පැමිණ සිටි බව ජපන් මූලාශ්‍ර කිහිපයක් සඳහන් කළ බව Financial Times වාර්තා කරනවා.\nචීන පාලනයේ මර්දනය හමුවේ අතුරුදන් ව රහසිගත ජීවිතයක් ගත කළ ජැක් මා මෙලෙස මහජනයා ඉදිරියට පැමිණ ඇත්තේ මාස හයකට ආසන්න කාලයක් සැඟව සිටීමෙන් අනතුරුව බවයි එම මාධ්‍ය වාර්තා සඳහන් කරන්නේ.\nරහසිගත ජීවිතයක් ගත කරමින් සිටින ජැක් මා එක්සත් ජනපදයේ සහ ඊශ්‍රායලයේ සංචාරවල නිරත වෙමින් සිටි බවත් මේ වන විට ටෝකියෝවෙන් පිටත ග්‍රාමීය ප්‍රදේශයක ජීවත් වන බවත් Financial Times සඳහන් කරනවා.\nචීන බලධාරින් විවේචනය කළ ජැක් මා, එරට රාජ්‍ය බැංකුවලට “උකස් සාප්පු මානසිකත්වයක්” තිබෙනවා යනුවෙන් පැවසීමෙන් අනතුරුවයි මෙලෙස මහජන ප්‍රදර්ශනයෙන් තොර වූයේ.\nමේ අතර Financial Times පුවත් වාර්තාවේ වැඩිදුරටත් සඳහන් වන්නේ, බ්‍රිතාන්‍ය පුවත් වාර්තා පවසන පරිදි ජැක් මා ටෝකියෝ හි පෞද්ගලික සමාජශාලා කිහිපයකට නිතර යන බවත් ජපන් නූතන කලාවේ රසිකයෙකු බවට පත්ව ඇති බවත්, ඔහුගේ ව්‍යාපාරික අවශ්‍යතා තිරසාරභාවය දක්වා පුළුල් කිරීම කෙරෙහි ගවේෂණය කරමින් සිටින බවයි.",
       "URL": "https://www.hirunews.lk/321680/අතුරුදන්-වූ-ජැක්-මා-තෝකියෝවෙන්-මතුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=697"
}