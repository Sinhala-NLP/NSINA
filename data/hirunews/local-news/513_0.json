{
       "Source": "hirunews",
       "Timestamp": "Sunday, 26 February 2023 - 7:41",
       "Headline": "කයිට්ස්හි කාන්තාවන් දෙදෙනෙකු මියයාම සම්බන්ධයෙන් විමර්ශනයක්",
       "News Content": "යාපනයේ කයිට්ස්හි නිවසක කාන්තාවන් දෙදෙනෙකු පිළිස්සී මියයාම සම්බන්ධයෙන් විමර්ශන ආරම්භ කර තිබෙනවා.\nඅදාළ සිරුරු ඊයේ (25) සොයාගත් අතර පශ්චාත් මරණ පරීක්ෂණ අද සිදු කිරීමට නියමිතයි.\nසහෝදරියන් වන ඔවුන් වයෝවෘධ කාන්තාවන් වන අතර නිවසේ ඔවුන් දෙදෙනා පමණක් ජීවත් වී තිබෙනවා.\nමෙලෙස ජීවිතක්ෂයට පත්ව තිබුණේ අවුරුදු 72 සහ 74 යන වයස්වල පසුවූ කයිට්ස් - ශාන්ත මේරි මාවත ප්‍රදේශයේ පදිංචි කාන්තාවන් දෙදෙනෙක්.\nමියගිය එක් කාන්තාවක් විවාහක වන අතර, ඇයගේ සැමියා සහ පුත්‍රයා ද මීට ටික කළකට පෙර මියගොස් ඇති බව පොලිසිය සඳහන් කළා.",
       "URL": "https://www.hirunews.lk/328335/කයිට්ස්හි-කාන්තාවන්-දෙදෙනෙකු-මියයාම-සම්බන්ධයෙන්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=513"
}