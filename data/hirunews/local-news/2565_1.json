{
       "Source": "hirunews",
       "Timestamp": "Thursday, 23 July 2020 - 14:54",
       "Headline": "සංශෝධිත උප්පැන්න සහතිකය තවමත් ජනගත කර නැහැ (වීඩියෝ)",
       "News Content": "ජාතික හා ජාත්‍යන්තර මට්ටමට ගැළපෙන ආකාරයෙන් ආරක්ෂිත ක්‍රමෝපායන් ඔස්සේ ප්‍රමිතින්ට අනුකූලව සකස් කළ උප්පැන්න සහතිකය තවමත් ජනගත කර නොමැති බව රෙජිස්ට්‍රාර් දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ උප්පැන්න සහතිකය වෙනුවට ජාතික උප්පැන්න සහතිකය ලෙස එය ඉදිිරියේදී හඳුන්වන බවයි. ඩිජිටල් ක්‍රමයට සැකසෙන ආරක්ෂිත කඩදාසියක ද්වි භාෂාවෙන් එය සකස් කෙරෙනු ඇති.\nකෙසේ වෙතත්, එහි ජාතිකත්වය සටහන් කිරීම සම්බන්ධයෙන් සමාජ මාධ්‍යවල මේ දිනවල දැඩි සංවාදයක් මතුව තිබෙනවා.\nඒ සම්බන්ධයෙන් අදහස් දක්වමින් රෙජිස්ට්‍රාර් ජනරාල් එන්.සී. විතානගේ කියා සිටියේ නව උප්පැන්න සහතිකයේද ජාතියට අමතරව පියාගේ සහ මවගේ ජන වර්ගය ඇතුළත් කර ඇති බවයි.\nමෙලෙස නෛතික ක්‍රමෝපායන් සම්පූර්ණවීමෙන් පසු ජාතික උප්පැන්න සහතිකය ඉදිරියේදී ජනගත කිරීමට බලාපොරොත්තු වන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/246236/සංශෝධිත-උප්පැන්න-සහතිකය-තවමත්-ජනගත-කර-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2565"
}