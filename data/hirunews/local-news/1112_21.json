{
       "Source": "hirunews",
       "Timestamp": "Tuesday, 07 June 2022 - 16:00",
       "Headline": "සහල් උපරිම මිලේ වෙනසක් නෑ – පාරිභෝගික කටයුතු පිළිබඳ අධිකාරිය",
       "News Content": "සහල් උපරිම මිලේ වෙනසක් නෑ – පාරිභෝගික කටයුතු පිළිබඳ අධිකාරිය\nපාරිභෝගික කටයුතු පිළිබඳ අධිකාරිය සහල්වලට උපරිම මිල නියම කරමින් පසුගිය මැයි මස 02 වැනිදා නිකුත් කළ අංක 82 දරණ ගැසට් පත්‍රයේ කිසිඳු සංශෝධනයක්, අවලංගු කිරීමක් හෝ පවතින සහල් මිල වැඩි කිරීමක් හෝ කර නොමැති බවත් ව්‍යාපාරික ප්‍රජාව සහල් උපරිම සිල්ලර මිලට යටත්ව අළෙවි කළ යුතු බවත් එම අධිකාරිය නිවේදනයක් නිකුත් කරමින් සඳහන් කරනවා.\nඑම ගැසට් පත්‍රයට අනුව නාඩු සහල් කිලෝවක් රුපියල් 220ක්, සම්බා සහල් කිලෝවක් රුපියල් 230ක් සහ කීරි සම්බා සහල් කිලෝවක් රුපියල් 260 ක්, ලෙස උපරිම මිල පවතින බවයි එම අධිකාරිය පවසන්නේ.\nඒ අනුව උපරිම මිලට වඩා වැඩි මිලට සහල් අලෙවි කිරීම සම්බන්ධයෙන් රට පුරා වැටලීම් සිදුකර නඩු පවරන බවත් එම නිවේදනයේ වැඩිදුරටත් සඳහන්.\nඅදාල නිවේදනය පහතින්..",
       "URL": "https://www.hirunews.lk/306480/සහල්-උපරිම-මිලේ-වෙනසක්-නෑ-පාරිභෝගික-කටයුතු-පිළිබඳ-අධිකාරිය",
       "Category": "Local News",
       "Parent URL": "https://www.hirunews.lk/local-news.php?pageID=1112"
}