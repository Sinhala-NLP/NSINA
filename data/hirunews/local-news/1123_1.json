{
       "Source": "hirunews",
       "Timestamp": "Friday, 03 June 2022 - 6:57",
       "Headline": "ගෑස් බෙදාහැරීම අවසන් - පෝලිමේ නො සිටින්න - ලිට්රෝ (වීඩියෝ)",
       "News Content": "අදින් පසු ලබන අඟහරුවා දා දක්වා ගෑස් පෝලිම්වල රැඳී නො සිටින ලෙස ලිට්රෝ සමාගම ජනතාවගෙන් ඉල්ලීමක් කළා.\nපසුගිය දා දිවයිනට පැමිණි නෞකාවේ ගෑස් අදින් බෙදාහැරීම අවසන් වන අතර, අද දිනයේ ලිට්‍රෝ ගෘහස්ථ ගෑස් සිලින්ඩර 16000ක් කොළඹ 01 සිට 15 දක්වා ප්‍රදේශවලට බෙදා හැරෙන බව ලිට්‍රෝ සභාපතිවරයා ප්‍රකාශ කළා.\nයළි ගෑස් මෙටි්‍රක් ටොන් 2500ක් රැගත් නෞකාවක් දිවයිනට ළගා වන්නේ අනිද්දා දිනයේදි යි.\nඒ අනුව ගෑස් බෙදා හැරීම ලබන අඟහරුවා දා සිට සිදු කළ හැකි බවයි එම සමාගම සඳහන් කළේ.\nඑම නිසා පෝලිම්වල රැඳී නො සිටින ලෙස ලිට්රෝ සමාගම ජනතාවගෙන් ඉල්ලා සිටියා.\nඑමෙන්ම, ලාෆ් සමාගමට අයත් ගෑස් තොගයක් සහිත නෞකාවක් හෙට මෙරටට ළගා වීමට නියමිත බව එම සමාගම සඳහන් කළා.\nමේ අතර, පෙට්‍රල් ලබා ගැනීම සඳහා පැවති දිගු පෝලිම් මේ වනවිට දක්නට නො ලැබෙන අතර, කෙසේ වෙතත් ඩීසල් පෝලිම් තවදුරටත් පවතින බවයි අප වාර්තාකරුවන් සඳහන් කළේ.",
       "URL": "https://www.hirunews.lk/306067/ගෑස්-බෙදාහැරීම-අවසන්-පෝලිමේ-නො-සිටින්න-ලිට්රෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1123"
}