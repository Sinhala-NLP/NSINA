{
       "Source": "hirunews",
       "Timestamp": "Wednesday, 06 September 2023 - 22:01",
       "Headline": "අබුඩාබියේ දී ශ්‍රී ලාංකිකයෙකුට කෝටි 176ක දිනුම් ඇදීමක් (වීඩියෝ)",
       "News Content": "අබුඩාබියේ දිනුම් අදින බිග් ටිකට් ලොතරැයියේ නවතම දිනුම් ඇදීම් වාරයේ දී ශ්‍රී ලාංකිකයෙකු මෙරට මුදලින් රුපියල් කෝටි 176ක් ජයග්‍රහණය කර තිබෙනවා.\nඅබුඩාබි බිග් ටිකට් ලොතරැයියේ ඩිරාම් මිලියන 20ක මුදල් ත්‍යාගය ජයග්‍රහණය කර ඇත්තේ තුරෙයිලිංගම් ප්‍රභාගර් නැමැති ශ්‍රී ලාංකිකයෙක්.\nඑය මෙරට මුදලින් රුපියල් කෝටි 176ක් වෙනවා.\nවිදෙස් මාධ්‍ය වාර්තා කරන පරිදි තුරෙයිලිංගම් එක්සත් අරාබි එමිර් රාජ්‍යට ගොස් ඇත්තේ මීට වසර 16 කට පෙරයි.\nඔහු දැනට ඩුබායිහි සේවා සැපයුම් ආයතනයක අධීක්ෂකවරයෙකු ලෙස රැකියාවේ නිරතව සිටිනවා.\nතුරෙයිලිංගම් පසුගිය අගෝස්තු මස අවසාන සතියේ මෙම ජයග්‍රාහි ටිකට්පත අන්තර්ජාලය හරහා මිලදී ගෙන ඇත්තේ අදාළ ලොතරැයියේ ප්‍රවර්ධන වැඩසටහනක් හරහායි.\nවිදෙස් මාධ්‍ය වැඩිදුරටත් සඳහන් කරන්නේ තුරෙයිලිංගම් වසර 5ක් තිසසේ මෙම ලොතරැයි මිලදී ගෙන ඇති බවයි.",
       "URL": "https://www.hirunews.lk/347384/අබුඩාබියේ-දී-ශ්‍රී-ලාංකිකයෙකුට-කෝටි-176ක-දිනුම්-ඇදීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=47"
}