{
       "Source": "hirunews",
       "Timestamp": "Sunday, 23 July 2023 - 18:30",
       "Headline": "අධිකරණ ඇමතිගෙන් වලස්මුල්ල රෝහලට වෛද්‍ය උපකරණ පරිත්‍යාගයක්",
       "News Content": "අධිකරණ ඇමති විජේදාස රාජපක්ෂ වලස්මුල්ල රෝහලට වෛද්‍ය උපකරණ පරිත්‍යාගයක් සිදුකර තිබෙනවා.\nඅධිකරණ අමාත්‍ය විජේදාස රාජපක්ෂගේ පුද්ගලික මැදිහත්වීමෙන් වලස්මුල්ල මුලික රෝහල වෙත රුපියල් මිලියන් එක හමාරක් වටිනා වෛද්‍ය උපකරණ පරිත්‍යාගයක් පසුගිය 22 වන දින වලස්මුල්ල රෝහලේදි සිදුකෙරුණා ඒ වලස්මුල්ල මුලික රෝහලට අඩුවක්ව පැවති නවීන තාක්ෂණයෙන් යුතු Video Bronchoscope යන්ත්‍රයක් මෙලෙස පරිත්‍යාග කිරිමයි.\nඅමාත්‍යවරයා අතින් අදාල උපකරණය වලස්මුල්ල රෝහලේ වෛද්‍ය අධිකාරී රංග චන්ද්‍රෙස්න වෙත මෙලෙස නිළ වශයෙන් පරිත්‍යාග කෙරුණු අතර මෙහිදී අමාත්‍යවරයා විසින් රෝහලේ හදිසි ප්‍රථිකාර ඒකකයද නිරීක්ෂණයට ලක් වු අතර රෝගී සත්කාරය තව දුරටත් වැඩිදියුණු කිරිම සදහා වෛද්‍ය උපකරණ පරිත්‍යාගයක් ඉදිරියේදි සිදුකිරිම කෙරෙහිද අමාත්‍යවරයාගේ අවධානය යොමු වී තිබෙනවා.\nමේ අවස්ථාව සදහා වලස්මුල්ල ජාතික පාසලේ සහකාර විදුහල්පති නයිගල රජමහා විහාරවාසී ගෞරව ශාස්ත්‍රවේදී මුරුතවෙල සුමනජෝති ස්වාමීන් වහන්සේ, ජ්‍යෙෂ්ඨ ශල්‍ය වෛද්‍ය විශේෂඥ වී. පී. ගමගේ,වලස්මුල්ල මුලික රෝහලේ විශේෂඥ වෛද්‍ය නිලධාරීන් වන රසාලි සමලිආරච්චි,හිමාලිකා මද්දුමගේ, මනෝරි ප්‍රියදර්ශනී, බාහිර රෝගී අංශයේ ජ්‍යෙෂ්ඨ වෛද්‍ය නිලධාරී තුසිත මුහන්දිරම්, වලස්මුල්ල මුලික රෝහලේ සංවර්ධන පදනමේ උප සභාපති එස්. ගුණවර්ධන හා ලේකම් රංජිත් කුලතිලක අමරවීර ඇතුළු පිරිසක් ද එක්ව සිටි බවයි සඳහන් වෙන්නේ.",
       "URL": "https://www.hirunews.lk/342259/අධිකරණ-ඇමතිගෙන්-වලස්මුල්ල-රෝහලට-වෛද්‍ය-උපකරණ-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=158"
}