{
       "Source": "hirunews",
       "Timestamp": "Friday, 12 May 2017 - 14:55",
       "Headline": "පෙම්වතියගේ නිවසට මහ රෑ ඇතුළු වූ පෙම්වතාගේ යතුරුපැදියට සිදුවූ දේ",
       "News Content": "වෙසක් පොහොය දින රාත්‍රියේ සිය පෙම්වතියගේ නිවසට හොර රහසේ ඇතුළු වූ ඉංජිනේරු සිසුවෙකුගේ යතුරුපැදිය සොරාගෙන ගොස් ඇති බවට පිළියන්දල පොලීසිය වෙත පැමිණිල්ලක් ලැබී ඇති බව වාර්තා වනවා.\nපිළියන්දල, මිරිස්වත්ත ප්‍රදේශයේදී මෙම සිදුවීම සිදුව ඇති බවයි අප වාර්තාකරු පැවසුවේ.\nතරුණියගේ ආරාධනාවකට අනුව අදාල තරුණයා වෙසක් පොහෝදා මධ්‍යම රාත්‍රීයේ පෙම්වතියගේ නිවස ඉදිරිපිටට පැමිණ යතුරුපැදිය ගේට්ටුවෙන් පිටත නවතා නිවසට ඇතුලුවී, නිවසේ ගතකර නැවත පැමිණීමේදී යතුරුපැදිය සොරාගෙන ගොස් ඇති බව සදහන්.\nරුපියල් එක ලක්ෂ 60000ක් පමණ වටිනාකමකින් යුක්ත යතුරුපැදියක් මෙලෙස සොරකම් කර ඇති බවයි වාර්තා වන්නේ.\nයතුරු පැදිය නැතිවීමෙන් අසරණ තත්ත්වයට පත්වූ සිසුවා පාගමනින්ම නිවස වෙත පැමිණ ඇති අතර සිද්ධිය සම්බන්ධයෙන් පිළියන්දල පොලිස් වැඩිදුර පරීක්ෂණ පවත්වන බවයි අප වාර්තාකරු වැඩිදුරටත් සදහන් කළේ.",
       "URL": "https://www.hirunews.lk/161175/පෙම්වතියගේ-නිවසට-මහ-රෑ-ඇතුළු-වූ-පෙම්වතාගේ-යතුරුපැදියට-සිදුවූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4521"
}