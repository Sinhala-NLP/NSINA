{
       "Source": "hirunews",
       "Timestamp": "Sunday, 26 February 2023 - 8:03",
       "Headline": "ලෝක වසංගත පාලන රෙගුලාසි අලුත් වෙයි",
       "News Content": "වසංගත රෝග පාලනය සඳහා පවතින රෙගුලාසි යාවත්කාලීන කළ යුතු බව ලෝක සෞඛ්‍ය සංවිධානය පවසනවා.\nනව ගෝලීය මාර්ගෝපදේශ සකස් කිරීමට පෙර එය සිදුකළ යුතු බවටයි ඊයේ පැවති ජගත් සෞඛ්‍ය ක්‍රියාකාරී කණ්ඩායම් සැසියේදී එකඟතාවකට පැමිණ ඇත්තේ.\nඑහිදී කොවිඩ් වසංගතයෙන් පැමිණි අභියෝගවලට ප්‍රතිචාර ලෙස සෞඛ්‍ය රෙගුලාසිවලට සංශෝධන 307 ක් ඉදිරිපත් වී තිබෙනවා.\nවිශේෂයෙන්ම අඩු ආදායම්ලාභී රටවල සෞඛ්‍ය ගොඩනැගීමේ වැදගත්කම ද අවධාරණය වී ඇති අතර, වසංගත පිළිබඳ තොරතුරු හුවමාරු කරගැනීම සහ සහයෝගීතාව පිළිබඳවද සාකච්ඡා වී ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/328343/ලෝක-වසංගත-පාලන-රෙගුලාසි-අලුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=512"
}