{
       "Source": "hirunews",
       "Timestamp": "Tuesday, 16 May 2017 - 14:35",
       "Headline": "අධිවේගයේ නීති කැඩු 19837 ක් අත්අඩංගුවට",
       "News Content": "දක්ෂිණ අධිවේගී මාර්ගයේ සහ කටුනායක අධිවේගී මාර්ගයේ නීති උල්ලංඝණය කළ රියදුරන් 19837 දෙනෙකු පොලිස් අත්අඩංගුවට ගෙන තිබෙනවා.\nජනවාරි පළමුවනදා සිට ඊයේ දිනය දක්වායි මෙම රියදුරන් අත්අඩංගුවට පත්වී ඇත්තේ.\nබීමත්ව රිය පැදවීම / අපරීක්ෂාකාරී සහ අන්තරාදායක ලෙස රිය පැදවීම / නොසැලකිලිමත් ලෙස රිය ධාවනය / අධික වේගය / මාර්ග නීති උල්ලංඝණය / වමෙන් නොපැදවීම / සුදු ඉර කපා ධාවනය / සංඥා පුවරුවට විරුද්ධව ධාවනය මෙන්ම ධාවනයට නුසුදුසු තත්වයේ වාහන ධාවනය කිරීම ද මෙම රියදුරන් සිදු කළ වැරදි අතර වනවා.\nඑමෙන්ම ජංගම දුරකථනයෙන් ඇමතුම් ලබා ගනිමින් ධාවනය කිරීම / අධික කලු දුම සහිත වාහන ධාවනය / ආසන පටි නොපැළඳීම / රියදුරු බලපත් නොමැතිවීම / අඳුරු වීදුරු සහිත ධාවනය ද වැරදිවලට අයත්.\nවැඩිම පිරිසක් අත්අඩංගුවට පත්වී ඇත්තේ අධික වේගයෙන් රිය ධාවනය කිරීමේ වරදටයි.\nඑම සංඛ්‍යාව 7127 ක්. වාහනවල ආලෝක පහන් සම්බන්ධ වැරදි හේතුවෙන් 4007 දෙනෙකු අත්අඩංගුවට පත්වී ඇති අතර මාර්ග නීති උල්ලංඝණයට අදාළව 2189 දෙනෙකු අත්අඩංගුවට පත්වු බවයි පොලිසිය සඳහන් කළේ.\nදඩ පත්‍රිකා නිකුත් කිරීමෙන් සහ රථ වාහන වැරදි මත අධිකරණයට ඉදිරිපත් කිරීමෙන් දඩ මුදල් ලෙස රුපියල් 99 19930 ක් අයකරගෙන ඇතැයි ද පොලිසිය ප්‍රකාශ කළා.",
       "URL": "https://www.hirunews.lk/161462/අධිවේගයේ-නීති-කැඩු-19837-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4514"
}