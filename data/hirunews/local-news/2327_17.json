{
       "Source": "hirunews",
       "Timestamp": "Tuesday, 17 November 2020 - 14:04",
       "Headline": "ඉන්දියාවේ දෛනික කොරෝනා ආසාදිතයන් මාස 4 කින් අවම අගයට",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා වෛරස් ආසාදිතයන් 29,263 ක් වාර්තා වී ඇති අතර, ඒ අනුව, එරට මුළු ආසාදිත සංඛ්‍යාව අසූඅට ලක්ෂ 74,000 ඉක්මවනවා.\nකෙසේ නමුත්, එලෙස ඉන්දියාවේ දෛනික කොරෝනා ආසාදිතයන් සංඛ්‍යාව 30,000 ට අඩු අගයක් වාර්තා වන්නේ මාස 4 කට පසුවයි.\nපසුගිය සැප්තැම්බරයේ ඉන්දියාවේ දෛනික කොරෝනා ආසාදිතයින් සංඛ්‍යාව 90,000 දක්වා ඉහළ ගියා.\nඊයේ දිනයේ ඉන්දියාවෙන් කොරෝනා මරණ 449ක් වාර්තා වූ අතර එරට කොරෝනා මරණ සංඛ්‍යාව මේ වනවිට එක්ලක්ෂ 30,519 ක් ලෙස සටහන් වනවා.",
       "URL": "https://www.hirunews.lk/254933/ඉන්දියාවේ-දෛනික-කොරෝනා-ආසාදිතයන්-මාස-4-කින්-අවම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=2327"
}