{
       "Source": "hirunews",
       "Timestamp": "Thursday, 04 August 2022 - 20:56",
       "Headline": "වැසි සහ සුළං තවදුරටත්",
       "News Content": "නිරිත දිග මෝසම් තත්වය තවදුරටත් සක්‍රීයව පවතින බැවින් දිවයිනේ නිරිත දිග කොටසට බලපා ඇති තද වැසි සහ සුළං තත්ත්වය ඉදිරියටත් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඒ අනුව බස්නාහිර, සබරගමුව, මධ්‍යම සහ වයඹ පළාත්වලටත් ගාල්ල සහ මාතර දිස්ත්‍රික්කවලටත් විටින්විට වැසි හෝ ගිගුරුම් සහිත වැසි ඇතිවිය හැකියි.\nසබරගමුව පළාතේ මෙන්ම මහනුවර සහ නුවරඑළිය දිස්ත්‍රික්කවලටත් ඇතැම් විට මිලිමීටර් 100 ක පමණ තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර, පවතින අධික වර්ෂාව හේතුවෙන් ගාල්ල, මාතර, හම්බන්තොට, මහනුවර, මාතලේ, නුවරඑලිය, කෑගල්ල සහ රත්නපුර දිස්ත්‍රික්කවලට පනවා තිබූ නායයාමේ අවදානමද තවදුරටත් ක්‍රියාත්මක වනවා.",
       "URL": "https://www.hirunews.lk/311913/වැසි-සහ-සුළං-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=964"
}