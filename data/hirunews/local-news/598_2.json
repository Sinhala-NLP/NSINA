{
       "Source": "hirunews",
       "Timestamp": "Monday, 16 January 2023 - 15:13",
       "Headline": "අන්තරේ විරෝධතාව හේතුවෙන් කොල්ලුපිටිය අවට උණුසුම් වෙයි",
       "News Content": "අන්තර් විශ්ව විද්‍යාලයීය ශිෂ්‍ය බලමණ්ඩලය ආරම්භ කර ඇති පාගමන හේතුවෙන් ගාලු පාරේ කොල්ලුපිටියේ සිට බම්බලපිටිය අතර කොටසේ ගමනාගමනයට බාධා එල්ල වී තිබෙනවා.\nඑක් අවස්ථාවක ප්‍රධාන මාර්ගය පොලිසිය අවහිර කර තිබීම හේතුවෙන් විරෝධතාකරුවන් මෙරීන් ඩ්‍රයිව් මාර්ගයට අවතීර්ණ වුණා.\nඔවුන් මේ වන විට එම මාර්ගය ඔස්සේ විරෝධතාවයේ නිරත වන බවයි හිරු වාර්තාකරු සඳහන් කළේ.\nපොලිසිය විසින් මෙම විරෝධතාව සම්බන්ධයෙන් අද දහවල් අධිකරණය හමුවේ කරුණු දැක්වූ අතර එහි දී කොළඹ - කොටුව මහේස්ත්‍රාත්වරයා නියෝග කර තිබුණේ ගාලු මුවදොර භූමියට සහ තවත් ස්ථාන කිහිපයකට ඇතුළු නොවී සාමකාමී ව විරෝධතාවයේ නිරතවන ලෙසට යි.",
       "URL": "https://www.hirunews.lk/325189/අන්තරේ-විරෝධතාව-හේතුවෙන්-කොල්ලුපිටිය-අවට-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=598"
}