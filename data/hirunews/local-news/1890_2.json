{
       "Source": "hirunews",
       "Timestamp": "Saturday, 12 June 2021 - 8:33",
       "Headline": "සීමාවන්ට යටත්ව රසායනික ද්‍රව්‍ය කිහිපයක් ආනයනයට පියවර",
       "News Content": "කෘෂිකාර්මික බෝගවලට රෝග මගින් සිදුවන හානි වළක්වා ගැනීම සඳහා ඇතැම් කෘෂි රසායනික ද්‍රව්‍ය කිහිපයක් ආනයනය කර, සීමාවන්ට යටත්ව නිකුත් කිරීමට තීරණය කර ඇති බව වැවිලි කර්මාන්ත අමාත්‍ය රමේෂ් පතිරණ පවසනවා.\nඊයේ (11) කොළඹදී මාධ්‍ය වෙත අදහස් දක්වමින් අමාත්‍යවරයා කියා සිටියේ මෙරටට අවශ්‍ය කාබනික පොහොර ප්‍රමාණවත් ලෙස මෙරට තුල නිෂ්පාදනය කළ නොහැකි නම් ඒවා ආනයනයට පියවර ගන්නා බවයි.\nකෙසේ වෙතත්, ඊයේ දිනයේදීත් කන්තලේ සහ කඩවත ප්‍රදේශයේ ගොවීන්ද කියා සිටියේ රසායනික පොහොර ආනයනය අත්හිටුවීමේ තීරණය සමග හටගෙන ඇති පොහොර හිඟය හේතුවෙන් තමන් දැඩි දුෂ්කරතාවයට පත්ව සිටින බවයි.\nකෙසේ වෙතත්, රාජ්‍ය අමාත්‍ය දයාසිරි ජයසේකර පොළොන්නරුව ප්‍රදේශයේදී මාධ්‍ය වෙත අදහස් දක්වමින් කියා සිටියේ රසායනික පොහොර අත්හිටුවීමේ ක්‍රියාමාර්ගය රජය සැලසුමකින් තොරව සිදුකර ඇති බවයි.",
       "URL": "https://www.hirunews.lk/274078/සීමාවන්ට-යටත්ව-රසායනික-ද්‍රව්‍ය-කිහිපයක්-ආනයනයට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1890"
}