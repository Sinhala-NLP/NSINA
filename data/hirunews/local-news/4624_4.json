{
       "Source": "hirunews",
       "Timestamp": "Thursday, 09 March 2017 - 7:35",
       "Headline": "ජනපති යළි පැමිණේ",
       "News Content": "තෙදින නිළ සංචාරය නිමවා ජනාධිපති මෛත්‍රීපාල සිරිසේන  ඊයේ රාත්‍රියේ යළි දිවයිනට පැමිණියා.\nඉන්දුනීසියාවේ ජකර්තා නුවර පැවති ඉන්දීය සාගර කලාපීය රාජ්‍ය නායක සමුළුවට සහභාගිවීම සඳහා ජනාධිපතිවරයා පසුගිය සඳුදා එහි ගියේ ඉන්දුනීසියානු ජනාධිපති ජෝකෝ විඩඩෝගේ ආරාධනාවකට අනුවයි.\nඉන්දියානු සාගර කලාපයේ පිහිටි රටවල් 21 ක රාජ්‍ය නායකයන්ගේ සහ නියෝජිතයන්ගේ සහභාගීත්වයෙන් මෙම සමුළුව පැවැත්වුණු අතර එහිදී කලාපීය රටවල සහයෝගය ඉදිරියට ගෙන යාමේ සම්මුතියකට ද රාජ්‍ය නායකයන් අත්සන් තැබුවා.\nසමුළුව අතරතුර ජනාධිපතිවරයා දකුණු අප්‍රිකානු ජනාධිපති, ඉන්දිය උප ජනපති,  ඕස්ට්‍රේලියානු අගමැති, බංග්ලාදේශ අගමැති ඇතුලූ රාජ්‍ය නායකයන් ඇතුලූ ද්විපාර්ශවික සාකච්ඡා පවත්වනු ලැබුවා.",
       "URL": "https://www.hirunews.lk/156410/ජනපති-යළි-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=4624"
}