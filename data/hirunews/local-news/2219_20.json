{
       "Source": "hirunews",
       "Timestamp": "Monday, 11 January 2021 - 7:51",
       "Headline": "උතුර - නැගෙනහිර අද හර්තාල්",
       "News Content": "යාපනය විශ්වවිද්‍යාල පරිශ්‍රය තුළ ස්ථාපිත කර තිබූ සැමරුම් ස්මාරයක් ඉවත් කිරීමට විරෝධය පළ කරමින් අද (11) උතුර සහ නැගෙනහිර පළාත්වල හර්තාල් ව්‍යාපාරයක් දියත් කෙරෙනවා.\nඊට දෙමළ ජාතික සන්ධානය ඇතුළු තවත් පක්ෂ කිහිපයක්ද සිය සහයෝගය පළ කළා.\nයුද්ධය අවසන් වී වසර 10ක් ගතවද්දී 2018 වසරේ යාපනය විශ්වවිද්‍යාල පරිශ්‍රය තුළ මෙම ස්මාරකය ඉදිකර තිබෙනවා.\nකෙසේ වෙතත්, පසුගිය 08 වනදා රාත්‍රියේ මෙම ස්මාරකය ඉවත් කිරීමට විශ්වවිද්‍යාල පරිපාලනය කටයුතු කිරීමත් සමඟ ඇතිවූයේ නොසන්සුන්කාරී තත්ත්වයක්.\nමෙම සිද්ධිය පාලනය කර විශ්වවිද්‍යාලයේ ආරක්ෂාව තහවුරු කිරීම සඳහා පොලිස් විශේෂ කාර්ය බලකාය කැඳවීමටද පියවර ගැනුණා.\nමේ අතර, මෙම ස්මාරකය ඉවත් කිරීමට විරෝධය පළ කරමින් සිසුන් 05 දෙනෙකු ආරම්භ කළ උපවාසය තවදුරටත් ක්‍රියාත්මකයි.",
       "URL": "https://www.hirunews.lk/259375/උතුර-නැගෙනහිර-අද-හර්තාල්",
       "Category": "Local News",
       "Parent URL": "https://www.hirunews.lk/local-news.php?pageID=2219"
}