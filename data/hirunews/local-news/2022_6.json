{
       "Source": "hirunews",
       "Timestamp": "Tuesday, 13 April 2021 - 19:55",
       "Headline": "සූර්ය සිංහලේ හිරුත් එක්ක තුන් හෙළයේ අවුරුදු ඇරඹේ (වීඩියෝ)",
       "News Content": "අලුත් අවුරුද්ද  පිළිගැනීමට සැරසෙන ඔබ වෙනුවෙන් කවදත් අනුකරණයෙන් සහ ආවේණිකත්වයෙන් තොර අත්දැකීම් තිළිණ කරන ශ්‍රී ලාංකේයටෙලිවිෂනේ ප්‍රමුඛයා හිරු ටීවී, මෙවරත් නවමු අත්දැකීම් පෙළක් ඔබ වෙත තිළිණ කිරීමට සූදානම්.\nඒ සූර්ය සිංහලේ හිරුත් එක්ක තුන් හෙළයේ විශේෂ අවුරුදු සජීවී වැඩසටහන සමඟින්.\nඅවුරුදු උදාවටත් පෙරම හිරු ටීවී ගෙන එන අවුරුදු වැඩසටහන් පෙළ ගැස්ම අද පස්වරු 5 සිටම ආරම්භ කෙරුණා.\nඒ තරු සිගිත්තන්ගේ අවුරුදු හැන්දෑව තරු සිඟිති අවුරුදු සාජ්ජයෙන්.\nසූර්ය සිංහලයේ හිරුත් එක්ක  තුන් හෙළයේ අවුරුදු විශේෂ අලුත් අවුරුදු සජීව විකාශය හෙට අලුයම පහේ සිට ඇරඹෙනවා.\nඒ, බොල්ගොඩ - වයිට් ලෝටස් පරිශ්‍රයේදියි.\nනැටුම් ගැයුම්, වැයුම් සහ ජන ක්‍රීඩාවලින් වර්ණවත් වන සූර්ය සිංහලයේ හිරුත් එක්ක තුන් හෙළයේ අවුරුද්දට ප්‍රවීන සහ ජනප්‍රිය ප්‍රතිභාපූර්ණ රංගන ශිල්පීන් සහ නර්තන ශිල්පීන් 100 කට අධික පිරිසක් මෙවරත් එක්වනවා.\nඅලුත් අවුරුද්ද වෙනුවෙන් හිරු ටී.වී ජනකාන්ත තරු පිරිවරා ගෙන එන හිරු කොවුල් වසන්තය හෙට අලුයම තුනට ඇරඹෙන්නේ බක්මහ වසන්තය ප්‍රසාංගිකත්වයෙන් වර්ණවත් කරමින්.\nඑසේම මියුරු සර වැයෙන බක්මහ වසන්තයේ හිරු ගේ සංගීත සිරිත, හිරු අවුරුදු සාජ්ජය ජනකාන්ත ගී තරු රැසක් පිරිවරා හෙට පස්වරු 05ට ඇරඹෙනවා. උදාවන හිරු මංගල්‍යයේ හිරු අවුරුදු කුමරා, කුමරිය තේරීම ආරම්භ වන්නේ හෙට රාත්‍රී 09ටයි.\nමෙම විශේෂාංග පෙළ අතරතුර හෙළ සිරිතට මුල්තැන දෙමින් සිදුවන සියලු අවුරුදු චාරිත්‍ර ඔබ සමඟ ඉටු කරන්නටත් හිරු ටී. වී, හිරු එෆ්.එම්. සූදානම්.\nමෙම සියලු වැඩසටහන් සමඟ නිවසේ සිට එක්වෙමින් බක්මහේ අසිරිය බෙදාගැනීමට එක්වන්නැයි අප ඔබට ඇරයුම් කර සිටිනවා.",
       "URL": "https://www.hirunews.lk/268358/සූර්ය-සිංහලේ-හිරුත්-එක්ක-තුන්-හෙළයේ-අවුරුදු-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2022"
}