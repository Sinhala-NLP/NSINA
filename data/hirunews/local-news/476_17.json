{
       "Source": "hirunews",
       "Timestamp": "Tuesday, 14 March 2023 - 17:17",
       "Headline": "විදෙස් සංචාරකයින්ට බාලි දූපතේ යතුරුපැදි තහනම් වන ලකුණු",
       "News Content": "සංචාරකයින්ගේ වැඩි ආකර්ශනයක් සහිත ඉන්දුනීසියාවේ බාලි දූපත ආශ්‍රිතව විදෙස් සංචාරකයින්ට යතුරුපැදි තහනමක් පැනවීමට සූදානම් වනවා.\nඒ, මාර්ග නීති උල්ලංඝනය කිරීමේ සිදුවීම් රැසක් අඛන්ඩව වාර්තාවීමත් සමඟයි.\nබාලි දූපතේ ආණ්ඩුකාර වයන් කොස්ටර් ප්‍රකාශ කළේ ආරක්ෂිත හිස්වැසුම් නොමැතිව දූපතේ අධික වේගයෙන් බලපත්‍රයක් හෝ නොමැතිව සංචාරකයන් හිතුමතේ යතුරුපැදිවලින් ගමන් කිරීම හේතුවෙන් මෙම තීරණය ගැනීමට සිදුව ඇති බවයි.\nවිදෙස් සංචාරකයන් 171 දෙනෙකු පෙබරවාරි අවසානයේ සිට මේ දක්වා කාලය තුළ මාර්ග නීති උල්ලංඝනය කිරීම හේතුවෙන් එරට පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/329943/විදෙස්-සංචාරකයින්ට-බාලි-දූපතේ-යතුරුපැදි-තහනම්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=476"
}