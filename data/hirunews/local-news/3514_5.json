{
       "Source": "hirunews",
       "Timestamp": "Thursday, 07 February 2019 - 15:13",
       "Headline": "පස් ප්‍රවාහනය කළ ට්‍රැක්ටර් 4 ක් අත්අඩංගුවට ගැනීමත් සමඟ තිස්සමහාරාමයේ උණුසුම් තත්ත්වයක්",
       "News Content": "තිස්සමහාරාම - උද්දකන්දර ප්‍රදේශයේදී පස් ප්‍රවාහනය කළ ට්‍රැක්ටර් රථ 4 ක් සහ පස් කැණීම් සඳහා යොදා ගත් යන්ත්‍රයක් පොලීසිය අත්අඩංගුවට ගැනීමත් සමඟ උණුසුම් තත්ත්වයක් හට ගෙන තිබෙනවා.\nහිරු වාර්තාකරු සඳහන් කළේ තංගල්ල කොට්ඨාශ පොලිස් විශේෂ විමර්ශන ඒකකය සහ භූ විද්‍යා හා පතල් කැණීම් කාර්යාංශයේ නිලධාරින් එක්ව අද දහවල් සිදුකළ වැටලීමකදී මෙම උණුසුම් තත්ත්වය හටගෙන ඇති බවයි.\nඑහිදී පස් ප්‍රවාහනය කළ ට්‍රැක්ටර් රියදුරන් පොලිස් නිලධාරියෙකුට පහරදීමක් ද සිදුකර තිබෙනවා.\nතත්ත්වය පාලනය කිරීම සඳහා තිස්සමහාරාම සහ කිරින්ද පොලිස් ස්ථානවල නිලධාරින් එම ස්ථානවලට කැඳවා ඇති බවයි එහි සිටින හිරු වාර්තාකරු සඳහන් කළේ.",
       "URL": "https://www.hirunews.lk/209910/පස්-ප්‍රවාහනය-කළ-ට්‍රැක්ටර්-4-ක්-අත්අඩංගුවට-ගැනීමත්-සමඟ-තිස්සමහාරාමයේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3514"
}