{
       "Source": "hirunews",
       "Timestamp": "Friday, 09 October 2020 - 13:56",
       "Headline": "නැගෙනහිර මුහුදේ කැස්බෑවුන් සහ ඩොල්ෆින් මියගියේ ඩයමන්ඩ් නෞකාවේ බලපෑමෙන් දැයි පරීක්ෂණ",
       "News Content": "කොළඹ සහ නැගෙනහිර ආරුගම්බේ වෙරළ තීරයන්හි තිබි හමු වූ කැස්බෑවුන් සහ ඩොල්ෆින් සතුන් මිය ගොස් ඇත්තේ නිව් ඩයමන් නෞකාවෙන් විසිරුණු ඉන්ධන හේතුවෙන් ද යන්න සෙවීම සඳහා විමර්ශණයක් ආරම්භ කර තිබෙනවා.\nපසුගිය සතියේදි ගල්කිස්ස, වැල්ලවත්ත සහ ගාලු මුවදොර ප්‍රදේශවලින් මියගිය කැස්බෑවුන් 12 දෙනෙකුගේ  සිරුරු ගොඩ ගසා තිබියදි සොයා ගැණුනා.\nඑසේම, ආරුගම්බේ වෙරළ තීරයෙන් මියගිය ඩොල්ෆින් මත්ස්‍යයින්ගේ සිරුරු 05 ක් සහ කැස්බෑවෙකුගේ සිරුරක් ගොඩගසා තිබුණා.\nමෙය අසාමාන්‍ය තත්ත්වයක් බවයි සමුද්‍රීය පරිසර ආරක්ෂණ අධිකාරියේ සාමාන්‍යාධිකාරී, ආචාර්ය ටර්නි ප්‍රදීප් කුමාර කියා සිටියේ.\nමෙම සතුන්ගේ සිරුරු කොටස් පශ්චාත් මරණ පරීක්ෂණය කිරීම සඳහා වනජීවි දෙපාර්තමේන්තුවට, පේරාදෙනිය විශ්වවිද්‍යාලයට සහ සත්වෝද්‍යාන දෙපාර්තමේන්තුවට භාර දී තිබෙනවා.",
       "URL": "https://www.hirunews.lk/252156/නැගෙනහිර-මුහුදේ-කැස්බෑවුන්-සහ-ඩොල්ෆින්-මියගියේ-ඩයමන්ඩ්-නෞකාවේ-බලපෑමෙන්-දැයි-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2400"
}