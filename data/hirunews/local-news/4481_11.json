{
       "Source": "hirunews",
       "Timestamp": "Tuesday, 06 June 2017 - 19:43",
       "Headline": "සැත්කමකින් පසු පුද්ගලයෙකු මියගිය බවට ඥාතීන්ගෙන් චෝදනා",
       "News Content": "අතෙහි ඇතිවූ හිරිවැටීමකට සිදු කළ සැත්කමකින් පසු පුද්ගලයෙකු මියයාමේ පුවතක් රත්නපුර ප්‍රදේශයෙන් වාර්තා වුණා.\nමියගිය පුද්ගලයාගේ ඥාතීන් චෝදනා කළේ වෛද්‍යවරුන්ගේ අත්වැරදීමක් හේතුවෙන්  මෙම මරණය සිදුවූ බවටයි.\nමෙලෙස මියගියේ වයස අවුරුදු 39 ක් වූ රත්නපුර ගොඩිගමුව ප්‍රදේශයේ පදිංචි කේගආර් පාලිත නැමැති දෙදරු පියෙක්.\nකලක සිට අතෙහි පැවැති හිරි වැටීමකට ප්‍රතිකාර කිරීමට දින කිහිපයකට පෙර ඔහු කොළඹ ජාතික රෝහලට ඇතුළත් වී තිබුණා.\nඑහිදී වෛද්‍යවරුන් උපදෙස් දී තිබුණේ හිරි වැටීමේ තත්ත්වය මග හැරවීම සඳහා ගෙල ප්‍රදේශයේ සැත්කමක් සිදු කළ යුතු බවයි.\nඑම සැත්කම සිදු කිරීමෙන් අනතුරුව දැඩි සත්කාර ඒකකයේ පසු වූ ඔහු මියගොස් තිබුණේ පසුගිය දෙවැනිදායි.\nසැත්කම අතරතුර නහරයකට සිදුවූ හානිවීමක් නිසා ඇති වූ අධික රුධිර වහනය මරණයට හේතුව ලෙස අධිකරණ වෛද්‍ය වාර්තාවේ දක්වා තිබෙනවා.",
       "URL": "https://www.hirunews.lk/162986/සැත්කමකින්-පසු-පුද්ගලයෙකු-මියගිය-බවට-ඥාතීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4481"
}