{
       "Source": "hirunews",
       "Timestamp": "Wednesday, 25 August 2021 - 16:03",
       "Headline": "ඇෆ්ගනිස්ථානයේ සිටි ශ්‍රී ලාංකිකයන් 19ක් දිවයිනට",
       "News Content": "ඇෆ්ගනිස්ථානයේ ගැටුම් හමුවේ සිරවී සිටි ශ්‍රී ලාංකිකයන් 19 දෙනෙකු ඊයේ දිවයිනට පැමිණ තිබෙනවා.\nතලේබාන් සංවිධානය ඇෆ්ගනිස්ථානයේ බලය තහවුරු කර ගන්නා අවස්ථාව වන විට එහි ශ්‍රී ලාංකිකයන් 92ක් සිට ඇති බවයි මේවන විට අනාවරණ වී ඇත්තේ.\nකෙසේවෙතත් ඉන් 26 දෙනෙකු ඇෆ්ගනිස්ථානයේ සිටීමට කැමැත්ත පළකර තිබෙනවා.\nඔවුන් එක්සත් ජාතීන්ගේ සංවිධානය මෙන්ම විවිධ රාජ්‍ය නොවන  සංවිධානවල කටයුතු කරන අය බව සඳහන්.\nමේ අතර තවත් ශ්‍රී ලාංකිකයන් 6 දෙනෙකු අද දිනයේදී ඉන්දීය ගුවන්යානයකින් මෙරටට පැමිණීමට නියමිත බව ද වාර්තා වනවා.",
       "URL": "https://www.hirunews.lk/280597/ඇෆ්ගනිස්ථානයේ-සිටි-ශ්‍රී-ලාංකිකයන්-19ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1731"
}