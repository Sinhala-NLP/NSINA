{
       "Source": "hirunews",
       "Timestamp": "Saturday, 06 March 2021 - 16:10",
       "Headline": "ගාල්ල - කොළඹ ප්‍රධාන මාර්ගය පයාගලින් පැය 5ක් වැසේ",
       "News Content": "අලුත්වැඩියා කටයුත්තක් හේතුවෙන් අද රාත්‍රී 10 සිට හෙට අලුයම 3 දක්වා ගාල්ල - කොළඹ ප්‍රධාන මාර්ගයේ දකුණු පයාගල දුම්රිය හරස් මාර්ගය අසල කොටස තාවකාලිකව වසා දැමිමට තීරණය කර තිබෙනවා.\nපොලිස් මාධ්‍ය කොට්ඨාශය සඳහන් කලේ ගාල්ල - කොළඹ ප්‍රධාන මාර්ගය භාවිතා කරන්නන් අදාල කාලසීමාව තුලදී විකල්ප මාර්ග භාවිත කරන ලෙසටයි.\nඒ අනුව, එම මාර්ගයේ ධාවනය වන බර වාහන සඳහා කටුකුරුන්ද හන්දියෙන් මතුගම මාර්ගය හරහා වැලිපැන්න මාර්ගය ඔස්සේ අලුත්ගම දක්වා ගමන් කර ගාල්ල - කොළඹ ප්‍රධාන මාර්ගයට පිවිසිය හැකියි.\nසැහැල්ලු වාහන සහ යතුරුපැදි දකුණු පයාගල - දලුවත්ත හන්දියෙන් මහගම්මැද්ද පාර ඔස්සේ යටදොළ මාර්ගයට පිවිස අනතුරුව ගාල්ල - කොළඹ ප්‍රධාන මාර්ගයට පිවිසිය හැකි බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/264536/ගාල්ල-කොළඹ-ප්‍රධාන-මාර්ගය-පයාගලින්-පැය-5ක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2106"
}