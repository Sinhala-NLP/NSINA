{
       "Source": "hirunews",
       "Timestamp": "Wednesday, 24 May 2023 - 12:56",
       "Headline": "රට යවන බව කියා මුදල් වංචා කළ ස්මාර්ට් සොරකමක්",
       "News Content": "විදේශ රැකියා සඳහා පිටත් කර යවන ලැයිස්තුවකට නම ඇතුළත් කරන බව පවසමින් මුදල් වංචා කරන ස්මා‍ර්ට් සොරකමක් පිළිබඳව තොරතුරු වාර්තා වී ඇති බව කම්කරු හා විදේශ රැකියා අමාත්‍ය මනූෂ නානායක්කාර පවසනවා.\nඊයේ(23) කොළඹ පැවති මාධ්‍ය හමුවකට එක්වෙමින් ඔහු කියා සිටියේ මේ සම්බන්ධයෙන් ජනතාව කොතෙක් දැනුවත් කළත් නිරන්තරයෙන් වංචාකරුවන්ට හසුවන බවයි.\nයුරෝපයේ රැකියා ලබාදෙන බව පවසමින් මුදල් වංචා කරන වංචනිකයින් පිළිබඳව ද තොරතුරු වාර්තා වී ඇති බව කම්කරු හා විදේශ රැකියා අමාත්‍ය මනූෂ නානායක්කාර වැඩිදුරටත් අනාවරණ ක‍රනු ලැබුවා.",
       "URL": "https://www.hirunews.lk/336079/රට-යවන-බව-කියා-මුදල්-වංචා-කළ-ස්මාර්ට්-සොරකමක්",
       "Category": "Local News",
       "Parent URL": "https://www.hirunews.lk/local-news.php?pageID=320"
}