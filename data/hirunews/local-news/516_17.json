{
       "Source": "hirunews",
       "Timestamp": "Friday, 24 February 2023 - 9:47",
       "Headline": "දක්ෂිණ අධිවේගී මාර්ගයේ දී සිදු වූ රිය අනතුරකින් පුද්ගලයෙක් මරුට",
       "News Content": "දක්ෂිණ අධිවේගී මාර්ගයේ කොට්ටාව පිවිසුම ආසන්නයේ ආපදාවට ලක්ව නවතා තිබූ ලොරි රථයක, මෝටර් රථයක් ගැටීමෙන් පුද්ගලයෙක් මියගොස් විදේශික කාන්තාවක් තුවාල ලබා තිබෙනවා.\nඊයේ (23) රාත්‍රියේ එම මෝටර් රථය මාතර සිට කඩවත දෙසට ධාවනය වෙමින් තිබිය දී මෙම අනතුර සිදුව ඇති බවයි පොලිසිය පවසන්නේ.\nමෙලෙස මිය ගොස් ඇත්තේ මෝටර් රථයේ රියදුරු වන අතර ඔහු අක්මීමණ ප්‍රදේශයේ පදිංචි 32 හැවිරිදි අයෙක්.",
       "URL": "https://www.hirunews.lk/328174/දක්ෂිණ-අධිවේගී-මාර්ගයේ-දී-සිදු-වූ-රිය-අනතුරකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=516"
}