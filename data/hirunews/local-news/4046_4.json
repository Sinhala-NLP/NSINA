{
       "Source": "hirunews",
       "Timestamp": "Friday, 09 March 2018 - 14:10",
       "Headline": "අලූත්කඩේ අධිකරණය අසල වෙඩි තැබීමට සම්බන්ධ තවත් පුද්ගලයෙකු අත්අඩංගුවට",
       "News Content": "කොළඹ - අලූත්කඩේ  අධිකරණ සංකීර්ණය අසළ පසුගියදා සිදුවූ වෙඩි තැබීමට සම්බන්ධ සැකකරුවෙකු අත්අඩංගුවට ගෙන තිබෙනවා.\nඅංගොඩ - බුත්ගමුව ප්‍රදේශයේදී ඊයේ (08) අත්අඩංගුවට ගත් එම සැකකරු වෙඩි තැබීම සඳහා පැමිණි යතුරුපැදිය පැදවූ පුද්ගලයා බවටයි අනාවරණ වී ඇත්තේ.\n22 හැවිරිදි ඔහු එම ප්‍රදේශයේම පදිංචිකරුවෙක්.\nපසුගිය පෙබරවාරි 16 වනදා සිදුවූ එම වෙඩි තැබීමෙන් 39 හැවිරිදි කෙසෙල්වත්ත ප්‍රදේශයේ පදිංචිකරුවෙකු ජීවිතක්ෂයට පත්වුණා.\nඑසේම වෙඩි තැබීම සිදුකළ බවට සැක කෙරෙන පුද්ගලයෙකු ද එහිදී ප්‍රදේශවාසීන් සිදුකළ පහරදීමකින් මියගියා.",
       "URL": "https://www.hirunews.lk/185499/අලූත්කඩේ-අධිකරණය-අසල-වෙඩි-තැබීමට-සම්බන්ධ-තවත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4046"
}