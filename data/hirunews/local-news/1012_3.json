{
       "Source": "hirunews",
       "Timestamp": "Monday, 18 July 2022 - 11:34",
       "Headline": "හෙරොයින් සමග කොළඹ ස්ථාන කිහිපයකින් සැකකරුවන් තිදෙනෙක් අත්අඩංගුවට",
       "News Content": "කොළඹ අපරාධ කොට්ඨාසයේ නිලධාරීන්ට ලද තොරතුරක් අනුව පෑලියගොඩ පොලිස් වසමේ නවලෝක වටරවුම අසල සිදු කරන ලද වැටලීමක දී හෙරොයින් සන්තකයේ තබාගත් සැකකරුවෙක් අත්අඩංගුවට ගෙන තිබෙනවා.\nවයස අවුරුදු 33ක් වන සැකකරු ග්‍රෑන්ඩ්පාස් ප්‍රදේශයේ පදිංචිකරුවෙක්.\nඔහු සන්නතයේ තිබී හෙරොයින් ග්‍රෑම් 12ක් සහ මිලිග්‍රෑම් 800ක් හමුව තිබෙනවා.\nසැකකරු අද (18) කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතයි.\nමීට අමතරව හෙරොයින් ග්‍රෑම් 5ක් සහ මිලිග්‍රෑම් 6ක් සන්තකයේ තබා ගත් අයෙක් බොරැල්ල කොටා පාර දුම්‍ රිය පොල අසල දී අත්අඩංගුවට ගෙන තිබෙනවා.\nසැකකරු අවිස්සාවේල්ලකුඹුර ප්‍රදේශයේ පදිංචිකරුවෙක් වන අතර අද දින මාලිගාවත්ත මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nතව ද, හෙරොයින් ග්‍රෑම් 5යි මිලිග්‍රෑම් 180ක් සමග අයෙක් පෑලියගොඩ පිලපිටිය කනත්ත අසල දී අත්අඩංගුවට ගැනීමට පෑලියගොඩ පොලිස් ස්ථානයේ නිලධාරීන් විසින් කටයුතු කර තිබෙනවා.\nසැකකරු වයස අවුරුදු 53ක් වන කැලනිය ප්‍රදේශයේ පදිංචි කරුවෙක්.\nසැකකරුවා පොලිස් භාරයට ගෙන ප්‍රශ්න කිරීමේ දී, ඔහු විසින් ගෑස් විකුණුම් හල්වලට කඩා වැද එහි වූ හිස් ගෑස් සිලින්ඩර් සොරා ගත් සිදු වීමක් ද පවසා තිබෙනවා.\nසැකකරු අද(18) අලුත් කඩේ උසාවියට ඉදිරිපත් කිරීමට නියමිතයි.",
       "URL": "https://www.hirunews.lk/310277/හෙරොයින්-සමග-කොළඹ-ස්ථාන-කිහිපයකින්-සැකකරුවන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1012"
}