{
       "Source": "hirunews",
       "Timestamp": "Friday, 13 January 2023 - 15:27",
       "Headline": "මහනුවර ශ්‍රී කතරගම දේවාලයට නව බස්නායක නිලමේවරයෙක්",
       "News Content": "ඓතිහාසික මහනුවර ශ්‍රී කතරගම දේවාලයේ නව බස්නායක නිලමේවරයා ලෙස දමින්ද උඩුරාවන වැඩි ඡන්දයෙන් තේරී පත් වී තිබෙනවා.\nඉදිරි වසර හතර සදහා ඔහු තේරී පත්වුණේ මහනුවර දිස්ත්‍රික් ලේකම් කාර්යාලයේදී අද (13) පැවති ඡන්ද විමසීමේදීයි.\nඑහිදී දමින්ද උඩුරාවණට ඡන්ද 21 ක් හිමිවූ අතර, හිටපු බස්නායක නිලමේ ගැමුණු වලිසුන්දරට හිමි වුණේ ඡන්ද 6 ක් පමණයි.\nඡන්ද විමසීමෙන් පසුව උණුසුම් තත්ත්වයක් ද හටගත් අතර ඒ පරාජයට පත් ගැමුණු වලිසුන්දර එම ඡන්ද ප්‍රතිඵලය සම්බන්ධයෙන් විරෝධය පළ කිරීමත් සමඟයි.",
       "URL": "https://www.hirunews.lk/324947/මහනුවර-ශ්‍රී-කතරගම-දේවාලයට-නව-බස්නායක-නිලමේවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=605"
}