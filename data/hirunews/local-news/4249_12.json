{
       "Source": "hirunews",
       "Timestamp": "Friday, 27 October 2017 - 19:29",
       "Headline": "බුදු දහමේ අරුත සොයන විදෙස් ඉංජිනේරුවා",
       "News Content": "බුදු දහමේ යථාර්තය සොයායන විදේශිකයින් ශ්‍රී ලංකාවට සංක්‍රමණය වීම සුවිශේෂී කාරණයක්.\nඑලෙස පැමිණි විදේශිකයෙකු අපට හමුවන්නේ අවුකන පිළිම වහන්සේ ඉදිරිපිටදීයි.\nවෘත්තියෙන් කාර්මික ඉංජිනේරුවෙක් වන ජෝසෆ් ප්‍රිට්සර් ඔස්ට්‍රියානු ජාතිකයෙක්.\n1988 දී තම පවුලේ සාමාජිකයින් සමග පළමුවතාවට දී ශ්‍රී ලංකාවේ සංචාරය කරන මොහු දැඩි කැමැත්තක් දක්වන්නේ බෞද්ධ සිද්ධස්ථාන වැඳපුදා ගැනීම සඳහායි.\nඑහිදී අවුකන පිළිම වහන්සේ අභියසට එන මේ 51 හැවිරිදි විදේශිකයාට බුදුදහමේ යථාර්තය සොයා යාම කෙරෙහි උනන්දුවක් ඇතිවනවා.\nයළි යළිත් ශ්‍රී ලංකාවේ සංචාරය කරන ප්‍රිට්සර් බුදුදහම සහ සිද්ධස්ථාන පිළිබඳ අවබෝධයක් ලබාගන්නේ බෞද්ධ භික්ෂුන් වහන්සේලාගේ ආශ්‍රයෙන්.\nපසුගිය අගොස්තු මස යළි ශ්‍රී ලංකාවට පැමිණෙන මේ විදේශිකයාගේ නවාතැන වූයේ අවුකන රජමහා විහාරයයි.\nවිහාරාධිපති හිමියන් බැහැදැක අවුකන පිළිම වහන්සේ ආශ්‍රිතව බණ භාවනා කිරීමට ඔහු අවස්ථාව උදාකර ගන්නවා.\nඅලුයම 6 සිට උදෑසන 10 දක්වාත්ල පස්වරු 2 සිට රාත්‍රී කාලය දක්වාත්ල අවුකන පිළිම වහන්සේ ඉදිරිපිට භාවනා කිරීම ඉංජිනේරුවරයාගේ දෛනික පුරුද්දක්.\nඊට අමතරව ඔහු අවුකන පිළිම වහන්සේ වැඩසිටින පරිශ්‍රය පිරිසිදු කිරීමට කිසිම දිනක අමතක කරන්නේ නැහැ.\nඔස්ට්‍රියානු ජාතිකයෙකු වුවත්, ප්‍රිට්සර් අවුකන පිළිම වහන්සේ අලලා නිර්මාණය වූ සුනිල් එදිරිසිංහයන්ගේ මේ තරම් සියුමැලිද කලුගල් ගීතය පිළිබඳවද යම් අදහසක් ගෙන තිබීම විශේෂත්වයක්.",
       "URL": "https://www.hirunews.lk/174620/බුදු-දහමේ-අරුත-සොයන-විදෙස්-ඉංජිනේරුවා",
       "Category": "Local News",
       "Parent URL": "https://www.hirunews.lk/local-news.php?pageID=4249"
}