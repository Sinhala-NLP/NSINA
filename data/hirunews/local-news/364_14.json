{
       "Source": "hirunews",
       "Timestamp": "Saturday, 06 May 2023 - 22:56",
       "Headline": "වල් අලි ප්‍රහාරයකින් සෙබළෙක් මරුට",
       "News Content": "ගෝමරන්කඩවල කරගහවැව ගම්මානයට අද (06) සවස අලි රංචුවක් කඩා වැදී තිබෙනවා.\nඑම අලි රංචුව එළවීමට නිලධාරීන් පිරිසක් ඉදිරිපත් වී ඇති අතර එහි සිටි සිවිල් ආරක්ෂක බළකායේ භටයෙකුට වල් අලියකු පහරදී තිබෙන බවයි අප ප්‍රාදේශීය වාර්තාකරු සඳහන් කළේ.\nඅලියාගේ පහර දීමෙන් සිවිල් ආරක්ෂක නිළධාරියා එම අවස්ථාවේදීම මිය ගිය බව ගෝමරන්කඩවල පොලීසිය සඳහන් කළා.\nමෙසේ මියගොස් ඇත්තේ ආනන්ද ගාමිණි නැමැති සිවිල් ආරක්ෂක බළකායේ භටයෙක්.\nවනජීවී නිලධාරීන් සහ සිවිල් ආරක්ෂක බළකායේ කණ්ඩායමක් කරගහවැව ගම්මානයට කඩා වැදුණු වල් අලි රංචුව එළවීමට උත්සහ කිරීමේ දී අදාළ නිළධාරියාට මෙම පහර දීම සිදු වී ඇතැයි ගෝමරන්කඩවල පොලිසියේ නිලධාරියෙක් වැඩිදුරටත් සඳහන් කළා.",
       "URL": "https://www.hirunews.lk/334443/වල්-අලි-ප්‍රහාරයකින්-සෙබළෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=364"
}