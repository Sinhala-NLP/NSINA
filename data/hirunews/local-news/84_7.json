{
       "Source": "hirunews",
       "Timestamp": "Monday, 21 August 2023 - 10:22",
       "Headline": "බඹර ප්‍රහාරයෙන් බේරීමට ගිය පාසල් සිසුවෙක් ජීවිතක්ෂයට",
       "News Content": "පාසල් සිසුවෙක් ඉතා අවාසනාවන්ත ලෙස ජීවිතක්ෂයට පත්ව තිබෙනවා.\nබඹර ප්‍රහාරයකින් බේරීමට දිව යෑමේ දී ප්‍රපාතයකට ඇදවැටි මෙම සිසුවා ජීවිතක්ෂයට පත්ව ඇති බවයි වාර්තා වෙන්නේ.\nමෙලෙස ජීවිතක්ෂයට පත්ව ඇත්තේ 16 හැවිරිදි පාසල් සිසුවෙක් බව සඳහන්.\nබඹර ප්‍රහාරයෙන් බේරීමට තවත් තිදෙනෙකු සමග මෙම සිසුවා ද දිව යන අතරවාරයේ ගලකින් පහළට ඇද වැටී ඇති මෙම අනතුර සිදුව ඇති බවයි අප වාර්තාකරු සඳහන් වෙන්නේ.\nනුවරඑළිය බඹරකැලේවත්ත ප්‍රදේශයේ කැලෑවකදී ඊයේ (20) සවස මෙම අනතුර සිදුව ඇති අතර බඹර ප්‍රහාරයට ලක් වී ඇදවැටි සිටි සිසුවා කඩිනමින් නුවරඑළිය රෝහලට ඇතුළත් කර ඇති නමුත් ඔහු එහිදී ජීවිතක්ෂයට පත්ව ඇති බවයි වාර්තා වෙන්නේ.",
       "URL": "https://www.hirunews.lk/345556/බඹර-ප්‍රහාරයෙන්-බේරීමට-ගිය-පාසල්-සිසුවෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=84"
}