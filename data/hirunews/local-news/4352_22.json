{
       "Source": "hirunews",
       "Timestamp": "Saturday, 26 August 2017 - 13:16",
       "Headline": "නිට්ටඹුව ගින්න ගැන සොයන්න රස පරීක්ෂක වාර්තා කැඳවයි",
       "News Content": "නිට්ටඹුව - කලගෙඩිහේන ඉන්ධන පිරවුම්හලේ ඇති වූ ගින්නට  හේතුව රස පරීක්ෂක වාර්තාවෙන් පසුව ප්‍රකාශයට පත් කළ හැකි බව පොලීසිය ප්‍රකාශ කළා.\nගම්පහ පොලීසියේ උසස් නිලධාරියෙකු සඳහන් කළේ අත්අඩංගුවට ගත් බවුසර් රථයේ රියදුරු සහ සහායකයා ඉන්ධන භූගත ටැංකිවලට පොම්ප කිරීමේදී ගත යුතු ආරක්ෂක විධි විධාන නිසියාකාරව අනුගමනය කර නොමැති බවයි.\nනිට්ටඹුව - කලගෙඩිහේන ඉන්ධන පිරවුම්හලේ හට ගත් ගින්නෙන් පසු එහි ගිනි ගත් බවුසරයේ රියදුරු සහ සහායක ඊයේ පොලීසිය අත්අඩංගුවට ගත්තා.\nගම්පහ පොලීසිය සදහන් කළේ ඔවුන් අද ගම්පහ මහේස්ත්‍රාත් අධිකරණයට ඉදිරිපත් කිරීමට නියමිත බවයි.\nසැකකරුවන් කැකුණපොළ සහ ගෝනපොල ප්‍රදේශවල පදිංචිකරුවන් බව සදහන්.\nකොළඹ - නුවර ප්‍රධාන මාර්ගයේ නිට්ටඹුව - කලගෙඩිහේන ඉන්ධන පිරවුම්හලේ මෙම ගින්න හට ගත්තේ ඊයේ පස්වරු 1.30ට පමණයි.\nකෙසේ වෙතත් පැය දෙකකට පමණ පසු ගින්න සම්පූර්ණයෙන් මැඬ පැවැත්වීමට හැකි වුණා.\nගින්නෙන් ජීවිත හානි හෝ තුවාල කිසිවක් වාර්තා නොවූ අතර, ඉන්ධන පිරවුම්හලට දැඩි හානි සිදුවී තිබෙනවා.\nකෙසේ වෙතත්, ඉන්ධන හලට සිදුවූ අලාභය මෙතෙක් ගණන් බලා නැහැ.",
       "URL": "https://www.hirunews.lk/169422/නිට්ටඹුව-ගින්න-ගැන-සොයන්න-රස-පරීක්ෂක-වාර්තා-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4352"
}