{
       "Source": "hirunews",
       "Timestamp": "Sunday, 26 August 2018 - 10:23",
       "Headline": "ඕස්ට්‍රේලියානු ‘‘කකාඩු’’ නාවික අභ්‍යාසයට ශ්‍රී ලංකාවත්",
       "News Content": "ඕස්ට්‍රේලියාවේ පැවැත්වෙන කකාඩු ඒකාබද්ධ නාවික අභ්‍යාසය සඳහා ශ්‍රී ලංකාවද එක්වනවා.\nරාජකීය  ඕස්ට්‍රේලියානු නාවික හමුදා ට්විටර් ගිණුමේ දැක්වෙන්නේ ඒ සඳහා ශ්‍රී ලංකාව, මැලේසියාව ඇතුලූ රටවල් 27 ක නෞකා 23 ක්, ගුවන් යානා 21 ක් සහ නාවික භටයන් 3,000 ක් සහභාගිවන බවයි.\nකකාඩු කලාපයේ පැවැත්වෙන විශාලතම ජාත්‍යන්තර මුහුදු සහ ගුවන් අභ්‍යාසය ලෙසයි එමඟින් හඳුන්වාදී ඇත්තේ.\nඒ සඳහා සහභාගිවන ශ්‍රී ලංකා නාවික ඛණ්ඩය පසුගිය 20 වනදා ත්‍රිකුණාමලය වරායෙන්  ඕස්ට්‍රේලියාව බලා පිටත්ව ගොස් තිබෙනවා.\nඊට නිලධාරීන් 26 දෙනෙකු සහ නාවිකයන් 124 දෙනෙකු ඇතුලූ 150 දෙනෙකු ඇතුළත් වන අතර, ඔවුන් සිඳුරළ නෞකාව ලබන බදාදා  ඕස්ට්‍රේලියාවට ළඟාවීමට නියමිතයි.\nඅගෝස්තු 30 වනදා සිට සැප්තැම්බර් 15 වනදා දක්වා ඩාවින් වරාය කේන්ද්‍ර කොටගෙන උතුරු  ඕස්ට්‍රේලියානු මුහුදු තීරයේ මෙම නාවික අභ්‍යාසය පැවැත්වෙනු ඇති.",
       "URL": "https://www.hirunews.lk/198416/ඕස්ට්‍රේලියානු-කකාඩු-නාවික-අභ්‍යාසයට-ශ්‍රී-ලංකාවත්",
       "Category": "Local News",
       "Parent URL": "https://www.hirunews.lk/local-news.php?pageID=3780"
}