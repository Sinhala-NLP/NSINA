{
       "Source": "hirunews",
       "Timestamp": "Thursday, 10 March 2022 - 8:03",
       "Headline": "එල්.එන්.ජී ව්‍යාපෘතිය අඛණ්ඩ ව",
       "News Content": "ශ්‍රී ලංකාවේ එල්.එන්.ජී විදුලි ව්‍යාපෘති ක්‍රියාත්මක කිරීම සඳහා තවදුරටත් කැපවීමෙන් කටයුතු කරන බව නිව්ෆෝට්‍රස් එනර්ජි සමාගම පවසනවා.\nඒ, යුගදනවි ගිවිසුමට එරෙහි පෙත්සම් ශ්‍රේෂ්ඨාධිකරණය විසින් ප්‍රතික්ෂේප කිරීමෙන් පසු අදාළ කරුණු පිළිබඳ නිවේදනයක් නිකුත් කරමින්.\nඑහි දැක්වෙන්නේ ව්‍යාපෘතියට හිතකර අධිකරණ තීන්දුවෙන් පසු ඒ සඳහා වන කැපවීම තවදුරටත් ශක්තිමත්ව ඉදිරියට ගෙන යන බවයි.\nනිශ්චිත ගිවිසුමක් හරහා අදාළ ආයෝජනය ක්‍රියාත්මක බව සඳහන් කරන නිව්ෆෝට්‍රස් එනර්ජි සමාගම අධිකරණ තීන්දුව පිළිබඳව සතුටට පත්වන බවද පවසනවා.\nශ්‍රී ලංකාවට පිරිසිදු ඉන්ධන සහ දැරිය හැකි මිලකට විදුලිය ලබාදීම තම සැලසුම බවයි ඔවුන් සඳහන් කළේ.",
       "URL": "https://www.hirunews.lk/299118/එල්-එන්-ජී-ව්‍යාපෘතිය-අඛණ්ඩ-ව",
       "Category": "Local News",
       "Parent URL": "https://www.hirunews.lk/local-news.php?pageID=1303"
}