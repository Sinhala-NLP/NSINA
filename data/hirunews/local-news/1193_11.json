{
       "Source": "hirunews",
       "Timestamp": "Wednesday, 04 May 2022 - 7:44",
       "Headline": "පක්ෂ නායක රැස්වීමක් පෙරවරුවේ - අගමැතිගෙන් අද විශේෂ ප්‍රකාශයක්",
       "News Content": "නියෝජ්‍ය කතානායක ධුරය සම්බන්ධයෙන් සහ කථානායකවරයාට භාර දී ඇති විශ්වාසභංග යෝජනා සම්බන්ධයෙන් සාකච්ඡා කිරීම සඳහා විශේෂ පක්ෂ නායක රැස්වීමක් අද පැවැත්වෙනවා.\nඒ, පෙරවරු 9යි 15ට එම රැස්වීම පැවැත්වෙන්නේ කථානායක මහින්ද යාපා අබේවර්ධනගේ ප්‍රධානත්වයෙන්.\nපාර්ලිමේන්තුවේ මේ සතියේ කටයුතු සම්බන්ධයෙන්ද මෙහි දී සාකච්ඡා කරනු ඇති.\nඅග්‍රාමාත්‍ය මහින්ද රාජපක්ෂද අද පාර්ලිමේන්තුව හමුවේ විශේෂ ප්‍රකාශයක් සිදු කිරීමට නියමිත බව වාර්තාවනවා.\nකෙසේ වෙතත් කොළඹ ඊයේ පැවති මාධ්‍ය හමුවක දී පාර්ලිමේන්තු මන්ත්‍රී ජයන්ත සමරවීර කියා සිටියේ, අලුතින් බිහිවන ජාතික එකඟතා ආණ්ඩුව නව අගමැතිවරයෙකු පත් කරගන්නා බවයි.\nඅග්‍රාමාත්‍යවරයා එම ධුරයෙන් ඉවත් වන්නේ ද යන්න පිළිබඳ ඊයේ පැවති කැබිනට් තීරණ දැනුම්දීමේ මාධ්‍ය හමුවේ දී සම කැබිනට් ප්‍රකාශක අමාත්‍ය ආචාර්ය නාලක ගොඩහේවාගෙන් මාධ්‍යවේදීන් ප්‍රශ්න කළා.\nමේ අතර, දැනට අර්බුදයට ලක් වී ඇති නියෝජ්‍ය කතානායක ධූරය සඳහා සමගි ජන බලවේගයෙන්ද පාර්ලිමේන්තු මන්ත්‍රී ඉමිටියාස් බාකීර් මාකර්ගේ නම යෝජනා කිරීමට තීරණය කර ඇති බව පාර්ලිමේන්තු මන්ත්‍රී හර්ෂණ රාජකරුණා ප්‍රකාශ කළා.",
       "URL": "https://www.hirunews.lk/303448/පක්ෂ-නායක-රැස්වීමක්-පෙරවරුවේ-අගමැතිගෙන්-අද-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1193"
}