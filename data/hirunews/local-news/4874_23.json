{
       "Source": "hirunews",
       "Timestamp": "Sunday, 18 September 2016 - 10:44",
       "Headline": "මත්තෙගොඩත් ගින්නක්",
       "News Content": "කොට්ටාව - මත්තෙගොඩ ප්‍රදේශයේ පිහිටි සුපිරි වෙළඳසැලක අද පෙරවරුවේ ගින්නක් හටගෙන තිබෙනවා.\nඑය විවෘත කිරීමට පෙර දුමෙන් වැසී තිබී අතර අනතුරුවයි ප්‍රදේශවාසීන් ඒ පිළිබඳව ගිනි නිවීමේ ඒකකය දැනුවත් කර ඇත්තේ.\nගින්න නිවීම සඳහා කෝට්ටේ මහ නගර සභාවේ ගිනි නිවීමේ රථ දෙකක් එම ස්ථානයට පැමිණ ඇති අතර, ගින්නට හේතුව විදුලි කාන්දුවක් විය හැකි බවට ගිනි නිවීමේ නිලධාරීන් සැක පළ කරනවා.\nමේ අතර වත්තල හුණුපිටිය ප්‍රදේශයේ ප්ලාස්ටික් කර්මාන්තශාලාවක ඇතිවූ ගින්නද තවමත් පාලනය කරමින් සිටින බව කොළඹ ගිනි නිවීමේ ඒකකය කියා සිටියා.",
       "URL": "https://www.hirunews.lk/143229/මත්තෙගොඩත්-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4874"
}