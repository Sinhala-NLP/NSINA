{
       "Source": "hirunews",
       "Timestamp": "Thursday, 31 March 2022 - 14:26",
       "Headline": "බාල වයස්කාර දැරියක් ලිංගික කටයුතු සදහා යොදවා මුදල් ඉපයූ සැකකරුට ඇප",
       "News Content": "බාල වයස්කාර දැරියක් ලිංගික කටයුතු සඳහා මුදලට අලෙවි කිරීමේ ජාවාරමක නිරත වෙමින් රුපියල් කෝටි ගණනාවක් වටිනා වත්කම් නීතිවිරෝධි ලෙස උපයා ගැනීමේ චෝදනාවට අත්අඩංගුවට ගෙන රක්ෂිත බන්ධනාගරගත කළ සැකකරුවෙකුට ඇප මත මුදා හැර තිබෙනවා.\nකොළඹ වැඩබලන ප්‍රධාන මහේස්ත්‍රාත් චන්දිම ලියනගේ හමුවට ඉදිරිපත් කිරීමෙන් අනතුරුවයි, අද (31) ඔහුට රුපියල් ලක්ෂ 100 බැගින් වු ශරීර ඇප තුනක් මත මුදා හැරීමට නියෝග කරනු ලැබුවේ.\nළමා ආරක්ෂණ අධිකාරිය විසින් සිදුකළ විමර්ශනවලින් අනතුරුව අපරාධ පරීක්ෂණ දෙපාර්තමේන්තුවේ නීති විරෝධි වත්කම් ඉපයීමේ අංශය වැඩිදුර විමර්ශන සිදුකර තිබුණා.\nඑහිදී සැකකරු මුදල් හා දේපල නීති විරෝධි අන්දමින් උපයාගෙන ඇති බවට අනාවරණ වී ඇත්තේ.\nනඩුව ලබන ජුනි 30 වනදා යළි කැඳවීමට නියමිතයි.",
       "URL": "https://www.hirunews.lk/300860/බාල-වයස්කාර-දැරියක්-ලිංගික-කටයුතු-සදහා-යොදවා-මුදල්-ඉපයූ-සැකකරුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1259"
}