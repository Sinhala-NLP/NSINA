{
       "Source": "hirunews",
       "Timestamp": "Tuesday, 25 April 2017 - 18:44",
       "Headline": "කසළ කළමනාකරණය ගැන ඉගෙනගන්න රටගිය නිලධාරීන් පිළිබඳ ජනපති වාර්තාවක් ඉල්ලයි",
       "News Content": "කසළ කළමනාකරණය වෙනුවෙන් පුහුණු සහ නිරීක්ෂණ කටයුතු සදහා පසුගිය වසර 05 ක කාලය තුලදී විදේශ ගතවු නිළධාරින් පිළිබද වාර්තාවක් ලබාදෙන ලෙස ජනාධිපති මෛත්‍රීපාල සිරිසේන නියෝග කර තිබෙනවා.\nඒ, කොළඹ සහ තදාසන්න ප්‍රදේශවල කසළ කළමනාකරණය විධිමත් කිරිම පිලිබද අද පෙරවරුවේ ජනාධිපති කාර්යාලයේ පැවති සාකච්ජාවට එක්වෙමින්.\nමීතොටමුල්ල කසල කන්ද නායයෑමෙන් විපතට පත් පවුල් සදහා තාවකාලික නිවාස ලබාගැනිම වෙනුවෙන් මසකට රුපියල් 50,000 බැගින් මාස තුනක කාලයක් ගෙවීමට නියමිත මුදල් එකවර එම පවුල් වෙත ලබා දෙන ලෙසද ජනාධිපතිවරයා එහිදි උපදෙස් ලබා දුන් බවයි ජනාධිපති මාධ්‍ය අංශය නිවේදනය කලේ.\nමීතොටමුල්ල කසළ කන්දේ අවදානම මේ වන විට පාලනය කර ඇති බව පැවසූ  නාගරික සංවර්ධන අධිකාරියේ නිළධාරින් ඉදිරි මාස දෙකක කාලය තුල ඒ සදහා අවසන් තීරණයකට එළඹෙන බවද මෙහිදී ජනාධිපතිවරයාට සහතික වි තිබෙනවා.",
       "URL": "https://www.hirunews.lk/159964/කසළ-කළමනාකරණය-ගැන-ඉගෙනගන්න-රටගිය-නිලධාරීන්-පිළිබඳ-ජනපති-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4547"
}