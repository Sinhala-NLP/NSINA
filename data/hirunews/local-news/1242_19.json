{
       "Source": "hirunews",
       "Timestamp": "Friday, 08 April 2022 - 14:00",
       "Headline": "තවමත් මුදල් ඇමති අලි සබ්‍රි යි - රාජ්‍ය ඇමති කංචන (වීඩියෝ)",
       "News Content": "ජනාධිපතිවරයා ඉල්ලා අස්වීම භාර නොගත් බැවින්, මුදල් අමාත්‍ය ධුරයේ ජනාධිපති නීතීඥ අලි සබ්රි තවදුරටත් කටයුතු කරන බව රාජ්‍ය අමාත්‍ය කංචන විජේසේකර අද (08) පාර්ලිමේන්තුවේ දී ප්‍රකාශ කළා.\nඒ, ශ්‍රී ලංකාව සම්බන්ධයෙන් වන ජාත්‍යන්තර මූල්‍ය අරමුදලේ වාර්තාව පිළිබඳව දැන් පැවැත්වෙන කල් තැබීමේ විවාදයේදියි.\nපාර්ලිමේන්තු මන්ත්‍රී හර්ෂ ද සිල්වා, මුදල් අමාත්‍යවරයෙකු නොමැතිවීම සම්බන්ධයෙන් සභාවේ අවධානය යොමු කිරීමත් සමඟයි රාජ්‍ය අමාත්‍ය කංචන විජේසේකර මේ බව කියා සිටියේ.\nමීට පෙර අලි සබ්‍රි මන්ත්‍රීවරයා අධිකරණ අමත්‍යවරයා වශයෙන් කටයුතු කළ අතර, මුදල් අමාත්‍යවරයා වූයෙ බැසිල් රාජපක්ෂයි.",
       "URL": "https://www.hirunews.lk/301490/තවමත්-මුදල්-ඇමති-අලි-සබ්‍රි-යි-රාජ්‍ය-ඇමති-කංචන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1242"
}