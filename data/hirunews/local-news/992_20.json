{
       "Source": "hirunews",
       "Timestamp": "Tuesday, 26 July 2022 - 8:18",
       "Headline": "රුසියාව යුරෝපයට ගෑස් සැපයුම නවතයි",
       "News Content": "නඩත්තු කටයුත්තක් හේතුවෙන් යුරෝපා රටවලට යළි ගෑස් සැපයුම නවතා දමන බව රුසියානු බලශක්ති දැවැන්තයා වන ගෑස්පොරොම් ප්‍රකාශ කළා.\nඑම ආයතනය සඳහන් කළේ ගෑස් සපයන එක් නල මාර්ගයක ටර්බයිනයක් නැවැත්වීම හේතුවෙන් දෛනික ගෑස් නිෂ්පාදනය සියයට 20ක් අඩු කරන බවයි.\nඑය වර්තමාන සැපයුම් මට්ටම අඩකින් අඩු කිරීමක් බවද ඔවුන් ප්‍රකාශ කළා.\nකෙසේ වෙතත් ජර්මනිය සඳහන් කළේ, මෙය තාක්ෂණ දෝෂයක් නොවන බවයි.\nරුසියාව මෙවැනි ක්‍රියාමාර්ගවලට එළඹෙන්නේ සිතාමතා බවටයි ඔවුන් චෝදනා කළේ.\nරුසියාවේ සිට ජර්මනියට ගෑස් රැගෙන යන නල මාර්ගය මෙම මාසයේ මුල දී දින 10ක නඩත්තු කටයුත්තක් සඳහා රුසියාව මීට පෙර වසා දැමුවා.",
       "URL": "https://www.hirunews.lk/310968/රුසියාව-යුරෝපයට-ගෑස්-සැපයුම-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=992"
}