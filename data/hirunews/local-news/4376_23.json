{
       "Source": "hirunews",
       "Timestamp": "Friday, 11 August 2017 - 7:54",
       "Headline": "අත්තිඩියේ පෞද්ගලික බැංකුවකින් කොල්ලකන ලද මුදල ගණනය කෙරේ",
       "News Content": "අත්තිඩිය ප්‍රදේශයේ පෞද්ගලික බැංකුවකට ඊයේ පැමිණි කොල්ලකරුවන් දෙදෙනා රුපියල් 3,436,200 ක් පැහැරගෙන ගොස් ඇතැයි පොලිසිය පවසනවා.\nගල්කිස්ස පොලිසිය සැකකරුවන් සොයා විමර්ශණ ආරම්භ කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅත්තිඩිය ප්‍රදේශයේ පෞද්ගලික බැංකුවක් කොල්ලකෑමට පැමිණි පුද්ගලයින් දෙදෙනෙකු ඊයේ සිදුකළ වෙඩි තැබීමකින් එහි ආරක්ෂකයෙකු මියගොස් තවත් අයෙකු බරපතල තුවාල ලැබුවා.\nමොවුන් බැංකුවට පැමිණි පුද්ගලයෙකු සතුව තිබූ මුදල් ද කොල්ලකා පලාගොස් ඇති බවයි පොලිසිය ප්‍රකාශ කළේ.\nෆුල්ෆේස් හෙල්මට් පැලඳ යතුරුපැදියකින් සැකකරුවන් පැමිණ ඇති බව මූලික පරීක්ෂණවලදී හෙලි වී තිබෙනවා.\nමේ අතර ඊයේ දහවල් දෙහිවල ප්‍රදේශයේ මූල්‍ය ආයතනයක් ද කොල්ලකෑමට පිරිසක් පැමිණ  ඇති අතර එය ව්‍යර්ථ වී තිබෙනවා.\nමෙම සිද්ධීන් දෙකටම පැමිණියේ එකම පිරිසක්ද යන්න සොයා මේ වනවිට පරීක්ෂණ ආරම්භ කර ඇති බවයි පොලිසිය සදහන් කළේ.",
       "URL": "https://www.hirunews.lk/168141/අත්තිඩියේ-පෞද්ගලික-බැංකුවකින්-කොල්ලකන-ලද-මුදල-ගණනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4376"
}