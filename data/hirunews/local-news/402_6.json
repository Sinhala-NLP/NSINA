{
       "Source": "hirunews",
       "Timestamp": "Thursday, 20 April 2023 - 15:13",
       "Headline": "සඟවා තිබූ පුපුරණ ද්‍රව්‍ය තොගයක් උදයපුරම් වෙරළෙන්",
       "News Content": "නීතිවිරෝධි ධීවර කටයුතු සඳහා යොදා ගැනීමට සඟවා තිබූ බවට සැකකෙරෙන වෝටර් ජෙල් 25 ක් යාපනය - උදයපුරම් වෙරළේ තිබී සොයාගෙන තිබෙනවා.\nනාවික හමුදාව සඳහන් කළේ, ඔවුන්ට ලද තොරතුරක් මත උතුරු නාවික විධානයේ නිලධාරින් කණ්ඩායමක් ඊයේ සිදුකළ විශේෂ සෝදිසි මෙහෙයුමකදී පදුරක් යට සඟවා තිබූ සැකකටයුතු උරයක තිබී මේවා සොයාගත් බවයි .\nනීතිවිරෝධි ලෙස පුපුරණ ද්‍රව්‍ය භාවිතකර ධීවර කටයුතුවල නිරත වීමෙන් සාගරික පරිසර පද්ධතියට සිදුවන හානිය වැළැක්වීම සඳහා තවදුරටත් සෝදිසි මෙහෙයුම් සිදුකරන බවද නාවික හමුදාව ප්‍රකාශ කළා.",
       "URL": "https://www.hirunews.lk/333004/සඟවා-තිබූ-පුපුරණ-ද්‍රව්‍ය-තොගයක්-උදයපුරම්-වෙරළෙන්",
       "Category": "Local News",
       "Parent URL": "https://www.hirunews.lk/local-news.php?pageID=402"
}