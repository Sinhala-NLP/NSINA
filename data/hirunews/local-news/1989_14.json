{
       "Source": "hirunews",
       "Timestamp": "Wednesday, 28 April 2021 - 21:03",
       "Headline": "මීරිගම දරුවාට පහරදීමේ  සිද්ධියට මව සහ මිත්තණිය අත්අඩංගුවට (වීඩියෝ)",
       "News Content": "මීරිගම ප්‍රදේශයේ දරුවෙකුට මව විසින් පහරදෙනු ලැබූ සිද්ධිය සම්බන්ධයෙන් පල්ලෙවෙල පොලිසිය අදාල මව හා ඇගේ මිත්තණිය අත්අඩංගුවට ගෙන තිබෙනවා.\nඅදාල කාන්තාවන් අත්තනගල්ල මහේස්ත්‍රාත්වරයා හමුවට ඉදිරිපත් කිරීමෙන් අනතුරුව රුපියල් ලක්ෂ 05 ක ශරීර ඇප මත නිදහස් කර ඇත්තේ දරුවන්ට යළි හිරිහැර නොකරන ලෙස අවවාද කරමින්.\nමවක විසින් දරුවෙකුට පහරදෙන මෙම සිදුවීම වාර්තා වී තිබුනේ මීරිගම - ඉඹුලන්වල ප්‍රදේශයෙන්.\nදරුවන් 04 දෙනෙකුගෙන් යුතු පවුලක බාල දරුවා වන මොහු සිය මිත්තණියට පා පහරක් එල්ල කර ඇති අතර ඊට සමාව ගන්නා ලෙස බල කරමින් දරුවාගේ මව මෙලෙස පහරදී තිබෙනවා.\nපිරිවෙනක අධ්‍යාපනය ලබන මෙම දරුවා පහර කෑමට ලක්ව තිබුණේ, අළුත් අවුරුදු නිවාඩුවට නිවසට පැමිණ සිටි අවස්ථාවේයි.\nපහරදෙන දර්ශන අසල්වාසියෙකු විසින් රූගත කර තිබූ අතර, ඒ අනුව පොලිසිය සිද්ධිය සම්බන්ධයෙන් විමර්ශන ආරම්භ කළා.\nඒ අනුව සිද්ධිය සම්බන්ධයෙන් විමර්ශනයට දරුවා, ඔහුගේ මව පියා හා මිත්තණිය පල්ලෙවෙල පොලිසියටඊයේ කැඳවා තිබුණා.",
       "URL": "https://www.hirunews.lk/269828/මීරිගම-දරුවාට-පහරදීමේ-සිද්ධියට-මව-සහ-මිත්තණිය-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1989"
}