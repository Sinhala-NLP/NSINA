{
       "Source": "hirunews",
       "Timestamp": "Thursday, 16 March 2023 - 22:21",
       "Headline": "පස් කන්දක් කඩා වැටෙයි - ප්‍රධාන මාර්ගයක් අවහිර වෙයි",
       "News Content": "පවතින අයහපත් කාලගුණය හේතුවෙන් ගාල්ල - යක්කලමුල්ල ප්‍රධාන මාර්ගයට පස් කන්දක් කඩා වැටී අවහිර වී තිබෙනවා.\nයක්කලමුල්ල නගරයේ රජයේ බැංකුවක් අසල පිහිටා ඇති පස් කන්දක් අද (16) සවස මෙලෙස මහා මාර්ගයට කඩා වැටීම හේතුවෙනි මාර්ගය අවහිර වී ඇත්තේ.\nයක්කලමුල්ල පොලිසිය පැවසුවේ ගාල්ල සිට යක්කලමුල්ල දක්වාත් යක්කලමුල්ලේ සිට ගාල්ල දක්වාත් ගමන් ගන්නා වාහන විකල්ප මාර්ග ඔස්සේ ධාවනය කිරීමට පියවර ගන්නා ලෙස දැනුම්දෙන බවයි.\nකෙසේ වෙතත් මේ වන විටත් එම පස් කන්ද ඉවත් කිරීමට පියවර ගනිමින් සිටින බව ද ගාලු දිස්ත්‍රික් ආපදා කළමනාකරණ ඒකකය පවසනවා.",
       "URL": "https://www.hirunews.lk/330157/පස්-කන්දක්-කඩා-වැටෙයි-ප්‍රධාන-මාර්ගයක්-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=471"
}