{
       "Source": "hirunews",
       "Timestamp": "Friday, 27 November 2020 - 14:30",
       "Headline": "මධ්‍යම තැපැල් හුවමාරුවේ කාර්ය මණ්ඩල සාමාජිකයින්ට දැනුම්දීමක්",
       "News Content": "හුදකලා කර ඇති ප්‍රදේශයන් හැර අනෙකුත් ප්‍රදේශවල පදිංචි මධ්‍යම තැපැල් හුවමාරුවේ කාර්ය මණ්ඩල සාමාජිකයින් වහා සේවයට වාර්තා කළ යුතු බව තැපැල්පති රංජිත් ආරියරත්න ප්‍රකාශ කළා.\nමධ්‍යම තැපැල් හුවමාරුවේ මෙහෙයුම් කටයුතු පූර්ණ සෞඛ්‍යාරක්ෂිත ක්‍රම අනුගමනය කරමින් මේ වනවිට ආරම්භ කර ඇති බවයි නිවේදනයක් නිකුත් කරමින් තැපැල්පතිවරයා සඳහන් කළේ.\nඔහු අදාළ නිවේදනයෙන් වැඩිදුරටත් දක්වා ඇත්තේ කාර්ය මණ්ඩල සාමාජිකයින් තම සේවා අංශයේ සහකාර අධිකාරි අමතා එම උපදෙස් අනුව මෙලෙස සේවයට වාර්තා කළ යුතු බවයි.",
       "URL": "https://www.hirunews.lk/255716/මධ්‍යම-තැපැල්-හුවමාරුවේ-කාර්ය-මණ්ඩල-සාමාජිකයින්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2309"
}