{
       "Source": "hirunews",
       "Timestamp": "Saturday, 23 September 2023 - 12:21",
       "Headline": "හොකී ක්‍රීඩකයෙක් වූ සිසුවා දිය රකුසාට බිලි",
       "News Content": "පාසල් සිසුවෙක් දිය රකුසාට බිලි වී තිබෙනවා.\nකඹුරුපිටිය, සපුගොඩ ප්‍රදේශයේ දී නිල්වලා ගඟේ අතු ගංගාවක් වන කිරම ආරේ දිය නෑමට ගිය 13 හැවිරිදි පාසල් සිසුවෙක් මෙලෙස ජීවිතක්ෂයට පත් වී ඇති බවයි වාර්තා වෙන්නේ.\nමෙලෙස ජීවිතක්ෂයට පත් ව ඇත්තේ, කඹුරුපිටිය, උල්ලල ප්‍රදේශයේ පදිංචි සිසුවෙක් වන අතර ඔහු පාසලේ 14න් පහළ හොකී කණ්ඩායම නියෝජනය කළ අයකු බව සඳහන්.\nඅනතුර සිදු වූ ස්ථානයේ සිට මීටර් 500ක් පමණ ඈතින් සිසුවා ගේ සිරුර ගොඩගෙන තිබෙනවා.\nනමුත් ඒ වනවිට හෝරා තුනක් පමණ ගෙවී ගොස් අවසන්.\nකෙසේ වෙතත් කවුරුපිටිය රෝහලට මෙම සිසුවා ඇතුළත් කරන විටත් ඔහු ජීවිතක්ෂයට පත්ව ඇති බවයි වාර්තා වෙන්නේ.",
       "URL": "https://www.hirunews.lk/349166/හොකී-ක්‍රීඩකයෙක්-වූ-සිසුවා-දිය-රකුසාට-බිලි",
       "Category": "Local News",
       "Parent URL": "https://www.hirunews.lk/local-news.php?pageID=11"
}