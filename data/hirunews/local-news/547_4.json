{
       "Source": "hirunews",
       "Timestamp": "Thursday, 09 February 2023 - 15:10",
       "Headline": "තේ කර්මාන්තයට ගෘහස්තව තේ නිෂ්පාදනය කිරීමේ ක්‍රියාවලියක් හඳුන්වා දෙයි (වීඩියෝ)",
       "News Content": "මෙරටට විදේශ විනිමය ගලා එන ප්‍රධාන අපනයන බෝගයත් ලෙස මෙන්ම ලෝකයේ ඉතා ඉහළ ඉල්ලුමක් පවතින පානයක් ලෙසත් මෙරට තේ සඳහා ඉතා සුවිශේෂී ස්ථානයක් හිමිවී තිබෙනවා.\nමෙරට තේ අපනයනය සඳහා අවශ්‍යය තේ නිෂ්පාදනයේ දී මෙතෙක් පැවති මහා පරිමාන තේ නිෂ්පාදන ක්‍රියාවලිය හේතුවෙන් කුඩා පරිමාන තේ වතු හිමියන් දැඩි අපහසුතාවට පත්වී සිටියා.\nනමුත් මෙතෙක් පැවති සාම්ප්‍රදායික නිෂ්පාදනයට අමතරව කුඩා තේ වතු හිමියන්ට ද වැඩි ආදායමක් ලබා ගැනීමට හැකි වන පරිදි ගෘහස්ථ තේ නිෂ්පාදන ක්‍රියාවලියක් ලෙස අතින් තේ නිෂ්පාදන කිරීමේ ක්‍රියාවලියක් හදුන්වා දී තිබෙනවා.\nඑමගින් කුඩා තේ වතු හිමියන්ට තම නිවෙස් තුළ සිටම තේ නිෂ්පාදනය කිරීමේ හැකියාව පවතින අතර එලෙස නිෂ්පාදනය කරන තේ කිලොවක් ඩොලර් 40 - 45 වැනි මිලකට අලෙවි කිරීමේ හැකියාව ද පවතිනවා.",
       "URL": "https://www.hirunews.lk/327042/තේ-කර්මාන්තයට-ගෘහස්තව-තේ-නිෂ්පාදනය-කිරීමේ-ක්‍රියාවලියක්-හඳුන්වා-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=547"
}