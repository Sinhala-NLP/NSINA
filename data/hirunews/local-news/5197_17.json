{
       "Source": "hirunews",
       "Timestamp": "Sunday, 24 January 2016 - 17:03",
       "Headline": "හලාවත දුපතක මහා පරිමාණ මත්පැන් නිෂ්පාදනාගාරයක්",
       "News Content": "හලාවත - කලපු ප්‍රදේශයේ දුපතක නීතිවිරෝධීව පවත්වාගෙන ගිය මහා පරිමාණ මත්පැන් නිෂ්පාදනාගාරයක් වැටලීමට වලාන දුෂණ මර්දන ඒකකය අද සමත් වුණා.\nමත්පැන් නිෂ්පාදනයට යොදා ගන්නා ගෝඩා ලීටර් 28000ක් සහ නිෂ්පාදනය කරන ලද මත්පැන් ලීටර් 75000ක් ද මෙහිදී සොයා ගත් බවයි වැටලීමට එක්වූ නිලධාරියෙකු හිරු ප්‍රවෘත්ති අංශයට සඳහන් කළේ.\nදීර්ඝ කාලයක් පුරා මෙම දුපතෙහි නීතිවිරෝධී ලෙස මත්පැන් නිෂ්පාදනය කර ඇති බවට කරුණු අනාවරණ වී තිබෙනවා.\nසිද්ධිය සම්බන්ධයෙන් එක් සැකකරුවෙකු අත්අඩංගුවට ගත්තා.",
       "URL": "https://www.hirunews.lk/124657/හලාවත-දුපතක-මහා-පරිමාණ-මත්පැන්-නිෂ්පාදනාගාරයක්",
       "Category": "Local News",
       "Parent URL": "https://www.hirunews.lk/local-news.php?pageID=5197"
}