{
       "Source": "hirunews",
       "Timestamp": "Saturday, 03 July 2021 - 7:29",
       "Headline": "නැව් කප්පිත්තෙකුත් බාල වයස්කාර දැරිය අපයෝජනය කරලා (වීඩියෝ)",
       "News Content": "පහළොස් හැවිරිදි බාල වයස්කාර දැරියක් අන්තර්ජාලය ඔස්සේ ලිංගික කටයුතු සඳහා අලෙවි කිරීමේ සිද්ධියට මේ දක්වා පුද්ගලයින් විසි එක් දෙනකු අත්අඩංගුවට ගෙන ඇති බව පොලිස් මාධ්‍ය ප්‍රකාශක ජේෂ්ඨ නියෝජ්‍ය පොලිස්පති අජිත් රෝහණ පවසනවා.\nමෙලෙස අත්අඩංගුවට ගත් පුද්ගලයින් අතරෙන් 20 දෙනෙකු අදාළ දැරිය ලිංගික කටයුතු සඳහා අපයෝජනය කළ පුද්ගලයින් වන අතර ඉතිරි  හය දෙනා අදාළ දැරියලිංගික කටයුතු සඳහා අලෙවි කළ සහ ප්‍රවාහනය කළ පුද්ගලයින් වනවා.\nමෙලෙස අත්අඩංගුවට ගත් පුද්ගලයින් අතර අදාළ දැරියගේ මව සහ මෙම දැරිය අන්තර්ජාලයේ අලෙවි කිරිම සඳහා වන දැන්වීම සකස් කළ පුද්ගලයා ද වනවා.\nමීට අමතරව මෙම සිද්ධිය සම්බන්ධයෙන් වැඩිදුරටත් සිදුකරන ලද විමර්ශන වලදී මෙම බාලවයස්කාර දැරිය ලිංගික කටයුතු සඳහා පරිහරණය කළ නැවක කපිතාන්වරයෙක් සහ ඔහුගේ සහායකයාත් අත්අඩංගුවට ගෙන තිබෙනවා.\nපෙරේදා දිනයේදීයි අත්අඩංගුවට ගත් පුද්ගලයින් අතර මැණික් ව්‍යාපාරිකයෙකු ද සිටින බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහන වැඩිදුරටත් පවසා සිටියේ.\nමේ අනුව අදාළ දැරිය ලිංගික අපයෝජනය කිරීමේ සිද්ධියට මේ වනවිට පුද්ගලයින් 26 දෙනෙක් අත්අඩංගුවට ගෙන තිබෙනවා.\nසිදුකරන විමර්ශන අනුව තවත් පුද්ගලයින් 16 දෙනකු පමණ අත්අඩංගුවට ගැනීමට නියමිත බවයි පොලිස් මාධ්‍ය ප්‍රකාශකවරයා වැඩිදුරටත් කියා සිටියේ.\nඅත්අඩංගුවට ගත් පුද්ගලයින් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/275913/නැව්-කප්පිත්තෙකුත්-බාල-වයස්කාර-දැරිය-අපයෝජනය-කරලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1845"
}