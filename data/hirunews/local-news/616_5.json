{
       "Source": "hirunews",
       "Timestamp": "Sunday, 08 January 2023 - 10:56",
       "Headline": "රට වළපල්ලට ගියත් මන්ත්‍රී රක්ෂණාවරණ මුදල ඉහළට",
       "News Content": "රට දැඩි ආර්ථික උද්ධමනයක ගිලී ඇති මොහොතක තවමත් මන්ත්‍රී වරප්‍රසාද ලඝු නොකර ඇති බවට සති අන්ත පුවත් පතක් වාර්තා කරනවා.\nඑම පුවත් පත සිදු කරන වාර්තාව අනුව ජනතාව බදු පීඩිත මට්ටමක සිටිය ද, මන්ත්‍රීවරුන්ගේ රක්ෂණ යෝජනා ක්‍රමයේ පවතින මුදල වැඩිකර තිබෙනවා.\nඒ අනුව පෙර පැවති රක්ෂණාවරණ මුදල රුපියල් ලක්ෂ 08කින් ඉහළ නංවා ඇති බවයි එම සති අන්ත පුවත්පත වාර්තා කරන්නේ.\nමෙම නව මන්ත්‍රී රක්ෂණාවරණ මුදල ජනවාරි මස 01 වැනිදින සිට ක්‍රියාත්මක වන පරිදි රුපියල් ලක්ෂ 200,000 සිට මිලියනයක් දක්වා ඉහළ නංවා තිබෙනවා.\nමන්ත්‍රීවරුන්ගේ රක්ෂණාවරණ ගාස්තු ඉහළ නැංවීම පිළිබඳ වන යෝජනාව පාර්ලිමේන්තුවේ ගෘහ කටයුතු පිළිබඳ කාරක සභාව විසින් අනුමත කිරීමෙන් අනතුරුව කැබිනට් මණ්ඩලයෙන් ද ඊට පූර්ණ අනුමැතිය හිමිවුණා.\nඑක් මන්ත්‍රීවරයෙකුගේ රක්ෂණාවරණය සඳහා වාරිකය වශයෙන් වාර්ෂිකව රුපියල් 220,000ක් ගෙවීමට ද සිදුවන බවයි එම පුවත්පතෙහි දැක්වෙන්නේ.\nඒ අනුව කතානායක ඇතුළු පාර්ලිමේන්තුවේ මන්ත්‍රීවරු 225 සඳහා වාර්ෂිකව රුපියල් මිලියන 49.5ක මුදලක් රජයට වැය කිරීමට සිදු වන්නේ, රටේ ජනතාවගේ ගැටලු විසඳීමට ද යහපත් මූල්‍ය පසුබිමක් ද නොමැති තත්ත්වයක් උඩ වීම විස්මයජනක කාරණයක්.",
       "URL": "https://www.hirunews.lk/324536/රට-වළපල්ලට-ගියත්-මන්ත්‍රී-රක්ෂණාවරණ-මුදල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=616"
}