{
       "Source": "hirunews",
       "Timestamp": "Wednesday, 13 February 2019 - 8:49",
       "Headline": "මෝටර් රථයකින් ගංජා ප්‍රවාහනය කළ දෙදෙනෙකු අත්අඩංගුවට",
       "News Content": "මෝටර් රථයකින් ගංජා ප්‍රවාහනය කරමින් සිටි පුද්ගලයින් දෙදෙනෙකු නොච්චියාගම - හල්මිල්ලකුලම වැව් බැම්ම මතදී අත්අඩංගුවට ගෙන තිබෙනවා.\nඒ නොච්චියාගම පොලීස් ස්ථානයට ලද තොරතුරක් මත ඊයේ සිදුකළ වැටලීමකදීයි.\nසැකකරුවන් වයස අවුරුදු 30 ක සහ 40 හැවිරිදි වේයන්ගොඩ ප්‍රදේශයේ පදිංචි පුද්ගලයින් දෙදෙනෙක් බවයි පොලීසිය ප්‍රකාශ කළේ.\nමොවුන් සන්තකයේ තිබී ගංජා කිලෝ 5 කට අධික ප්‍රමාණයක් සොයා ගෙන ඇති අතර, අද තඹුත්තේගම මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/210302/මෝටර්-රථයකින්-ගංජා-ප්‍රවාහනය-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3504"
}