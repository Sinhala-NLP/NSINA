{
       "Source": "hirunews",
       "Timestamp": "Sunday, 10 July 2022 - 14:37",
       "Headline": "අලුත් නායකයෙක් වෙනුවෙන් ශ්‍රීලනිපයෙන් යෝජනා 10ක් (වීඩියෝ)",
       "News Content": "ශ්‍රී ලංකා නිදහස් පක්ෂය වෙනුවෙන් එහි සභාපති හිටපු ජනාධිපති මෛත්‍රීපාල සිරිසේන පවතින තත්තවය සම්බන්ධයෙන් විශේෂ මාධ්‍ය නිවේදනයක් නිකුත් කර තිබෙනවා.\nයෝජනා 10කින් සමන්විත එම නිවේදනයෙන් අවධාරණය කර ඇත්තේ ජනාධිපතිවරයා සහ අග්‍රාමාත්‍යවරයා වහාම ධුරවලින් ඉල්ලා අස්වී වැඩ\nබලන ජනාධිපතිවරයා ලෙස කථානායකවරයා පත්කර ගත යුතු බවයි.\nමීට අමතරව යෝජිත සර්ව පාක්ෂික අන්තර්කාලීන ආණ්ඩුව ස්ථාපිත කිරීම සඳහා පාර්ලිමේන්තුව නියෝජනය කරන සියළු දේශපාලන පක්ෂ\nනායකයින්ගෙන් සමන්විත වන ජාතික විධායක සභාවක් හෝ නායකත්ව මණ්ඩලයක් ස්ථානය කළ යුතු බව ද ඉන් යෝජනා කර තිබෙනවා.\nඑම ජාතික විධායක සභාවේ හෝ නායකත්ව මණ්ඩලයේ, සිවිල් ක්‍රියාකාරීන්, විද්වතුන් හා වෘත්තිකයන්ගේ එකඟතාවයෙන් යුක්තව ජනාධිපති හා අගමැති පත් කර ගතයුතු බවටයි ශ්‍රී ලංකා නිදහස් පක්ෂය යෝජනා කර ඇත්තේ.",
       "URL": "https://www.hirunews.lk/309601/අලුත්-නායකයෙක්-වෙනුවෙන්-ශ්‍රීලනිපයෙන්-යෝජනා-10ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1032"
}