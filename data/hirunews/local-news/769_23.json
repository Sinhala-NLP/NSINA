{
       "Source": "hirunews",
       "Timestamp": "Saturday, 29 October 2022 - 20:03",
       "Headline": "ප්‍රියමාලි තොවිලයකට ගෙන ගිය ලක්ෂ 8ක රන් මාලයක් ගැනත් තොරතුරු",
       "News Content": "මහා පරිමාණයෙන් මූල්‍ය වංචා සිදුකිරීමේ චෝදනාව මත දැනට රක්ෂිත බන්ධනාගාරගත කර සිටින තිළිණි ප්‍රියමාලි, තොවිල් ශාන්තිකර්මයකට බව පවසමින් වංචා කර ලබා ගත් රන් මාලයක් ව්‍යාපාරිකයෙකු විසින් මිලට ගැනීමක් සම්බන්ධව කොටුව පොලීසිය විමර්ශන ආරම්භ කර තිබෙනවා.\nරුපියල් ලක්ෂ 8ක් පමණ වටිනාකමකින් යුත් අදාළ රන්මාලය ශාන්ති කර්මයක් සඳහා යැයි පවසමිනුයි තිළිණි ප්‍රියමාලි විසින් රන් භාණ්ඩ අලෙවි සැලෙන් ලබාගෙ ඇත්තේ.\nඑහෙත් ඊට අදාළ මුදල් ලබා දීමක් සිදු කර නොමැති අතර පසුව එම මාලය ඇය විසින් විමර්ශනවලට අදාළව අත්අඩංගුවට ගෙන සිටින කසුන් පෙරේරා නමැත්තාට ලබා දී ඇති බවයි පොලිසිය සඳහන් කළේ.\nපසුව මෙම මාලයත්, ජා-ඇල ප්‍රදේශයේ ස්වර්ණාභරණ අලෙවි සැලකට විකුණා ඇති බවද සිදුකළ විමර්ශන වලදී අනාවරණ වී තිබෙනවා.\nතිලිණි ප්‍රියමාලිගේ රන් මාල වංචා සම්බන්ධයෙන් ලැබු පැමිණිල්ලක් සම්බන්ධයෙන් සිදු කරන විමර්ශනවල වැඩිදුර විමර්ශනයක් ලෙසයි පොලිසිය මේ පිළිබඳ පරීක්ෂණ පවත්වන්නේ.",
       "URL": "https://www.hirunews.lk/319148/ප්‍රියමාලි-තොවිලයකට-ගෙන-ගිය-ලක්ෂ-8ක-රන්-මාලයක්-ගැනත්-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=769"
}