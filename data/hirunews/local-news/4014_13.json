{
       "Source": "hirunews",
       "Timestamp": "Thursday, 29 March 2018 - 14:33",
       "Headline": "සාමාන්‍ය පෙළ ප්‍රථිපල පිලිබඳ සැහීමකට පත් නො වූ සිසුවියක් සියදිවි නසා ගනී (ඡායාරූප)",
       "News Content": "මුලතිව් පුදුකුඩිඉරුප්පු කයිවේලි ප්‍රදේශයේ දී 17 හැවිරිදි පාසල් සිසුවියක් ළිඳට පැන සියදිවි නසාගෙන තිබෙනවා.\nඊයේ (28) රාත්‍රියේ නිකුත් වූ සාමාන්‍ය පෙළ ප්‍රථිපල පිළිබඳ තමන් සැහීමකට පත් නොවීම නිසා ඇති වූ දුකට මෙම සිසුවිය සියදිවි නසාගෙන ඇති බවයි මුලතිව් පොලිසිය පවසන්නේ.\nමෙම සිසුවිය මුලතිව් වල්ලිපුලම් මහ විද්‍යාලයේ ඉගෙනුම ලැබූ සාන්තලිංගම් ආශියා නමැති දැරියක් බවයි සඳහන් වන්නේ.\nමෙම දැරියගේ පියා පසුගිය යුධ සමයේ මියගොස් ඇති අතර පසුව මව කරගත් විවාහයක් නිසා ඇය සිය මවගේ මිත්තනිය සමග ජීවත්ව තිබෙනවා.\nසිද්ධිය පිලිබඳ  මුලතිව් පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/187170/සාමාන්‍ය-පෙළ-ප්‍රථිපල-පිලිබඳ-සැහීමකට-පත්-නො-වූ-සිසුවියක්-සියදිවි-නසා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4014"
}