{
       "Source": "hirunews",
       "Timestamp": "Thursday, 02 February 2023 - 14:14",
       "Headline": "හෙට උතුරේ ඉඩම් අක්කර 108 ක් නිදහස්",
       "News Content": "ජනාධිපති රනිල් වික්‍රමසිංහගේ උපදෙස් පරිදි ආරක්ෂක අංශ භාරයේ පවතින උතුරේ ඉඩම් අක්කර 108 ක් නිදහස් කිරීමට තීරණය කර තිබෙනවා.\nඒ අනුව එම ඉඩම් පවුල් 197 ක් අතර බෙදාදීම නිදහස් දිනයට සමඟාමීව හෙට (03) දිනයේ දී සිදු කිරීමට නියමිතයි.\nමේ අතර ජනාධිපති රනිල් වික්‍රමසිංහ අද (02) මල්වතු සහ අස්ගිරි මහනාහිමිවරුන් බැහැදැක ආශිර්වාද ලබාගත්තා.\nපළමුව මල්වතු මහා විහාරය වෙත ගිය ජනාධිපතිවරයා මල්වතු මහා නායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැදුටු බවයි ජනාධිපති මාධ්‍ය අංශය සඳහන් කළේ.\nඅනතුරුව අස්ගිරි මහා විහාරය වෙත ගිය ජනාධිපතිවරයා අස්ගිරි මහා නායක අතිපූජ්‍ය වරකාගොඩ ශ්‍රී ඥානරතන හිමිපාණන් බැහැදැක ආශිර්වාද ලබාගත්තා.",
       "URL": "https://www.hirunews.lk/326494/හෙට-උතුරේ-ඉඩම්-අක්කර-108-ක්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=562"
}