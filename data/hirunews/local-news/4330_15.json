{
       "Source": "hirunews",
       "Timestamp": "Saturday, 09 September 2017 - 19:25",
       "Headline": "රට වෙනුවෙන් දේශපාලන වේදිකාවට පැමිණෙන බව ඇල්ලේ ගුණවංශ හිමි කියයි",
       "News Content": "ඇතැම් ප්‍රකාශ හමුවේ නිහඩව සිටියත් රට වෙනුවෙන් දේශපාලන වේදිකාවට පැමිණෙන බව පූජ්‍ය ඇල්ලේ ගුණවංශ හිමියන් ප්‍රකාශ කළා.\nඋන්වහන්සේ මේ බව කියා සිටියේ පාර්ලිමේන්තු මන්ත්‍රී රවී කරුණානායක උන්වහන්සේ බැහැ දැකීමට පැමිණි අවස්ථාවේදීයි.\nඑහිදී උන්වහන්සේ සහ මන්ත්‍රීවරයා අතර ඇතිවූ සංවාදයේදී පූජ්‍ය ඇල්ලේ ගුණවංශ හිමියන් මෙලෙස අදහස් පළ කළා.\n‘‘තමුන්නාන්සේ ආපු එක ගැන මම සතුටු වෙනවා. නමුත් රටම හිතන්නේ මේ ප්‍රශ්නය හින්දා ආව කියලා. එහෙම එකක් නැහැ නේද. මේ වතාවරණය හොඳ නැහැ. හරියට තාම කතා කළේ නැහැ. නිහඬව ඉන්නෙ ‍මේ ප්‍රශ්න නිසා. සැලසුම් කළා. මම වේදිකාවට එනවා. කවදාවත් දේශපාලන වේදිකාවට නැගලා නැහැ. මේ පාර එනවා. එන්නේ මගේ රට බේරගන්න. මම මොකුත් කරලා නැහැ කිව්වා. දැන් මම මේ පෙන්නුවා මේ මගේ හමුදාවේ ආබාධිත සෙබළුන්ට ඉගැන්නුවා. එයා මට දොස් කිව්වේ මම කරපු දෙයක් නැහැ කියලා. නමුත් එයාගේ නෝනත් ඉන්නෙ මේ මාත් එක්ක. අපි ඒ පහත් තත්ත්වයට ගහන්නේ නැහැ.\n- තමුන්නාන්සේගේ දේශපාලන ජීවිතේ, යම් යම් පැති ඒවායේදී මම කනගාටු වුණා. අවවාද කරන්නත් ඕනකමක් තිබුණා. සැලෙන්න එපා. මේ රට වෙන්දේසියේ දාන්න දෙන්න එපා. දැන් මේ ආණ්ඩුවේ ස්වාමීන්වහන්සේට බණිනවා. මහානායක ස්වාමීන්වහන්සේලාට බණිනවා. නීතීඥයින්ට බණිනවා. නීතිපති දෙපාර්තමේන්තුවට බණිනවා. දැන් මට බණිනවා. මට බණිනකොට මම හිතුවා මම තීරණයක් ගන්න ඕනේ කියලාග දැන් මම ආවොත් මොකද වෙන්නේ, මම දන්නවා වෙන දේ’’\nසාකඡාවෙන් අනතුරුව පාර්ලිමේන්තු මන්ත්‍රී රවී කරුණානායක මාධ්‍ය වෙත අදහස් පළ කරමින් කියා සිටියේ\n‘‘ අපේ ගරුතර ස්වාමීන් වහන්සේ හැම වෙලේම රට වෙනුවෙන් කතා කරපු ස්වාමීන්වහන්සේ කෙනෙක්. යම් විදිහේ වැරදි තැන් යනකොට අපිට අනුශාසනා කරන නායක ස්වාමීන්වහන්සේ කෙනෙක්. වෛරයෙන් වෛරය නොසන්සිදේ. හැබැයි අපි බෞද්ධ ධර්මය අනුව කටයුතු කරන්න ඕනේ කියන එක විශ්වාස කරනවා ’’ යනුවෙන් සදහන් කළා.",
       "URL": "https://www.hirunews.lk/170529/රට-වෙනුවෙන්-දේශපාලන-වේදිකාවට-පැමිණෙන-බව-ඇල්ලේ-ගුණවංශ-හිමි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4330"
}