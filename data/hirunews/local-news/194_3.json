{
       "Source": "hirunews",
       "Timestamp": "Tuesday, 11 July 2023 - 12:51",
       "Headline": "EPF ගෙවීම පැහැර හැර ඇති වැවිලි සමාගම්වලට අවවාද",
       "News Content": "වැවිලි සමාගම් කිහිපයක් සේවක අර්ථසාධක අරමුදල් ගෙවීම පැහැර හැර ඇති බව වාර්තා වෙනවා.\nවිදේශ රැකියා සහ ශ්‍රමය පිළිබඳ ආංශික අධීක්ෂණ කාරක සභාවේදී අනාවරණය වී ඇත්තේ හිඟ මුදල් විශාල ප්‍රමාණයක් සේවක අර්ථසාධක අරමුදලට ගෙවීමට ඇති බවයි.\nදී ඇති තොරතුරුවල පරස්පරතා හේතුවෙන් වතු ක්ෂේත්‍රයේ සමාගම් විසින් ගෙවන ලද මුදල් රුපියල් මිලියන් 700ක ප්‍රමාණයක් ගිණුම්ගත් කිරීමට ද නොහැකි වී තිබෙනවා.\nආංශික අධීක්ෂණ කාරක සභාවේ සභාපහි වැවිලි සමාගම් නියෝජිතයන්ට උපදෙස් දී ඇත්තේ සේවකයන්ට ගෙවීමට ඇති හිඟ මුදල් සහ වර්තමාන ගෙවීම් ක්‍රමානුකූලව සිදු කරන ලෙසයි.",
       "URL": "https://www.hirunews.lk/340840/epf-ගෙවීම-පැහැර-හැර-ඇති-වැවිලි-සමාගම්වලට-අවවාද",
       "Category": "Local News",
       "Parent URL": "https://www.hirunews.lk/local-news.php?pageID=194"
}