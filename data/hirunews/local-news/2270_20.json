{
       "Source": "hirunews",
       "Timestamp": "Wednesday, 16 December 2020 - 20:23",
       "Headline": "ශ්‍රී ලංකාවේ හරිත ආවරණය පුලුල් කිරීමට ගුවන් හමුදාව ගුවනින් බීජ ඉසියි",
       "News Content": "2030 වසර වන විට ශ්‍රී ලංකාවේ හරිත ආවරණය 27 සිට 32 දක්වා වර්ධනය කිරීමේ අරමුණින් රජය ක්‍රියාත්මක කරන ව්‍යාපෘති මාලාවට සහය දක්වමින් ගුවන් හමුදාව ගුවනින් බීජ ඉසීමේ තුන්වන අදියර ක්‍රියාත්මක කර තිබෙනවා.\nගුවන් හමුදාපතිවරයාගේ උපදෙස් අනුව එය අද සාර්ථකව නිම කළ බවයි ඔවුන් නිවේදනය කළේ.\nවනසංරක්ෂණ දෙපාර්තමේන්තුවේ සහ පේරාදෙණිය විශ්ව විද්‍යාලයේ මාර්ගෝපදේශකත්වය යටතේ කටුනායක ගුවන් හමුදා කඳවුරේ ස්ථාපිත ශ්‍රී ලංකා ගුවන් හමුදා විධායක කෘෂි ඒකකය විසින් මෙම ව්‍යාපෘතිය ක්‍රියාවට නංවා තිබෙනවා.\nඒ අනුව අම්පාර ලාහුගල ජාතික වනෝද්‍යානයේ නීති විරෝධීව එළිපෙහෙළි කරනු ලැබූ අක්කර 25ක පමණ භූමි ප්‍රදේශයක් ආවරණය වන පරිදි බීජ හෙළීම සිදුකර ඇති බවයි ගුවන් හමුදාව සඳහන් කළා.\nමෙහිදී ඇහැළ, මී, කුඹුක්, මාර, බුළු, සියඹලා ඇතුලු ශාක බීජ 30000ක් පමණ එම් අයි 17 වර්ගයේ හෙලිකොප්ටර් යානයක් ආධාරයෙන් එම තෝරාගත් භූමි ප්‍රදේශය වෙත ගුවනින් හෙළීම සිදුකර තිබෙනවා.",
       "URL": "https://www.hirunews.lk/257207/ශ්‍රී-ලංකාවේ-හරිත-ආවරණය-පුලුල්-කිරීමට-ගුවන්-හමුදාව-ගුවනින්-බීජ-ඉසියි",
       "Category": "Local News",
       "Parent URL": "https://www.hirunews.lk/local-news.php?pageID=2270"
}