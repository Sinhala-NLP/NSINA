{
       "Source": "hirunews",
       "Timestamp": "Saturday, 19 August 2023 - 23:15",
       "Headline": "හිරු Super Dancer Season 4 කිරුළ මාතර දිස්ත්‍රික්කයේ යතීෂ් කෙනුජට (වීඩියෝ)",
       "News Content": "විශිෂ්ටත්වයේ උත්කෘෂ්ටය නංවන හිරු Super Dancer අවසන් මහා කිරුළ වෙනුවෙන් කරට කර ගැටෙන, දඟකාර හැඩකාර පුංචි නැට්ටුවන්ගේ ජීවිත වෙනස් කරන හිරු Super Dancer Season 4 කිරුළට උරුමකම් කීමට මාතර දිස්ත්‍රික්කයේ තුඩාව යතීෂ් කෙනුජ සමඟ කවිඳු සමත් වුණා.\nදස දහස් ගණනක් අයදුම්පත් අතුරින්, ප්‍රවීණ විනිසුරු මඬුල්ලක අධීක්ෂණයෙන් තේරීපත් වූ දඟකාර පුංචි නැට්ටුවන් 5 දෙනෙකු, සිය නර්ථන දක්ෂතාවයේ කූඨප්‍රාප්තිය හිරු Super Dancer දැවැන්ත වේදිකාව මත අද (19) රාත්‍රියේ විදහාපානු ලැබුවා.\nඑහිදී කොළඹ දිස්ත්‍රික්කයේ - IDH හි, 'නිලසි ගුණවර්ධන සමඟ මහේෂ්' පස් වන ස්ථානයත්, සිව්වන ස්ථානය රත්නපුර සචිනු බිහාන් සමඟ සින්ඩාත්, දිනාගැනීමට සමත් වුණා.\nඑමෙන්ම තෙවැනි ස්ථානය කෑගල්ලේ අරෝෂ් දෙනුවන් සමඟ දේදුනි දිනාගැනීමට සමත් වූ අතර අනුශූරතාවය ගාල්ල දිස්ත්‍රික්කයේ ගිංතොට 'නතාෂා සේනාලි සමඟ සේයා\" දිනාගැනීමට සමත් වුණා.",
       "URL": "https://www.hirunews.lk/345428/හිරු-super-dancer-season-4-කිරුළ-මාතර-දිස්ත්‍රික්කයේ-යතීෂ්-කෙනුජට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=86"
}