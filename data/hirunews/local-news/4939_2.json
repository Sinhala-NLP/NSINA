{
       "Source": "hirunews",
       "Timestamp": "Wednesday, 03 August 2016 - 7:25",
       "Headline": "Update : බොරලැස්ගමුවේ වෙඩි තැබීමකින් එක් අයෙකු මරුට",
       "News Content": "බොරලැස්ගමුව - කටුවාවල විහාරස්ථානය ඉදිරිපිට දී ඊයේ (02 රාත්‍රියේ සිදුවූ වෙඩි තැබීමට හේතුව පුද්ගලික ආරවුලක් බවට සැක කෙරෙන බව පොලිසිය පවසනවා.\nප්‍රදේශයේ ජ්‍යෙෂ්ඨ පොලිස් නිලධාරියෙකු සදහන් කළේ ඝාතනය සම්බන්ධයෙන් වැදගත් තොරතුරු රැසක් මේ වනවිට අනාවරණ වෙමින් පවතින බවයි.\nබොරලැස්ගමුව පොලිසියේ විශේෂ පොලිස් කණ්ඩායමක් සිද්ධිය සම්බන්ධයෙන් පරීක්ෂණ ආරම්භ කර තිබෙනවා.\nබොරලැස්ගමුව - කටුවාවල විහාරස්ථාන ඉදිරිපිටදී යතුරුපැදියකින් ගමන් කරමින් සිටියදී මෙලෙස වෙඩි වැදීමෙන් ජීවිතක්ෂයට පත්වූයේ දෙහිවල - අත්තිඩිය ප්‍රදේශයේ පදිංචි 30 හැවිරිදි පුද්ගලයෙක්.\nUpdate : Wednesday, August 3, 2016 :12.33\n................................................................................\nබොරලැස්ගමුව - කටුවාවල ප්‍රදේශයේදී සිදුවූ වෙඩි තැබීමකින් පුද්ගලයෙකු ජීවිතක්ෂයට පත්වී තිබෙනවා.\nඊයේ රාත්‍රියේ මොහු තම යතුරුපැදියන් ගමන් කරමින් සිටියදී මෝටර් රථයකින් පැමිණි පිරිසක් වෙඩි තබා පළාගොස් ඇති බවයි පොලීසිය සදහන් කළේ.\nසැකකරුවන් මෙතෙක් හඳුනාගෙන නොමැති අතර සිද්ධියට හේතුව ද මෙතෙක් අනාවරණ වී නැහැ.\nමෙලෙස ජීවිතක්ෂයට පත්වී ඇත්තේ එම ප්‍රදේශයේම පදිංචි 30 හැවිරිදි පුද්ගලයෙක්.",
       "URL": "https://www.hirunews.lk/139680/update-බොරලැස්ගමුවේ-වෙඩි-තැබීමකින්-එක්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4939"
}