{
       "Source": "hirunews",
       "Timestamp": "Sunday, 17 April 2016 - 12:42",
       "Headline": "නොරොච්චෝලේ 3වන අදියරයෙන් යළි විදුලිය",
       "News Content": "අලූත්වැඩියාවක් සඳහා නතර කර තිබූ නොරොච්චෝලේ බලාගාරයේ තුන්වන අදියරයේ විදුලිබල නිෂ්පාදනය යළි ආරම්භ කර තිබෙනවා.\nවිදුලිබල මණ්ඩලයේ මාධ්‍ය ප්‍රකාශක සුලක්ෂණ ජයවර්ධන සඳහන් කළේ මේ වනවිට මෙගාවොට් 900 ක ධාරිතාවකින් යුත් නොරොච්චෝලේ ගල් අඟුරු බලාගාරයේ අදියර තුනෙන්ම විදුලිබලය නිෂ්පාදනය කෙරෙන බවයි.\nපසුගිය 11 වනදා තුන්වන අදියරයේ විදුලි නිෂ්පාදන කටයුතු ඇණහිටියේ එහි බොයිලේරුවේ සිදුවූ දෝෂයක් හේතුවෙන්.\nජලවිදුලි බලාගාර ආශ්‍රිත ප්‍රදේශවලට මේ දක්වා ප්‍රමාණවත් වැසි නොලැබීම නිසා ජල විදුලි නිෂ්පාදනය සියයට 25 දක්වා අඩුවී ඇති බවයි ඔහු කියා සිටියේ.",
       "URL": "https://www.hirunews.lk/131031/නොරොච්චෝලේ-3වන-අදියරයෙන්-යළි-විදුලිය",
       "Category": "Local News",
       "Parent URL": "https://www.hirunews.lk/local-news.php?pageID=5085"
}