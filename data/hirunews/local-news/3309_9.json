{
       "Source": "hirunews",
       "Timestamp": "Monday, 10 June 2019 - 9:15",
       "Headline": "තහනම් ධීවර දැල් තොගයක් නාවික හමුදා භාරයට",
       "News Content": "මඩකලපුව - කලපුව ප්‍රදේශයේ තිබී තහනම් ධීවර දැල් තොගයක් නාවික හමුදාව භාරයට ගෙන තිබෙනවා.\nනැගෙනහිර නාවික විධානයට අනුයුක්ත නාවික භටයින් පිරිසක් විසින් අදාළ ප්‍රදේශයේ ඊයේ (09) සිදුකළ මුර සංචාරයකදී එම තහනම් ධීවර දැල් තොගය සොයාගෙන ඇති බව සඳහන්.\nඅඩි 100 ක පමණ දිග තහනම් ධීවර දැල් 106 ක් එහිදී නාවික හමුදාව භාරයට ගෙන ඇති අතර ඉදිරි විමර්ශන සඳහා ඒවා මඩකලපුව සහකාර ධීවර අධ්‍යක්‍ෂක කාර්යාලය වෙත භාරදුන් බවයි නාවික හමුදාව සඳහන් කළේ.",
       "URL": "https://www.hirunews.lk/218084/තහනම්-ධීවර-දැල්-තොගයක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=3309"
}