{
       "Source": "hirunews",
       "Timestamp": "Friday, 23 March 2018 - 12:15",
       "Headline": "තවමත් පාසල් යන මන්ත්‍රීවරිය",
       "News Content": "නාත්තණ්ඩිය ප්‍රාදේශීය සභාව සදහා ලැයිස්තුගත මන්ත්‍රීවරියක් ලෙස 18 හැවිරිදි පාසල් සිසුවියක් තෝරා පත්කරගැනීමට එක්සත් ජාතික පක්ෂය තීරණය කර තිබෙනවා.\nඇය නාත්තණ්ඩිය ධමිමිස්සර ජාතික පාසලෙහි විද්‍යා විෂය ධාරාවෙන් උසස් පෙළ අධ්‍යාපනය ලබන චන්දි ප්‍රභා තෙන්නකෝන් පාසල් සිසුවියයි.\nමේ වසරේ අගෝස්තු මස පැවැත්වෙන උසස්පෙළ විභාගයට මුහුණ දීමට ද ඇය මේ වනවිට සුදානමින් පසුවනවා.\nපසුගියදා පැවති පළාත් පාලන මැතිවරණයේදී ඇය කුඩාවැව කොට්ඨාශයට තරඟ කල නමුත් ඇයට ජයග්‍රහණය කිරීමට හැකි වී නැහැ.\nනමුත් කුඩාවැව කොට්ඨාශය තුල ඇයට හිමි වූ ඡන්ද ප්‍රතිශතයට අනුවයි මෙම මන්ත්‍රී ධුරය සදහා තොර ගෙන ඇත්තේ.\nඋපන් දේශයට සේවය කිරීම සහ ගමේ ජනතාවගේ ඇති ප්‍රශ්න සදහා විසදුම ලබාදීමට කටයුතු කිරීම තමන්ගේ එකම අරමුණ බවයි ඇය අප සමඟ පවසා සිටියේ.",
       "URL": "https://www.hirunews.lk/186654/තවමත්-පාසල්-යන-මන්ත්‍රීවරිය",
       "Category": "Local News",
       "Parent URL": "https://www.hirunews.lk/local-news.php?pageID=4024"
}