{
       "Source": "hirunews",
       "Timestamp": "Tuesday, 23 April 2019 - 9:14",
       "Headline": "අකුණුසැර වැදීමකින් පිටිගල පියා සහ පුත්‍රයා මරුට",
       "News Content": "පිටිගල - අංකටුවිල ප්‍රදේශයේදී අකුණු සැර වැදීමෙන් එකම පවුලේ පියා සහ පුත්‍රයා ජීවිතක්ෂයට පත්ව තිබෙනවා.\nඊයේ පස්වරුවේ එම ප්‍රදේශයේ ඉඩමක වැඩ කරමින් සිටි තිදෙනෙකු අකුණු සැර වැදී බරපතල තත්ත්වයෙන් පසුවීම නිසා ඇල්පිටිය රෝහලට ඇතුළත් කර ඇති බවයි පොලීසිය සඳහන් කළේ. පසුව 60 හැවිරිදි පියා සහ 29 හැවිරිදි පුත්‍රයා ජීවිතක්ෂයට පත්වුණා.\nඅකුණු සැර වැදීමෙන් බරපතල තත්ත්වයෙන් පසුවන අනෙක් පුද්ගලයා ඇල්පිටිය රෝහලේ නේවාසිකව ප්‍රතිකාර ලබන බවයි ප්‍රදේශයේ හිරු වාර්තාකරු සඳහන් කළේ.",
       "URL": "https://www.hirunews.lk/215004/අකුණුසැර-වැදීමකින්-පිටිගල-පියා-සහ-පුත්‍රයා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3389"
}