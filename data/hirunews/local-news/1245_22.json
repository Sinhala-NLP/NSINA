{
       "Source": "hirunews",
       "Timestamp": "Thursday, 07 April 2022 - 7:34",
       "Headline": "ගුවන් තොටුපොළ හා ගුවන් සේවා සමාගමෙන් පැහැදිලි කිරීමක් (වීඩියෝ)",
       "News Content": "සමාජ මාධ්‍ය, කටකතා සහ අනෙකුත් මාධ්‍ය මගින් පළවන ආකාරයට ගුවන් තොටුපල තුළ ආරක්ෂක කැමරා පද්ධති වෙනස් කිරීම්, ක්‍රියා විරහිත කිරීම් හෝ කිසිදු ආරක්ෂක ක්‍රියා පටිපාටියක් පුද්ගල අවශ්‍යතාවයන් මත ලිහිල් කිරීමට කටයුතු නොකර ඇති බව ගුවන් තොටුපල හා ගුවන් සේවා සමාගම පවසනවා.\nනිවේදනයක් නිකුත් කරමින් එම සමාගම සඳහන් කළේ, පසුගිය පැය 48 තුළ ඇතැම් මගීන් සහ ප්‍රභූන්ගේ පිටත්වීම් ක්‍රියා පටිපාටිය පිළිබඳව මහජනතාව නොමඟ යවන අයුරින් විවිධ සාවද්‍ය පුවත් සමාජ මාධ්‍ය ඔස්සේ පළ වී ඇති බවයි.\nසාවද්‍ය ප්‍රකාශ සහ චෝදනා ගුවන් තොටුපල හා ගුවන් සේවා සමාගම තරයේ ප්‍රතික්ෂේප කරන බවත්, ශ්‍රී ලංකාවේ අභිමානය හා ගුවන් මගීන්ගේ ආරක්ෂාව සඳහා නිරතුරුවම කැපවන බවත් එම සමාගම වැඩිදුරටත් සඳහන් කළා.",
       "URL": "https://www.hirunews.lk/301378/ගුවන්-තොටුපොළ-හා-ගුවන්-සේවා-සමාගමෙන්-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1245"
}