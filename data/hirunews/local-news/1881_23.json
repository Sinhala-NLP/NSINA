{
       "Source": "hirunews",
       "Timestamp": "Wednesday, 16 June 2021 - 10:04",
       "Headline": "ගිනිගත් නෞකාවේ දේශීය නියෝජිත ආයතනයේ සභාපති සී.අයි.ඩී.යට පැමිණේ",
       "News Content": "ගිනි ගැනීමට ලක්වූ එම්.වී. එක්ස්ප්‍රස් පර්ල් නෞකාවේ දේශීය නියෝජිත ආයතනයේ සභාපති අර්ජුන හෙට්ටිආරච්චි අද අපරාධ පරීක්ෂණ දෙපාර්තමේන්තුව වෙත පැමිණ තිබෙනවා.\nඋදෑසන 8.45 ට පමණ මොහු එම දෙපාර්තමේන්තුව වෙත පැමිණි බවයි එම ස්ථානයේ සිටින හිරු වාර්තාකරු සඳහන් කළේ.\nනෞකාව ගිනි ගැනීමේ සිද්ධියට අදාළ පැමිණිල්ල ඊයේ කොළඹ මහේස්ත්‍රාත් අධිකරණයේදී කැඳවූ අවස්ථාවේදී ඔහු වෙනුවෙන් පෙනී සිටි නීතීඥවරයා කියා සිටියේ තම සේවාදායකයා අද අපරාධ පරීක්ෂණ දෙපාර්තමේන්තුව හමුවේ පෙනී සිටින බවයි.",
       "URL": "https://www.hirunews.lk/274440/ගිනිගත්-නෞකාවේ-දේශීය-නියෝජිත-ආයතනයේ-සභාපති-සී-අයි-ඩී-යට-පැමිණේ",
       "Category": "Local News",
       "Parent URL": "https://www.hirunews.lk/local-news.php?pageID=1881"
}