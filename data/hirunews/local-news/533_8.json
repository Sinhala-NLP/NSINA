{
       "Source": "hirunews",
       "Timestamp": "Thursday, 16 February 2023 - 7:32",
       "Headline": "පාර්ලිමේන්තුව කැඳවන්නැ යි නිදහස් ජනතා සන්ධානයෙන් ඉල්ලීමක් (වීඩියෝ හා ඡායාරූප)",
       "News Content": "පාර්ලිමේන්තුව කැඳවන ලෙස ඉල්ලමින් නිදහස් ජනතා සන්ධානයේ මන්ත්‍රීවරුන්ගේ අත්සනින් යුත් ලිපියක් අග්‍රාමාත්‍ය දිනේෂ් ගුණවර්ධන වෙත යොමුකර තිබෙනවා.\nඑම සන්ධානය නිවේදනය කළේ එම ලිපියේ පිටපත් කතානායකවරයාට, විපක්ෂයේ සියලු මන්ත්‍රීවරුන්ට සහ පාර්ලිමේන්තු මහ ලේකම්වරයා වෙත යොමුකළ බවයි.\nඑම ලිපියේ වැඩිදුරටත් දැක්වුණේ පළාත් පාලන ඡන්ද විමසීමට අදාළ තැපැල් ඡන්ද පත්‍රිකා නිකුත් කිරීම දින නියමයක් නොමැතිව කල් දැමීම මෙරට ප්‍රජාතන්ත්‍රවාදයට බරපතල තර්ජනයක් එල්ල කර ඇති බවයි.\nඅදාළ ඡන්ද පත්‍රිකා නිකුත් කිරීම සඳහා මුදල් ලබාදීම මහා භාණ්ඩාගාරය විසින් පැහැර හැරීම ප්‍රජාතන්ත්‍රවාදයට එල්ල වූ තර්ජනය මැනවින් විදහා දැක්වෙන බවයි නිදහස් ජනතා සන්ධානය යොමුකළ ලිපියේ දැක්වෙන්නේ.",
       "URL": "https://www.hirunews.lk/327520/පාර්ලිමේන්තුව-කැඳවන්නැ-යි-නිදහස්-ජනතා-සන්ධානයෙන්-ඉල්ලීමක්-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=533"
}