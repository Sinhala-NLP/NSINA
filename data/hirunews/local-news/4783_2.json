{
       "Source": "hirunews",
       "Timestamp": "Thursday, 24 November 2016 - 7:15",
       "Headline": "නිදහස් පක්ෂ පළාත්පාලන නියෝජිතයින් පිරිසක් අද  පොහොට්ටුවේ සාමාජිකත්වය ගනී",
       "News Content": "නිදහස් පක්ෂයේ හිටපු පළාත්පාලන නියෝජිතයන් රැසක් අද දිනයේදී ශ්‍රී ලංකා පොදු ජන පෙරමුණේ සාමාජිකත්වය ලබාගන්නා බව සමස්ත ලංකා පළාත්පාලන සංසදය ප්‍රකාශ කළා.\nඑහි සභාපති වළල්ලාවිට ප්‍රාදේශීය සභාවේ හිටපු සභාපති උදේනි අතුකෝරල හිරු ප්‍රවෘත්ති අංශයට කියා සිටියේ 2000 කට ආසන්න පිරිසක් මෙලෙස අද දිනයේදී නව පක්ෂයේ සාමාජිකත්වය ලබාගන්නා බවයි.\nහිටපු අමාත්‍ය මහාචාර්ය ජී.එල්. පීරිස්ගේ සභාපතිත්වයෙන් යුත් මල් පොහොට්ටුව සළකුණ දරණ ශ්‍රී ලංකා පොදුජන පෙරමුණේ සාමාජිකත්වය පසුගියදා හිටපු අමාත්‍ය බැසිල් රාජපක්ෂද ලබාගත්තා.",
       "URL": "https://www.hirunews.lk/148201/නිදහස්-පක්ෂ-පළාත්පාලන-නියෝජිතයින්-පිරිසක්-අද-පොහොට්ටුවේ-සාමාජිකත්වය-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4783"
}