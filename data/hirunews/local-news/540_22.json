{
       "Source": "hirunews",
       "Timestamp": "Sunday, 12 February 2023 - 20:15",
       "Headline": "ජය ශ්‍රී මහා බෝධි රාජයාණන් වහන්සේගේ අංකුර බෝධීයක් බටවල පාතේගම ශ්‍රී පුෂ්පාරාම පුරාණ විහාරස්ථානයට (ඡායාරූප)",
       "News Content": "අතිපූජණීය අනුරාධපුර ජය ශ්‍රී මහා බෝධි රාජයාණන් වහන්සේගේ අංකුර බෝධීයක් අටමස්ථානාධිපති හා නුවර කලාවියේ ප්‍රධාන සංඝනායක පල්ලේගම හේමරතන නාහිමියන් විසින් රෝහණ සංඝ සභාවේ උපසම්පදා කාරක සභික බටවල පාතේගම ශ්‍රී පුෂ්පාරාම පුරාණ විහාරස්ථානයේ විහාරාධිපති හබරක සෝභිත නාහිමියන් වෙත පිළිගන්වා තිබෙනවා.\nඑම බෝධීන් වහන්සේ වැලිගම අග්‍රබෝධි රාජමහා විහාරස්ථානයේ සිට දර්ශණිය පෙරහැරකින් බටවල පාතේගම ශ්‍රී පුෂ්පාරාම පුරාණ විහාරස්ථානය වෙත වැඩම කිරීම අද (12 ) දින සිදු කෙරුණා.\nමෙම වැඩම කිරීමේ අවස්ථාවට ශ්‍රී ධර්මරතන දහමි පාසලේ දරු දැරියන්, උඩරට නර්තන කණ්ඩායමි , හා පහත රට නර්තන කණ්ඩායමි මෙන්ම විශාල පිරිසක් එක්ව සිටියා.",
       "URL": "https://www.hirunews.lk/327257/ජය-ශ්‍රී-මහා-බෝධි-රාජයාණන්-වහන්සේගේ-අංකුර-බෝධීයක්-බටවල-පාතේගම-ශ්‍රී-පුෂ්පාරාම-පුරාණ-විහාරස්ථානයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=540"
}