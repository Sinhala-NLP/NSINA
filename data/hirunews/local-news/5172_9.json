{
       "Source": "hirunews",
       "Timestamp": "Friday, 12 February 2016 - 14:28",
       "Headline": "පරාක්‍රම සමුද්‍රයේ සැල්වීනියා මර්දනයට කුරුමිණි විශේෂයක්",
       "News Content": "පොළොන්නරුව - පරාක්‍රම සමුද්‍රයේ සීඝ්‍රයෙන් මේ දිනවල පැතිර යන සැල්වීනියා ජලජ ශාඛය මර්දනය කිරීම සඳහා කුරුමිණි විශේෂයක් යොදා ගැනීමට පොළොන්නරුව කලාප වාරිමාර්ග කාර්යාලය පියවර ගෙන තිබෙනවා.\nඒ අනුව, මෙම කුරුමිණි විශේෂය පරාක්‍රම සමුද්‍රයට මුදා හැරීමට මේ වනවිට කටයුතු කර ඇති බවයි කලාප වාරිමාර්ග අධ්‍යක්ෂ ආර්.එම්.පී කරුණාරත්න කියා සිටියේ.\nජෛව පාලන ක්‍රමවේදයකට අනුව මෙලෙස කුරුමිණි විශේෂයක් යොදා ගනිමින් සැල්වීනියා පාලනය කිරීම සාර්ථක ක්‍රමවේදයක් වන බව ඔහු සදහන් කළා.",
       "URL": "https://www.hirunews.lk/126071/පරාක්‍රම-සමුද්‍රයේ-සැල්වීනියා-මර්දනයට-කුරුමිණි-විශේෂයක්",
       "Category": "Local News",
       "Parent URL": "https://www.hirunews.lk/local-news.php?pageID=5172"
}