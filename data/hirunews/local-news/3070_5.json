{
       "Source": "hirunews",
       "Timestamp": "Friday, 01 November 2019 - 5:57",
       "Headline": "අද දිනයේත් දිවයිනේ ප්‍රදේශ කිහිපයකට වැසි",
       "News Content": "අද පස්වරුවේ මධ්‍යම, සබරගමුව සහ ඌව පළාත් වලත්, ගාල්ල, මාතර, අනුරාධපුර සහ වව්නියාව දිස්ත්‍රික්කවලත් වැසි සහිත කාලගුණ තත්ත්වයක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ ගාල්ල, මාතර, රත්නපුර සහ මොණරාගල දිස්ත්‍රික්කවලට මිලිමීටර් 75 පමණ තරමක තද වැසි ඇති විය හැකි බවයි.\nඑමෙන්ම, කන්කසන්තුරය සිට ත්‍රිකුණාමලය සහ පොතුවිල් හරහා හම්බන්තොට දක්වා වන මුහුදු ප්‍රදේශ වල සුළගේ වේගය වැසි ඇති වන විට පැයට කිලෝමීටර් 70ත්, 80ත් දක්වා ඉහළ යා හැකි බවයි එම දෙපාර්තමේන්තුව වැඩිදුරටත් කියා සිටියේ.",
       "URL": "https://www.hirunews.lk/227371/අද-දිනයේත්-දිවයිනේ-ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3070"
}