{
       "Source": "hirunews",
       "Timestamp": "Saturday, 28 November 2020 - 17:49",
       "Headline": "ගින්නෙන් විනාශ වූ නෝවුඩ් වතු නිවාස වෙනුවට නව නිවාස",
       "News Content": "හැටන් - නෝවුඩ් ප්‍රදේශයේ නිව්වැලි වත්තේ ගිනිගෙන විනාශ වූ වතු නිවාස 12 සඳහා එම වතුයායේම සුදුසු ස්ථානයක අලුතින් නිවාස ඉදිකිරීමට පියවර ගන්නා බව නුවරඑළිය දිස්ත්‍රික් ලේකම් රෝහණ පුෂ්පකුමාර පවසනවා.\nඊයේ (27) රාත්‍රියේදී හදිසියේ ඇති වූ ගින්නකින් වතු නිවාස 12 ක් සම්පූර්ණයෙන්ම විනාශවූ අතර, ඒ හේතුවෙන් එහි සිටි පවුල් 12 කට අයත් සාමාජිකයින් 47 දෙනෙකු වෙනත් ස්ථානවල රදවා සිටිනවා.\nඅවතැන්වී සිටින එම පිරිස පිළිබඳව සොයාබැලීම සඳහා නුවරඑළිය දිස්ත්‍රික් ලේකම්වරයා ඇතුලු පිරිසක් අද (28) එහි පැමිණ ඔවුන්ට පිසූ ආහාර සහ අත්‍යවශ්‍ය පහසුකම් ලබාදීමට පියවර ගනු ලැබුවා.",
       "URL": "https://www.hirunews.lk/255814/ගින්නෙන්-විනාශ-වූ-නෝවුඩ්-වතු-නිවාස-වෙනුවට-නව-නිවාස",
       "Category": "Local News",
       "Parent URL": "https://www.hirunews.lk/local-news.php?pageID=2306"
}