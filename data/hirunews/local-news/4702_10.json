{
       "Source": "hirunews",
       "Timestamp": "Thursday, 19 January 2017 - 15:44",
       "Headline": "Update : සරසවි සිසු පාගමන කොල්ලුපිටියට - දැඩි රථ වාහන  තදබදයක්",
       "News Content": "සරසවි සිසුන්ගේ විරෝධතා පාගමන මේවන විට කොල්ලුපිටිය දෙසට පැමිණෙමින් සිටිනවා.\nඔවුන් බම්බලපිටියෙන් ගාලු පාරට අවතීර්ණ වී ඇති බවයි පොලිසිය සඳහන් කලේ.\nමේ හේතුවෙන් කොළඹට ඇතුලුවන ගාලු පාර / බම්බලපිටිය සහ කොල්ලුපිටිය යන මාර්ගවල රථ වාහන තදබදයක් හටගෙන තිබෙනවා.\nඑය අවම කිරීමට හැකිතාක් විකල්ප මාර්ග භාවිත කර සහය වන ලෙසටයි පොලිසිය මහජනතාවගෙන් සහ රියදුරන්ගෙන් ඉල්ලා සිටින්නේ.\nThursday, 19 January 2017 - 16.21\n-----------------------------------------------------------------\nසරසවි සිසු විරෝධතාව හේතුවෙන් කොළඹ කොටුව බැංකු මාවත සහ ලෝටස් මාර්ගය අවහිර වී තිබෙනවා.\nපොලිසිය නිවේදනය කලේ මෙම මාර්ග අවහිර කරමින් සිසුන් විරෝධතාවයේ නිරතවන බවයි.\nමේ හේතුවෙන් බැංකු මාවත සහ ලෝටස් මාර්ගය වසා දමා ඇති අතර කොළඹට ඇතුලුවීමට ජනාධිපති මාවත සහ බාරොන් ජයතිලක මාවත භාවිත කරන ලෙසටයි පොලිසිය දැනුම් දෙන්නේ.\nකොම්පඤ්ඤවීදිය ඔස්සේ කොළඹින් පිටවීමට හැකියාව පවතිනවා.\nහැකිතාක් කොළඹ කොටුව මගහැර බේස්ලයින් පාර / මරදාන සහ බොරැල්ල යන මාර්ග භාවිත කරන ලෙසටයි පොලිසිය මහජනතාවගෙන් සහ රියදුරන්ගෙන් වැඩිදුරටත් ඉල්ලා සිටින්නේ.\nඅප වාර්තාකරු සදහන් කළේ මෙම විරෝධතාව සදහා විශ්වවිද්‍යාල සිසුන් 2000 කට වැඩි පිරිසක් එක්ව සිටින බවයි.\nමාළඹේ පෞද්ගලික වෛද්‍ය විද්‍යාලයට විරෝධය පළ කරමින් අන්තර් විශ්වවිද්‍යාල ශිෂ්‍ය බල මණ්ඩලය විරෝධතා පාගමන අද දහවල් ආරම්භ කළේ කොළඹ සෞන්දර්ය විශ්වවිද්‍යාලය ඉදිරිපිටින්.",
       "URL": "https://www.hirunews.lk/152429/update-සරසවි-සිසු-පාගමන-කොල්ලුපිටියට-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4702"
}