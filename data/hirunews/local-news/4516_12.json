{
       "Source": "hirunews",
       "Timestamp": "Monday, 15 May 2017 - 14:23",
       "Headline": "පියා මැරූ පුතා අත්අඩංගුවට (ඡායාරූප)",
       "News Content": "මාතර - කෝන්ගහහේන ප්‍රදේශයේ දී පියෙකු ඝාතනය කළ බවට පුතෙකු අත්අඩංගුවට ගෙන තිබෙනවා.\nනිවසක කාමරයක දයාසේන නම්  පුද්ගලයෙකු මියගොස් සිටින බවට ඊයේ(14)ලැබුණු තොරතුරක් මත පොලිසිය පරීක්ෂණ අරඹා ඇති බව සඳහන්.\n43 හැවිරිදි මෙම පුද්ගලයා ඊයේ(14) රාත්‍රී 9.30ට පමණ බීමතින් නිවසට පැමිණ ඇති බව පොලිස් පරීක්ෂනවලදී අනාවරණය වී තිබෙනවා.\nඑහිදී 19 හැවිරිදි පුතා සමග ආරවුලක් ඇති වී පසුව එය දුරදිග ගොස් ඇතැයි වාර්තා වනවා.\nඑම අවස්ථාවේදී පුතා විසින් පියාට පොල්ලකින් පහර දී ඇති බවයි පොලිසිය කියා සිටින්නේ.\nමරණයට සැකපිට පුතා අත්අඩංගුවට ගෙන තිබෙනවා.\n(ඡායාරූප - අකුරැස්ස අජිත් ලංකාතිලක)",
       "URL": "https://www.hirunews.lk/161393/පියා-මැරූ-පුතා-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4516"
}