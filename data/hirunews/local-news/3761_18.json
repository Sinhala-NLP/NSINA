{
       "Source": "hirunews",
       "Timestamp": "Thursday, 06 September 2018 - 15:51",
       "Headline": "නාමල් සමාව ඉල්ලයි",
       "News Content": "ජනබලය කොළඹ විරෝධතාව හේතුවෙන් මහජනතාව යම්කිසි පීඩාවකට ලක්වුයේ නම් ඒ සම්බන්ධයෙන් තමා සමාව ඉල්ලා සිටින බව පාර්ලිමේන්තු මන්ත්‍රී නාමල් රාජපක්ෂ පවසනවා.\nසිය ට්විටර් ගිණුමේ සටහනක් තබමිනුයි මන්ත්‍රීවරයා මේ බව පවසා ඇත්තේ.\nඑමෙන්ම තමන්ට විකල්පයක් නොතිබූන නිසාත්, රටේ ජනතාව වෙනසක් බලාපොරොත්තුවෙන් සිටින බවට රජයට පෙන්වීමට මින් හැකියාවක් ලැබුණ බවයි එම සටහනේ වැඩිදුරටත් සදහන් වෙන්නේ.\nජනතාවට තම නායකයන් ප්‍රජාතන්ත්‍රවාදයෙන් පත්කර ගැනීමට අවස්ථාව ලැබෙන තුරු මේ සටන ඉදිරියට ගෙන යන බව මන්ත්‍රීවරයා සිය ට්විටර් පණිවුඩයේ  වැඩිදුරටත් සදහන් කර තිබෙනවා.",
       "URL": "https://www.hirunews.lk/199292/නාමල්-සමාව-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3761"
}