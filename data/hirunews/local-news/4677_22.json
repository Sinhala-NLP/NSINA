{
       "Source": "hirunews",
       "Timestamp": "Saturday, 04 February 2017 - 10:07",
       "Headline": "ස්ථාවරභාවයට සහ සංහිදියාවට මඟ ජනපති පහදයි",
       "News Content": "සංහිඳියාව සහ ආගමික සහජීවනය තුළින් රටේ දේශපාලන ස්ථාවරභාවය සහ සමාජ සංවර්ධනය සාක්ෂාත් කර ගත හැකි බව ජනාධිපති මෛත්‍රීපාල සිරිසේන පවසනවා.\n69 වන නිදහස් දින සමරු උළෙලට ගාලුමුවදොර පිටියේදී සහභාගි වෙමින් ජනාධිපතිවරයා වැඩිදුරටත් සඳහන් කළේ නිදහස යන්නෙහි අරුථ අද වන විට වෙනස් වී ඇති බවයි.\nමාධ්‍ය නිදහස, කතා කිරීමේ නිදහස සහ එක්රැස්වීමේ නිදහසට අද හිමි වන්නේ වැදගත් ස්ථානයක්.\nඑමෙන්ම ආර්ථික නිදහස ළඟා කර ගැනීම සඳහා රජය ප්‍රමුඛත්වයක් දී කටයුතු කරන බව ජනාධිපති මෛත්‍රීපාල සිරිසේන මෙහිදී අවධාරණය කළා.",
       "URL": "https://www.hirunews.lk/153641/ස්ථාවරභාවයට-සහ-සංහිදියාවට-මඟ-ජනපති-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4677"
}