{
       "Source": "hirunews",
       "Timestamp": "Sunday, 14 May 2023 - 9:54",
       "Headline": "ප්‍රංශයේ දී පැනගිය ශ්‍රී ලාංකික ක්‍රීඩකයන් ගැන ජාත්‍යන්තර පොලිසියට පැමිණිල්ලක්",
       "News Content": "ප්‍රංශයේ ලෝක හමුදා තුන් ප්‍රයාම තරගාවලියට ගොස් පලාගිය ශ්‍රී ලංකා කණ්ඩායමේ ක්‍රීඩකයන් හත්දෙනා සම්බන්ධයෙන් ජාත්‍යන්තර පොලිසියට පැමිණිලි කළ බව යුද හමුදාව පවසනවා.\nඑමෙන්ම ප්‍රංශ බලධාරීන් විසින් ද ජාත්‍යන්තර පොලිසිය වෙත මේ සම්බන්ධයෙන් පැමිණිලි කර ඇති බවයි වාර්තාවන්නේ.\n24 වන ලෝක හමුදා තුන් ප්‍රයාම තරගාවලියට ගිය ශ්‍රී ලංකා කණ්ඩායමේ හත්දෙනෙකුයි මෙලෙස තරගාවලිය අතරතුර පලාගොස් තිබුණේ.\nමෙම තරගාවලියට සහභාගිවීම සඳහා ක්‍රීඩකයන් 13දෙනෙකු පිටත්ව ගොස් තිබුණේ පසුගිය හතරවනදායි.\nඑම කණ්ඩායමට ත්‍රිවිධ හමුදාවේ පිරිමි පුද්ගලයන් 5දෙනෙක්, කාන්තාවන් 5දෙනෙක් සහ නිලධාරීන් 3දෙනෙක් ඇතුළත් වුණා.",
       "URL": "https://www.hirunews.lk/335132/ප්‍රංශයේ-දී-පැනගිය-ශ්‍රී-ලාංකික-ක්‍රීඩකයන්-ගැන-ජාත්‍යන්තර-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=345"
}