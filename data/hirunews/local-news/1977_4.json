{
       "Source": "hirunews",
       "Timestamp": "Tuesday, 04 May 2021 - 9:29",
       "Headline": "ගෙවුණු දින 07ට කොවිඩ් ආසාදිතයින් 11,000ක්",
       "News Content": "ගතවූ සතිය තුළ කොවිඩ් 19 ආසාදිතයින් 11,000ක්  මෙරටින් වාර්තා වී තිබෙනවා.\nඊට අමතරව ගතවූ සතියේදී කොවිඩ් ආශ්‍රිත මරණ 54ක් වාර්තා වී තිබීම විශේෂත්වයක්.\nමේ අතර මෙරටින් දිනකදී වාර්තා වූ වැඩිම ආසාදිතයින් සංඛ්‍යාව ඊයේ (03) දිනයේ දී වාර්තා වුණා.\nඊයේ දින වාර්තා වූ ආසාදිතයින් සංඛ්‍යාව දැක්වුණේ 1,923 ක් ලෙසටයි.\nඒ අනුව මෙරට සමස්ත කොරෝනා ආසාදිතයින් සංඛ්‍යාව 113,676 ක්  දක්වා ඉහළ ගියා.\nමීට අමතව ඊයේ (03) දිනයේ මෙරටින් තවත් කොවිඩ් මරණ 13ක් වාර්තා වීමත් සමඟ අනුව සමස්ත කොරෝනා මරණ සංඛ්‍යාව 709ක් දක්වා ඉහළ ගියා.\nමේ අතර අද (04) උදෑසන දිස්ත්‍රික්ක 05ක ග්‍රාම නිලධාරී වසම් 09ක් හුදෙකලා කෙරුණා.",
       "URL": "https://www.hirunews.lk/270376/ගෙවුණු-දින-07ට-කොවිඩ්-ආසාදිතයින්-11000ක්",
       "Category": "Local News",
       "Parent URL": "https://www.hirunews.lk/local-news.php?pageID=1977"
}