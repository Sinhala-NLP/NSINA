{
       "Source": "hirunews",
       "Timestamp": "Friday, 17 March 2023 - 21:44",
       "Headline": "සිව් වසරකට අදාළ සාමාන්‍ය තොරතුරු තාක්ෂණ විභාගය හෙට පැවැත්වෙයි (නිවේදනය)",
       "News Content": "2019, 2020, 2021 සහ 2022 වර්ෂවල 12 වන ශ්‍රේණියේ ඉගෙනුම ලැබූ ශිෂ්‍ය ශිෂ්‍යාවන් වෙනුවෙන් පැවැත්වෙන සාමාන්‍ය තොරතුරු තාක්ෂණ විභාගය හෙට (18) දිනයේ දී පැවැත්වීමට විභාග දෙපාර්තමේන්තුව තීරණය කර තිබෙනවා.\nඒ අනුව හෙට එනම් සෙනසුරාදා දිනයේ උදෑසන 09 සිට දහවල් 12.10 තෙක් විභාගය පැවැත්වෙනු ඇති.\nදිවයින පුරා විභාග මධ්‍යස්ථාන 3269ක දී මෙම විභාගය පැවැත්වීමට කටයුතු සූදානම් කර තිබෙන බවත් විභාග දෙපාර්තමේන්තුව නිවේදනය කරනවා.\nමෙම විභාගය සඳහා විභාග දෙපාර්තමේන්තුව වෙත අයදුම්පත් ඉදිරිපත් කිරීමට නොහැකි වූ පාසල්වල අයදුම්කරුවන් සඳහා මෙම වසරේ 12 වැනි ශ්‍රේණියේ සිසුන් වෙනුවෙන් පැවැත්වීමට නියමිත සාමාන්‍ය තොරතුරු තාක්ෂණ විභාගය සඳහා තම පාසල් මගින් අයදුම්පත් යොමු කිරීමට අවස්ථාව සැලසෙනු ඇති.",
       "URL": "https://www.hirunews.lk/330221/සිව්-වසරකට-අදාළ-සාමාන්‍ය-තොරතුරු-තාක්ෂණ-විභාගය-හෙට-පැවැත්වෙයි-නිවේදනය",
       "Category": "Local News",
       "Parent URL": "https://www.hirunews.lk/local-news.php?pageID=470"
}