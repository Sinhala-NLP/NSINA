{
       "Source": "hirunews",
       "Timestamp": "Tuesday, 07 June 2022 - 19:35",
       "Headline": "සාර්ථක වූ පියවරක් ගැන මහ බැංකුව කියයි",
       "News Content": "විනිමය අනුපාතික නම්‍යශීලි කිරීමේ තීරණයෙන් පසුව තවදුරටත් රුපියලේ අගය සීඝ්‍ර ලෙස අවප්‍රමාණය වීම පාලනය කිරීම සඳහා ගනු ලැබූ පියවර සාර්ථක බව ශ්‍රී ලංකා මහබැංකුව ප්‍රකාශ කළා.\nඑම තත්ත්වය ජාත්‍යන්තර මූල්‍ය අරමුදල සමග කාර්ය මණ්ඩල මට්ටමේ ගිවිසුමකට පැමිණීමේ ප්‍රගතියට ද හේතුවූ බවයි මහ බැංකුව ප්‍රකාශ කළේ.\nමේ වසරේ මාර්තු මුල් සතියේදී රුපියල නම්‍යශීලි කිරීමත් සමග “නම්‍යශීලි විනිමය අනුපාතිකය” නිසි මට්ටම ඉක්මවා විශාල ලෙස අවප්‍රමාණය වීම හේතුවෙන් අපේක්ෂිත ප්‍රතිඵල ලබා ගැනීමට යම් බාධාවක් මතුවූ බවත් මහ බැංකුව නිවේදනය කළේ.",
       "URL": "https://www.hirunews.lk/306500/සාර්ථක-වූ-පියවරක්-ගැන-මහ-බැංකුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1112"
}