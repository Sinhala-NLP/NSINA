{
       "Source": "hirunews",
       "Timestamp": "Monday, 06 March 2017 - 13:08",
       "Headline": "ලබන සතියේ සිට සංවහන වැසි",
       "News Content": "මෙම සතිය අවසානය වනවිට සංවහන වැසි ලැබීම ආරම්භවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්‍ෂ ජනරාල් ලලිත් චන්ද්‍රපාල කියා සිටියේ මේ මස 10 සහ 11 යන දිනවලදී දිවයින පුරා වැසි ඇතිවිය හැකි බවයි.\nඔහු මේ බව කියා සිටියේ පවතින නියං තත්ත්වය පිළිබඳව දැනුවත් කිරීම සඳහා කොළඹ අද පැවති මාධ්‍ය හමුවකට එක්වෙමින්.\nආපදා කළමනාකරණ අමාත්‍ය අනුර ප්‍රියදර්ශන යාපාගේ ප්‍රධානත්වයෙන් මෙම මාධ්‍ය හමුව කැඳවා තිබුණා.\nඑහිදී  අදහස් දැක්වූ අමාත්‍යවරයා කියා සිටියේ නියං තත්ත්වය දිස්ත්‍රික් රැසකට බලපෑම් එල්ල කර ඇති බවයි.\nදිවයිනට බලපා ඇති නියං තත්ත්වය හේතුවෙන් නළ ළිං ඉදිකිරීමේ වැඩි ප්‍රවණතාවක් ද දක්නට ලැබෙන බවයි අමාත්‍යවරයා එහිදී වැඩිදුරටත් අදහස් දක්වමින් කියා සිටියේ.",
       "URL": "https://www.hirunews.lk/156182/ලබන-සතියේ-සිට-සංවහන-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4628"
}