{
       "Source": "hirunews",
       "Timestamp": "Monday, 03 April 2023 - 14:47",
       "Headline": "උතුරු මුහුදේ දී රුපියල් මිලියන 141ක කේරළ ගංජා හසුවෙයි",
       "News Content": "කේරළ ගංජා කිලෝග්‍රෑම් 428කට අධික තොගයක් රැගත් ඩිංගි යාත්‍රාවක් සමඟ සැකකරුවන් දෙදෙනෙකු නාවික හමුදාව විසින් සිය භාරයට ගෙන තිබෙනවා.\nඒ, ඊයේ (02) රාත්‍රියේ කන්කසන්තුරය ප්‍රදේශයට ඔබ්බෙන් වූ මුහුදු ප්‍රදේශයේ සිදුකල විශේෂ සෝදිසි මෙහෙයුමක දී්‍යි.\nඑම කේරළ ගංජා තොගයේ දල වටිනාකම රුපියල් මිලියන 141කට අධික බවයි විශ්වාස කෙරෙන්නේ.\nනාවික හමුදා මාධ්‍ය අංශය පවසන්නේ අදාළ සිද්ධිය පිළිබඳ ඉදිරි නීතිමය කටයුතු කන්කසන්තුරය පොලීසිය විසින් සිදු කරන බවයි.",
       "URL": "https://www.hirunews.lk/331610/උතුරු-මුහුදේ-දී-රුපියල්-මිලියන-141ක-කේරළ-ගංජා-හසුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=437"
}