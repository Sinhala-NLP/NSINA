{
       "Source": "hirunews",
       "Timestamp": "Friday, 01 July 2016 - 6:49",
       "Headline": "මුල්ගල තැබීමට ආරාධනා නොලැබීමෙන් කෝපවු මන්ත්‍රීවරයා",
       "News Content": "බණ්ඩාරවෙල - හාපත්ගමුව ප්‍රදේශයේ නව පාලමක් ඉදිකිරීම සඳහා මුල්ගල තැබීමේ උත්සවයක් ඊයේ පස්වරුවේ පැවැත්වීමට නියමිතව තිබුණද එය තාවකාලිකව නවතා දැමුණා.\nඑයට හේතු වූයේ පෙරවරුවේ එම ස්ථානයට පැමිණි පාර්ලිමේන්තු මන්ත්‍රී චමින්ද විජේසිරි මහතා ඊට විරෝධය පළ කිරීමයි.\nබණ්ඩාරවෙල - හාපත්ගමුව සපත්තු පාලම වෙනුවට නව පාලමක් ඉදිකිරීම සඳහා මුල්ගල තැබීමේ උත්සවය ඌව පළාත් ප්‍රධාන අමත්‍ය චාමර සම්පත් දසනායක මහතාගේ ප්‍රධානත්වයෙන් පැවැත්වීමට නියමිතව තිබුණා.\nකෙසේ වෙතත් එම ස්ථානයට පැමිණි පාර්ලිමේන්තු මන්ත්‍රී චමින්ද විජේසිරි මහතා විරෝධය පළ කළේ තමන් සහභාගී කර නොගනිමින් මුල්ගල තැබීමේ උත්සවය සංවිධානය කිරීම සම්බන්ධයෙන්.\nඑහිදී මන්ත්‍රීවරයා පළාත් සභා සහ පළාත් පාලන අමාත්‍ය ෆයිසර් මුස්තාෆා මහතාට දුරකථන ඇමතුමක් ලබාගෙන තමන් විසින් සංවිධානය කරන මුල්ගල තැබීමේ උත්සවයට සහභාගිවන ලෙස ආරාධනා කළා.",
       "URL": "https://www.hirunews.lk/136896/මුල්ගල-තැබීමට-ආරාධනා-නොලැබීමෙන්-කෝපවු-මන්ත්‍රීවරයා",
       "Category": "Local News",
       "Parent URL": "https://www.hirunews.lk/local-news.php?pageID=4984"
}