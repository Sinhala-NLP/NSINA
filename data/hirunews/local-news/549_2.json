{
       "Source": "hirunews",
       "Timestamp": "Wednesday, 08 February 2023 - 16:34",
       "Headline": "සෙලෙන්ස්කිගෙන් ස'ප්‍රයිස් එකක්",
       "News Content": "රුසියාව විසින් යුක්‍රේනය ආක්‍රමණය කිරීමෙන් අනතුරුව යුක්‍රේන ජනාධිපතිවරයා පළමු වරට යුක්‍රේනයෙන් පිටතට ගොස් තිබෙනවා.\nජාත්‍යන්තර මාධ්‍ය වාර්තා පළ කරන්නේ, යුක්‍රේන ජනාධිපති ව්ලැදිමීර් සෙලෙන්ස්කි බ්‍රිතාන්‍ය රාජකීය ගුවන් හමුදාවට අයත් C17 වර්ගයේ ගුවන් යානයකින් උතුරු ලන්ඩනයේ ස්ටෑන්ස් ස්ටෙඩ් ගුවන් තොටුපොළ වෙත පැමිණි බවයි.\nසෙලෙන්ස්කි ජනාධිපතිවරයා ධුරයට පත් වීමෙන් අනතුරුව ඔහු බ්‍රිතාන්‍යයේ සිදු කරන පළමු නිල සංචාරය මෙය වන අතර මෙම හදිසි කෙටි සංචාරයේ දී බ්‍රිතාන්‍යයේ දෙවැනි චාර්ල්ස් රජු මුණ ගැසීමටත් සැලසුම් කර තිබෙනවා.\nඑම හමුව ලන්ඩනයේ බකින්හැම් මාලිගයේ දී සිදු කිරීමට නියමිතයි.\nඑමෙන් ම ඔහුගේ මෙම හදිසි සංචාරයේ දී බ්‍රිතාන්‍ය පාර්ලිමේන්තුව ඇමතීමටත් නියමිතයි.\nමේ අතර සෙලෙන්ස්කි ජනාධිපතිවරයා බ්‍රිතාන්‍ය අග්‍රාමාත්‍ය රිෂී සුනාක් සහ හිටපු අග්‍රාමාත්‍ය බොරිස් ජොන්සන් හමු වී තිබෙනවා.\nයුක්‍රේනයේ F 16 වර්ගයේ ප්‍රහාරක ගුවන් යානා නියමුවන් පුහුණු කිරීමටත් මෙම හමුවේ දී බ්‍රිතාන්‍ය අග්‍රාමාත්‍යවරයා යුක්‍රේන ජනාධිපතිවරයා වෙත කැමැත්ත පළ කර තිබෙනවා.",
       "URL": "https://www.hirunews.lk/326983/සෙලෙන්ස්කිගෙන්-ස-ප්‍රයිස්-එකක්",
       "Category": "Local News",
       "Parent URL": "https://www.hirunews.lk/local-news.php?pageID=549"
}