{
       "Source": "hirunews",
       "Timestamp": "Thursday, 08 December 2016 - 16:35",
       "Headline": "තරුණයන්ට පොරොවෙන් පහරදුන් සැකකරුගේ සිරුර හමුවෙයි",
       "News Content": "බිබිල අරවාකුඹුර ප්‍රදේශයේදී පොරොවකින් පහරදී තරුණයකු ඝාතනය කිරීමේ සිද්ධියට සම්බන්ධ බවට සැකකෙරෙන පුද්ගලයාගේ මළ සිරුර හමුවී තිබෙනවා.\nඊයේ දහවල් මෙම ඝාතනයෙන් පසු සැකකරු ප්‍රදේශයෙන් පළාගොස් සිටි බවටයි අනාවරණ වුයේ.\nඔහු එම ප්‍රදේශය ආසන්නයේ ලඳු කැලෑවක මියගොස් සිටියදී අද දහවල් සොයාගත් බව අප වාර්තාකරු සඳහන් කලා.\nඊයේ සැකකරු කල පහරදීමෙන් 21 හැවිරිදි තරුණයකු මරණයට පත්වු අතර එම තරුණයාගේ 15 හැවිරිදි සොහොයුරා බරපතල තුවාල ලබා රෝහල් ගත කෙරුනා.\nඑම ඝාතනයට සම්බන්ධ පුද්ගලයා අදාළ තරුණයන්ගේ නිවසෙහිම පදිංචිව සිටි  50 හැවිරිදි අයෙක් බව සඳහන්.\nපියා සහ මව ඊයේ දහවල් බිබිල නගරයට ගොස් සිටියදීයි තරුණයන් දෙදෙනා සැකකරුගේ පහරකෑමට ලක්ව තිබුනේ.\nසිද්ධිය සම්බන්ධයෙන් පොලිසිය විමර්ශණ සිදුකරන අතරවාරයේ සැකකරු ප්‍රදේශයෙන් පළාගොස් තිබුනා.\nඔහු වස පානය කර මරණයට පත්වන්නට ඇති බවටයි පොලිසිය සැක පළකරන්නේ.\nබිබිල පොලිසිය විමර්ශණ මෙහෙයවනවා.",
       "URL": "https://www.hirunews.lk/149251/තරුණයන්ට-පොරොවෙන්-පහරදුන්-සැකකරුගේ-සිරුර-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4762"
}