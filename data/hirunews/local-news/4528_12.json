{
       "Source": "hirunews",
       "Timestamp": "Sunday, 07 May 2017 - 20:32",
       "Headline": "අද සිට බොහෝ ප්‍රදේශවලට වැසි - අයිස් කැටත් පතිත වෙයි",
       "News Content": "අද සිට දිවයිනේ බොහෝ ප්‍රදේශවලට වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nලබන 12 වනදා දක්වා මෙම තත්වය පවතින බවයි දෙපාර්තමේන්තුව සඳහන් කළේ.\nඑමෙන්ම වැසි සමග අයිස් කැට පතිත විය හැකි බව ද කාලගුණ විද්‍යා දෙපාර්තමේන්තුව ප්‍රකාශ කළා.\nඇතැම් ස්ථානවල විශේෂයෙන් බස්නාහිර / සබරගමුව / මධ්‍යම / වයඹ / උතුරු මැද සහ දකුණු පලාත්වල මිලිමීටර් 75 කට වැඩි තද වැසි ද ඇති වනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ද ඇතිවන අතර අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි දෙපාර්තමේන්තුව ඉල්ලා සිටින්නේ.",
       "URL": "https://www.hirunews.lk/160831/අද-සිට-බොහෝ-ප්‍රදේශවලට-වැසි-අයිස්-කැටත්-පතිත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4528"
}