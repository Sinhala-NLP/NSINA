{
       "Source": "hirunews",
       "Timestamp": "Tuesday, 24 May 2022 - 9:26",
       "Headline": "නීති විරෝධී දුම්වැටි තොගයක් සමග පුද්ගලයකු එස්.ටී.එෆ් අත්අඩංගුවට (ඡායාරූප)",
       "News Content": "ඊයේ  (23) කාත්තන්කුඩි පොලිස් වසමේ අල්-අමීන් පාර නවකාත්තන්කුඩි ප්‍රදේශයේ දී සිදු කරන ලද වැටලීමකින් තීරුබදු නොගෙවා හොර රහසේ මෙරටට ආනයනය කරන ලද දුම්වැටි තොගයක් සමග පුද්ගලයෙක් අත් අඩංගුවට ගෙන තිබෙනවා.\nමඩකලපුව යුධ හමුදා බුද්ධි අංශයේ නිලධාරින් විසින් විශේෂ කාර්ය බලකාය කලවංචිකුඩි කදවුරේ දෙවන කදවුරු අණදෙන නිළධාරි පොලිස් පරික්ෂක ටි.එම්.එම්.යු.කේ.බි තෙන්නකොන් නිලධාරියා වෙත ලබාදෙන ලද තොරතුරකට අනුව මෙම වැටලීම සිදු කොට තිබුණා.\nඑහි දී, තිරුබදු නොගෙවා නීතිවිරෝධි ලෙසහොර රහසේ මෙරටට ආනයනය කරන ලද Gold Leaf වර්ගයේ දුම්වැටි 1020 ක් අඩංගු පැකටි 51ක් සමග මඩකලපුව නව කාත්තන්කුඩි ප්‍රදේශයේ පදිංචි වයස අවුරුදු 47ක පුද්ගලයෙකු අත්අඩංගුවට ඇති අතර වැඩිදුර විමර්ශණ කටයුතු සදහා සැකකරු හා දුම්වැටි තොගය කාත්තන්කුඩි පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/305143/නීති-විරෝධී-දුම්වැටි-තොගයක්-සමග-පුද්ගලයකු-එස්-ටී-එෆ්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1147"
}