{
       "Source": "hirunews",
       "Timestamp": "Friday, 03 February 2023 - 14:30",
       "Headline": "ණය ප්‍රතිව්‍යුහගතකරණ වැඩපිළිවෙලට සහය දැක්වීමට තවත් සංගමයක් සූදානම්",
       "News Content": "ශ්‍රී ලංකාවේ ණය ප්‍රතිව්‍යුහගතකරණ වැඩපිළිවෙලට සහභාගිවීම සඳහා තමන් සූදානම් බව ස්වෛරී බැඳුම්කර හිමියන්ගේ සංගමය ජාත්‍යන්තර මූල්‍ය අරමුදලට ලිඛිතව දැනුම් දී තිබෙනවා. ‍\nජාත්‍යන්තර මූල්‍ය අරමුදලේ ක්‍රියාපාටිපාටීන්වලට අනුගත වෙමින් ඊට අදාළ සාකච්ඡා සඳහා සූදානම් බවයි ඔවුන් වැඩිදුරටත් ප්‍රකාශ කර ඇත්තේ.\nමේ සඳහා ශ්‍රී ලංකා ජාත්‍යන්තර බැඳුම්කර හිමියන්ගේ නීති උපදේශකයන් වන වයිට් ඇන්ඩ් කේස් සමාගම මැදිහත්වනු ඇති.\nපසුගිය වසරේ සැප්තැම්බර් මාසයේ දී අමෙරිකානු ඩොලර් බිලියන 2.9ක විස්තීරණ ණය පහසුකමක් ලබාගැනීම සඳහා වන එකඟතාවක් ජාත්‍යන්තර මූල්‍ය අරමුදලෙන් ශ්‍රී ලංකාවට හිමිවුණා.\nඊට අදාළව අරමුදල් ලබාගැනීමට පෙර ශ්‍රී ලංකාව ද්විපාර්ශවික සහ පෞද්ගලික ණය හිමියන් සමඟ මේ වනවිට ණය ප්‍රතිව්‍යුහගතකරණය සම්බන්ධයෙන් සාකච්ඡා ආරම්භ කර තිබෙනවා.",
       "URL": "https://www.hirunews.lk/326582/ණය-ප්‍රතිව්‍යුහගතකරණ-වැඩපිළිවෙලට-සහය-දැක්වීමට-තවත්-සංගමයක්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=560"
}