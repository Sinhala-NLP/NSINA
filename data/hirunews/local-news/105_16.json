{
       "Source": "hirunews",
       "Timestamp": "Friday, 11 August 2023 - 20:39",
       "Headline": "ෆොන්සේකා විරෝධතාවක (වීඩියෝ)",
       "News Content": "අරගලය ජනතා විප්ලවයක් කරා යන මැයෙන් පාර්ලිමේන්තු මන්ත්‍රී සරත් ෆොන්සේකා ඇතුලු පිරිසක් අද (11) විහාරමහාදේවී උද්‍යානය අසළ විරෝධතාවයක් පවත්වනු ලැබුවා.\nඑම ස්ථානයට වෙනත් කිසිදු දේශපාලනඥයෙකු එක්ව සිටියේ නැහැ.\nකෙසේ වෙතත්, පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා ඇතුළු 11 දෙනෙකුට එරෙහිව මරදාන අවට මාර්ගවල විරෝධතා පැවැත්වීම වළක්වාලමින් මාලිගාකන්ද මහේස්ත්‍රාත් අධිකරණය අද නියෝගයක් ද නිකුත් කළා.\nරජය ගෙන යන වැඩ පිළිවෙළට විරෝධය පල කිරීම, ඇතුළු විවිධ පුවරු සහ සටන් පාඨ ප්‍රදර්ශනය මෙම පිරිස කරමින් පිරිස විරෝධතාවයේ නිරත වුණා.\nමේ අතර, සෞඛ්‍ය අමාත්‍යවරයාට එරෙහිව සමගි ජනබලවේග පාර්ලිමේන්තු මන්ත්‍රී කාවින්ද ජයවර්ධන ඇතුලු පිරිසක් අද සෞඛ්‍ය අමාත්‍යංශය ඉදිරිපිට විරෝධතාවයක් පවත්වනු ලැබුවා.\nඔවුන් අද පෙරවරුවේ කළුබෝවිල රෝහල ඉදිරිපිටදී ඖෂධ හිඟය සම්බන්ධයෙන් ජනතාව දැනුවත් කිරීම සදහා අත්පත්‍රිකා බෙදා හැරීමක් ද සිදු කළ බවයි හිරු වාර්තාකරු සඳහන් කළේ.",
       "URL": "https://www.hirunews.lk/344484/ෆොන්සේකා-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=105"
}