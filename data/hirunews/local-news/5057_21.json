{
       "Source": "hirunews",
       "Timestamp": "Friday, 06 May 2016 - 13:11",
       "Headline": "පැය 10 ක් ජල සැපයුම අත්හිටුවයි",
       "News Content": "අත්‍යවශ්‍ය වැඩිදියුණු කිරීමක් හේතුවෙන් අද රාත්‍රී 10 සිට හෙට උදෑසන 8 දක්වා පැය 10 ක කාලයක් නුගේගොඩ අවට ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය නිවේදනය කළා.\nඒ අනුව ඇතුල්කෝට්ටේ, පිටකෝට්ටේ, උඩහමුල්ල, මිරිහාන, නුගේගොඩ, පාගොඩ ප්‍රදේශවලට ජල සැපයුම අත්හිටුවනු ඇති.\nඑමෙන්ම, හයිලෙවල් පාරේ - නුගේගොඩ හන්දියේ සිට විජේරාම හන්දිය දක්වා සහ නාවල පාරේ නුගේගොඩ සිට විවෘත විශ්වවිද්‍යාලය දක්වා ප්‍රධාන මාර්ගයේ සහ ඊට සම්බන්ධ සියලූ අතුරු මාර්ගවල ජල සැපයුම අත්හිටුවීමට කටයුතු කරන බවයි ජාතික ජල සම්පාදන හා ජලාපවාහන මණ්ඩලය සදහන් කළේ.",
       "URL": "https://www.hirunews.lk/132570/පැය-10-ක්-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=5057"
}