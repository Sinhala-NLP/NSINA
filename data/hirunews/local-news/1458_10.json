{
       "Source": "hirunews",
       "Timestamp": "Friday, 31 December 2021 - 11:06",
       "Headline": "සපුගස්කන්ද තෙල් ටැංකි 99න් 85ක පාලනය ලංකාවට බව ගම්මන්පිලගෙන් ප්‍රකාශයක් (වීඩියෝ)",
       "News Content": "ලංකා අයි.ඕ.සී සමාගම විසින් මේ වනවිටත් කළමානාකරණය කරන ත්‍රිකුණාමලයේ තෙල් ටැංකි 14ක් තවත් වසර 50ක කාලයක් සඳහා එම සමාගමට ම බදු දීමට සැරසෙන බව වාර්තා වෙනවා.\nබලශක්ති අමාත්‍ය උදය ගම්මන්පිල පවසන්නේ, ලංකා අයි.ඕ.සී සමාගමට එම තෙල් ටැංකි එලෙස බදු දෙන අතර වාරයේ ඉතිරි තෙල් ටැංකි 61 අලුතින් ස්ථාපිත කරන ට්‍රින්කෝ පෙට්‍රෝලියම් ටර්මිනල්ස් සමාගම යටතේ හවුලේ කළමනාකරණය කරන බවයි.\nමෙම නව සමාගමේ කොටස් 51%ක් ලංකා ඛනික තෙල් සංස්ථාව සතු වෙන අතර, ඉතිරි කොටස් 49%ක අයිතිය පැවරෙන්නේ, ලංකා අයි.ඕ.සී සමාගමට යි.\nමේ අතර, මෙම නව සමාගමෙන් ශ්‍රී ලංකා එසේත් නො මැති නම් දැනට මෙරට තෙල් බෙදාහැරීම සිදු කරන සමාගම භාවිත කරන සිලෝන් යන නාමය ඉවත් කිරීම සම්බන්ධයෙන් ද මෙරට දේශපාලන ක්ෂේත්‍රයේ දැඩි කතාබහට ලක් වුණා.\nමීට පෙර ලංකා අයි.ඕ.සී සමාගමට තිස් අවුරුදු බදු ගිවිසුමක් යටතේ ලබා දී තුබූ ත්‍රිකුණාමල තෙල් ටැංකි පර්‍යන්තය 2023 වසරෙ දී එම ගිවිසුම නිමා වීමට නියමිත ව තිබුණා.\nකෙසේ වෙතත් මෙම නව පියවර සම්බන්ධයෙන් චෝදනා කරන විපක්ෂයේ දේශපාලඥයින් පවසන්නේ, නුදුරු අනාගතයේ දී ඇති වෙන උග්‍ර ඛනිජ තෙල් අර්බුදය සමනය කරගැනීමේ තාවකාලික පැලැස්තරයක් ලෙස මෙම ගිවිසුම භාවිත කරන බව යි.\nබ්‍රිතාන්‍ය අධිරාජ්‍යවාදින් විසින් ත්‍රිකුණාමලයේ අක්කර 123ක භූමි ප්‍රදේශයක් පුරා ගොඩනංවා ඇති මෙම තෙල් ටැංකි සංකීර්ණයට මහා පරිමානයේ තෙල් ටැංකි 99ක් ඇතුළත්.\nඒ අතු‍රෙන් තවමත් තෙල් ටැංකි 75කට ආසන්න ප්‍රමාණයක් යහපත් ක්‍රියාත්මක තත්ත්වයේ පවතිනවා.",
       "URL": "https://www.hirunews.lk/292638/සපුගස්කන්ද-තෙල්-ටැංකි-99න්-85ක-පාලනය-ලංකාවට-බව-ගම්මන්පිලගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1458"
}