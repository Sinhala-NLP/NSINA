{
       "Source": "hirunews",
       "Timestamp": "Sunday, 22 December 2019 - 14:31",
       "Headline": "යුද හමුදා කඳවුරක් තුළදී සෙබළෙකු වෙඩි තබාගෙන සියදිවි හානිකරගනී",
       "News Content": "වේයන්ගොඩ යුද හමුදා කඳවුර තුළදි සෙබළෙකු ගිනි අවියකින් වෙඩි තබාගෙන සියදිවි හානිකරගෙන තිබෙනවා.\nඊයේ පස්වරුවේ මෙම සියදිවි හානිකරගැනීම සිදුව ඇති අතර, මෘතදේහය මේවනවිට වතුපිටිවල මූලික රෝහලේ තැන්පත් කර ඇති බවයි යුද හමුදා මාධ්‍ය ඒකකය සඳහන් කළේ.\nවයස අවුරුදු 19 ක් පමණ වන අදාළ සෙබළා මාවනැල්ල - උඩුමුල්ල ප්‍රදේශයේ පදිංචිකරුවෙක්.\nසියදිවි හානිකරගැනීමට හේතුව මෙතෙක් අනාවරණ වී නොමැති අතර, යුද හමුදාව සිද්ධිය සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/230752/යුද-හමුදා-කඳවුරක්-තුළදී-සෙබළෙකු-වෙඩි-තබාගෙන-සියදිවි-හානිකරගනී",
       "Category": "Local News",
       "Parent URL": "https://www.hirunews.lk/local-news.php?pageID=2990"
}