{
       "Source": "hirunews",
       "Timestamp": "Sunday, 28 March 2021 - 7:55",
       "Headline": "හිරු ධර්ම ප්‍රදීපය, ඓතිහාසික තිස්සමහාරාම පුදබිමේ (වීඩියෝ)",
       "News Content": "අදට යෙදෙන මැදින් පුර පොහෝ දිනය නිමිත්තෙන් ඓතිහාසික තිස්සමහාරාම පුදබිම කේන්ද්‍ර කර ගනිමින් හිරු ධර්ම ප්‍රදීපය වැඩසටහන මේ වනවිට ක්‍රියාත්මකයි.\nඋදෑසන 06.00 ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්ම ප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදු කළේ තිස්ස සඳගිරි උභය විහාරාධිපති ආචාර්ය, පූජ්‍ය දේවාලේගම ධම්මසේන හිමියන් විසින්.\nදෑසන 07.30 ට පෝදා ධර්ම දේශනය පූජ්‍ය කොත්මලේ කුමාර කස්සප ස්වාමින් වහන්සේ විසින් සිදු කිරීමට නියමිතයි.\nඑමෙන්ම, සම්මා සතිය පිළිබඳව විග්‍රහ කෙරෙන කාලීන ධර්ම සාකච්ඡාවක් පෙරවරු 08.30 සිට 10.00 දක්වා පැවැත්වෙන්නේ කථිකාචාර්ය, පූජ්‍ය ඔලගන්වත්තේ චන්ද්‍රසිරි හිමියන් සහ පූජ්‍ය පූලියද්දේ සුධම්ම හිමියන්ගේ සහභාගිත්වයෙන්.\nඅනතුරුව පෙරවරු 10 ට තවත් ධර්ම දේශනයක් පූජ්‍ය මිරිස්සේ ධම්මික හිමියන් විසින් සිදුකිරීමට නියමිතයි.\nපස්වරු 4 ට තෙරුවණේ බලය පිළිබඳව විග්‍රහ කෙරෙන කාලීන ධර්ම සාකච්ඡාව පැවැත්වෙන්නේ පූජ්‍ය වල්පොල ගෝතම හිමියන්, පේරාදෙණිය විශ්ව විද්‍යාලයේ කථිකාචාර්ය සේනාරත්න කාරියවසම් සහ ප්‍රවීණ ජ්‍යොතිෂ්‍යවේදී නිශාන්ත පෙරේරාගේ සහභාගිත්වයෙන්.",
       "URL": "https://www.hirunews.lk/266763/හිරු-ධර්ම-ප්‍රදීපය-ඓතිහාසික-තිස්සමහාරාම-පුදබිමේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2058"
}