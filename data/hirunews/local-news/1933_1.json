{
       "Source": "hirunews",
       "Timestamp": "Monday, 24 May 2021 - 9:16",
       "Headline": "ඖෂධ රැගෙන යන මුවාවෙන් මත්ද්‍රව්‍ය ප්‍රවාහනය කළ පුද්ගලයෙකු අත්අඩංගුවට",
       "News Content": "රෝගියෙකුට ඖෂධ රැගෙන යන මුවාවෙන් සංචරණ සීමා පවතින කාලයේ මත්ද්‍රව්‍ය ප්‍රවාහනය කළ පුද්ගලයෙකු ඉංගිරිය - කැටකැදැල්ල මාර්ග බාධකයේදී අත්අඩංගුවට ගෙන තිබෙනවා.\nපොලීසිය පැවසුවේ මෝටර් රථයක් පරීක්ෂා කිරීමකදී ඊයේ (23) මොහු අත්අඩංගුවට ගෙන ඇති අතර, අදාළ මෝටර් රථයේ තිබී හෙරොයින් ග්‍රෑම් 05ක් සහ අයිස් මත්ද්‍රව්‍ය මිලිග්‍රෑම් 200 ක් සොයා ගත් බවයි.\nරත්නපුර - කිරිඇල්ල ප්‍රදේශයේ හෙරොයින් ජාවාරම්කාරියක් වෙත ලබාදීම සඳහා මොහු මෙම මත්ද්‍රව්‍ය රැගෙන යන බවයි අනාවරණ වී ඇත්තේ.",
       "URL": "https://www.hirunews.lk/272273/ඖෂධ-රැගෙන-යන-මුවාවෙන්-මත්ද්‍රව්‍ය-ප්‍රවාහනය-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1933"
}