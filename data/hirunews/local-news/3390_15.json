{
       "Source": "hirunews",
       "Timestamp": "Monday, 22 April 2019 - 13:54",
       "Headline": "රුපියල් බිලියනයකට ආසන්න හෙරොයින් ඊසානදිග මුහුදු තීරයෙන්",
       "News Content": "ශ්‍රී ලංකාවේ ඊසාන වෙරළට ඔබ්බෙන් මුහුදු තීරයේදී හෙරොයින් කිලෝ 275 ක් සමඟින් යාත්‍රාවක් නාවික හමුදාව අත්අඩංගුවට ගෙන තිබෙනවා.\nපොලිස් මත්ද්‍රව්‍ය නාශක කාර්යාංශයට ලද තොරතුරක් අනුව ඊයේ රාත්‍රියේ මෙම මෙහෙයුම ක්‍රියාත්මක කළ අතර එහිදී සැකකරුවන් 5 දෙනෙකු ද අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමෙම හෙරොයින් තොගයේ වටිනාකම රුපියල් කෝටි 100කට ආසන්න වන බව නාවික හමුදාව ප්‍රකාශ කළා.\nඑමෙන්ම අත්අඩංගුවට ගත් සැකකරුවන් ශ්‍රී ලාංකිකයින් බවයි වාර්තා වන්නේ.",
       "URL": "https://www.hirunews.lk/214957/රුපියල්-බිලියනයකට-ආසන්න-හෙරොයින්-ඊසානදිග-මුහුදු-තීරයෙන්",
       "Category": "Local News",
       "Parent URL": "https://www.hirunews.lk/local-news.php?pageID=3390"
}