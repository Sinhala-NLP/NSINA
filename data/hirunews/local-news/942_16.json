{
       "Source": "hirunews",
       "Timestamp": "Sunday, 14 August 2022 - 9:38",
       "Headline": "අධිවේගයේ සිදු වූ රිය අනතුරකින් විශ්‍රාමික ගුරුවරියක් මරුට",
       "News Content": "දක්ෂිණ අධිවේගී මාර්ගයේ පින්නදූව - දෙවට පිවිසුම් මාර්ගයේ නුගදුව ප්‍රදේශයේ දී සිදු වූ රිය අනතුරකින් විශ්‍රාමික ගුරුවරියක් ජීවිතක්ෂයට පත්ව තිබෙනවා.\nඊයේ (13) පෙරවරුවේ දී මෙම අනතුර සිදුව ඇති අතර, මෝටර් රථය මාර්ගයෙන් ඉවතට පැන විදුලිකණුවක ගැටී අනතුර සිදුව තිබෙනවා.\nමියගිය කාන්තාවගේ පුත්‍රයා විසින් මෝටර් රථය පදවාගෙන ගොස් ඇති අතර, අධික වේගයෙන් රිය පැදවීම අනතුරට හේතුව බවයි පොලිසිය පැවසුවේ.\nමෙලෙස ජීවිතක්ෂයට පත්ව ඇත්තේ 67 හැවිරිදි දොරපේ ප්‍රදේශයේ පදිංචිකාරිනියක්.\nඅනතුරින් බරපතළ තුවාල ලැබූ කාන්තාව කරාපිටිය රෝහලට ඇතුළත් කළ ද, ඇයගේ හිසට, උරහිස් කුහරයට හා බඳට සිදු වූ බරපතළ බහුවිධ තුවාල හේතුවෙන් මෙම මරණය සිදුව ඇති බව්යි වාර්තා වන්නේ.\nසිද්ධිය සම්බන්ධයෙන් පොලිසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/312713/අධිවේගයේ-සිදු-වූ-රිය-අනතුරකින්-විශ්‍රාමික-ගුරුවරියක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=942"
}