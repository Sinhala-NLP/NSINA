{
       "Source": "hirunews",
       "Timestamp": "Sunday, 13 August 2023 - 10:19",
       "Headline": "විදෙස් ගත ශ්‍රමිකයන්ට නිවාස ඉදිකිරීමේ වැඩපිළිවෙලක්",
       "News Content": "විදෙස්ගත ශ්‍රමිකයන්ට නිවාස ඉදිකිරීමේ වැඩපිළිවෙලක් ආරම්භ කිරීමට ජාතික නිවාස සංවර්ධන අධිකාරිය පියවර ගෙන තිබෙනවා.\nවිදේශ සේවා නියුක්ති කාර්යාංශය සහ ජාතික නිවාස සංවර්ධන අධිකාරිය ඒකාබද්ධව මෙම වැඩපිලිවෙල ක්‍රියාත්මක කරන අතර, එය ක්‍රමවේද 3 ක් ඔස්සේ ඉදිකිරීමට අපේක්ෂිතයි.\nඑම ක්‍රමවේදයන් වන්නේ, සිය ඉඩමක නිවාසයක් ඉදිකරදීම, ඉඩම් නොමැති විදෙස් ගත ශ්‍රී ලාංකිකයන්ට නාගරික ප්‍රදේශයෙන් පිටත ඔවුන් කැමති ප්‍රදේශයක නිවාස ඉදිකරදීම සහ මහල් නිවාස ඉදිකිරීමයි.\nදැනටමත් නිවාස අවශ්‍යතා ඇති විදෙස් ගත ශ්‍රමිකයන් පිළිබඳ සිදුකරන ලද සමීක්ෂණයකදී අයදුම්පත් 1000 කට ආසන්න සංඛ්‍යාවක් ලැබී ඇති අතර, මීට අදාළ ඒකාබද්ධ කැබිනට් පත්‍රිකාව ඉදිරියේදී ඉදිරිපත් කිරීමට නියමිතව ඇත්තේ.",
       "URL": "https://www.hirunews.lk/344641/විදෙස්-ගත-ශ්‍රමිකයන්ට-නිවාස-ඉදිකිරීමේ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=102"
}