{
       "Source": "hirunews",
       "Timestamp": "Monday, 25 July 2022 - 7:35",
       "Headline": "දිනක් තුළ ඉතාලියට නීතිවිරෝධී සංක්‍රමණිකයන් 1,200 ක්",
       "News Content": "ගතවූ පැය විසි හතරක කාලය තුළ ඉතාලියට නීතිවිරෝධී සංක්‍රමණිකයින් 1,200 කට ආසන්න පිරිසක් ළඟාවී තිබෙනවා.\nවිදෙස් වාර්තා සඳහන් කළේ අප්‍රිකානු සහ මැදපෙරදිග රටවල සිට මෙම නීතිවිරෝධී සංක්‍රමණිකයින් මුහුදු මාර්ගය ඔස්සේ පැමිණ ඇති බවයි.\nප්‍රමාණය ඉක්මවා පිරිස් රැගත් යාත්‍රාවක සිටි නීතිවිරෝධී සංක්‍රමණිකයින් 674 දෙනෙකු ආරක්ෂිතව මුදාගෙන ඇති අතර, එම යාත්‍රාවේ තිබී මියගිය පස්දෙනෙකුගේ සිරුරුද සොයාගෙන තිබෙනවා.\nඑමෙන්ම තවත් යාත්‍රා 15 කින් ලැම්පදූසා වෙත පැමිණි 522 කුද ආරක්ෂිතව මුදාගෙන ඇති බවයි විදෙස් වාර්තා සඳහන් කළේ.\nයුරෝපයට ළඟාවීමට නීතිවිරෝධී සංක්‍රමණිකයින් භාවිත කරන ප්‍රධාන වරායක් ලෙස ලැම්පදූසා වරාය සැළකෙනවා.",
       "URL": "https://www.hirunews.lk/310880/දිනක්-තුළ-ඉතාලියට-නීතිවිරෝධී-සංක්‍රමණිකයන්-1200-ක්",
       "Category": "Local News",
       "Parent URL": "https://www.hirunews.lk/local-news.php?pageID=995"
}