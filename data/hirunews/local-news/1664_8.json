{
       "Source": "hirunews",
       "Timestamp": "Tuesday, 28 September 2021 - 9:36",
       "Headline": "කොරෝනා ප්‍රතිශක්තිකරණ එන්නත ඊයේ පුද්ගලයින් 93,346කට",
       "News Content": "මෙරට කොරෝනා ප්‍රතිශක්තිකරණ වැඩසටහනට අදාළ ව ඊයේ පුද්ගලයින් 93,346 එන්නත් ලබා දී තිබෙනවා.\nඒ අනුව සයිනොෆාම් එන්නතේ පළමු මාත්‍රාව පුද්ගලයින් 32,525 දෙනෙකුට සහ දෙවන මාත්‍රාව 26,220කට ලබා දී ඇති බවයි වසංගත රෝග විද්‍යා අංශය සඳහන් කළේ.\nඑමෙන්ම ෆයිසර් එන්නතේ පළමු මාත්‍රාව 1,553 දෙනෙකුටත්, දෙවන මාත්‍රාව 31 දෙනෙකුටත් ලබා දී තිබෙනවා.\nමොඩර්නා එන්නතේ පළමු මාත්‍රාව 4,625 දෙනෙකුටත්, දෙවන මාත්‍රාව 24 දෙනෙකුටත් ලබා දී ඇති බවයි වසංගත රෝග විද්‍යා අංශය සඳහන් කළේ.\nඇස්ට්‍රාසෙනෙකා එන්නතේ පළමු මාත්‍රාව 2,981 දෙනෙකුට ලබා දී ඇති අතර, දෙවන මාත්‍රාව ලබාගත් පුද්ගලයින් සංඛ්‍යාව 23,679ක්.\nස්පුට්නික් වී එන්නතේ දෙවන මාත්‍රාව පුද්ගලයින් 1,708 දෙනෙකුට ද ලබා දී තිබෙනවා.",
       "URL": "https://www.hirunews.lk/283438/කොරෝනා-ප්‍රතිශක්තිකරණ-එන්නත-ඊයේ-පුද්ගලයින්-93346කට",
       "Category": "Local News",
       "Parent URL": "https://www.hirunews.lk/local-news.php?pageID=1664"
}