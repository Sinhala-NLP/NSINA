{
       "Source": "hirunews",
       "Timestamp": "Wednesday, 26 June 2019 - 20:26",
       "Headline": "කඩදාසි අතර සගවා ගෙන්වු අයිස් මත්ද්‍රව්‍ය කොළඹ වරායෙන් හමුවෙයි",
       "News Content": "කඩදාසි තොගයක් අතර සඟවා රැගෙන ආ රුපියල් කෝටි දෙකකට ආසන්න වටිනාකමකින් යුත් අයිස් මත්ද්‍රව්‍ය කිලෝ 1 යි ග්‍රෑම් 963 ක් කොළඹ වරායේ ජය බහලූ පර්යන්තයේ බහලූමක තිබී සොයාගෙන තිබෙනවා.\nවරාය රේගුව සඳහන් කළේ සිද්ධිය සම්බන්ධයෙන් 37 හැවිරිදි මලයාසියානු ජාතිකයෙකු කොටහේන - රේගු අංගනයේදී ඊයේ අත්අඩංගුවට ගත් බවයි.\nපසුගිය 18 වනදා මෙරටට පැමිණි බීජිං බ්‍රිජ් නැමති නෞකාව මගින් රැගෙන ආ කඩදාසි අඩංගු බහලූමක මෙම අයිස් මත්ද්‍රව්‍ය තොගය තිබී සොයාගෙන තිබෙනවා.",
       "URL": "https://www.hirunews.lk/219180/කඩදාසි-අතර-සගවා-ගෙන්වු-අයිස්-මත්ද්‍රව්‍ය-කොළඹ-වරායෙන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3279"
}