{
       "Source": "hirunews",
       "Timestamp": "Tuesday, 22 August 2017 - 19:37",
       "Headline": "පළාත් සභා ඡන්ද විමසීම් සංශෝධන පනත් කෙටුම්පත ව්‍යවස්ථාවට අනුකූලයි",
       "News Content": "පලාත් සභා ජන්ද විමසීම් සංශෝධන පනත් කෙටුම්පත ආණ්ඩු ක්‍රම ව්‍යවස්ථාවේ විධි විධානවලට අනුකුල බව ශ්‍රේෂ්ඨාධිකරණය දැනුම් දී ඇතැයි කථානායක කරු ජයසුරිය අද (22) පාර්ලිමේන්තුවේදී ප්‍රකාශ කළා.\nමේ අතර, පළාත් පාලන ඡුන්ද විමසීම් පනත් කෙටුම්පත ලබන 24 වනදින පාර්ලිමේන්තුවට ඉදිරිපත් කර එදිනම ඡන්ද විමසීමක් පවත්වා සම්මත කර ගැනීමට කටයුතු කරන බවයි සභා නායක අමාත්‍ය ලක්ෂ්මන් කිරිඇල්ල ප්‍රකාශ කළේ.\nපාර්ලිමේන්තු මන්ත්‍රීවරුන් වන අනුර කුමාර දිසානායක, වාසුදේව නානායක්කාර, ඩලස් අලහප්පෙරුම සහ අග්‍රාමාත්‍ය රනිල් වික්‍රමසිංහ එහිදී අදහස් පළ කර සිටියා.\nඑහිදී සභානායක ලක්ෂ්මන් කිරිඇල්ල කියා සිටියේ විපක්ෂය ඊට අදාළ ඡන්ද විමසීම කල් දැමීමට සූදානම් වන බවයි.\nඑම අවස්ථාවේදී අදහස් දක්වමින් විපක්ෂයේ ප්‍රධාන සංවිධායක අනුර කුමාර දිසානායක කියා සිටියේ පළාත් පාලන පනත් කෙටුම්පත කඩිනමින් සම්මත කර මැතිවරණ පැවැත්වීම සදහා තමන් ද එකග බවයි.\nඑහෙත් සංශෝධන කිසිවක් නොමැතිව පනත සම්මත කිරීමට යාම සම්බන්ධයෙන් ගැටලූවක් පවතින බවයි ඔහු කියා සිටියේ.",
       "URL": "https://www.hirunews.lk/169105/පළාත්-සභා-ඡන්ද-විමසීම්-සංශෝධන-පනත්-කෙටුම්පත-ව්‍යවස්ථාවට-අනුකූලයි",
       "Category": "Local News",
       "Parent URL": "https://www.hirunews.lk/local-news.php?pageID=4358"
}