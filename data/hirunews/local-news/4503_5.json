{
       "Source": "hirunews",
       "Timestamp": "Tuesday, 23 May 2017 - 16:10",
       "Headline": "ලංගම බස් රථ සඳහා මුදල් ගෙවීම පැහැරහැරීමේ නඩුව යළි 26 වනදා",
       "News Content": "දේශපාලන කටයුතු සඳහා ලංගම බස් රථ ලබාගැනීම වෙනුවෙන් රුපියල් මිලියන 140 ක මුදලක් ගෙවීම පැහැර හැරීමේ සිද්ධියට අදාළව හිටපු ජනාධිපති මහින්ද රාජපක්ෂ ඇතුලූ හත්දෙනෙකුට එරෙහිව පවරා ඇති නඩුව යළි මේ මස 26 වනදා කැඳවීමට කොළඹ වානිජ මහාධිකරණය තීරණය කළා.\nඒ, අදාළ නඩුව  විනිසුරු ශිරාන් ගුණරත්න හමුවේ අද කැඳවූ අවස්ථාවේදියි.\nඑහිදී මීට පෙර ශ්‍රී ලංකා ගමනාගමන මණ්ඩලය විසින් එම නඩුවට අදාළව විත්තිකරුවන් ලෙස නම් කර තිබූ අමාත්‍ය අනුර ප්‍රියදර්ශන යාපා සහ සුසිල් ප්‍රේමජයන්තගේ නම් ඉවත් කරමින් ගොනුකර තිබූ ප්‍රතිශෝධිත පෙත්සමට විත්තිකරුවන් විසින් මූලික විරෝධතා ගොනුකර තිබුණා.\nවිනිසුරුවරයා නියෝග කළේ ඒ සම්බන්ධයෙන් ශ්‍රී ලංකා නිදහස් පක්ෂයට සහ එක්සත් ජනතා නිදහස් සන්ධානයට කරුණු දැක්වීමට අවසන් වශයෙන් මේ මස 26 වනදා  දින ලබාදෙන බවයි.",
       "URL": "https://www.hirunews.lk/161973/ලංගම-බස්-රථ-සඳහා-මුදල්-ගෙවීම-පැහැරහැරීමේ-නඩුව-යළි-26-වනදා",
       "Category": "Local News",
       "Parent URL": "https://www.hirunews.lk/local-news.php?pageID=4503"
}