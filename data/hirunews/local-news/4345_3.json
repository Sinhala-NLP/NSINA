{
       "Source": "hirunews",
       "Timestamp": "Thursday, 31 August 2017 - 11:44",
       "Headline": "පැපිලියානේ පවත්වාගෙන ගිය ගණිකා නිවසක් වටලයි",
       "News Content": "සුරූපී තරුණියන් යොදාගෙන කොහුවල- පැපිලියානේ සුඛෝපභෝගී තෙමහල් ගොඩනැගිල්ලක සම්භාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවසක් වටලා එහි ආයුර්වේද වෛද්‍යවරියක් ඇතුළු හයදෙනෙකු අත්අඩංගුවට ගත බව බොරලැස්ගමුව පොලිසිය පවසනවා.\nපොලිසියට ලද තොරතුරක් මත වටලා අත්අඩංගුවට ගත් පිරිස අතර සුරූපී තරුණියන් හතරදෙනෙකුද වන බවයි වාර්තාවන්නේ.\nඋපාය දූතයෙකු ලෙස තරුණ පොලිස් කොස්තාපල් වරයෙක් මෙම ගණිකා නිවාසයට යොමු කර ඇති අතර ඔහු එයට ඇතුළු වීමට රුපියල් 1500 ක් ගෙවා තිබෙනවා.\nඅනතුරුව තමන් ලබාගත් තරුණිය සමග පැය භාගයක් ගත කිරීමට රුපියල් 1000 ක් ලබා දෙන ලෙස කළමනාකරු පොලිස් කොස්තාපල්වරයාට දැනුම්දී තිබෙනවා.\nඉන් අනතුරුවයි පොලිසිය මෙම වැටලීම සිදු කළේ.\nඅත්අඩංගුවට ගත් තරුණියන් කොළඹ අවට පදිංචිකාරිනියන් බවයි සඳහන් වන්නේ.\nඅත්අඩංගුවට ගත් පිරිස නුගේගොඩ අධිකරණයට ඉදිරිපත් කිරීමට නියමිතව තිබුනා.",
       "URL": "https://www.hirunews.lk/169818/පැපිලියානේ-පවත්වාගෙන-ගිය-ගණිකා-නිවසක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4345"
}