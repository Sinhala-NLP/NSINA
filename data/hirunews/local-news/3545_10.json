{
       "Source": "hirunews",
       "Timestamp": "Sunday, 20 January 2019 - 13:11",
       "Headline": "මන්නාරම සමූහ මිනීවලේ කැණීම් කටයුතු 22 වනදායින් නතර කෙරේ",
       "News Content": "මන්නාරම සමූහ මිනීවලෙන් හමුවූ මිනිස් අස්ථි  කොටස් කාලනිර්ණය ඇතුලූ පරීක්ෂණ කිහිපයක් සඳහා මේ මස 23 වනදා ඇමරිකාවට රැගෙන යාමට නියමිතයි.\nඑහි කැණීම් කටයුතු භාරව සිටින විශේෂඥ අධිකරණ වෛද්‍ය ශමින්ද රාජපක්ෂ කියා සිටියේ මෙම සමූහ මිනීවලේ කැණීම් කටයුතු මේ මස 22 වනදා පස්වරුවේ සිට තාවකාලිකව නවතා දමන බවයි.\nදින 132 ක් පුරා සිදුකරන ලද කැණීම් කටයුතුවලින් අස්ථි කොටස් 300 ක් පමණ හමුවූ අතර, එහි  සාම්පල මෙලෙස ඇමරිකාවේ ෆ්ලොරිඩා හි පිහිටි රසායනාගාරයක් වෙත රැගෙන යනු ලබනවා.\nඑමෙන්ම එහි කැණීම් කටයුතු නැවත මේ මස 30 වනදා ආරම්භ කිරීමට බලාපොරොත්තු වන බවයි වෛද්‍ය ශමින්ද රාජපක්ෂ සඳහන් කළේ.",
       "URL": "https://www.hirunews.lk/208622/මන්නාරම-සමූහ-මිනීවලේ-කැණීම්-කටයුතු-22-වනදායින්-නතර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3545"
}