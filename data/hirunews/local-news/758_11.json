{
       "Source": "hirunews",
       "Timestamp": "Friday, 04 November 2022 - 9:15",
       "Headline": "අම්බලන්තොටින් ඇල්ලූ මත්කුඩු තොගයේ තවත් කොටසක් අගුණුකොළින් මතුවේ",
       "News Content": "අගුණුකොළපැලැස්ස - මුලනගොඩ ප්‍රදේශයේ දී රුපියල් කෝටි 6 ක් පමණ වටිනා හෙරොයින් කිලෝග්‍රෑම් 3 ක් සමඟ සැකකරුවෙකු අත්අඩංගුවට ගෙන තිබෙනවා.\nඅද (04) උදෑසන සිදුකළ වැටලීමක දී මෙම මත්කුඩු තොගය සොයාගත් බවයි පොලිසිය සඳහන් කළේ.\nඊයේ අම්බලන්තොට - කොක්ගල්ල ප්‍රදේශයේ නිවසක තිබී හෙරොයින් කිලෝ 25 ක් ද සොයාගත් අතර, එහිදී කාන්තාවක් සහ පිරිමි පුද්ගලයෙකු අත්අඩංගුවට ගැනුනා.\nඑම මත්කුඩු සමඟ අද අත්අඩංගුවට ගත් හෙරොයින් තොගය කුඩාවැල්ල ප්‍රදේශයේ සිට මුලනගොඩ දක්වා වෑල්ඩින් කිරීම සඳහා උපයෝගී කරගන්නා ගෑස් සිලින්ඩරයක් තුළ සඟවා රැගෙන විත් ඇති බවයි අනාවරණ වී ඇත්තේ.\nඅනතුරුව අද අත්අඩංගුවට ගත් මත්කුඩු කිලෝ තුන අදාළ සැකකරු විසින් රැගෙන ඉතිරි කිලෝ විසි පහ අම්බලන්තොට - කොක්ගල්ල ප්‍රදේශයට රැගෙන ගොස් ඇති බවටයි අනාවරණ වී ඇත්තේ.\nමෙම මත්කුඩු මුහුදු මාර්ගය ඔස්සේ රැගෙන එන්නට ඇති බවට පොලිසිය සැක කරනවා.",
       "URL": "https://www.hirunews.lk/319577/අම්බලන්තොටින්-ඇල්ලූ-මත්කුඩු-තොගයේ-තවත්-කොටසක්-අගුණුකොළින්-මතුවේ",
       "Category": "Local News",
       "Parent URL": "https://www.hirunews.lk/local-news.php?pageID=758"
}