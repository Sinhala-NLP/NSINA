{
       "Source": "hirunews",
       "Timestamp": "Sunday, 27 November 2022 - 9:26",
       "Headline": "යුක්රේනය ඩොලර් මිලියන 150ක ධාන්‍ය අපනයනයට සැලසුම්",
       "News Content": "සාගතයට මුහුණදී ඇති රටවල් සඳහා ඩොලර් මිලියන 150 ක් වටිනා ධාන්‍ය අපනයනය කිරීමට යුක්රේනය සූදානම් වනවා.\nයුක්රේන ජනාධිපති වොලඩිමියර් සෙලෙස්කි මෙම තීරණයට එළඹ ඇත්තේ රටවල් රැසක නායකයින් සමඟ පැවති සාකච්ඡාවකින් පසුවයි.\nබෙල්ජියම, පෝලන්තය සහ ලිතුවේනියාව, හංගේරියාව සහභාගිවූ මෙම සාකච්ඡාවට ජර්මනිය, ප්‍රංශය සහ යුරෝපා කොමිසමේ නායකයන් එක්වී තිබුණේ ඔන්ලයින් තාක්ෂණය ඔස්සේයි.\nනියඟය මෙන්ම සාගතය හේතුවෙන් වඩාත්ම අවදානමට ලක්වී ඇති රටවල් වන ඉතියෝපියාව, සුඩානය, සෝමාලියාව, සහ යේමනය ඇතුලු රටවලට මෙම ධාන්‍ය අපනයනය කිරීමටයි සැලසුම් කර ඇත්තේ.",
       "URL": "https://www.hirunews.lk/321386/යුක්රේනය-ඩොලර්-මිලියන-150ක-ධාන්‍ය-අපනයනයට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=705"
}