{
       "Source": "hirunews",
       "Timestamp": "Saturday, 15 April 2023 - 7:51",
       "Headline": "ගම්බිම් බලා ගිය ජනතාවට යළි එන්න දුම්රිය සහ බස් සේවා අද සිට (වීඩියෝ)",
       "News Content": "ගම්බිම් බලා ගිය ජනතාවට යළි කොළඹට පැමිණීම සඳහා අද (15) සිට විශේෂ දුම්රිය කිහිපයක් ධාවනයට එක්කරන බව දුම්රිය දෙපාර්තමේන්තුව පවසනවා.\nඑම දෙපාර්තමේන්තුවේ නියෝජ්‍ය ගමනාගමන අධිකාරි එන්.ජේ. ඉදිපොළගේ කියා සිටියේ එළැඹෙන 17 වැනිදා දක්වා මෙය ක්‍රියාත්මක බවයි.\nඒ අනුව හෙට (16) උදෑසන සිට මෙම විශේෂ දුම් රිය සේවය ක්‍රියාත්මක වන්නේ බදුල්ල, බෙලිඅත්ත,ගාල්ල සිට කොළඹටයි.\nබෙලිඅත්ත දුම්රිය ස්ථානයෙන් උදේ 8:30 ට සහ ගාල්ල දුම්රිය ස්ථානයෙන් උදේ 6:00 ට ද, බදුල්ල දුම්රිය ස්ථානයෙන් උදේ 07ට,සවස 5:20ට සහ සවස 6ට ද මෙම විශේෂ දුම්රිය ධාවනය කෙරෙනු ඇති.\nමේ අතර ගම්බිම් බලා ගිය ජනතාවට යළි කොළඹට පැමිණීම සඳහා අද (15) සිට බස් රථ යොදවා ඇති බව ලංකා ගමනාගමන මණ්ඩලයේ ධාවන අංශයේ නියෝජ්‍ය සාමාන්‍යාධිකාරී පණ්ඩුක ස්වර්ණ හංස සඳහන් කළා.\nලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න කියා සිටියේ අද (15) දිනයේ 10%ක පමණ බස් රථ ප්‍රමාණයක් ධාවනයට එක් කරන බවයි.",
       "URL": "https://www.hirunews.lk/332554/ගම්බිම්-බලා-ගිය-ජනතාවට-යළි-එන්න-දුම්රිය-සහ-බස්-සේවා-අද-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=413"
}