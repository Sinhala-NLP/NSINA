{
       "Source": "hirunews",
       "Timestamp": "Wednesday, 22 March 2017 - 14:11",
       "Headline": "කුකුළන් 14 දෙනෙකු සොරකම් කළ 3 දෙනෙකු වරද පිළිගනී",
       "News Content": "කාන්තාවන් දෙදෙනෙකුට අයත්, ගම් කුකුළන් 14 දෙනෙකු සොරකම් කිරීම සම්බන්ධයෙන් වරද පිළිගත් පුද්ගලයින් 3 දෙනෙකුට කැබිතිගොල්ලෑව මහේස්ත්‍රාත් අධිකරණය අද ඇප නියම කළා.\nමහේස්ත්‍රාත් එන්.ජේ. ප්‍රභාකරන් රුපියල් ලක්ෂය බැගින් ඇප නියම කරමින් සඳහන් කළේ සැකකරුවන්ට දඞුවම් නියම කිරීම ලබන ජූලි 17 වනදා සිදුකරන බවයි.\nහොරොව්පතාන - කිවුලේකඩ ප්‍රදේශයේ පදිංචි පුද්ගලයින් 3 දෙනෙකුට මෙලෙස ඇප නියම වූ අතර, කුකුළු කූඩුවක් අසල වැටී තිබූ සැකකරුවෙකුට අයත් ජංගම දුරකථනයක් මගින් මොවුන් අත්අඩංගුවට ගත් බව විමර්ශන සිදුකළ හොරොව්පතාන පොලිසිය අධිකරණයට දැනුම් දුන්නා.",
       "URL": "https://www.hirunews.lk/157453/කුකුළන්-14-දෙනෙකු-සොරකම්-කළ-3-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4601"
}