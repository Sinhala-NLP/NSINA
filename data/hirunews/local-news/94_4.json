{
       "Source": "hirunews",
       "Timestamp": "Wednesday, 16 August 2023 - 14:12",
       "Headline": "ඖෂධ විෂ වීම හේතුවෙන් දැරියකට පෙනීම අහිමි වෙලා (වීඩියෝ)",
       "News Content": "ෂධ විෂ වීමක් හේතුවෙන් 11 හැවිරිදි දැරියකගේ පෙනීම නොමැති වීමේ පුවතක් රත්නපුර හුණුවල මොරතොට ප්‍රදේශයෙන් අපට වාර්තා වෙනවා.\nරත්නපුර හුණුවල මොරතොට ප්‍රදේශයේ පදිංචි 11 හැවිරිදි නිමන්සා සත්සරනි හුනුවල ධර්මරාජ විද්‍යලයේ 5 ශ්‍රේණියේ ඉගෙනුම ලබන සිසුවියක්.\nඉගෙනීමටද දක්ෂ දරුවෙකු වූ නිමන්සා උණ රෝගයක් වැළදීම හේතුවෙන් ඊට පෞද්ගලික බෙහෙත් ශාලාවකින් ඖෂධ ලබා ගෙන තිබෙනවා.\nනමුත් පසුව ඇය ආසාදනයකට ලක්ව මුලු ශරීරය පුරා තුවාල ඇති වී තිබුණේ කිසිවෙකුත් නොසිතු ලෙසින්.\nපසුව අදාළ වෛද්‍යවරයා වෙත දැරිය රැගෙන ගිය පසු ඔහු පවසා ඇත්තේ නිමන්සා සරම්ප රෝගයෙන් පෙලෙන බවයි.\nකෙසේ වෙතත් සුවයක් නොලැබූ නිමන්සා රත්නපුර රෝහලට ගෙන ගිය අතර පසුව රිජ්වේ ආර්යා ළමා රෝහලට ඇය රැගෙන ගොස් ප්‍රතිකාර කර ඇති බවයි වාර්තා වන්නේ.\nකෙසේ වෙතත් මෙම වසරේ අප්‍රේල් 6 වැනිදා සිට ඇයගේ දෙනෙත් නොපෙනී ගොස් ඇති අතර මුලු ශරීරය පුරාම තුවාල හටගෙන තිබෙනවා.\nමේ සම්බන්ධයෙන් වහාම පක්ෂණයක් පවත්වා දරුවාට සහනයක් ලබා දෙන ලෙසයි‍ මව්පියන් බලධාරීන්ගෙන් ඉල්ලා සිටින්නේ.",
       "URL": "https://www.hirunews.lk/345008/ඖෂධ-විෂ-වීම-හේතුවෙන්-දැරියකට-පෙනීම-අහිමි-වෙලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=94"
}