{
       "Source": "hirunews",
       "Timestamp": "Thursday, 02 November 2017 - 8:50",
       "Headline": "පොලීසියට අල්ලස් දීමට තැත් කළ පුද්ගලයෙකු හලාවතදී අත්අඩංගුවට",
       "News Content": "හලාවත - කාකපල්ලිය ප්‍රදේශයේදී පොලිස් නිලධාරීන්ට අල්ලස් ලබාදීමට උත්සාහ කළ පුද්ගලයෙකු අත්අඩංගුවට ගෙන තිබෙනවා.\nඊයේ පස්වරුවේ මෙලෙස අත්අඩංගුවට ගෙන ඇත්තේ පල්ලම ප්‍රදේශයේ පදිංචි 29 හැවිරිදි පුද්ගලයෙක්.\nඔහු ලොරි රථයකින් පස් ප්‍රවාහනය කරමින් සිටියදී පොලීසිය රථය නවතා පරීක්ෂා කර ඇති අතර, එහිදී හෙළිවූයේ බලපත්‍රයක් නොමැතිව පස් ප්‍රවාහනය කරන බවටයි.\nතමාට විරුද්ධව නීති මගින් කටයුතු නොකරන ලෙස ඉල්ලමින් පොලිස් නිලධාරීන්ට අල්ලස් ලබාදීමට සැකකරු උත්සාහ කළ අවස්ථාවේදියි මෙම අත්අඩංගුවට ගැනීම සිදුකර ඇත්තේ.",
       "URL": "https://www.hirunews.lk/175061/පොලීසියට-අල්ලස්-දීමට-තැත්-කළ-පුද්ගලයෙකු-හලාවතදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4239"
}