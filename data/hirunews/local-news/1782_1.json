{
       "Source": "hirunews",
       "Timestamp": "Sunday, 01 August 2021 - 14:48",
       "Headline": "අස්වනු සඳහා නිසි මිලක් නොමැතිකමින් ප්‍රදේශ රැසක ගොවීන් දැඩි අසීරුතාවට (වීඩියෝ)",
       "News Content": "අස්වනු සඳහා නිසි මිලක් නොමැතිකමින් ප්‍රදේශ රැසක වී ගොවීන් මේ වනවිට දැඩි අසීරුතාවට පත්ව සිටිනවා.\nමේ අතර ඌව පරණගම මස්පන්න ප්‍රදේශයේ බඩඉරිඟු වගාවට සේනා දළඹු උවදුරෙන් බලපෑම් එල්ලවී තිබෙනවා.\nඇලහැර ප්‍රාදේශීය ලේකම් කොට්ඨාසයේ දියබෙදුම කෝඳුරුවාව ප්‍රදේශයේ ගොවීන් පවසන්නේ අස්වනු නෙලීම මේ වනවිට ආරම්භ කර ඇතත් වී සඳහා නිසි මිලක් නොමැතිවීමෙන් දැඩි අසීරුතාවට පත්ව සිටින බවයි.\nපවතින තත්ත්වය හමුවේ ගොයම් නෙලීමේ යන්ත්‍ර සඳහා මුදල් ගෙවීම අපහසු බැවින් එම කටයුතු තමන් විසින්ම සිදුකර ගැනීමට ගොවීන්ට සිදුව තිබෙනවා.\nපොළොන්නරුව දිස්ත්‍රික්කයට අයත් ඇලහැර ගොවිජනපද ව්‍යාපාරයේ පිහිටි අත්තනකඩවල ප්‍රදේශයේ මෙවර යල කන්නය යටතේ වගා කළ කුඹුරු අක්කර 775ක අස්වනු නෙලීමේ කටයුතු මේ වන විට ආරම්භ කර තිබෙනවා.\nමේ අතර ඌවපරණගම මස්පන්න ප්‍රදේශයේ අක්කර සිය ගණනක බඩඉරිඟු වගාවෙහි සේනා දළඹු උවදුරට ලක්වීමෙන් විනාශ වී තිබෙනවා.\nමෙම උවදුරින් වගාව බේරා ගැනීමට කෘෂි රසායන වර්ග ද නොමැති බවයි ගොවීන් පවසන්නේ.\nඅනුරාධපුර තිරප්පනේ ඇතුල්ගම ගොවිපලේ කාබනික පොහොර නිෂ්පාදනාගාරයක් ආරම්භ කිරීම ඉඩම් අමාත්‍ය එස්.එම් චන්ද්‍රසේන මහතාගේ ප්‍රධානත්වයෙන් සිදු කෙරුණා.",
       "URL": "https://www.hirunews.lk/278581/අස්වනු-සඳහා-නිසි-මිලක්-නොමැතිකමින්-ප්‍රදේශ-රැසක-ගොවීන්-දැඩි-අසීරුතාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1782"
}