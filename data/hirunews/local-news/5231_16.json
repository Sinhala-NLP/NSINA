{
       "Source": "hirunews",
       "Timestamp": "Monday, 28 December 2015 - 13:10",
       "Headline": "ජල සහ වරාය බහාලූම් රථ සේවකයන් විරෝධතාවයේ",
       "News Content": "නඩත්තු කටයුතුවලින් ඉවත් වෙමින් ජල සම්පාදන වෘත්තීය සමිති ආරම්භ කළ වෘත්තීය ක්‍රියාමාර්ගය සියයට සියයක් සාර්ථක බව ජලසම්පාදන වෘත්තීය සමිති ඒකාබද්ධ සන්ධානයේ සම කැඳවුම්කරු උපාලි රත්නායක පවසනවා. ප්‍රසාද දීමනා කප්පාදුවට එරෙහිව අද (28)  උදෑසන 9 සිට දහවල් 12 දක්වා නඩත්තු කටයුතුවලින් ඉවත් වීමේ වෘත්තීය ක්‍රියාමාර්ගයක නිරත වුණා.\nමේ අතර, කොළඹ වරාය, බහාලූම් රථ සේවකයන් මේ වනවිට කාන් ඔරලෝසු කණුව ආසන්නයේ පිහිටි වරාය පිවිසුම අසල විරෝධතාවක් පැවැත්වීමට සූදානම් වනවා. ඒ වරායට පිවිසීම සඳහා අයකෙරෙන බලපත්‍ර ගාස්තුව ඉහළ දැමීමට විරෝධය පළ කරමින්.",
       "URL": "https://www.hirunews.lk/122933/ජල-සහ-වරාය-බහාලූම්-රථ-සේවකයන්-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=5231"
}