{
       "Source": "hirunews",
       "Timestamp": "Tuesday, 14 June 2022 - 14:02",
       "Headline": "කාසියේ වාසිය ශ්‍රී ලංකාවට",
       "News Content": "ශ්‍රී ලංකාව සහ සංචාරක ඔස්ට්‍රෙලියානු කණ්ඩායම අතර පළමු එක් දින තරගයේ කාසිය වාසිය දිනා ගැනීමට ශ්‍රී ලංකා කණ්ඩායම සමත් වුණා.\nඒ අනුව පළමුවෙන් පන්දුවට පහර දීමට කාසිය වාසිය දිනූ  ශ්‍රී ලංකා කණ්ඩායම පන්දුවට පහර දීමට තීරණය කළා.\nදෙරට අතර පැවැත්වෙන පළමු එක්දින තරගය වන මෙම තරගය පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ පැවැත්වෙනවා.\nශ්‍රී ලංකා වයස අවුරුදු 19න් පහළ කණ්ඩායම නියෝජනය කළ දුනිත් වෙල්ලාලගේට මෙම තරගයේ දී එක්දින ජාත්‍යන්තර ක්‍රිකට් වරම් හිමිවනවා.\nතරග පහකින් සමන්විත මෙම තරගාවලියේ පළමු තරග දෙක පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ දී පැවැත්වෙන අතර ඉතිරි තරග තුන කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගනයේ දී පැවැත් වීමට නියමිතයි.\nමීට පෙර සංචාරක ඔස්ට්‍රෙලියානු කණ්ඩායම සමග පැවති තරග තුනකින් සමන්විත විස්සයි විස්ස තරගාවලිය 2-1 වශයෙන් ඔස්ට්‍රෙලියාව විසි ජය ගනු ලැබුවා.",
       "URL": "https://www.hirunews.lk/307106/කාසියේ-වාසිය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1096"
}