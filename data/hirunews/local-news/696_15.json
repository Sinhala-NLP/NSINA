{
       "Source": "hirunews",
       "Timestamp": "Thursday, 01 December 2022 - 8:31",
       "Headline": "ලක්ෂ 04කට අධික සුදු හඳුන් තොගයක් සමඟ පුද්ගලයකු අත් අඩංගුවට",
       "News Content": "ලක්ෂ 04කට අධික වටිනාකමක් ඇති සුදු හඳුන් තොගයක් සන්තකයේ තබා ගත් සැකකරුවකු පොලිස් විශේෂ කාර්ය බලකාය විසින් අත් අඩංගුවට ගෙන තිබෙනවා.\nඒ, ඊයේ (30) අම්පාර පොලිස් වසමේ අම්පාර - නුවර පාරේ, 02 කණුව ප්‍රදේශයේ දී සිදු කළ වැටලීමකින්.\nසැකකරු රජයේ රක්ෂිතයකට තුළට ඇතුළු වී අනවසරයෙන් කපන ලද සුදු හදුන් දැව කැබලි කිලෝ ග්‍රෑම් 17ක් ත්‍රී රෝද රථයකින් ප්‍රවාහනය කරමින් සිටිය දී අත් අඩංගුවට පත් වී ඇති බව සඳහන්.\nඅත්අඩංගුවට ගන්නා ලද සුදු හඳුන් දැවවල වටිනාකම ලක්ෂ 04කට අධික බව යි වාර්තා වන්නේ.\nඅත් අඩංගුවට ගෙන ඇත්තේ, වයස අවුරුදු 80ක ගොනාගොල්ල ප්‍රදේශයේ පදිංචි පුද්ගලයෙක්.\nවැඩිදුර විමර්ශන කටයුතු අම්පාර අඩවි වන කාර්යාලය මඟින් මෙහෙයවනු ඇති.",
       "URL": "https://www.hirunews.lk/321697/ලක්ෂ-04කට-අධික-සුදු-හඳුන්-තොගයක්-සමඟ-පුද්ගලයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=696"
}