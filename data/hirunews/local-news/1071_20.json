{
       "Source": "hirunews",
       "Timestamp": "Friday, 24 June 2022 - 13:29",
       "Headline": "ශ්‍රී ලංකා ක්‍රිකට් පුහුණුකරු රහස සඟවයි",
       "News Content": "ක්‍රීඩාගරයෙන් ක්‍රීඩකයන්ට ඉංග්‍රීසි අක්ෂර සහ ඉලක්කම් මගින් ලබාදුන් සංඥා පණිවුඩය පිළිබඳව මුළුමනින්ම කරුණු අනාවරණ කළ නොහැකි බව ශ්‍රී ලංකා ක්‍රිකට් කණ්ඩායමේ පුහුණුකරු ක්‍රිස් සිල්වර්වුඩ් ප්‍රකාශ කළා.\nසූම් තාක්ෂණය ඔස්සේ ඊයේ පැවති ප්‍රවෘත්ති සාකච්ඡාවකට එක්වෙමින් ඔහු කියා සිටියේ, එය තමන් සහ කණ්ඩායමේ නායකයා අතර හුවමාරු වන සංඥා පණිවුඩයක් බවයි.\nශ්‍රී ලංකාව සහ ඕස්ටේ්‍රලියාව අතර 05 වන සහ අවසන් එක්දින තරඟය අද දිවා රාත්‍රි තරඟයක් ලෙස කොළඹ ආර්.ප්‍රේමදාස ක්‍රීඩාංගනයේදී පැවැත්වෙන අතර, මේ වනවිට ශ්‍රී ලංකා කණ්ඩායම තරඟාවලිය 3ට 1ක් ලෙස ජයගෙන සිටිනවා.\nශ්‍රී ලංකාව ආර්ථික අර්බුදයකට මුහුණ දී සිටින මොහොතක මෙරටට පැමිණි පළමු විදෙස් ක්‍රිකට් කණ්ඩායම බවට ඕස්ටේ්‍රලියානුවන් පත් වෙද්දී ඔවුන්ට කෘතගුණ දැක්වීමක් ලෙස ක්‍රීඩාලෝලීන් සැලසුම් කර ඇත්තේ අද තරගය නරඹන්නට කහ පැහැති ඇදුම් ආයිත්තම්වලින් සැරසී ක්‍රීඩා පිටිය වෙත පැමිණෙන්නටයි.\nමෙම තීරණයට ශ්‍රී ලංකා ක්‍රිකට් ආයතනයේ ද සහය හිමිවී තිබෙන අතර ඔවුන් ක්‍රිකට් ආයතනයේ සේවකයින්ගෙන් ඉල්ලා ඇත්තේ කහ පැහැති වර්ණයෙන් යුතු ඇදුමින් සැරසී ක්‍රීඩාංගනයේදී රාජකාරි කටයුතු සඳහා පැමිණෙන ලෙසට යි.",
       "URL": "https://www.hirunews.lk/308059/ශ්‍රී-ලංකා-ක්‍රිකට්-පුහුණුකරු-රහස-සඟවයි",
       "Category": "Local News",
       "Parent URL": "https://www.hirunews.lk/local-news.php?pageID=1071"
}