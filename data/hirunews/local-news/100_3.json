{
       "Source": "hirunews",
       "Timestamp": "Monday, 14 August 2023 - 10:02",
       "Headline": "තුම්මුල්ලේ බස් රථ අනතුරකින් පිරිසක් රෝහලේ (ඡායාරූප/වීඩියෝ)",
       "News Content": "අද (14) උදෑසන තුම්මුල්ල මංසන්ධිය අසල සිදුවූ රිය අනතුරකින් පුද්ගලයන් හත් දෙනෙකු තුවාල ලබා රෝහල් ගත කර තිබෙනවා.\nකොළඹ සිට කතරගම බලා ධාවනය වූ පෞද්ගලික බස් රථයක් තුම්මුල්ල දෙස සිට පැමිණි ලොරි රථයක ගැටී මාර්ගයේ පෙරළී ගොස් ඇති බවයි පොලිසිය පවසන්නේ.\nමෙම අනතුර සිදුවන අවස්ථාවේ දී බස් රථයේ මගීන් 15 දෙනෙකු පමණ සිට ඇති අතර, අනතුරින් පිරිමි පුද්ගලයින් පස් දෙනෙකු සහ කාන්තාවන් දෙදෙනෙකු තුවාල ලබා ඇති අතර ඔවුන් වහාම ප්‍රතිකාර සඳහා කොළඹ ජාතික රෝහලට ඇතුළත් කර තිබෙනවා.\nබස් රථය සංඥා ලාම්පු නොතකා ඉදිරියට ධාවනය වීම නිසා අනතුර සිදුව ඇති බව මූලික විමර්ශනවලදී අනාවරණය වී තිබෙනවා.",
       "URL": "https://www.hirunews.lk/344762/තුම්මුල්ලේ-බස්-රථ-අනතුරකින්-පිරිසක්-රෝහලේ-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=100"
}