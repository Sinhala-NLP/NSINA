{
       "Source": "hirunews",
       "Timestamp": "Saturday, 17 June 2023 - 12:50",
       "Headline": "සීනිගම දේවාලය අසලදී රත්ගම හිටපු ප්‍රාදේශීය සභා මන්ත්‍රීවරයෙකුට වෙඩි",
       "News Content": "සීනිගම දේවාලය අසලදී සිදු වූ වෙඩි තැබීමකින් එක්සත් ජාතික පක්ෂ රත්ගම හිටපු ප්‍රාදේශීය සභා මන්ත්‍රීවරයකු තුවාල ලබා රෝහල් ගත කර තිබෙනවා.\nවෙඩි වැදීමෙන් බරපතළ තුවාල ලැබු ඔහුව ප්‍රතිකාර සඳහා කරාපිටිය ශික්ෂණ රෝහලට ඇතුළත් කර ඇති බව සඳහන්.\nඔහු අද (17) පෙරවරුවේ සීනිගම දේවාලය ආසන්න ප්‍රදේශයයේදී ඔහුට අයත් කැබ්රථයේ සිටියදී යතුරුපැදියකින් පැමිණි පුද්ගලයින් දෙදෙනෙකු වෙඩි ප්‍රහාර කිහිපයක් එල්ලකර ඇති බව වාර්තා වන අතර වෙඩි ප්‍රහාර මධ්‍යයේම ඔහු හික්කඩුව පොලිස් ස්ථානය වෙත ගොස් ඇති අතර පසුව හික්කඩුව පොලිස් නිලධාරීන් විසින් ඔහුව රෝහල්ගත කර ඇති බව සඳහන්.\nමන්ත්‍රීවරයා රත්ගම විදුර නැමති ජාත්‍යන්තර මත්ද්‍රව්‍ය ජාවාරම්කරුගේ ඥාතියෙකු බවද වාර්තා වෙනවා.",
       "URL": "https://www.hirunews.lk/338207/සීනිගම-දේවාලය-අසලදී-රත්ගම-හිටපු-ප්‍රාදේශීය-සභා-මන්ත්‍රීවරයෙකුට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=261"
}