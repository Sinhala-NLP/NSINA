{
       "Source": "hirunews",
       "Timestamp": "Saturday, 11 February 2023 - 16:12",
       "Headline": "ජාත්‍යන්තර මූල්‍ය අරමුදලෙන් පකිස්ථානයට සංදේශයක්",
       "News Content": "පාකිස්ථාන රජයට ඩොලර් බිලියන 7 ක ණය වැඩසටහනක් සම්පූර්ණ කිරීම සඳහා ජාත්‍යන්තර මූල්‍ය අරමුදලෙන් නියමයන් සහ කොන්දේසි සහිත සංදේශයක් ලැබී තිබෙනවා.\nජාත්‍යන්තර මූල්‍ය අරමුදලේ නියෝජිත කණ්ඩායමක් පසුගිය දින 10 ක කාලය තුල රටට පැමිණ මෙම ණය සම්බන්ධයෙන් සාකච්ඡා සිදුකළ අතර ඒ පිළිබඳව අදහස් දක්වමිනුයි පාකිස්ථාන මුදල් අමාත්‍ය ඉෂාක් ඩාර් මේ බව සඳහන් කර ඇත්තේ.\nමෙම ණය වැඩසටහන සම්බන්ධයෙන් මාර්ගගත ක්‍රමය ඔස්සේ ජාත්‍යන්තර මූල්‍ය අරමුදල සමග අඛන්ඩව සමාලෝචන සාකච්ඡා සිදුකරන බව ද පාකිස්ථාන මුදල් අමාත්‍යවරයා ප්‍රකාශ කර තිබෙනවා.\nපාකිස්ථානයේ විදේශ සංචිත මේ වනවිට පවතින්නේ ඇමෙරිකානු ඩොලර් බිලියන 3 කට වඩා පහළ අගයක බව සඳහන්.",
       "URL": "https://www.hirunews.lk/327176/ජාත්‍යන්තර-මූල්‍ය-අරමුදලෙන්-පකිස්ථානයට-සංදේශයක්",
       "Category": "Local News",
       "Parent URL": "https://www.hirunews.lk/local-news.php?pageID=543"
}