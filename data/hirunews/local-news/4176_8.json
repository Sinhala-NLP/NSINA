{
       "Source": "hirunews",
       "Timestamp": "Tuesday, 12 December 2017 - 11:14",
       "Headline": "හිටිහැටියේ මියගිය පිළියන්දල ඉෂාරා (ඡායාරූප)",
       "News Content": "එළඹෙන මැයි මාසයේ විවාහ වීමට සිටි රූමත් තරුණියක් හිටිහැටියේ නිව්මෝනියාව උත්සන්න වී මියයාමේ පුවතක් පිළියන්දලින් වාර්තා වනවා.\nමෙසේ මියගොස් ඇත්තේ, පිළියන්දල, මාම්පේ, හල්ගහපොකුණ පාරේ පදිංචිව සිටි ආගමන විගමන දෙපාර්තමේන්තුවේ සේවය කළ ඉෂාරා මධුභාෂිණි නමැති රූමත් තරුණියක්.\nඇය ඉංජිනේරු උපාධිධාරිනියක් බවයි වාර්තා වන්නේ.\nඇය මෙලෙස හදිසියේම මියගොස් ඇත්තේ නිව්මෝනියාව උත්සන්න වීමෙන් යැයි පශ්චාත් මරණ පරීක්ෂණයේ දී හෙළිවූ බවයි පිළියන්දල හදිසි මරණ පරීක්ෂක අජිත් විජේසිංහ පවසා ඇත්තේ.\nඇය දින කිහිපයක සිට උගුරේ හා ඇඟපතේ වේදනාවෙන් පෙළෙමින් සිටි බව දෙමාපියන් කියා තිබෙනවා.\nඑම රෝග ලක්ෂණ නිසා දෙමාපියන් ඇයව විශේෂඥ වෛද්‍යවරුන් වෙත යොමු කර තිබෙන බවයි හිරු වාර්තාකරු කියා සිටියේ.\nඔවුන්ගේ නිගමනය විඅත්තේ ඇයට කිසිදු අසනීප තත්වයක් නොමැති බවයි.\nමේ බව හිළිවී ඇත්තේ මරණ පරීක්ෂණයේ දුන් සාක්ෂිවලින්.\nතරුණියගේ මව හා පියා සාක්ෂි දී තිබෙනවා.\nඡායාරූප - බණ්ඩාරගම, බිමල් ශාමන්",
       "URL": "https://www.hirunews.lk/178176/හිටිහැටියේ-මියගිය-පිළියන්දල-ඉෂාරා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4176"
}