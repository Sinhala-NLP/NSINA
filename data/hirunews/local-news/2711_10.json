{
       "Source": "hirunews",
       "Timestamp": "Sunday, 24 May 2020 - 15:54",
       "Headline": "තේ වත්තක, වාඩියක තිබී සැක කටයුතු ලෙස මියගිය තරුණයෙකුගේ සිරුරක් හමුවෙයි",
       "News Content": "බලන්ගොඩ පොලිස් බල ප්‍රදේශයට අයත් ඇල්ලෙපොළ ප්‍රදේශයේ තේ වත්තක වාඩියක තිබී සැක කටයුතු ලෙස මියගිය තරුණයෙකුගේ සිරැරක් ඊයේ (24)  දා සොයාගත් බව පොලිසිය පවසනවා.\nඇල්ලෙපොළ කුමාරගම ප්‍රදේශයේ පිරිසක් එම වත්තේ වැඩට ගිය පසු එම සිරුර වාඩියේ ඉල්ලෙමින් තිබෙනු  දැක බලන්ගොඩ පොලිස් ස්ථානය වෙත දැනුම් දි  තිබෙනවා.\nඒ අනුව පොලිසිය විසින් සිරුර පරික්ෂා කර පසුව පශ්චාත් මරණ පරික්ෂණ සදහා බලන්ගොඩ මුලික රෝහලට රැගෙන යනු ලැබුවා.\nමෙලෙස මියගොස් ඇත්තේ බලන්ගොඩ, කිරිමැටිතැන්න, ලංකාබරන ප්‍රදේශයේ පදිංචිව සිටි එස්. උගේන්ද්‍ර නැමැති 18 හැවිරිදි තරුණයෙකු බවට බලන්ගොඩ පොලිසිය විසින් අනාවරණය කරගෙන තිබෙනවා.\nසිද්ධිය සම්බන්දයෙන් බලන්ගොඩ පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/241405/තේ-වත්තක-වාඩියක-තිබී-සැක-කටයුතු-ලෙස-මියගිය-තරුණයෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2711"
}