{
       "Source": "hirunews",
       "Timestamp": "Wednesday, 21 December 2022 - 13:00",
       "Headline": "මත් උවදුර මැඩලන්න ගුරුවරුන් විශේෂ පුහුණුවක්",
       "News Content": "කොළඹ දිස්ත්‍රික්කයේ පාසල් 200ක ගුරුවරුන් 200ක් මත්ද්‍රව්‍ය නිවාරණය සඳහා ඉදිරි දින 3 ඇතුළත පුහුණු කරන බව අන්තරායක ඖෂධ පාලක ජාතික මණ්ඩලයේ සභාපති ශාක්‍ය නානායක්කාර පවසනවා.\nඔහු මේ බව කියා සිටියේ හිරු ප්‍රවෘත්ති අංශය සමග සම්මුඛ සාකච්ඡාවකට එක්වෙමින්.\nමේ අතර, දරුවන්ගේ බෑග් පිරික්සමින් මත්ද්‍රව්‍ය සෙවීම හරහා කුතුහලය ඔස්සේ ඔවුන් ඒවාට ඇබ්බැහිවීමේ ප්‍රවණතාවයක් පවතින බව ලංකා ගුරු සේවා සංගමය පවසනවා.\nඑහි ප්‍රධාන ලේකම් මහින්ද ජයසිංහ කොළඹ දී ඊයේ (20) පැවති මාධ්‍ය හමුවකට එක්වෙමින් කියා සිටියේ පොලිස් නිලධාරින් ලවා දරුවන්ගේ බෑග් පරීක්ෂා කිරීම තම සංගමය තරයේ විරුද්ධ බවයි.",
       "URL": "https://www.hirunews.lk/323195/මත්-උවදුර-මැඩලන්න-ගුරුවරුන්-විශේෂ-පුහුණුවක්",
       "Category": "Local News",
       "Parent URL": "https://www.hirunews.lk/local-news.php?pageID=652"
}