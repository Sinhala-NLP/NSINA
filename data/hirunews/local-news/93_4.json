{
       "Source": "hirunews",
       "Timestamp": "Wednesday, 16 August 2023 - 20:35",
       "Headline": "කහවත්තේ නිල් මැණිකට කෝටි 43කට අධික ලන්සුවක් (වීඩියෝ)",
       "News Content": "කහවත්ත, කට්ටංගේ ප්‍රදේශයේ මැණික් පතලකින් හමු වූ නිල් මැණිකට මෑත ඉතිහාසයේ වැඩිම මිලක් නියම වී තිබෙනවා,\nඒ රුපියල් කෝටි 43කට අධික මුදලක්.\nඅද (16) පැවති වෙන්දේසියකදී එය අලෙවි වූ අතර එය 'බ්ලූ සැෆයාර්' වර්ගයේ මැණික් ගලක් බව සඳහන්.\nඑමෙන් ම එය කැරට් අනූනවයක් වන අතර මැණික් මැණික් හා ස්වර්ණාභරණ අධිකාරියේ අධීක්‍ෂණය යටතේ මෙම වටිනා නිල් මැණික කහවත්ත ප්‍රදේශයේදී වෙන්දේසි කෙරූ බවයි වාර්තා වෙන්නේ.\nපසුගිය සතියේදී කහවත්ත නගරයට ආසන්නව කට්ටංගේ ප්‍රදේශයේ පතලයක මැණික් ගරද්දි මෙම වටිනා නිල් මැණික හමුව ඇති බවයි හිරු වාර්තාකරු සඳහන් කර සිටියේ.\nකහවත්ත ප්‍රදේශයේ මැණික් වෙළෙන්දෙකු රුපියල් කෝටි 47ක පමණ ලංසුවක් තබා තිබුණද, වෙන්දේසිය පවතිද්දි ඔහු එම මිලෙන් රුපියල් කෝටි හයක් අඩුවෙන් මැණික් ගල ඉල්ලුම් කරන බව පවසා තිබෙනවා.\nඒ අනුව වැඩිම ලංසුව තැබූ පැල්මඬුල්ල ප්‍රදේශයේ මැණික් ව්‍යාපාරිකයෙකුට එම මැණික් ගලේ හිමිකාරිත්වය ලැබී තිබෙනවා.",
       "URL": "https://www.hirunews.lk/345044/කහවත්තේ-නිල්-මැණිකට-කෝටි-43කට-අධික-ලන්සුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=93"
}