{
       "Source": "hirunews",
       "Timestamp": "Tuesday, 30 May 2017 - 19:13",
       "Headline": "අහුන්ගල්ලේ වෙඩි තැබීමකින් පුද්ගලයෙකු මරුට",
       "News Content": "අහුන්ගල්ල මිද්දරමුල්ල ප්‍රදේශයේ සිදුවු වෙඩි තැබීමකින් තරුණයෙකු මියගොස් තිබෙනවා.\nපොලිසිය සඳහන් කළේ පස්වරු 6.30 ට පමණ නිවසක් අසල රැඳී සිටි පුද්ගලයෙකුට මෙම වෙඩි ප්‍රහාරය එල්ලවී ඇති බවයි.\nඑහිදී බරපතල තුවාල ලැබු 25 හැවිරිදි තරුණයා බලපිටිය රෝහලට ඇතුලත් කිරීමෙන් පසු මරණයට පත්ව තිබෙනවා.\nමෙලෙස මියගොස් ඇත්තේ අහුන්ගල්ල මාකුඹුර ප්‍රදේශයේ පදිංචිකරුවෙක්.\nඔහු මිතුරෙකුගේ නිවසකට පැමිණ සිටියදී වෙඩි ප්‍රහාරයට ලක්ව ඇතැයි සඳහන්.\nවෙඩි තැබු පුද්ගලයන් පිළිබඳ මෙතෙක් අනාවරණ වී නැහැ.\nසැකකරුවන් සොයා අහුන්ගල්ල පොලිසිය විමර්ශණ ආරම්භ කර තිබෙනවා.",
       "URL": "https://www.hirunews.lk/162477/අහුන්ගල්ලේ-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4491"
}