{
       "Source": "hirunews",
       "Timestamp": "Wednesday, 27 October 2021 - 7:36",
       "Headline": "මහබැංකු අධිපතිගේ තනතුර කැබිනට් අමාත්‍යවරයෙකුගේ තනතුරට සමාන කෙරේ",
       "News Content": "මහ බැංකු අධිපති ධූරය ශ්‍රී ලංකාවේ පුද්ගල ධූරාවලියේ පස්වන ස්ථානයට ඇතුළත් කිරීමට රජය තීරණය කර තිබෙනවා.\nඒ අනුව පුද්ගල ධුරාවලියේ පස්වන ස්ථානයේ ලා සැළකෙන විපක්ෂ නායක ධුරය, කැබිනට් අමාත්‍ය ධුර, ෆීල්ඩ් මාර්ෂල් ධුරය හා සම තත්වයෙහි ලා මහබැංකු අධිපති ධුරයත් සැළකෙනු ඇති.\nමෙරට පුද්ගල ධූරාවලියේ පළමු ස්ථානය ජනාධිපතිවරයාට පිරිනැමෙන අතර, එහි දෙවන ස්ථානය හිමිව ඇත්තේ අග්‍රාමාත්‍යවරයාටයි.\nපිළිවෙළින් තුන් වැනි ස්ථානයේ කථානායකවරයා සහ හතර වැනි ස්ථානයේ අගවිනිසුරුවරයා පසු වෙනවා.",
       "URL": "https://www.hirunews.lk/286155/මහබැංකු-අධිපතිගේ-තනතුර-කැබිනට්-අමාත්‍යවරයෙකුගේ-තනතුරට-සමාන-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1603"
}