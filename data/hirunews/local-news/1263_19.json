{
       "Source": "hirunews",
       "Timestamp": "Tuesday, 29 March 2022 - 10:25",
       "Headline": "IMF වාර්තාව පාර්ලිමේන්තුවට ඉදිරිපත් කිරීමට කැබිනට් අනුමැතිය",
       "News Content": "අයි.එම්.එෆ්. වාර්තාව පාර්ලිමේන්තුවට ඉදිරිපත් කිරීමට කැබිනට් මණ්ඩල අනුමැතිය හිමිව තිබෙනවා.\nජාත්‍යන්තර මූල්‍ය අරමුදලේ ගිවිසුමේ ප්ස්වැනි වගන්තිය යටතේ 2021 වර්ෂය සඳහා වන වාර්තාව පාර්ලිමේන්තුවට ඉදිරිපත් කිරීම යන මාතෘකාව යටතේ මුදල් අමාත්‍ය බැසිල් රාජපක්ෂ විසින් ඊයේ (28) කැබිනට් මණ්ඩල රැස්වීමට ඉදිරිපත් කළ යෝජනාවටයි, මෙලෙස ානුමැතිය හිමිව ඇත්තේ.\nමෙරට ආර්ථික තත්ත්වය සම්බන්ධයෙන් බරපතළ විග්‍රහයක යෙදෙන පිටු 95කින් සමන්විත මෙම වාර්තාව සපසුගිය දා ප්‍රකාශයට පත් කෙරුණා.\nඑමෙන්ම, පසුගිය බදාදා (23) සර්ව පාක්ෂික සමුළුවේ දී ද මෙම වාර්තාව සම්බන්ධයෙන් හිටපු අග්‍රාමාත්‍ය රනිල් වික්‍රමසිංහ මුදල් අමාත්‍ය බැසිල් රාජපක්ෂව දැඩි ලෙස ප්‍රශ්න කරනු ලැබුවා.\nමෙහිදී අග්‍රාමාත්‍යවරයාට පිළිතුරු දුන් මුදල් අමාත්‍යවරයා කියා සිටියේ, ඒ මොහොත වනවිටත් ජාත්‍යන්තර මූල්‍ය අරමුදලේ වාර්තාව තමන් වෙත ලැබී නොතිබුණු බවයි.\nකෙසේවෙතත්, හිටපු අග්‍රාමාත්‍යවරයා දිගින් දිගටම සිදු කළ ප්‍රශ්න කිරීම් හමුවේ එම වාර්තාවේ දළ පිටපතක් තමන්ට ලැබී ඇති බව මුදල් අමාත්‍යවරයා අවසානයේ පිළිගත්තා.\nඉන් දින දෙකකට පසුවයි, ජාත්‍යන්තර මූල්‍ය අරමුදල වාර්තාව ප්‍රකාශයට පත් කෙරුණේ.",
       "URL": "https://www.hirunews.lk/300677/imf-වාර්තාව-පාර්ලිමේන්තුවට-ඉදිරිපත්-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1263"
}