{
       "Source": "hirunews",
       "Timestamp": "Wednesday, 13 March 2019 - 6:36",
       "Headline": "මෝටර් රථ අනතුරකින් පුද්ගලයෙක් මරුට",
       "News Content": "පොලොන්නරුව බකමූණ ගිරිතලේ මාර්ගයේ 13 කනුව ආසන්නයේ අද (13) සිදු වූ මෝටර් රථ අනතුරකින් පුද්ගලයෙක් මියගොස් තිබෙනවා.\nමෙලෙස මියගොස් ඇත්තේ දිග්ගල්පිටිය අත්තනකඩවල ප්‍රදේශයේ පදිංචි 23 හැවිරිදි අයෙකු බවටයි අනාවරණ වී ඇත්තේ.\nමංගල සාදයකට ගොස් නැවත සිය නිවස බලා එමින් සිටියදීයි මෙම අනතුර සිදුව ඇත්තේ.\nඅනතුර සිදුවන අවස්ථාවේ මෝටර් රථයේ සිටි තවත් පුද්ගලයෙක් තුවාල ලබා පොළොන්නරුව මහ රෝහලට ඇතුලත් කර තිබෙනවා.\nමෝටර් රථය මාර්ගයෙන් ඉවතට පැන සියඹලා ගසක වැදී අනතුර සිදුව ඇති බවටයි සැකපළකරන්නේ.\nබකමූණ පොලිසියයි අනතුර සම්බන්ධයෙන් වැඩිදුර විමර්ශන සිදුකරන්නේ.",
       "URL": "https://www.hirunews.lk/212274/මෝටර්-රථ-අනතුරකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3458"
}