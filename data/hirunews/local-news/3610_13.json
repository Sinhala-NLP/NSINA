{
       "Source": "hirunews",
       "Timestamp": "Tuesday, 11 December 2018 - 11:48",
       "Headline": "ඔබේ ජංගම දුරකථනයත් සොරකම් කළාද ? නැති වුනාද ?",
       "News Content": "ජංගම දුරකථනයක් අස්ථානගත වූ විට හෝ සොරකම් කළ විට පැමිණිලි කළ හැකි නව වෙබ් අඩවියක් පොලීසිය අද (11) හඳුන්වා දුන්නා.\nwww.ineed.police.lk නැමැති එම වෙබ් අඩවිය පොලිස්පති පූජිත් ජයසුන්දර විසින් අද පෙරවරුවේ දියත් කළ බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර හිරු ප්‍රවෘත්ති අංශයට කියා සිටියේ.\nමෙම වෙබ් අඩවියට ජංගම දුරකථන අස්ථානගතවීම සහ සොරකම් කිරීම පිළිබදව ක්ෂණිකව පැමිණිලි කළ හැකියි.\nඉන් පසුව එම පැමිණිලි අදාළ අංශ වෙත යොමු කර කඩිනම් පියවර ගන්නා බව ද පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/205922/ඔබේ-ජංගම-දුරකථනයත්-සොරකම්-කළාද-නැති-වුනාද",
       "Category": "Local News",
       "Parent URL": "https://www.hirunews.lk/local-news.php?pageID=3610"
}