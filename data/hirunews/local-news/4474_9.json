{
       "Source": "hirunews",
       "Timestamp": "Monday, 12 June 2017 - 7:04",
       "Headline": "හකීම්ගේ වැරදුණු ගින්න",
       "News Content": "පසුගිය දා ගිනිගෙන විනාශ වු නාවලපිටිය ප්‍රදේශයේ තේ කර්මාන්ත ශාලාවේ ගින්නට හේතුව විදුලි කාන්දුවක් බව කර්මාන්තශාලා හිමිකරුවන් පවසනවා.\nකෙසේවෙතත්, මෙම සිදුවීම පිළිබඳ පසුගියදා (10) මහනුවරදී අදහස් දැක්වු අමාත්‍ය රවුෆ් හකීම් පැවසුවේ කිසියම් පිරිසක් කර්මාන්ත ශාලාවට ගිනි තබන්නට ඇති බවටයි.\nඑහිදී අදහස් දැක්වූ අමාත්‍ය රවුෆ් හකීම්\n\"නැවත වතාවක් අවශ්‍ය නැති ආන්දෝලනයක් ඇති කිරිමේ ප්‍රවණතාවක් ඇති වෙලා තියෙනවා.පිටස්තර සංවිධාන වලට අවශ්‍ය වෙලා තියෙනවා අපේ රට අවුල් ජාලයක් බවට පත් කරන්න. මං ඉතින් සංවිධාන නම් කරන්න යන්නේ නැහැ. යම් ජනකොට්ඨාශයක් ඉලක්ක කරගෙන ගෙන යන යම් සංවිධානයක්. ඊයේ නාවලපිටියේ කර්මාන්තශාලාවකට ගිනි තබල තිබෙනවා. මේ පිළිබඳව පොලීසිය කොච්චර කාර්යක්ෂමව කටයුතු කරන්න යෙදුනත් යම් අදිසි හස්තයක් මේව වලක්වනවා වගේ අපිට පේනවා.\"",
       "URL": "https://www.hirunews.lk/163351/හකීම්ගේ-වැරදුණු-ගින්න",
       "Category": "Local News",
       "Parent URL": "https://www.hirunews.lk/local-news.php?pageID=4474"
}