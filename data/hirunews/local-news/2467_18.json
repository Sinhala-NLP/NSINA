{
       "Source": "hirunews",
       "Timestamp": "Wednesday, 09 September 2020 - 7:45",
       "Headline": "රැම්සා තෙත්බිම වැනසීම ගැන වාර්තාවේ නිර්දේශ 13ක්",
       "News Content": "ආනවිලුන්දාව රැම්සා අභය භූමියට හානි කිරීම සම්බන්ධයෙන් වන පංච පුද්ගල වාර්තාව ඊයේ විෂයභාර අමාත්‍ය සී.බී. රත්නායක වෙත භාරදී තිබෙනවා.\nඒ, එම කමිටුවේ සභාපති, වනජීවී හා වන සංරක්ෂණ අමාත්‍යාංශ ලේකම් බන්දුල හරිස්චන්ද්‍ර විසින්. ඒ අනුව අදාළ වාර්තාව නිර්දේශ 13 කින් සමන්විත වනවා. අදාළ භූමිය ඉදිරියටත් ආරක්ෂා කරගන්නා ආකාරයද එහි සඳහන් කර තිබෙනවා.\nමේ අතර ආනවිලුන්දාව රැම්සා අභය භූමිය හෙළිපෙහෙළි කළ සිද්ධිය සම්බන්ධයෙන් අත්අඩංගුවට ගත් ව්‍යාපාරිකයා සහ බැකෝ යන්ත්‍රයේ රියදුරු ලබන 18 වනදා දක්වා යළි රක්ෂිත බන්ධනාගාර ගත කරනු ලැබුවා.",
       "URL": "https://www.hirunews.lk/249765/රැම්සා-තෙත්බිම-වැනසීම-ගැන-වාර්තාවේ-නිර්දේශ-13ක්",
       "Category": "Local News",
       "Parent URL": "https://www.hirunews.lk/local-news.php?pageID=2467"
}