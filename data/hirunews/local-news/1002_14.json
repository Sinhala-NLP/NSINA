{
       "Source": "hirunews",
       "Timestamp": "Friday, 22 July 2022 - 8:18",
       "Headline": "යූ.එන් ලෝක ආහාර ප්‍රධානියා මෙරට සංචාරයකට පැමිණීමට නියමිතයි",
       "News Content": "අමෙරිකාවේ ශ්‍රී ලංකා තානාපති මහින්ද සමරසිංහ, එක්සත් ජාතීන්ගේ ලෝක ආහාර වැඩසටහනේ ප්‍රධානී ඩේවිඩ් බීස්ලේ හමු වී තිබෙනවා.\nවොෂින්ටන් හි දී පැවති මෙම හමුවේ දී ඔහු මෙරට සිදු කිරීමට නියමිත සංචාරය සම්බන්ධයෙන් සාකච්ඡා කළ බවයි ඇමරිකාවේ ශ්‍රී ලංකා තානාපති කාර්යාලය සඳහන් කළේ.\nමෙම හමුවේ දී ලෝක ආහාර වැඩසටහනේ ප්‍රධානී ඩේවිඩ් බීස්ලේ ජනාධිපති ධූරයට පත් රනිල් වික්‍රමසිංහට සුබපැතුම් ද එක්කර තිබෙනවා.\nමෙම ශ්‍රී ලංකා සංචාරය සිදුවන්නේ ජනාධිපති රනිල් වික්‍රමසිංහගේ ආරාධනයක් අනුවයි.\nපොහොර සහ කෘෂිකාර්මික යෙදවුම් මෙන්ම ආහාර සුරක්ෂිතතාවය සම්බන්ධ කරුණු පිළිබඳව ද අමෙරිකාවේ ශ්‍රී ලංකා තානාපති මහින්ද සමරසිංහ සහ එක්සත් ජාතීන්ගේ ලෝක ආහාර වැඩසටහනේ ප්‍රධානී ඩේවිඩ් බීස්ලේ අතර පැවති හමුවේදී සාකච්ඡා කර ඇති බව සඳහන්.",
       "URL": "https://www.hirunews.lk/310625/යූ-එන්-ලෝක-ආහාර-ප්‍රධානියා-මෙරට-සංචාරයකට-පැමිණීමට-නියමිතයි",
       "Category": "Local News",
       "Parent URL": "https://www.hirunews.lk/local-news.php?pageID=1002"
}