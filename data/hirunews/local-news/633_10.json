{
       "Source": "hirunews",
       "Timestamp": "Saturday, 31 December 2022 - 8:09",
       "Headline": "දකුණේ ATM සුද්ද කළ සුද්දා සොයා විමර්ශන",
       "News Content": "දකුණු පළාතේ ප්‍රදේශ කිහිපයක රාජ්‍ය බැංකුවල ATM යන්ත්‍රවලින් මුදල් සොරකම් කළ විදේශිකයන් පිරිසක් අත්අඩංගුවට ගැනීම සඳහා පොලිසිය විමර්ශනයක් ආරම්භ කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ගාල්ල, හික්කඩුව සහ බද්දේගම යන ප්‍රදේශවල පිහිටි බැංකුවල ATM යන්ත්‍රවල පරිගණක පද්ධතියට අනවසරයෙන් පිවිසී ඔවුන් මුදල් සොරාගෙන ඇති බවයි.\nATM යන්ත්‍ර පද්ධතියේ ඇති පරිගණක මෘදුකාංග පද්ධතිය වෙනස් කරමින් මෙම විදේශිකයන් පිරිස මුදල් ලබාගෙන ඇති බවටයි වැඩිදුර විමර්ශනවලදී අනාවරණ වී ඇත්තේ.\nමෙලෙස මෙම විදේශිකයන් විසින් සොරකම් කරන ලද මුදල රුපියල් ලක්ෂ 57 කට අධික බවයි මේ වනවිට අනාවරණ වී ඇත්තේ.\nCCTV කැමරාවල ඇති දර්ශන උපයෝගී කරගනිමින් සැකකරුවන් අත්අඩංගුවට ගැනීමට කටයුතු කරන බවයි විමර්ශන සිදුකරන උසස් පොලිස් නිලධාරියෙකු සඳහන් කළේ.",
       "URL": "https://www.hirunews.lk/323937/දකුණේ-atm-සුද්ද-කළ-සුද්දා-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=633"
}