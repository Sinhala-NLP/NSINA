{
       "Source": "hirunews",
       "Timestamp": "Saturday, 23 January 2021 - 13:29",
       "Headline": "සූරියවැව මාරාන්තික උපවාසය අවසන් - සත්‍යග්‍රහය අඛණ්ඩව (වීඩියෝ)",
       "News Content": "හම්බන්තොට යෝජිත වන අලි කළමනාකරණ රක්ෂිතය ගැසට් කිරීම සම්බන්ධයෙන් වු රෙගුලාසි ලබන සතියේ නීතිපතිවරයා වෙත යොමුකරන බව අමාත්‍ය චමල් රාජපක්ෂ ප්‍රකාශ කළා.\nඒ, අද මාරාන්තික උපවාසයේ නිරතව සිටි ගොවින් අද පෙරවරුවේ හමුවු අවස්ථාවේදියි.\nහම්බන්තොට යෝජිත වන අලි කළමනාකරණ රක්ෂිතය ගැසට් කිරීම ඇතුළු ඉල්ලීම් කිහිපයක් මුල් කරගනිමින් හම්බන්තොට, සුරියවැව, වල්සපුගල ප්‍රදේශයේදී පසුගිය 18 වැනිදා ගොවි සංවිධාන 86ක නියෝජිතයන් සත්‍යග්‍රහය ආරම්භ කරනු ලැබුවා.\nපසුව ඔවුන් එම ස්ථානයේ මාරාන්තික උපවාසයක් ආරම්භ කළ අතර එලෙස උපවාසයේ නිරතව සිටි ගොවීන් දෙදෙනෙකු රෝහල් ගත කෙරුණේ ඊයේ දිනයේදීයි.\nකෙසේ වෙතත් මාසයක කාලයක් තුළ අදාල ගැටලුවට විසදුම් ලබා දෙන බවට අමාත්‍ය  චමල් රාජපක්ෂ පොරොන්දු වීමත් සමග මාරාන්තික උපවාසය අද පෙරවරුවේ ගොවීන් විසින් අතහැර දැමුවා.\nකෙසේ වෙතත්, අදාල විසදුම ලැබෙන තෙක් සත්‍යග්‍රහය තවදුරටත් ක්‍රියාත්මකයි කරන බවයි ගොවින් අමාත්‍යවරයාට ප්‍රකාශ කළේ.\nඅනතුරුව අමාත්‍ය චමල් රාජපක්ෂ, වනජීවී අධ්‍යක්ෂ ජනරාල්වරයා, පොලිසිය, පොලිස් විශේෂ කාර්ය බලකාය සමග සූරියවැව පොලිස් ස්ථානයේදී හම්බන්තොට යෝජිත වන අලි කළමනාකරණ රක්ෂිතය ගැසට් කිරීම ඇතුළු ජනතාව සහ ගොවීන් මුහුණ දෙන වන අලි ගැටළුව සම්බන්ධයෙන් සාකච්ජා කරනු ලැබුවා.\nහලාවත - මාදම්පේ - සුදුවැල්ල, මුගුණුවටවන, හේනෙපොල, පොතුවිල ඇතුලු ගම්මාන 10 කට වැඩි ප්‍රමාණයක සිදුකරන වැලි ජාවාරමට විරෝධය පළ කරමින් අද උදෑසන මාදම්පේ - සුදුවැල්ල විහාරස්ථානය ඉදිරිපිට සත්‍යග්‍රහයක් ආරම්භ කළා.\nසත්‍යග්‍රහය ආරම්භ කිරීමට පෙර ඔවුන්  අද පෙරවරුවේ වැලි කැපීමට එරෙහිව සුදුවැල්ල ශ්‍රී සමයවර්ධනාරාම විහාරස්ථානය ඉදිරිපිට දී උද්ඝෝෂණයක නිරත වු  බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/260506/සූරියවැව-මාරාන්තික-උපවාසය-අවසන්-සත්‍යග්‍රහය-අඛණ්ඩව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2193"
}