{
       "Source": "hirunews",
       "Timestamp": "Sunday, 19 February 2017 - 6:40",
       "Headline": "සහල් ආනයනය ගැන බිය නොවන්නැයි ආණ්ඩුව කියයි",
       "News Content": "සහල් ආනයනය කිරීම සම්බන්ධයෙන් කිසිවෙකුත් බිය විය යුතු නොමැති බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් පවසනවා.\nමන්නාරම ප්‍රදේශයේ ඊයේ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළා.\n\"කවුරුත් බය වෙන්න ඕනේ නැහැ ආනයනය කරන හාල් වැඩිය එයි කියලා. ලක්ෂ දෙක හමාර දක්වා එන්නේ, දැනට අසූදාහක් විතර ඇවිල්ලා තියෙනවා. ආනයනය කරපු නිසා තමයි සාමාන්‍ය සිල්ලර මිලට දෙන්න පුළුවන් වුණේ. අපිට ඕනේ ප්‍රමාණය හාල් තියෙනවා නම් වී තියෙනවා නම් අපි කවදාවත් ආනයනය කරන්න ඉඩ දෙන්නේ නැහැ. ඒ වගේම සමහර අය හංගලා තමුන්ගේ මෝල්වල ඒ වගේම ස්ටෝරුවල ඒ වගේ කොහේ හරි තියෙනවා නම් 1977 පාරිභෝගික අධිකාරියේ අංකය ඒ අංකයට දැනුම් දීමක් කළා නම් ඒ ප්‍රදේශයට ගිහිල්ලා අපේ නිලධාරි වැටලීම් කරා. ආනයනික හාල් අපේ ලංකාවේ දේශීය හාල් මිලට විකුණන්න ගෝනි මාරුකරලා ඒ වගේ කවුරු හරි  කරනවා නම් පාරිභෝගික අධිකාරිය හරහා උපරිම දඩුවමක් දෙන විදිහකට නීතිමය කටයුතු කරනවා.\"",
       "URL": "https://www.hirunews.lk/154860/සහල්-ආනයනය-ගැන-බිය-නොවන්නැයි-ආණ්ඩුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4654"
}