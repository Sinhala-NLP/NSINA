{
       "Source": "hirunews",
       "Timestamp": "Wednesday, 06 September 2023 - 9:42",
       "Headline": "ගුරු විදුහල්පතිවරු වැටුප් විෂමතා ඉවත් කිරීම ගැන රට පුරා විරෝධතා පැවැත්වීමට තීරණයක්",
       "News Content": "ගුරු විදුහල්පතිවරු වැටුප් විෂමතා ඉවත් කිරීම සම්බන්ධයෙන් රජය ගෙන යන නිද්‍රාශීලී ක්‍රියාකලාපයට එරෙහිව සියලු වෘත්තීය සමීතිවල සහය ඇතිව ඔක්තෝබර් 6 වන දාට යෙදී ඇති ජාත්‍යන්තර ගුරු දිනයේ සිට අඛණ්ඩව රට පුරා විරෝධතාවයක් දියත් කිරීමට ලංකා ගුරු සංගමය තීරණය කළ බව එම සංගමයේ සභාපති ප්‍රියන්ත ප්‍රනාන්දු පැවසුවා.\nයාපනයේ වීරසිංහම් ශාලාවේදී පැවති එම සංගමයේ 66 වෙනි නියෝජිත සමළුවේදීයි මෙම තීරණය ගෙන ඇත්තේ.\nඑහිදී තවත් කාරණා කීපයක් සම්බන්ධයෙන් විරෝධය පළ කිරීමට තීරණය කොට ඇති අතර එම කරුණු වශයෙන් කඩා වැටීමට ලක්ව ඇති රටේ අධ්‍යාපනය වහාම ගොඩනැඟීම, ආණ්ඩුව පොරොන්දු වූ ආකාරයට ගුරු විදුහල්පති වැටුප් විෂමතා ඉදිරි අයවැයෙන් ඉවත් කිරීම, රටේ අධ්‍යාපනය සඳහා ජාතික ආදායමෙන් 6% වෙන් කිරීම, දීර්ඝ කාලයක් තිස්සේ උතුරේ ජනතාවට බලපාන ගැටලුවලට විසඳුම් ලබා දීම ආදිය පෙන්වා දෙනවා.\n2000කට වැඩි ගුරු, විදුහල්පතිවරු නියෝජිත පිරිසකගේ සහභාගීත්වයෙන් පැවති මෙම සමුළුවේදී සංගමයේ ඉදිරි වර්ෂය සඳහා සභාපති ලෙස ප්‍රියන්ත ප්‍රනාන්දු, ලේකම් ලෙස ජෝශප් ස්ටාලින් සහ භාණ්ඩාගාරික ලෙස තරංග ගොන්සාල්වේස් යන අය පත් වුණා.",
       "URL": "https://www.hirunews.lk/347309/ගුරු-විදුහල්පතිවරු-වැටුප්-විෂමතා-ඉවත්-කිරීම-ගැන-රට-පුරා-විරෝධතා-පැවැත්වීමට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=49"
}