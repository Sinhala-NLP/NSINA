{
       "Source": "hirunews",
       "Timestamp": "Friday, 10 June 2022 - 6:41",
       "Headline": "හෙරොයින් සමග දෙදෙනකු පොලිස් දැලේ",
       "News Content": "බියගම පොලිස් වසමේ යටවත්ත පාර ප්‍රදේශයේ දී පොලිසියට ලද තොරතුරකට අනුව සිදු කළ වැටලීමක දී හෙරොයින් සමග පුද්ගලයෙකු අත් අඩංගුවට ගෙන තිබෙනවා.\nසැකකරු අත් අඩංගුවට ගැනීමේ දී ඔහු සන්තකයේ තිබී හෙරොයින් ග්‍රෑම් 10 මිලිග්‍රෑම් 430ක් සොයා ගැනුණා.\nමෙලෙස අත් අඩංගුවට ගෙන ඇත්තේ, 39 හැවිරිදි බියගම ප්‍රදේශයේ පදිංචිකරුවෙක්.\nසැකකරු අද (10) අලුත්කඩේ අංක 05 මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර පෑලියගොඩ පොලිස් වසමේ දෙල්ගහවත්ත ප්‍රදේශයේ දී පොලිසියට ලද තොරතුරකට අනුව සිදු කරන ලද වැටලීමක දී හෙරොයින් ග්‍රෑම් 05 මිලිග්‍රෑම් 290ක් හා මත්ද්‍රව්‍ය ජාවාරමෙන් උපයාගත් රුපියල් 120,000ක් සමග පුද්ගලයෙකු අත් අඩංගුවට ගෙන තිබෙනවා.\nඅත් අඩංගුවට ගත් සැකකරු 39 හැවිරිදි හුණුපිටිය - වත්තල ප්‍රදේශයේ පදිංචිකරුවෙක්.",
       "URL": "https://www.hirunews.lk/306704/හෙරොයින්-සමග-දෙදෙනකු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1106"
}