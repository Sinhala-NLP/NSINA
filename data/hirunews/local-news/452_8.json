{
       "Source": "hirunews",
       "Timestamp": "Monday, 27 March 2023 - 7:32",
       "Headline": "වන්දිය ගෙවන්න මුදල් රැස් කරමින් සිටිනවා - හිටපු ජනපති මෛත්‍රී (වීඩියෝ)",
       "News Content": "පාස්කු ප්‍රහාරයට අදාළ නඩු තීන්දුවකින්, ගෙවීමට නියම වූ රුපියල් කෝටි 10ක ආසන්න වන්දිය ගෙවීම සඳහා තමන් මේ දිනවල මුදල් රැස් කරමින් සිටින බව හිටපු ජනාධිපති මෛත්‍රීපාල සිරිසේන පවසනවා.\nඅදාළ වන්දි මුදල ගෙවීමට තවත් ඇත්තේ මාස 3ක කාලයක් පමණක් බවයි, හිටපු ජනාධිපතිවරයා ගාල්ල - බද්දේගම ප්‍රදේශයේ ඊයේ පැවති ජන හමුවක දී සඳහන් කළේ.\n2019 වසරේ පාස්කු ඉරිදා එල්ල වූ ත්‍රස්ත ප්‍රහාර මාලාව වළක්වා නොගැනීම සහ බරපතළ ලෙස වගකීම් පැහැර හැරීම සම්බන්ධයෙන් එම වින්දිතයන්ට රුපියල් කෝටි 10 ක වන්දි ගෙවන ලෙස හිටපු ජනාධිපති මෛත්‍රීපාල සිරිසේනට ශ්‍රේෂ්ඨාධිකරණය පසුගියදා නියෝග කළා.",
       "URL": "https://www.hirunews.lk/331018/වන්දිය-ගෙවන්න-මුදල්-රැස්-කරමින්-සිටිනවා-හිටපු-ජනපති-මෛත්‍රී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=452"
}