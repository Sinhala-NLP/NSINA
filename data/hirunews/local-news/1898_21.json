{
       "Source": "hirunews",
       "Timestamp": "Tuesday, 08 June 2021 - 14:10",
       "Headline": "මෙල්බර්න් නව කොරෝනා පොකුර, ශ්‍රී ලංකාවේ සිට ඩෙල්ටා ප්‍රභේදය රැගෙන ගිය අයෙකුගෙන්",
       "News Content": "ඕස්ට්‍රේලියාවේ මෙල්බන් නුවර කේන්ද්‍රකොට ගෙන ඇති වී තිබෙන නව කොරෝනා පොකුර ශ්‍රී ලංකාවේ සිට නැවත එහි ගිය පුද්ගලයෙකුගෙන් ආරම්භ වී ඇති බව අනාවරණ වී තිබෙනවා.\nහෝටල් නිරෝධායනයට ලක්ව සිටි ඔහුගෙන් ඉන්දියාවෙන් පළමුවෙන් සොයා ගැණුනු ඩෙල්ටා කොරෝනා ප්‍රභේදය පැතිරී ඇති බව ඕස්ට්‍රේලියානු බලධාරින් සනාථ කළා.\nපසුගිය මැයි 8 වනදා මෙල්බර්න් නුවර බලා ගිය එම ශ්‍රී ලාංකිකයාට කොරෝනා වෛරසය ආසාදනය වී ඇති බව හෙළි වී ඇත්තේ එදිනමයි.\nඔහුගෙන් පවුල් දෙකකට වෛරසය ආසාදනය වී ඇති අතර, නව පොකුර හේතුවෙන් මෙල්බන් නුවර සීමාවන් පැනවීමට ද පියවර ගැණුනා.\nවයස 40 ඉක්මවූ එම ශ්‍රී ලාංකිකයා පසුගිය මැයි 14 වනදා නිරෝධායන හෝටලයේ සිට ප්‍රතිකාර පහසුකම් සහිත හෝටලයක් වෙත මාරු කර ඇති අතර, ඔහු ඉන් නික්ම ගොස් ඇත්තේ මැයි 23 වනදායි.\nඔහුගෙන් හෝටලයේ අනෙකුත් පුද්ගලයන් වෙත වෛරසය ආසාදනය වූ ආකාරය පිළිබඳව මේ වනවිට ඕස්ට්‍රේලියානු බලධාරින් විමර්ශනයක් ද ආරම්භ කර ඇති බවයි එරට මාධ්‍ය සඳහන් කළේ.",
       "URL": "https://www.hirunews.lk/273724/මෙල්බර්න්-නව-කොරෝනා-පොකුර-ශ්‍රී-ලංකාවේ-සිට-ඩෙල්ටා-ප්‍රභේදය-රැගෙන-ගිය-අයෙකුගෙන්",
       "Category": "Local News",
       "Parent URL": "https://www.hirunews.lk/local-news.php?pageID=1898"
}