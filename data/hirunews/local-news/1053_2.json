{
       "Source": "hirunews",
       "Timestamp": "Friday, 01 July 2022 - 22:07",
       "Headline": "හෝමාගම නිවසක සැගවූ ලාෆ් ගෑස් සිලින්ඩර් 50ක් අත්අඩංගුවට (වීඩියෝ)",
       "News Content": "හෝමාගම, නාරංගහහේන ප්‍රදේශයේ නිවසක සඟවා තිබූ ලාෆ් ගෑස් සිලින්ඩර් පනහක් පොලිස් භාරයට ගෙන තිබෙනවා.\nකිලෝග්‍රෑම් 12ග5ල සිලින්ඩර් 31ක් සහ කිලෝග්‍රෑම් 5 සිලින්ඩර් 19ක් මෙලෙස පොලිස් භාරයට ගෙන ඇති අතර අදාළ ගෑස් සිලින්ඩර් වැඩි මිළට අලෙවි කිරීමේ අරමුණෙන් මෙලෙස සඟවා තබා ඇති බවයි පොලිසිය පවසන්නේ.\nපොලිස් භාරයට ගත් සිලින්ඩර් තොගයේ වටිනාකම රුපියල් දෙලක්ෂ හැටහතර දහස් හාරසියයක් වන අතර සිලින්ඩර් 19ක් පමණ හිස් ඒවා බවට අනාවරණ වී තිබෙනවා.\nනිවෙස් හිමි කාන්තාව සහ ඇගේ සැමියා ඇතුළු පුද්ගලයින් පස්දෙනෙකු මේ වනවිට අත්අඩංගුවට ගෙන ඇති අතරල ඔවුන් අධිකරණයට ඉදිරිපත් කිරීමට නියමිතයි.\nමේ අතර ලාෆ් ගෑස් සමාගම පාරිභෝගිකයින් හට කඩිනමින් ගෑස් ලබාදීම සඳහා තම බෙදා හැරීමේ කටයුතු පුළුල් කර ඇති බව නිවේදනයක් නිකුත් කරමින් පවසනවා.\nඑම සමාගම පවසන්නේ නීතිවිරෝධී කළුකඩ මිල අයකිරීම් මැඩලීම සඳහා සෘජුවම සමාගම විසින්ම ලාෆ්ස් ගෑස් සම්පාදනය කිරීමට අවශ්‍ය කටයුතු සම්පාදනය කරමින් සිටින බවයි.\nකෙසේ නමුත් කූට ව්‍යාපාරික ජාලයක් උපරිම සිල්ලර මිලට වඩා වැඩි මිලට ගෑස් අලෙවි කරමින් පාරිභෝගිකයා පීඩාවට ලක් කරමින් අනිසි ලාභ උපයන බව වාර්තා වන අතර එවැනි තොරුතුරු ඇත්නම් 1345 අංකයෙන් ලාෆ්ස් ගෑස් පාරිභෝගික සේවා අංශය දැනුවත් කරන ලෙස එම සමාගම දැනුම් දෙනවා.",
       "URL": "https://www.hirunews.lk/308763/හෝමාගම-නිවසක-සැගවූ-ලාෆ්-ගෑස්-සිලින්ඩර්-50ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1053"
}