{
       "Source": "hirunews",
       "Timestamp": "Thursday, 14 July 2022 - 7:10",
       "Headline": "අද බෙදෙන ලිට්‍රෝ (වීඩියෝ)",
       "News Content": "කොළඹට අමතරව පිට පළාත්වලට අද දිනයේදීත් ගෑස් බෙදාහරින බව ලිට්රෝ සමාගම පවසනවා.\nඑහි සභාපති මුදිත පීරිස් කියා සිටියේ අද දිනයේ පිට පළාත්වලට ගෑස් සිලින්ඩර 50,000ක් බෙදාහරින බවයි.\nඑමෙන්ම, කොළඹ දිස්ත්‍රික්කයටද අද ගෑස් සිලින්ඩර 50,000ක් බෙදාහැරීමට සැළසුම් කර ඇති බවද ඔහු සඳහන් කළා.\nඊට පොලිසියේ සහයද ලබා ගැනීමට නියමිත යි.\nඑමෙන්ම අද දිනයේ අලෙවි නියෝජිතයන් වෙත ද ගෑස් සිලින්ඩර් යොමු කරන බව ලිට්රෝ සමාගම ප්‍රකාශ කළා.\nමේ අතර, ලංකා ඛනිජ තෙල් නීතිගත සංස්ථාවේ පිරවුම්හල් වෙත ඉන්ධන පැමිණෙන දිනයක් පිළිබද නිශ්චිත තොරතුරු අනාවරණ නොවන පසුබිමක ලංකා අයි.ඕ.සි පිරවුම්හල් අසල පවතින පෝලීම් තවදුරටත් දිගු වී තිබෙනවා.\nමේ අතර, ඩීසල් රැගත් නෞකාවක් ලබන 15 ත්, 17 ත් අතර දිනවලදී දිවයිනට ළඟාවීමට නියමිතව තිබෙනවා.",
       "URL": "https://www.hirunews.lk/309936/අද-බෙදෙන-ලිට්‍රෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1022"
}