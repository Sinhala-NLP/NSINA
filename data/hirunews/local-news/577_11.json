{
       "Source": "hirunews",
       "Timestamp": "Thursday, 26 January 2023 - 19:51",
       "Headline": "සර්ව පාක්ෂික සමුළුව ඇරඹේ - විපක්ෂ නායක සහ අනුර නැහැ  (වීඩියෝ)",
       "News Content": "පාර්ලිමේන්තුව නියෝජනය කරන පක්ෂ නායකයින්ගේ සහභාගිත්වයෙන් පක්ෂ නායක හමුවක් මේ වන විට ජනාධිපති කාර්යාලයේදි පැවැත්වෙනවා.\nජනාධිපතිවරයා විසින් කැඳවූ එම හමුවට විපක්ෂ නායක සජිත් ප්‍රේමදාස සහ ජාතික ජන බලවේගයේ නායක අනුර කුමාර දිසානායක සහභාගි වී නොමැති බවයි වාර්තා වන්නේ.\nකෙසේ වෙතත්, දෙමළ ජාතික සන්ධානයේ නායක ආර්.සම්බන්ධන් ඊට එක්ව සිටියා.\nඑහෙත් දෙමළ සන්ධානය නියෝජනය කරන ටෙලෝ, ප්ලෝට් සංවිධානයන්හි නායකයින් මෙන්ම දෙමළ ප්‍රගතිශිල් සන්ධානයේ නායක පාර්ලිමේන්තු මන්ත්‍රි මනෝ ගනේෂන් ද මෙම සාකච්ජාවට එක්වුයේ නැහැ.\nඑහෙත්, හිටපු ජනාධිපතිවරුන් වන මහින්ද රාජපක්ෂ සහ මෛත්‍රිපාල සිරිසේන ජනාධිපතිවරයාගේ ප්‍රධානත්වයෙන් පැවති මෙම හමුවට සහභාගි වී සිටිනවා.\nමෙම පක්ෂ නායක හමුව ජනාධිපතිවරයා ධුරයට පත්වීමෙන් පසු පැවත්වු දෙවන පක්ෂ නායක රැස්වීමයි. පළමු පක්ෂ නායක රැස්වීම පසුගිය වසරේ දෙසැම්බර් 13 වනදා පැවැත්වුණා.",
       "URL": "https://www.hirunews.lk/325959/සර්ව-පාක්ෂික-සමුළුව-ඇරඹේ-විපක්ෂ-නායක-සහ-අනුර-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=577"
}