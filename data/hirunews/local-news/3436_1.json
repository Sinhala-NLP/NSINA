{
       "Source": "hirunews",
       "Timestamp": "Tuesday, 26 March 2019 - 9:21",
       "Headline": "හලාවත මුහුදු තීරයෙන් බීඩි කොළ තොගයක් සොයා ගැනේ",
       "News Content": "හලාවත - උඩප්පුව මුහුදේ පාවෙමින් තිබූ බීඩි කොළ කිලෝ 1232යි ග්‍රෑම් 500ක් නාවික හමුදාව සොයාගෙන තිබෙනවා.\nවයඹ නාවික විධානයට අයත් ක්ෂණික ක්‍රියාකාරී යාත්‍රා බලගණයට අනුයුක්ත නාවිකයින් පිරිසක් විසින් ඊයේ සිදුකළ සෝදිසියකදීයි මෙම බීඩි කොළ තොගය සොයාගෙන ඇත්තේ.\nඒවා පාර්සල් 35ක බහා තිබූ බව ද නාවික හමුදාව ප්‍රකාශ කළා.\nමෙම බීඩි කොළ තොගය නීතිවිරෝධී අන්දමින් මෙරටට රැගෙන ඒම සඳහා මුහුදේ පා කිරීමට කටයුතු කර ඇති බවට නාවික හමුදාව සැක පළ කරනවා.\nඅදාළ බීඩි කොළ තොගය ඉදිරි පරීක්ෂණ කටයුතු සඳහා සින්නපාඩු රේගු කාර්යාලය වෙත භාර දී ඇති බවයි නාවික හමුදාව වැඩිදුරටත් කියා සිටියේ.",
       "URL": "https://www.hirunews.lk/213183/හලාවත-මුහුදු-තීරයෙන්-බීඩි-කොළ-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3436"
}