{
       "Source": "hirunews",
       "Timestamp": "Sunday, 17 April 2022 - 13:34",
       "Headline": "බංග්ලාදේශ සංචාරයට පුහුණුකරුවන් නම් කෙරෙයි",
       "News Content": "ශ්‍රී ලංකා ජාතික ක්‍රිකට් කණ්ඩායමේ සහකාර පුහුණුකරු ලෙස නවීඩ් නවාස් පත් කිරීම ශ්‍රී ලංකා ක්‍රිකට් ආයතනය අද නිල වශයෙන් නිවේදනය කළා.\nඔහු ශ්‍රී ලංකාව වෙනුවෙන් ටෙස්ට් සහ එක්දින කණ්ඩායම් නියෝජනය කළ ප්‍රවීන ක්‍රීඩකයෙක්.\nසහකාර පුහුණුකරු ලෙස ඔහුගේ පළමු තරගාවලිය වන්නේ ශ්‍රී ලංකා පිලේ බංග්ලාදේශ සංචාරයයි.\nනව ජාතික ප්‍රධාන පුහුණුකරු ක්‍රිස් සිල්වර් වුඩ්ගේ ප්‍රථම ශ්‍රී ලංකා ක්‍රිකට් මෙහෙයුමද එයයි.\nමේ අතර බංග්ලාදේශ සංචාරය සඳහා ශ්‍රී ලංකා පිලේ වේග පන්දු පුහුණුකරු ලෙස චමින්ද වාස් පත් කර ඇති අතර, දඟ පන්දු යවන පුහුණුකරු ලෙස පියල් විජේතුංග පත්කර තිබෙනවා.\nමනෝජ් අබේවික්‍රම පත් කර ඇත්තේ පන්දු රැකීමේ සහ සහායක පුහුණුකරු ලෙසින්.",
       "URL": "https://www.hirunews.lk/302137/බංග්ලාදේශ-සංචාරයට-පුහුණුකරුවන්-නම්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1226"
}