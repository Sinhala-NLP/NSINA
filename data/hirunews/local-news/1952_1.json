{
       "Source": "hirunews",
       "Timestamp": "Saturday, 15 May 2021 - 14:15",
       "Headline": "ගත වූ දින 15දී ඩෙංගු රෝගීන් 430ක්",
       "News Content": "මෙම මාසයේ ගත වූ දින 15 තුළ දී ඩෙංගු රෝගීන් 430 දෙනෙකු වාර්තා වී ඇති බව වසංගත රෝග විද්‍යා අංශය සඳහන් කළා.\nවසරේ මේ දක්වා ගත වූ මාස 05 තුළ වාර්තා වී ඇති සමස්ත ඩෙංගු රෝගීන් සංඛ්‍යාව 7317ක්.\nඉන් වැඩිම පිරිසක් එනම් 1805ක් වාර්තා වී ඇත්තේ අප්‍රේල් මාසය තුළදියි.\nවසරේ මේ දක්වා වාර්තා වූ රෝගීන් අතරින් වැඩිම රෝගීන් සංඛ්‍යාවක් මඩකලපුව දිස්ත්‍රික්කයෙන් වාර්තා වී ඇති අතර, එම සංඛ්‍යාව 2846ක්.\nඉන් අනතුරුව වැඩිම රෝගීන් වාර්තා වී ඇත්තේ කොළඹ දිස්ත්‍රික්කයෙන්.\nඑම සංඛ්‍යාව 1159ක්.\nකෙසේ වෙතත් පවතින අයහපත් කාලගුණ තත්ත්වයත් සමඟ යළිත් ඩෙංගු රෝගය හිස එසවීමේ අවදානමක් පවතින බවයි සෞඛ්‍ය අංශ පෙන්වා දෙන්නේ.",
       "URL": "https://www.hirunews.lk/271444/ගත-වූ-දින-15දී-ඩෙංගු-රෝගීන්-430ක්",
       "Category": "Local News",
       "Parent URL": "https://www.hirunews.lk/local-news.php?pageID=1952"
}