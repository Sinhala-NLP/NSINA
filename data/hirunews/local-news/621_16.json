{
       "Source": "hirunews",
       "Timestamp": "Thursday, 05 January 2023 - 12:39",
       "Headline": "පොදුජන පෙරමුණ කළුතරට ඇප තැන්පත් කරයි (වීඩියෝ)",
       "News Content": "පළාත් පාලන ආයතන ඡන්ද විමසීමට අදාළව ශ්‍රී ලංකා පොදුජන පෙරමුණ කළුතර දිස්ත්‍රික්කයේ පළාත් පාලන ආයතන සඳහා ඇප තැන්පත් කිරීම අද (05) සිදුකරනු ලැබුවා.\nපළාත් පාලන ආයතන 340ක් සඳහා නාම යෝජනා කැඳවීමේ දැන්වීම් නිවේදනය ඊයේ (04) නිකුත් කෙරුණු අතර ඒ අනුව එදින සිට ඇප මුදල් තැන්පත් කිරීමට අවස්ථාව පැවතුණා.\nඒ අනුව, බදුල්ල දිස්ත්‍රික්කයේ බණ්ඩාරවෙල මහනගර සභාව සඳහා ස්වාධීන කණ්ඩායමක් ඊයේ (04) ඇප තැන්පත් කළා.\nමේ අතර, සමගි ජනබලවේගය එළැඹෙන 18 වැනිදා දිවයිනේ සියලු පළාත් පාලන ආයතන ආවරණය වන පරිදි ඇප මුදල් තැන්පත් කිරීමට අපේක්ෂා කරන බව සමගි ජනබලවේගයේ පාර්ලිමේන්තු මන්ත්‍රී ජේ.සී අලවතුවල ප්‍රකාශ කළා.\nසියලු පළාත් පාලන ආයතන සඳහා තනිව හෝ සන්ධානගත වී හෝ ඉදිරිපත් වන බව සමගි ජනබලවේගයේ මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර හැටන් ප්‍රදේශයේදී ඊයේ මාධ්‍යයට අදහස් දක්වමින් කියා සිටියා.\nමේ මස 20 වැනිදා දහවල් 12 දක්වා දේශපාලන පක්ෂවලට සහ ස්වාධීන කණ්ඩායම්වලට ඇප මුදල් තැන්පත් කළ හැකියි.",
       "URL": "https://www.hirunews.lk/324335/පොදුජන-පෙරමුණ-කළුතරට-ඇප-තැන්පත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=621"
}