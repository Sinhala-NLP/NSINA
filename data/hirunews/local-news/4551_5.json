{
       "Source": "hirunews",
       "Timestamp": "Sunday, 23 April 2017 - 15:52",
       "Headline": "ආදිවාසීන්ගෙන් අවුරුදු උත්සවයක්",
       "News Content": "දඹාන ආදිවාසී ගම්මානයේ අලුත් අවුරුදු මංගල්‍ය දඹාන, ගුරුකුඹුර, කොටබකිනිය ආදිවාසී ගම්මානයේදී ආදිවාසි නායක වන්නිල ඇත්තන්ගේ ප්‍රධානත්වයෙන් පැවැත්වුණා.\nඊයේ 22 වැනිදා පැවැත්වුණු මෙම අලුත් අවුරුදු මංගල්‍යයට ආදිවාසීන් විශාල පිරිසක් සහභාගි වී තිබුණා.\nආදිවාසීන්ට ආවේණික වුණු සංස්කෘතිකාංගවලින් සමන්විත වුණු මෙම බක්මහ උළෙලේ ආදිවාසි හොඳම රැවුල තේරිම‍, කිරි කොරස් නැටීම, දුනු ඊතල විදීම, ගල්දුන්නෙන් විදීම, ආදිවාසී කැකුළා හා කැකුළිය තේරීම, හබක ඇටවීම, උගුල් ඇටවීම, ආදිවාසි ජන ගායනා. ආදිවාසි නැළවිලි ගී, වළස් පොරය, දිගම හුව, වී ඇට ඇහිදීම, ටික් මැරිම, ලීයෙන් පොල්ගෑම. තලප කෑම හා තරගෙට ගස් නැගීම වැනි තරඟ ඉසව් රාශියක් පැවැත්වුණා.",
       "URL": "https://www.hirunews.lk/159801/ආදිවාසීන්ගෙන්-අවුරුදු-උත්සවයක්",
       "Category": "Local News",
       "Parent URL": "https://www.hirunews.lk/local-news.php?pageID=4551"
}