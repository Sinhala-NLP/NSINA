{
       "Source": "hirunews",
       "Timestamp": "Monday, 20 February 2017 - 7:30",
       "Headline": "සීමානිර්ණය ගැන සුළු පක්ෂ සහ අගමැති අතර සාකච්ඡාවක් අද",
       "News Content": "පසුගියදා ගැසට් කරනු ලැබූ සීමානිර්ණ අභියාචනා කමිටු වාර්තාව සහ ඉදිරි පළාත්පාලන මැතිවරණය සම්බන්ධයෙන් සාකච්ඡා කිරීමට සුළු පක්ෂ නියෝජිතයින් අද පස්වරුවේ අග්‍රාමාත්‍ය රනිල් වික්‍රමසිංහ හමුවනවා.\nජාතික සංවාද පිළිබඳ අමාත්‍ය මනෝ ගනේෂන් හිරු ප්‍රවෘත්ති අංශයට සඳහන් කළේ මෙම සාකච්ඡාව සඳහා ශ්‍රී ලංකා මුස්ලිම් කොංග්‍රසය, දෙමළ ප්‍රගතිශීලි සන්ධානය, සමස්ත ලංකා ජාතික කොංග්‍රසය, ඊළාම් ජනතා ප්‍රජාතන්ත්‍රවාදි පෙරමුණ සහ දෙමළ ජාතික සන්ධානය මෙන්ම ජනතා විමුක්ති පෙරමුණද එක්වීමට නියමිත බවයි.",
       "URL": "https://www.hirunews.lk/154919/සීමානිර්ණය-ගැන-සුළු-පක්ෂ-සහ-අගමැති-අතර-සාකච්ඡාවක්-අද",
       "Category": "Local News",
       "Parent URL": "https://www.hirunews.lk/local-news.php?pageID=4653"
}