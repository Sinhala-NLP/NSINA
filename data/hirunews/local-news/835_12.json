{
       "Source": "hirunews",
       "Timestamp": "Thursday, 29 September 2022 - 22:38",
       "Headline": "ලෝක කුසලාන පාපන්දු ප්‍රේක්ෂකයින්ට සුබ ආරංචියක්",
       "News Content": "එළැඹෙන නොවැම්බර් 20 වන දින සිට දෙසැම්බර් 18 වන දින දක්වා කටාර්හිදී පැවැත්වෙන ලෝක කුසලාන පාපන්දු තරගාවලිය සඳහා පැමිණෙන ප්‍රේක්ෂකයින් හට කෝවිඩ් මර්දන එන්නත් ලබා ගෙන සිටීම අත්‍යාවශ්‍ය නොවන බව ලෝක කුසලාන පාපන්දු තරගාවලි සංවිධායකයින් පවසනවා.\n22 වැනි වරටත් සංවිධානය කෙරෙන ලෝක කුසලාන පාපන්දු තරගාවලියක් අරාබි ලෝකයේ පැවැත්වෙන්නේ පළමු වරටයි.\nමේ සඳහා කාණ්ඩ අටක් යටතේ කණ්ඩායම් තිස් දෙකක් තරග වදිනවා.\nතරගාවලියේ කණ්ඩායම් අදියර නොවැම්බර් 20 දින සිට දෙසැම්බර් 2 වින දක්වා පැවැත්වෙන අතර අවසන් කණ්ඩායම් 16 අතරේ පිළිමළුන් පිටුදැකීමේ අදියර පැවැත්වෙන්නේ දෙසැම්බර් 3 දා සිට 6 දා දක්වායි.\n22 වැනි ලෝක කුසලාන පාපන්දු තරගාවලියේ අර්ධ අවසන් පූර්ව වටය දෙසැම්බර් 9 සහ 10 යන දිනවල පැවැත්වෙන අතර අවසන් පූර්ව තරග දෙසැම්බර් 13 සහ 14 යන දිනවල පැවැත්වෙනවා.\nතරගාවලියේ තෙවැනි ස්ථානය සඳහා වන තරගය අවසන් තරගයට දිනකට පෙර දෙසැම්බර් 17 වැනිදා දිග හැරෙන අතර ලෝක පාපන්දු කිරුළ සඳහා වන අවසන් තරගය පැවැත්වෙන්නේ දෙසැම්බර් මස 18 වැනිදායි.",
       "URL": "https://www.hirunews.lk/316656/ලෝක-කුසලාන-පාපන්දු-ප්‍රේක්ෂකයින්ට-සුබ-ආරංචියක්",
       "Category": "Local News",
       "Parent URL": "https://www.hirunews.lk/local-news.php?pageID=835"
}