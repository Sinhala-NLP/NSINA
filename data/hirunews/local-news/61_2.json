{
       "Source": "hirunews",
       "Timestamp": "Thursday, 31 August 2023 - 11:36",
       "Headline": "කාන්තාවක් බලහත්කාරයෙන් පැහැරගෙන",
       "News Content": "යාපනයේ වඩමරච්චි කුඩත්තනෙයි ප්‍රදේශයේ නිවසකට අවි ආයුධ සමග පැමිණි පිරිසක් එහි සිටි කාන්තාවක් බලහත්කාරයෙන් ඊයේ (30) පැහැර ගෙන ගොස් තිබෙනවා.\nමේ පිළිබදව යාපනය පේදුරුතුඩුව පොලීසියට පැමිණිලි කිරීමෙන් පසුව පොලීසිය ආරම්භ කළ පරීක්ෂණවලදී අනාවරණය වී ඇත්තේ පැහැර ගෙන ගිය කාන්තාවගේ ස්වාමි පුරුෂයාද මේ සිද්ධියට සම්බන්ධ බවයි.\nදෙදෙනාගේ පවුල් ආරවුල සම්බන්ධයෙන් යාපනය පේදුරුතුඩුව පොලීසියේ පැමිණිලි කීපයක්ම දමා ඇති අතර පොලීසිය අවසන් වරට උපදෙස් දී ඇත්තේ මේ දෙදෙනාට අධිකරණයේ පිහිට පතා යම් තීන්දුවකට එළඹෙන ලෙසයි.\nමේ අඹුසැමියන් මාස කිහිපයක සිට වෙන් වෙන්ව ජීවත් වන අතර කාන්තාව ඇගේ මවගේ නිවසේ සිටියදී එක් වරම නිවසට ආයුධ සන්නද්ධව කඩා වැඩුණු පිරිසක් නිවසේ උදවිය හා කාන්තාව බිය ගන්වා ඇයව වාහනයක දමාගෙන බලහත්කාරයෙන් පැහැර ගෙන ගොස් ඇති බවයි වාර්තා වන්නේ.\nඑම අවස්ථාවේදී වාහනය තුළ කාන්තාවගේ ස්වාමියාද සිටි බව සී.සී.ටී.වී කැමරා දර්ශනවලින් පොලීසියට තහවුරු ඇති බව අප වාර්තාකරු සඳහන් කරනවා.\nපැහැරගෙන ගිය කාන්තාව හෝ එම සිද්ධියට සම්බන්ධ පුද්ගලයින් අත්අඩංගුවට ගැනීමට පොලීසියට තවමත් සමත් වී නැහැ.",
       "URL": "https://www.hirunews.lk/346687/කාන්තාවක්-බලහත්කාරයෙන්-පැහැරගෙන",
       "Category": "Local News",
       "Parent URL": "https://www.hirunews.lk/local-news.php?pageID=61"
}