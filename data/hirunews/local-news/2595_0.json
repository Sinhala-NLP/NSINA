{
       "Source": "hirunews",
       "Timestamp": "Saturday, 11 July 2020 - 10:58",
       "Headline": "ව්‍යාජ බාස්මතී සහල් වෙළඳපොළේ - පාරිභෝගික අධිකාරියෙන් දැනුවත් කිරීමක්",
       "News Content": "බාස්මතී සහල් බවට ප්‍රකාශ කර, විදේශ රටවල සිට මෙරටට ගෙන්වා වෙනත් සහල් වර්ග අලෙවි කරන බව අනාවරණ වී තිබෙනවා.\nඒ, පාරිභෝගික අධිකාරියට ලද පැමිණිලි කිහිපයක් අනුව ලබා ගත් සහල් පිළිබඳ සිදුකළ රසායනාගාර පරීක්ෂණයේදී එම සහල් බාස්මතී නොවන බව තහවුරු වීමත් සමඟයි.\nපාරිභෝගික කටයුතු පිළිබද අධිකාරිය සඳහන් කළේ එම රසායනාගාර වාර්තා මත පදනම්ව අදාළ පුද්ගලයන්ට එරෙහිව නීතිමය පියවර ගැනීමට කටයුතු කරන බවයි.\nතොග වශයෙන් සහල් ආනයනය කර අලෙවි කරන මෙවැනි පුද්ගලයන් හෝ ආයතනවලින් සහල් මිලදී ගන්නා වෙළදසැල් හිමිකරුවන් විශේෂයෙන් සැලකිලිමත් විය යුතු බව පාරිභෝගික කටයුතු පිළිබද අධිකාරිය පෙන්වා දෙනවා.\nඑමෙන්ම, බාස්මතී සහල් මිලදී ගැනීමේදී ඒවා බාස්මතී සහල් බවට තහවුරු කර ගැනිමෙන් පසු මිලදී ගැනීමට විමසිලිමත් වන ලෙසයි එම අධිකාරිය, පාරිභෝගිකයන්ට දැනුම් දෙන්නේ.",
       "URL": "https://www.hirunews.lk/245198/ව්‍යාජ-බාස්මතී-සහල්-වෙළඳපොළේ-පාරිභෝගික-අධිකාරියෙන්-දැනුවත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=2595"
}