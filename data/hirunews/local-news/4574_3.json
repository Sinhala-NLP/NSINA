{
       "Source": "hirunews",
       "Timestamp": "Friday, 07 April 2017 - 15:58",
       "Headline": "නෙවිල් ප්‍රනාන්දු රෝහල සෞඛ්‍ය අමාත්‍යාංශය යටතට ගෙන රජයේ රෝහල් දෙකකින් සයිටම් සිසුන්ට සායනික පුහුණුව දෙන්න යෝජනා",
       "News Content": "මාලඹේ පෞද්ගලික වෛද්‍ය විද්‍යාලය සම්බන්ධයෙන් රජය ක්‍රියාත්මක කිරීමට අපේක්ෂිත යෝජනාවලිය අද ප්‍රකාශයට පත් කෙරුණා.\nඒ අනුව නෙවිල් ප්‍රනාන්දු ශික්ෂණ රෝහල සෞඛ්‍ය අමාත්‍යාංශය යටතට ගැනෙන අතර, එය අඛණ්ඩව ශික්ෂණ රෝහලක් වශයෙන් පවත්වාගෙන යාමටයි තීරණය කර ඇත්තේ.\nඑසේම සයිටම් සිසුන්ට හෝමාගම සහ අවිස්සාවේල්ල රෝහල්වලදී ශල්‍යකර්ම, වෛද්‍ය විද්‍යාව, නාරිවේදය හා ප්‍රසව විද්‍යාව සහ බාලක වෛද්‍ය විද්‍යාව පිළිබදව මාසය බැගින් වූ වැඩිදුර සායනික පුහුණුව ලබාදීමට ද තීරණය කළ බව උසස් අධ්‍යාපන අමාත්‍යාංශය ප්‍රකාශ කළා.\nඑම පුහුණුවෙන් අනතුරුව ශ්‍රී ලංකා වෛද්‍ය සභාවේ හා විශ්වවිද්‍යාල ප්‍රතිපාදන කොමිෂන් සභාවේ ඒකාබද්ධ අධීක්ෂණය යටතේ පවත්වනු ලබන පරීක්ෂණයකට ද ඔවුන්ට මුහුණදීමට සිදුවනවා.\nඑමෙන්ම ශ්‍රී ලංකාවේ වෛද්‍ය අධ්‍යාපනය සඳහා වූ අවම ප්‍රමිතීන් සෞඛ්‍ය අමාත්‍යාංශය විසින් ගැසට් කිරීමට නියමිත බව උසස් අධ්‍යාපන අමාත්‍යාංශය කියා සිටියා.\nඑම නිවේදනය පහතින්.",
       "URL": "https://www.hirunews.lk/158715/නෙවිල්-ප්‍රනාන්දු-රෝහල-සෞඛ්‍ය-අමාත්‍යාංශය-යටතට-ගෙන-රජයේ-රෝහල්-දෙකකින්-සයිටම්-සිසුන්ට-සායනික-පුහුණුව-දෙන්න-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=4574"
}