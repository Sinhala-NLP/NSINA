{
       "Source": "hirunews",
       "Timestamp": "Tuesday, 22 November 2022 - 14:38",
       "Headline": "ආහාර සුරක්ෂිතාව හා පෝෂණය සහතික කිරීමේ ජාතික වැඩසටහන ඇරඹේ",
       "News Content": "ආහාර සුරක්ෂිතාව හා පෝෂණය සහතික කිරීමේ ජාතික වැඩසටහන පිළිබඳ ජනතාව දැනුවත් කිරීම ආරම්භ කර තිබෙනවා. ඒ ජනාධිපති උපදේශක ආචාර්ය සුරේන් බටගොඩගේ ප්‍රධානත්වයෙන්.\nගමක සියළු පවුල්, පවුල් මට්ටමින් ශක්තිමත් විය යුතුය යන සංකල්පය යටතේ මෙම වැඩපිළිවෙල ක්‍රියාත්මක වනවා.\nඑමගින් සෑම පවුලක්ම මුහුණ දෙන ගැටළු සොයා බලා විසදුම් දීම සඳහා, සෑම ග්‍රාම සේවා වසමක්ම ආවරණය වන පරිදි ආර්ථික පුනර්ජීවන කමිටු පිහිටුවන බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/321001/ආහාර-සුරක්ෂිතාව-හා-පෝෂණය-සහතික-කිරීමේ-ජාතික-වැඩසටහන-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=717"
}