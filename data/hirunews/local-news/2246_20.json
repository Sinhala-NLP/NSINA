{
       "Source": "hirunews",
       "Timestamp": "Tuesday, 29 December 2020 - 13:57",
       "Headline": "සතියේ එක්දිනක් දේශීය ඇඟලුම් නිෂ්පාදන භාවිත කරන ලෙසට රාජ්‍ය සේවකයින්ට ඉල්ලීමක්",
       "News Content": "දෙශීය ඇඟලුම් භාවිත කරමින් සතියේ එක් දිනක් රාජ්‍ය සේවයට වාර්තා කරන්නයි රජයෙන් ඉල්ලීමක්\nමේ වන විට බතික්, අත්යන්ත්‍ර හා රෙදි හා දේශීය ඇගලුම් නිෂ්පාදන රාජ්‍ය අමාත්‍යාංශය විසින් එයට සමගාමී ජාතික වැඩසටහන් ගණනාවක් විවිද නියැදි තෝරා ගනිමින් ක්‍රියාත්මක කර තිබෙනවා.\nඑය තව දුරටත් ඉදිරියට ගෙන යමින් මිලියන තුනකට ආසන්න රාජ්‍ය සේවයේ යෙදෙන රටේ සියලු රාජ්‍ය සේවකයන්ගේද සහාය ලබා ගැනීම සඳහා ලබන වසරේ (2021) දී ,සතියේ එක් දිනක් දේශයව නිෂ්පාදනය කරන ඇඟලුම් භාවිතා  කරමින් සේවයට වාර්තා කරන ලෙස  රාජ්‍ය අමාත්‍ය නීතීඥ දයාසිරි ජයසේකර රාජ්‍ය සේවයේ  නියතු සියලු දෙනාගෙන් ඉල්ලීමක් කරනවා.\nමේ සම්බන්ධයෙන් වන නියාමනයක් අදාළ අමාත්‍යංශ, දෙපාර්තමේන්තු,සංස්ථා ප්‍රධානීන් වෙත ලිඛිත ඇඟලුම්වල සැකැස්ම පිළිබදව විස්තර යොමු කර ඇති බවයි වාර්තා වන්නේ.\nමෙමඟින් කාරණා ගණනාවක් අපේක්ෂා කර ඇති අතර, විශේෂයෙන් ම දේශීය ඇඟලුම් නිෂ්පාදකයින් ආරක්ෂා කිරිමත්, දේශීය වශයෙන් ඇඟලුම් ක්ෂේත්‍රයේ නව රැකියා උත්පාදනයත්, ඇඟලුම් සඳහා වාර්ෂිකව විදේශයන්ට ගලා යන  විශාල දේශීය විනිමය නවත්වා ගැනීමත් ආදී කරණා ගණනාවක් බලාපොරොත්තු වන අතර මේ හරහා  ජනාධිපතිතුමන් ගෙන යන සෞභාගය දැක්ම වැඩසටහන අති සාර්ථක කර ගැනීමත් විශේෂ වන බව ද සදහන් කර තිබෙනවා .",
       "URL": "https://www.hirunews.lk/258242/සතියේ-එක්දිනක්-දේශීය-ඇඟලුම්-නිෂ්පාදන-භාවිත-කරන-ලෙසට-රාජ්‍ය-සේවකයින්ට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2246"
}