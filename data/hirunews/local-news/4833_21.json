{
       "Source": "hirunews",
       "Timestamp": "Monday, 17 October 2016 - 14:34",
       "Headline": "කිඹුලෙකු නිසා නොච්චියාගම පොලීසියේ කටයුතුවලට බාධා",
       "News Content": "නොච්චියාගම පොලිස් ස්ථානයට අද අලූයම පැමිණි කිඹුලෙකු හේතුවෙන් එහි කටයුතුවලට බාධා එල්ලවුණා.\nඅඩි අටක් පමණ දිගින් යුත් මෙම කිඹුලා පොලීසියේ පැමිණිලි අංශය වෙත මුලින් පැමිණ ඇති අතර, පොලිස් නිලධාරීන් එම සත්වයා පළවා හැරීමට උත්සාහ කිරීමත් සමඟ අපරාධ අංශය පිහිටි කාමරයට ඇතුලූවී ඇති බවයි හිරු වාර්තාකරු සඳහන් කළේ.\nපොලිස් නිලධාරීන්ට කිඹුලා මෙල්ල කිරීමට නොහැකිවීම නිසා විල්පත්තු වනජීවී කාර්යාලයට දැනුම් දී තිබෙනවා.\nඅනතුරුව එහි පැමිණි වනජීවී නිලධාරීන් දැඩි පරිශ්‍රමයකින් මෙම සත්වයා අල්ලාගත් බව හිරු වාර්තාකරු සඳහන් කළා.\nඅනතුරුව වනජීවී නිලධාරීන් කිඹුලා විල්පත්තු රක්ෂිතයේ වැවකට මුදාහැර තිබෙනවා.",
       "URL": "https://www.hirunews.lk/145429/කිඹුලෙකු-නිසා-නොච්චියාගම-පොලීසියේ-කටයුතුවලට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4833"
}