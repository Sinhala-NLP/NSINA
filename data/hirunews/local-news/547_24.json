{
       "Source": "hirunews",
       "Timestamp": "Thursday, 09 February 2023 - 9:42",
       "Headline": "පොලිස් නිලධාරින් ලෙස පෙනී සිටි සිව්දෙනෙකු අත්අඩංගුවට",
       "News Content": "නිට්ටඹුව, මාඉඹුල ප්‍රදේශයේ දී පොලිස් නිලධාරින් ලෙස පෙනී සිටි සිව්දෙනෙකු පොලිසිය අත්අඩංගුවට ගෙන තිබෙනවා.\nඊයේ (08) රාත්‍රී කාලයේ දී සැකකටයුතු මෝටර් රථයක් පරීක්ෂා කිරීමේ දීයි මෙම සැකකරුවන් අත්අඩංගුවට ගෙන ඇත්තේ.\nපොලිසිය පවසන්නේ, සැකකරුවන් අත්අඩංගුවට ගන්නා අවස්ථාවේ දී ඔවුන්ගෙන් දෙදෙනෙකු පොලිස් ක්‍රීඩා, ඇඳුම් ඇඳ සිටි අතර, ඔවුන් පොලිස් නිලධාරින් නොවන බවට දැනුවත් වීමෙන් පසු මෝටර් රථයේ සිටි තවත් දෙදෙනෙකු ද ඇතුළුව සැකකරුවන් සිව් දෙනෙකු අත්අඩංගුවට ගත් බවයි.\nසැකකරුවන් සන්තකයේ තිබී අත්විලංගු යුගලක් සහ ව්‍යාජ අංක තහඩු 03ක් ද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් 25, 26, 27 හා 42 යන වයස්වල පසුවන අය වන අතර ඔවුන් නිට්ටඹුව, මුල්ලේරියාව, ගිංතොට හා එල්ලක්කල ප්‍රදේශවල පදිංචිකරුවන්.\nඔවුන් අද (09) අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nඑමෙන්ම මෙම සැකකරුවන් යම් අපරාධයක් සිදුකිරීම සඳහා ගමන් කරන්නේ ද යන්න සමිබන්ධයෙන් නිට්ටඹුව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/327016/පොලිස්-නිලධාරින්-ලෙස-පෙනී-සිටි-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=547"
}