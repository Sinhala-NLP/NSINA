{
       "Source": "hirunews",
       "Timestamp": "Tuesday, 24 May 2022 - 12:12",
       "Headline": "ගංවතුර මැද්දේ විභාගය ලියූ දරුවන් - විරුවන්ගේ දෑත් මතින් විභාග ශාලාවට (වීඩියෝ හා ඡායාරූප)",
       "News Content": "අධික වර්ෂාවත් සමග නිසි කළමනාකරණයකින් සහ සැලැස්මක් රහිතව ඉදිකළ මෙරට ප්‍රධාන පෙළේ ස්ථාන ජලයෙන් යටවන අයුරු දැක්වෙන ප්‍රවෘත්ති අප වෙත නොයෙක් අවස්ථාවල දී වාර්තා වනවා.\nඑලෙස ගංවතුරට යට වූ තවත් එවැනිම ස්ථානයක් හිරු ප්‍රවෘත්ති වෙත වාර්තා වුණා.\nඊයේ (23) දිනයේ දී ඇදහැලුණු ධාරානිපාත වර්ෂාවත් සමග පුත්තලම ශාන්ත ඇන්ඩෘ මධ්‍ය මහා විද්‍යාලය ද ගංවතුරෙන් යට වී තිබෙනවා.\nපාලකයින්ගේ නොසැලකිලිමත්බව සහ, එකී විෂයය ක්ෂේත්‍රයන්ට වගකිව යුතු අමාත්‍යවරුන්ගේ ද අවධානය මේ සඳහා යොමු නොවීම කනගාටුවට කරුණක්.\nඊයේ දිනයේ දී ආරම්භ වූ අධ්‍යයන පොදු සහතික පත්‍ර සාමාන්‍ය පෙළ විභාගයට මුහුණදීමට පැමිණ සිටි දරුවන් සිය පාසල් පාවහන් ගලවා දුෂ්කරතා රැසක් මැද විභාග ශාලා වෙත පාසල් බිම මැද පිටත්ව ගියේ පාසල් භූමිය ද ජලයෙන් යට වී ඇති පසුබිමකයි.\nඇතැම් සිසුන් සිය පාසල් පාවහන් පවා ගලවා විභාග ශාලාවේ රැඳී සිටිය අයුරු ද දක්නට ලැබුණා.\nමෙම තත්ත්වය ඒ අවස්ථාවේ දී කළමනාකරණය කරගැනීමට අදාළ පාසලේ දරුවන් හට ශ්‍රී ලංකා යුද හමුදාවේ ද සහාය හිමි වුණා.\nඑහිදී ශ්‍රී ලංකා යුද්ධ හමුදාව මැදිහත් වී ගංවතුරට යට වී තිබු විභාග ශාලා එම පාසැලේම වෙනත් ආරක්ෂිත ස්ථානයක ස්ථාපිත කිරීමටයි කටයුතු කළේ.\nමේ වන විට විභාග ශාලාවේ කටයුතු සාමාන්‍ය පරිදි ක්‍රියාත්මක වන අතර අයදුම්කරුවන් 156 දෙනෙකු මෙම විභාග මධ්‍යස්ථානයේ විභායට පෙනී සිටිනවා.",
       "URL": "https://www.hirunews.lk/305162/ගංවතුර-මැද්දේ-විභාගය-ලියූ-දරුවන්-විරුවන්ගේ-දෑත්-මතින්-විභාග-ශාලාවට-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1147"
}