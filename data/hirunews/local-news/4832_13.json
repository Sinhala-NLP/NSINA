{
       "Source": "hirunews",
       "Timestamp": "Tuesday, 18 October 2016 - 14:04",
       "Headline": "නීතිවිරෝධී පන්න ක්‍රමවලට එරෙහිව කොළඹ ධීවර විරෝධතාවක්  (ඡායාරූප)",
       "News Content": "ලයිලා ඇතුළු නීතිවිරෝධී ධීවර ආම්පන්න සඳහා ඉඩ ලබානොදෙන ලෙස ඉල්ලමින් සුළුපන්න ධීවරයින් පිරිසක් මේ වන විට විරෝධතා පා ගමනක නිරත වනවා.\nකොළඹ - පුරහල ආසන්නයෙන් මෙම විරෝධතා පා ගමන ආරම්භ වූ අතර එය මේ වන විට යූනියන් පෙදෙස පසු කරමින් ජනාධිපති ලේකම් කාර්යාලය දක්වා පැමිණෙමින් සිටින බවයි හිරු වාර්තාකරු කියා සිටියේ.\nමේ හේතුවෙන් කොම්පඤ්ඤවීදිය අවට මාර්ගවල රථ වාහන තදබදයක් ද හටගෙන තිබෙනවා.",
       "URL": "https://www.hirunews.lk/145517/නීතිවිරෝධී-පන්න-ක්‍රමවලට-එරෙහිව-කොළඹ-ධීවර-විරෝධතාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4832"
}