{
       "Source": "hirunews",
       "Timestamp": "Sunday, 07 January 2018 - 8:58",
       "Headline": "සම්බාහනය මුවාවෙන් ගණිකා වෘත්තිය",
       "News Content": "සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් වටලා කාන්තාවන් 6 දෙනෙකු ඇතුලු 7 දෙනෙකු පොලිස් අත්අඩංගුවට ගෙන තිබෙනවා.\nගල්කිස්ස මහේස්ත්‍රාත් අධිකරණයෙන් ලබාගත් සෝදිසි වරෙන්තුවක් මත රත්මලාන ප්‍රදේශයේයි වැටලීම සිදුකර ඇත්තේ.\nඊයේ සවස කළ වැටලීමේදී අදාළ ගණිකා නිවාසය කළමණාකරණය කිරීමේ චෝදනාව මත එක් සැකකරුවෙකු සහ ගණිකා වෘත්තියේ යෙදී සිටීම සඳහා රැඳී සිටි කාන්තාවන් 6 දෙනෙකු අත්අඩංගුවට ගැනුනා.\nමෙම සැකකාරියන් වයස අවුරුදු 22, 23, 26, 27, 41 සහ 42 වයස්වල පසුවනවා.\nඔවුන් කොට්ටාව, උඩුපුස්සැල්ලාව, කඳපොල, මන්නාරම සහ පල්ලෙබැද්ද ප්‍රදේශවල පදිංචිකාරියන් බවටයි හෙළිවී ඇත්තේ.\nඅත්අඩංගුවට පත් සැකකරු සහ මෙම කාන්තාවන් අද ගල්කිස්ස මහේස්ත්‍රාත් හමුවට ඉදිරිපත් කිරීමට නියමිත අතර ගල්කිස්ස පොලිසිය වැඩිදුර විමර්ශණ මෙහෙයවනවා.",
       "URL": "https://www.hirunews.lk/180385/සම්බාහනය-මුවාවෙන්-ගණිකා-වෘත්තිය",
       "Category": "Local News",
       "Parent URL": "https://www.hirunews.lk/local-news.php?pageID=4138"
}