{
       "Source": "hirunews",
       "Timestamp": "Saturday, 14 March 2020 - 11:15",
       "Headline": "ඉන්දීය අගමැති මෝදිට ජනපතිගෙන් ප්‍රතිචාර",
       "News Content": "කොරෝනා වෛරසයට එරෙහිව සටන් වැදීම සඳහා ශක්තිමත් ක්‍රමෝපායක් සැකසීමට දකුණු ආසියාතික රටවල නායකත්වය එක්විය යුතු බවට ඉන්දීය අග්‍රාමාත්‍ය නරේන්ද්‍ර මෝදි සිදුකළ ප්‍රකාශයට, ජනාධිපති ගෝඨාභය රාජපක්ෂ ප්‍රතිචාර දක්වා තිබෙනවා.\nජනාධිපතිවරයා ට්විටර් පණිවුඩයක් යොමු කරමින් සඳහන් කළේ එවැනි සංවාදයක් සඳහා එක්වීමට ශ්‍රී ලංකාව සූදානම්ව සිටින බවයි.\nසාක් සංවිධානයේ සාමාජික රටවල දැනුම සහ යහභාවිතයන් හුවමාරු කර ගැනීමට එමගින් අවස්ථාවක් සැලසෙනවා.\nජනාධිපතිවරයා ට්විටර් පණිවුඩයක් යොමු කරමින් සඳහන් කළේ එවැනි සංවාදයක් සඳහා එක්වීමට ශ්‍රී ලංකාව සූදානම්ව සිටින බවයි.\nමෙම තීරණාත්මක අවධියේ ජනතාවගේ සුරක්ෂිතතාව උදෙසා සහෝදරත්වයෙන් එක්විය යුතු බව ජනාධිපති ගෝඨාභය රාජපක්ෂ සිය පණිවුඩයෙන් අවධාරණය කළා.",
       "URL": "https://www.hirunews.lk/236484/ඉන්දීය-අගමැති-මෝදිට-ජනපතිගෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=2853"
}