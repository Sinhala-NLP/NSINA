{
       "Source": "hirunews",
       "Timestamp": "Thursday, 22 October 2020 - 9:57",
       "Headline": "කොළඹ පොලිස් බල ප්‍රදේශ 5කට පැනවූ පොලිස් ඇඳිරි නීතිය සඳුදා උදෑසන 5 දක්වා",
       "News Content": "කොළඹ දිස්ත්‍රික්කයේ මට්ටක්කුලිය, මෝදර, බ්ලූමැන්ඩල්, වැල්ලම්පිටිය සහ ග්‍රෑන්ඞ්පාස් යන පොලිස් බල ප්‍රදේශවලට පනවා ඇති ඇඳිරි නීතිය සඳුදා උදෑසන 5 දක්වා ක්‍රියාත්මක බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ ප්‍රකාශ කළා.\nමේ අතර, කොන්සියුලර් සේවා තාවකාලිකව අත්හිටුවීමට විදේශ අමාත්‍යාංශය තීරණය කර තිබෙනවා.\nඒ අනුව නැවත දැනුම් දෙන තුරු අපනයන ලේඛන සහතික කිරීම සඳහා එම අංශයට පැමිණෙන අපනයනකරුවන් ඇතුළු අමුත්තන් සඳහා සේවා සැපයීමක් සිදුනොවන බවයි විදේශ අමාත්‍යාංශය ප්‍රකාශ කළේ.\nමාතර සහ යාපනයේ පිහිටි ප්‍රාදේශීය කොන්සියුලර් කාර්යාල ද නැවත දැනුම් දෙන තුරු වසා තැබෙනු ඇති.",
       "URL": "https://www.hirunews.lk/253049/කොළඹ-පොලිස්-බල-ප්‍රදේශ-5කට-පැනවූ-පොලිස්-ඇඳිරි-නීතිය-සඳුදා-උදෑසන-5-දක්වා",
       "Category": "Local News",
       "Parent URL": "https://www.hirunews.lk/local-news.php?pageID=2376"
}