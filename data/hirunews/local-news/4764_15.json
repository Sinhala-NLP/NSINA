{
       "Source": "hirunews",
       "Timestamp": "Wednesday, 07 December 2016 - 11:46",
       "Headline": "වසීම් තාජුඩීන්ගේ පවුලේ සාමාජිකයන් අධිකරණය ඉදිරියේ නිහඬ විරෝධතාවක",
       "News Content": "පරීක්ෂණ කඩිනම් කරන්නැයි ඉල්ලා රග්බි ක්‍රීඩක වසීම් තාජුඩීන්ගේ් පවුලේ උදවිය සහ හිත මිතුරන් අද කොළඹ මහාධිකරණය ඉදිරිපිට නිහඩ විරෝධතාවක නිරත වුණා.\nහිරු අධිකරණ වාර්තාකරු සඳහන් කළේ හිටපු අධිකරණ වෛද්‍යවරයාට එරෙහිව ද නීතිය ක්‍රියාත්මක කරන ලෙසට සඳහන් කර තිබූ පුවරු රැගෙන මොවුන් මෙලෙස නිහඩ විරෝධතාවයේ නිරත වූ බවයි.\nහදිසි අනතුරකින් මියගිය බවට මුලදී නිගමනය කර තිබූ වසීම් තාජුඩීන්ගේ මරණය ඝාතනයක් බව රහස් පොලිසිය පසුව කළ විමර්ශනවලදී අනාවරණ වුණා.\nවසීම් තාජුඩීන්ගේ මරණය සම්බන්ධයෙන් නඩුව අද කොළඹ මහාධිකරණයේදී යළි කැඳවීමට නියමිතයි.",
       "URL": "https://www.hirunews.lk/149149/වසීම්-තාජුඩීන්ගේ-පවුලේ-සාමාජිකයන්-අධිකරණය-ඉදිරියේ-නිහඬ-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4764"
}