{
       "Source": "hirunews",
       "Timestamp": "Friday, 06 August 2021 - 16:03",
       "Headline": "අන්තරේ කැඳවුම්කරු 11 දක්වා රිමාන්ඩ් (වීඩියෝ)",
       "News Content": "අත්අඩංගුවට ගැනුණු අන්තර් විශ්වවිද්‍යාලයීය ශිෂ්‍ය බල මණ්ඩලයේ කැදවුම්කරු වසන්ත මුදලිගේ සහ අසේල සංදීප මේ මස 11 වන දා දක්වා රක්ෂිත බන්ධනාගාර ගත කර කෙරුණා.\nඒ, ඔවුන් අද කඩුවෙල මහේස්ත්‍රාත් මංජුල රත්නායක හමුවට ඉදිරිපත් කිරීමෙන් අනතුරුවයි.\nපාර්ලිමේන්තු ප්‍රවේශ මාර්ගයේ පසුගිය 3 වනදා පැවති විරෝධතාව අතරතුර මහරගම පොලිසියේ ස්ථානාධිපතිවරයාට තුවාල සිදු කිරීම ඇතුළු චෝදනා යටතේ අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුලු පස්දෙනෙකු ඊයේ අත්අඩංගුවට ගත්තා.\nකෙසේ වෙතත් ඉතිරි තුන්දෙනා ඇප මත නිදහස් කිරීමටයි මහේස්ත්‍රාත්වරයා නියෝග කළේ.\nමේ අතර වැටුප් විෂමතා ඉවත් කිරීම ඇතුලු තවත් ඉල්ලීම් කිහිපයක් මුල් කරගනිමින් ගුරු විදුහල්පති වෘත්තීය සමිති මහනුවර නගරයෙන් ආරම්භ කළ විරෝධතා පා ගමන අද තුන්වන දිනටත් ක්‍රියාත්මක වුණා.",
       "URL": "https://www.hirunews.lk/279030/අන්තරේ-කැඳවුම්කරු-11-දක්වා-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1771"
}