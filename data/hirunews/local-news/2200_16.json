{
       "Source": "hirunews",
       "Timestamp": "Wednesday, 20 January 2021 - 13:17",
       "Headline": "සීමා රැසක් සමග සමරණ 73 වෙනි ජාතික නිදහස් උත්සවය (වීඩියෝ)",
       "News Content": "73 වෙනි ජාතික නිදහස් උත්සවයට සහභාගී කර ගන්නා භට පිරිස් ඇතුළු  සියලු දෙනා ඊට එක්කර ගැනීමට පෙර පීසීආර් හෝ ඇන්ටිජන් පරීක්ෂාවක් සිදු කරන බව ආරක්ෂක ලේකම් විශ්‍රාමික ජනරාල් කමල් ගුණරත්න මහතා පවසනවා.\nනිදහස් උත්සවය පැවත්වීම සම්බන්ධයෙන් කොළඹ නිදහස් චතුරස්‍ර පරිශ්‍රයේ පැවති සාකච්ඡාවකින් පසු ඔහු මේ බව ස දහන් කළා.\n73 වෙනි ජාතික නිදහස් උත්සවය පෙබරවාරි 4 වෙනිදා ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් පැවත්වීමට නියමිතයි.\nඒ සම්බන්ධයෙන් වූ සාකච්ඡාවන් අද කොළඹ නිදහස් චතුරස්‍ර පරිශ්‍රයේදී පැවැත්වුණා.\nආරක්ෂක ලේකම් විශ්‍රාමික ජනරාල් කමල් ගුණරත්න , යුද හමුදාපති ජනරාල් ශවේන්ද්‍ර සිල්වා ඇතුළු නිලධාරීන් ඇතුළු පිරිසක් මෙම අවස්ථාවට එක්ව සිටියා.",
       "URL": "https://www.hirunews.lk/260212/සීමා-රැසක්-සමග-සමරණ-73-වෙනි-ජාතික-නිදහස්-උත්සවය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2200"
}