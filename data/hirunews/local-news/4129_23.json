{
       "Source": "hirunews",
       "Timestamp": "Friday, 12 January 2018 - 10:51",
       "Headline": "අද අලුයම රිය අනතුරුවලින් දෙදෙනෙකු ජීවිතක්ෂයට ( ඡායාරූප )",
       "News Content": "දිවයිනේ ප්‍රදේශ දෙකක අද අලුයම සිදුවූ රිය අනතුරුවලින් පුද්ගලයින් දෙදෙනෙකු මියගොස් තවත් දෙදෙනෙකු තුවාල ලබා රෝහල් ගත කර තිබෙනවා.\nතලංගම පාලම් තුන හන්දිය අසලදී ටිපර් රථයක්, වෑන් රථයක ගැටීමෙන් අද අලූයම සිදුවූ අනතුරෙන් වෑන් රථයේ රියදුරු මියගොස්, එහි සිටි තවත් අයෙකු තුවාල ලබා ඇති බවයි පොලීසිය සදහන් කළේ.\nමියගිය වෑන් රථයේ රියදුරු 35 හැවිරිදි දික්වැල්ල ප්‍රදේශයේ පදිංචි පුද්ගලයෙක් වන අතර, තුවාල ලැබූ පුද්ගලයා කොළඹ ජාතික රෝහලට ඇතුළත් කර තිබෙනවා.\nමේ අතර, ඒ - 9 මාර්ගයේ ඉරණමඩු ප්‍රදේශයේදී ලොරි රථයක් ටිපර් රථයක ගැටී අද අලූයම සිදුවූ අනතුරකින්් ටිපර් රථයේ රියදුරු ජීවිතක්ෂයට පත්වුණා.\nසිද්ධියෙන් ලොරි රථයේ ගමන් කළ තවත් පුද්ගලයෙකු තුවාල ලැබූ බවයි පොලීසිය සදහන් කළේ.\nලොරි රථයේ රියදුරුට රථය පාලනය කර ගැනීමට නොහැකි වීම මෙම අනතුරට හේතුවී තිබෙනවා.\nඉරණමඩු ප්‍රදේශයේ සිදුවූ රිය අනතුරේ ඡායාරූප පහතින්..\n(ඡායාරූප : දිනසේන රතුගමගේ)",
       "URL": "https://www.hirunews.lk/180849/අද-අලුයම-රිය-අනතුරුවලින්-දෙදෙනෙකු-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4129"
}