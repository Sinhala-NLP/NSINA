{
       "Source": "hirunews",
       "Timestamp": "Wednesday, 16 August 2023 - 15:20",
       "Headline": "සාමාන්‍ය පෙළ ඇගයිම් කටයුතුවල පළමු අදියර ඇරඹේ",
       "News Content": "2022 සාමාන්‍ය පෙළ ඇගයිම් කටයුතුවල පළමු අදියර මේ මස 18වන දින ආරම්භ කිරීමට නියමිතයි.\nවිභාග දෙපාර්තමේන්තුව පවසන්නේ අපේක්ෂකයන් 472,554ක් අයදුම් කර ඇති අතර පළමු අදියර සඳහා මිලියන 2.6ක අපේක්ෂකයන්ගේ උත්තර පත්‍ර ඇගයිමට ලක් කරන බවයි.\nදිවයිනේ මධ්‍යස්ථාන 100ක දී ඇගයිම් කටයුතු සිදු කිරීමට නියමිත අතර ලබන 27 දක්වා විභාග මධ්‍යස්ථානවල සිදු කිරීමට නියමිතයි.\nමේ සඳහා ගුරුවරු 27,500ක් දායකවන අතර පාසල් නිවාඩු කාලය තුළ සිදු කරන බවයි වැඩිදුරටත් ඔවුන් සඳහන් කරන්නේ.\nවිභාග දෙපාර්තමේන්තුව වැඩිදුරටත් පවසන්නේ මේ සඳහා 1,721ක ඇගයිම් මණ්ඩලයක් ක්‍රියාත්මක වීමට නියමිත බවයි.",
       "URL": "https://www.hirunews.lk/345016/සාමාන්‍ය-පෙළ-ඇගයිම්-කටයුතුවල-පළමු-අදියර-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=93"
}