{
       "Source": "hirunews",
       "Timestamp": "Monday, 15 November 2021 - 10:41",
       "Headline": "ආරම්භ නොවූ සෙසු ශ්‍රේණි ලබන සතියේ දී පටන් ගැනෙන ලකුණු",
       "News Content": "පාසල්වල අනෙකුත් ශ්‍රේණි ලබන සතියේ ආරම්භ කොට, පාසල්වල සෙසු ශ්‍රේණි ද අධ්‍යයන කටයුතු සඳහා ලබන සතියේ විවෘත කරන බව අධ්‍යාපන අමාත්‍ය දිනේෂ් ගුණවර්ධන ප්‍රකාශ කළා.\nඑසේම සෞඛ්‍ය අමාත්‍යාංශය ප්‍රකාශ කළේ තවදුරටත් රෝගීන් ඉහළ යන්නේ නම් ඇතැම් සීමා පැනවීමට ඉදිරියේ දී සිදුවනු ඇති බවයි.\nඊයේ (14) දිනයේදී අලුතින් කොරෝනා ආසාදිතයන් 697ක් සහ මරණ 23 ක් වාර්තා වුණා.\nරෝගීන් වාර්තා වීම තවදුරටත් ඉහළ ගියහොත් යළි සීමා පැනවීමට සිදුවනු ඇති බවයි නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළේ.\nමේ අතර හල්දුම්මුල්ල සෞඛ්‍ය වෛද්‍ය නිලධාරී කොට්ඨාසයට අයත් සොරගුණේ මහා විද්‍යාලයේ 10 ශ්‍රේණියේ සිසුවෙකුට කොරෝනා ආසාදනය වී ඇති බවට හඳුනාගෙන තිබෙනවා.\nසිසුවා ප්‍රතිකාර සඳහා යොමුකර ඇති අතර, ආශ්‍රිතයින්ගේ කොරෝනා පරීක්ෂණ මේ වනවිට සිදු කරමින් පවතින බවයි ප්‍රදේශය භාර මහජන සෞඛ්‍ය පරීක්ෂකවරයා සඳහන් කළේ.\nකෙසේ වෙතත් අධ්‍යාපන අමාත්‍ය දිනේෂ් ගුණවර්ධන අද (15) පාර්ලිමේන්තුවේදී කියා සිටියේ පාසල්වල අනෙකුත් ශ්‍රේණිවල අධ්‍යයන කටයුතු ලබන සතියේ සිට ආරම්භ කරන බවයි.",
       "URL": "https://www.hirunews.lk/288049/ආරම්භ-නොවූ-සෙසු-ශ්‍රේණි-ලබන-සතියේ-දී-පටන්-ගැනෙන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1560"
}