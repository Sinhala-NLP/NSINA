{
       "Source": "hirunews",
       "Timestamp": "Thursday, 17 May 2018 - 10:23",
       "Headline": "පාසල් සිසුවෙක් තවත් සිසුවෙකුට පිහියෙන් අනී (ඡායාරූප)",
       "News Content": "මොණරාගල සියඹලාණ්ඩුව මහ විද්‍යාලයේ එකොලහ ශ්‍රේණියේ ඉගෙනුම ලබන පාසල් සිසුවෙකු ඊයේ (16)පස්වරුවේ  සිදු කල පිහි ඇණුමකින් එම පාසලේ එකොළහ ශ්‍රේණියේ ඉගෙනුම ලබන සිසුවෙකු බරපතළ තුවාල ලබා සියඹලාණ්ඩුව මූලික රෝහලට ඇතුළත් කර නිබෙනවා.\nඅනතුරුව එම සිසුවා මොණරාගල මහ රෝහලට මාරු කර යවා ඇති බවයි අප වාර්තාකරු සඳහන් කළේ.\nමෙසේ පහර කෑමට ලක් වූ සිසුවා තවත් සිසුන් කිහිප දෙනෙකු සමග එක්ව පහර දීම සිදු කළ සිසුවාට උසුලු විසුලු සිදු කර ඇති අතර එයින් කම්පනයට සහ කෝපයට පත් සිසුවා මෙම පිහි ඇනුම සිදු කර තිබෙනවා.\nපාසල නිමවී නැවත නිවස බලා යමින් සිටින අතර තුර මෙම පහරදීම සිදු වී ඇති අතර පහර කෑ සිසුවාගේ තත්ත්වය බරපතළ බව සදහන්.\nපහර දීම සිදු කල සිසුවා සියඹලාණ්ඩුව පොලිසිය විසින් අත්අඩංගුවට ගෙන ඇති අතර ඔහු අද( 17) සියඹලාණ්ඩුව මහේස්ත්‍රාත් අධිකරණයට ඉදිරිපත් කිරීමට නියමිතයි.\nසියඹලාණ්ඩුව පොලිසිය ඉදිරි පරීක්ෂණ සිදුකරනවා.",
       "URL": "https://www.hirunews.lk/190935/පාසල්-සිසුවෙක්-තවත්-සිසුවෙකුට-පිහියෙන්-අනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3941"
}