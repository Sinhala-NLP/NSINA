{
       "Source": "hirunews",
       "Timestamp": "Wednesday, 03 January 2018 - 17:10",
       "Headline": "බදුල්ලට සකුරා මල් (ඡායාරූප)",
       "News Content": "ජපානයේ සහාය ඇතිව ක්‍රියාත්මක කරන සකුරා මල් රෝපන ව්‍යාපෘතියක් අද (03) බදුල්ලේදී ආරම්භ කෙරුණා.\nඌව වෙල්ලස්ස විශ්ව විද්‍යාලය ,ජපානයේ මේජෝ විශ්ව විද්‍යාලය සහ ,බදුල්ල දිස්ත්‍රික් ලේකම් කාර්යාලය එක්වයි මෙම ව්‍යාපෘතිය ක්‍රියාත්මක කරන්නේ.\nමෙහි පළමු සකුරා පැලය රෝපන කිරීම අද (03) ඌව වෙල්ලස්ස විශ්ව විද්‍යාල භූමියේදි ඌව පළාත් ආණ්ඩුකාරවරයාගේ ප්‍රධානත්වයෙන් සිදුකෙරුණා.\nමේ ව්‍යාපෘතිය යටතේ මුලින්ම ඇල්ල ප්‍රදේශයේ සකුරා පැල 100 ක් රෝපනය කර එය 1000 දක්වා ව්‍යාප්ත කිරීමට නියමිතයි.\nජපානයේ අනුග්‍රහය ඇතිව මෙතෙක් සකුරා රෝපණ ව්‍යාපෘතියෙක්  ක්‍රියාත්මක කර ඇත්තේ ඇමරිකාවේ පමණයි.\nඒ අනුව මෙම සකුරා මල් ව්‍යාපෘතිය ජපානයේ අනුග්‍රහය යටතේ සිදුකෙරෙන ලෝකයේ දෙවන ව්‍යාපෘතිය ලෙස ඉතිහාසයට එක්වෙනු ඇති.\n(ඡායාරූප - බදුල්ල පාලිත අරියවංශ )",
       "URL": "https://www.hirunews.lk/180062/බදුල්ලට-සකුරා-මල්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4143"
}