{
       "Source": "hirunews",
       "Timestamp": "Monday, 29 May 2023 - 17:20",
       "Headline": "සා/පෙළ  උත්තර පත්‍ර ඇගයීමට පරීක්ෂකවරුන්ගෙන් අයදුම්පත් කැඳවයි",
       "News Content": "අ.පො.ස සාමාන්‍ය පෙළ විභාගයේ උත්තර පත්‍ර ඇගයීම් සඳහා මාර්ගගත ක්‍රමය ඔස්සේ පරීක්ෂකවරුන්ගෙන් අයදුම්පත් කැඳවා තිබෙනවා.\nඅද (29) සිට ඒ සඳහා අයදුම්පත්‍ර යොමුකළ හැකි අතර එය අවසන්වන්නේ එළැඹෙන ජුනි මස 15 වැනිදායි.\nමේ අතර සාමාන්‍ය පෙළ විභාගයේ ප්‍රතිඵල මාස 04ක් තුළ ලබාදිය හැකි වුවත් උසස්පෙළ පිළිතුරුපත් ඇගයීම් තවමත් අවසන්ව නොමැති වීම නිසා එය ගැටලුවක් විය හැකි බව විභාග කොමසාරිස් ජනරාල් අමිත් ජයසුන්දර පවසනවා.\nමෙවර සාමාන්‍ය පෙළ විභාගය අද (29) ආරම්භ වූ අතර එය ලබන මස 08 වැනිදා දක්වා දිවයින පුරා පැවැත්වෙන්නේ විභාග මධ්‍යස්ථාන 3,568ක දීයි.\nඒ සඳහා මෙවර ඉදිරිපත්ව ඇති අපේක්ෂකයින් සංඛ්‍යාව 472,553ක්.",
       "URL": "https://www.hirunews.lk/336527/සා-පෙළ-උත්තර-පත්‍ර-ඇගයීමට-පරීක්ෂකවරුන්ගෙන්-අයදුම්පත්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=309"
}