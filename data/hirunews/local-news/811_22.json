{
       "Source": "hirunews",
       "Timestamp": "Tuesday, 11 October 2022 - 8:02",
       "Headline": "තිළිණි ප්‍රියමාලිට එරෙහි ව සී.අයි.ඩීයට තවත් පැමිණිල්ලක්",
       "News Content": "මූල්‍ය වංචා සම්බන්ධයෙන් දැනට රක්ෂිත බන්ධනාගාරගතකර සිටින තිළිණි ප්‍රියමාලිට එරෙහි ව අපරාධ පරීක්ෂණ දෙපාර්තමේන්තුවට තවත් පැමිණිල්ලක් ලැබී තිබෙනවා.\nඒ, ඇයගේ මූල්‍ය ආයතනයෙහි මුදල් තැන්පත් කළ පුද්ගලයෙකු විසින්.\nමෙම පැමිණිල්ලත් සමඟ අපරාධ පරීක්ෂණ දෙපාර්තමේන්තුවට ලැබුණු පැමිණිලි සංඛ්‍යාව 9 දක්වා ඉහළ ගොස් තිබෙනවා.\nමූල්‍ය වංචා සම්බන්ධයෙන් දැනට රක්ෂිත බන්ධනාගාරගතකර සිටින තිළිණි ප්‍රියමාලි සමඟ ගණුදෙනු කළ බවට තම පක්ෂයේ සාමාජිකයින් කිහිපදෙනෙකුගේ නම් සඳහන් කරමින් සමාජ ජාල මාධ්‍ය ඔස්සේ සිදුකරන ප්‍රචාරණයන්ට එරෙහිව ජනතා විමුක්ති පෙරමුණ ද අද (11) අපරාධ පරීක්ෂණ දෙපාර්තමේන්තුව වෙත පැමිණිල්ලක් ඉදිරිපත් කිරිමට නියමිත යි.",
       "URL": "https://www.hirunews.lk/317544/තිළිණි-ප්‍රියමාලිට-එරෙහි-ව-සී-අයි-ඩීයට-තවත්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=811"
}