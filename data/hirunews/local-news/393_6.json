{
       "Source": "hirunews",
       "Timestamp": "Tuesday, 25 April 2023 - 6:47",
       "Headline": "මත්ද්‍රව්‍ය තොගයක් සමඟ පුද්ගලයෙකු අත්අඩංගුවට (ඡායාරූප)",
       "News Content": "යාපනයේ පදිංචි දමිළ ජාතිකයකු වෙත එවන ලද භාණ්ඩ අඩංගු ලී පෙට්ටි 2ක් රේගු නිලධාරීන් විසින් ඊයේ (24) පරික්ෂා කර තිබෙනවා.\nඑහි තිබී කුෂ් මත්ද්‍රව්‍ය කිලෝ ග්රෑම් 12 ක් බරැති පාර්සල් 24ක් නිලධාරීන් විසින් රේගු අත්අඩංගුවට ගෙන තිබෙන බවයි වාර්තා වෙන්නේ.\nඅදාළ ලී පෙට්ටි 2 හි ව්‍යාජ පතුල් 2ක් සාදා එහි සූක්ෂම ලෙස සඟවා තිබියා දී මෙය සොයා ගත් බව රේගු ආරංචි මාර්ග පවසනවා.\nමෙම භාණ්ඩ රේගුවෙන් නිදහස් කරගැනීම සඳහා භාණ්ඩ හිමිකරු බලය පැවරූ වාප්පු ලිපිකරුවෙකු ඉදිරිපත් වී තිබෙන අතර ඔහු ද මත්ද්‍රව්‍ය තොගය සමග රේගු අත්අඩංගුවට ගෙන තිබෙනවා.\nමෙම මත්ද්‍රව්‍ය තොගයේ වටිනාකම රුපියල් මිලියන 84 පමණ වන බවයි වාර්තා වෙන්නේ.",
       "URL": "https://www.hirunews.lk/333375/මත්ද්‍රව්‍ය-තොගයක්-සමඟ-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=393"
}