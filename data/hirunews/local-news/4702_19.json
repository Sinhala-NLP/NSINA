{
       "Source": "hirunews",
       "Timestamp": "Thursday, 19 January 2017 - 13:06",
       "Headline": "පැදුරු - කොට්ට රැගෙන ජවිපෙ සමන්ත - ප්‍රාදේශීය ලේකම් කාර්යාලයට",
       "News Content": "ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න බණ්ඩාරවෙල ප්‍රාදේශීය ලේකම් කාර්යාලය තුළ සත්‍යග්‍රහයක නිරතවනවා.\nඋමා ඔය ව්‍යාපෘතියෙන් පීඩාවට පත්වූ පවුල් 15 ක පිරිසක්ද සමඟ පැදුරු කොට්ට රැගෙනවිත් මෙම සත්‍යග්‍රහය සිදුකරන බවයි වාර්තාවන්නේ.\nපසුගිය 3 වනදා බණ්ඩාරවෙල ප්‍රාදේශීය ලේකම් කාර්යාලයේ පැවති සාකච්ඡාවකදී උමා ඔය ව්‍යාපෘතියෙන් පීඩාවට පත්වූ පවුල් 100 ක් සඳහා පසුගිය 15 වනදා වනවිට නිවාස ලබාදීමට පොරොන්දු වී තිබුණා.\nකෙසේ වෙතත් අද වනතුරුත් බලධාරීන් එම පොරොන්දුව ඉටුකර නැති බවයි උමාඔය බහු කාර්ය ව්‍යාපෘතියට එරෙහි ජනතා පෙරමුණේ කැඳවුම්කරු, පළාත් සභා මන්ත්‍රී සමන්ත විද්‍යාරත්න පවසන්නේ.\nඊට විසඳුමක් ලැබෙනතුරු  තමන් පීඩාවට පත්වූවන් සමඟ සත්‍යග්‍රහයේ නිරතවන බව ඔහු තවදුරටත් කියා සිටියා.",
       "URL": "https://www.hirunews.lk/152410/පැදුරු-කොට්ට-රැගෙන-ජවිපෙ-සමන්ත-ප්‍රාදේශීය-ලේකම්-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=4702"
}