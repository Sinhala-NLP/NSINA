{
       "Source": "hirunews",
       "Timestamp": "Monday, 19 February 2018 - 6:33",
       "Headline": "සිව් හැවිරිදි දැරියකට පෙර පාසල් ගුරුවරිය සිදුකළ පහරදීම",
       "News Content": "පෙර පාසල් ගුරුවරිය පහරදීම හේතුවෙන් සිව් හැවිරිදි දැරියක් රෝහල් ගත කිරීමේ පුවතක් පාදුක්ක, වග ප්‍රදේශයෙන් වාර්තා වනවා.\nසිව් හැවිරිදි හිමිදි හිරන්යා ඉගෙනුම ලබන්නේ පාදුක්ක වග ප්‍රදේශයේ පිහිටි පෙර පාසලකයි.\nපසුගිය සිකුරාදා විවේක කාලයේදී දැරිය අාහාර නොගැනීම හේතුවෙන් උරණ වූ පෙර පාසලේ ගුරුවරිය දැරියට පහර දි කාමරයක රඳවා ඇති බවට මව්පියන් චෝදනා කරනවා.\nපහර දීම හේතුවෙන් දැරියගේ කන ප්‍රදේශය සහ පාදයේ කැළල් දක්නට ලැබෙන අතර  සිද්ධිය සම්බන්ධයෙන් දැරියගේ මව්පියන් හංවැල්ල පොලිසිය පැමිණිල්ලක්ද සිදුකර ඇති බවයි වාර්තා වන්නේ.\nදැරිය මේ වනවිට පාදුක්ක රෝහලේ ප්‍රතිකාර ලබනවා.",
       "URL": "https://www.hirunews.lk/183955/සිව්-හැවිරිදි-දැරියකට-පෙර-පාසල්-ගුරුවරිය-සිදුකළ-පහරදීම",
       "Category": "Local News",
       "Parent URL": "https://www.hirunews.lk/local-news.php?pageID=4074"
}