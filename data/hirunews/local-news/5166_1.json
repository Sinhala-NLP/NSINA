{
       "Source": "hirunews",
       "Timestamp": "Tuesday, 16 February 2016 - 18:11",
       "Headline": "කැළණි ගඟේ සැඟවුනු දැරියන්ගේ සිරුරු හමුවෙයි",
       "News Content": "වැල්ලම්පිටිය කිත්තම්පහුව ප්‍රදේශයේදී කැළණි ගඟේ දිය නෑමට ගොස් අතුරුදන්වු ගැහැණු ළමුන් දෙදෙනාගේ සිරුරු සොයාගෙන තිබෙනවා.\nඒ නාවික හමුදා කිමිදුම්කරුවන් විසින් අද පෙරවරුවේ කල මෙහෙයුමකදීයි.\nඊයේ දිය නෑමට ගොස් අතුරුදන්ව තිබුනේ ඌරගහ ප්‍රදේශයේ පදිංචි 13 හැවිරිදි ගැහැණු ළමුන් දෙදෙනෙක්.\nඔවුන් සමග සිටියදී දියේ ගිලුණු තවත් දැරියක් බේරාගෙන රෝහල් ගතකරනු ලැබුවා.\nඅද සොයා ගැනුනු දැරියන් දෙදෙනාගේ සිරුරු පශ්චාත් මරණ පරීක්ෂණය සඳහා කොළඹ ජාතික රෝහලේ තැන්පත් කර තිබෙනවා.\nවැල්ලම්පිටිය පොලිසියයි වැඩිදුර විමර්ශණ මෙහෙයවන්නේ.",
       "URL": "https://www.hirunews.lk/126419/කැළණි-ගඟේ-සැඟවුනු-දැරියන්ගේ-සිරුරු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5166"
}