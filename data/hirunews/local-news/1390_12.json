{
       "Source": "hirunews",
       "Timestamp": "Saturday, 29 January 2022 - 9:07",
       "Headline": "නිදහස් චතුරස්‍රය අවට අද සිට විශේෂ රථ වාහන සැලැස්මක් (වීඩියෝ)",
       "News Content": "පෙබරවාරි 4 වනදා පැවැත්වෙන නිදහස් දින උත්සවයේ පෙරහුරුව හේතුවෙන් අද (29) සිට ලබන 3 වනදා දක්වා නිදහස් චතුරස්‍රය ආශ්‍රිත මාර්ගයේ විශේෂ රථ වාහන සැලැස්මක් ක්‍රියාවට නංවනු ලබනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අද සිට දිනපතා උදෑසන 7 සිට පස්වරු 2 දක්වා මෙම රථ වාහන සැලැස්ම ක්‍රියාත්මක බවයි.\nඑමෙන්ම නිදහස් උළෙල පැවැත්වෙන ලබන 4 වනදා කොළඹ නගරයේ සහ නිදහස් චතුරස්‍රය ආශ්‍රිතව විශේෂ රථ වාහන සැලැස්මක් ක්‍රියාත්මක බවද පොලීසිය සඳහන් කළා.\nඒ අනුව කොළඹට ඇතුලු වීම සහ පිටවීම සඳහාද විකල්ප මාර්ග යොදා ගන්නා ලෙසයි පොලිසිය ජනතාවගෙන් ඉල්ලා සිටින්නේ.",
       "URL": "https://www.hirunews.lk/295530/නිදහස්-චතුරස්‍රය-අවට-අද-සිට-විශේෂ-රථ-වාහන-සැලැස්මක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1390"
}