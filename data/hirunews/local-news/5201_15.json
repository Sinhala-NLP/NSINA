{
       "Source": "hirunews",
       "Timestamp": "Thursday, 21 January 2016 - 16:48",
       "Headline": "කල් ඉකුත් වූ කෘෂි රසායනික අලෙවි කළ පුද්ගලයෙකු අත්අඩංගුවට",
       "News Content": "කල් ඉකුත් වූ කෘෂි රසායනික සහ දිලීර නාශක අලෙවි කිරීමේ ජාවාරමක නිරත වූ පුද්ගලයෙකු පාරිභෝගික සේවා අධිකාරිය විසින් නුවරඑළිය - වලපනේ ප්‍රදේශයේදී අත්අඩංගුවට ගෙන තිබෙනවා.\nමෙම පුද්ගලයා එම කෘෂි රසායනික ද්‍රව්‍ය කල් ඉකුත්වීමේ දිනය වෙනස් කර අර්තාපල් ගොවීන්ට සහ එළවළු ගොවීන්ට අලෙවි කර ඇති බවටයි වාර්තා වන්නේ.\nවැටලීමට එක්වූ එක් නිලධාරියෙකු හිරු ප්‍රවෘත්ති අංශයට සඳහන් කළේ මෙවැනි ආකාරයට කෘෂි රසායනික ද්‍රව්‍ය අලෙවි කරන බවට එම ප්‍රදේශයෙන්ම තවත් තොරතුරු අනාවරණ වී ඇති බවයි.",
       "URL": "https://www.hirunews.lk/124462/කල්-ඉකුත්-වූ-කෘෂි-රසායනික-අලෙවි-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5201"
}