{
       "Source": "hirunews",
       "Timestamp": "Tuesday, 25 April 2023 - 6:57",
       "Headline": "වෙනත් පුද්ගලයින්ගේ හැඳුනුම්පත් ළඟ තබා ගත් දෙදෙනෙකු අත්අඩංගුවට",
       "News Content": "මීරිගම පමුණුවත්ත ප්‍රදේශයේ දී විදේශ රැකියා ලබා දෙන බව පවසා පුද්ගලයින් රවටා මුදල් වංචා කළ දෙදෙනෙකු අත්අඩංගුවට ගෙන තිබෙනවා.\nමීරිගම පොලිසියට ලද තොරතුරක් මත මෙම සැකකරුවන් දෙදෙනා නිවසක් තුළ සැඟව සිටිය දී අත්අඩංගුවට ගෙන තිබෙනවා.\nඅත්අඩංගුවට ගන්නා අවස්ථාවේ දී මොවුන් සතුව වෙනත් පුද්ගලයින්ට අයත් ජාතික හැඳුනුම්පත් 08ක්, රියදුරු බලපත්‍රයක් සහ චෙක් පොත් 02ක් සන්තකයේ තිබී පොලිස් භාරයට ගෙන තිබෙනවා.\nතවද මෙම සැකකරුවන් දියබෙදුම ප්‍රදේශයේ දී පුද්ගලයෙකුට පහර දී බරපතල තුවාල සිදු කිරීම සම්බන්ධයෙන්ද පොලීසියට අත්‍යාවශ්‍යව සිටි සැකකරුවන් දෙදෙනෙකුද වනවා.\nඅත්අඩංගුවට ගත් සැකකරුවන් වයස අවුරුදු 31 සහ 32 යනව වයස් වල පසුවන දියබෙදුම හා මීරිගම ප්‍රදේශවල පදිංචිකරුවන්.\nසැකකරුවන් අද(25) දින අත්තනගල්ල මහේස්‍ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/333378/වෙනත්-පුද්ගලයින්ගේ-හැඳුනුම්පත්-ළඟ-තබා-ගත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=393"
}