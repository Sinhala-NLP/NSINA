{
       "Source": "hirunews",
       "Timestamp": "Friday, 04 August 2023 - 13:08",
       "Headline": "13 ගැන යෝජනා ඉදිරිපත් කරන්නැයි දැනුම් දීමක්",
       "News Content": "සර්ව පාක්ෂික සමුළුවේදී එකඟ වූ පරිදි 13 වන ව්‍යවස්ථා සංශෝධනය සම්බන්ධයෙන් සිය යෝජනා සහ අදහස් අගෝස්තු 15 හෝ ඊට පෙර ඉදිරිපත් කරන ලෙස දැනුම් දී තිබෙනවා\nජනාධිපති ලේකම්වරයා සියලුම පක්ෂ නායකයින්ට මේ පිළිබද  ලිඛිතව දැනුම් දී ඇති බවයි වාර්තා වෙන්නේ\nජාතික සංහිඳියා වැඩපිළිවෙළ පිළිබඳ සර්වපාක්ෂික සමුළුව ජනාධිපති රනිල් වික්‍රමසිංහගේ ප්‍රධානත්වයෙන් පසුගියදා ජනාධිපති ලේකම් කාර්යාලයේදී පවත්වනු ලැබූවා\nජාතික සංහිඳියා වැඩසටහන සහ උතුර- නැගෙනහිර සංවර්ධන සැලැස්ම පිළිබඳ පාර්ලිමේන්තුව නියෝජනය කරන පක්ෂ නායකයින් දැනුවත් කිරීම පිණිස මෙම සර්ව පාක්ෂික සමුළුව කැඳවා තිබු බවයි වාර්තා වෙන්නේ.\nආණ්ඩුක්‍රම ව්‍යවස්ථාවේ 13 වන සංශෝධනය පිළිබඳව ද්‍රවිඩ පක්ෂ මන්ත්‍රීවරුන් සමඟ පමණක් සාකච්ඡා කිරීම ප්‍රමාණවත් නොවන බවත් එය සමස්ථ රටටම බලපාන කාරණයක් බැවින් සියලු පාර්ශ්ව සමඟ සාකච්ඡා කර තීන්දුවක් ගැනීම තම ස්ථාවරය බවයි ජනාධිපති රනිල් වික්‍රමසිංහ එහිදී පැවසූවේ.",
       "URL": "https://www.hirunews.lk/343586/13-ගැන-යෝජනා-ඉදිරිපත්-කරන්නැයි-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=126"
}