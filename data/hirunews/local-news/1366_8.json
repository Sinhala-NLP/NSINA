{
       "Source": "hirunews",
       "Timestamp": "Wednesday, 09 February 2022 - 15:17",
       "Headline": "සමස්ත ලංකා ඩෙංගු මර්දන සහායකයින් උද්ඝෝෂණයක (වීඩියෝ)",
       "News Content": "සමස්ත ලංකා ඩෙංගු මර්දන සහායකයින්ගේ සංගමය අද දහවල් පුරහල සිට සෞඛ්‍ය අමාත්‍යාංශ වෙත පාගමනින් පැමිණ විරෝධතාවක නිරත වුණා.\nපුරහල ප්‍රධාන මාර්ගවල පැමිණි විරෝධතාකරුවන්ගේ පා ගමන හේතුවෙන් දැඩි රථ වාහන තදබදයක් ද ඇති වූ බව යි වාර්තා වෙන්නේ.\nලංකාව පුරා සිටින මදුරු මර්දන සහායක තනතුරු 1169ක සේවකයින්ගේ රැකියා ස්ථිර කරන ලෙස ඉල්ලමිනු යි මෙම විරෝධතාවය සිදු කර ඇත්තේ.\nමෙම 1169ක් වූ මදුරු මර්දන සහායකයින් ස්ථිර වැටුපක් නො මැති ව සේවය ස්ථීර නො කිරීම හේතුවෙන් සේවා අස්ථිර භාවයක් ඇති වී තිබෙන බවත් සෞඛ්‍ය ක්රෂේත්‍ර තුළ තම වෘත්තීය ස්ථිර කරන ලෙසත් ඉල්ලා ඔවුන් මෙම ක්‍රියාමාර්ගය ගෙන තිබෙනවා.\nසෞඛ්‍ය අමාත්‍යාංශයේ ඉදිරිපිටට පැමිණි විරෝධතාකරුවන්ගෙන් කිහිප දෙනෙකුට සෞඛ්‍ය අමාත්‍යාංශය වෙත ගොස් සාකච්ඡා කිරීමට ද අවස්ථාව ලබා දී තිබුණා.\nමේ වන විට කැරලි මර්දන කණ්ඩායම් ද එම ස්ථානයට කැඳවා ඇති බව යි වාර්තා වෙන්නේ.",
       "URL": "https://www.hirunews.lk/296577/සමස්ත-ලංකා-ඩෙංගු-මර්දන-සහායකයින්-උද්ඝෝෂණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}