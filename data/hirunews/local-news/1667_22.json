{
       "Source": "hirunews",
       "Timestamp": "Sunday, 26 September 2021 - 14:18",
       "Headline": "තද වැසි සහ සුළං පිළිබඳ කාලගුණයෙන් අවවාදාත්මක නිවේදනයක්",
       "News Content": "තද වැසි සහ සුළං පිළිබඳ කාලගුණ විද්‍යා දෙපාර්තමේන්තුවෙන් අවවාදාත්මක නිවේදනයක් නිකුත් කර තිබෙනවා.\nඅද පස්වරු 2ට ඔවුන් මෙම නිවේදනය නිකුත් කර ඇත්තේ හෙට පස්වරු 2 දක්වා වලංගු වන ආකාරයෙන්.\nඒ අනුව ඉදිරි පැය 24 තුල දිවයිනේ නිරිතදිග කොටසේ වැසි තත්වය සහ දිවයින හරහා විටින් විට හමන තද සුළං තවදුරටත් බලාපොරොත්තු වනවා.\nබස්නාහිර සබරගමුව මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්වලත් විටින් විට වැසි හෝ ගිගුරුම් සහිත වැසි ඇතිවිය හැකියි.\nමෙම ප්‍රදේශවල ඇතැම් ස්ථානවලට මිලිමීටර් 100ට වඩා තද වැසි ද ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ.\nදිවයින හරහා විශේෂයෙන් මධ්‍යම කඳුකරයේ බටහිර බෑවුම් ප්‍රදේශවලත් උතුර උතුරු මැද වයඹ දකුණ සහ බස්නාහිර පළාත්වල සුළඟේ වේගය විටින් විට පැයට කිලෝමීටර් 50ක් 60ක් පමණ දක්වා වැඩි වීමේ හැකියාවක් ද පවතිනවා.\nවිටින් විට හමන තද සුළංවලින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි කාලගුණ විද්‍යා දෙපාර්තමේන්තුවෙ ජනතාවගෙන් ඉල්ලා සිටින්නේ.",
       "URL": "https://www.hirunews.lk/283283/තද-වැසි-සහ-සුළං-පිළිබඳ-කාලගුණයෙන්-අවවාදාත්මක-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1667"
}