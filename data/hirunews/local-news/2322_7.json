{
       "Source": "hirunews",
       "Timestamp": "Friday, 20 November 2020 - 17:17",
       "Headline": "පදියතලාව ප්‍රාදේශීය සභාවේ අයවැය පරාජය වේ",
       "News Content": "ශ්‍රී ලංකා පොදුජන පෙරමුණට බලය හිමි පදියතලාව ප්‍රාදේශිය සභාවේ අයවැය අද (20) පරාජයට පත් වුණා.\nඑහිදී අයවැයට පක්ෂව ඡන්ද 3 ක් පමණක් හිමිවූ අතර විරුද්ධව ඡන්ද 11 ක් ලැබුණු බවයි හිරු ප්‍රාදේශීය වාර්තාකරු සඳහන් කළේ.\nසභිකයින් 20 දෙනෙකුගෙන් සමන්විත ප්‍රාදේශීය සභාවේ අයවැයට පක්ෂව ඡන්දය භාවිත කළේ එහි සභාපතිවරයා සහ ස්වාධීන කණ්ඩායම් නියෝජනය කළ මන්ත්‍රීවරුන් දෙදෙනෙකු පමණයි.\nශ්‍රී ලංකා පොදුජන පෙරමුණේ මන්ත්‍රීවරුන් 9 දෙනෙකු සහ ජනතා විමුක්ති පෙරමුණේ මෙන්ම එක්සත් ජාතික පක්ෂ නියෝජනය කරන මන්ත්‍රීවරුන් දෙදෙනෙකු අයවැයට විරුද්ධව ඡන්දය භාවිත කර තිබුණා.",
       "URL": "https://www.hirunews.lk/255199/පදියතලාව-ප්‍රාදේශීය-සභාවේ-අයවැය-පරාජය-වේ",
       "Category": "Local News",
       "Parent URL": "https://www.hirunews.lk/local-news.php?pageID=2322"
}