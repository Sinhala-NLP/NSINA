{
       "Source": "hirunews",
       "Timestamp": "Thursday, 12 November 2020 - 11:17",
       "Headline": "යුද හමුදාව ගුවනට",
       "News Content": "ශ්‍රී  ලංකා යුද හමුදාවට එක්වූ නවතම රෙජිමේන්තුව වන ඩ්‍රෝන රෙජිමේන්තුව අද (12) ආරම්භ කරනු ලැබුවා.\nඒ, යුද හමුදාපති ලුතිනන් ජෙනරාල් ශවේන්ද්‍ර සිල්වාගේ ප්‍රධානත්වයෙන් අකුරේගොඩ පිහිටි යුද හමුදා මූලස්ථානයේදියි.\nනවීනතම ඩ්‍රෝන යානාවලින් සමන්විත මෙම රෙජිමේන්තුව යුද හමුවේ කාලතුවක්කු රෙජිමේන්තුව හා සම්බන්ධ වී ක්‍රියාත්මක වීමට නියමිතයි.\nඑම අවස්ථාවට එක්වෙමින් අදහස් දැක්වූ යුද හමුදාපතිවරයා කියා සිටියේ භූමියේ කටයුතු නිරීක්ෂණය කිරීම සඳහා යුද හමුදාව විසින් මෙම ඩ්‍රෝන රෙජිමේන්තුවේ සහය ලබා ගැනීමට බලාපොරොත්තු වන බවයි.",
       "URL": "https://www.hirunews.lk/254545/යුද-හමුදාව-ගුවනට",
       "Category": "Local News",
       "Parent URL": "https://www.hirunews.lk/local-news.php?pageID=2337"
}