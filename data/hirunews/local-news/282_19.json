{
       "Source": "hirunews",
       "Timestamp": "Friday, 09 June 2023 - 13:18",
       "Headline": "එප්පාවල ප්‍රදේශයේ පුද්ගලයෙක් වලකට වැටී මරුට",
       "News Content": "මීට දින 06 කට පෙර අතුරුදන් වූ පුද්ගලයකුගේ නරක් වු මළ සිරුරක් එප්පාවල පොලිස් ප්‍රදේශයේ යෝධ ඇළගම ගම්මානයේ පෞද්ගලික වත්තක කපා තිබූ බොරලු වළක තිබී පසුගිය 04 වැනිදා එප්පාවල පොලිසිය විසින් සොයාගෙන තිබෙනවා.\nමෙලෙස මියගොස් ඇත්තේ එප්පාව යෝධ ඇළගම ගම්මානයේ පදිංචි වයස අවුරුදු 79ක් වන එක්දරු පියෙක්.\nමෙම පුද්ගලයා පසුගිය 01 දා සිටි අයගිය අතක් නොමැති බවට ඔහුගේ පුතු විසින් එප්පාවල පොලිසියට පැමිණිල්ලක් සිදු කර ඇති අතර ඔහු සම්බන්ධයෙන් සොයා බැලුවද පසුගිය දින කීපය පුරාවට කිසිදු තොරතුරක් වාර්තා වී තිබුණේ නැහැ.\nකෙසේ වෙතත් ඉකුත් 6 වැනිදා රක්ෂිතයට දර කැඩීමේ නිරතව සිටි පුද්ගලයකුට දුඟදක් ආඝ්‍රහණය වී ඒ පිළිබඳ සොයා බලා තිබෙනවා.\nඑවිට අදාළ පුද්ගලයාට පෞද්ගලික ඉඩමක මායිමේ බොරළු වලක් තුළ මෙම පුද්ගලයාගේ මළසිරුර දැක ගැනීමට හැකි වී තිබෙන අතර ඔහු ඒ\nසම්බන්ධයෙන් එප්පාවල පොලිසිය දැනුවත් කර ඇති බවයි වාර්තා වන්නේ.\nමාස 11 කට පමණ පෙර ඔහුගේ බිරිඳ මියගොස් ඇති අතර ඒත් සමගම ඔහු යම්කිසි කම්පන තත්ත්වයක පත් වී සිට තිබෙනවා.\nඔහු නිරන්තර‍යෙන් තම බිරිඳ සොයමින් සිහි විකල්ව කටයුතු කර තිබෙන බවයි වාර්තා වන්නේ.",
       "URL": "https://www.hirunews.lk/337460/එප්පාවල-ප්‍රදේශයේ-පුද්ගලයෙක්-වලකට-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=282"
}