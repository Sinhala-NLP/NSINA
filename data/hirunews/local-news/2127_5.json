{
       "Source": "hirunews",
       "Timestamp": "Wednesday, 24 February 2021 - 13:48",
       "Headline": "මාරු කට නොතකා අත්වැලෙන් එගොඩ මෙගොඩ යන ගළේගෙදර ගම්වැසියෝ (වීඩියෝ)",
       "News Content": "මේ පස්සර ප්‍රාදේශීය ලේකම් කොට්ඨාශයට අයත් මඩුගස්තලාව, ලොග්ගල්ලා ඔය හරහා ඇති ගල්ගේකුඹුර අත්වැල් පාලමයි.\nගල්ගේකුඹුර, ගොන්කටුව, අලවතුලොඩ, මඩවලකන්ද, කලගහගෙදර ඇතුළු ගම්මාන රැසක ජනතාව සිය දෛනික කටයුතු සඳහා එගොඩ මෙගොඩ යන්නේ මෙම පාලම හරහායි.\nපාලම අබලන් වීම හේතුවෙන් කෘෂිකර්මාන්තය තම ජීවනෝපාය කරගත් මේ ජනතාව වී, ගම්මිරිස්, පුවක් ඇතුළු සිය නිෂ්පාදන පස්සර නගරයට රැගෙන යන්නේ බොහෝ දුෂ්කරතා මධ්‍යයේයි.\nපාලම දිරාපත් වීම හේතුවෙන් ඒ මතින් ගමන්ගන්නා පිරිස් අනතුරට ලක් වුණේ වරක් දෙවරක් නොවේ.\nමෙම ස්ථානයේ නව පාලමක් ඉදිකරන බවට මැතිවරණ සමයේ දේශපාලනඥයින් ලබා දුන් පොරොන්දු දිගින් දිගටම ඉටු නොවුණු බවට ප්‍රදේශවාසීන් මැසිවිලි නගනවා.\nඅහිංසක ජීවිතයක් බිලිගැනීමට පෙර බලධාරීන්ගේ අවධානය මේ වෙත යොමු වන තෙක් රතු මිනිත්තුව අවධානයෙන්",
       "URL": "https://www.hirunews.lk/263544/මාරු-කට-නොතකා-අත්වැලෙන්-එගොඩ-මෙගොඩ-යන-ගළේගෙදර-ගම්වැසියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2127"
}