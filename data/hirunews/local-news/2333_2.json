{
       "Source": "hirunews",
       "Timestamp": "Saturday, 14 November 2020 - 14:55",
       "Headline": "කොරෝනා ව්‍යාප්තිය හමුවේ මරණ ලියාපදිංචියට නව ක්‍රමවේදයක්",
       "News Content": "කොරෝන වෛරසය ව්‍යාප්තවීමේ අවදානම් කාලසීමාව අවසන් වනතෙක් නිවසකදී සිදුවන මරණයක් ලියාපදිංචි කිරීම සම්බන්ධයෙන් රෙජිස්ට්‍රාර් ජනරාල්වරයා විසින් නව ක්‍රමවේදයක් ප්‍රකාශයට පත් කර තිබෙනවා.\nඑමඟින් දක්වා ඇත්තේ ග්‍රාම නිලධාරීවරයා විසින් මරණ වාර්තාවක් ලබාදීමේදී අදාළ මරණය කොරෝනා වෛරසය ආසාදනය වීමෙන් සිදු නොවූවක් බවට තහවුරු වී තිබිය යුතු බවයි.\nඑමෙන්ම පුද්ගලයෙකු මියගිය අවස්ථාවකදී එය කොරෝනා වෛරසය ආසාදනය වී සිදු නොවූවක් බව තහවුරු කරගත යුතු අතර, නිවසක සිදුවන මරණයකදී ග්‍රාම නිලධාරී වාර්තාව හෝ වෛද්‍ය වාර්තාවට අමතරව පී.සී.ආර්. පරීක්ෂණ වාර්තාවක්ද සියලු උපත් හා මරණ ලියාපදිංචි කිරීමේ රෙජිස්ට්‍රාර්වරුන් විසින් ලබාගත යුතු බවයි මෙම නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/254715/කොරෝනා-ව්‍යාප්තිය-හමුවේ-මරණ-ලියාපදිංචියට-නව-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=2333"
}