{
       "Source": "hirunews",
       "Timestamp": "Monday, 05 March 2018 - 14:41",
       "Headline": "ළමයින් 1000කට වැඩි පාසල් සදහා අලුත් තනතුරක්",
       "News Content": "ළමයින් 1000කට වැඩි සියලුම පාසල් සදහා කළමනාකරුවෙකු පත් කරන බව අධ්‍යාපන අමාත්‍ය අකිල විරාජ් කාරියවසම් පවසනවා.\nඅමාත්‍යවරයා මේ අදහස් පළ කළේ පසුගිදා පැවති කුරුණෑගල මලියදේව පිරිමි විද්‍යාලයේ වාර්ෂික ක්‍රීඩා උළෙලට එක්වෙමින්.\nඑමෙන්ම ළමුන් 2000 ට වඩා වැඩි පාසල් සඳහා කළමනාකාරවරයෙකු සහ  තවත් සහකාර කළමනාකාරවරයෙකු ද පත් කිරීමට අදාළ යෝජනාව කැබිනට් මණ්ඩලයට ඉදිරිපත් කිරීමට තමන් කටයුතු කරන බවයි අමාත්‍යවරයා මෙහිදී කියා සිටියේ.\nඅදාළ කළමනාකාරවරුන් පාසලේ පරිපාලන කටයුතු සඳහා සෘජුවම මැදිහත් වන අතර විදුහල්පතිවරයා හට පාසලේ ප්‍රධානියා ලෙස කටුයුතු කරමින් සිසුන්ගේ අධ්‍යාපන කටයුතු සඳහා ප්‍රමුඛත්වය ලබාදීමේ අවස්ථාව මේ තුළින් හිමි වනු ඇති බවයි අමාත්‍යවරයා වැඩි දුරටත් සදහන් කළේ",
       "URL": "https://www.hirunews.lk/185175/ළමයින්-1000කට-වැඩි-පාසල්-සදහා-අලුත්-තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=4052"
}