{
       "Source": "hirunews",
       "Timestamp": "Friday, 12 July 2019 - 16:38",
       "Headline": "ගාලුපාරේ, තෙල්වත්ත අවට රථවාහන ගමනාගමනය හෙට පස්වරුවේ සීමා කෙරේ",
       "News Content": "හික්කඩුව - තොටගමුව - රන්පත් විහාරස්ථානයේ වාර්ෂික පෙරහර හේතුවෙන් ගාලූපාරේ - තෙල්වත්ත මංසන්ධියේ සිට සිනිගම දේවාලය දක්වා කොටසේ රථ වාහන ගමනාගමනය හෙට පස්වරුවේ සීමා කෙරෙන බව පොලිසිය පවසනවා.\nපොලිස් මාධ්‍ය ප්‍රකාශක කාර්යාලය නිවේදනය කලේ ඒ අනුව, විකල්ප මාර්ග ලෙස කොළඹ සිට ගාල්ල දෙසට ගමන් කරන වාහනවලට මීටියාගොඩ පොලිස් වසමේ කහව හන්දියෙන් වමට හරවා අලූත්වල, සරණ හන්දියෙන් දකුණට හැරී ගෝනාපීනුවල ඔස්සේ කුමාර කන්ද හන්දියට පැමිණ ගාල්ල දෙසට ගමන් කළ හැකි බවයි.\nගාල්ල දෙස සිට කොළඹ දෙසට ගමන් කරන වාහනවලට ගාලූපාරේ එක් මංතීරුවක කොළඹ දෙසට ගමන් කළ හැකි බව පොලිස් මාධ්‍ය ප්‍රකාශක කාර්යාලය නිවේදනය කළා.",
       "URL": "https://www.hirunews.lk/220171/ගාලුපාරේ-තෙල්වත්ත-අවට-රථවාහන-ගමනාගමනය-හෙට-පස්වරුවේ-සීමා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3252"
}