{
       "Source": "hirunews",
       "Timestamp": "Tuesday, 21 June 2022 - 8:25",
       "Headline": "imf සමඟ කඩිනමින් ගිවිසුම් ගතවෙනවා - අගමැති කියයි",
       "News Content": "ජාත්‍යන්තර මූල්‍ය අරමුදල සමඟ නිලධාරි මට්ටමින් ගිවිසුම් ගත වීමට කඩිනමින් කටයුතු කරන බව අග්‍රාමාත්‍ය රනිල් වික්‍රමසිංහ පවසනවා.\nමෙරටට පැමිණ සිටින ජාත්‍යන්තර මූල්‍ය අරමුදලේ නියෝජිතයන් සමඟ ඊයේ පැවැත්වූ සාකච්ඡාව සම්බන්ධයෙන් ට්විටර් සටහනක් තබමිනුයි අග්‍රාමාත්‍යවරයා මේ බව සදහන් කළේ.\nශ්‍රී ලංකාව මුහුණ දී ඇති ආර්ථික අර්බුදය හමුවේ කඩිනමින් විසදුම් ලබා ගැනීම සම්බන්ධයෙන් සොයා බැලීමට ජාත්‍යන්තර මූල්‍ය අරමුදලේ නියෝජිතයන් 10 දෙනෙකු මේ වනවිට දිවයිනට පැමිණ තිබෙනවා.",
       "URL": "https://www.hirunews.lk/307731/imf-සමඟ-කඩිනමින්-ගිවිසුම්-ගතවෙනවා-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1079"
}