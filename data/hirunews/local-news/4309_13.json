{
       "Source": "hirunews",
       "Timestamp": "Friday, 22 September 2017 - 15:08",
       "Headline": "නිල්වලා විද්‍යා පීඨයේ නවකවද සිද්ධියක් සම්බන්ධයෙන් අධ්‍යාපන අමාත්‍යවරයා වාර්තාවක් කැඳවයි",
       "News Content": "නිල්වලා අධ්‍යාපන විද්‍යා පීඨයේ සිදුව ඇතැයි කියන නවකවද සිද්ධියක් සම්බන්ධයෙන් අධ්‍යාපන අමාත්‍ය අකිල විරාජ් කාරියවසම් වාර්තාවක් කැදවා තිබෙනවා.\nඅධ්‍යාපන අමාත්‍යාංශය සඳහන් කළේ විද්‍යාපීඨ කොමසාරිස් කේ.එම්.එච්. බණ්ඩාරට අමාත්‍යවරයා විසින් අදාළ වාර්තාව සකස් කරන ලෙසට නියෝග කර ඇති බවයි.\nනවකවද සිද්ධියක් සිදුව ඇත්නම්, ඊට සම්බන්ධ පාර්ශවයන්ට එරෙහිව දැඩි විනය ක්‍රියාමාර්ග ගන්නා ලෙසට ද අධ්‍යාපන අමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/171562/නිල්වලා-විද්‍යා-පීඨයේ-නවකවද-සිද්ධියක්-සම්බන්ධයෙන්-අධ්‍යාපන-අමාත්‍යවරයා-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4309"
}