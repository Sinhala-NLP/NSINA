{
       "Source": "hirunews",
       "Timestamp": "Tuesday, 14 February 2017 - 19:05",
       "Headline": "සිතුවිලි පාලනය වැදගත් බව ආචාර්ය උපාධිය පිළිගනිමින් අගමැති කියයි",
       "News Content": "ඕස්ට්‍රේලියාවේ සංචාරයක නිරත වන අග්‍රාමාත්‍ය රනිල් වික්‍රමසිංහට එරට ඞීකින් විශ්ව විද්‍යාලයෙන් සම්මාන ආචාර්ය උපාධියක් පිරිනැමුණා.\nඅග්‍රාමාත්‍යවරයා ඇතුළු ශ්‍රී ලංකා ධුත පිරිස ඊයේ මෙල්බර්න් නුවරට පැමිණි අතර, ඔහුට අද ආචාර උපාධිය පිරිනැමුණේ ගීලොන් හි පැවැති ඞීකින් විශ්වවිද්‍යාලයීය උපාධි ප්‍රදානෝත්සවයේදීයි.\nපාර්ලිමේන්තු මන්ත්‍රිවරයෙකු, ඇමතිවරයෙකු සහ අග්‍රාමාත්‍යවරයෙකු වශයෙන් දීර්ඝ කාලීන සේවාව සහ ආර්ථිකය, අධ්‍යාපනය, මානව හිමිකම් ක්‍ෂේත්‍රය ඉහළට ඔසවා තැබීම වෙනුවෙන් සිදුකළ මෙහෙවර අගය කරමිනුයි අග්‍රාමාත්‍ය රනිල් වික්‍රමසිංහට මෙලෙස සම්මාන ආචාර්ය උපාධියක් පිරිනමා ඇත්තේ.\nමෙහිදී උත්සව සභාව ඇමතූ අග්‍රාමාත්‍යවරයා සඳහන් කර ඇත්තේ ජීවිත ගමනේදී උත්සාහ කළ යුත්තේ නොවැටී සිටීමට නොව, වැටෙන වැටෙන හැමවිටකම නැවත නැගී සිටීමේ ශක්තිය ජනිත කරලීමට බවයි.\nලෝකය සිග්‍රයෙන් වෙනස් වන බවත්, එම වෙනස්වීම්වලට අනුව  අනාගත ගමන් මාර්ගයද වෙනස් විය යුතු බවත් ඔහු එහිදී සඳහන් කළා.\nඑමෙන්ම මනසෙහි මතුවන සිතුවිලි පාලනය කරගැනීමේ වැදගත්කම ඔහු අවධාරණය කළේ ධම්මපද ගාථාවක් උපුටා දක්වමින්.",
       "URL": "https://www.hirunews.lk/154489/සිතුවිලි-පාලනය-වැදගත්-බව-ආචාර්ය-උපාධිය-පිළිගනිමින්-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4661"
}