{
       "Source": "hirunews",
       "Timestamp": "Wednesday, 15 July 2020 - 13:13",
       "Headline": "බුත්තල - ජයසිංහකටුව වැව ප්‍රතිසංස්කරණය නොකිරීමෙන් කුඹුරු අක්කර 200ක් විනාශයි (වීඩියෝ)",
       "News Content": "බුත්තල - කටුතලාරගම - ලුණුගල ජනපදයේ පිහිටි ජයසිංහකටුව වැවෙහි අද තත්ත්වයයි.\nඅක්කර 60ක වපසරියක විහිදුනු පිහිටි වැවෙන් ලුණුගල ජනපදයේ ගොවි පවුල් 160කට අයත් කුඹුරු අක්කර 200කට වැඩි ප්‍රමාණයක් පෝෂණය වුණා.\nවැව ප්‍රතිසංස්කරණය සඳහා අවස්ථා කිහිපයකදී රජයෙන් ප්‍රතිපාදන අනුමත වූවත් අතරමග නැවතුණු ව්‍යාපෘති නිසා යල මහ දෙකන්නය වගාකළ ගොවීන්ටඅද වන විට එක් කන්නයක් හෝ වගාකිරීමට නොහැකි වී තිබෙනවා.\nඅවස්ථා 5කදී පමණ මුල්ගල් තැබුවත් ඉදිකිරීම් සඳහා රැගෙන ආ යන්ත්‍රෝපකරණ දිරාපත් වීම හැර වැවෙහි ප්‍රතිසංස්කරණයක් සිදු වී නැහැ.\nවැව ප්‍රතිසංස්කරණය කරන බවට දේශපාලඥයින්ගෙන් ලැබුණු පොරොන්නදු කප්පරක් තරම්.\nබුත්තල - ලුණුගල ජනපදයේ ගොවි ජීවිත පෝෂණය කෙරෙන ජයසිංහකටුව වැවෙහි අතරමග නැවතුණු සංවර්ධන කටයුතු යළි අරඹන්නට බලධාරීන්ගේ දෑස්\nයොමුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/245569/බුත්තල-ජයසිංහකටුව-වැව-ප්‍රතිසංස්කරණය-නොකිරීමෙන්-කුඹුරු-අක්කර-200ක්-විනාශයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2584"
}