{
       "Source": "hirunews",
       "Timestamp": "Friday, 19 May 2023 - 18:07",
       "Headline": "සිංගප්පූරුවේ දී මියගිය කාන්තාව ගැන එරට දී විමර්ශනයක්",
       "News Content": "සිංගප්පූරුවේ මහල් නිවාස සංකීර්ණයක 8 වැනි මහලෙන් වැටී ශ්‍රී ලාංකික කාන්තාවක් මියයාමේ පුවතක් ඊයේ (18) වාර්තාවුණා.\nඑලෙස මියගිය කාන්තාව දංකොටුව ප්‍රදේශයේ පදිංචිකාරියක් බවට හඳුනාගෙන ඇති අතර මහල් නිවාස හිමියාගේ හිරිහැර පිළිබඳව සමීපතමයන් දැනුවත් කර ඇති බවයි වාර්තා වන්නේ.\nලැබුනු තොරතුරු මත එහි දී එම කාන්තාව නැවත ශ්‍රී ලංකාවට එවන ලෙස ඉල්ලා සිටි නමුත් එරට නිවසේ හිමිකරුවාගෙන් ධනාත්මක ප්‍රතිචාරයක් ලැබී නැති බවයි සඳහන්.\nඊයේ (18) සිංගප්පූරුවේ දී එම කාන්තාවගේ මරණය සම්බන්ධයෙන් පශ්චාත් මරණ පරීක්ෂණය පවත්වා ඇති අතර මියගිය අයගේ දේහය ශ්‍රී ලංකාවට රැගෙන ඒමට නියමිත බවයි විදේශ කටයුතු අමාත්‍යාංශය පැවසුවේ.\nමරණයට හේතුව සම්බන්ධයෙන් මෙතෙක් නිගමනයකට පැමිණ නොමැති බවත් සඳහන් කළ අමාත්‍යාංශය වැඩිදුරටත් සඳහන් කළේ මරණය සම්බන්ධයෙන් සිංගප්පූරු බලධාරීන් විසින් පරීක්ෂණ පවත්වන බවයි.",
       "URL": "https://www.hirunews.lk/335653/සිංගප්පූරුවේ-දී-මියගිය-කාන්තාව-ගැන-එරට-දී-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=332"
}