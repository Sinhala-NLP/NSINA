{
       "Source": "hirunews",
       "Timestamp": "Saturday, 20 February 2021 - 20:06",
       "Headline": "දෙමළ සන්ධානය ජාත්‍යන්තර මට්ටමේ යෝජනාවක් අපේක්ෂාවෙන්",
       "News Content": "ශ්‍රී ලංකාවේ වගවීම සහ සංහිඳියාව සම්බන්ධයෙන් ජිනීවා මානව හිමිකම් කොමිසමේදී ජාත්‍යන්තර මට්ටමේ යෝජනාවක් සම්මත විය යුතු බව දෙමළ ජාතික සන්ධානය පවසනවා.\nඑහි පාර්ලිමේන්තු මන්ත්‍රී එම්.ඒ. සුමන්දිරන් මේ බව සඳහන් කළේ නව ආණ්ඩුක්‍රම ව්‍යවස්ථාවක් සකස් කිරීම සඳහා යෝජනා ලබාගැනීම වෙනුවෙන් පත් කර ඇති විද්වත් කමිටුවට එම පක්ෂයේ අදහස් ලබාදීමෙන් අනතුරුව මාධ්‍ය වෙත අදහස් දක්වමින්.\nබණ්ඩාරනායක සම්මන්ත්‍රණ ශාලා පරිශ්‍රයේ ස්ථාපිත කර ඇති අදාළ කමිටු කාර්යාලයට මුස්ලිම් කොංග්‍රසයද අද සිය අදහස් ඉදිරිපත් කර තිබුණා.\nඅද  දෙමළ සන්ධානයේ අදහස් ලබාදීම සඳහා එම පක්ෂයේ නායක ආර්. සම්බන්ධන්ද පැමිණ සිටියා.",
       "URL": "https://www.hirunews.lk/263187/දෙමළ-සන්ධානය-ජාත්‍යන්තර-මට්ටමේ-යෝජනාවක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2134"
}