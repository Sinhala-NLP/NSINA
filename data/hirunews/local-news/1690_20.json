{
       "Source": "hirunews",
       "Timestamp": "Wednesday, 15 September 2021 - 14:22",
       "Headline": "මෙරට තරුණයින් දහසකට ජපානයේ රැකියා අවස්ථා",
       "News Content": "මෙරට තරුණයින් දහසකට ජපානයේ කෘෂිකාර්මික ගොවිපොළවල රැකියා අවස්ථා ලබාදීමට ජපාන රජය එකඟ වී තිබෙනවා.\nඒ සදහා වෙන අවබෝධතා ගිවිසුම ඉදිරි දෙසතිය තුළ අත්සන් කිරීමට නියමිත බව ජපානයේ ශ්‍රී ලංකා තානාපති සංජිත් ගුණසේකර ප්‍රකාශ කළා.\nමෙම රැකියා අවස්ථා සදහා තෝරා ගනු ලබන තරුණ පිරිසට විදේශ සේවා නියුක්ති කාර්යාංශය සමඟ එක්ව අවශ්‍ය භාෂා පුහුණුව ඇතුළු තාක්ෂණික පුහුණුවීම් ලබාදීමට කෘෂිකර්ම අමාත්‍යාංශය සැලසුම් කර තිබෙනවා.",
       "URL": "https://www.hirunews.lk/282275/මෙරට-තරුණයින්-දහසකට-ජපානයේ-රැකියා-අවස්ථා",
       "Category": "Local News",
       "Parent URL": "https://www.hirunews.lk/local-news.php?pageID=1690"
}