{
       "Source": "hirunews",
       "Timestamp": "Wednesday, 11 October 2017 - 18:49",
       "Headline": "මධ්‍යම අධිවේගයේ සැළැස්මේ වෙනසක්",
       "News Content": "මධ්‍යම අධිවේගී මාර්ගයේ ගළගෙදර සිට මහනුවර දක්වා කොටස උමං මාර්ගයක් ලෙස ඉදිකිරීමට කර තිබූ සැළැසුම වෙනස් කර තිබෙනවා.\nමං තීරු 4 කින් යුත් ගොඩබිම් මාර්ගයක් ලෙස එය ඉදිකිරීමට ඊයේ පැවති අමාත්‍ය මණ්ඩල රැස්වීමේදී තීරණය කළ බව සම කැබිනට් ප්‍රකාශක අමාත්‍ය රාජිත සේනාරත්න ප්‍රකාශ කළා.\nඒ, කොළඹ අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින්.\nමේ අතර කොළඹ - මහනුවර අධිවේගී මාර්ගය සම්බන්ධයෙන් කැබිනට් රැස්වීමේදී විෂයභාර අමාත්‍ය ලක්ෂ්මන් කිරිඇල්ල සහ අමාත්‍ය දයාසිරි ජයසේකර යන මහත්වරුන් අතර ඇතිවූ උණුසුම් වචන හුවමාරුව පිළිබඳ අද පැවති කැබිනට් තීරණ දැනුම්දීමේ ප්‍රවෘත්ති සාකච්ඡාවේදී මාධ්‍යවේදීන් ප්‍රශ්න කළා.",
       "URL": "https://www.hirunews.lk/173241/මධ්‍යම-අධිවේගයේ-සැළැස්මේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4276"
}