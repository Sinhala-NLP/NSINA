{
       "Source": "hirunews",
       "Timestamp": "Tuesday, 30 August 2022 - 16:41",
       "Headline": "දේශබන්දුට පහර දුන් ප්‍රධාන සැකකරු ලබන 13 වනදා තෙක් බන්ධනාගාරයට",
       "News Content": "පසුගිය මැයි මස 10 වනදා ඇති වූ ප්‍රචණ්ඩකාරී සිද්ධි සිදු වූ අවස්ථාවේදී බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ අතින් අල්ලගෙන පහරදුන් බවට කොළඹ අපරාධ කොට්ඨාසය අධිකරණයට ඉදිරිපත් කළ සිද්ධියේ ප්‍රධාන සැකකරු ඇතුළු තිදෙනෙකු ලබන 13 තෙක් රක්ෂිත බන්ධනාගාර ගත කරන ලෙස කොටුව මහේස්ත්‍රාත් තිළිණ ගමගේ නියෝග කළා\nඑදිනට හදුනාගැනීමේ පෙරට්ටුවක් සදහා ආවරණ සහිතව ඉදිරිපත් කරන ලෙස මහේස්ත්‍රාත්වරයා බන්ධනාගාරයට නියෝග කර සිටියා.\nමෙම සිද්ධියේ ජ්‍යෙෂ්ඨ නියෝජ්‍ය පොලිස්පති වරයාගේ අතින් අල්ලාගෙන ෂර්ට් එකෙන් ඇඳ වැරෙන් දකුණු කම්මුලට පහරදුන් ප්‍රධාන සැකකරු ලෙස හදුනාගත් පුද්ගලයා පහර දී ඇති බවත් ඔහුගේ පහරදීම මත අනෙක් පිරිස කුපිත වී ඇති බවත් සැකකරු අධිකරණයට ඉදිරිපත් කරමින් පොලීසිය අධිකරණයට දන්වා සිටියා.\nසිද්ධිය සම්බන්ධයෙන් සිදු කළ cctv දර්ශන මත ප්‍රධාන සැකකරු හදුනාගත බවත් පොලිසිය අධිකරණයට කරුණු වාර්තා කළා.",
       "URL": "https://www.hirunews.lk/314149/දේශබන්දුට-පහර-දුන්-ප්‍රධාන-සැකකරු-ලබන-13-වනදා-තෙක්-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=901"
}