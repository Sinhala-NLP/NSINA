{
       "Source": "hirunews",
       "Timestamp": "Wednesday, 09 January 2019 - 9:36",
       "Headline": "අම්මයි තාත්තයි දුවයි අනතුරට ලක්කළ - අත්ට්‍රැක්ටර් අනතුර (CCTV දර්ශන සහිතයි)",
       "News Content": "අත් ට්‍රැක්ටරයක් රියදුරාගේ පාලනයෙන් ගිලිහී අනතුරට ලක්වන අයුරු දැක්වෙන දර්ශන පෙළක් මේ දිනවල සමාජ මාධ්‍ය වල සැරිසරනවා.\nපසුගියදා එම අනතුර සිදුව ඇත්තේ මිද්දෙණිය කටුවන හිඟුරකන්ද මැටිහක්ක වංගුව ප්‍රදේශයේදීයි.\nමෙලෙස අනතුරට ලක්වන අත් ට්‍රැක්ටරයේ ඒ මොහොතේ ගමන්කර ඇත්තේ එකම පවුලේ මව පියා දියණිය සහ තවත් තිදෙනෙකුයි.\nඔවුන් කුරුඳු තැලීම සඳහා ගමන්කරමින් සිටියදීයි මෙම අනතුරට මුහුණදී ඇත්තේ.\nඑහිදී අත් ට්‍රැක්ටරයේ එක් පසෙක ලීවරයක් සිරවීගොස් මෙම අනතුර සිදුව ඇති බවයි තොරතුරු අනාවරණ වී ඇත්තේ.\nකෙසේ වෙතත් එහිදී එක තැන කිහිප වරක් කරකැවෙන අත් ට්‍රැක්ටරය නවතා ගැනීමට නොහැකිව අඩි 15ක පමණ ප්‍රපාතයකට පෙරළී යනවා.\nඉන් එහි ගමන්කළ කුඩා දැරියගේ හිසට තුවාල සිදුව ඇති බවයි වාර්තා වන්නේ.\nඅනතුර සිදුවූ අයුරු අසල සවිකර තිබූ ආරක්ෂිත කැමරාවක සටහන්ව තිබුනේ මේ ආකාරයෙන්.",
       "URL": "https://www.hirunews.lk/207796/අම්මයි-තාත්තයි-දුවයි-අනතුරට-ලක්කළ-අත්ට්‍රැක්ටර්-අනතුර-cctv-දර්ශන-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=3565"
}