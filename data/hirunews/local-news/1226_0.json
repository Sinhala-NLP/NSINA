{
       "Source": "hirunews",
       "Timestamp": "Sunday, 17 April 2022 - 17:03",
       "Headline": "රුසියානු ජනපති පුටින්, න්‍යෂ්ටික අවි භාවිත කළ හැකි බවට මතයක්",
       "News Content": "රුසියානු ජනාධිපති ව්ලැදිමීර් පුටින් යුක්රේන යුද්ධයේ දී න්‍යෂ්ටික අවි භාවිත කළ හැකි බවට සෝවියට් දේශයේ හිටපු නායකයෙකු වන නිකිටා කෘෂෙෆ්ගේ මී - මිණිපිරියක වන නීනා කෘෂ්ෂෙවා පවසනවා.\nඑක්සත් ජනපදයේ ජාත්‍යන්තර කටයුතු පිළිබද මහාචාර්යවරියක වන ඇය සඳහන් කළේ යුක්රේන යුද්ධයේ ජයග්‍රහණය ප්‍රකාශයට පත් කිරීම සඳහා ගත හැකි ඕනෑම පියවරකට ජනපති පුටින් එළඹෙනු ඇති බවයි.\nඑහිදී උපක්‍රමීය න්‍යෂ්ටික අවි භාවිත කිරීමට ද රුසියානු නායකයා කටයුතු කළ හැකි බවයි ඇය සඳහන් කළේ.\nඋපක්‍රමීය න්‍යෂ්ටික අවි නිරවි යුද සමයේ ඇමරිකාව සහ රුසියාව නිෂ්පාදනය කළ දිගුදුර න්‍යෂ්ටික මිසයිලවලට වඩා ප්‍රබලතාවයෙන් අඩු වුවත් එමගින් විනාශකාරී ප්‍රතිඵල අත්කර දිය හැකියි.",
       "URL": "https://www.hirunews.lk/302151/රුසියානු-ජනපති-පුටින්-න්‍යෂ්ටික-අවි-භාවිත-කළ-හැකි-බවට-මතයක්",
       "Category": "Local News",
       "Parent URL": "https://www.hirunews.lk/local-news.php?pageID=1226"
}