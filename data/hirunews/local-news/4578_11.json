{
       "Source": "hirunews",
       "Timestamp": "Tuesday, 04 April 2017 - 19:45",
       "Headline": "උප්පරවැට්ටි එපා. නිදහස් පක්ෂය කියයි",
       "News Content": "දේශපාලන උපායන්, උප්පරවැට්ටි පසෙක තබා ප්‍රජාතන්ත්‍රවාදි ලෙස මැයි රැළිය පවත්වන ලෙස ශ්‍රී ලංකා නිදහස් පක්ෂ තරුණ පෙරමුණ, ඒකාබද්ධ විපක්ෂයෙන් ඉල්ලීමක් කළා.\nඑහි සභාපති ශාන්ත බණ්ඩාර කොළඹ අද පැවති මාධ්‍ය හමුවකදි මේ බව කියා සිටියේ පාර්ලිමේන්තු මන්ත්‍රි ප්‍රසන්න රණතුංග කළ ප්‍රකාශයක් සම්බන්ධයෙන් අදහස් දක්වමින්.\nපොදුජන පෙරමුණට කොළඹ ගාලූ මුවදොර පිටිය ඔවුන්ගේ මැයි රැළිය සඳහා ලබාදීම හේතුවෙන් ආරක්ෂක අංශ ලවා එය ලබාදීම ප්‍රතික්ෂේප කරවාගැනීමේ ප්‍රකාශ ඔවුන් මේ වනවිට සිදුකරමින් පවතින බවයි සභාපතිවරයා තවදුරටත් සඳහන් කළේ.\nමේ අතර ශ්‍රීී ලංකා පොදු ජන පෙරමුණේ් මැයි රැළියට සහභාගි වන කිසිවෙකුත් ශ්‍රී ලංකා නිදහස් පක්ෂයේ සමාජිකයන් නොවන බව එක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර ප්‍රකාශ කළා. ඒ, මට්ටක්කුලියේ ඊයේ පැවති උත්සවයකින් අනතුරුව මාධ්‍යවේදින් නැගු  ප්‍රශ්ණවලට පිළිතුරු ලබා දෙමින්.",
       "URL": "https://www.hirunews.lk/158498/උප්පරවැට්ටි-එපා-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4578"
}