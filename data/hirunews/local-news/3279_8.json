{
       "Source": "hirunews",
       "Timestamp": "Thursday, 27 June 2019 - 8:22",
       "Headline": "අනතුරකට පොලිස් නිලධාරීන් දෙදෙනෙකු ඇතුළු තුන්දෙනෙකු අත්අඩංගුවට",
       "News Content": "මීගමුව - කොළඹ මාර්ගයේ වත්තල - ඔලියමුල්ල ප්‍රදේශයේ සිදුවූ අනතුරක් සම්බන්ධයෙන් පොලිස් නිලධාරීන් දෙදෙනෙකු ඇතුළු තුන්දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මාර්ගයේ නවතා තිබූ පොලිස් ජීප් රථයක දකුණු පස දොරටුව විවෘත කරනවාත් සමඟ පිටුපසින් පැමිණි පාපැදිකරුවෙකු ජීප් රථයේ දොරේ වැදී කොළඹ දෙසට ගමන් කරමින් තිබූ කැබ් රථයකට යටවී මියගොස් ඇති බවයි.\nඊයේ සිදුවූ මෙම අනතුරින් පසුව පොලිස් ජීප් රථයේ සිටි පොලිස් සැරයන්වරයෙකු සහ පොලිස් කොස්තාපල්වරයෙකු අත්අඩංගුවට ගෙන තිබෙනවා.\nඊට අමතරව කැබ් රථයේ රියදුරුද පොලීසිය අත්අඩංගුවට ගනු ලැබුවා.",
       "URL": "https://www.hirunews.lk/219197/අනතුරකට-පොලිස්-නිලධාරීන්-දෙදෙනෙකු-ඇතුළු-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3279"
}