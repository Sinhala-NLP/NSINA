{
       "Source": "hirunews",
       "Timestamp": "Wednesday, 18 April 2018 - 18:48",
       "Headline": "වාසුදේවට වෙනස් සිතුවිල්ලක්",
       "News Content": "මීළඟ මහ මැතිවරණය පැවැත්වෙන තුරු නොසිට වහාම ආණ්ඩුව වෙනස් කිරීමට කටයුතු කළ යුතු බව ප්‍රජාතන්ත්‍රවාදී වාමාංශික පෙරමුණේ ප්‍රධාන ලේකම් පාර්ලිමේන්තු මන්ත්‍රී වාසුදේව නානායක්කාර පවසනවා.\nකොළඹ අද පැවති මාධ්‍ය හමුවකට එක්වෙමින් ඔහු මේ බව කියා සිටියේ විධායක ජනාධිපති ධුරය අහෝසි කළ යුතු බවට ජනතා විමුක්ති පෙරමුණ කරන යෝජනාව පිළිබඳවද අදහස් දක්වමින්.\nමීළඟ මහ මැතිවරණය වනතුරු වත්මන් ආණ්ඩුව පවත්වාගෙන යෑම ඒකාබද්ධ විපක්ෂයට වාසි සහගත බවට පළවන මතවාදයන් පිළිබඳව මන්ත්‍රීවරයා මෙහිදී අදහස් පළ කළා.\nඔහු කියා සිටියේ එතෙක් නොසිට ජනතාව වෙනුවෙන් වත්මන් ආණ්ඩුව පෙරළා දැමිය යුතු බවයි.\nඑක්සත් ජාතික පක්ෂය සහ ජනතා විමුක්ති පෙරමුණ ගෙන එන යෝජනා සම්බන්ධයෙන් ප්‍රවේශමෙන් කටයුතු කළ යුතු බවද මෙහිදී ඔහු ප්‍රකාශ කළා.",
       "URL": "https://www.hirunews.lk/188700/වාසුදේවට-වෙනස්-සිතුවිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=3984"
}