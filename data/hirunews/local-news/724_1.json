{
       "Source": "hirunews",
       "Timestamp": "Saturday, 19 November 2022 - 9:25",
       "Headline": "පනත් කෙටුම්පත් කිහිපයකට කථානායක අත්සන් තබයි",
       "News Content": "පනත් කෙටුම්පත් කිහිපයකට කථානායක මහින්ද යාපා අබේවර්ධන ඊයේ දිනයේ අත්සන් තබා තිබෙනවා.\nපාර්ලිමේන්තුවේ සන්නිවේදන දෙපාර්තමේන්තුව සඳහන් කළේ ආණ්ඩුක්‍රම ව්‍යවස්ථාවේ 79 වන ව්‍යවස්ථාවේ ඇති කෙටුම්පත් අටකට කථානායකවරයා විසින් සිය සහතිකය සටහන් කළ බවයි.\nඒ අනුව සුළු හිමිකම් අධිකරණ කාර්ය පටිපාටි, අධිකරණ සංවිධාන, පළාත්බද මහාධිකරණ, සිවිල් නඩු විධාන සංග්‍රහය, උඩරට විවාහ හා දික්කසාද, අපරාධ නඩු විධාන සංග්‍රහය, ළමයින් සහ තරුණ තැනැත්තන් සහ අන්තරායකර සත්ව යන පනත් කෙටුම්පත0්වල සංශෝධන කිහිපයකට කථානායකවරයා මෙලෙස අත්සන් තබා තිබුණා.",
       "URL": "https://www.hirunews.lk/320761/පනත්-කෙටුම්පත්-කිහිපයකට-කථානායක-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=724"
}