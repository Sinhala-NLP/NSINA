{
       "Source": "hirunews",
       "Timestamp": "Tuesday, 13 December 2022 - 8:40",
       "Headline": "විදෙස් රටක නිපද වූ ගිනි අවි සමග පුද්ගලයින් දෙදෙනකු එස්.ටී.එෆ්. අත් අඩංගුවට",
       "News Content": "විදෙස් රටක නිෂ්පාදිත බෝර 16 වර්ගයේ උණ්ඩ යෙදිය හැකි ගිනි අවි 02ක් සහ ඊට යෙදිය හැකි උණ්ඩ 12ක් සන්තකයේ තබාගත් පුද්ගලයින් දෙදෙනකු පොලිස් විශේෂ කාර්‍ය බලකාය අත් අඩංගුවට ගෙන තිබෙනවා.\nවිශේෂ කාර්‍ය බලකාය කහවත්ත කඳවුරේ නිලධාරින්ට ලද තොරතුරකට අනුවයි මෙම වැටලීම ඊයේ නිවිතිගල මඩාර මාර්ගයේ දී සිදු කර ඇත්තේ.\nමෙම සැකකරුවන් විසින් අදාළ ගිනිඅවි බලපත්‍ර රහිතව ළඟ තබාගෙන සිටි බවටත් තොරතුරු හෙළි වී තිබෙනවා.\nඅත් අඩංගුවට ගත් සැකකරුවන් වයස අවුරුදු 37 හා 39 යන වයස්වල පසුවන නිවිතිගල හා උඩකරවිට ප්‍රදේශවල පදිංචිකරුවන්.\nසිද්ධිය සම්බන්ධයෙන් නිවිතිගල පොලිසිය විමර්ශන ක්‍රියාත්මක කර තිබෙනවා.",
       "URL": "https://www.hirunews.lk/322570/විදෙස්-රටක-නිපද-වූ-ගිනි-අවි-සමග-පුද්ගලයින්-දෙදෙනකු-එස්-ටී-එෆ්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=670"
}