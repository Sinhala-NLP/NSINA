{
       "Source": "hirunews",
       "Timestamp": "Tuesday, 18 April 2017 - 21:01",
       "Headline": "මීතොටමුල්ල සිද්ධියෙන් මියගිය ගණන 32 ක් වෙයි",
       "News Content": "මීතොටමුල්ල කුණු කන්දේ කොටසක් කඩා වැටීම හේතුවෙන් මියගිය සංඛ්‍යාව 32 දක්වා ඉහළ ගොස් තිබෙනවා.\nඒ අද පස්වරුවේ ආරක්ෂක අංශ විසින් තවත් මළසිරුරක් සොයාගැනීමෙන් අනතුරුවයි.\nපොලිස් මූලස්ථානය නිවේදනය කළේ මියගිය සංඛ්‍යාව 32 දක්වා ඉහළ ගොස් ඇති බවයි.\nආපදා කළමනාකරණ මධ්‍යස්ථානය නිවේදනය කළේ මෙම සිද්ධියෙන් පුද්ගලයින් දස දෙනෙකු අතුරුදන්ව ඇති බවයි.\nමේ අතර නාය යාමෙන් විනාශයට පත්වූ ප්‍රදේශයේ තක්සේරු කටයුතු ද අද සිදු කෙරුණා.\nමෙම නායයෑමෙන් මෙගොඩ කොළොන්නාව ග්‍රාම නිලධාරීවරයාගේ බිරිඳද මියගිය අතර, ඇයගේ දේහය කොළොන්නාව රජමහා විහාරස්ථානයට අද පස්වරුවේ රැගෙන එනු ලැබුවා.\nදේහය පිළිබඳව අවසන් කටයුතු සිදු කෙරුණේ කොළොන්නාව පොදු සුසාන භූමියේයි.",
       "URL": "https://www.hirunews.lk/159454/මීතොටමුල්ල-සිද්ධියෙන්-මියගිය-ගණන-32-ක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4558"
}