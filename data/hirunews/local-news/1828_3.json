{
       "Source": "hirunews",
       "Timestamp": "Sunday, 11 July 2021 - 8:20",
       "Headline": "කතරගම මහ පෙරහරේ අවසන් මහා රන්දෝලි පෙරහර එළඹෙන 23 වනදා",
       "News Content": "ඓතිහාසික රුහුණු කතරගම මහා දේවාලයේ වාර්ෂික ඇසළ පෙරහැර මංගල්‍යයේ ප්‍රථම පෙරහැර ඊයේ වීථි සංචාරය කෙරුණා.\nඒ රාත්‍රී අටට යෙදුණු සුබ මොහොතින්. වාසනා හස්ති රාජයා මත කතරගම දෙවියන්ගේ දේවාභරණ තැන්පත් කිරීමෙන් අනතුරුව පෙරහර මංගල්‍යය ආරම්භ කෙරුණු බවයි ප්‍රදේශයේ හිරු වාර්තාකරු සඳහන් කළේ.\nරුහුණු කතරගම මහා දේවාලයේ ප්‍රධාන වාහල්කඩ දොරටුවෙන් පිටවී ප්‍රධාන වීථිය ඔස්සේ පෙරහර ගමන් ආරම්භ කෙරුණා.\nකොරෝනා වසංගතය හේතුවෙන් මෙවරත් ජන සහභාගිත්වයකින් තොරවයි පෙරහර මංගල්‍යය සිදු කෙරුණේ.\nකතරගම මහ පෙරහරේ අවසන් මහා රන්දෝලි පෙරහර එළඹෙන 23 වනදා වීථි සංචාරය කිරීමට නියමිතයි.\nඊයේ දින ප්‍රථම පෙරහර නැරඹීම සඳහා අග්‍රාමාත්‍ය මහින්ද රාජපක්ෂ ද එක්ව සිටියා.",
       "URL": "https://www.hirunews.lk/276656/කතරගම-මහ-පෙරහරේ-අවසන්-මහා-රන්දෝලි-පෙරහර-එළඹෙන-23-වනදා",
       "Category": "Local News",
       "Parent URL": "https://www.hirunews.lk/local-news.php?pageID=1828"
}