{
       "Source": "hirunews",
       "Timestamp": "Wednesday, 07 December 2016 - 7:36",
       "Headline": "ඉන්දියානු ශ්‍රමිකයන් පැමිණියහොත් ආපසු හරවන බව එස්.බී. කියයි",
       "News Content": "එට්කා ගිවිසුම හරහා ඉන්දීය ශ්‍රමිකයන් මෙරටට පැමිණීමක් සිදු නොවන බව අමාත්‍ය එස්.බී.දිසානායක පවසනවා.\nබත්තරමුල්ලේ ඊයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා මේ බව සඳහන් කළා.\nමෙහිදී වැඩිදුරටත් අදහස් දැක්වූ අමාත්‍යවරයා කියා සිටියේ කිසිදු ශ්‍රමිකයෙකුට මෙරටට පැමිණ අනුමැතියකින් තොරව සේවය කළ නොහැකි බවයි.\nඉන්දියානු ශ්‍රමිකයින් මෙසේ පැමිණියහොත් ආපසු හරවන බවයි එස්.බී දිසානායක අමාත්‍යවරයා කියා සිටියේ.",
       "URL": "https://www.hirunews.lk/149122/ඉන්දියානු-ශ්‍රමිකයන්-පැමිණියහොත්-ආපසු-හරවන-බව-එස්-බී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4765"
}