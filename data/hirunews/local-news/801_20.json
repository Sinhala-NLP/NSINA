{
       "Source": "hirunews",
       "Timestamp": "Saturday, 15 October 2022 - 10:50",
       "Headline": "ආසියානු යොවුන් මලල ක්‍රීඩා උලෙළේ මීටර් 400 පිරිමි ඉසව්වේ දී ශ්‍රී ලංකාවට පදක්කම් දෙකක්",
       "News Content": "මේ දිනවල කුවේට් හි පැවැත්වෙන ආසියානු යොවුන් මලල ක්‍රීඩා තරගාවලියේ, පිරිමි මීටර 400 ධාවන ඉසව්වෙන් පදක්කම් දෙකක් දිනාගැනීමට ශ්‍රී ලංකා ක්‍රීඩකයන් දෙදෙනෙක් ඊයේ (14) සමත් වුණා.\nඒ පිරිමි මීටර 400 ධාවන ඉසව්වේ අවසන් තරගයට එක් වූ ප්‍රවීන් ජයතිලක සහ අවිශ්ක තේමින්ද යන ක්‍රීඩකයන්.\nඑම ඉසව්වේ රිදී පදක්කම දිනා ගත් ප්‍රවීන් ජයතිලක තත්පර 48.56ක දක්ෂතාවක් වාර්තා කළ අතර ලෝකඩ පදක්කම දිනාගත් අවිශ්ක තේමින්ද එම තරගයේ දී 48.70ක දක්ෂතාවක් වාර්තා කළා.\nඑම ඉසව්වේ රන් පදක්කම දිනා ගත්තේ, තත්පර 48.37 දක්ෂතාවක් දැක් වූ ඉරානයේ සෙයිඩ් මොහොමඩ්.",
       "URL": "https://www.hirunews.lk/317924/ආසියානු-යොවුන්-මලල-ක්‍රීඩා-උලෙළේ-මීටර්-400-පිරිමි-ඉසව්වේ-දී-ශ්‍රී-ලංකාවට-පදක්කම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=801"
}