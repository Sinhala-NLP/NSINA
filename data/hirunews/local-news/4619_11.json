{
       "Source": "hirunews",
       "Timestamp": "Saturday, 11 March 2017 - 18:28",
       "Headline": "පැය හයක සාකච්ඡාවකින් පසු දෙමළ සන්ධානය යෝජනා තුනක් සම්මත කරගනී",
       "News Content": "දෙමළ ජාතික සන්ධානයේ  විශේෂ සාකච්ඡාවක් අද වවුනියාවේදී පැවැත්වුණා.\nඑම සාකච්ඡාව සඳහා දෙමළ සන්ධානය නියෝජනය කරන පාර්ලිමේන්තු මන්ත්‍රීවරුන් සහ පළාත්පාලන ආයතන නියෝජිතයින් රැසක් එක්ව සිටි බවයි අප වාර්තාකරු ප්‍රකාශ කළේ.\nවිපක්ෂ නායක ආර්. සම්බන්ධන්ගේ ප්‍රධානත්වයෙන් පෙරවරු 10 ට ආරම්භ වූ මෙම සාකච්ඡාව පස්වරු හතර දක්වා පැවති අතර, එහිදී මානව හිමිකම් සම්බන්ධයෙන් කාර්යාලයක් පිහිටුවීම ඇතුලූ යෝජනා තුනක් සම්මත වූ බව සාකච්ඡාවෙන් අනතුරුව මාධ්‍ය වෙත අදහස් දැක්වූ දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්දිරන් කියා සිටියා.\nකෙසේ වෙතත් මෙම සාකච්ඡාව සඳහා උතුර පළාත් ප්‍රධාන අමාත්‍ය සී.වී. විග්නේෂ්වරන් සහභාගි වී සිටියේ නැහැ.\nඑසේම ඊ.පී.ආර්.එල්.එෆ්. සංවිධානය ද අද සම්මත කරගත් යෝජනාවලට එකඟතාව පළ කර නොතිබීම විශේෂත්වයක්.",
       "URL": "https://www.hirunews.lk/156626/පැය-හයක-සාකච්ඡාවකින්-පසු-දෙමළ-සන්ධානය-යෝජනා-තුනක්-සම්මත-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=4619"
}