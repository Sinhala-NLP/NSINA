{
       "Source": "hirunews",
       "Timestamp": "Saturday, 25 March 2023 - 16:24",
       "Headline": "උදය දේවි පැය දෙකක් මග නවතී",
       "News Content": "මඩකලපුව - ස්විස් ගම්මානය ආසන්නයේදී ප්‍රදේශවාසීන් පිරිසක් දුම්රිය මාර්ගය අවහිර කරමින් අද (25) විරෝධතාවක නිරත වුණා.\nඒ දුම්රිය මාර්ගය හරහා වැටී ඇති ගම්මානයට යන මාර්ගය දුම්රිය දෙපාර්තමේන්තුව විසින් ඉවත් කර ඇති බව පවසමින්.\nඔවුන් දුම්රිය ධාවනයට ඉඩ ලබානොදී විරෝධතාවයේ නිරත වූ අතර, ඒ හේතුවෙන් අද උදෑසන 6 ට කොළඹ කොටුවේ සිට මඩකලපුව බලා ධාවනය වූ උදයදේවි දුම්රිය එම ස්ථානය ආසන්නයේ පැය 2 ක පමණ කාලයක් නතර කර තිබුණා.\nපසුව පොලීසිය පැමිණ සාකච්ඡා කර විරෝධතාකරුවන් එම ස්ථානයෙන් ඉවත් කිරීමට කටයුතු කළා.\nමේ අතර, අද දහවල් කාලයේ ප්‍රධාන මාර්ගයේ ද දුම්රිය ප්‍රමාද වී ධාවනය වූ බව දුම්රිය පාලක මැදිරිය සඳහන් කළා.\nඒ වේයන්ගොඩ සහ ගම්පහ අතර දුම්රිය මාර්ගයේ නඩත්තු කටයුත්තක් නිසා තනි මාර්ගයේ දුම්රිය ධාවනය කරවීම හේතුවෙන්.",
       "URL": "https://www.hirunews.lk/330897/උදය-දේවි-පැය-දෙකක්-මග-නවතී",
       "Category": "Local News",
       "Parent URL": "https://www.hirunews.lk/local-news.php?pageID=454"
}