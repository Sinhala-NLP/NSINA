{
       "Source": "hirunews",
       "Timestamp": "Friday, 19 May 2023 - 10:04",
       "Headline": "පුලිනතලාරාම විහාරස්ථානයේ ධාතු කරඬුව සොරකම් කළ දෙදෙනා අත්අඩංගුවට",
       "News Content": "කල්දමුල්ල පුලිනතලාරාම විහාරස්ථානයේ ධාතු මන්දිරයේ තිබු ධාතු කරඬුව සොරකම් කිරීමේ සිද්ධිය සම්බන්ධයෙන් දෙදෙනෙක් ඊයේ (18) අත්අඩංගුවට ගෙන තිබෙනවා.\nගල්කිස්ස පොලිස් ස්ථානය මඟින් සිදු කළ විශේෂ විමර්ශනයකට අනුවයි මෙම අත් අඩංගුවට ගැනීම සිදු කර ඇත්තේ.\nඅදාළ සැකකරු වයස අවුරුදු 52ක් වන කැස්බෑව ප්‍රදේශයේ පදිංචිකරුවෙක් වන අතර සැකකාරියක් 38 හැවිරිදි පිලියන්දල ප්‍රදේශයේ කාන්තාවක් බවයි වාර්තා වී ඇත්තේ.\nසැකකරුගෙන් හා සැකකාරියගෙන් සිදු කරන ලද ප්‍රශ්න කිරීම්වල දී මොවුන් විසින් ඉහත විහාරස්ථානයේ ධාතු මන්දිරයෙන් සොරකම් කරන ලද ධාතුන් වහන්සේලා තැන්පත් කර තිබු රන් නෙළුම් මල උණුකර ඇති බවට අනාවරණය වී තිබෙනවා.\nඑම තොරතුරු අනුව උණු කරන ලද ග්‍රෑම් 61 මිලිග්‍රෑම් 170 ක් බරින් යුතු රත්තරන් ගුලියක් පොලිසිය විසින් සොයාගත් බවයි පොලිසිය සඳහන් කළේ.\nඅදාළ සැකකරු හා සැකකාරිය අද (19) වන අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335602/පුලිනතලාරාම-විහාරස්ථානයේ-ධාතු-කරඬුව-සොරකම්-කළ-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=333"
}