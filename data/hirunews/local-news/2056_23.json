{
       "Source": "hirunews",
       "Timestamp": "Sunday, 28 March 2021 - 19:34",
       "Headline": "බඹරකන්ද ඇල්ල බලන්න ගොස් අතරමං වූ ගල්කිස්සේ 11 දෙනා සොයා ගැනේ",
       "News Content": "බඹරකන්ද දිය ඇල්ල නැරඹීම ගොස් අතරමං වූ 11 දෙනෙකුගෙන් යුත් කණ්ඩායමක් අද පස්වරුවේ පොලීසිය සොයාගෙන තිබෙනවා.\nමොවුන් ගල්කිස්ස ප්‍රදේශයේ පදිංචිකරුවන් බවයි පොලීසිය සදහන් කළේ.\nමීදුම අධිකවීම සහ දිය ඇල්ලේ සැඬ පහර වැඩි වීම හේතුවෙන් මෙම පිරිසට පහළට බැස ගැනීමට නොහැකි වී ඇති අතර, ඔවුන් ඒ සම්බන්ධයෙන් කොළඹ ආපදා කළමනාකරන මධ්‍යස්ථානය වෙත දැනුම් දී තිබෙනවා. ඒ අනුවයි හල්දුම්මුල්ල පොලීසිය වහා මැදිහත් වී මොවුන් සෙවීමේ කටයුතු ආරම්භ කරනු ලැබුවේ.",
       "URL": "https://www.hirunews.lk/266821/බඹරකන්ද-ඇල්ල-බලන්න-ගොස්-අතරමං-වූ-ගල්කිස්සේ-11-දෙනා-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2056"
}