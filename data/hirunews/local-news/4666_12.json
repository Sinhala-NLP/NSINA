{
       "Source": "hirunews",
       "Timestamp": "Saturday, 11 February 2017 - 14:54",
       "Headline": "දඹුල්ලේ පාරම්පරික ඉඩම් හිමියන් තවදුරටත් උපවාසයේ",
       "News Content": "සංවර්ධන කටයුතු සදහා බව පවසමින් තම ඉඩම් පවරාගෙන 36 වසරක් ගතවී ඇතත් මෙතෙක් සාධාරණයක් ඉටු වී නොමැති බව පවසමින් දඹුල්ල නගරයේ පාරම්පරික ඉඩම් හිමියන් පසුගියදා ආරම්භ කළ උපවාසය තවදුරටත් ක්‍රියාත්මකයි.\nඋපවාසකරුවන් පවසන්නේ බලධාරින් මෙතෙක් තම ගැටලූවලට විසදුමක් ලබා නොදීම හේතුවෙන් අනිද්දා දඹුල්ල නගර මධ්‍යයේ විරෝධතාවක් ද පවත්වන බවයි.\nපසුගිය 4 වනදා මෙම පිරිස දඹුල්ල නගර මධ්‍යයේ අට්ටාලයක සිය උපවාසය ආරම්භ කළ අතර, එහිදී ඔවුන් ඉල්ලා සිටියේ තමන්ගේ පාරම්පරික ඉඩම් සංවර්ධනය කිරීමට ඉඩ ලබාදෙන ලෙසයි.\nඑමෙන්ම, රජයට පවරා ගත් බොහෝ ඉඩම් නැවත වෙනත් පුද්ගලයින්ට අලෙවි කිරීම හේතුවෙන් තමන්ට විශාල අසාධාරණයක් සිදුව ඇති බව ද ඔවුන් ප්‍රකාශ කළා.",
       "URL": "https://www.hirunews.lk/154232/දඹුල්ලේ-පාරම්පරික-ඉඩම්-හිමියන්-තවදුරටත්-උපවාසයේ",
       "Category": "Local News",
       "Parent URL": "https://www.hirunews.lk/local-news.php?pageID=4666"
}