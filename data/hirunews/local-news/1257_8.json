{
       "Source": "hirunews",
       "Timestamp": "Friday, 01 April 2022 - 16:08",
       "Headline": "මිරිහාන සිද්ධියට අත්අඩංගුවට ගත් පුද්ගලයින් වෙනුවෙන් නොමිලේ පෙනී සිටීමට නීතිඥයින් 300කට අධික පිරිසක් පෙළගැසෙයි (වීඩියෝ)",
       "News Content": "ඊයේ (31) සවස් කාලයේ මිරිහානේ ජනාධිපතිවරයා ගේ නිවස ආසන්නයේ ඇතිවූ නොසන්සුන්කාරී සිදුවීම් සම්බන්ධයෙන් අත්අඩංගුවට ගත් පුද්ගලයින් වෙනුවෙන් නොමිලේ පෙනී සිටීම සඳහා නීතිඥයින් විශාල පිරිසක් ගංගොඩවිල උසාවියට පැමිණ ඇති බව වාර්තා වනවා.\nමෙම සිද්ධිය සම්බන්ධයෙන් සැකපිට පුද්ගලයින් 54 දෙනෙකු අත්අඩංගුවට ගත් අතර ඒ අතරේ කාන්තාවක් ද සිටිනවා.\nමෙලෙස අත්අඩංගුවට ගත් පුද්ගලයින් අද (21 දින ගංගොඩවිල උසාවියට ඉදිරිපත් කිරීමට පොලිසිය කටයුතු කර තිබූ අතර ඔවුන් වෙනුවෙන් ස්වෙච්ඡාවෙන් නොමිලේ පෙනී සිටීම සඳහා නීතිඥයින් බොහෝ පිරිසක් සමාජ මාධ්‍ය හරහා පණිවිඩ හුවමාරු කරගනිමින් ඒකරාශී වී තිබෙනවා.\nඑහි සිටින අප වාර්තාකරු සඳහන් කරන්නේ මේ වන විට අත්අඩංගුවට ගත් සැකකරුවන් 54 දෙනා වෙනුවෙන් පෙනී සිටීම සඳහා නීතිඥයින් තුන්සියයකට ආසන්න පිරිසක් පැමිණ ඇති බවයි.",
       "URL": "https://www.hirunews.lk/300942/මිරිහාන-සිද්ධියට-අත්අඩංගුවට-ගත්-පුද්ගලයින්-වෙනුවෙන්-නොමිලේ-පෙනී-සිටීමට-නීතිඥයින්-300කට-අධික-පිරිසක්-පෙළගැසෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1257"
}