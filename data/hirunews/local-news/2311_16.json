{
       "Source": "hirunews",
       "Timestamp": "Thursday, 26 November 2020 - 9:00",
       "Headline": "ලක්ෂ හතළිහක් වටිනා කහ කිලෝ දහසක් සමඟ සැකකරුවෙකු අත්අඩංගුවට",
       "News Content": "නීතිවිරෝධී ලෙස මෙරටට ගෙන්වන ලද රුපියල් ලක්ෂ 40 ක් වටිනා කහ කිලෝග්‍රෑම් 1000 ක් සමඟ සැකකරුවෙකු අත්අඩංගුවට ගෙන තිබෙනවා.\nනාවික හමුදාව ලබා දුන් බුද්ධි තොරතුරක් මත පුත්තලම පොලිසිය ඊයේ සිදු කළ වැටලීමකදී පුත්තලම පැරණි මාර්ගයේ පිහිටි ලුණු කර්මාන්තශාලාවක සඟවා තිබූ මෙම කහ තොගය සොයාගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසිද්ධියට අදාළව අත්අඩංගුවට ගෙන ඇත්තේ  එම ගබඩාවේ භාරකරු ලෙස කටයුතු කළ 37 හැවිරිදි අයෙක්.\nමේ අතර පුත්තලම කොට්ඨාස අපරාධ හා විෂ මත්ද්‍රව්‍ය ඒකකයේ නිලධාරීන් පෙරේදා දිනයේද කහ කිලෝ 232 ක් පුත්තලමේදී සොයාගෙන තිබුණා.",
       "URL": "https://www.hirunews.lk/255627/ලක්ෂ-හතළිහක්-වටිනා-කහ-කිලෝ-දහසක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2311"
}