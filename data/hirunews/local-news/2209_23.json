{
       "Source": "hirunews",
       "Timestamp": "Friday, 15 January 2021 - 19:43",
       "Headline": "ශිෂ්‍යත්ව විභාගයේ කඩඉම් ලකුණු ප්‍රකාශයට පත් කෙරේ",
       "News Content": "5 වසර ශිෂ්‍යත්ව විභාගයේ කඩඉම් ලකුණු ප්‍රකාශයට පත්කර තිබෙනවා.\nඒ අනුව සිංහල මාධ්‍ය පිරිමි පාසල් අතුරින් කොළඹ රාජකීය විද්‍යාලයට ඇතුලත් කර ගැනීමේ ලකුණු සීමාව 193ක්.\nමහනුවර ධර්මරාජ විද්‍යාලයට මෙවර ශිෂ්‍යත්ව සමතුන් ඇතුලත් කර ගැනීමේ අවම ලකුණු සීමාව වන්නේ 192ක්.\nසිංහල මාධ්‍ය කාන්තා පාසල් අතුරින් කොළඹ විශාඛා විද්‍යාලයට ඇතුලත් කර ගැනීමේ ලකුණු සීමාව දක්වා ඇත්තේ 194ක් ලෙසටයි.\nකොළඹ දේවී බාලිකා විද්‍යාලයට සිසුවියන් ඇතුලත් කර ගැනීමේ ලකුණු සීමාව 191ක්.\nඑමෙන්ම මෙවර ශිෂ්‍යත්ව විභාගයෙන් සමත්වූවන් මිශ්‍ර පාසල් වෙත ඇතුලත් කර ගැනීමේ අවම ලකුණු සීමාවන් ද ප්‍රකාශයට පත්කර තිබෙනවා.\nරත්නපුර සීවලී මධ්‍ය මහා විද්‍යාලයට සිසු සිසුවියන් ඇතුලත් කර ගැනීමේ ලකුණු සීමාව 186ක් වන අතර හොරණ තක්ෂිලා විද්‍යාලයට ඇතුලත් කර ගැනීමේ ලකුණු සීමාව 185ක්.\nකුරුණෑගල මලියදේව විද්‍යාලයට සිසු සිසුවියන් ඇතුලත් කර ගැනීමට දක්වා ඇති අවම ලකුණු සංඛ්‍යාව 185ක්.",
       "URL": "https://www.hirunews.lk/259810/ශිෂ්‍යත්ව-විභාගයේ-කඩඉම්-ලකුණු-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2209"
}