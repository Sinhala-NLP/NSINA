{
       "Source": "hirunews",
       "Timestamp": "Friday, 29 December 2017 - 7:40",
       "Headline": "අවුරුදු 82 ක කාන්තාවක් සමග අනියම් ඇසුරක් පැවැත්වූ පුද්ගලයා සිය දිවි නසාගනී",
       "News Content": "දැරණියගල ප්‍රදේශයේ බොරලංකඩ ගම්මානයේ දමිළ පාසලක ඔංචිල්ලා කණුවක එල්ලී පුද්ගලයෙකු ගෙළ වැලලාගෙන ඇති බව පොලිසිය පවසනවා.\nමෙලෙස සිය දිවි නසාගෙන ඇත්තේ සින්නයියා මෝගන් නැමැති 39 හැවිරිදි එක්‌දරු පියෙකු බවයි පොලිසිය සඳහන් කළේ.\nමෙම පුද්ගලයා තම නිවසට අල්ලපු නිවසේ ජීවත්වන වයස අවුරුදු 82 ක කාන්තාවක හා අනියම් ඇසුරක්‌ පවත්වා ඇති අතර මෙම සිද්ධිය නිවසට ආරංචි වී තිබෙනවා.\nපසුව නිවස හැරගිය මෙම පුද්ගලයා දින තුනකට පසු පෙරේදා (27 වැනිදා) මෙසේ ගෙල වැලලාගෙන මියගොස්‌ සිටියදී සොයාගෙන ඇති බවයි පොලිසිය ප්‍රකාශ කළේ.\nසිද්ධිය සම්බන්ධයෙන් වැඩිදුර පරීක්‍ෂණ දැරණියගල පොලිසිය මගින් පවත්වනවා.",
       "URL": "https://www.hirunews.lk/179597/අවුරුදු-82-ක-කාන්තාවක්-සමග-අනියම්-ඇසුරක්-පැවැත්වූ-පුද්ගලයා-සිය-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=4152"
}