{
       "Source": "hirunews",
       "Timestamp": "Thursday, 13 October 2016 - 19:23",
       "Headline": "වරකාපොල  සංවර්ධන කමිටු රැස්වීමේ උණුසුම් තත්වයක්",
       "News Content": "අද පෙරවරුවේ වරකාපොල ප්‍රාදේශීය ලේකම් කාර්යාලයේ පැවති සංවර්ධන කමිටු රැස්වීමේදී උණුසුම් තත්ත්වයක් ඇතිවුණා.\nවරකාපොළ ප්‍රාදේශීය සංවර්ධන කමිටු රැස්වීම අද පෙරවරවේ පැවැත්වුණේ එහි සම සභාපතිවරුන්වන කර්මාන්ත හා වානිජ කටයුතු රාජ්‍ය අමාත්‍ය චම්පිකා\nප්‍රේමදාස මහතාගේ සහ ශ්‍රී ලංකා නිදහස් පක්ෂ දැදිගම ආසනයේ සංවිධායක කීර්තිසිරි විජේතුංග මහතාගේ ප්‍රධානත්වයෙන්.\nරැස්වීම ආරම්භ කළ අවස්ථාවේදී කීර්ති සිරි විජේතුංග මහතා සභාව වෙනත් දිනකට කල් තැබිය යුතු බව පවසමින් බාධා කරන්නට වුණා.\nඔහු වරකාපොළ ප්‍රාදේශීය ලේකම්වරයාට පවසා සිටියේ තමන්ට හෙට දිනයේ කොළඹ මහාධිකරණයේ නඩු කටයුත්තක් සඳහා අද කොළඹ යාමට නියමිත බැවින් කමිටු රැස්වීම කල්දමන ලෙසයි.\nඑම අවස්ථාවේදි ශ්‍රී ලංකා නිදහස් පක්ෂ දැදිගම සංවිධායකවරයා භික්ෂූන් වහන්සේලා සහ අමාත්‍යවරයා ඉදිරියේ මේසයක් මත නැගී අශෝභන අයුරින් සිය\nවිරෝධය පළ කළා.\nපසුව අමාත්‍යවරයා ප්‍රමුඛ නිලධාරීන් එම ස්ථානයෙන් විසිර ගිය බව වාර්තාවනවා.",
       "URL": "https://www.hirunews.lk/145152/වරකාපොල-සංවර්ධන-කමිටු-රැස්වීමේ-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4838"
}