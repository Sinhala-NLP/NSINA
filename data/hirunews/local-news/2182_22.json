{
       "Source": "hirunews",
       "Timestamp": "Friday, 29 January 2021 - 9:18",
       "Headline": "කොවිඩ් වසංගතයෙන් පීඩාවට පත් මෙරට පාසල් සිසුන්ගේ සෞඛ්‍යය සුරැකීමට අමෙරිකානු සහය",
       "News Content": "කොරෝනා වසංගතය මධ්‍යයේ පාසල් සිසුන්ගේ සෞඛ්‍ය ආරක්ෂා කිරීමට කලාප හා පළාත් අධ්‍යාපන කාර්යාල මට්ටමින් රට පුරා පාසල් 120 ක සුවතා කාමර ඇති කිරීමට අමෙරිකා එක්සත් ජනපදයේ සහය හිමිවනවා.\nමෙරට පිහිටි අමෙරිකානු තානාපති කාර්යාලය නිවේදනය කළේ මෙය ශ්‍රී ලාංකික සිසුන් දහස් ගණනකගේ සෞඛ්‍ය සහ යහ පැවැත්ම උදෙසා මුල පිරීමක් වනු ඇති බවයි.\nඅධ්‍යාපන අමාත්‍යාංශයේ නිර්දේශවලට යටත්ව මෙම වැඩසටහන ක්‍රියාත්මක කෙරෙන අතර, එහිදී සුවතා කාමරවලට අවශ්‍ය ඇඳන්, මෙට්ට, ප්‍රථමාධාර කට්ටල සහ ජංගම තිර සහ ජල ඩිස්පෙන්සරද සැපයීමට නියමිතයි.\nඅවශ්‍ය වුවහොත් සිසුන් වෙන්කර තැබීමට සහ ඊට සම්බන්ධ අනෙකුත් රැකවරණය සඳහා මෙම කාමර මගින් ඉඩ සලසන බවයි අමෙරිකා එක්සත් ජනපද තානාපති කාර්යාලය සඳහන් කළේ.",
       "URL": "https://www.hirunews.lk/261031/කොවිඩ්-වසංගතයෙන්-පීඩාවට-පත්-මෙරට-පාසල්-සිසුන්ගේ-සෞඛ්‍යය-සුරැකීමට-අමෙරිකානු-සහය",
       "Category": "Local News",
       "Parent URL": "https://www.hirunews.lk/local-news.php?pageID=2182"
}