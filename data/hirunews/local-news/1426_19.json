{
       "Source": "hirunews",
       "Timestamp": "Thursday, 13 January 2022 - 17:19",
       "Headline": "බොරැල්ල දේවස්ථානයේ තිබී සොයා ගත් අත්බෝම්බ සිද්ධියට අත්අඩංගුවට ගත් අයෙකු රක්ෂිත බන්ධනාගාරයට",
       "News Content": "බොරැල්ල බන්ධනාගාරය ඉදිරිපිට ආනන්ද රාජකරුණා මාර්ගයේ පිහිටි සියලු සාන්තුවරුන්ගේ දේවස්ථාන පරිශ්‍රයේ තිබී ජීව අත්බෝම්භයක් සොයා ගැනීමේ සිද්ධිය සම්බන්ධයෙන් අත්අඩංගුවට ගත් තවත් සැකකරුවකු රක්ෂිත බන්ධනාගාර ගත කර තිබෙනවා.\nඒ ඊට අදාළ නඩුව කොළඹ අතිරේක මහේස්ත්‍රාත් රජින්ද්‍රා ජයසූරිය හමුවේ අද කැඳවූ අවස්ථාවේදීයි.\nඑහිදී මහේස්ත්‍රාත්වරිය නියෝග කළේ සැකකරු මේ මස 25 වනදා දක්වා රක්ෂිත බන්ධනාගාර ගත කරන ලෙසයි.\nඅද දින අධිකරණයට ඉදිරිපත් කළ සැකකරු මෙම සිද්ධියේ ප්‍රධාන සැකකරු සමඟ සම්බන්ධතා පවත්වා ඇති බවට තොරතුරු හෙළිවී තිබෙනවා.\nකොළඹ අපරාධ කොට්ඨාසයේ නිලධාරීන් අධිකරණයට කරුණු දක්වමින් කියා සිටියේ සිද්ධිය සම්බන්ධයෙන් සැකකරුවන් 4 දෙනෙකු මේ වනවිට අත්අඩංගුවට ගෙන ඇති බවයි. ඉන් තුන් දෙනෙකු මේ වන විට රඳවාගෙන ප්‍රශ්න කරන බවත් ඔවුන් සඳහන් කළා.",
       "URL": "https://www.hirunews.lk/293927/බොරැල්ල-දේවස්ථානයේ-තිබී-සොයා-ගත්-අත්බෝම්බ-සිද්ධියට-අත්අඩංගුවට-ගත්-අයෙකු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=1426"
}