{
       "Source": "hirunews",
       "Timestamp": "Wednesday, 22 June 2022 - 7:55",
       "Headline": "ධම්මික පෙරේරා අද මන්ත්‍රී ධුරයේ දිවුරුම් දෙයි",
       "News Content": "ශ්‍රී ලංකා පොදුජන පෙරමුණේ ජාතික ලැයිස්තු මන්ත්‍රීවරයෙකු ලෙස ව්‍යාපාරික ධම්මික පෙරේරා අද පෙරවරුවේ පාර්ලිමේන්තුවේදී දිවුරුම් දීමට නියමිත යි.\nඔහු මන්ත්‍රීවරයෙකු ලෙස පත් කිරීම අභියෝගයට ලක් කරමින් ගොනුකර තිබූ පෙත්සම ශ්‍රේෂ්ඨාධිකරණයේ දී ඊයේ විභාගයට නො ගෙනම ප්‍රතික්ෂේප කරනු ලැබුවා.\nමේ අතර අධ්‍යාපන ක්‍ෂේත්‍රයේ පවතින ගැටළු විසඳීම සඳහා සියලු පක්ෂ නියෝජනය කරන පාර්ලිමේන්තු මන්ත්‍රීවරුන්ගෙන් සමන්විත කමිටුවක් පත් කළ යුතු බව පාර්ලිමේන්තු මන්ත්‍රි ඩලස් අලහප්පෙරුම ඊයේ පාර්ලිමේන්තුවේදී ප්‍රකාශ කළා.\nඑමෙන්ම කම්කරු ගැටලු කඩිනමින් විසඳීම සම්බන්ධයෙන් ගෙන ආ කාර්මික ආරවුල් විශේෂ විධිවිධාන පනත් කෙටුම්පත ඊයේ විවාදයකින් තොරව පාර්ලිමේන්තුවේ දී සම්මත වුණා.",
       "URL": "https://www.hirunews.lk/307847/ධම්මික-පෙරේරා-අද-මන්ත්‍රී-ධුරයේ-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1077"
}