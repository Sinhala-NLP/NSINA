{
       "Source": "hirunews",
       "Timestamp": "Saturday, 04 September 2021 - 19:21",
       "Headline": "ඝාතනයට ලක්වූ සන්ෂයින් සුද්දාට කොරෝනා",
       "News Content": "මත්ද්‍රව්‍ය ජාවරම්කරුවෙකු වන අමිල ප්‍රසන්න හෙට්ටිහේවා හෙවත් සන්ෂයින් සුද්දා ඝාතනයට ලක්වන අවස්ථාවේ ඔහුට කොරෝනා වැළඳී ඇති බවට අනාවරණ වී තිබෙනවා.  ඒ, මාතර මහ රෝහලේ අද පෙරවරුවේ සිදුකළ පශ්චාත් මරණ පරීක්ෂණයේදියි.\nමේ අතර ඔහුව ඝාතනය කිරීම සඳහා සැකකරුවන් පැමිණි බවට සැක කෙරෙන අංක තහඩු රහිත වෑන් රථයක් පොලිසිය අද සොයාගත්තා. ඒ, මාතර - බණ්ඩත්තර - නාදුගල ප්‍රදේශයේ අතහැර දමා ගොස් තිබියදියි.\nකෙසේ වෙතත් සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නැහැ.\nමාතර - වරකපිටිය ප්‍රදේශයේ මෝටර් රථයකින් ගමන් කරමින් සිටියදී ඊයේ දහවල් එල්ලවූ වෙඩි ප්‍රහාරයකින් ඔහු ජීවිතක්ෂයට පත්වුණා.",
       "URL": "https://www.hirunews.lk/281387/ඝාතනයට-ලක්වූ-සන්ෂයින්-සුද්දාට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1711"
}