{
       "Source": "hirunews",
       "Timestamp": "Saturday, 18 July 2020 - 19:52",
       "Headline": "කුරුණෑගල නගර සභාව කඩා දැමූ රාජ සභාව ගැන විද්වත් කමිටුවේ වාර්තාව දින දෙකකින් (වීඩියෝ)",
       "News Content": "13 වන සියවසේ කුරුණෑගල රාජධානිය කර ගත් දෙවන බුවනෙකබාහු රජුගේ සමයට අයත් බව සැලකෙන පුරාවිද්‍යා වටිනාකමකින් යුත් ගොඩනැගිල්ලකට හානි කිරීම සම්බන්ධයෙන් සොයා බලන පංච පුද්ගල විශේෂඥ පරීක්ෂණ කමිටුව අද ස්ථානීය පරීක්ෂණයක් සඳහා එම ස්ථානයේ නිරීක්ෂණයකට එක්වුණා.\n13 වන සියවසට අයත් කුරුණෑගල රාජධානි සමයේ පැවති පුරාවිද්‍යා වටිනාකමකින් යුත් ගොඩනැගිල්ලකට හානි කිරීම සම්බන්ධයෙන් සොයා බැලීමට අදාළ කමිටුව පත් කරනු ලැබුවේ අග්‍රාමාත්‍ය මහින්ද රාජපක්ෂගේ නියමයෙන්.\nඑහි වාර්තාව අනිද්දා වනවිට අග්‍රාමාත්‍යවරයා වෙත ලබා දෙන බවයි අදාළ පුරාවිද්‍යා වටිනාකමකින් යුත් ගොඩනැගිල්ල ඩෝසර් කර ඇති භූමියට ගිය අවස්ථාවේ එම කමිටු සභාපති පුරාවිද්‍යා අධ්‍යක්ෂ ජනරාල් මහාචාර්ය සෙනරත් දිසානායක කියා සිටියේ.\nමේ අතර, අදාළ ගොඩනැගිල්ල ඩෝසර් කර විනාශ කිරීමේ සිද්ධියට විරෝධය පළ කරමින් අද එම ස්ථානයේ විරෝධතාවක් ද පැවැත්වුණා.",
       "URL": "https://www.hirunews.lk/245847/කුරුණෑගල-නගර-සභාව-කඩා-දැමූ-රාජ-සභාව-ගැන-විද්වත්-කමිටුවේ-වාර්තාව-දින-දෙකකින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2575"
}