{
       "Source": "hirunews",
       "Timestamp": "Friday, 06 May 2022 - 14:25",
       "Headline": "ජාතික රණවිරු සැමරුම් මාසය ප්‍රකාශයට පත් කෙරේ",
       "News Content": "රණවිරු සැමරුම් මාසය ප්‍රකාශයට පත් කරමින් ජාතික රණවිරු කොඩිය ජනාධිපති ගෝඨාභය රාජපක්ෂ වෙත පැළඳවීම අද (06) පෙරවරුවේ ජනාධිපති මන්දිරයේ දී සිදු වුණා.\nරණවිරු සේවා අධිකාරියේ සභාපති මේජර් ජෙනරල් නන්දන සේනාධීර (විශ්‍රාමික) විසින් ප්‍රථම රණවිරු කොඩිය ජනාධිපතිවරයා වෙත පළඳවනු ලැබුවා.\nදශක 03කට අධික කාලයක් පැවති ත්‍රස්තවාදය නිමාකර, නිදහස් නිවහල් දේශයක් වෙනුවෙන් කැප වූ අභීත රණවිරුවන් අනුස්මරණය කරමින් රණවිරු මාසය සැමරෙනු ඇති.\nජනාධිපතිවරයාට ජාතික රණවිරු කොඩිය පැළඳ වූ දින සිට රණවිරු සැමරුම් මාසය ඇරඹෙන බවයි ජනාධිපති මාධ්‍ය අංශය පැවසුවේ.\nආරක්ෂක රාජ්‍ය අමාත්‍ය මහාචාර්ය ජී.එල් පීරිස්, රණවිරු සේවා අධිකාරියේ අධ්‍යක්ෂ, මේජර් ජෙනරල් කිත්සිරි ඒකනායක (විශ්‍රාමික) යන පිරිස් මෙම අවස්ථාවට එක් වුණා.",
       "URL": "https://www.hirunews.lk/303652/ජාතික-රණවිරු-සැමරුම්-මාසය-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1188"
}