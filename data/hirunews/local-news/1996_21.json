{
       "Source": "hirunews",
       "Timestamp": "Sunday, 25 April 2021 - 19:32",
       "Headline": "මහියංගනය පූජා භූමියටත් වන අලි තර්ජන",
       "News Content": "මහියංගනය පූජාභූමිය ඇතුළු තවත් ප්‍රදේශ කිහිපයකට සිදුවන වන අලි තර්ජන මේ වන විට උග්‍ර අතට පත්ව ඇති බව මහියංගනය රජමහා විහාරයේ භාරකාර, අස්ගිරි පාර්ශවයේ ජ්‍යෙෂ්ඨ කාරක සංඝ සභික පූජ්‍ය  උරුලෑවත්තේ ධම්මරක්ඛිත නාහිමියන් පවසනවා.\nමේ අතර, බදුල්ල - ගිරාදුරුකෝට්ට - උල්හිටියාව ධීවර ගම්මානයේදී වන අලි පහරදීමකින් තවත් කාන්තාවක් අද ජීවිතක්ෂයට පත්වුණා. පසුගිය 23 වන දා ද වන අලි පහරදීමකින් කාන්තාවක් ජීවිතක්ෂයට පත්ව ඇති අතර, දින දෙකක කාලයක් තුළ දී සිදුවූ දෙවන මරණය ද මෙයයි.\nඅද අලුයම වන අලි පහරදීමෙන් ජීවිතක්ෂයට පත්වූයේ 55 හැවිරිදි උල්හිටියාව ධීවර ගම්මානයේ ජීවත් වූ කාන්තාවක්. ප්‍රදේශවාසීන් චෝදනා කරන්නේ වන අලි තර්ජන පිළිබදව බලධාරීන් කොතෙකුත් දැනුවත් කළ ද මෙතෙක් ඊට අදාළ නිසි විසදුමක් ලබාදී නොමැති බවයි.",
       "URL": "https://www.hirunews.lk/269506/මහියංගනය-පූජා-භූමියටත්-වන-අලි-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=1996"
}