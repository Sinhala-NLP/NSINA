{
       "Source": "hirunews",
       "Timestamp": "Saturday, 08 July 2023 - 10:44",
       "Headline": "කාන්තා නේවාසිකාගාරයක් ඉදිරිපිට අසභ්‍ය ලෙස හැසිරුණු පුද්ගලයෙකු අත්අඩංගුවට",
       "News Content": "කාන්තා නේවාසිකාගාරයක් ඉදිරිපිට අසභ්‍ය ලෙස හැසිරුණු පුද්ගලයෙකු කහතුඩුව පොලිසිය විසින් අත්අඩංගුවට ගෙන තිබෙනවා.\nහෝමාගම දියගම පිහිටි මොරටුව ඉංජිනේරු පීඨයේ කාන්තා නේවාසිකාගාරය ඉදිරිපිට මෙම පුද්ගලයා මෙලෙස කිහිප වතාවක්ම හැසිරී ඇති අතර එම එක අවස්ථාවකදීවත් ඔහුව අත්අඩංගුවට ගත නොහැකි වූ බවයි පොලිසිය සඳහන් කළේ.\nකෙසේ වෙතත් හෝමාගම දියගම පිහිටි මොරටුව ඉංජිනේරු පීඨයේ පිරිමි ළමයින් විසින් කැළෑවක සැඟව සිට මෙම පුද්ගලයා අල්ලා පහර දී 119 හදිසි ඇමතුම් අංකයට දන්වා පොලීසියට භාර දී තිබෙනවා.\nඑම අවස්ථාව වන විට මෙම පුද්ගලයා නේවාසිකාගාරය අසළ රැදී සිටිමින් ජංගම දුරකථනයෙන් අසභ්‍ය වීඩියෝ බලමින් හැද සිටි කලිසම ගලවා අසභ්‍ය ලෙස හැසිරෙමින් සිටි බවයි වාර්තා වී ඇත්තේ.\nසිසුන් විසින් සැකකරුව අල්ලගෙන රැගෙනවිත් කොස් ගසක ගැට ගසා තබා මෙසේ පොලිසියට භාර දී ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/340437/කාන්තා-නේවාසිකාගාරයක්-ඉදිරිපිට-අසභ්‍ය-ලෙස-හැසිරුණු-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=203"
}