{
       "Source": "hirunews",
       "Timestamp": "Tuesday, 26 January 2016 - 13:27",
       "Headline": "බස් ගැමුණුගෙන් වෛද්‍ය නිලධාරීන්ට එරෙහිව පැමිණිල්ලක්",
       "News Content": "ලංකා පෞද්ගලික බස් හිමියන්ගේ සංගමය, රජයේ වෛද්‍ය නිලධාරීන්ගේ සංගමයට එරෙහිව අල්ලස් හෝ දුෂණ විමර්ශන කොමිසමට අද පැමිණිල්ලක් ගොනු කළා.\nවකුගඩු ජාවාරමට රජයේ වෛද්‍ය නිලධාරීන් සම්බන්ධ බවට සහ වෛද්‍යවරුන්ට ලබාදෙන තීරු බදු රහිත බලපත්‍ර වෙනත් පුද්ගලයින්ට විකුණා ඇති බවට චෝදනා කරමිනුයි මෙම පැමිණිල්ල ගොනු කර ඇත්තේ.\nමේ අතර, කොළඹ අපරාධ කොට්ඨාශය හමුවේ පෙනී සිටින ලෙසට ව්‍යාපාරිකයෙකු වන ඒ.එස්.පී. ලියනගේට දැනුම් දීමක් සිදුකර තිබෙනවා.\nඒ, ඔහුට අයත් රාජගිරියේ පිහිටි පීකොක් මන්දිරය සම්බන්ධයෙන් සිදුකෙරෙන විමර්ශනයකට අදාළවයි.",
       "URL": "https://www.hirunews.lk/124778/බස්-ගැමුණුගෙන්-වෛද්‍ය-නිලධාරීන්ට-එරෙහිව-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=5195"
}