{
       "Source": "hirunews",
       "Timestamp": "Monday, 12 September 2022 - 11:02",
       "Headline": "කෝටියකට විකිණෙන්න ගිය වාලම්පුරිය (වීඩියෝ)",
       "News Content": "රුපියල් කෝටියක මුදලකට විකිණීමට තැත් කළ වාලම්පුරියක් සමග පුද්ගලයෙකු විශේෂ කාර්‍ය බලකාය අත් අඩංගුවට ගෙන තිබෙනවා.\nවිශේෂ කාර්‍ය බලකායේ අම්පාර කඳවුරේ නිලධාරින්ට ලද තොරතුරකට අනුව මෙම වැටලීම සිදු කර ඇත්තේ ඊයේ (11) අම්පාර පොලිස් වසමේ දියි.\nවිශේෂ කාර්‍ය බලකායේ නිලධාරින්ට ලද බුද්ධි තොරතුරකට අනුව උපාය දූතයෙකු යොදා දූරකථන මාර්ගයෙන් වාලම්පුරිය අලෙවියට තැත් කිරීම සම්බන්ධයෙන් තොරතුරු අනාවරණය කරගනිමින් මෙම වැටලීම සිදු කෙරුණා.\nමෙම සැකකරු ඌරගස්මංහන්දිය ප්‍රදේශයේ පදිංචි 44 හැවිරිදි අයෙකු වන අතර, ඔහු විසින් මෙම වාලම්පුරිය පැපුවානිව්ගිනියාව රාජ්‍යයේ පෞද්ගලික භාණ්ඩ අලෙවිසැලකින් සොරාගෙන ගුවන් මගින් මෙරටට ගෙන එමින්, සූක්ෂ්ම ලෙසින් රේගුවට හසුනොවෙන්න රැගෙන ගොස් ඇති බව ද හෙළි වී තිබෙනවා.\nඅදාළ පුද්ගල‍යා කලක් පැපුවානිව්ගිනියා රාජ්‍යයේ සේවය කළ අයෙකු බවයි අනාවරණ වී ඇත්තේ.\nසිද්ධිය සම්බන්ධයෙන් වැඩිදුර විමර්ශන අම්පාර පොලිසිය සිදු කරනවා.",
       "URL": "https://www.hirunews.lk/315210/කෝටියකට-විකිණෙන්න-ගිය-වාලම්පුරිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=874"
}