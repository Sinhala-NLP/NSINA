{
       "Source": "hirunews",
       "Timestamp": "Thursday, 20 July 2017 - 19:55",
       "Headline": "ආණ්ඩුවෙන් ඉවත් වන බවට පළ වන මතවාද අසත්‍ය බව නිදහස් පක්ෂ මහ ලේකම් කියයි",
       "News Content": "යහපාලන ආණ්ඩුවෙන් ඉවත්වීම පිළිබද පළවන මතවාද අසත්‍ය බව ශ්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක ප්‍රකාශ කළා.\nකොළඹ අද :20ෆ පැවති මාධ්‍ය හමුවකදී ඔහු කියා සිටියේ ඒ පිළිබද තීරණය කරන්නේ දෙසැම්බර් මාසයේදී බවයි.\nනිදහස් පක්ෂයේ පිරිසක් ඉවත් වීමක් සිදුනොවන බවද අමාත්‍යවරයා එහිදී අවධාරණය කර සිටියා.\nඑමෙන්ම, පක්ෂයේ විනය සම්බන්ධයෙන් ඉදිරියේදී තදින් ක්‍රියා කරන බවයි අමාත්‍යවරයා එහිදී සඳහන් කළේ.\nඉදිරි පළාත් පාලන මැතිවරණයේදී නිදහස් පක්ෂය අත ලකුණින් තරඟ කිරීමට මේ වනවිට තීරණය කර ඇති බවත්, ඉදිරියේදී සන්ධාන ගතවීම සඳහා ඉල්ලීම් සිදුකළහොත් ඒ පිළිබඳව සලකා බැලීමට කටයුතු කරන බවද ඔහු කියා සිටියා.",
       "URL": "https://www.hirunews.lk/166368/ආණ්ඩුවෙන්-ඉවත්-වන-බවට-පළ-මතවාද-අසත්‍ය-බව-නිදහස්-පක්ෂ-මහ-ලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4411"
}