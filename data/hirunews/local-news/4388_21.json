{
       "Source": "hirunews",
       "Timestamp": "Thursday, 03 August 2017 - 10:48",
       "Headline": "චෛත්‍යයකට කෝටි 55ක ලංසුවක් (ඡායාරූප)",
       "News Content": "මිල කළ නොහැකි ඉපැරණි වටිනාකමකින් යුත් රතු හා නිල් මැණික් ඔබ්බවන ලද දඹරන් පිළිමයක් සහිත කළුගලින් නිමවූ වෛත්‍ය අනුරුවක් රුපියල් කෝටි 55කට විකිණීමට උත්සාහ කළ දෙදෙනෙකු අත්අඩංගුවට ගෙන තිබෙනවා.\nහිටපු නාවික හමුදා සෙබළකු හා ත්‍රී රෝද රථ රියදුරකු ඇඹිලිපිටිය චන්ද්‍රිකා වැව අසලදී මෙසේ අත්අඩංගුවට ගත් බවයි පානදුර වලාන දූෂණ මර්දන ඒකකය පවසන්නේ.\nකිලෝ 21ක බරින් යුත් චෛත්‍යය අභ්‍යන්තරයේ තවත් එවැනිම මැණික් ගල් රැසක් තිබෙන බව එම චෛත්‍ය සොලවන විට දැනගන්නට ලැබී තිබෙනවා.\nමෙය විදේශිකයකුට රුපියල් කෝටි 50කට විකිණීමට සූදානම් බවට ලද තොරතුරක් මත පොලිස් නිලධාරියෙකු හිමිනමක් සේ වෙස් වළාගෙන උපාය දුතයෙකු සේ ගොස් එය මිලට ගැනීමට උත්සහ කළ බව සඳහන්.\nඇබිත්තයා සේ හා හිමිනමගේ රියදුරු හා සහෝදරයෙකු ලෙසද වෙස්වලාගෙන තවත් පොලිස් නිලධාරීන් පිරිසක් ගොස් තිබෙනවා.\nඑහිදී රුපියල් කෝටි 55ක ලංසුවක් ඉදිරිපත් කර ඇති අතර ඒ අනුව සැකකරුවන් අත්අඩංගුවට ගැනීමට හැකිවුනා.\nසැකකරුවන් අවු. 26 හා 37 වයස්වල පසුවන්නන්.",
       "URL": "https://www.hirunews.lk/167501/චෛත්‍යයකට-කෝටි-55ක-ලංසුවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4388"
}