{
       "Source": "hirunews",
       "Timestamp": "Wednesday, 12 July 2023 - 9:55",
       "Headline": "තියුණු ආයුධවලින් පහර දී පුද්ගලයකු ඝාතනය කිරීමට සැක 3ක් අල්ලයි",
       "News Content": "බටපොළ, බටදූව ප්‍රදේශයේ අවන්හලක් තුළදී පසුගිය ජුනි 23 වන දා තියුණු ආයුධවලින් පහර දී කොබෙයිතුඩුව ප්‍රදේශයේ පදිංචි 37 හැවිරිදි පුද්ගලයකු ඝාතනය කිරීම සම්බන්ධව කරන ලද විමර්ශනයේදී මෙම ඝාතනය සිදු කළ සැකකරුවන් තිදෙනෙකු ඊයේ (11) බටදුව ප්‍රදේශයේදී අත්අඩංඟුවට ගෙන තිබෙනවා.\nසැකකරුවන් ඝාතනය සඳහා භාවිත කළ මන්නා පිහි 02ක් සහ ඝාතනයට පැමිණි යතුරුපැදියක් ද පොලිස් භාරයට ගත් බව පොලිසිය පවසනවා.\nඅත්අඩංගුවට ගත් සැකකරුවන් වයස අවුරුදු 21, 22 හා 28ක් වන කුලීගොඩ, අම්බලන්ගොඩ හා මීටියාගොඩ ප්‍රදේශවල පදිංචිකරුවන්.\nඔවුන් අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/340918/තියුණු-ආයුධවලින්-පහර-දී-පුද්ගලයකු-ඝාතනය-කිරීමට-සැක-3ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=192"
}