{
       "Source": "hirunews",
       "Timestamp": "Tuesday, 29 August 2023 - 21:47",
       "Headline": "බස් රථ දෙකක් ගැටී රියැදුරුට දිවි අහිමි වෙයි",
       "News Content": "කොළඹ නුවර මාර්ගයේ බටලීය කජුගම දී බස් රථ දෙකක් ගැටී අනතුරක් සිදුව තිබෙනවා.\nමෙම අනතුරින් රියදුරකු ජීවිතක්ෂයට පත්ව ඇති බවයි වාර්තා වෙන්නේ.\nඑමෙන් ම මගීන් පිරිසක් තුවාල ලබා ඇති බවද සඳහන්.\nකාත්තන්කුඩි සිට කොළඹ බලා ගමන් ගත් බස් රථයක් හා සේවක ප්‍රවාහන බස් රථයක් මෙසේ අනතුරට පත් වී ඇති අතර හිරු ප්‍රවෘත්ති කළ විමසීමකදී නිට්ටඹුව පොලීසිය සඳහන් කර සිටියේ මේ මොහොත වන විට අවහිර වූ මාර්ගය යථා තත්ත්වයට පත් කිරීමට කටයුතු කරමින් සිටින බවයි.",
       "URL": "https://www.hirunews.lk/346566/බස්-රථ-දෙකක්-ගැටී-රියැදුරුට-දිවි-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=63"
}