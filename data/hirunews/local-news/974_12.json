{
       "Source": "hirunews",
       "Timestamp": "Monday, 01 August 2022 - 16:16",
       "Headline": "කළු ගඟේ ජල මට්ටමත් ඉහළට",
       "News Content": "වර්ෂාවත් සමඟ ඉදිරි පැය 24 තුල කළු ගඟේ ජල මට්ටම ඉහළ යා හැකි බැවින් රත්නපුර දිස්ත්‍රික්කයේ ගඟ දෙපස පහත් බිම්වල වෙසෙන ජනතාව ඒ පිළිබඳ අවධානයෙන් පසු විය යුතු බව වාරිමාර්ග දෙපාර්තමේන්තුව දැනුම් දෙනවා.\nඒ අනුව පැල්මඩුල්ල, නිවිතිගල, රත්නපුර, කුරුවිට, අයගම සහ ඇළපාත යන ප්‍රාදේශීය ලේකම් කොට්ඨාසවල ජනතාව ගංවතුර තත්ත්වය සම්බන්දයෙන් අවධානයෙන් සිටිය යුතු බව යි වාරිමාර්ග අධ්‍යක්ෂ එස්.පී.සී. සුගීෂ්වර ප්‍රකාශ කළේ.\nඑමෙන්ම, පවතින වර්ෂාවත් සමඟ ලක්ෂපාන ජලාශයේ වාන්දොරටු 3ක් සහ කැනියෝන් ජලාශයේ වාන් දොරටු දෙකක් අද දහවල් විවෘත කර තිබෙනවා.\nමේ අතර, රත්නපුර - වේවැල්වත්ත මාර්ගය පස්කන්දක් කඩා වැටීම හේතුවෙන් ගමනාගමනයට බාධා එල්ල වී ඇති බව යි අප වාර්තාකරු කියා සිටියේ.",
       "URL": "https://www.hirunews.lk/311592/කළු-ගඟේ-ජල-මට්ටමත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=974"
}