{
       "Source": "hirunews",
       "Timestamp": "Monday, 23 May 2022 - 19:41",
       "Headline": "රැකියා සඳහා විදෙස්ගත වීම සියයට 286කින් ඉහළට",
       "News Content": "පසුගිය වසරේ මුල් මාස 5ට සාපේක්ෂව රැකියා සඳහා විදේශ ගත වීම සියයට 286 කින් ඉහළ ගොස් තිබෙනවා.\nවිදේශ සේවා නියුක්ති කාර්යංශය සඳහන් කළේ පුද්ගලයින් 105,821 දෙනෙකු එලෙස විදේශ රැකියා සඳහා පිටත්ව ගොස් ඇති බවයි.\nඑහි දී වැඩිම පිරිසක් රැකියා සඳහා විදෙස්ගත වී ඇත්තේ කටාර් රාජ්‍යයට යි.\nමේ අතර, කම්කරු හා විදේශ රැකියා අමාත්‍ය මනූෂ නානායක්කාර කොළඹ අද පැවති මාධ්‍ය හමුවකට එක්වෙමින් සදහන් කළේ විදෙස්ගත ශ්‍රමිකයෙකු විසින් ඩොලර් ලක්ෂයක මුදලක් මෙරටට ප්‍රේෂණය කළහොත් වාහන ආනයන බලපත්‍රයක් ලබාදීමට යෝජනා කර ඇති බවයි.",
       "URL": "https://www.hirunews.lk/305110/රැකියා-සඳහා-විදෙස්ගත-වීම-සියයට-286කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1148"
}