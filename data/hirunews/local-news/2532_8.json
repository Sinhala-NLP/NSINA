{
       "Source": "hirunews",
       "Timestamp": "Saturday, 08 August 2020 - 15:47",
       "Headline": "ගාලුපාරේ, කහව - තෙල්වත්ත අතර ගමනාගමනයට බාධා (වීඩියෝ)",
       "News Content": "ගාල්ල - කොළඹ ප්‍රධාන මාර්ගයේ කහව - තෙල්වත්ත අතර ප්‍රදේශයේ මුහුදු රළ සමඟ වැලි සහ අපද්‍රව්‍ය ගොඩබිමට ඒමත් සමඟ මාර්ගයේ ගමනාගමනයට බාධා මතුව තිබෙනවා.\nඅද පෙරවරුවේ මුහුදු වැලිවලින් මාර්ගය වැසී යාමත් සමඟ මෙලෙස මාර්ගයේ ගමනාගමනය අවහිර වූ බවයි ප්‍රදේශයේ හිරු වාර්තාකරු සඳහන් කළේ.\nමාර්ග සංවර්ධන අධිකාරිය සහ වෙරළ සංරක්ෂක දෙපාර්තමේන්තුව එක්ව  මාර්ගයේ වැලි ඉවත් කර යළි ගමනාගමනයට ඉඩ සැලසීම සඳහා කටයුතු යොදා ඇති බවයි ගාල්ල දිස්ත්‍රික් ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/247370/ගාලුපාරේ-කහව-තෙල්වත්ත-අතර-ගමනාගමනයට-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2532"
}