{
       "Source": "hirunews",
       "Timestamp": "Sunday, 12 December 2021 - 8:56",
       "Headline": "නීතිවිරෝධී මත්ද්‍රව්‍ය සමග සැරයන්වරයෙකු STF අත්අඩංගුවට",
       "News Content": "කේරළ ගංජා ජාවාරමක නිරත වු පොලිස් සැරයන්වරයෙකු හා තවත් පුද්ගලයෙකු ඊයේ (11) වවුනියාව - පුලියන්කුලම ප්‍රදේශයේදි අත්අඩංගුවට ගත් බව පොලිස් විශේෂ කාර්ය බලකාය පවසනවා.\nපොලිස් විශේෂ කාර්ය බලකාය පැවසූවේ, කේරළ ගංජා කිලෝග්‍රෑම් 06යි, ග්‍රෑම් 05ක් සමග පුද්ගලයින් දෙදෙනකු අත් අඩංඋවට ගැනුණා.\nමෙලෙස අත් අඩංගුවට ගෙන ඇත්තේ, වවුනියාව කොට්ඨාසයේ පොලිස් ස්ථානයක රාජකාරි කළ පොලිස් සැරයන්වරයෙකු සහ තවත් පුද්ගලයෙකු බවයි වාර්තා වන්නේ.\nසැකකරුවන් වයස අවුරුදු 41 ක් හා 53 ක් වන වියෙහි පසුවන්නන් වන අතර, ඔවුන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත‍යි.\nඅත්අඩංගුවට ගත් කේරළ ගංජා තොගය රුපියල් ලක්ෂ 10ක පමණ වටිනාකමින් යුතු බව ද පොලිස් විශේෂ කාර්ය බලකාය සඳහන් කළා.\nසිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.",
       "URL": "https://www.hirunews.lk/290749/නීතිවිරෝධී-මත්ද්‍රව්‍ය-සමග-සැරයන්වරයෙකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1500"
}