{
       "Source": "hirunews",
       "Timestamp": "Friday, 23 July 2021 - 14:13",
       "Headline": "හෙට දිනයේ ප්‍රදේශ රැසකට වැසි",
       "News Content": "බස්නාහිර, සබරගමුව, මධ්‍යම පළාත්වලට සහ ගාල්ල හා මාතර දිස්ත්‍රික්කවලට හෙට (24) දිනයේදී විටින් විට වැසි හෝ ගිගුරුම් සහිත වැසි ඇතිවිය බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම සබරගමුව පළාතේ සහ නුවරඑළිය, ගාල්ල සහ මාතර දිස්ත්‍රික්කවල ඇතැම් ස්ථානවලට මිලිමීටර 75 ඉක්මවූ තද වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nඑසේම වයඹ පළාතේ ද වැසි ස්වල්පයක් ඇතිවිය හැකියි.\nඑසේම ගාල්ල සිට මාතර සහ හම්බන්තොට හරහා පොතුවිල් දක්වා වන මුහුදු ප්‍රදේශ සහ පුත්තලම සිට මන්නාරම සහ කන්කසන්තුරය හරහා ත්‍රිකුණාමලය දක්වා වන මුහුදු ප්‍රදේශ විටින් විට ඉතා රළුවිය හැකියි.\nදිවයින වටා සෙසු මුහුදු ප්‍රදේශද විටින් විට රළුවිය හැකි බැවින් ධීවර සහ නාවික ප්‍රජාව ඒ පිළිබඳ ඉතා අවධානයෙන් කටයුතු කරන ලෙසයි කාලගුණ විද්‍යා දෙපාර්තමේන්තුව ඉල්ලා සිටින්නේ.",
       "URL": "https://www.hirunews.lk/277798/හෙට-දිනයේ-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1801"
}