{
       "Source": "hirunews",
       "Timestamp": "Saturday, 08 May 2021 - 8:34",
       "Headline": "කේරල ගංජා ජාවාරමක් මෙහෙය වූ සිව්දෙනෙකු අත්අඩංගුව",
       "News Content": "තලංගම - මාලඹේ ප්‍රදේශයේ හදිසි මාර්ග බාධකයක් යොදා සිදුකළ වැටලීමකදී මෝටර් රථයකින් ප්‍රවාහනය කරමින් තිබූ කේරල ගංජා තොගයක් අත්අඩංගුවට ගෙන තිබෙනවා.\nඑහි ගමන් කරමින් සිටි සැකකරුවන් දෙදෙනෙකුද අත්අඩංගුවට ගෙන ඇති අතර, ඔවුන් සතුව තිබූ කේරල ගංජා කිලෝග්‍රෑම් 04 ක්ද සොයාගෙන ඇති බව සඳහන්.\nඑම සැකකරුවන්ගෙන් ලද තොරතුරුවලට අනුව මෙම ජාවාරමට සම්බන්ධ තවත් දෙදෙනෙකු පාදුක්ක - ගලගෙදර ප්‍රදේශයේදී අත්අඩංගුවට ගෙන ඇති අතර, ඔවුන් සතුව තිබූ කේරල ගංජා ප්‍රමාණය කිලෝග්‍රෑම් 08 ක්.\nවැඩිදුර ප්‍රශ්න කිරීම්වලදී හෙලිවූ තොරතුරු මත එම ප්‍රදේශයේම නිවසක් පරීක්ෂා කර ඇති අතර, එහිදී කේරල ගංජා කිලෝග්‍රෑම් 32 ක් අත්අඩංගුවට ගෙන තිබෙනවා.\nමේ අතර, මට්ටක්කුලිය - සමිත්පුර ප්‍රදේශයේදී හෙරොයින් ජාවාරමේ නිරත වූ 23 හැවිරිදි තරුණයෙකු පොලිසිය අත්අඩංගුවට ගනු ලැබුවා.",
       "URL": "https://www.hirunews.lk/270766/කේරල-ගංජා-ජාවාරමක්-මෙහෙය-වූ-සිව්දෙනෙකු-අත්අඩංගුව",
       "Category": "Local News",
       "Parent URL": "https://www.hirunews.lk/local-news.php?pageID=1968"
}