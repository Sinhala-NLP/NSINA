{
       "Source": "hirunews",
       "Timestamp": "Sunday, 24 April 2022 - 9:09",
       "Headline": "ආණ්ඩුක්‍රම ව්‍යවස්ථා සංශෝධන යෝජනා ගැන,විසි අට වැනිදා පක්ෂ නායක රැස්වීමක් (වීඩියෝ)",
       "News Content": "කතානායකවරයා වෙත මේ වනවිට ලැබී ඇති ආණ්ඩුක්‍රම ව්‍යවස්ථා සංශෝධනයට අදාළ යෝජනා පිළිබඳ සාකච්ඡා කිරීම සඳහා වන විශේෂ පක්ෂ නායක රැස්වීමක් අප්‍රේල් 28 වැනිදා පෙරවරු 10 ට පැවැත්වෙනවා.\nපාර්ලිමේන්තු සන්නිවේදන දෙපාර්තමේන්තුව සඳහන් කළේ ජාත්‍යන්තර මූල්‍ය අරමුදලේ සාකච්ඡාවල ප්‍රගතියට අදාළව මුදල් අමාත්‍යවරයාගේ ප්‍රකාශය සම්බන්ධයෙන් මැයි 04 වැනිදා පාර්ලිමේන්තුවේදී සාකච්ඡා කරන බවයි.\nඒ අනුව එදින පෙරවරු 11 සිට 5.30 දක්වා එම කරුණු විවාදයට ගැනෙනු ඇති.\nකෝප් වාර්තාව පිළිබඳව සභාව කල් තැබීමේ විවාදය මැයි 05 වැනිදා පැවැත්වෙනවා.\nපාර්ලිමේන්තුව ලබන මස 04,05,06 යන දින තුනෙහි රැස්වන අතර, 06 වැනිදා ශෝක ප්‍රකාශ යෝජනා කිහිපයක් ඉදිරිපත් කිරීමට නියමිතයි.",
       "URL": "https://www.hirunews.lk/302670/ආණ්ඩුක්‍රම-ව්‍යවස්ථා-සංශෝධන-යෝජනා-ගැනවිසි-අට-වැනිදා-පක්ෂ-නායක-රැස්වීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1212"
}