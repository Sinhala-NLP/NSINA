{
       "Source": "hirunews",
       "Timestamp": "Saturday, 02 September 2017 - 11:24",
       "Headline": "ඉන්දියාවෙන් තහනම් ඖෂධ ගෙන ආ සැකකරුවන් රදවාගෙන ප්‍රශ්න කිරීමට අවසර",
       "News Content": "නීතිවිරෝධී ලෙස ඉන්දියාවේ සිට මුහුදු මාර්ගයෙන් මෙරටට තහනම් ඖෂධ තොගයක් රැගෙන ආ සැකකරුවන් 03 දෙනා ලබන 05 වන දා දක්වා රදවාගෙන ප්‍රශ්න කිරීමට පුත්තලම මහේස්ත්‍රාත් අධිකරණය ඊයේ පොලීසියට අවසර ලබාදුන්නා.\nමීගමුව ප්‍රදේශයේ පදිංචි පුද්ගලයන් තුන්දෙනෙකු මෙලෙස අත්අඩංගුවට ගෙන තිබූ අතර, ඉන්දියාවේ තූත්තුකුඩි සිට මන්නාරම මුහුදු තීරයටත් එතැන් සිට පුත්තලම කලපු ප්‍රදේශයටත් මෙම ඖෂධ ප්‍රවාහනය කර තිබුණා.\nවනාතවිල්ලුව පොලීසියේ අපරාධ විමර්ශන අංශය මගින් මොවුන් ළඟ තිබී ට්‍රැමඩොල් එක්ස් ඇතුළු තහනම් ඖෂධ පෙති දෙලක්ෂ 40,000ක තොගයක් අත්අඩංගුවට ගනු ලැබුවා.",
       "URL": "https://www.hirunews.lk/169981/ඉන්දියාවෙන්-තහනම්-ඖෂධ-ගෙන-ආ-සැකකරුවන්-රදවාගෙන-ප්‍රශ්න-කිරීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4342"
}