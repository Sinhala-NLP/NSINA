{
       "Source": "hirunews",
       "Timestamp": "Sunday, 24 July 2022 - 15:48",
       "Headline": "පාකිස්ථානයට එරෙහිව චන්දිගෙන් අගනා අර්ධ ශතකයක්",
       "News Content": "සංචාරක පාකිස්ථානු ක්‍රිකට් කණ්ඩායම සහ ශ්‍රී ලංකා කණ්ඩායම අතර ගාලු ජාත්‍යන්තර ක්‍රීඩාංගණයේ දී මේ වනවිට (24) පැවැත්වෙන දෙවැනි ටෙස්ට් තරගයේ දී සිය අර්ධ ශතකය රැස්කර ගැනීමට දිනේෂ් චන්දිමාල් සමත් වුණා.\nඑය චන්දිමාල්ගේ 24 වැනි අර්ධ ශතකයයි.\nසිය අර්ධ ශතකය ලබා ගැනීම වෙනුවෙන් චන්දිමාල් එල්ල කළ හතරේ පහර ගණන 07ක්.\nඒ සඳහා ඔහු වැය කළේ පන්දු 99ක් පමණයි.\nපාකිස්ථානු ටෙස්ට් තරගාවලිය පුරාම ශ්‍රී ලංකා කණ්ඩායමේ පිතිකරු ලැයිස්තුවේ අතිසාර්ථකම පිතිකරු වූයේ ද දිනේෂ් චන්දිමාල්.\nඔහු එහිදී අවම අර්ධ ශතකයේ ලකුණු සීමාව ඉක්මවා යාමට සමත් වීම සුවිශේෂීයි.\nචන්දිමාල්ගේ මෙම තරගය ටෙස්ට් දිවියේ 70 වැනි තරගයයි.\nමේ වනවිට සිය පළමු ඉනිම වෙනුවෙන් ක්‍රීඩා කරන ශ්‍රී ලංකා කණ්ඩායම කඩුලු 04ක් දැවී ලකුණු 216ක් ලබා සිටිනවා.\nපස්වැනි කඩුල්ල වෙනුවෙන් දිනේෂ් චන්දිමාල් සමගින් පිටියේ රැඳී සිටින්නේ ධනංජය ද සිල්වා යි.",
       "URL": "https://www.hirunews.lk/310842/පාකිස්ථානයට-එරෙහිව-චන්දිගෙන්-අගනා-අර්ධ-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=996"
}