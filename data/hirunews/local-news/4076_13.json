{
       "Source": "hirunews",
       "Timestamp": "Saturday, 17 February 2018 - 9:05",
       "Headline": "ඉරාන යුද නෞකා 03ක් කොළඹ වරායට පැමිණෙයි (ඡායාරූප)",
       "News Content": "ඉරාන නාවික හමුදාවට අයත් යුද නෞකා 03ක් කොළඹ වරායට පැමිණ තිබෙනවා.\nබයර්ඩර්, නග්ඩි, ටොන්බ් යන නෞකා ත්‍රිත්වය මෙරටට පැමිණ ඇත්තේ සුහද සංචාරයක් සඳහායි.\nකොළඹ වරායට පැමිණීමෙන් අනතුරුව ඉරාන නාවික හමුදා නිලධාරීන් සහ ශ්‍රී ලංකා නාවික හමුදාව අතර සමරු තිළිණ හුවමාරුවක් ද සිදුව තිබෙනවා.\nශ්‍රී ලංකා නාවික හමුදාව සංවිධානය කරන සංස්කෘතික සංදර්ශන, සුහද ක්‍රීඩා තරඟ ඇතුළු වැඩසටහන් රාශියකට මොවුන් සහභාගිවීමට නියමිතයි.\nදින 04ක් මෙරට රැදී සිටින ඉරාක නාවික හමුදාවට අයත් නෞකා 03 ලබන 19 වන දා දිවයිනෙන් පිටත්ව යාමට නියමිත බවයි නාවික හමුදාව ප්‍රකාශ කළේ.",
       "URL": "https://www.hirunews.lk/183839/ඉරාන-යුද-නෞකා-03ක්-කොළඹ-වරායට-පැමිණෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4076"
}