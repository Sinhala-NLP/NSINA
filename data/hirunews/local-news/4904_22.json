{
       "Source": "hirunews",
       "Timestamp": "Sunday, 28 August 2016 - 12:56",
       "Headline": "සභාපතිකම නොදුන්නා නම්, තවමත් මම මහින්ද එක්ක - නිමල් සිරිපාල",
       "News Content": "හිටපු ජනාධිපතිවරයා, ජනාධිපති මෛත්‍රීපාල සිරිසේනට පක්ෂයේ සභාපති ධුරය භාර නොදුන්නේ නම්, තමන් තවමත් හිටපු ජනාධිපති මහින්ද රාජපක්ෂ සමඟ සිටින බව නිදහස් පක්ෂයේ ජ්‍යෙෂ්ඨ උප සභාපතිවරයෙකු වන අමාත්‍ය නිමල් සිරිපාල ද සිල්වා පවසනවා.\nඔහු මේ බව කියා සිටියේ් ඊයේ (27) බදුල්ලේ පැවති නිදහස් පක්ෂ බල මණ්ඩල රැස්වීමට එක්වෙමින්.\nමේ අතර, පක්ෂය දෙකඩ වූ සෑම අවස්ථාවකම එහි පාඩුව සමස්ත පක්ෂයටම දැරීමට සිදු වූ බව නිදහස් පක්ෂ මහලේකම් දුමින්ද දිසානායක ප්‍රකාශ කළා.\nතිරප්පනේ ශ්‍රී ලංකා නිදහස් පක්ෂ කාර්යාලයේ ඊයේ පැවති ජනහමුවකට එක්වෙමිනුයි මහලේකම්වරයා මේ බව කියා සිටියේ.",
       "URL": "https://www.hirunews.lk/141652/සභාපතිකම-නොදුන්නා-නම්-තවමත්-මම-මහින්ද-එක්ක-නිමල්-සිරිපාල",
       "Category": "Local News",
       "Parent URL": "https://www.hirunews.lk/local-news.php?pageID=4904"
}