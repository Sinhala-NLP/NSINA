{
       "Source": "hirunews",
       "Timestamp": "Thursday, 23 February 2023 - 9:58",
       "Headline": "තජිකිස්ථානයේ ප්‍රබල භූ කම්පනයක්",
       "News Content": "අද උදෑසන 8:37ට පමණ චීනයට ආසන්න ටජිකිස්ථානයේ භූ කම්පනයක් සිදුව ඇතැයි විදෙස් මාධ්‍ය වාර්තා කරනවා.\nඑම මාධ්‍ය වාර්තා සඳහන් කරන්නේ ටජිකිස්ථානයේ චීන දේශ සීමා ආසන්නයේ සිදු වූ මෙම භූ කම්පනනයේ ප්‍රබලත්වය රික්ටර් පරිමාණයේ ඒකක 7.2ක අගයක් ගත් බවයි.\nචීන භූමිකම්පා ජාල මධ්‍යස්ථානය උපුටා දක්වමින් චීන රාජ්‍ය රූපවාහිනිය මෙම භූ කම්පනය සම්බන්ධයෙන් තොරතුරු වාර්තා කළ අතර එම මාධ්‍ය වාර්තාවල දැක්වුණේ ටජිකිස්ථානයට කිලෝමීටර 82ක් පමණ දුරින් පිහිටා ඇති අතර චීනයේ බටහිර Xinjiang කලාපයේ ඇතැම් ප්‍රදේශවලට මෙම භූ කම්පනය දැඩි ලෙස දැනී ඇති බවයි.\nමේ හේතුවෙන් Xinjiang දුම්රිය දෙපාර්තමේන්තුව විසින් දකුණු Xinjiang දුම්රිය මාර්ගයේ Aksu සිට Kashgar දක්වා දිවෙන මගී දුම්රිය ධාවනය නවතා දමා තිබෙන බවද චීන මාධ්‍ය වාර්තා කරනවා.",
       "URL": "https://www.hirunews.lk/328080/තජිකිස්ථානයේ-ප්‍රබල-භූ-කම්පනයක්",
       "Category": "Local News",
       "Parent URL": "https://www.hirunews.lk/local-news.php?pageID=519"
}