{
       "Source": "hirunews",
       "Timestamp": "Tuesday, 04 May 2021 - 19:52",
       "Headline": "හිරු සී.අයි.ඒ.ලබාදුන් තොරතුරු මත සෞඛ්‍ය මාර්ගෝපදේශ කඩකරමින් පවත්වාගෙන ගිය රාත්‍රී සමාජ ශාලාව (වීඩියෝ)",
       "News Content": "සෞඛ්‍ය මාර්ගෝපදේශ කඩකරමින් පවත්වාගෙන ගිය රාත්‍රී සමාජ ශාලාවක් හිරු සී.අයි.ඒ.ලබාදුන් තොරතුරු මත පොලිසිය ඊයේ කොළඹදී වටලනු ලැබුවා.\nඒහිදී නිරෝධායන නීති උල්ලඝනය කළ පුද්ගලයින් 25 දෙනෙකු පොලිස් අත්අඩංගුවට පත්වුනා.\nසෞඛ්‍ය අමාත්‍යාංශය විසින් කොවිඩ් 19 අවදානම් තුන්වන මට්ටම යටතේ පසුගියදා නිකුත් කර තිබූ මාර්ගෝපදේශ පසුගිය සිකුරාදා යළි සංශෝධනය කෙරුණා.\nඒහිදී ජනතාව රැස්වන රාත්‍රී සමාජ ශාලා, කැසිනෝ, ඔට්ටු අල්ලන ස්ථාන, සම්භාහන මධ්‍යස්ථාන වසාදැමුනා.\nරටතුල ඒවැනි තහනමක් පවතිද්දී හිරු සී.අයි.ඒවෙත තොරතුරු වාර්තාවුයේ ඊයේ රාත්‍රියේ කොළඹ - බම්බලපිටිය මිලාගිරිය පටුමගේ රාත්‍රී සමාජ ශාලාවක සාදයක් සංවිධානය කර ඇති බවයි.\nදිනපතා කොවිඩ් 19 ආසාධිතයන් ඉහළම ප්‍රමාණයක් වාර්තාවන අවදානම් තත්ත්වයක් හමුවේ සිදුකිරීමට යන මෙම නීති නොතකන සාදය පිළිබදව අප පොලිසිය දැනුවත් කළා.\nහිරු සි.අයි.ඒ. ලබාදුන් එම තොරතුරු අනුවයි ඊයේ රාත්‍රී 11.00 ට පමණ සාදය සංවිධානය කළ රාත්‍රී සාමාජ ශාලාව මෙලෙස වටලනු ලැබුවේ.",
       "URL": "https://www.hirunews.lk/270443/හිරු-සී-අයි-ඒ-ලබාදුන්-තොරතුරු-මත-සෞඛ්‍ය-මාර්ගෝපදේශ-කඩකරමින්-පවත්වාගෙන-ගිය-රාත්‍රී-සමාජ-ශාලාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1975"
}