{
       "Source": "hirunews",
       "Timestamp": "Friday, 02 September 2016 - 7:25",
       "Headline": "බණ්ඩාරගමදී වරෙන්තු ලැබු සැකකරුවකු ප්‍රදේශවාසීන්ගේ අත්අඩංගුවට",
       "News Content": "බණ්ඩාරගම බොල්ගොඩ ප්‍රදේශයේ සැකකටයුතු ලෙස රැදී සිටි පුද්ගලයෙකු තරුණයින් පිරිසක් විසින් පරීක්ෂා කිරීමට යාමේදී ඔහු පළා ගොස් ඇති අතර පසුව ප්‍රදේශවාසීන් විසින් ඔහු අල්ලා ගනු ලැබුවේ යටියන ප්‍රදේශයේ වෙල් යායක සැඟව සිටියදී.\nඑහිදී ප්‍රදේශවාසීන් විසින් අදාළ පුද්ගලයාට පහර දෙනු ලැබුවා.\nඅනතුරුව කළ දැනුම්දීමකට අනුව එම ස්ථානයට පැමිණි බණ්ඩාරගම පොලිසියේ නිලධාරීන් සැකකටයුතු පුද්ගලයා අත්අඩංගුවට ගැනීමට කටයුතු කළ අතර පොලිසිය පැවසුවේ ඔහු ළමා අපචාර සහ සොරකම් සම්බන්ධයෙන් අධිකරණය මගින් වරෙන්තු නිකුත් කර ඇති පුද්ලයෙකු බවයි.",
       "URL": "https://www.hirunews.lk/142040/බණ්ඩාරගමදී-වරෙන්තු-ලැබු-සැකකරුවකු-ප්‍රදේශවාසීන්ගේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4897"
}