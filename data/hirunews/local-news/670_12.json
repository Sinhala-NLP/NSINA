{
       "Source": "hirunews",
       "Timestamp": "Tuesday, 13 December 2022 - 8:32",
       "Headline": "දෙමළ පක්ෂ අද ජනපති හමුවේ",
       "News Content": "දෙමළ දේශපාලන පක්ෂ අද (13) ජනාධිපති රනිල් වික්‍රමසිංහ හමුවීමට නියමිතයි.\nමෙම හමුව ජනාධිපති ලේකම් කාර්යාලයේදී පස්වරු 5.30 ට පැවැත්වෙන බවයි දේශපාලන පක්ෂ නියෝජිතයින් සඳහන් කළේ.\nඒ අනුව දෙමළ ජාතික සන්ධානය, දෙමළ ප්‍රගතිශීලි සන්ධානය, දෙමළ ජාතික ජනතා පෙරමුණ සහ දෙමළ ජාතික ජනතා සන්ධානය මෙම සාකච්ඡාව සඳහා එක්වනු ඇති.\nමීට පෙර දෙමළ ජාතික සන්ධානය නියෝජනය කරන ඉලංගෙයි තමිල් අරසු පක්ෂය, ටෙලෝ සහ ෆ්ලොට් සංවිධාන නියෝජිතයන් වෙන් වෙන්ව ගොස් ජනාධිපතිවරයා මුණගැසී තිබුණා.\nදේශපාලන විසඳුමක් සම්බන්ධයෙන් සාකච්ජා සඳහා එක්වන ලෙස ජනාධිපතිවරයා කරන ලැබූ ඉල්ලීමට අනුව මෙම සාකච්ඡාව පැවැත්වෙනවා.\nමේ අතර මේ වසරේ අවසන් දිනට පාර්ලිමේන්තුව අද පෙවරුවේ රැස්වීමට නියමිතයි.\nපාර්ලිමේන්තුවේ සන්නිවේදන දෙපාර්තමේන්තුව සඳහන් කළේ නව වසරේ පාර්ලිමේන්තුව යළි ජනවාරි මස 5 වනදා රැස්වීමට නියමිත බවයි.",
       "URL": "https://www.hirunews.lk/322567/දෙමළ-පක්ෂ-අද-ජනපති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=670"
}