{
       "Source": "hirunews",
       "Timestamp": "Tuesday, 07 March 2023 - 16:26",
       "Headline": "වීරකැටිය උණුසුම් කල යුද්ධය - පොලිසියේ නිලධාරීන් 6ක් රෝහලේ (වීඩියෝ)",
       "News Content": "හම්බන්තොට - වීරකැටිය- අත්තනයාය ප්‍රදේශයේදී පොලිසිය සිදුකළ සෝදිසියක් අතරතුර ඇති වු බහින්බස් වීමක් දුරදිග යාමෙන් වීරකැටිය පොලිසියේ නිලධාරීන් 06 දෙනෙකු, සිවිල් ආරක්ෂක භටයෙකින් දෙදෙනෙකු හා ගම්වාසීන් දෙදෙනෙකු රෝහල්ගත කර තිබෙනවා.\nබරපතළ තත්ත්වයේ පසු වු පොලිස් නිලධාරියෙකු කරාපිටිය රෝහලට ඇතුළත් කර ඇති බවයි පොලිසිය පැවසුවේ.\nමත්ද්‍රව්‍ය වැටලීමක් සඳහා ඊයේ පස්වරුවේ වීරකැටිය පොලිස් ස්ථානයේ නිලධාරීන් පිරිසක් පිටත්ව ගොස් ඇති අතර එම නිලධාරීන් යලි පොලිස් ස්ථානයට පැමිණෙමින් සිටියදී මෙම ගැටුම ඇති වී තිබෙනවා.\nඒ වීරකැටිය - අත්තනයාය ප්‍රදේශයේ මගමග රැඳී සිටි පිරිසක් පිළිබඳ සැකසිතී ඔවුන්ව පරීක්ෂා කිරීමටයාමේදී.\nඑහිදී ගම්වැසියෙකු විසින් පොලිස් නිලධාරියෙකුගේ කන් දෙක සපා කා ඇති බවයි වාර්තා වන්නේ.\nඑහිදී ඇති වු නොසන්සුන්තාවත් සමග ඇති වු ගැටුමෙන් වීරකැටිය පොලිසියේ නිලධාරීන් 06 දෙනෙකු, සිවිල් ආරක්ෂක භටයින් දෙදෙනෙකු සහ ගම්වාසීන් දෙදෙනෙකු තුවාල ලබා රෝහල් ගත කළ බවයි පොලිසිය පැවසුවේ.\nකනට තුවාල සිදු වු පොලිස් නිලධාරියා මේ වනවිට කරාපිටිය ශික්ෂණ රෝහලේ ප්‍රතිකාර ලබනවා.\nපොලිස් නිලධාරීන්ට පහරදී තුවාල සිදුකොට රාජකාරියට බාධා කිරීම සම්බන්ධයෙන් වීරකැටිය අත්තන යාය ප්‍රදේශයේ එකම පවුලේ 06 දෙනෙකු අත්අඩංගුවට ගෙන තිබෙනවා.\nඔවුන් අද දිනයේ වලස්මුල්ල අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/329252/වීරකැටිය-උණුසුම්-කල-යුද්ධය-පොලිසියේ-නිලධාරීන්-6ක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=491"
}