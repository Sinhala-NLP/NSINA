{
       "Source": "hirunews",
       "Timestamp": "Saturday, 19 September 2020 - 7:50",
       "Headline": "කහ කිලෝ 33,000ක් රේගුවෙන් පිට කළ රේගු නිලධාරීන් දෙදෙනෙක් අත්අඩංගුවට",
       "News Content": "නීතිවිරෝධී ලෙස කහ කිලෝ 33,000ක් රේගුවෙන් පිට කිරීමේ සිද්ධිය සම්බන්ධයෙන් සහකාර රේගු අධිකාරීවරුන් දෙදෙනෙකු බ්ලූමැන්ඩල් පොලීසිය මගින් අත්අඩංගුවට ගෙන තිබෙනවා.\nමෙම සිද්ධියට ඊයේ (18) දිනයේදී පුද්ගලයින් 10 දෙනෙකු බ්ලූමැන්ඩල් පොලීසිය අත්අඩංගුවට ගෙන තිබුණා.\nමීට අමතරව කහ තොගය සහිත කන්ටේනර් තුනක් සහ ලොරි හතක්ද කොළඹ වරායේ බ්ලූමැන්ඩල් වාහන අංගනයේදී පොලිස් භාරයට ගෙන තිබූ අතර, වීදුරු ගෙන්වන මුවාවෙන් මෙම කහ තොගය ඩුබායි සිට මෙරටට ගෙන්වා ඇති බවටයි වාර්තා වුණේ.",
       "URL": "https://www.hirunews.lk/250582/කහ-කිලෝ-33000ක්-රේගුවෙන්-පිට-කළ-රේගු-නිලධාරීන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2444"
}