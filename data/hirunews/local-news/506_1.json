{
       "Source": "hirunews",
       "Timestamp": "Wednesday, 01 March 2023 - 8:21",
       "Headline": "පෞද්ගලික ආරක්ෂක නියෝජිත ආයතන ලියාපදිංචිය සහ අලුත් කිරීමේ ගාස්තු ඉහළට",
       "News Content": "පෞද්ගලික ආරක්ෂක නියෝජිත ආයතන ලියාපදිංචි සහ අලුත් කිරීමේ ගාස්තු ඉහළ දමා තිබෙනවා.\nඊට අදාළ ගැසට් නිවේදනය ආරක්ෂක අමාත්‍යවරයා ලෙස ජනාධිපති රනිල් වික්‍රමසිංහ විසින් නිකුත් කර ඇති අතර ඒ අනුව මෙවැනි ආයතනයක් මුල්වරට ලියාපදිංචි කිරීමේ දී මෙතෙක් අයකල රුපියල් 15,000 ගාස්තුව රුපියල් 50,000 දක්වා ඉහළ දමා ඇත්තේ, රුපියල් 35,000කින්.\nඊට අමතරව ලියාපදිංචිය අලුත් කිරිමේ ගාස්තුව රුපියල් 10,000 සිට 25,000 දක්වා මෙමගින් ඉහළ දමා තිබෙනවා.\nඑසේම බලපත්‍රය කල් ඉකුත් වී යලි ලියාපදිංචිය අලුත් කිරීමේ දී අයකරන ගාස්තු ද ඉහළ දැමුණා.",
       "URL": "https://www.hirunews.lk/328635/පෞද්ගලික-ආරක්ෂක-නියෝජිත-ආයතන-ලියාපදිංචිය-සහ-අලුත්-කිරීමේ-ගාස්තු-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=506"
}