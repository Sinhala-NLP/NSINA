{
       "Source": "hirunews",
       "Timestamp": "Sunday, 27 February 2022 - 14:57",
       "Headline": "ජම්පටා වීදියේ ගින්නක් - ගින්න පාලනයට ගිනි නිවීමේ රථ 12ක් (වීඩියෝ)",
       "News Content": "කොළඹ - ජම්පටා වීදිය ප්‍රදේශයේ අද (27) පස්වරුවේ ගිනි ගැනීමක් සිදුව ඇති බව වාර්තා වනවා.\nමෙම ගින්න හටගෙන ඇත්තේ එම ප්‍රදේශයේ පිහිටා ඇති ගොඩනැගිල්ලකයි.\nහටගත් ගින්න නිවා දැමීම සඳහා මේ වනවිට ගිනි නිවීමේ රථ 12ක් යොදවා තිබෙනවා.\nසිද්ධිය සම්බන්ධයෙන් පොලීසිය වැඩිදුර විමර්ශන ක්‍රියාත්මක කර ඇති අතර, ගින්නෙන් ජීවිත හානි සිදුව නැහැ.\nකෙසේවෙතත් ගින්නෙන් දේපොළ හානි සිදුව ඇති අතර, ගින්න හටගත් හේතුව මෙතෙක් අනාවරණ වී නැහැ.",
       "URL": "https://www.hirunews.lk/298197/ජම්පටා-වීදියේ-ගින්නක්-ගින්න-පාලනයට-ගිනි-නිවීමේ-රථ-12ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1329"
}