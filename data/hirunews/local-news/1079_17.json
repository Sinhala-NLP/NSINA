{
       "Source": "hirunews",
       "Timestamp": "Tuesday, 21 June 2022 - 9:23",
       "Headline": "ජාත්‍යන්තර යෝගා දිනය අදයි - අගමැතිත් යෝගා කරයි (වීඩියෝ)",
       "News Content": "ජාත්‍යන්තර යෝගා දිනය අදට යෙදී තිබෙනවා.\nඑක්සත් ජාතීන්ගේ සංවිධානය පළමු වරට එය ජාත්‍යන්තර දිනයක් ලෙස ප්‍රකාශයට පත් කළේ 2014 වසරේ දීයි.\nඒ ඉන්දීය අගමැති නරේන්ද්‍ර මෝදිගේ යෝජනාවක් අනුව වන අතර 2015 වසරේ සිට සෑම වසරකම ජුනි 21 වන දා ලොව පුරා ජාත්‍යන්තර යෝගා දින සැමරුම් පවත්වනු ලබනවා.\nමෙවර යෝගා දින සැමරුමේ තේමාව වී ඇත්තේ, මනුෂ්‍යත්වය සඳහා යෝගා යන්නයි.\nජාත්‍යන්තර යෝගා දිනයට සමඟාමීව ඉන්දියාවේ ලෝක ප්‍රකට ටජ්මහල් මන්දිරය වෙත අද දිනයේ ගාස්තු අයකිරීමකින් තොරව ප්‍රවේශ වීමට අවස්ථාව සලසා දී තිබෙනවා.\nඉන්දියාවේ ප්‍රධාන යෝගා දින සැමරුම අගමැති නරේන්ද්‍ර මෝදිගේ ප්‍රධානත්වයෙන් කර්නාටක් ප්‍රාන්තයේ මයිසූරි නගරයේ දී පැවැති බවයි විදෙස් වාර්තා සඳහන් කළේ.\nමේ අතර, මෙරට ජාත්‍යන්තර යෝගා දින සැමරුම අද පෙරවරුවේ කොළඹ - නිදහස් චතුරස්‍රයේදී අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් පැවැත් වුණා.",
       "URL": "https://www.hirunews.lk/307740/ජාත්‍යන්තර-යෝගා-දිනය-අදයි-අගමැතිත්-යෝගා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1079"
}