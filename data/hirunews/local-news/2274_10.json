{
       "Source": "hirunews",
       "Timestamp": "Tuesday, 15 December 2020 - 6:51",
       "Headline": "මාදිවෙල - බටහිර නාගරික කෘෂිකර්මාන්ත හා පාරිසරික සංවර්ධන ව්‍යාපෘතිය, අද ජනතා අයිතියට (ඡායාරූප)",
       "News Content": "මාදිවෙල - බටහිර නාගරික කෘෂිකර්මාන්ත හා පාරිසරික සංවර්ධන ව්‍යාපෘතිය ජනතා අයිතියට පත් කිරීම නාගරික සංවර්ධන හා නිවාස අමාත්‍ය, අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අද (15) සිදු කිරීමට නියමිතයි.\n“සෞභාග්‍යයේ දැක්ම” ප්‍රතිපත්ති ප්‍රකාශය අනුව මෙම සංවර්ධන ව්‍යාපෘතියේ වැඩකටයුතු ආරම්භ කෙරුණේ පසුගිය අප්‍රේල් මස 21 වනදායි.\nකිලෝමීටර් 1.5 ක ඇවිදීවේ මංතීරුවක්, කිලෝමීටර් 1.5 ක දිගින් යුත් පාපැදි මංතීරු දෙකක්, ළමා උද්‍යානයක්, අංග 08 කින් සමන්විත එළිමහන් ව්‍යායාම් ප්‍රදේශයක්, එකවර රථ 40ක් ගාල් කළ හැකි රථගාලක්  ප්‍රධාන මාර්ගයට සමාන්තරව රථවාහන ගාල් කිරීමේ ප්‍රදේශයක් සහ යල මහ කන්න දෙකටම වගා කිරීමේ පහසුකම් සඳහා ජලය සපයා දිය හැකි වැව් දෙකකින් ද මෙම ව්‍යාපෘතිය සමන්විතයි.\nමේ සඳහා රුපියල් මිලියන 390ක් වැය කර තිබෙනවා.",
       "URL": "https://www.hirunews.lk/257047/මාදිවෙල-බටහිර-නාගරික-කෘෂිකර්මාන්ත-හා-පාරිසරික-සංවර්ධන-ව්‍යාපෘතිය-අද-ජනතා-අයිතියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2274"
}