{
       "Source": "hirunews",
       "Timestamp": "Friday, 16 September 2022 - 23:16",
       "Headline": "ගමේ පිපී ගමටම පරවෙන මල්වලට ලෝකය දිනන්න අත්වැලක් (වීඩියෝ)",
       "News Content": "කොළඹට කිරි - ගමට කැකිරි කියන්නේ හුඟක් පරණ සටන් පාඨයක් වුණත් තවමත් ගමේ මල් ගමේම පරවෙනවා.\nපොල්අතු පැල් තුළ අකුරු කරන දඹුල්ල ප්‍රදේශයේ පාසලක් ගැන හිරු ප්‍රවෘත්ති පසුගියදා රටට කිව්වේ ඒ ගමේ මල්වලින් රට සුවඳ කරවන්න පුළුවන් කියන හැඟීමෙන්.\nහිරු හෙළිදරව්ව නිසා අද ඒ දරුවන්ට ලෝකය දිනන්න අත්වැලක් ලැබී තිබෙනවා.\nදඹුල්ල අධ්‍යාපන කොට්ඨාසයේ රත්මල්ගහඇල කනිෂ්ට විදුහලේ දරුවන් නොයෙකුත් අඩුපාඩු මැද අකුරු කරන ආකාරය පසුගිය දෙවැනිදා අප රට හමුවේ පෙන්වා දුන්නා.\nඒ හෙළිදරව්වෙන් හිත් උණුවුණු පරිත්‍යාගශීලී ලාංකිකයින් පිරිසක් ඒ දරුවන්ට වසන්තය රැගෙන පාසලට ආවා.\nතරුණ සංවිධාන සහ තවත් පිරිස් පෞද්ගලිකවම පාසල වෙත පැමිණියේ මේ දරුවන්ගේ හෙට දවස වෙනුවෙන් ශක්තියක් වන්නයි.\nක්‍රීඩා උපකරණ, පාසල් උපකරණ සහ සංගීත භාණ්ඩ මෙන්ම තෑගි බෝග රැසක් ඔවුන් දරුවන්ට ලබාදීමට කටයුතු කළා.\nමේ අතර මෙරට අධ්‍යාපන ක්‍රමය සම්බන්ධයෙන් අදහස් දක්වන දරුවෙකු පිළිබඳව වීඩියෝවක් පාර්ලිමේන්තු මන්ත්‍රී ඩලස් අලහප්පෙරුම මහතා සිය ෆේස්බුක් ගිණුමේ පළ කර තිබුණා.",
       "URL": "https://www.hirunews.lk/315599/ගමේ-පිපී-ගමටම-පරවෙන-මල්වලට-ලෝකය-දිනන්න-අත්වැලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=862"
}