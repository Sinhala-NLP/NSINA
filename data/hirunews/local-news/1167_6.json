{
       "Source": "hirunews",
       "Timestamp": "Sunday, 15 May 2022 - 14:33",
       "Headline": "රුසියානු ජනපති පුටින්ට එරෙහි කුමන්ත්‍රණයක් ගැන යුක්රේනයෙන් හෙළිදරව්වක්",
       "News Content": "රුසියානු ජනාධිපති ව්ලැදිමීර් පුටින් බලයෙන් නෙරපා හැරීමේ කුමන්ත්‍රණයක් දැන් ක්‍රියාත්මක වන අතර, එය, නවතාලිය නොහැකිවනු ඇති බව යුක්රේනයේ ජ්‍යෙෂ්ඨ හමුදා නිලධාරියෙකු පවසනවා.\nමේජර් ජෙනරාල් කයිරිලෝ බුඩනොව්, බ්‍රිතාන්‍ය ස්කයි නිව්ස් සමඟ පැවති සම්මුඛ සාකච්ඡාවක දී කියා සිටියේ මේ වසරේ අගෝස්තු මාසය වනවිට යුක්රේන යුද්ධය උච්චස්ථානයකට පත්වනු ඇති බවයි.\nඑය, වසර අවසන් වනවිට නිමාවනු ඇතැයි ද ඔහු කියා සිටියා. යුද්ධයෙන් රුසියාව පරාජය වුවහොත් ජනපති පුටින් බලයෙන් නෙරපා හරිනු ඇති බවත්, ඒ සමඟම රුසියානු ජනරජයේ බිඳ වැටීමක් සිදුවනු ඇති බවත් මේජර් ජෙනරාල් බුඩනොව් වැඩිදුරටත් සඳහන් කළා.\nරුසියානු නායකයා මේ වනවිට කායික සහ මානසික වශයෙන් දුර්වල තත්වයක පසුවන බව ද යුක්රේන හමුදා සෙන්පතියාගේ අදහසයි.",
       "URL": "https://www.hirunews.lk/304415/රුසියානු-ජනපති-පුටින්ට-එරෙහි-කුමන්ත්‍රණයක්-ගැන-යුක්රේනයෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=1167"
}