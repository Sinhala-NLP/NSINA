{
       "Source": "hirunews",
       "Timestamp": "Wednesday, 03 July 2019 - 21:22",
       "Headline": "සරසවි සිසුන් ඝාතනය කිරීමේ සිද්ධියට චෝදනා එල්ලවූ STF සෙබලූන් නිදහස්",
       "News Content": "ත්‍රිකුණාමලයේ ගාන්ධි වට රවුමේදී මොරටුව විශ්වවිද්‍යාලයේ සිසුන් 5 දෙනෙකු වෙඩි තබා ඝාතනය කළ බවට චෝදනා එල්ල වූ පොලිස් විශේෂ කාර්ය බලකායේ සෙබලූන් 12 දෙනෙකු සහ පොලිස් නිලධාරියෙකු අදාළ චෝදනාවලින් නිදහස් කර තිබෙනවා.\nඒ, මීට අදාළ නඩුවේ තීන්දුව ත්‍රිකුණාමලය මහාධිකරණ විනිසුරු එම්. හම්සා විසින් අද ප්‍රකාශයට පත් කළ අවස්ථාවේදියි.\nඝාතනයට අදාළව ප්‍රමාණවත් සාක්ෂි නොමැති බැවින් සැකකරුවන් නිදහස් කරන බවයි එහිදී විනිසුරුවරයා සඳහන් කර ඇත්තේ.\nත්‍රිකුණාමලය ප්‍රදේශයේ පදිංචිකරුවන් වන මෙම විශ්වවිද්‍යාල සිසුන් වෙඩි තබා ඝාතනය කර තිබුණේ 2006 වසරේ ජනවාරි මස 7 වනදායි.",
       "URL": "https://www.hirunews.lk/219601/සරසවි-සිසුන්-ඝාතනය-කිරීමේ-සිද්ධියට-චෝදනා-එල්ලවූ-stf-සෙබලූන්-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=3268"
}