{
       "Source": "hirunews",
       "Timestamp": "Saturday, 26 August 2023 - 10:19",
       "Headline": "පොලීසියට පාට් දැමූ තිදෙනෙකු අත්අඩංගුවට",
       "News Content": "පොලිස් නිලධාරීන්ගේ අත්අඩංගුවේ සිටි සැකකරුවෙකු බලහත්කාරයෙන් රැගෙන ගිය  පුද්ගලයින් තිදෙනෙකු ත්‍රිකුණාමලය කොට්ඨාස අපරාධ විමර්ශන කාර්යාංශය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති පුද්ගලයින් ත්‍රිකුණාමලය මරතඩිය ප්‍රදේශයේ පදිංචිකරුවන් බව පොලීසිය පවසනවා.\nපසුගිය විසි පස්වෙනිදා මරතඩිය හන්දියේ  රථවාහන රාජකාරියේ යෙදී සිටි පොලිස් නිලධාරීන්  පිරිසක් විසින් මෙම සැකකරු අධික ලෙස බීමත්ව ත්‍රීරෝද රථයකින් යමින් සිටියදී අත්අඩංගුවට ගෙන තිබුණා.\nඑම අවස්ථාවේදී එතැනට පැමිණි මෙම සැකකරුවන් පොලිස් නිලධාරීන්ට පහර දීමට තැත් කර පරුෂ වචනයෙන් බැණ වැදී අත්අඩංගුවේ සිටි සැකකරු රැගෙන පලාගොස්  තිබෙන බව පොලීසිය පවසනවා.\nඅත්අඩංගුවට ගත් සැකකරුවන් අධිකරණයට  ඉදිරිපත් කිරීමට නියමිත බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/346141/පොලීසියට-පාට්-දැමූ-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=71"
}