{
       "Source": "hirunews",
       "Timestamp": "Saturday, 24 December 2016 - 7:40",
       "Headline": "බ්‍රිතාන්‍යය, ශ්‍රී ලංකාවේ අපේක්ෂාව ගැන කියයි",
       "News Content": "ශ්‍රී ලාංකිකයින් බහුතරයකගේ ලබන වසරේ අපේක්ෂාව වී ඇත්තේ නව ආණ්ඩු ක්‍රම ව්‍යවස්ථාව බව බ්‍රිතාන්‍ය මහකොමසාරිස් ජේම්ස් ඩෝරිස් පවසනවා.\nබ්‍රිතාන්‍ය මහකොමසාරිස්වරයා මේ බව ප්‍රකාශ කර ඇත්තේ නත්තල් සහ නව වසරට සුභ පැතුම් එක් කරමින්.\nනව ව්‍යවස්ථාව තුලින් සංහිදියාව වැඩි වශයෙන් තහවුරුනු ඇති බවද ශ්‍රී ලාංකිකයින්ගේ අපේක්ෂාව වි ඇති බවද බ්‍රිතාන්‍ය මහා කොමසාරිස් වරයා සිය සුභ පැතුම් පණිවුඩයේ සදහන් කර තිබෙනවා.\nප්‍රජාවන් අතර සහජිවන ක්‍රියාවලිය පෙර වසරට වඩා මේ වසර තුල වර්ධනීය තත්ත්වයක් පෙන්නුම් කර ඇති බවයි බ්‍රිතාන්‍ය කොමසාරිස් වරයා අවධාරණ කර ඇත්තේ.\nඑමෙන්ම ශ්‍රී ලංකාවේ සංවර්ධන ව්‍යාපෘති වලදි විවිධ ක්ෂේත්‍ර සදහා බ්‍රිතාන්‍ය ලබා දි ඇති සහාය වඩා සාධනීය මට්ටමක පවතින බවත් ඉදිරියේදි ශ්‍රී ලංකාව සහ බ්‍රිතාන්‍ය මුහුණ දෙන අභියෝග කෙරෙහිද අවධානය යොමුකෙරෙන බවත් එම නිවේදනයේ දැක්වෙනවා.\n2016 වසරේදි බ්‍රිතාන්‍යය සහ ශ්‍රී ලංකාව අතර සබදතාවන් හි ඇති වූ ප්‍රගතිය ගැන ද සිය අවධානය යොමු වන බව මහකොමසාරිස්වරයා ප්‍රකාශ කළේ යැයි එම නිවේදනයේ වැඩිදුරටත් සදහන්.",
       "URL": "https://www.hirunews.lk/150451/බ්‍රිතාන්‍යය-ශ්‍රී-ලංකාවේ-අපේක්ෂාව-ගැන-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4740"
}