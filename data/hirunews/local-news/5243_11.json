{
       "Source": "hirunews",
       "Timestamp": "Saturday, 19 December 2015 - 11:24",
       "Headline": "රට ආර්ථික අර්බුදයක - හිටපු ජනපති කියයි",
       "News Content": "අයවැය කිහිපවරක් වෙනස් කිරීම තුළින් මෙරට ආර්ථික අර්බුදයක් පවතින බව පැහැදිළි වන්නේ යැයි හිටපු ජනාධිපති මහින්ද රාජපක්ෂ පවසනවා.\nලංකා සමසමාජ පක්ෂයේ 80 වන සංවත්සර සැමරුම් උත්සවයට එක්වෙමින් හිටපු ජනාධිපතිවරයා වැඩිදුරටත් සඳහන් කළේ රාජ්‍ය ආයතන විකුණා දැමීමේ තත්ත්වයක් දැන් උදාවී ඇති බවයි.\nමහරගම තරුණ සේවා සභාවේදී සමසමාජ පක්ෂයේ සංවත්සර සැමරුම ඊයේ පැවැත්වුණා.\nඒ සඳහා වමේ පක්ෂ සහ ඒකාබද්ධ විපක්ෂය නියෝජනය කරන පක්ෂ නායකයින් ද එක්ව සිටියා.\nලංකා සමසමාජ පක්ෂයේ සංවත්සර සැමරුමේ ප්‍රධාන ආරාධිතයා ලෙසින් සහභාගි වූයේ හිටපු ජනාධිපති මහින්ද රාජපක්ෂයි.",
       "URL": "https://www.hirunews.lk/122389/රට-ආර්ථික-අර්බුදයක-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5243"
}