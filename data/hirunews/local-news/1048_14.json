{
       "Source": "hirunews",
       "Timestamp": "Monday, 04 July 2022 - 8:36",
       "Headline": "විදේශ ගමන් බලපත් එක්දින සේවා අද සිට දිස්ත්‍රික්ක 3ක දී (වීඩියෝ)",
       "News Content": "මාතර, වවුනියාව සහ මහනුවර දිස්ත්‍රික්කවල ජනතාවට එක්දින සේවය යටතේ විදේශ ගමන් බලපත්‍ර ලබාදීම අද (04) සිට ප්‍රාදේශීය කාර්යාලවල දී සිදු කෙරෙන බැවින් කොළඹට පැමිණීම අනවශ්‍ය බව ආගමන විගමන දෙපාර්තමේන්තුව ප්‍රකාශ කළා.\nඑහි පළමු අදියර යටතේ එක් එක් ප්‍රාදේශීය කාර්යාලය සඳහා එක්දින සේවය වෙනුවෙන් කළින් දිනයක් සහ වේලාවක් වෙන් කරගත් අයදුම්කරුවන් 100 දෙනෙකු සඳහා දිනකට එක්දින සේවා පහසුකම් සැළසෙන බවයි එම දෙපාර්තමේන්තුව සඳහන් කළේ.\nwww.immigration.gov.lk\nවෙබ් අඩවියට පිවිසීමෙන් අදාළ ප්‍රාදේශීය කාර්යාල වෙත අයදුම්පත් භාරදීමට වේලාව වෙන් කරගැනීමට හැකියාව පවතිනවා.\nලබන 11 වනදා සිට කුරුණෑගල දිස්ත්‍රික්කයට මෙවැනිම එක්දින සේවා පහසුකම් යටතේ විදේශ ගමන් බලපත්‍ර නිකුත් කිරීම ආරම්භ කිරිමට කටයුතු යොදා ඇති බවයි ආගමන විගමන දෙපාර්තමේන්තුව සඳහන් කළේ.",
       "URL": "https://www.hirunews.lk/308969/විදේශ-ගමන්-බලපත්-එක්දින-සේවා-අද-සිට-දිස්ත්‍රික්ක-3ක-දී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1048"
}