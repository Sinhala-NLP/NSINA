{
       "Source": "hirunews",
       "Timestamp": "Thursday, 30 September 2021 - 12:12",
       "Headline": "විල්පත්තු අභය භූමියට ඇතුළු වී කොතලහිඹුටු කැපූ පුද්ගලයෙකු අත්අඩංගුවට",
       "News Content": "අනුරාධපුර ශ්‍රී ලංකා ගුවන් හමුදා බුද්ධි ඒකකයේ නිලධාරීන් විසින් විශේෂ කාර්ය බලකායට ලබා දුන් බුද්ධි තොරතුරකට අනුව විශේෂ කාර්ය බලකාය විසින් තන්තිරිමලය පොලිස් වසමේ අංක 73, සඳමල්එළිය, තන්තිරිමලය ලිපිනයේ පිහිටි නිවස පිටුපස දී වැටලීමක් සිදු කළා.\nඑහි දී බලපත්‍ර නොමැතිව විල්පත්තු අභය භූමියට ඇතුළු වී කොතලහිඹුටු කි.ග්‍රෑ. 300කට වැඩි ප්‍රමාණයක් කපා සන්තකයේ තබාගෙන සිටි සඳමල්එළිය, තන්තිරිමලය ප්‍රදේශයේ පදිංචි 39 හැවිරිදි පුද්ගලයෙකු අත්අඩංගුවට ගෙන තිබෙනවා.\nවැඩිදුර විමර්ශන කටයුතු තන්තිරිමලය පොලිස් ස්ථානය විසින් සිදු කරනු ඇති.",
       "URL": "https://www.hirunews.lk/283648/විල්පත්තු-අභය-භූමියට-ඇතුළු-වී-කොතලහිඹුටු-කැපූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1659"
}