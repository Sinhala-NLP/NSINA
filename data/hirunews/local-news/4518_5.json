{
       "Source": "hirunews",
       "Timestamp": "Sunday, 14 May 2017 - 18:35",
       "Headline": "දින නවයකින් සොයාගත් \"පියසේන\"",
       "News Content": "අතුරුදහන්ව සිටි පුද්ගලයෙකුගේ සිරුරක් දින නවයකට පසු ඊයේ සොයාගෙන සොයාගෙන තිබෙනවා.\nමෙලෙස අතුරුදන්ව සිට ඇත්තේ වැලිකන්ද, අසේලපුර ප්‍රදේශයේ පදිංචි  පියසේන නම් වයස අවුරුදු 70ක පුද්ගලයෙකු බවයි අප වාර්තාකරු සදහන් කළේ.\nසිද්ධිය සම්බන්ධයෙන් පරික්ෂණ පැවැත්වූ වැලිකන්ද පොලිසිය විසින් වැලිකන්ද අසේලපුර මහා විද්‍යාලයට අයත් ක්‍රීඩාංගනය පි‍ටුපස කැලෑබද පෙදෙසක තිබී අදාල පුද්ගලයාගේ සිරුර සොයාගෙන තිබෙනවා.\nලදු කැලෑව දෙසින් හැමූ දුගදක් සම්බන්ධයෙන් කළ පරික්ෂා කිරීමේදී මෙම අදාල සිරුර හමුව ඇති බව සදහන්.\nමෙලෙස මියගොස් ඇති පුද්ගලයා මදක් සිහි මද ගතියෙන් පෙළුණු පුද්ගලයෙකු බවයි අප වාර්තාකරු වැඩි දුරටත් සදහන් කළේ.\nමළ සිරුර මේ වනවිට වැලිකන්ද රෝහලේ මෘත ශරීරාගාරයේ තැන්පත්කර ඇති අතර පශ්චාත් මරණ පරික්ෂණය සිදු කිරීමට නියමිත බවයි වාර්තා වන්නේ.",
       "URL": "https://www.hirunews.lk/161321/දින-නවයකින්-සොයාගත්-පියසේන",
       "Category": "Local News",
       "Parent URL": "https://www.hirunews.lk/local-news.php?pageID=4518"
}