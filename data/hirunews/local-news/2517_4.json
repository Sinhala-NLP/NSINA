{
       "Source": "hirunews",
       "Timestamp": "Sunday, 16 August 2020 - 19:45",
       "Headline": "වැදගත් වන්නේ සසුන ද? - අසුන ද  ? නව සිංහල රාවය ප්‍රශ්න කරයි (වීඩියෝ)",
       "News Content": "අපේ ජනබල පක්ෂයේ අනුරාධපුර දිස්ත්‍රික් ආසන සංවිධායකවරියක් අද පොලීසියට පැමිණිල්ලක් ඉදිරිපත් කළා.\nඇය පැමිණිල්ල මගින් කියා සිටියේ පක්ෂයේ ලේකම් ලෙස කටයුතු කළ පූජ්‍ය වේදිනිගම විමලතිස්ස හිමියන් සැඟවී සිටීම පක්ෂයේ ඉදිරි කටයුතුවලට අහිතකර අයුරින් බලපා ඇති බවයි.\nඑසේම අපේ ජන බල පක්ෂයේ සභාපති සමන් පෙරේරා අද මාධ්‍ය නිවේදනයක් නිකුත් කර තිබුණා.\nඑමගින් දක්වා ඇත්තේ පක්ෂ ව්‍යවස්ථාවෙන් සභාපතිවයාට ලැබී ඇති බලතල අනුව පසුගිය 7 වන දා සිට පූජ්‍ය වේදිනිගම විමලතිස්ස හිමියන් ලේකම් ධුරයෙන් ඉවත් කර ඇති බවයි.\nඑම නිසා අදාළ ස්වාමීන් වහන්සේ එම පක්ෂයේ ලේකම් ලෙස තවදුරටත් හැදින්වීම පක්ෂයට අගතියක් වන බැවින් එලෙස සිදුනොකරන ලෙස ද අදාළ නිවේදනයේ දැක්වුණා.\nමේ අතර, නව සිංහල රාවය සංවිධානයේ මහලේකම් පූජ්‍ය මාගල්කන්දේ සුදත්ත හිමියන් අද මාධ්‍ය හමුවක් කැදවමින් අපේ ජන බල පක්ෂයට හිමි වූ ජාතික ලැයිස්තු මන්ත්‍රී ධුරය හේතුවෙන් පැන නැගී ඇති අර්බුදය පිළිබදව අදහස් පළ කළා.\nඋන්වහන්සේ ප්‍රශ්න කර සිටියේ ශාසනය රැක ගන්නවාද? නැතිනම් ලැබී ඇති පාර්ලිමේන්තු මන්ත්‍රී ධුරය රැක ගන්නවා ද යන්නයි.\nඑබැවින් අපේ ජනබල පක්ෂයේ සියළු දෙනා ඒ පිළිබදව අවදානය යොමු කළ යුතු බවටත් උන්වහන්සේ පෙන්වා දුන්නා.\nමේ අතර මිහින්තලේ රජමහා විහාරාධිපති පූජ්‍ය වළවාහැංගුන වැවේ ධම්මරතන හිමියන් පෙන්වා දෙන්නේ භික්ෂූන් වහන්සේ දේශපාලනයට පිවිසීම හරහා\nශාසනයට අගතියක් සිදුව ඇති බවයි.",
       "URL": "https://www.hirunews.lk/247971/වැදගත්-වන්නේ-සසුන-ද-අසුන-ද-නව-සිංහල-රාවය-ප්‍රශ්න-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2517"
}