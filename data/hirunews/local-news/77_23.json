{
       "Source": "hirunews",
       "Timestamp": "Wednesday, 23 August 2023 - 21:49",
       "Headline": "ක්‍රිකට් ආයතනය දුෂණයෙන් තොර කරන්නයි අමාත්‍යවරයාට සංදේශයක් (වීඩියෝ)",
       "News Content": "2022 ලෝක කුසලානයේදි ශ්‍රී ලංකා ක්‍රිකට් ආයතනය සිදුකළ අදායම් සහ වියදම් සම්බන්ධයෙන් ජාතික විගණන කාර්යාලය විසින් සිදුකරන ලද විගණනයට අදාළව විගණන කෙටුම්පත් වාර්තාව තුළින් අනාවරණය වු කරැණු සම්බන්ධයෙන් ශ්‍රී ලංකා ක්‍රිකට් ආයතනයට විවිධ පාර්ශවකරුවන්ගෙන් චෝදනා එල්ලවුනා.\nඅදාළ චෝදනා සම්බන්ධයෙන් ශ්‍රී ලංකා ක්‍රිකට් ආයතනයද ප්‍රතිචාර දැක්වු අතර සමගි ජනබලවේගයේ පාර්ලිමෙන්තු මන්ත්‍රී හේෂා විතානගේ යෝජනාවකට අනුව ශ්‍රී ලංකා ක්‍රිකට් ආයතනය සම්බන්ධයෙන් සභාව කල්තැබීමේ විවාදය හෙට පැවත්වීමට නියමිතයි.\nඑවන් වටපිටාවක් තුළදි ශ්‍රී ලංකා ක්‍රිකට් ආයතනයේ විධායක කමිටු සමාජිකයින් කිහිපදෙනෙකු අද ක්‍රීඩා අමාත්‍යාංශයේදි ක්‍රීඩා අමාත්‍ය රොෂාන් රණසිංහ සමග විශේෂ සාකච්ජාවක් පවත්වනු ලැබුවා.\nඒ අතරවාරයේදී අල්ලස දූෂණය නාස්තියට එරෙහිව පුරවැසි බලය සංවිධානයේ සමාජිකයින් සහ ක්‍රීඩා අමාත්‍යවරයා අතර සාකච්ජාවක්ද අද පැවැත්වුණා.\nඑහිදි ශ්‍රී ලංකා ක්‍රිකට් ආයතනය දුෂණයෙන් තොර ආයතනයක් බවට පත්කිරීමට අවශ්‍ය නීති සකස් කරන ලෙස ඉල්ලමින් ඔවුන් ක්‍රීඩා අමාත්‍යවරයාට සංදේශයක් භාරදුන්නා.",
       "URL": "https://www.hirunews.lk/345860/ක්‍රිකට්-ආයතනය-දුෂණයෙන්-තොර-කරන්නයි-අමාත්‍යවරයාට-සංදේශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=77"
}