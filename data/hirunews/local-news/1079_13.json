{
       "Source": "hirunews",
       "Timestamp": "Tuesday, 21 June 2022 - 11:14",
       "Headline": "සජබ සහ ජාතික ජනබල වේගය පාර්ලිමේන්තුව වර්ජනය කරයි  (වීඩියෝ)",
       "News Content": "සමගි ජනබලවේගය සහ ජාතික ජනබලවේගය මේ සතියේ පාර්ලිමේන්තුව වර්ජනය කිරීමට තීරණය කර තිබෙනවා.\nඒ පිළිබඳව අද සභාව රැස්වූ අවස්ථාවේදී විපක්ෂ නායක සජිත් ප්‍රේමදාස සහ ජාතික ජනබලවේගයේ නායක පාර්ලිමේන්තු මන්ත්‍රී අනුර කුමාර දිසානායක කතානායකවරයාට දැනුම් දෙනු ලැබුවා.\nනව ආණ්ඩුව පවතින ගැටලුවලට විසඳුම් ලබාදීමට කිසිදු ක්‍රියාමාර්ගයක් නොගන්නා බවට චෝදනා කරමිනුයි මෙලෙස ඔවුන් පාර්ලිමේන්තුව වර්ජනය කිරීමට තීරණය කර ඇත්තේ.\nමේ අතර, 21 වන ආණ්ඩුක්‍රම ව්‍යවස්ථා සංශෝධනය පිළිබඳ ශ්‍රේෂ්ඨාධිකරණ තීන්දුව අද කතානායකවරයා පාර්ලිමේන්තුවට දැනුම් දුන්නා.\nඑම ආණ්ඩුක්‍රම ව්‍යවස්ථා සංශෝධනයේ ඇතැම් වගන්ති සඳහා විශේෂ බහුතරයක් සහ ජනමත විචාරණයක් අවශ්‍ය බවට ශ්‍රේෂ්ඨාධිකරණය නිගමනය කර ඇති බවයි කතානායකවරයා කියා සිටියේ.",
       "URL": "https://www.hirunews.lk/307747/සජබ-සහ-ජාතික-ජනබල-වේගය-පාර්ලිමේන්තුව-වර්ජනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1079"
}