{
       "Source": "hirunews",
       "Timestamp": "Monday, 14 August 2023 - 8:51",
       "Headline": "ජ්‍යේෂ්ඨ නියෝජ්‍ය පොලිස්පති දේශබන්දුගේ ෆේස්බුක් පිටුවට හැකර් ප්‍රහාරයක් (ඡායාරූප)",
       "News Content": "බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ නිල ෆේස්බුක් පිටුවට හැකර් ප්‍රහාරයක් එල්ල වී තිබෙනවා.\nඒ අනුව, අදාළ ෆේස්බුක් පිටුවේ මේ වන විට online අන්තර්ජාල ක්‍රීඩාවක් ක්‍රියාත්මක වෙමින් පවතින අතර, මේ සම්බන්ධයෙන් නිවේදනයක් නිකුත් කරමින් දේශබන්දු තෙන්නකෝන් පවසන්නේ තමන්ගේ ෆේස්බුක් පිටුවට කිසියම් අයෙක් අනවසරයෙන් ඇතුළු වී ඇති බවයි.\nඑබැවින් මෙම facebook පිටුව හරහා සිදුකරනු ලබන කිසිදු තොරතුරක් තමන් විසින් පලකරනු ලබන්නක් නොවන බවත් ඊට ප්‍රතිචාර නොදක්වන ලෙසත් නියෝජ්‍ය පොලිස්පතිවරයා ඉල්ලා තිබෙනවා.\nගිණුම නැවත යථා තත්ත්වයට පත්කරගැනීමටත් මෙම ක්‍රියාවට අදාළව නිත්‍යානුකූල පියවර ගැනීමටත් තමන් කටයුතු කරන බවද ඔහු වැඩිදුරටත් සදහන් කරනවා.",
       "URL": "https://www.hirunews.lk/344749/ජ්‍යේෂ්ඨ-නියෝජ්‍ය-පොලිස්පති-දේශබන්දුගේ-ෆේස්බුක්-පිටුවට-හැකර්-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=100"
}