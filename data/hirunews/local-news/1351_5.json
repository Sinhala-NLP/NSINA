{
       "Source": "hirunews",
       "Timestamp": "Thursday, 17 February 2022 - 16:01",
       "Headline": "ශ්‍රී ලංකා තුන් ඉරියව් ක්‍රීඩක රමේෂ් මෙන්ඩිස් ඔස්ට්‍රේලියාවේදී අනතුරක",
       "News Content": "ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රිකට් ක්‍රීඩක රමේශ් මෙන්ඩිස් පුහුණුවීම් අතරතුර ආබාධයකට ලක්වී ඇති බව ඔස්ට්‍රේලියාවෙන් ලැබෙන වාර්තා සඳහන් කරනවා.\nරමේෂ් අද පැවති පුහුනු සැසියක පන්දුවට පහර දීම සඳහා පුහුණු වෙමින් සිටියදී පන්දුවක් ඔහුගේ දකුණු මහපටැඟිල්ලේ වැදීම හේතුවෙන් මාපටඟිල්ලේ අස්ථි බිදීමක් සිදු ඇති බවයි ශ්‍රී ලංකා ක්‍රිකට් නිවේදනයක් නිකුත් කරමින් සඳහන් කරන්නේ.\nමේ වන විට ඔහු වෛද්‍ය නිර්දේශ මත ඊට අවශ්‍ය ප්‍රතිකාර ලබා ගනිමින් පසුවන බවත් ඔහුගේ ඉදිරි තරග සහභාගිත්වය සම්බන්ධයෙන් තවමත් නිශ්චිත ප්‍රකාශයක් සිදුකළ නොහැකි බවත් සඳහන්.\nමේ වනවි විට ඔස්ට්‍රේලියාවේ සංචාරයක නිරත වන ශ්‍රී ලංකා කණ්ඩායමේ ක්‍රීඩකයන් කිහිප දෙනකුම ආබාධයන්ට ලක්වීම හේතුවෙන් සහ කෝවිඩ් 19 වෛරසයට ගොදුරු වීම හේතුවෙන් ඔවුන්ගේ සම්පූර්ණ දායකත්වය තරග සඳහා ලබා දීමට නොහැකි වුණා.\nඒ අතුරින් ශ්‍රී ලංකා කණ්ඩායමට වඩාත් වැඩි බලපෑමක් සිදුකළ රෝගාබාධ තත්ත්වය මතු වූයේ වනිඳු හසරංග ටයි.\nඔහු කෝවිඩ් -19 වෛරසයට ගොදුරු වීම හේතුවෙන් ඔස්ට්‍රේලියානු කණ්ඩායම සමග පැවති තුන්වන පන්දුවාර විස්ස තරගය සිට ඉදිරි තරග දෙකම අහිමිවන තත්ත්වයක් උද්ගත වී තිබෙනවා.",
       "URL": "https://www.hirunews.lk/297280/ශ්‍රී-ලංකා-තුන්-ඉරියව්-ක්‍රීඩක-රමේෂ්-මෙන්ඩිස්-ඔස්ට්‍රේලියාවේදී-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=1351"
}