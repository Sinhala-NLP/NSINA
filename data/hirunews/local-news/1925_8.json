{
       "Source": "hirunews",
       "Timestamp": "Thursday, 27 May 2021 - 14:01",
       "Headline": "සංචරණ සීමා නීති කඩන්නන් සොයා යතුරුපැදි බලකායක් (වීඩියෝ)",
       "News Content": "සංචරණ සීමා උල්ලංඝණය කිරීම් පිළිබඳව සොයා බැලීමට යුධ හමුදාවේ 53 වන සේනාංකයේ හැට දෙනෙකුගෙන් යුත් යතුරුපැදි බලකායක් අද රාජකාරී ආරම්භ කළා.\nමෙහි නියමු ව්‍යාපෘතිය ක්‍රියාත්මක වන්නේ මාතලේ දිස්ත්‍රික්කය කේන්ද්‍ර කරගනිමින් අද ආරම්භ කළ බවයි යුද හමුදාවේ 53 වන සේනාංකාධිපති මේජර් ජෙනරාල් නිශාන්ත මානගේ කියා සිටියේ.\nඑමෙන්ම, ශ්‍රී ලංකා ගුවන් හමුදාවද සංචරණ සීමාවන්ට අනුගත නොවන පුද්ගලයින් සොයා ඩ්‍රෝන යානා උපයෝගී කරගනිමින් පොලිසිය හා එක්ව ඒකාබද්ධ මෙහෙයුමක් අද සිට ආරම්භ කළා.\nමෙම මෙහෙයුම සිදුකරනු ලබන්නේ චීන වරාය ගුවන් හමුදා විද්‍යා පීඨය, කටුනායක, රත්මලාන, හිඟුරක්ගොඩ, අනුරාධපුර, වව්නියාව, පලාලි, වීරවිල, මුලතිව් සහ දියතලාව යන ගුවන් හමුදා කඳවුරු සම්බන්ධීකරණය කරමින්.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ අද සිට සංචරණ සීමා උල්ලංඝනය කිරීමේ මෙහෙයුම් තවදුරටත් දැඩි කරන බවයි.",
       "URL": "https://www.hirunews.lk/272591/සංචරණ-සීමා-නීති-කඩන්නන්-සොයා-යතුරුපැදි-බලකායක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1925"
}